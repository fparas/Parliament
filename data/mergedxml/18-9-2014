"","Content","name","ParlmemberID"
"48125","Date","18-9-2014",NA
"48126"," Σύμφωνα με την από 16-9-2014 εξουσιοδότηση  του Τμήματος (Γ΄ σύνθεση) επικυρώθηκαν με ευθύνη  του Προεδρείου τα Πρακτικά της ΛΖ΄ συνεδριάσεώς του, της Τρίτης 16 Σεπτεμβρίου 2014, σε ό,τι αφορά την ψήφιση στο σύνολο των σχεδίων νόμων του Υπουργείου Πολιτισμού και Αθλητισμού: 1) «Κύρωση του Πρωτοκόλλου Αθλητικής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας», 2) «Κύρωση της Συμφωνίας Πολιτιστικής Συνεργασίας μεταξύ της Κυβέρνησης της Ελληνικής  Δημοκρατίας και της Κυβέρνησης του Κράτους του Κατάρ» 3) «Κύρωση του Πρωτοκόλλου μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για την παρεμπόδιση και πρόληψη της παράνομης εισαγωγής, εξαγωγής, διακίνησης  και μεταβίβασης κυριότητας πολιτιστικών αγαθών»)
Παρακαλείται ο κύριος Γραμματέας να ανακοινώσει τις αναφορές προς το Τμήμα. 
(Ανακοινώνονται προς το Τμήμα από τον κ. Γεώργιο Κασαπίδη, Βουλευτή Κοζάνης, τα ακόλουθα: 
Α. ΚΑΤΑΘΕΣΗ ΑΝΑΦΟΡΩΝ
Οικονομικών, Ανάπτυξης και Ανταγωνιστικότητας
1391) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Εθνική Συνομοσπονδία Εμπορίου Ελλάδος  παραθέτει τις απόψεις της σχετικά με τη ρύθμιση φορολογικών ελαφρύνσεων προς ανακούφιση, εξορθολογισμό και ανάκαμψη του ελληνικού εμπορίου.
Επικρατείας, Εξωτερικών
1392) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Πανελλήνιο Κέντρο Οικολογικών Ερευνών  καταγγέλλει τον Ισραηλινό Πρωθυπουργό, λόγω της επιμονής του στους εντατικούς βομβαρδισμούς με θύματα πλήθος γυναικόπαιδων και αμάχων εντός της  λωρίδας της Γάζας.
Εθνικής Άμυνας
1393) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ομοσπονδία Ενώσεων Στρατιωτικών  αιτείται τη λήψη μέριμνας για τη μετακίνηση με στρατιωτικά οχήματα προς την Υπηρεσία Αξιωματικών και Υπαξιωματικών της Περιφέρειας Ανατολικής Μακεδονίας και Θράκης.
Οικονομικών 
1394) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία αιτείται την τροποποίηση του εφαρμοστικού νόμου του ΕΝΦΙΑ, για την αποφυγή επιβαρύνσεων των ανθρώπων με αναπηρία.
Οικονομικών 
1395) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ανώτατη Συνομοσπονδία Πολυτέκνων Ελλάδος αιτείται τροποποιήσεις στον εφαρμοστικό νόμο του ΕΝΦΙΑ.
Επικρατείας, Οικονομικών, Περιβάλλοντος, Ενέργειας και Κλιματικής Αλλαγής, Εργασίας, Κοινωνικής Ασφάλισης και Πρόνοιας
1396) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τον κλάδο των φωτοβολταϊκών και την ένταξη στο σύστημα επιπλέον μονάδων έως το 2030.
Επικρατείας, Ανάπτυξης και Ανταγωνιστικότητας
1397) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ένας αριθμός από εκπροσώπους Επιμελητηρίων της χώρας αιτούνται τη λήψη μέτρων, προκειμένου να ενισχυθεί η βιωσιμότητα των Επιμελητηρίων, τα οποία προωθούν την υγιή επιχειρηματικότητα.
Παιδείας και Θρησκευμάτων, Οικονομικών 
1398) Ο Βουλευτής Ηρακλείου κ. ΚΩΝΣΤΑΝΤΙΝΟΣ ΔΑΜΑΒΟΛΙΤΗΣ κατέθεσε αναφορά με την οποία  το Ινστιτούτο Προληπτικής Περιβαλλοντικής και Εργασιακής Ιατρικής αιτείται τη συνέχιση του Προγράμματος Σίτισης και Προώθησης Υγιεινής Διατροφής του Ινστιτούτου ¨PROLEPSIS¨, για μαθητές σχολείων ευπαθών περιοχών.
Εσωτερικών, Δικαιοσύνης, Διαφάνειας και Ανθρωπίνων Δικαιωμάτων 
1399) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  οι δικηγόροι, συμβολαιογράφοι και δικαστικοί επιμελητές της Λήμνου καταγγέλλουν την αδικαιολόγητη καθυστέρηση της αποκατάστασης των ζημιών του δικαστικού μεγάρου της πόλης.
Δικαιοσύνης, Διαφάνειας και Ανθρωπίνων Δικαιωμάτων, Οικονομικών 
1400) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία οι πρόεδροι συμβολαιογραφικών συλλόγων  καλούν τις αρμόδιες αρχές να τροποποιήσουν τον εφαρμοστικό νόμο του ΕΝΦΙΑ, ώστε να αποφευχθούν οι εμπλοκές στη διεκπεραίωση των συμβολαιογραφικών εργασιών μελών των συλλόγων προς εξυπηρέτηση των πελατών τους.
Εσωτερικών, Περιβάλλοντος, Ενέργειας και Κλιματικής Αλλαγής 
1401) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τη σύνδεση-εξπρές του αγωγού που θα διευκολύνει τη Ροδοδάφνη στην υδροδότησή της.
Ανάπτυξης και Ανταγωνιστικότητας
1402) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Γεώργιος Φλωράς αιτείται την επανεξέταση όλων των υποθέσεων που χειρίστηκε η Επιτροπή Ανταγωνισμού  τα έτη 2012-2013.
Δημόσιας Τάξης και Προστασίας του Πολίτη, Εσωτερικών
1403) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το σκουπιδότοπο στο σημείο της Γέφυρας, που συνδέει τα Λουσικά με τους Αλισσούς.
Οικονομικών, Εργασίας, Κοινωνικής Ασφάλισης και Πρόνοιας
1404) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά ερώτημα σχετικά με το πώς μια εταιρεία που αποδεδειγμένα παραβιάζει τα δικαιώματα των εργαζομένων και συμμετέχει σε νέους διαγωνισμούς, ενώ έχει λόγους ακυρότητας συμμετοχής, δεν έχει αποκλεισθεί.
Υγείας, Δικαιοσύνης, Διαφάνειας και Ανθρωπίνων Δικαιωμάτων 
1405) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το πόρισμα της ΕΔΕ για τις συνθήκες έκθεσης νεκρού στα ΜΜΕ.
Οικονομικών, Ανάπτυξης και Ανταγωνιστικότητας, Αγροτικής Ανάπτυξης και Τροφίμων, Εργασίας, Κοινωνικής Ασφάλισης και Πρόνοιας
1406) Ο Βουλευτής Σερρών κ. ΜΑΡΚΟΣ ΜΠΟΛΑΡΗΣ κατέθεσε αναφορά με την οποία  η Συντονιστική Επιτροπή Αγώνα των Συμβασιούχων Εργαζομένων της «Ελληνικής Βιομηχανίας Ζάχαρης» Σερρών αιτείται τη στήριξη των ανέργων πρώην συμβασιούχων εργαζομένων της ΕΒΖ στις Σέρρες, μέσω της ένταξής τους σε ολοκληρωμένα προγράμματα στήριξης και απασχόλησης κατά της ανεργίας, του ΟΑΕΔ.
Οικονομικών, Εργασίας, Κοινωνικής Ασφάλισης και Πρόνοιας
1407) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τα στοιχεία που δημοσιοποίησε το Υπουργείο Εργασίας για τα αποτελέσματα των ελέγχων του Σώματος Επιθεωρητών Εργασίας για «μαύρη» εργασίας σε είκοσι πέντε περιοχές, μεταξύ των οποίων ήταν και η Αχαΐα. 
Παιδείας και Θρησκευμάτων
1408) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  ο Σύλλογος Ιδιοκτητών Κέντρων Ξένων Γλωσσών Ηρακλείου Κρήτης επισημαίνει τα σημεία που χρήζουν ιδιαίτερης προσοχής, προκειμένου τα θεσμοθετούμενα κριτήρια για την απόκτηση άδειας διδασκαλίας ξένων γλωσσών να διασφαλίζουν την αξιοπιστία, τη διαφάνεια και την ισονομία για τον πολίτη.
Υποδομών, Μεταφορών και Δικτύων, Εσωτερικών
1409) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τη διευκόλυνση των μόνιμων κατοίκων και των διερχομένων οδηγών  για τους Κόμβους Κ3 και Κ7, οι οποίοι θα συνδέουν την Πάτρα με τη Μεγάλη Περιμετρική.
Παιδείας και Θρησκευμάτων
1410) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Ιδιοκτητών Κέντρων Ξένων Γλωσσών Νομού Μαγνησίας αιτείται τη θεσμοθέτηση πάγιων κριτηρίων για τη χορήγηση επάρκειας προσόντων διδασκαλίας ξένων γλωσσών.
Περιβάλλοντος, Ενέργειας και Κλιματικής Αλλαγής 
1411) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Καταστηματαρχών Αγριάς Νομού Μαγνησίας αιτείται τη νόμιμη ηλεκτροδότηση από τη ΔΕΗ  των καταστημάτων που βρίσκονται στην χερσαία λιμενική ζώνη της Αγριάς Βόλου.
Αγροτικής Ανάπτυξης και Τροφίμων
1412) Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  ο Σύλλογος Εργαζομένων Ένωσης Αγροτικών Συνεταιρισμών Νομού Ροδόπης παραθέτει τις προτάσεις της σχετικά με τη βιωσιμότητα και την ανάπτυξη του συλλόγου, σε αντίθεση με την απόφαση της διοίκησης για εκκαθάριση και οριστικό κλείσιμο της οργάνωσης.
Παιδείας και Θρησκευμάτων
1413) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  ο Σύλλογος Διοικητικού και Βοηθητικού Προσωπικού του πρώην ΤΕΙ Χαλκίδας εκφράζει τη διαμαρτυρία του για σωρεία προβλημάτων που αντιμετωπίζει το ίδρυμα.
Οικονομικών, Εσωτερικών, Πολιτισμού και Αθλητισμού
1414) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην έλλειψη χρημάτων για τη διαπλάτυνση και διαμόρφωση του δρόμου που οδηγεί στον αρχαιολογικό χώρο της Βουντένης.
Δημόσιας Τάξης και Προστασίας του Πολίτη, Υποδομών, Μεταφορών και Δικτύων
1415) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην επικινδυνότητα του  κόμβου της Πατρών-Κλάους με την οδό Γλαύκου και τα ατυχήματα που συμβαίνουν καθημερινά.
Επικρατείας, Οικονομικών 
1416) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τα λάθη στον υπολογισμό του ΕΝΦΙΑ.
Υγείας
1417) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τις αντιδράσεις των εργαζομένων στα νοσοκομεία λόγω των αλλαγών που προβλέπει το σχετικό νομοσχέδιο του υπουργείου Υγείας.
Υγείας
1418) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε γιατρό του Εθνικού Συστήματος Υγείας που χρηματίζεται χρησιμοποιώντας διακριτικό τρόπο.
Περιβάλλοντος, Ενέργειας και Κλιματικής Αλλαγής, Οικονομικών, Ανάπτυξης και Ανταγωνιστικότητας
1419) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την πώληση του Δέλτα Αξιού από το ΤΑΙΠΕΔ.
Εξωτερικών, Παιδείας και Θρησκευμάτων
1420) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το έγκλημα στο πομακοχώρι Οργάνη στη Ροδόπη, όπου το δημόσιο νηπιαγωγείο λειτούργησε για τρεις μήνες μόνο.
Εσωτερικών, Εξωτερικών
1421) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τις δηλώσεις του δημάρχου ότι θα αναγράψει στις ταμπέλες των οδών της πόλης και ονομασίες ξένων προσωπικοτήτων που πέρασαν, ιστορικά, από τη Θεσσαλονίκη.
Επικρατείας, Δημόσιας Τάξης και Προστασίας του Πολίτη 
1422) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά πλανόδιο κουλουρά που του επιβάλλουν συνεχώς πρόστιμα, γιατί καθυστερεί η άδειά του λόγω της γραφειοκρατίας.
Υγείας, Οικονομικών 
1423) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τα χρέη του νοσοκομείου «METROPOLITAN», τα οποία υπολογίζονται σε εκατομμύρια ευρώ.
Υγείας
1424) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε δημοσίευμα εφημερίδας το οποίο αναφέρει την καθυστέρηση της σύστασης της Εθνικής Επιτροπής Εμβολιασμού,  η οποία είναι υπεύθυνη για την ένταξη των νέων τύπων εμβολίων στο πρόγραμμα εμβολιασμού.
Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη 
1425) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία αναφέρεται σε σπίτι μεταναστών που έγινε για δεύτερη φορά στόχος επίθεσης με μολότοφ.
Οικονομικών 
1426) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πρόεδρος της μονάδας φροντίδας ηλικιωμένων του «Κωνσταντοπούλειου Οίκου Ευγηρίας και  Χρόνιων Παθήσεων» αιτείται την τροπολογία του  εφαρμοστικού νόμου του ΕΝΦΙΑ προς αποφυγή της οικονομικής εξόντωσης του ιδρύματος.
Οικονομικών 
1427) Ο Βουλευτής Ηρακλείου κ. ΙΩΑΝΝΗΣ ΜΙΧΕΛΟΓΙΑΝΝΑΚΗΣ κατέθεσε αναφορά με την οποία  η Ανεξάρτητη Κίνηση Οικονομολόγων Ελλάδας παραθέτει τις ενστάσεις της για την εκχώρηση δικαιώματος συγγραφής της φορολογικής νομοθεσίας από το Υπουργείο Οικονομικών σε ιδιώτες και νομικά πρόσωπα κερδοσκοπικού χαρακτήρα.
Υποδομών, Μεταφορών και Δικτύων
1428) Ο Βουλευτής Ηρακλείου κ. ΚΩΝΣΤΑΝΤΙΝΟΣ ΔΑΜΑΒΟΛΙΤΗΣ κατέθεσε αναφορά με την οποία ο «Οργανισμός Ανάπτυξης Κρήτης Α.Ε.» παραθέτει τις προτάσεις του για την αναβάθμιση του Βόρειου Οδικού Άξονα της Κρήτης (ΒΟΑΚ).
Υποδομών, Μεταφορών και Δικτύων
1429) Ο Βουλευτής Ιωαννίνων κ. ΜΙΧΑΗΛ ΚΑΣΣΗΣ κατέθεσε αναφορά με την οποία  το Επιμελητήριο Ιωαννίνων αιτείται την άμεση ολοκλήρωση των έργων του αεροδρομίου Ιωαννίνων «ΒΑΣΙΛΕΥΣ ΠΥΡΡΟΣ».
Περιβάλλοντος, Ενέργειας και Κλιματικής Αλλαγής, Οικονομικών 
1430) Η Βουλευτής Ιωαννίνων κ. ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ κατέθεσε αναφορά με την οποία η Ένωση Δασικών Συνεταιρισμών Ηπείρου αιτείται την κατάργηση της επιβολής του νέου δημόσιου δασικού φόρου.
Οικονομικών 
1431) Η Βουλευτής Ιωαννίνων κ. ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ κατέθεσε αναφορά με την οποία  η Ομοσπονδία Τουριστικών Καταλυμάτων και Επιχειρήσεων Εναλλακτικών Μορφών Τουρισμού Ηπείρου «Ο ΞΕΝΙΟΣ ΖΕΥΣ»  διαμαρτύρεται για τον άνισο τρόπο υπολογισμού του ΕΝΦΙΑ.
Διοικητικής Μεταρρύθμισης και Ηλεκτρονικής Διακυβέρνησης
1432) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο κ. Ιωάννης Σμυρνιωτάκης  αιτείται τη συνταξιοδότησή του ως απλός ασφαλισμένος, η οποία δεν έγινε δεκτή επειδή του έχει ασκηθεί ποινική δίωξη με την κατηγορία της απιστίας στην υπηρεσία.
Ανάπτυξης και Ανταγωνιστικότητας, Δικαιοσύνης, Διαφάνειας και Ανθρωπίνων Δικαιωμάτων 
1433) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Γεώργιος Φλωράς εκφράζει τη διαμαρτυρία του για την υπέρογκη αμοιβή δικηγορικών υπηρεσιών που κατέβαλε η Επιτροπή Ανταγωνισμού παρ’ ότι ο νόμος προβλέπει τη δική της νομική υπηρεσία.
Αγροτικής Ανάπτυξης και Τροφίμων
1434) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Αγροτικός Συνεταιρισμός Μεσσαράς  καλεί τις αρμόδιες αρχές να διερευνήσουν την εναλλακτική αξιοποίηση της χρηματοδότησης για τα προγράμματα οργανώσεων παραγωγών ελαιοκομικού τομέα και επισημαίνει τους κινδύνους άσκοπης διοχέτευσής τους.
Υγείας
1435) Ο Βουλευτής Αχαΐας κ. ΝΙΚΟΛΑΟΣ ΤΣΟΥΚΑΛΗΣ κατέθεσε αναφορά με την οποία  οι ιατροί του Γενικού Νομαρχιακού Νοσοκομείου Αιγίου, μέλη της τριμερούς επιτροπής της ΕΙΝΑ εκφράζουν την ανησυχία τους για την ασφαλή λειτουργία του Νοσοκομείου Αιγίου, λόγω των σοβαρών ελλείψεων που αντιμετωπίζει σε προσωπικό και ιατρικό υλικό.
Δικαιοσύνης, Διαφάνειας και Ανθρωπίνων Δικαιωμάτων  - Επικρατείας
1436) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Παμποντιακή Ομοσπονδία Ελλάδος διαμαρτύρεται για την παράλειψη της Γενοκτονίας του Ποντιακού και Μικρασιατικού Ελληνισμού αλλά και των υπολοίπων χριστιανικών λαών της πάλαι ποτέ Οθωμανικής Αυτοκρατορίας από τις πρόνοιες του αντιρατσιστικού νομοσχεδίου.
Εργασίας, Κοινωνικής Ασφάλισης και Πρόνοιας, Εσωτερικών
1437) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πανελλήνιος Σύλλογος Εργαζομένων Κέντρων Δημιουργικής Απασχόλησης Παιδιών αιτείται τη λήψη της κατάλληλης νομοθετικής πρόνοιας για την αποκατάσταση της απασχόλησης των μελών του, στο πλαίσιο οποιασδήποτε χρηματοδότησης.
Οικονομικών, Ανάπτυξης και Ανταγωνιστικότητας
1438) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Εμπορικός και Εισαγωγικός Σύλλογος Πατρών αιτείται τον επαναπροσδιορισμό του φόρου ΕΝΦΙΑ, ώστε οι χρεώσεις του να λαμβάνουν υπ’ όψιν τη γενικευμένη πτώση του τζίρου της αγοράς της χώρας.
Οικονομικών 
1439) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  οι κάτοικοι των οικισμών του Δήμου Τροιζηνίας-Μεθάνων εκφράζουν τη διαμαρτυρία τους για την υποχρέωση υπέρογκων πληρωμών στο πλαίσιο χρεώσεων του φόρου ΕΝΦΙΑ.
Εθνικής Άμυνας
1440) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ομοσπονδία Ενώσεων Στρατιωτικών αιτείται τη σύσταση ένορκης διοικητικής εξέτασης (ΕΔΕ) προς αναζήτηση ευθυνών από επιζήμια για το στράτευμα προμήθεια.
Αγροτικής Ανάπτυξης και Τροφίμων
1441) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Περιφερειάρχης Ηπείρου αιτείται την αναλυτικότερη ενημέρωσή του για τους όρους  επιλεξιμότητας των βοσκοτόπων της οικείας περιφέρειας.
Υποδομών, Μεταφορών και Δικτύων
1442) Ο Βουλευτής Λέσβου κ. ΠΑΥΛΟΣ ΒΟΓΙΑΤΖΗΣ κατέθεσε αναφορά με την οποία  η διοικούσα επιτροπή του Περιφερειακού Τμήματος Βορειανατολικού Αιγαίου του Τεχνικού Επιμελητηρίου Ελλάδας  παραθέτει τις διαπιστώσεις της μετά τις πρόσφατες αλλαγές στο νομοθετικό πλαίσιο, οι οποίες αφορούν τις διαδικασίες δημοπράτησης και εκτέλεσης των δημόσιων έργων. 
Ανάπτυξης και Ανταγωνιστικότητας
1443) Ο Βουλευτής Α΄ Θεσσαλονίκης κ. ΙΩΑΝΝΗΣ ΑΜΑΝΑΤΙΔΗΣ κατέθεσε αναφορά με την οποία  η Ομοσπονδία Μακεδονίας «ΜΕΓΑΣ ΑΛΕΞΑΝΔΡΟΣ-ΡΟΜ», Οικισμός «ΑΓΙΑ ΣΟΦΙΑ» Διαβατών, αιτείται τη λήψη μέτρων και την τροποποίηση του ν. 4264/2014, ώστε οι Έλληνες πολίτες καταγωγής Ρομά να μπορούν να ασκούν πλανόδιο εμπόριο χωρίς απαγορευτικούς αποκλεισμούς και περιορισμούς.
Επικρατείας
1444) Η Βουλευτής Α΄ Θεσσαλονίκης κ. ΧΡΥΣΟΥΛΑ - ΜΑΡΙΑ ΓΙΑΤΑΓΑΝΑ κατέθεσε αναφορά με την οποία  ο κ. Χάρης Γκουγκουλίτσας  καταγγέλλει ότι στον διαγωνισμό δημοσιογράφων της ΝΕΡΙΤ υπήρξε μεθόδευση στα αποτελέσματα με πειραγμένα μόρια και στοχευμένες ενστάσεις, ώστε να προσληφθούν συγκεκριμένα άτομα.
Εργασίας, Κοινωνικής Ασφάλισης και Πρόνοιας
1445) Η Βουλευτής Πέλλης κ. ΘΕΟΔΩΡΑ ΤΖΑΚΡΗ κατέθεσε αναφορά με την οποία το Εργατοϋπαλληλικό Κέντρο Γιαννιτσών διαμαρτύρεται για την κατάργηση και τη συγχώνευση του Τεχνικού Τμήματος Επιθεώρησης Εργασίας της Πέλλας.
Επικρατείας, Δικαιοσύνης, Διαφάνειας και Ανθρωπίνων Δικαιωμάτων 
1446) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Σωματείο «Οι Φίλοι του Τάματος του Έθνους» αιτείται την επανεξέταση του περιεχομένου του υπό ψήφιση αντιρατσιστικού νομοσχεδίου, επειδή τίθενται επί λανθασμένης βάσης ζητήματα, όπως η παράλειψη της αναφοράς στη Γενοκτονία των Ελλήνων της Μικράς Ασίας.
Εθνικής Άμυνας
1447) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Στρατιωτικών Περιφέρειας Ηπείρου εκφράζει τη διαμαρτυρία της σχετικά με την εκκρεμότητα στην καταβολή εφάπαξ βοηθήματος στη μισθοδοσία των αξιωματικών και των υπαξιωματικών που εκπροσωπεί.
Ανάπτυξης και Ανταγωνιστικότητας, Οικονομικών, Εργασίας, Κοινωνικής Ασφάλισης και Πρόνοιας
1448) Η Βουλευτής Β΄ Θεσσαλονίκης κ. ΛΙΤΣΑ ΑΜΜΑΝΑΤΙΔΟΥ - ΠΑΣΧΑΛΙΔΟΥ κατέθεσε αναφορά με την οποία οι Ομοσπονδίες Επαγγελματιών, Βιοτεχνών και Αυτοκινητιστών Ελλάδος  επέδωσαν ψήφισμα και καλούν τις δημόσιες αρχές να ρυθμίσουν τα οξυμμένα προβλήματα που αντιμετωπίζουν οι επαγγελματοβιοτέχνες της χώρας.
Οικονομικών 
1449) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  ο Πανελλήνιος Σύλλογος Παραγωγών Ζώντων Ορνιθίων Κρεατοπαραγωγής και ο Σύλλογος Πτηνοτρόφων- Κτηνοτρόφων Ν. Ευβοίας αιτούνται την τήρηση του ν. 3259/2004 και την αποδοχή της γνωμοδότησης του ΝΣΚ 32/2007 για την αποκατάσταση των προβλημάτων στον κλάδο της κτηνοτροφίας και πτηνοτροφίας, ο οποίος έχει συρρικνωθεί σημαντικά μετά τα έξι χρόνια της συνεχιζόμενης ύφεσης.
Δημόσιας Τάξης και Προστασίας του Πολίτη 
1450) Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  η ΣΚΑΥ Θεσσαλονίκης καλεί τις αρμόδιες αρχές να μεριμνήσουν για την επίλυση της απαξίωσης των εκπαιδευτών της ΓΑΔΘ.
Οικονομικών 
1451) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  η Επιτροπή Ελέγχου του Διοικητικού Συμβουλίου της Ευβοϊκής Τράπεζας επισημαίνει ότι το υπό εκκαθάριση ίδρυμα οφείλει να συνομολογεί ρυθμίσεις επί εκδοθέντων δανείων και δεν το πράττει δημιουργώντας συνθήκες ασφυξίας στην τοπική αγορά.
Παιδείας και Θρησκευμάτων
1452) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία ο Σύλλογος Ιδιοκτητών Κέντρων Ξένων Γλωσσών Ηρακλείου Κρήτης  επισημαίνει τα σημεία που χρήζουν ιδιαίτερης προσοχής, προκειμένου τα θεσμοθετούμενα κριτήρια για την απόκτηση άδειας διδασκαλίας ξένων γλωσσών να διασφαλίζουν την αξιοπιστία, τη διαφάνεια και την ισονομία για τον πολίτη.
Παιδείας και Θρησκευμάτων
1453) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  οι εκπαιδευτικοί σε διαθεσιμότητα καλούν τις αρμόδιες αρχές να διευθετήσουν τα ζητήματα που έχουν προκύψει από το νέο πλαίσιο στην παιδεία, με το οποίο καταργήθηκαν πενήντα ειδικότητες εκπαιδευτικών των ειδικοτήτων Υγείας Πρόνοιας, Εφαρμοσμένων Τεχνών και Αισθητικής-Κομμωτικής από τα ΕΠΑΛ και τις ΕΠΑΣ.
Οικονομικών - Εθνικής Άμυνας
1454) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία οι ανάπηροι και τα θύματα πολέμου του Νομού Θεσσαλονίκης εκφράζουν τη διαμαρτυρία τους για τη διακοπή της καταβαλλόμενης σύνταξής τους και συνακόλουθα τη διακοπή της υγειονομικής  τους περίθαλψης. 
Ανάπτυξης και Ανταγωνιστικότητας - Εσωτερικών
1455) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία οι διαμαρτυρόμενες μητέρες αιτούνται την άρση του περιορισμού των θέσεων στους παιδικούς σταθμούς (70%), προκειμένου να αξιοποιηθούν όλοι οι διαθέσιμοι χρηματικοί πόροι του προγράμματος (ΕΣΠΑ 2014-2020).
Οικονομικών  - Αγροτικής Ανάπτυξης και Τροφίμων
1456) Οι Βουλευτές, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ, Αχαΐας κ. ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ και Αιτωλοακαρνανίας κ. ΝΙΚΟΛΑΟΣ ΜΩΡΑΪΤΗΣ κατέθεσαν αναφορά με την οποία η Κεντρική Κλαδική Συνεταιριστική Ένωση Πτηνοτροφικών Προϊόντων «ΠΤΗΝΟΤΡΟΦΙΚΗ» αιτείται την κατάργηση του ΕΝΦΙΑ για τα αγροτικά και πτηνοτροφικά κτίσματα.
Παιδείας και Θρησκευμάτων
1457) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  το Δημοτικό Συμβούλιο του Δήμου Ζαγοράς-Μουρεσίου  αιτείται την αναβάθμιση των Δημοτικών Σχολείων Ανηλίου και Πουρίου, του μοναδικού Δήμου του Νομού Μαγνησίας που έχει χαρακτηριστεί ως «μειονεκτικός».
Οικονομικών 
1458) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  ο Σύλλογος Πολυτέκνων Λαρίσης και Περιχώρων του Νομού Λάρισας επισημαίνει τα προβλήματα που ταλανίζουν την πολύτεκνη οικογένεια στη χώρα μας και ζητά  τοποθέτηση επί του θέματος.
Παιδείας και Θρησκευμάτων
1459) Ο Βουλευτής Μαγνησίας κ. ΠΑΡΙΣΗΣ ΜΟΥΤΣΙΝΑΣ κατέθεσε αναφορά με την οποία  το Δημοτικό Συμβούλιο Ζαγοράς-Μουρεσίου αιτείται με ψήφισμα την αντίθεσή του στην υποβάθμιση των σχολικών μονάδων του Δήμου και συγκεκριμένα των δημοτικών σχολείων Ανηλίου και Πουρίου.
Εξωτερικών
1460) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  η Πανελλήνια Ένωση Ποντίων Επιστημόνων Πρώην Σοβιετικής Ένωσης  αιτείται την ανάκληση  του εμπάργκο των ελληνικών προιόντων προς τη ρώσικη αγορά και ζητά τις θέσεις του Υπουργείου για το κρίσιμο αυτό ζήτημα.
Παιδείας και Θρησκευμάτων
1461) Ο Βουλευτής Ευβοίας κ. ΕΥΑΓΓΕΛΟΣ ΑΠΟΣΤΟΛΟΥ κατέθεσε αναφορά με την οποία  ο Σύλλογος Διοικητικού και Βοηθητικού Προσωπικού του πρώην ΤΕΙ Χαλκίδας καλεί τις αρμόδιες αρχές να ενεργήσει για την αντιμετώπιση των σοβαρών προβλημάτων στη λειτουργία του ΤΕΙ Χαλκίδας.
Παιδείας και Θρησκευμάτων
1462) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η κ. Ελευθερία Λαγούδα αιτείται την τροποποίηση του νόμου που αφορά τις μετεγγραφές των εισακτέων τριτέκνων και πολύτεκνων του σχολικού έτους του 2013.
Οικονομικών, Αγροτικής Ανάπτυξης και Τροφίμων
1463) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  η Πτηνοτροφική Κεντρική Κλαδικής Συνεταιριστικής Ένωσης Πτηνοτροφικών Προϊόντων  αιτείται την κατάργηση του ΕΝΦΙΑ για τα αγροκτηνοπτηνοτροφικά κτίσματα.
Παιδείας και Θρησκευμάτων
1464) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η κ. Νεκταρία Δημακοπούλου αιτείται την επέκταση του δικαιώματος μετεγγραφής σε όσους κατέθεσαν μηχανογραφικό με το προβλεπόμενο από τη σχετική νομοθεσία ποσοστό του 10%.
Δημόσιας Τάξης και Προστασίας του Πολίτη 
1465) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην έλλειψη αστυνομικού προσωπικού στα τμήματα της Κεφαλλονιάς και της Ιθάκης επισημαίνοντας τα σοβαρά επακόλουθα για την ασφάλεια των κατοίκων.
Εσωτερικών, Περιβάλλοντος, Ενέργειας και Κλιματικής Αλλαγής 
1466) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Μιχάλης Σταυρουδάκης αιτείται άμεσα τη διαμόρφωση πεζοδρομίου στην περιοχή της Παραλίας Πατρών.
Παιδείας και Θρησκευμάτων
1467) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ένωση Κέντρων Διά Βίου Μάθησης αιτείται τη λήψη πρόνοιας για τη βιωσιμότητα των εκπαιδευτικών ιδρυμάτων που λειτουργούν ως εργαστήρια ελευθέρων σπουδών στην ειδίκευση κουρέων - κομμωτών.
Οικονομικών 
1468) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην καθυστέρηση εκταμίευσης των δανείων για τους σεισμόπληκτους της Κεφαλλονιάς. 
Εσωτερικών
1469) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το ειδικό δικαστήριο για πρώην Υπουργό ο οποίος εμπλέκεται στη λίστα Λαγκάρντ.
Οικονομικών 
1470) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Δημοτικό Συμβούλιο της Κοινότητας Σελλών-Αχαΐας του Δήμου Πατρέων εκφράζει τη διαμαρτυρία του για τις χρεώσεις  του εφαρμοστικού νόμου ΕΝΦΙΑ στα αγροτεμάχια που χρησιμοποιούνται ως βοσκοτόπια χωρίς καμμία οικοπεδική αξία.
Παιδείας και Θρησκευμάτων
1471) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ένωση Εκπαιδευτικών Λειτουργών Φυσικής Αγωγής καλεί τις αρμόδιες αρχές να απαντήσουν σε πρόταση αλλαγής της κατανομής διδακτικών ωρών ανά  διδακτικό αντικείμενο για τα εξαθέσια και άνω ολοήμερα σχολεία των ΕΑΕΠ.
Υποδομών, Μεταφορών και Δικτύων, Διοικητικής Μεταρρύθμισης και Ηλεκτρονικής Διακυβέρνησης, Δικαιοσύνης, Διαφάνειας και Ανθρωπίνων Δικαιωμάτων 
1472) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τη στάση που κρατάει ο κ. Μ.Χρυσοχοΐδης απέναντι στις επιχορηγήσεις των συνδικαλιστών στα ΕΛΤΑ.
Επικρατείας - Οικονομικών  - Ανάπτυξης και Ανταγωνιστικότητας
1473) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας αναφορικά με ένα από τα επιχειρηματικά μεγαθήρια που φοροαποφεύγει με νόμιμο τρόπο. 
Εργασίας, Κοινωνικής Ασφάλισης και Πρόνοιας, Περιβάλλοντος, Ενέργειας και Κλιματικής Αλλαγής 
1474) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Συνδικάτο Εργαζομένων ΕΚΒΑΑ, πρώην ΙΓΜΕ, αναζητά την κατάλληλη πρόνοια για τις μισθολογικές εκκρεμότητες των εργαζομένων, η παράταση των οποίων πλήττει τους οικονομικά ασθενέστερους  και αυτούς που πάσχουν από χρόνιες παθήσεις.
Επικρατείας, Δικαιοσύνης, Διαφάνειας και Ανθρωπίνων Δικαιωμάτων 
1475) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Χαρίλαος Ερμείδης αιτείται την επανεξέταση του υπό ψήφιση αντιρατσιστικού νομοσχεδίου λόγω της παράλειψής του για το ελληνικό ολοκαύτωμα της περιόδου 1940-1944.
Οικονομικών 
1476) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Ζαχαρίας Κωνσταντάκης καλεί τις αρμόδιες αρχές για την εκπόνηση ειδικής οικονομικής μελέτης σχετικά με την προσυνταξιοδότηση της Εμπορικής Τράπεζας.
Εργασίας, Κοινωνικής Ασφάλισης και Πρόνοιας
1477) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις διαπραγματεύσεις μας με τη ρώσικη κυβέρνηση και το εμπάρκο των εξαγωγών μας προς τη Ρωσία.
Υγείας
1478) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στον Περιφερειάρχη Ιωαννίνων, ο οποίος ζήτησε άμεσα να λυθούν τα προβλήματα του Πανεπιστημιακού Νοσοκομείου Ιωαννίνων.
Οικονομικών 
1479) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις φορολογήσεις του ΕΝΦΙΑ σε οικόπεδο στην περιοχή της Κλειτορίας.
Δημόσιας Τάξης και Προστασίας του Πολίτη 
1480) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις βουτιές θανάτου από το Ρίο-Αντίρριο.
Οικονομικών 
1481) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την κατάρρευση μεγάλης ελληνικής εταιρείας που η μετοχή της έχει φτάσει κοντά στο μηδέν.
Υγείας
1482) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τα τριπλά κουρέματα του ΕΟΠΥΥ και τις αμοιβές κάτω του κόστους των ιδιωτικών ιατρείων.
Οικονομικών 
1483) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την προμήθεια του νέου συστήματος για τη σήμανση προϊόντων καπνού-αλκοόλ.
Υγείας
1484) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά καταγγελία εργαζομένων στα κέντρα πρόληψης του ΟΚΑΝΑ.
Υγείας
1485) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά περιστατικό με εργαζόμενο του Νοσοκομείου «ΆΓΙΟΣ ΑΝΔΡΕΑΣ».
Δημόσιας Τάξης και Προστασίας του Πολίτη 
1486) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την παραλιακή οδό στο Μονοδένδρι Πατρών, όπου υποχώρησε το έδαφος.
Ναυτιλίας και Αιγαίου
1487) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά δυσάρεστο περιστατικό στην παραλία Καλό Λιβάδι της Μυκόνου.
Ναυτιλίας και Αιγαίου
1488) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τις συνθήκες εργασίας των λιμενικών της Πάτρας.
Υποδομών, Μεταφορών και Δικτύων
1489) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την εκπτωτική πολιτική για το Μουσείο της Γέφυρας στην Πάτρα.
Εργασίας, Κοινωνικής Ασφάλισης και Πρόνοιας, Ανάπτυξης και Ανταγωνιστικότητας, Οικονομικών 
1490) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε τοποθέτηση μηχανήματος και καθισμάτων στα ταμεία της ΔΕΗ, για όσους δεν μπορούν να στέκονται όρθιοι.
Υγείας - Εσωτερικών - Εργασίας, Κοινωνικής Ασφάλισης και Πρόνοιας
1491) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο κολυμβητήριο αποκατάστασης αναπήρων του ΚΑΤ, που παραμένει κλειστό λόγω χρεών.
Δημόσιας Τάξης και Προστασίας του Πολίτη, Ναυτιλίας και Αιγαίου, Περιβάλλοντος, Ενέργειας και Κλιματικής Αλλαγής 
1492) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά καταγγελίες για βυτία που αδειάζουν λύματα στη θάλασσα στις ακτές της Πάτρας.
Επικρατείας, Πολιτισμού και Αθλητισμού, Οικονομικών, Δικαιοσύνης, Διαφάνειας και Ανθρωπίνων Δικαιωμάτων 
1493) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τον Μαραθώνιο της Αθήνας και την Ενιαία Ανεξάρτητη Αρχή Δημοσίων Συμβάσεων.
Ανάπτυξης και Ανταγωνιστικότητας
1494) Οι Βουλευτές, Επικρατείας κ. ΑΘΑΝΑΣΙΟΣ ΠΑΦΙΛΗΣ, Β΄ Αθηνών κ. ΧΡΗΣΤΟΣ ΚΑΤΣΩΤΗΣ και Λαρίσης κ. ΓΕΩΡΓΙΟΣ ΛΑΜΠΡΟΥΛΗΣ κατέθεσαν αναφορά με την οποία οι κάτοικοι του χωριού Αγίου Λουκά του Δήμου Κύμης-Αλιβερίου του Νομού Εύβοιας  εκφράζουν την αντίθεσή τους στην εγκατάσταση μονάδας καύσης βιοαερίου στην περιοχή με πρώτη ύλη υγρά απόβλητα από χοιροστάσια και βουστάσια.
Οικονομικών - Αγροτικής Ανάπτυξης και Τροφίμων
1495) Η Βουλευτής Β΄ Θεσσαλονίκης κ. ΛΙΤΣΑ ΑΜΜΑΝΑΤΙΔΟΥ - ΠΑΣΧΑΛΙΔΟΥ κατέθεσε αναφορά με την οποία  η Πανελλήνια Ένωση Πτηνοτρόφων Παραγωγών εκφράζει τη διαμαρτυρία της για την υπερφορολόγηση των ακινήτων των πτηνοκτηνοτροφικών παραγωγών και των συνεταιρισμών τους.
Παιδείας και Θρησκευμάτων
1496) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Πανελλήνια Ένωση Εκπαιδευτικών Τεχνολόγων Γεωπόνων αιτείται την ενοποίηση όλων των ειδικοτήτων τους σε έναν κλάδο των Τεχνολόγων Γεωπόνων, όπως επίσης και το δικαίωμα ίδιων αναθέσεων των αποφοίτων ΑΕΙ και ΑΤΕΙ στον γεωπονικό κλάδο.
Παιδείας και Θρησκευμάτων
1497) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  ο Πορφύριος Μοναχός Φιλοθεΐτης από το Άγιο Όρος εκφράζει τη διαμαρτυρία του για την επικείμενη ψήφιση νόμου σχετικά με τη σύσταση κατεύθυνσης Ισλαμικών Σπουδών στο Τμήμα Θεολογίας της Θεολογικής Σχολής του ΑΠΘ.
Οικονομικών, Περιβάλλοντος, Ενέργειας και Κλιματικής Αλλαγής 
1498) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στον αριθμό από πισίνες που εντοπίστηκαν στις ταράτσες της ευρύτερης περιοχής του Κολωνακίου.
Υποδομών, Μεταφορών και Δικτύων
1499) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  ο Σύλλογος Εργοληπτών Δημοσίων Έργων ΠΕ Κρήτης και το Τμήμα Ανατολικής και Δυτικής Κρήτης του ΤΕΕ καλούν τις αρμόδιες αρχές να αλλάξουν την κυβερνητική πολιτική στον τομέα των δημόσιων έργων, που οδηγεί στην εξόντωση των μικρών και μεσαίων εργοληπτών της χώρας.
Υγείας, Οικονομικών 
1500) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας σύμφωνα με το οποίο τα προβλήματα που αντιμετωπίζει το Άσυλο Ανιάτων Πατρών καθιστούν τη μελλοντική του λειτουργία δύσκολη. 
Υποδομών, Μεταφορών και Δικτύων, Ανάπτυξης και Ανταγωνιστικότητας
1501) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Σύνδεσμος Εργοληπτών Δημοσίων Έργων Κρήτης και το Τεχνικό Επιμελητήριο Ελλάδος Τμήματος Ανατολικής Κρήτης και Δυτικής Κρήτης αιτούνται με υπόμνημα θέσεις και προτάσεις, προκειμένου να αναχαιτιστεί η εξόντωση των μικρών και μεσαίων εργοληπτών της χώρας, εξαιτίας των πρόσφατων αλλά και των επικείμενων νομοθετικών παρεμβάσεων της Κυβέρνησης.
Πολιτισμού και Αθλητισμού, Εσωτερικών
1502) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις εικόνες ντροπής του ιστορικού κολυμβητηρίου της Αγυιάς στην Πάτρα. 
Ανάπτυξης και Ανταγωνιστικότητας
1503) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  το Επιμελητήριο Λασιθίου καλεί τις αρμόδιες αρχές να πάρουν θέση ως προς την αναστολή των κατασχέσεων ή της δήμευσης περιουσιακών στοιχείων επαγγελματιών για όλα τα ληξιπρόθεσμα δάνεια μέχρι την ψήφιση και εφαρμογή των εξαγγελιών του Πρωθυπουργού για τα κόκκινα επιχειρηματικά δάνεια.
Δικαιοσύνης, Διαφάνειας και Ανθρωπίνων Δικαιωμάτων, Ανάπτυξης και Ανταγωνιστικότητας
1504) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις διαστάσεις που έχει λάβει η υποβολή μήνυσης προς μεγάλη πετρελαϊκή εταιρεία, απασχολώντας ακόμα και εκπρόσωπο της τρόικας.
Οικονομικών, Αγροτικής Ανάπτυξης και Τροφίμων
1505) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις ανησυχίες των παραγωγών σταφίδας της περιοχής Αιγιαλείας, λόγω της καταστροφής  που υπέστησαν οι καλλιέργειές τους ένεκα της κακοκαιρίας που έπληξε την περιοχή. 
Ανάπτυξης και Ανταγωνιστικότητας
1506) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Επαγγελματικό Επιμελητήριο Αθηνών αιτείται την επανεξέταση της υποχρεωτικότητας εγγραφής στα Επιμελητήρια.
Εσωτερικών, Περιβάλλοντος, Ενέργειας και Κλιματικής Αλλαγής 
1507) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  οι κάτοικοι της Κοινότητας Κάτω Κορακιάνας του Νομού Κέρκυρας καταγγέλλουν τη σωρεία ατασθαλιών και παρατυπιών που έλαβαν χώρα κατά τη διαδικασία της κτηματογράφησης της συγκεκριμένης περιοχής, αιτούμενοι τυχόν επανόρθωση των λαθών αυτών στην τελική αποτύπωσή της.
Περιβάλλοντος, Ενέργειας και Κλιματικής Αλλαγής, Εσωτερικών
1508) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύλλογος Προστασίας Περιβάλλοντος Παραλίας Ακράτας καλεί τις αρμόδιες αρχές να υποστηρίξουν σειρά αιτημάτων, τα οποία περιέχονται σε απόφαση του Διοικητικού Συμβουλίου του Συλλόγου για παρεμβάσεις, προς τον Δήμο Αιγιαλείας και προς το ΥΠΠΕΚΑ, για την ποιοτικότερη ζωή των κατοίκων της περιοχής.
Εργασίας, Κοινωνικής Ασφάλισης και Πρόνοιας - Δημόσιας Τάξης και Προστασίας του Πολίτη 
1509) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά τη διαβλητότητα όρων επιλογής σε διαγωνισμό πρόσληψης ειδικών φρουρών, ως μη όφειλε, γεγονός που έρχεται σε αντίθεση στην υποχρέωση μη μεροληψίας και ίσης μεταχείρισης των Ελλήνων πολιτών από τους δημόσιους λειτουργούς σε αντίστοιχες περιστάσεις.
Δικαιοσύνης, Διαφάνειας και Ανθρωπίνων Δικαιωμάτων 
1510) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Μαρίνος Αλεξανδράκης  αιτείται μέσω υποβληθείσας αναφοράς προς τον Εισαγγελέα Πειραιά τυχόν αναψηλάφησης και επανεκδίκασης των υποθέσεών του υπό αντικειμενικούς όρους και κριτήρια. 
Δημόσιας Τάξης και Προστασίας του Πολίτη, Πολιτισμού και Αθλητισμού
1511) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την άδεια καταλληλότητας του σταδίου στο Αίγιο, η οποία έληξε χωρίς κανείς να κάνει κάποια ενέργεια.
Υγείας, Δημόσιας Τάξης και Προστασίας του Πολίτη 
1512) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την επίθεση κατά του εργαζόμενου στον χώρο του νεκροτομείου στο Περιφερειακό Γενικό Νοσοκομείο Πατρών (ΠΓΝΠ).
Επικρατείας, Οικονομικών 
1513) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην κατάληψη δύο θέσεων εργασίας υψηλής ιεράρχησης στη δημόσια διοίκηση (θέση νομικού συμβούλου και θέση προέδρου) από ένα και μοναδικό πρόσωπο.
Δημόσιας Τάξης και Προστασίας του Πολίτη 
1514) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε εμπλοκή ενός εν ενεργεία υποστράτηγου της ΕΛΑΣ σε υπόθεση πλαστογραφίας.
Δημόσιας Τάξης και Προστασίας του Πολίτη, Δικαιοσύνης, Διαφάνειας και Ανθρωπίνων Δικαιωμάτων 
1515) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε καταγγελία που αφορά προσπάθεια  χρηματισμού έναντι παροχής προστασίας από ανώτερο αξιωματικό της ΕΛΑΣ που υπηρετεί στη Μύκονο εις βάρος των ντόπιων επαγγελματιών.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 159/18-06-2014 ερώτηση των Βουλευτών κυρίων Μητρόπουλου Αλέξιου, Στρατούλη Δημητρίου, Βούτση Νικολάου, Καραγιαννίδη Χρήστου, Κουρουμπλή Παναγιώτη, Μπάρκα Κωνσταντίνου, Μπόλαρη Μαρίας, Σταθά Ιωάννη, Τσουκαλά Δημητρίου και Χαραλαμπίδου Δέσποινας δόθηκε με το υπ’ αριθμ. Δ32/Α/Φ1/22914/1733/8-8-14 έγγραφο από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:
2. Στην με αριθμό 384/23-06-2014 ερώτηση των Βουλευτών κυρίων Κοντογιάννη Γεωργίου και Τζαμτζή Ιορδάνη (Δάνη) δόθηκε με το υπ’ αριθμ. Β/10035/23182/1756/8-8-14 έγγραφο  από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:
3. Στην με αριθμό 445/25-06-2014 ερώτηση του Βουλευτή κ. Αναγνωστάκη Δημητρίου δόθηκε με το υπ’ αριθμ. Β/7/οικ.24660/1847/8-8-2014 έγγραφο  από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:
4. Στην με αριθμό 517/27-06-2014 ερώτηση της Βουλευτού κ. Ξουλίδου Σταυρούλας δόθηκε με το υπ’ αριθμ. 127949/ΙΗ/8-8-2014 έγγραφο  από τον Υπουργό Παιδείας και Θρησκευμάτων η ακόλουθη απάντηση:
5. Στην με αριθμό 872/07-07-2014 ερώτηση των Βουλευτών κυρίων Δημαρά Ιωάννη, Αβραμίδη Γαβριήλ και Ουζουνίδη Μαρίνου δόθηκε με το υπ’ αριθμ. Φ.90022/14511/377/8-8-2014 έγγραφο από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:
6. Στην με αριθμό 934/09-07-2014 ερώτηση της Βουλευτού κ. Ιακωβίδου Παναγιώτας (Τάνιας) δόθηκε με το υπ’ αριθμ. Φ.90022/15772/1059/8-8-2014 έγγραφο από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"48127"," Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Πρώτη θα συζητηθεί η έβδομη με αριθμό 78/15-9-2014 επίκαιρη ερώτηση του Βουλευτή Κοζάνης των Ανεξάρτητων Δημοκρατικών Βουλευτών κ. Γεωργίου Κασαπίδη προς τον Υπουργό Υγείας, σχετικά με τη δυσλειτουργία της παθολογικής κλινικής και την αναστολή λειτουργίας του διαβητολογικού ιατρείου στο «Μαμάτσειο» Νοσοκομείο Κοζάνης, παρά την παγκόσμια αναγνώριση της προσφοράς του.
Στην επίκαιρη ερώτηση θα απαντήσει ο Αναπληρωτής Υπουργός Υγείας κ. Λεωνίδας Γρηγοράκος.
Κύριε συνάδελφε, έχετε τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48128"," Ευχαριστώ, κύριε Πρόεδρε.
Κύριε Υπουργέ, ιεραρχώντας τα θέματα που απασχολούν τον Νομό Κοζάνης ως προς το Υπουργείο σας, θα αναφερθώ σε αυτά που αφορούν κατά κύριο λόγο δυσλειτουργίες εξαιτίας έλλειψης προσωπικού στο «Μαμάτσειο». Είναι και άλλες κλινικές πέραν της παθολογικής κλινικής που θα ήθελα να θέσω υπ’ όψιν σας σήμερα. Είναι το χειρουργικό, το ορθοπεδικό, είναι η έλλειψη προσωπικού στο «Μποδοσάκειο» της Πτολεμαΐδας, υπάρχει μια καθυστέρηση στην υλοποίηση του έργου για το νέο κτήριο του ΕΣΥ στη Σιάτιστα, που έχει ενταχθεί και στο ΕΣΠΑ, και ένα θέμα και με τα ασθενοφόρα στον Δήμο Σερβίων και Βελβεντού.
Επιλέγω σήμερα να σας θέσω το θέμα που ανέγνωσε ο κύριος Πρόεδρος και αφορά τη δυσλειτουργία της παθολογικής κλινικής στο «Μαμάτσειο» Νοσοκομείο Κοζάνης, όπου λειτουργούσε και το διαβητολογικό ιατρείο, το οποίο προσέφερε τα μέγιστα και στην τοπική κοινωνία και στη χώρα αλλά και στη διεθνή επιστημονική κοινότητα με μια μοναδική, πρωτότυπη, καινοτόμα έρευνα και μεθοδολογία προληπτικής αντιμετώπισης του διαβήτη, η οποία πλέον δεν βρίσκει εφαρμογή -παρά μόνο σε ακαδημαϊκό επίπεδο γίνεται αναφορά σε διεθνή συνέδρια-, επειδή ακριβώς έκλεισε το διαβητολογικό ιατρείο, κύριε Υπουργέ, λόγω έλλειψης προσωπικού.
Τι εννοώ: Κατ’ αρχάς, η παθολογική κλινική είναι η μεγαλύτερη στο «Μαμάτσειο» Νοσοκομείο Κοζάνης. Έχει δυναμικότητα σαράντα πέντε κλινών. Η κάλυψη είναι πάνω από 80%. Οι μέρες νοσηλείας για τους ασθενείς ξεπερνούν τις δέκα χιλιάδες καθ’ έτος και σήμερα υποστελεχώνεται με τέσσερις γιατρούς, ενώ προβλέπεται να λειτουργεί με επτά. Κατά το παρελθόν, είχαμε πέσει και στους τρεις γιατρούς και υπήρχε μία κάλυψη με επικουρικούς γιατρούς. 
Επανειλημμένως, και ο ίδιος και άλλοι συνάδελφοι στον νομό θέταμε αυτό το θέμα. 
Η πρώτη αναφορά, η πρώτη επίκαιρη ερώτηση, κύριε Υπουργέ, για το συγκεκριμένο θέμα, είχε κατατεθεί από τον ομιλούντα στις 9 Ιανουαρίου του 2012 στον τότε Υπουργό κ. Λοβέρδο. Επειδή δεν τελεσφόρησε εκείνη η προσπάθεια για να στελεχωθεί και να λειτουργήσει σωστά η παθολογική και το διαβητολογικό, επανήλθα στις 8 Ιανουαρίου του 2014, όπου είχαμε τότε τρεις γιατρούς. Έγινε τότε μία προκήρυξη, ήλθε ένας επικουρικός κι έχουμε τέσσερις. 
Το ζητούμενο όμως είναι ότι ακόμα δεν μπορεί να λειτουργήσει σωστά η παθολογική κλινική, λόγω φόρτου εργασίας. Επίσης, επειδή έφυγε ο ερευνητής γιατρός που έκανε αυτήν τη μοναδική εργασία σε κρατικό νοσοκομείο της χώρας -ιδιωτεύει πλέον, διότι λόγω φόρτου εργασίας ανέβασε πίεση-, δεν μπορούμε να εφαρμόσουμε αυτήν τη μεθοδολογία στο κρατικό νοσοκομείο, κάτι που θα ήταν επ’ ωφελεία όλων των διαβητικών της χώρας αλλά και γενικότερα θα ανεδείκνυε τη χώρα μας διεθνώς. 
Κύριε Υπουργέ, ποιες είναι οι προθέσεις σας; Ζητώ από εσάς πλέον οριστική λύση. Ας μην κρυβόμαστε, γνωρίζω ότι είστε πρακτικός άνθρωπος και αντιλαμβάνεστε το πρόβλημα. Αν πιστεύετε κι εσείς ότι αξίζει τον κόπο και για την περιοχή του Νομού Κοζάνης -που σαφώς το υιοθετείτε- αλλά και για την ερευνητική αυτή εργασία, δώστε μία θέση ακόμα επικουρικού γιατρού και αναδείξτε και αυτήν την εργασία, κύριε Υπουργέ. Θα είναι σίγουρα προς όφελος όχι μόνο του κύρους της χώρας –αν το δούμε οικονομικά-, αλλά και της υγείας των διαβητικών, διότι η προληπτική αντιμετώπιση είναι καλύτερη από τη θεραπευτική.
Ευχαριστώ, κύριε Πρόεδρε.","ΓΕΩΡΓΙΟΣ ΚΑΣΑΠΙΔΗΣ",203
"48129"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48130"," Ευχαριστώ πολύ, κύριε Πρόεδρε.
Κύριε Κασαπίδη, είναι γεγονός ότι έχω παρακολουθήσει τις ερωτήσεις που έχετε κάνει και το ενδιαφέρον που δείχνετε για τον τόπο σας, όπου πραγματικά είναι ειλικρινές και αγωνιώδες. Αγωνιάτε και αυτό σας τιμά. Θέσατε δύο θέματα: τη λειτουργία της παθολογικής κλινικής και εν γένει του παθολογικού τομέα των δύο διασυνδεομένων νοσοκομείων -το «Μαμάτσειο» με το «Μποδοσάκειο»- και, βέβαια, και τη λειτουργία των διαβητολογικών κέντρων. 
Είναι γεγονός ότι πρέπει να δίνουμε μεγάλη σημασία σε ορισμένα νοσήματα, τα οποία είναι πρώτης γραμμής στην Ελλάδα, όπως ο διαβήτης. Τα διαβητολογικά κέντρα υπάρχουν σε όλα τα νοσοκομεία της Ελλάδος. Όμως, κύριε Κασαπίδη, ξέρετε κι εσείς -γιατί το βιώσαμε και το βιώνουμε όλοι- ότι η οικονομική κρίση δεν μπορούσε να μην έχει επίπτωση και στην ποιότητα ζωής των Ελλήνων πολιτών και στην υγεία τους αλλά και στη λειτουργία του Εθνικού Συστήματος Υγείας. Αυτό δεν δικαιολογεί, βέβαια, την κατάσταση της τόσο μεγάλης μείωσης του προσωπικού. Όπως, όμως, θυμάστε, υπήρχε μία απαγόρευση από τα μνημόνια πρόσληψης υγειονομικών γιατρών, προσωπικού στα νοσοκομεία. 
Θέλω να σας διαβεβαιώσω και να σας πω ότι το «Μαμάτσειο» είναι ένα πάρα, πάρα πολύ καλό νοσοκομείο και καλά στελεχωμένο. Υπάρχει, βέβαια, το πρόβλημα της στελέχωσης της παθολογικής κλινικής, στο οποίο, όπως είπατε κι εσείς, μειώθηκαν οι θέσεις από επτά σε τέσσερις. Είναι γεγονός πως με τον επίκουρο παθολόγο τα προβλήματα θα εξομαλυνθούν λίγο. Αυτό, όμως, δεν φτάνει και το ξέρουμε.
Θέλω να σας διαβεβαιώσω ότι αυτές τις μέρες ζητήσαμε από το Υπουργείο Οικονομικών επιπλέον τριακόσιες δύο θέσεις επικουρικών γιατρών για τα νοσοκομεία. Έχω μιλήσει με τους υποδιοικητές και τους διοικητές της ΔΥΠΕ καθώς και με το νοσοκομείο και θα πάρει και το νοσοκομείο την αναλογία του για να στηρίξουμε τις παθολογικές κλινικές. 
Θα στηρίξουμε, όμως, και το διαβητολογικό ιατρείο, το οποίο έκλεισε. Είναι γεγονός ότι είχε μία πάρα πολύ καλή ερευνητική πρόταση την οποία στήριζε και μία φαρμακευτική εταιρεία. Όλα αυτά που γίνονταν ήταν νόμιμα. Ο γιατρός, όμως, λόγω υπερβολικού φόρτου εργασίας, όπως είδατε, σηκώθηκε και άφησε το διαβητολογικό ιατρείο κενό.
Και στα δύο αυτά, όμως, προτιθέμεθα να δώσουμε τη δέουσα λύση, να στηρίξουμε τη λειτουργία του νοσοκομείου και να δούμε πώς αυτά τα δύο διασυνδεόμενα νοσοκομεία που απέχουν το ένα από το άλλο περίπου τριάντα χιλιόμετρα –πατρίδα σας είναι- θα τα κάνουμε καλύτερα και αποδοτικότερα. Είναι μία βεβαρημένη περιοχή. Το ξέρουμε όλοι. Θέλω, όμως, να σας διαβεβαιώσω ότι πραγματικά κάτω από αντίξοες συνθήκες αυτά τα δύο νοσοκομεία φέρνουν σε πέρας ένα σημαντικότατο και ποιοτικό έργο.
Στη δευτερολογία μου θα σας δώσω περισσότερα στοιχεία.
Σας ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"48131"," Κύριε Κασαπίδη, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48132"," Κύριε Υπουργέ, είναι θετικά τα λόγια σας και η διάθεσή σας να αντιμετωπίσετε το πρόβλημα. 
Επιτρέψτε μου, όμως, να επιμείνω και να ζητήσω συγκεκριμένες δεσμεύσεις. Το δικαίωμα μου το δίνει η προϊστορία της υπόθεσης, δύο επίκαιρες ερωτήσεις, κατ’ ιδίαν συναντήσεις με τους Υπουργούς, τον κ. Λοβέρδο, τον κ. Γεωργιάδη. Έδειξαν ενδιαφέρον, αλλά τελικά δυσλειτουργεί η παθολογική και ακόμα είναι κλειστό το διαβητολογικό. Θέλω να φωνάξω, να αναδείξω το θέμα όσο το δυνατόν περισσότερο. Κύριε Υπουργέ, είστε γιατρός και γνωρίζετε. Θέλω να καταδείξω ότι η εργασία γινόταν σ’ ένα κρατικό νοσοκομείο από έναν κρατικό γιατρό, ο οποίος δεν εγκατέλειψε το νοσοκομείο. Ανέβασε πίεση ο άνθρωπος και κινδύνευε η υγεία του. Έχει και δύο μικρά παιδιά. Ο κ. Δολιανίδης έφυγε. Ο άλλος Διευθυντής της κλινικής, ο κ. Συμελίδης, από το πρωί μέχρι το βράδυ παραμένει πέραν το ωραρίου του, όπως και όλοι οι γιατροί εκεί, ακριβώς για να λειτουργεί η κλινική όσο το δυνατόν καλύτερα. 
Υπ’ αυτές, λοιπόν, τις συνθήκες πραγματοποιήθηκε μία εργασία, η οποία παρουσιάστηκε και στην Εθνική Σχολή Δημόσιας Υγείας ως ένα μεταπτυχιακό το 2010 και σε ένα διεθνές συνέδριο για τον διαβήτη στο Ντουμπάι το 2011. Το κρατικό νοσοκομείο δέχθηκε πρόσκληση -με συμμετοχή πανεπιστημιακών νοσοκομείων απ’ όλο τον κόσμο, μόνο ένα κρατικό νοσοκομείο της χώρας μας για τον διαβήτη- να πάει σ’ ένα συνέδριο στη Βαρκελώνη υπό την αιγίδα του Παγκόσμιου Οργανισμού Διαβήτη, που εδρεύει στην Αμερική. Θέλησαν οι Αμερικάνοι να το θέσουν υπό την αιγίδα τους. Ο γιατρός μού είπε: «Γιώργο, γιατί να πάω; Για να τους πω ότι έκλεισε το διαβητολογικό ιατρείο;». Καταλαβαίνετε ότι αυτό θα ήταν εντελώς οξύμωρο και εντελώς δυσφημιστικό για τη χώρα μας. 
Γι’ αυτό επιμένω ότι χρειάζεται μία στοχευμένη, εξατομικευμένη αντιμετώπιση του θέματος, να ασχοληθείτε ο ίδιος, μέχρι να δοθεί μία λύση και για τη δυσλειτουργία της παθολογικής. Και δεν είναι μόνο η παθολογική στο «Μαμάτσειο». Είναι και το ορθοπεδικό, είναι και το χειρουργικό. 
Η Κοζάνη είναι η πρωτεύουσα της δυτικής Μακεδονίας. Είναι επιβαρυμένη η περιοχή μας. Έχει βαριά περιστατικά. Παράλληλα μ’ αυτό, υπάρχει και η προληπτική αντιμετώπιση του διαβήτη. Είμαστε πρώτοι στην Ευρώπη πλέον. Το 10% του πληθυσμού πάσχει απ’ αυτήν την ασθένεια. Αν το αντιμετωπίζαμε προληπτικά, θα υπήρχε εξοικονόμηση πόρων αλλά –το κυριότερο- και βελτίωση της ποιότητας της υγείας των πολιτών. Θα ήταν, λοιπόν, καλύτερα και όσον αφορά στα θέματα υγείας και όσον αφορά στα θέματα οικονομίας για τους πολίτες και για τη χώρα μας. 
Κύριε Υπουργέ, παρακαλώ, κάνω έκκληση, προκαλώ –όπως θέλετε πάρτε το, ό,τι θέλετε και ζητήστε και από εμένα προσωπικά- αυτό να το βάλουμε μπροστά. Είναι πέρα και πάνω από κάθε αιτιολογία που μπορεί να θέτουν όσοι επιτηρούν την οικονομία μας. Ξέρω ότι το Υπουργείο Οικονομικών έχει δώσει τρεις χιλιάδες θέσεις εργασίας στο Υπουργείο Παιδείας. Ξέρω ότι ζητήσατε κι εσείς. Λύστε το θέμα.
Σας ευχαριστώ.","ΓΕΩΡΓΙΟΣ ΚΑΣΑΠΙΔΗΣ",203
"48133"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48134"," Ευχαριστώ πολύ.
Αγαπητέ συνάδελφε, δεσμεύομαι σε σας ότι και οι θέσεις των παθολόγων αλλά και η θέση του διαβητολόγου του νοσοκομείου θα προκηρυχθούν και πιστεύουμε να καλυφθούν. Οφείλω να πω στη Βουλή των Ελλήνων ότι ένας κακός προγραμματισμός των τελευταίων χρόνων μάς έφερε σε μεγάλο δίλημμα σε σχέση με τις προκηρυσσόμενες θέσεις παθολόγων γιατρών στα κρατικά νοσοκομεία της χώρας. 
Θέλω να σας εκμυστηρευτώ ότι για όσες θέσεις παθολόγων προκηρύσσουμε, δεν υπάρχουν υποψήφιοι. Αυτό μάς απασχολεί, γιατί, ενώ παράγουμε στελέχη παθολόγων, δεν πηγαίνουν στα κρατικά νοσοκομεία. Υπάρχουν διάφορες εξηγήσεις που έχουμε δώσει στο Υπουργείο Υγείας και πιστεύω να λύσουμε γρήγορα το πρόβλημα. 
Η αθρόα παραγωγή γενικών γιατρών δημιούργησε ένα θέμα εισόδου παθολόγων στα κρατικά νοσοκομεία. Ελπίζουμε να το διορθώσουμε αυτό, γιατί υπάρχουν πάρα πολλές παθολογικές κλινικές σ’ όλη την Ελλάδα, όπου, ενώ προκηρύσσονται οι θέσεις, οι γιατροί δεν πηγαίνουν.
Αυτό είναι ένα θέμα για το οποίο πρέπει γρήγορα η πολιτεία να πάρει θέση και θα το λύσει. Επίσης σας διαβεβαιώνω ότι σήμερα ή αύριο θα κατατεθεί μια τροπολογία στη Βουλή για τις κρίσεις όλων των συντονιστών γιατρών στα νοσοκομεία της Ελλάδος, των οποίων μάλιστα θα σμικρύνουμε και τον χρόνο, ούτως ώστε να γίνουν με ταχύτατες διαδικασίες, δηλαδή δεκαπέντε μέρες προκήρυξη και δεκαπέντε μέρες κρίση, ούτως ώστε να μας δοθεί η ευκαιρία να μείνουν κενές θέσεις Επιμελητών Β΄, όπως λέει ο νόμος, για να πάμε γρήγορα και σε αυτές τις κρίσεις. 
Ένα άλλο θέμα για το οποίο θέλω να σας διαβεβαιώσω είναι ότι από τις οκτακόσιες θέσεις που είχαμε ζητήσει για επικουρικούς γιατρούς και έχουν διοριστεί όλοι, το Υπουργείο μάς έδωσε τετρακόσιες ενενήντα οκτώ. Άρα μας έμειναν τρακόσιες δύο και σε συνεννόηση με το Υπουργείο Διοικητικής Μεταρρύθμισης και το Γενικό Λογιστήριο του Κράτους περιμένουμε σήμερα ή αύριο την υπογραφή άλλων τριακοσίων δύο θέσεων επικουρικών γιατρών, που θα μας βοηθήσουν τουλάχιστον στις δύσκολες περιπτώσεις που αντιμετωπίζουν τα κρατικά νοσοκομεία. 
Θέλω, όμως, να πω για άλλη μια φορά στο ελληνικό Κοινοβούλιο ότι για του χρόνου έχουμε πάρει τη διαβεβαίωση και έχουν μπει στον κρατικό προϋπολογισμό χίλιες πεντακόσιες θέσεις μονίμων γιατρών του Εθνικού Συστήματος Υγείας –γιατί πια μπορούμε να προχωρήσουμε σε αυτό- και δυόμισι χιλιάδες θέσεις νοσηλευτών και υγειονομικών. 
Επιπλέον, να ξέρετε ότι αυτήν τη στιγμή υπάρχουν θέσεις που προχωρούν στο Γενικό Λογιστήριο και παίρνουν ΦΕΚ, για να διοριστούν γύρω στους τετρακόσιους γιατρούς για φέτος, στο 2014, και γύρω στους χίλιους επτακόσιους υγειονομικούς. Πιστεύω θα τα καταφέρουμε. Είναι ένα πραγματικά δύσκολο έργο αυτό που αναλάβαμε, γιατί η γραφειοκρατία, όπως ξέρετε, είναι πάρα πολύ μεγάλη, αλλά υπάρχουν ειδικές ομάδες του Υπουργείου Υγείας τώρα που δουλεύουν, ούτως ώστε οι προσλήψεις να γίνουν φέτος το 2014 αλλά να προχωρήσουν και οι κρίσεις του 2015, γεγονός που θα μας δώσει την ευκαιρία να καλύψουμε όλα αυτά τα μεγάλα προβλήματα που πραγματικά αντιμετωπίζει η επαρχία. 
Γι’ αυτά, λοιπόν, τα προβλήματα μπορείτε να διαβεβαιώσετε τους πατριώτες σας, τους πολίτες της Κοζάνης, ότι αυτή η επίκαιρη ερώτηση που μου κάνατε σήμερα θα βρει τον δρόμο της, θα βρει την απάντησή της και να είστε σίγουρος ότι και μαζί θα το συζητήσουμε, θα πάμε πάρα πολύ γρήγορα και γρήγορα θα διορθώσουμε αυτό το κενό. 
Σας ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"48135"," Εισερχόμεθα στη συζήτηση της έκτης με αριθμό 82/15-9-2014 επίκαιρης ερώτησης του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Δημόσιας Τάξης και Προστασίας του Πολίτη, σχετικά με το κλείσιμο των στρατοπέδων συγκέντρωσης μεταναστών και τη δημιουργία ανθρώπινων χώρων ανοικτών κέντρων φιλοξενίας μεταναστών και προσφύγων.
Στην επίκαιρη ερώτηση του κ. Κατσώτη θα απαντήσει ο Υπουργός κ. Βασίλειος Κικίλιας. 
Κύριε συνάδελφε, έχετε τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48136"," Ευχαριστώ, κύριε Πρόεδρε. 
Κύριε Υπουργέ, η επίκαιρη ερώτηση αφορά τα στρατόπεδα συγκέντρωσης των μεταναστών και ιδιαίτερα το θέμα της Αμυγδαλέζας, για το οποίο γίνεται λόγος στη συγκεκριμένη ερώτηση. 
Είναι γνωστό ότι στην Αμυγδαλέζα διαβιούν χίλιοι οκτακόσιοι μετανάστες και οι συνθήκες διαβίωσής τους δεν τιμούν τη χώρα μας. Δεν είναι ανθρώπινες. Βέβαια, το έγκλημά τους είναι ότι εγκατέλειψαν την πατρίδα τους, γιατί στενάζουν από πολέμους, συγκρούσεις, πείνα, εξαθλίωση, αποτέλεσμα των ιμπεριαλιστικών επεμβάσεων του ΝΑΤΟ, της Ευρωπαϊκής Ένωσης, των ΗΠΑ σε όλον τον κόσμο. 
Ζουν εκεί, λοιπόν, στοιβαγμένοι σε κοντέινερ, με αφόρητη ζέστη το καλοκαίρι και κρύο τον χειμώνα, δεδομένου ότι δεν λειτουργούν τα κλιματιστικά όλων των κοντέινερ. Το καλοκαίρι, δε, είναι συσσωρευμένα τα σκουπίδια. Το διαπιστώσαμε βέβαια γιατί κάναμε περιοδεία στο συγκεκριμένο κέντρο. 
Τα προβλήματα είναι πολλά: συνθήκες διαβίωσης, καθαρισμού, έλλειψη ιατρών, περίθαλψη στους ίδιους τους μετανάστες. Αντιμετωπίζουν ταπεινωτικές συμπεριφορές. Το ξέρετε ότι υπήρχε ξυλοδαρμός στις 2-9-2014 την ώρα της προσευχής των μουσουλμάνων. Το έκανε κάποιο ανεγκέφαλος. Είναι αθλιότητα. Δεν ξέρω αν έχετε διατάξει και ΕΔΕ για το συγκεκριμένο ζήτημα. 
Επίσης υπάρχουν ζητήματα διαβίωσης, επικοινωνίας με τους δικούς τους, που είναι πολύ σημαντικά και νομίζουμε ότι χρήζουν της δικής σας παρέμβασης, έτσι ώστε να αντιμετωπιστούν και να υπάρχουν συνθήκες ανθρώπινες. 
Από όλη αυτήν τη διαδικασία επιβεβαιώνεται ότι τα στρατόπεδα συγκέντρωσης πρέπει να κλείσουν. Χρειάζεται να δημιουργηθούν ανθρώπινοι χώροι ανοιχτών κέντρων φιλοξενίας μεταναστών και προσφύγων.
Πάνω σ’ αυτό θα θέλαμε τη δική σας γνώμη. Πώς βλέπετε τη μέχρι τώρα λειτουργία αυτών των στρατοπέδων; Πρέπει πράγματι να πάμε σε μια άλλη διαδικασία για τους μετανάστες; 
Η δική μας άποψη σε σχέση με το μεταναστευτικό είναι γνωστή. Διαφωνούμε με τους κανονισμούς του Δουβλίνο ΙΙ και ΙΙΙ. Ζητάμε να χορηγηθεί προσωρινό ανθρωπιστικό καθεστώς και άσυλο στους πρόσφυγες, με νομιμοποίηση βέβαια, για να μην είναι παράνομοι και με χορήγηση νομιμοποιητικών εγγράφων. 
Πέρα απ’ αυτές τις γενικές θέσεις, θα θέλαμε ιδιαίτερα γι’ αυτό το θέμα να μας πείτε αν έχετε κατά νου να πάρετε κάποια μέτρα, έτσι ώστε οι συνθήκες αυτές να αλλάξουν.","ΧΡΗΣΤΟΣ ΚΑΤΣΩΤΗΣ",214
"48137"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48138"," Κύριε Πρόεδρε, σας ευχαριστώ πολύ.
Κύριε συνάδελφε, σας ευχαριστώ πολύ για την επίκαιρη ερώτηση, η οποία είναι καίρια και θίγει ένα θέμα πολύ σημαντικό για εμάς, το θέμα της παράνομης μετανάστευσης αλλά και της αντιμετώπισης ανθρώπινων ψυχών.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Εμείς δεν έχουμε τίποτα με τους δυστυχείς ανθρώπους που ψάχνουν να βρουν μια καλύτερη μοίρα. Έχουμε πολλά όμως με τους εμπόρους ανθρώπινων ψυχών. Το κόστος αποτιμάται πολύ ακριβά και τα κέρδη τους είναι τεράστια. 
Θα μου επιτρέψετε να χρησιμοποιήσω τα 2/3 που μου δίνει ο χρόνος για να σας απαντήσω ικανοποιητικά. 
Σε τρία επίπεδα χωρίζεται η απάντηση. 
Το ένα είναι το ανθρωπιστικό επίπεδο. Δεν παύω να είμαι γιατρός εκτός από Υπουργός Δημόσιας Τάξης και Προστασίας του Πολίτη. Το Υπουργείο είναι εξίσου και Προστασίας του Πολίτη.
Το δεύτερο είναι το θέμα της ελληνικής πραγματικότητας του 2014, των αναγκών, των ζητουμένων αλλά και των προβλημάτων που βιώνει ο Έλληνας πολίτης, οι φιλοξενούμενοί μας εδώ και αυτοί οι οποίοι βιαίως θέλουν να εισέλθουν των συνόρων μας σε έναν ιδιότυπο, βίαιο εποικισμό. 
Το τρίτο είναι το θέμα των πολιτικών. Γνωρίζω πολύ καλά τις πολιτικές της δική σας παράταξης, του δικού σας κόμματος. Μπορούμε να συζητήσουμε πάντα στο πλαίσιο που εμείς πιστεύουμε, των ενδεχομένων άλλων πολιτικών αλλά και των συγκλίσεων. Το υπαγορεύει και το Σύνταγμά μας. 
Ξεκινάω με το πρώτο κομμάτι σε ό,τι έχει να κάνει με το περιστατικό. Θέλω να είμαι καθαρός και δίκαιος.
Τη συγκεκριμένη ημερομηνία και ημέρα οι εργαζόμενοι αστυνομικοί στην Αμυγδαλέζα ήθελαν να κάνουν καταμέτρηση την ώρα της προσευχής. Είχε προσδιοριστεί από τις υπηρεσίες η καταμέτρηση. Ήταν ατυχές και η αντίδραση ήταν λανθασμένη. Γι’ αυτό και -όπως ίσως γνωρίζετε- ήδη διενεργείται ΕΔΕ. Αν δεν γνωρίζετε, θα σας ενημερώσω εγώ. 
Επειδή η έννοια της ΕΔΕ έχει παρακμάσει στη Μεταπολίτευση και είναι κάτι το οποίο ίσως κάποιοι θεωρούν ότι είναι διεκπεραιωτικό, σας λέω ότι η Διεύθυνση Αλλοδαπών της Αστυνομίας κοιτάει το θέμα επισταμένα. Σε κάθε περίπτωση, δεν ταιριάζει στις αξίες και τις αρχές κανενός εδώ και πόσω μάλλον σε εμένα να επιτραπούν συμπεριφορές οι οποίες ξεφεύγουν του πολιτισμού, των αρχών και των αξιών του ελληνικού Κοινοβουλίου και της ελληνικής πολιτείας. 
Αν, λοιπόν, έχει υπάρξει αστυνομική βία, να είστε σίγουρος ότι η απάντηση θα είναι συγκεκριμένη. Άλλωστε, έχουμε δείξει δείγματα γραφής, αν θυμάστε, στον συγκεκριμένο αστυνομικό ο οποίος ξέφυγε των καθηκόντων του και συμπεριφέρθηκε με λάθος τρόπο στην εν λόγω καθαρίστρια. 
Το δεύτερο θέμα είναι οι κανόνες υγιεινής και οι συνθήκες διαβίωσης των συγκεκριμένων συνανθρώπων μας. 
Το ΕΚΕΠΥ είναι οργανισμός που ανήκει στο Υπουργείο Υγείας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Θα συνεχίσω στη δευτερολογία μου. Δεν υπάρχει κανένα πρόβλημα.","ΒΑΣΙΛΕΙΟΣ ΚΙΚΙΛΙΑΣ",225
"48139"," Έχετε τον λόγο, κύριε συνάδελφε, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48140"," Κύριε Υπουργέ, δεν αμφισβητώ την ανθρωπιστική σας στάση. Είμαστε βέβαιοι ότι πάνω σ’ αυτό θα πάρετε κάποια μέτρα, έτσι ώστε να αντιμετωπιστούν αυτά τα απαράδεκτα φαινόμενα, που είναι οι απαράδεκτες συνθήκες διαβίωσης σ’ αυτόν τον χώρο, όπως είπα προηγουμένως. Δεν τιμούν τη χώρα μας, δεν τιμούν κανέναν. 
Πέρα από αυτό όμως, το θέμα των στρατοπέδων συγκέντρωσης των μεταναστών, όπως έχουν ονομαστεί, πρέπει να αναθεωρηθεί. Δεν μπορεί να λειτουργήσει αυτός ο τρόπος, όπως είναι στην Αμυγδαλέζα. Το βλέπετε και εσείς. Έχετε επισκεφθεί ίσως –αν όχι, πρέπει να επισκεφθείτε- και έχετε δει τις συνθήκες διαβίωσης αυτών των ανθρώπων. 
Πέρα από τη μεταναστευτική πολιτική που ασκούμε, με την οποία εμείς διαφωνούμε ριζικά, οι συνθήκες πρέπει να αλλάξουν.
Γι’ αυτό λέμε ότι είναι ανάγκη σήμερα να γίνουν ανοιχτοί χώροι συγκέντρωσης και φιλοξενίας των μεταναστών με ιατρoφαρμακευτική βοήθεια, με εξετάσεις τέτοιες, με συνθήκες όμως πολύ καλύτερες από αυτές που είναι σήμερα. 
Δεν μπορεί να μην επικοινωνεί ο μετανάστης με τους δικούς του. Να έχει μια κάρτα πέντε ευρώ και να μπορεί να μιλάει μόνο τριάντα δευτερόλεπτα και μετά να κλείνει η γραμμή. Δεν θα πρέπει γι’ αυτό να υπάρχει μια φροντίδα; Τους έχουμε εκεί. Θα πρέπει να υπάρχει μια επικοινωνία με τους δικούς τους. Λέω ότι είναι τέτοια ζητήματα, που δεν μπορούμε να τα περάσουμε έτσι. 
Πρέπει να φροντίσετε έτσι ώστε να δείτε την ιατροφαρμακευτική περίθαλψη. Ξέρετε πολύ καλά ότι υπάρχουν διάφορες ασθένειες, οι οποίες μπορεί και να μεταδοθούν. Είναι χίλες οκτακόσιες ψυχές. Δεν μπορεί να μην υπάρχει φροντίδα έτσι ώστε να παρέχεται η αντίστοιχη περίθαλψη σε αυτόν τον κόσμο. Υπάρχουν ελάχιστοι γιατροί. Είναι ενδεικτικό ότι οι μη κυβερνητικές οργανώσεις υποκαθιστούν αυτές τις μεγάλες ανάγκες που υπάρχουν εκεί. Δεν μπορεί, λοιπόν, να υποκαθίσταται από τις μη κυβερνητικές οργανώσεις όλη αυτή η λειτουργία και οι γιατροί που πρέπει να νοσηλεύουν και να βλέπουν τα προβλήματα υγείας που έχουν οι μετανάστες. 
Θεωρούμε ότι είναι σημαντικά τα ζητήματα και πιστεύουμε ότι χρήζουν της άμεσης παρέμβασής σας, έτσι ώστε να αντιμετωπιστούν τουλάχιστον οι συνθήκες διαβίωσης, έως ότου βέβαια προχωρήσετε -και εμείς πιστεύουμε ότι πρέπει να προχωρήσετε- σε άλλη μορφή φιλοξενίας των μεταναστών στη χώρα μας.","ΧΡΗΣΤΟΣ ΚΑΤΣΩΤΗΣ",214
"48141"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48142"," Ευχαριστώ, κύριε Πρόεδρε. Θα ήθελα την ανοχή σας για μισό λεπτό παραπάνω, γιατί θέλω να απαντήσω ολοκληρωμένα και να μη φανεί ότι υπεκφεύγω σε κανένα από τα ερωτήματα του κυρίου συναδέλφου, που, επαναλαμβάνω, είναι καίρια όλα. 
Σε ό,τι έχει να κάνει με το περιστατικό, κύριε συνάδελφε, σας απάντησα. Σε ό,τι έχει να κάνει με τις συνθήκες, έχω να πω ότι αυτό άπτεται άμεσα της πραγματικότητας στην ελληνική κοινωνία και είναι ανάλογο της ζωής που ζουν οι Έλληνες αυτήν την εποχή, των βιωμάτων τους και της προσπάθειας που γίνεται να σταθεί όρθια η ελληνική κοινωνία και η ελληνική οικονομία. 
Πράγματι, είναι υπό μορφή κοντέινερ οι οικίες στις οποίες φιλοξενούνται οι παράνομοι μετανάστες. Είναι τέσσερις σε κάθε θάλαμο, δηλαδή τέσσερις και τέσσερις οκτώ στο σύνολο, με δύο τουαλέτες, με θέρμανση και ψύξη -καλοκαίρι και χειμώνα-, με χώρο λατρευτικό δικό τους, με χαλάκι, έτσι ώστε να μπορούν να ασκούν το αναφαίρετο δικαίωμά τους στην προσευχή, με ιδιαίτερες συστάσεις σε όλους τους εργαζομένους του κέντρου. Πράγματι, είναι χίλιοι οκτακόσιοι άνθρωποι εκεί πέρα μέσα, εξίσου και οι αστυνομικοί μας, εξίσου και οι κοινωνικές λειτουργοί, εξίσου και οι ψυχολόγοι, εξίσου και το ΕΚΕΠΥ, το οποίο ικανοποιητικά παρέχει φάρμακα και ο διαγωνισμός τρέχει, εξίσου και οι γιατροί. 
Εγώ θα ήθελα να είμαι πάρα πολύ ειλικρινής μαζί σας. Την κατάσταση την αντιμετωπίζουμε πάντα ειλικρινά και ρεαλιστικά, βάσει της κοινωνίας και του πώς ζει εκείνη και των δυνάμεων των οποίων έχουμε, ακόμα και των οικονομικών. Πολλές φορές, όταν δεν φτάνουν τα χρήματα από την Ευρωπαϊκή Ένωση, παρέχουμε εκ των εθνικών μας πόρων. 
Τίθεται πολλές φορές το ζήτημα και το δίλημμα: «Τι κάνετε με τους Έλληνες στην αντίστοιχη περίπτωση, ποιες είναι οι κοινωνικές παροχές που τους δίνετε;». Εγώ δεν θέλω να διαχωρίσω τους ανθρώπους σε μετανάστες και σε Έλληνες, κύριε συνάδελφε. Γύρισα όλη την Ελλάδα αυτούς τους δυόμισι μήνες που είμαι Υπουργός Δημόσιας Τάξης και Προστασίας του Πολίτη, για να δω όλες τις δομές -στο Κιλκίς, στον Έβρο, στη Μυτιλήνη, παντού- και να έχω προσωπική εικόνα.
Θέλω να σας πω ότι, αν γυρίσουμε πίσω τον χρόνο δύο, δυόμισι χρόνια, θα θυμηθούμε ότι η κατάσταση στην Αθήνα και γενικά στη χώρα ήταν ανεξέλεγκτη. Δεν γινόταν κανένα ιατρικό screening σε αυτούς τους ανθρώπους οι οποίοι έμπαιναν στη χώρα και κυκλοφορούσαν μεταξύ μας. Η ένδεια, η πείνα και η αδυναμία ήταν κακός οδηγός και σύμβουλος. 
Εγώ δεν θέλω να είμαι κακοπροαίρετος και να μιλήσω για κακοποιά στοιχεία, τζιχαντιστές, που κάποιοι αναφέρουν τώρα, γιατί είναι της μόδας κ.λπ.. Θέλω να πω ότι η πείνα είναι κακός σύμβουλος. Πώς προστατεύει κανείς τον πληθυσμό του αλλά και αυτούς τους ανθρώπους, αφήνοντάς τους ανεξέλεγκτα να κυκλοφορήσουν δεξιά και αριστερά;
Μια πολύ δύσκολη και σκληρή Επίτροπος, που ουσιαστικά βρίσκεται σε ευθεία γραμμή με τις ΜΚΟ και έχει άλλη αντίληψη των πραγμάτων, βορειοευρωπαία -δεν επωμίζεται το πρόβλημα η Σουηδία, όπως εμείς- η κ. Μάλμστρομ, έδωσε συγχαρητήρια για τις δομές μας στη Μυτιλήνη, στο Παρανέστι πάνω-, που σημαίνει ότι έχει γίνει πρόοδος και προσπάθεια, επαναλαμβάνω, πάντα ρεαλιστικά, σύμφωνα με τα δεδομένα τα οποία υπάρχουν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Τώρα τελειώνω, κύριε Πρόεδρε. Δώστε μου τριάντα δευτερόλεπτα.
Θα ήθελα να πω το εξής: Οι ανοικτές δομές, όπως η ελληνική Κυβέρνηση τις βλέπει, είναι για μονογονεϊκές οικογένειες, είναι για ανήλικα, είναι για αναξιοπαθούντες, είναι για τους ανθρώπους αυτούς οι οποίοι πρέπει να τύχουν μιας ιδιαίτερης φροντίδας από εμάς. Προχωρούν σε ικανοποιητικό βαθμό, ίσως όχι σε αυτόν τον οποίο κάποιοι θα ήθελαν, άλλα κανείς μας δεν πρέπει να παραγνωρίσει την οικονομική κατάσταση της χώρας, τα δεδομένα τα οποία υπάρχουν και την υποχρέωσή μου και μας -ως ελληνική Κυβέρνηση- να μη διαρραγεί ο κοινωνικός ιστός.
Θα ήθελα να σας πω, επίσης, ότι υπάρχουν στο επίπεδο της τοπικής αυτοδιοίκησης δημοτικοί άρχοντες ή περιφερειάρχες πρώτου, δευτέρου βαθμού, οι οποίοι σε πολιτικό επίπεδο είναι προοδευτικοί –σε εισαγωγικά αν θέλετε ή μη- και υποστηρίζουν αυτούς τους ανθρώπους από τη μια, υποστηρίζουν τις πολιτικές τις οποίες έχετε εκφράσει εσείς ή σε άλλο βαθμό και με άλλη αντίληψη ίσως ο ΣΥΡΙΖΑ, αλλά δεν θα ήθελαν ανοικτές δομές στον δήμο τους ούτε καν κλειστές δομές κοντά στην πόλη τους.
Παρουσιάζεται, λοιπόν, ένα φαινόμενο πολιτικής υποκρισίας, κύριε συνάδελφε. Από τη μια να υποστηρίζουμε τους ανθρώπους αυτούς, τις ανθρώπινες ψυχές, να θέλουμε να τους βοηθήσουμε λεκτικά ή πολιτικά, αλλά στο διά ταύτα και στην ουσία να υπεκφεύγουμε. Αν θέλετε κατ’ ιδίαν -δεν θέλω να προσβάλω κανέναν- θα σας αναφέρω περιπτώσεις συγκεκριμένες για να έχετε εικόνα. 
Τιμώ, λοιπόν, τον Σκαραμαγκά και την περιοχή αυτή που δέχεται να γίνει ανοικτή δομή και προχωρά τάχιστα και με γοργές διαδικασίες και θα είναι σύντομα έτοιμη, πάντα με ανθρωπισμό, πάντα με συναίσθηση της κατάστασης. Δεν ξεχνάμε όμως και δεν ξεχνάω προσωπικά ότι είμαι υπεύθυνος και για την ευταξία, την τάξη και την ασφάλεια σε αυτήν τη χώρα. Άρα η εικόνα η οποία υπήρχε πριν από δύο, δυόμισι, τρία χρόνια, της ανεξέλεγκτης κυκλοφορίας του οποιουδήποτε ήθελε να μπει μέσα στη χώρα να λειτουργήσει έτσι όπως θέλει με όλους τους κινδύνους, είναι μη παραδεκτή για τον πολιτισμό μας και την κοινωνία μας.
Και πάλι σας ευχαριστώ για την επίκαιρη ερώτησή σας.","ΒΑΣΙΛΕΙΟΣ ΚΙΚΙΛΙΑΣ",225
"48143"," Συνεχίζουμε με την πρώτη με αριθμό 76/15-9-2014 επίκαιρη ερώτηση του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τους Υπουργούς Εσωτερικών και Δημόσιας Τάξης και Προστασίας του Πολίτη, σχετικά με τη διαμονή εκατόν σαράντα πέντε παράνομων οικονομικών μεταναστών στα Χανιά.
Στην επίκαιρη ερώτηση θα απαντήσει ο Υπουργός Δημόσιας Τάξης και Προστασίας του Πολίτη κ. Κικίλιας.
Κύριε συνάδελφε, επανειλημμένα έχετε καταθέσει την ερώτηση, σήμερα θα συζητηθεί. Ορίστε, κύριε Μαρκογιαννάκη, έχετε τον λόγο.","ΙΩΑΝΝΗΣ ΔΡΙΒΕΛΕΓΚΑΣ",138
"48144"," Ευχαριστώ, κύριε Πρόεδρε, και ευχαριστώ και τον κύριο Υπουργό που ήρθε να απαντήσει.
Κύριε Υπουργέ, όπως αναφέρω στην επίκαιρη ερώτηση την οποία έχω καταθέσει, στην πόλη των Χανίων διαδραματίζονται κάποια πράγματα τους τελευταίους εξίμισι μήνες που δεν τιμούν γενικά το κράτος. Η έλλειψη συντονισμού και η ανευθυνότητα κάποιων, οι οποίοι εννοείται πως εκπροσωπούν το κράτος στον νομό, έχουν δημιουργήσει μια κατάσταση άνευ προηγουμένου. Μετά από μεγάλη προσπάθεια, την οποία κατέβαλε το Λιμενικό Σώμα, εκατόν σαράντα πέντε άνθρωποι διασώθηκαν, ήρθαν στα Χανιά -ήταν άλλοι εκατό Αιγύπτιοι, οι οποίοι απελάθηκαν- χαρακτηρίστηκαν πρόσφυγες ή οικονομικοί μετανάστες -πρόσφυγες λέω εγώ- και όλη η φιλοξενία αρχικά φάνηκε στο πρόσωπό τους από όλους τους παράγοντες των Χανίων. 
Αρχικά φιλοξενήθηκαν σε έναν χώρο που ανήκει στην περιφέρεια και στη συνέχεια παρεκλήθη κάποιος τοπικός ξενοδόχος, ο οποίος παρεχώρησε δύο μικρά ξενοδοχεία τα οποία έχει εντός της πόλεως, να φιλοξενηθούν από εκεί και πέρα τρεις–τέσσερις μέρες το πολύ και όχι δέκα, που αναφέρω στην επίκαιρη ερώτηση. Είναι υπερβολικός ο αριθμός των δέκα ημερών.
Μετά την πάροδο των τριών-τεσσάρων ημερών, κύριε Υπουργέ, τι έπρεπε να γίνει; Προφανώς θα έπρεπε να έχει βρεθεί άλλος χώρος να φιλοξενηθούν οι άνθρωποι αυτοί, ήταν και μικρά παιδιά μέσα. Θα έπρεπε να ευχαριστήσουμε τον ξενοδόχο για την προσφορά του, να πληρωθεί ο άνθρωπος ό,τι έπρεπε να πληρωθεί και να δούμε τις διαδικασίες οι οποίες έπρεπε να γίνουν για την περαιτέρω τύχη των ανθρώπων. 
Αντ’ αυτού έχει συμβεί το εξής απίστευτο. Εγκατελήφθησαν στην τύχη τους οι εκατόν σαράντα πέντε άνθρωποι, ο ξενοδόχος τούς φιλοξενεί. Ο ξενοδόχος επί πεντάμηνο φρόντιζε για τη διατροφή τους και απεγνωσμένα προσπαθούσε -και προσπαθεί ακόμα- να δει τι θα γίνει. Παραμένουν ακόμα σαράντα πέντε άνθρωποι εκεί. Οι υπόλοιποι έχουν φύγει και θα πούμε στη συνέχεια, στη δευτερολογία, τι έχει συμβεί με αυτούς. Το κράτος ουσιαστικά κωφεύει.
Ο ένας τα ρίχνει στον άλλο, Περιφέρεια, Αστυνομία, Εισαγγελέας, όλοι μαζί ανευθυνο-υπεύθυνοι και το πρόβλημα συνεχίζεται. 
Ήδη, τον τελευταίο μήνα δεν δίνει τροφή ο ξενοδόχος. Δεν αντέχει ο άνθρωπος άλλωστε και οικονομικά. Η πείνα, όπως είπα και προηγουμένως, είναι κακός σύμβουλος. Περιέρχονται όσοι έχουν απομείνει την πόλη με ό,τι συνεπάγεται αυτό και το πρόβλημα παραμένει. 
Κύριε Υπουργέ, περιμένουμε λύση. Ενδεχομένως το πρόβλημα να μην είναι αποκλειστικά δικό σας πρόβλημα.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"48145"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48146"," Ολοκληρώνω, κύριε Πρόεδρε. 
Έχει υποβληθεί, βέβαια, μήνυση για συγκεκριμένο ποινικό αδίκημα, το οποίο τελείται. Από εκεί και πέρα, και οι προανακριτικοί υπάλληλοι και οι εισαγγελικές αρχές έχουν ευθύνη, αλλά εσείς αυτήν τη στιγμή απαντάτε ως εκπρόσωπος της Κυβέρνησης, που συνολικά θα πρέπει να βρει τη λύση του προβλήματος. 
Διανοείστε να συνεχίζεται το πρόβλημα αυτό και να διαιωνίζεται επί μακρόν ακόμα; Δεν το πιστεύω. Περιμένω την απάντησή σας και με πολλή χαρά θα δω αν μπορούμε να υποθέσουμε ότι θα υπάρξει μια λύση, τουλάχιστον στο άμεσο μέλλον.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"48147"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48148"," Ευχαριστώ, κύριε Πρόεδρε. 
Κύριε Πρόεδρε, σας ευχαριστώ για την ερώτηση. Συνήθως υποβάλλονται επίκαιρες ερωτήσεις που πολλές φορές μάς τις δίνουν συνεργάτες, συνάδελφοι ή πολίτες. Εγώ θέλω να είμαι ειλικρινής και να πω ότι σε κάθε ευκαιρία η δική σας παρέμβαση και φυσική παρουσία υπήρξε πραγματική καθώς και το ενδιαφέρον σας για το πρόβλημα. 
Σε όλες τις επισκέψεις που κάναμε στο νησί και στον νομό ήσασταν εκεί και κυρίως στην προσπάθεια που έγινε να βρεθεί μια λύση με τους συγκεκριμένους ανθρώπους, αν και γνωρίζετε καλύτερα από εμένα, γιατί υπήρξατε και σε αυτήν τη θέση στην οποία κάθομαι τώρα εγώ και πολύ σωστά και εύστοχα μιλάτε για την ελληνική πολιτεία και την ελληνική Κυβέρνηση, ότι δυστυχώς -μακάρι να γινόταν- το θέμα δεν μπορεί να επιλυθεί από το Υπουργείο Δημόσιας Τάξης και Προστασίας του Πολίτη. Παρ’ όλα αυτά, είμαι υποχρεωμένος να απαντήσω εδώ πέρα εκ μέρους της ελληνικής Κυβέρνησης. 
Τα περιστατικά, όπως τα ανέφερε ο κύριος Πρόεδρος, είναι ακριβή. Έτσι έγινε. Αυτήν τη στιγμή, βέβαια, παραμένουν στο συγκεκριμένο ξενοδοχείο σαράντα τέσσερις Σύριοι πρόσφυγες από τους εκατό και πλέον, για τους οποίους ανεστάλη ο επαναπατρισμός για έξι μήνες, με δυνατότητα και περαιτέρω χρόνου. 
Οι συγκεκριμένοι άνθρωποι, λοιπόν, έχουν αφεθεί ελεύθεροι από την Ελληνική Αστυνομία, δηλαδή είναι πολιτικοί πρόσφυγες. Η πρωτοβουλία την οποία πήρε η Περιφέρεια Χανίων εκείνη τη στιγμή, ήταν πρωτοβουλία -εγώ το αναγνωρίζω- προκειμένου να λυθεί ένα πρόβλημα τοπικό. 
Σωστά, όμως, λέει ο κύριος Πρόεδρος ότι είναι ένα πρόβλημα το οποίο διαιωνίζεται και ένα πρόβλημα το οποίο ζητά συγκεκριμένη λύση. Η λύση έγκειται στο πώς θα πληρωθεί αυτός ο άνθρωπος ή αυτοί οι άνθρωποι, αυτοί οι επιχειρηματίες οι οποίοι μετά από παρότρυνση της περιφέρειας δέχτηκαν να φιλοξενήσουν για σύντομο χρονικό διάστημα -το οποίο έγινε διαρκές, όπως βλέπετε- τους συγκεκριμένους δυστυχείς ανθρώπους. 
Αν ο κύριος Πρόεδρος είχε να υποδείξει έναν τρόπο για το Υπουργείο Εσωτερικών ή την Περιφέρεια Χανίων, έτσι ώστε να πληρωθεί αυτός ο επιχειρηματίας ή αυτοί οι άνθρωποι που προσφέρθηκαν να φιλοξενήσουν τους εν λόγω πολιτικούς πρόσφυγες, νομίζω ότι η ελληνική Κυβέρνηση είναι πρόθυμη να τον ακούσει. 
Επειδή, όμως, συμβουλεύτηκα τους υπηρεσιακούς και επιτελικούς παράγοντες και επειδή ο κύριος Πρόεδρος είναι νομικός -εγώ δεν είμαι-, ψάχνω να βρω αν το Υπουργείο Δημόσιας Τάξης και Προστασίας του Πολίτη μπορεί από μόνο του, αυτόνομα, να βρει μια λύση στο συγκεκριμένο οικονομικό πρόβλημα. Οφείλω να ομολογήσω ότι η απάντηση την οποία πήρα ήταν αρνητική. 
Κατ’ αρχάς, αυτά είχα να πω. Θα ξανακούσω τον κύριο Πρόεδρο και θα τοποθετηθώ.","ΒΑΣΙΛΕΙΟΣ ΚΙΚΙΛΙΑΣ",225
"48149"," Κύριε συνάδελφε, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48150"," Κύριε Υπουργέ, θα ήθελα, κατ’ αρχήν, να διευκρινίσω ότι, προς Θεού, η επίκαιρη ερώτηση την οποία κατέθεσα δεν στρέφεται εναντίον των προσφύγων. Καταλαβαίνουμε όλοι ότι αυτοί οι άνθρωποι είναι δυστυχισμένοι. Πήραν των ομματιών τους και έφυγαν από τον τόπο τους με την κατάσταση η οποία υπάρχει και αναζητούν μια καλύτερη τύχη. 
Τι μου είπατε τώρα; Μου είπατε να σας υποδείξω εγώ τρόπο με τον οποίο θα πληρωθεί ο ξενοδόχος; Κατ’ αρχάς, το πρόβλημα δεν είναι πρωτίστως εκεί. Το πρόβλημα σε πρώτη φάση είναι να απελευθερωθούν τα ξενοδοχεία. Έχασε τη σεζόν ο άνθρωπος, έχασε τη σεζόν και για την καφετέρια που έχει από κάτω και για τις ομπρέλες που είχε μπροστά στη θάλασσα. Πάνε αυτά περίπατο. Έχει τεράστιες ζημιές το ξενοδοχείο του. Αυτό είναι ένα κεφάλαιο.
Το ζήτημα είναι άλλο. Τελείται διαρκές ποινικό αδίκημα σε βάρος του και ο κύριος Εισαγγελέας των Χανίων κωφεύει, δεν δίνει εντολή στην Αστυνομία να πράξει ό,τι πρέπει. Η Αστυνομία θα μπορούσε αυτεπαγγέλτως να λειτουργήσει και να πράξει αυτά που έπρεπε να πράξει και από εκεί και πέρα η Περιφέρεια τα δικά της. Κανείς δεν κάνει το οτιδήποτε. 
Υπεδείχθη –και εδώ είναι το θέμα τώρα- στους πρόσφυγες, αγαπητοί συνάδελφοι, να υποβάλουν αίτημα πολιτικού ασύλου με δεδομένη τη θετική έκβαση επί του αιτήματος, οπότε έχοντας το πολιτικό άσυλο θα μπορούσαν να ταξιδέψουν σε όποια χώρα της Ευρώπης θέλουν. Όμως, οι τοπικοί αυτόκλητοι προστάτες –ίσως έχουν και ιδία γνώση οι άνθρωποι- τους έχουν υποδείξει και τους έχουν πει ότι, εάν πάνε μετά από πολιτικό άσυλο σε οποιαδήποτε χώρα της Ευρώπης, θα έχουν την τύχη του οποιουδήποτε Ευρωπαίου πολίτη που ζητά να βρει εργασία και θέλει να παραμείνει οπουδήποτε, ενώ αν πάνε ως παράνομοι μετανάστες –το πρώτο εννοείται-, θα τύχουν της φροντίδας και της κοινωνικής μέριμνας ιδιαίτερα των βορείων χωρών, όπου αυτή είναι σε υψηλό σημείο. Και θέλουν τώρα να συνεργήσει το ελληνικό κράτος σε μια παράνομη έξοδο από τη χώρα, κατά παράβαση της Συνθήκης Δουβλίνο II, να βρεθεί εκτεθειμένη η χώρα και να μην εφαρμοστεί η νομιμότητα. Αυτό είναι το πρόβλημα, δηλαδή μια συνεχόμενη, κατά συρροή, παρανομία, η οποία και συντελείται και διαιωνίζεται και επιδιώκεται από κάποιους. Αυτό είναι το ένα πρόβλημα. 
Αυτό, λοιπόν, ως πολιτεία αντιμετωπίστε το. Θα σας πω εγώ τι θα έκανα. Πρώτα απ’ όλα, θα αντιμετώπιζα το πρόβλημα ως πρόβλημα, δηλαδή ότι είναι παρανομία και, από εκεί και πέρα, θα αναζητούσα τη λύση. Και υπάρχουν λύσεις. 
Το δεύτερο πρόβλημα, ασφαλώς, είναι πώς θα αποκατασταθεί ο άνθρωπος αυτός ο οποίος έχει καταστραφεί οικονομικά. Ξέρετε ότι η περιφέρεια μπροστά σ’ αυτήν την κατάσταση ενέκρινε ένα ποσό της τάξης των 10.000 ευρώ; Δηλαδή, κοροϊδεύουμε τον άνθρωπο, ο οποίος έχει ουσιαστικά καταστραφεί; 
Πρέπει να βρούμε τη λύση στο διπλό αυτό πρόβλημα, κύριε Υπουργέ. Σε μια δημοκρατία, σε μια ευνομούμενη πολιτεία που έχει νόμους, που έχει Σύνταγμα, που έχει υπηρεσίες, που εφαρμόζει τη νομιμότητα δεν μπορούμε να λέμε ότι δεν υπάρχει λύση σε ένα πρόβλημα. Πάντοτε υπάρχουν λύσεις. Αρκεί να συντονιστούμε, αρκεί να σκύψουμε πάνω στο πρόβλημα, όπως πρέπει να σκύψουμε, και να θελήσουμε να το λύσουμε. Φαντάζεστε να έρθει το θέρος του 2015 και να υπάρχουν ακόμα αυτοί οι άνθρωποι μέσα στο ξενοδοχείο του ανθρώπου; Τι θα γίνει; Πού θα πάει αυτή η δουλειά;
Παρακαλώ, λοιπόν, πολύ, συνεννοηθείτε με τους άλλους Υπουργούς, με την Εισαγγελέα του Αρείου Πάγου -ποινικό αδίκημα έχουμε-, με τις αστυνομικές αρχές κάτω, που είναι αξιόλογες και πολύ αποτελεσματικές, αλλά θέλουν κι αυτές μια κάλυψη στην όποια ενέργεια κάνουν. Να δοθεί μια λύση στο πρόβλημα επιτέλους. Να δοθεί πολιτικό άσυλο, αν το θέλουν αυτοί οι άνθρωποι, να πάνε στην ευχή της Παναγίας, εφόσον θέλουν να φύγουν και δεν θέλουν να παραμείνουν εδώ, αλλά όχι και να συνεργεί το επίσημο κράτος σε παρανομίες τις οποίες επιδιώκουν κάποιοι και ζητούν μετά πάθους! 
Παρακαλώ πολύ στη δευτερολογία σας δώστε μια υπόσχεση σύντομης λύσης του διπλού προβλήματος.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"48151"," Κύριε Υπουργέ, έχετε τον λόγο για τη δευτερολογία των τριών λεπτών.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48152"," Εγώ θέλω να ευχαριστήσω τον κύριο Πρόεδρο, γιατί διά της δικής του δευτερολογίας, ουσιαστικά επιβεβαίωσε εμένα σε ό,τι έχει να κάνει με την Ελληνική Αστυνομία και το Υπουργείο Δημόσιας Τάξης. Πράγματι, τα δέοντα τα έχει κάνει το Υπουργείο Δημόσιας Τάξης. Παρ’ όλα αυτά, όμως, ευλόγως και σωστά θέτει το πρόβλημα στο σύνολό του και στο σύνολό του οφείλω να απαντήσω. 
Σε ό,τι αφορά το οικονομικό σκέλος, σας είπα, κύριε Πρόεδρε, αν έχετε να προτείνετε κάποια άλλη λύση. Είναι προφανές ότι θέλει-δεν θέλει η Περιφέρεια Χανίων, θα πρέπει να βρει το εν λόγω ποσό σε συνεργασία με το Υπουργείο Εσωτερικών. Εγώ δέχομαι να πάρω αυτήν την πρωτοβουλία, να ενημερώσω τον κύριο συνάδελφο και να γίνει αυτή η συνάντηση Περιφερειάρχη-Υπουργού, προκειμένου να βρεθεί μια λύση στο οικονομικό. Αυτό είναι το ένα θέμα. 
Στο άλλο θέμα, εσείς, ως έγκριτος δικαστικός για χρόνια, αντιλαμβάνεστε ότι η πολιτική παρέμβαση στη δικαιοσύνη δεν μπορεί να γίνει σε καμμία των περιπτώσεων. Αυτεπαγγέλτως, όμως, όπως λέτε, η Ελληνική Αστυνομία μπορεί να λειτουργήσει. Αν είναι σωστή η ενημέρωσή μου, που προέρχεται πάλι από εσάς, ότι δηλαδή έχει υποβάλει μήνυση ο συγκεκριμένος ιδιοκτήτης, εγώ θα μιλήσω με τον Αρχηγό της Αστυνομίας και τον Στρατηγό που είναι αρμόδιος για την παράνομη  μετανάστευση, για να δούμε εάν πράγματι είθισται και είναι δυνατή να γίνει παρέμβαση στο ξενοδοχείο και ουσιαστικά αυτοί οι σαράντα, σαράντα τρεις που έχουν μείνει να εξαναγκαστούν να αποχωρήσουν.
Θα μου επιτρέψετε να πω ότι αυτό είναι, πράγματι, ένα σύνθετο πρόβλημα, το οποίο δείχνει και τη δυσκολία που έχει και η ελληνική κοινωνία και το ελληνικό κράτος και όλοι οι βαθμοί της εξουσίας, της τοπικής αυτοδιοίκησης και μη, να αντιμετωπίσουμε μία κατάσταση η οποία είναι ζωντανή και αλλάζει μόνιμα και εξελίσσεται. 
Βλέπετε, είναι ένα άλλο θέμα ο παράνομος μετανάστης, οι ανθρωπιστικοί λόγοι για τους οποίους οφείλουμε να συνδράμουμε στο να ελεγχθεί αξιοπρεπώς και ενδεχομένως να επαναπατριστεί και είναι ένα άλλο θέμα ο πολιτικός πρόσφυγας. Θέλω να σας πω ότι αυτήν την εποχή, αν υποθέσετε ότι εκατό άτομα μπαίνουν παράνομα στα σύνορά μας –η αύξησή τους έχει φτάσει στο 300% σας ενημερώνω, το πρόβλημα μεγαλώνει και θα χρήζει σύντομα συνολικής εθνικής και ευρωπαϊκής λύσης-, πλέον οι ογδόντα ή ογδόντα πέντε είναι πολιτικοί πρόσφυγες Σύριοι. 
Ενδεχομένως, λοιπόν, με την αποσταθεροποίηση της νοτιοανατολικής λεκάνης της Μεσογείου, αύριο μπορεί να είναι το Ιράκ ή μια άλλη χώρα. Αντιλαμβάνεστε ότι και οι δυνατότητες της Ελληνικής Αστυνομίας είναι πεπερασμένες ως προς τις δομές, τη φύλαξη, τη σίτιση, τη φροντίδα, την ιατροφαρμακευτική περίθαλψη, τους ψυχολόγους και δευτερογενώς ως ελληνική οικονομία βιώνουμε και τα απόνερα αυτής της προσπάθειας η οποία γίνεται. 
Και οι άνθρωποί μας είναι πεπερασμένοι στους χώρους οι οποίοι πρέπει  να φυλάσσονται. Άρα, προφανώς, το θέμα είναι πολυσύνθετο και η επίκαιρη ερώτηση του κυρίου Προέδρου το ανέδειξε.
Επειδή εγώ ήρθα να απαντήσω στη συγκεκριμένη ερώτηση και επειδή όντως, κύριε Πρόεδρε, έχετε δείξει σθένος και επιμελώς και συνεχώς είστε εκεί και ζητάτε να βρεθεί μια λύση –και δικαίως-, θα πάρω εγώ την πρωτοβουλία παρ’ όλο που δεν άπτεται του Υπουργείου Δημόσιας Τάξης να ζητήσω από τον κύριο Υπουργό Εσωτερικών και τον Περιφερειάρχη να βρεθεί λύση ως προς το οικονομικό κομμάτι.","ΒΑΣΙΛΕΙΟΣ ΚΙΚΙΛΙΑΣ",225
"48153"," Να γίνει μία συνάντηση.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"48154"," Από εκεί και πέρα, σε ό,τι έχει να κάνει με το θέμα του αν θα φύγουν ή όχι από το ξενοδοχείο, σας επαναλαμβάνω ότι θα μιλήσω με τον Αρχηγό της Αστυνομίας και, αν προβλέπεται από τη μήνυση την οποία έχει κάνει ο ιδιώτης, ενδεχομένως θα προβούμε και σε αυτήν την πράξη.
Σε κάθε περίπτωση, η επίκαιρη ερώτηση αυτή και η πραγματικότητα την οποία βιώνει ο εν λόγω επιχειρηματίας στα Χανιά αποδεικνύει το πολυδαίδαλο του προβλήματος, πώς αναπτύσσεται αυτό στην ελληνική κοινωνία και ενδεχομένως τις αντικρουόμενες απόψεις. 
Γιατί, για να είμαστε και ειλικρινείς, δεν έχει άδικο ο κύριος Πρόεδρος. Υπάρχουν κάποιοι συμπατριώτες μας οι οποίοι βάζουν λάδι στη φωτιά εκεί κάτω και οι οποίοι όχι μόνο δεν επιδιώκουν σύγκλιση και εύρεση λύσης, αλλά ουσιαστικά –το είπε ευγενικά ο άνθρωπος- «εν είδει παιδαγωγού» δίνουν οδηγίες όχι για το πώς μπορεί να λυθεί το πρόβλημα, αλλά να μπει τρικλοποδιά στην ελληνική πολιτεία. 
Σας ευχαριστώ πολύ.","ΒΑΣΙΛΕΙΟΣ ΚΙΚΙΛΙΑΣ",225
"48155"," Συνεχίζουμε με την δεύτερη υπ’ αριθμόν 80/15-9-2014 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα δημοσιεύματα περί μείωσης των κύριων συντάξεων και ενοποίησης των ασφαλιστικών ταμείων.
Τον λόγο έχει ο κ. Στρατούλης για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48156"," Ευχαριστώ πολύ, κύριε Πρόεδρε.
Ήθελα να πω το εξής. Κατ’ αρχάς είναι γνωστό ότι από τα βασικά θύματα των μνημονιακών πολιτικών ήταν οι συνταξιούχοι της χώρας μας, που είδαν τις συντάξεις τους αυτά τα τέσσερα χρόνια να μειώνονται μέχρι και 50% και να γίνονται οι συνθήκες της διαβίωσης των ίδιων και των οικογενειών τους πάρα πολύ δύσκολες, όταν μάλιστα έχουν, δυστυχώς, να στηρίξουν και πολλά άνεργα παιδιά και εγγόνια από αυτήν την ελάχιστη σύνταξή τους. 
Σαν να μην έφταναν αυτά, κύριε Πρόεδρε και κύριε Υπουργέ, τους τελευταίους δύο μήνες αυτά που επισήμως ή ανεπισήμως διαρρέουν είτε, κατά κύριο λόγο, από μεριάς της τρόικας είτε ακόμα και από την Κυβέρνηση, χωρίς να διαψεύδονται, είναι τα εξής τέσσερα:
Πρώτον, ότι υπάρχουν μεγάλες πιέσεις της τρόικας για νέες περικοπές στις συντάξεις, δηλαδή με τη μορφή των διάφορων εισφορών και ΛΑΦΚΑ, που θα αρχίζουν όχι πια από τα 1000 ευρώ και πάνω, που άρχιζαν οι προηγούμενες μειώσεις, αλλά από 600 ευρώ και πάνω, κυρίως για μείωση της κατώτερης σύνταξης με την αφαίρεση του προνοιακού της μέρους και να πάει στα 330 ευρώ και κυρίως με την αύξηση των προϋποθέσεων για την χορήγηση της κατώτερης σύνταξης από τα δεκαπέντε χρόνια εργασίας στα είκοσι και από πέντε χιλιάδες ένσημα που χρειάζονται σήμερα σε έξι χιλιάδες ένσημα.
Στην ίδια λογική κινείται και η έκθεση του Διεθνούς Νομισματικού Ταμείου, η οποία δημοσιεύθηκε τον Ιούνιο και η οποία ζητάει κι άλλες ανατροπές στην κατεύθυνση των μειώσεων στο ασφαλιστικό.
Το ερώτημα είναι, κύριε Υπουργέ, εάν θα συμφωνήσετε με αυτές τις θρασύτατες απαιτήσεις της τρόικας και ως Υπουργός Εργασίας και κυρίως –αυτό που μας ενδιαφέρει- ως Κυβέρνηση.
Επίσης έχουν διαρρεύσει τμήματα της μελέτης του ΚΕΠΕ, στην οποία αναθέσατε να διερευνήσει με επιστημονικό τρόπο το ζήτημα της ενοποίησης των ασφαλιστικών ταμείων. Απ’ ό,τι τουλάχιστον έχει διαρρεύσει μέχρι τώρα, φαίνεται ότι η πρόταση η οποία σάς γίνεται είναι να γίνει ισοπέδωση προς τα κάτω των συντάξεων, επικαλούμενη διάφορες αδικίες, και με άνοδο προς τα πάνω των ορίων ηλικίας με αιχμή την κατάργηση των πρόωρων συνταξιοδοτήσεων των εργαζόμενων μητέρων με ανήλικα παιδιά, των ατόμων με αναπηρία και των εργαζομένων στα βαριά και ανθυγιεινά επαγγέλματα. 
Το ερώτημα είναι εάν είναι όντως αυτά συμπεράσματα της μελέτης και εάν θα κινηθείτε προς αυτήν την κατεύθυνση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Χρειάζομαι ένα λεπτό ακόμα, κύριε Πρόεδρε.
Με την εφαρμογή της ρήτρας του μηδενικού ελλείμματος, κύριε Υπουργέ, έχουν ήδη μειωθεί οι επικουρικές συντάξεις κατά 5,3% από 1-7-2014 και απ’ ό,τι γράφεται και λέγεται θα μειωθούν και κατά 3,2% ακόμη περισσότερο από 1η Νοέμβρη. Το προτελευταίο ερώτημα είναι αν θα πάτε σε νέα μείωση των επικουρικών συντάξεων από 1η Νοέμβρη και εάν θα επιμείνετε στη ρήτρα μηδενικού ελλείμματος, που οδηγεί πραγματικά σε εξαέρωση των επικουρικών συντάξεων.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Τέλος, κύριε Υπουργέ –κύριε Πρόεδρε, τελειώνω σε δευτερόλεπτα-, υπάρχει μια μελέτη του ΟΟΣΑ για τα προνοιακά επιδόματα -υπάρχει και η τρόικα, που τα συνδέει όλα αυτά τα προνοιακά επιδόματα-, που προτείνει δραστική μείωσή τους με βάση την επιβολή περιουσιακών και εισοδηματικών κριτηρίων και μια σειρά άλλων πραγμάτων με κριτήριο τη μείωση της δημόσιας δαπάνης. Η τρόικα έρχεται και λέει: «Και το ΕΚΑΣ που δίνετε στους χαμηλόμισθους συνταξιούχους είναι και αυτό προνοιακό, κόψτε το». Η τρόικα λέει, επίσης, όπως είπα και πριν, για το προνοιακό μέρος της κατώτατης σύνταξης: «Μειώστε από 486 ευρώ και πηγαίνετε τη στα 330 ευρώ». 
Το ερώτημα, κύριε Υπουργέ, είναι τι θα κάνετε; Θα εφαρμόσετε αυτές τις πολύ αντιασφαλιστικές και αντικοινωνικές κατευθύνσεις του ΟΟΣΑ, της τρόικας και του Διεθνούς Νομισματικού Ταμείου;
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"48157"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48158"," Ευχαριστώ, κύριε Πρόεδρε.
Κατ’ επανάληψη έχω ζητήσει από την πλευρά του ΣΥΡΙΖΑ να έρθει και να ανοίξουμε μέσα στη Βουλή, στον δημόσιο διάλογο το μεγάλο ζήτημα του ασφαλιστικού της χώρας. Δυστυχώς δύο ολόκληρα χρόνια υπεκφεύγει. Αυτό είναι είτε απουσία θέσεων και προτάσεων είτε μία σκόπιμη τακτική, μικροκομματική τακτική. Δηλαδή, μέσα στη γενική προεκλογική περίοδο που έχει ξεκινήσει από  την επόμενη μέρα των γενικών εκλογών του 2012, η τακτική του ΣΥΡΙΖΑ παρέχει μια θέση γενική και αόριστη για το ασφαλιστικό σύστημα. 
Σε κάθε περίπτωση, όμως, παρ’ ότι δεν ανταποκρίνεται στις εκκλήσεις μου να κάνουμε αυτόν τον δημόσιο διάλογο, για να αποκαλυφθούν οι θέσεις και οι προτάσεις του ΣΥΡΙΖΑ για το ασφαλιστικό, ανταποκρίνομαι στις σποραδικές και κατά το δοκούν ερωτήσεις οι οποίες τίθενται από Βουλευτές του ΣΥΡΙΖΑ και βρίσκομαι στη Βουλή για να απαντήσω.
Η επίκαιρη ερώτηση που μου απευθύνετε, κύριε Στρατούλη, είναι μια ερώτηση που περιέχει όλο το ασφαλιστικό. Ζητάτε να απαντήσω για το ασφαλιστικό σύστημα της χώρας μέσα σε λίγα λεπτά σε μια επίκαιρη ερώτηση, ενώ θα μπορούσαμε να οργανώσουμε έναν διάλογο με άνεση χρόνου, κάτι το οποίο δεν κάνετε ως κόμμα. Επιτρέψτε μου, λοιπόν, να απαντήσω και εγώ με τον ίδιο σύντομο τρόπο με μερικές σκέψεις και θέσεις εκ μέρους της Κυβέρνησης για το ασφαλιστικό σύστημα, αλλά και ό,τι αφορά την ερώτησή σας την οποία εκ προοιμίου τη χαρακτηρίζω τραγική, όχι όσον αφορά τη κοινοβουλευτική διαδικασία στο πλαίσιο της οποίας έχετε απόλυτο δικαίωμα να τοποθετείστε και να κάνετε τα ερωτήματά σας, όσο γιατί μέσα από την ερώτησή σας αποπνέουν και οι προθέσεις σας για το ασφαλιστικό σύστημα της χώρας.
Επειδή είμαι ένας άνθρωπος που παρακολουθώ μήνα με τον μήνα, ευρώ-ευρώ για την καταβολή των συντάξεων και τις μεγάλες μεταρρυθμίσεις που κάναμε στο ασφαλιστικό και σήμερα πραγματικά βρίσκεται και στηρίζεται σε υγιείς βάσεις και έχουμε αποκαταστήσει σε τακτικούς χρόνους και κανονικότητα τις συντάξεις των Ελλήνων, που δεν κινδυνεύουν και δεν πρόκειται να μειωθούν από εδώ και πέρα, πολύ απλά σάς λέω ότι η εφαρμογή των δικών σας σκέψεων στο ασφαλιστικό βάζει σε κίνδυνο τις συντάξεις όλων των Ελλήνων. Θα τινάξετε το ασφαλιστικό σύστημα της χώρας στον αέρα.
Εξηγούμαι. Εμείς, κύριε Στρατούλη, έχουμε φτιάξει ένα από τα πιο σύγχρονα και εξελιγμένα συστήματα ελέγχου και παρακολούθησης συντάξεων στην Ευρώπη, το σύστημα «ΗΛΙΟΣ» και είμαστε περήφανοι γι’ αυτό, όχι ως Υπουργείο, όχι ως Κυβέρνηση, αλλά συνολικά ως πολιτεία. Αύριο, παραδείγματος χάριν, που θα βγει το τεύχος για τον Σεπτέμβριο, για πρώτη φορά θα δουν οι Έλληνες και όσοι ενδιαφέρονται φυσικά τις ροές των νέων συντάξεων –κάτι ασύλληπτο για τα ελληνικά δεδομένα και αυτό θα γίνεται κάθε μήνα-, πόσοι δηλαδή νέοι συνταξιούχοι εμφανίζονται, θα δούμε τις ροές αυτών που κόπτονται μέσα από το σύστημα «ΑΡΙΑΔΝΗ» και θα παρακολουθήσουμε τις ροές των επικουρικών συντάξεων και θα δούμε για πρώτη φορά και τη δαπάνη των αναδρομικών. Είναι μία πολύ σημαντική εξέλιξη στην παρακολούθηση του ασφαλιστικού συστήματος.
Επιπλέον γνωρίζετε, αλλά θα το πούμε άλλη μία φορά, ότι για τον μήνα του Σεπτεμβρίου η απορροφητικότητα στη βάση του κρατικού προϋπολογισμού, αυτό που πάει για τα ασφαλιστικά ταμεία, είναι στο 74,9% από 75% που έπρεπε να είναι, κάτι που σημαίνει ότι υπάρχει απόλυτη ταμειακή ισορροπία στο σύστημα.
Απαντώ στις ερωτήσεις όσο ταχύτερα γίνεται. Δεν πρόκειται να μειωθούν οι κύριες συντάξεις. Δεν θα θιγούν τα όρια ηλικίας, δηλαδή δεν θα κάνουμε ανατροπή στους οικογενειακούς προγραμματισμούς. Δεν θα βάλουμε καμμία νέα εισφορά, όπως λέτε στην επίκαιρη ερώτησή σας, για το ασφαλιστικό σύστημα της χώρας. Όμως, δεν θα μας εμποδίσετε να πάμε τη χώρα προς το καλύτερο. 
Με αυτό που εσείς λέτε για τα επικουρικά ταμεία και για τα εφάπαξ υπονοείτε ότι θα ξαναγυρίσετε το ασφαλιστικό σύστημα της χώρας εκεί όπου βρισκόταν πριν από δεκαετίες, όταν δηλαδή μαζεύαμε υπεύθυνες δηλώσεις και δίναμε συντάξεις, όταν δεν ξέραμε ποιοι είναι οι συνταξιούχοι της χώρας, όταν στο επικουρικό ταμείο υπήρχαν χιλιάδες βεβαιώσεις μέσα σε τσουβάλια. Θα κατακερματίσετε και πάλι το επικουρικό σύστημα της χώρας, το οποίο σήμερα έχει ενιαιοποιηθεί, έχει νοικοκυρευτεί, έχει αυξήσει τα έσοδά του. Θα επαναφέρετε το εφάπαξ σε αυτά τα τραγικά επίπεδα που δεν αντιστοιχούσαν στις εισφορές που είχαν δοθεί, με συντελεστές αναπλήρωσης της τάξεως του 60% και 70%. Όλα αυτά θα τα κάνετε εσείς. Δηλαδή ουσιαστικά οδηγείτε στον γκρεμό το ασφαλιστικό σύστημα. Αυτό υπονοείτε στην ερώτησή σας.
Σας απαντώ, λοιπόν, ότι ο συντελεστής βιωσιμότητας, νοικοκυρέματος, αλληλεγγύης που εφαρμόσαμε στο εφάπαξ και στο επικουρικό των Ελλήνων είναι ένας συντελεστής ο οποίος δεν ξαναδημιουργεί ελλείμματα, νοικοκυρεύει για πάντα το σύστημα και διασφαλίζει ότι οι επόμενες γενιές των Ελλήνων θα πάρουν και εφάπαξ και επικουρική σύνταξη. Ελάτε να το καταργήσετε. Το λέτε εμμέσως μέσα από την ερώτησή σας. Αυτό θα κάνετε. Θα ξαναφέρετε τους κοινωνικούς «πόρους», αυτούς τους φόρους τους συντεχνιακούς, που για δεκαετίες, από το 1926, είχαν επιβληθεί στις αδύναμες κατηγορίες του ελληνικού πληθυσμού από ισχυρές πληθυσμιακές ομάδες με πολιτική παρέμβαση, παίρνοντας τη σύνταξή τους με ποσοστά φόρων πάνω σε τιμολόγια, για να έχουν τη δική τους σύνταξη και λέτε ότι θα ξαναφέρετε αυτά τα πράγματα. Αυτό υπονοεί η επίκαιρη ερώτησή σας. Όλα αυτά δείχνουν, δυστυχώς, ότι η αντίληψη που έχετε για τα πράγματα είναι τελείως λανθασμένη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Θέλω να αναφερθώ και στη σημερινή δημοσιογραφία που αφορά τον κίνδυνο που έχουν τα ασφαλιστικά ταμεία. Είπα και πριν ότι η ταμειακή ισορροπία των ταμείων είναι απόλυτα διασφαλισμένη και αύριο στην έκδοση του «ΗΛΙΟΥ» θα φανερώσουμε τα νούμερα που είπα και πριν.
Δεύτερον, πρέπει να μας προβληματίσει ότι όταν στις 12 Αυγούστου αυτού του έτους χαρτογραφήθηκε για πρώτη φορά το κομμάτι των ληξιπροθέσμων χρεών των ασφαλιστικών ταμείων, το αποτέλεσμα είναι ότι …","ΙΩΑΝΝΗΣ ΒΡΟΥΤΣΗΣ",77
"48159"," Κύριε Υπουργέ, συντομεύετε, παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48160"," …από τα 10.928.926.953,21 ευρώ το 83% αφορά ληξιπρόθεσμες υποχρεώσεις προς τα ασφαλιστικά ταμεία που έρχονται από την περίοδο της ευημερίας και εσείς μιλάτε για σεισάχθεια. 
Επιπλέον, θέλω να πω για άλλη μία φορά ότι σήμερα υπάρχει δυνατότητα σε όλους όσοι επιθυμούν, σε όσους θέλουν να καταβάλλουν ελεύθερα μέσα από το παράθυρο ευκαιρίας και δυνατότητας που τους δίνεται στο ΚΕΑΟ αυτό που μπορούν, πέρα από το κομμάτι το οποίο προσδιορίζεται από τις ρυθμίσεις.
Το πρώτο δεκαπενθήμερο του Σεπτεμβρίου το 55% των εσόδων του μήνα αυτού προέρχεται από ελεύθερη καταβολή ανθρώπων οι οποίοι πάνε και ανταποκρίνονται σε αυτήν τη δυνατότητα. Αυτό, λοιπόν, σημαίνει ότι, όσοι βρίσκονται σε δυσχερή θέση να ανταποκριθούν στη ρύθμιση, μπορούν να μπουν στην άλλη διαδικασία να καταβάλλουν αυτό που μπορούν από το εισόδημά τους.
Ευχαριστώ πολύ.","ΙΩΑΝΝΗΣ ΒΡΟΥΤΣΗΣ",77
"48161"," Κύριε Στρατούλη, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48162"," Πρώτον, κύριε Υπουργέ, δεν έχετε δίκιο. Εμείς, και πριν από λίγους μήνες, είχαμε προκαλέσει γενικευμένη συζήτηση στη Βουλή το ζήτημα του ασφαλιστικού, με τη μορφή της επίκαιρης επερώτησης και έγινε αντιπαράθεση για πέντε ώρες μεταξύ των κομμάτων, για το συγκεκριμένο ζήτημα. 
Δεύτερον, από 3 Ιουλίου 2014, δηλαδή εδώ και δυόμισι μήνες, ο ΣΥΡΙΖΑ έχει καταθέσει νέα επίκαιρη επερώτηση για τις εξελίξεις στο ασφαλιστικό και εφόσον λέτε ότι είστε ανοιχτός σε μία αντιπαράθεση συνολικά για την κατάσταση αλλά και την εξέλιξη που θα έχει το ασφαλιστικό σύστημα στη χώρα μας, ιδού η Ρόδος, ιδού και το πολιτικό πήδημα. Εγώ μόλις τελειώσουμε θα πάω στον Πρόεδρο της Βουλής και θα πω ότι δημόσια είπατε ότι αποδέχεστε και να εισάγει το γρηγορότερο δυνατόν αυτήν τη συζήτηση.
Επίσης, κύριε Υπουργέ, μου δώσατε την εντύπωση με όσα μου είπατε, επικαλούμενος το «ΗΛΙΟΣ» και όλα τα άλλα πληροφοριακά συστήματα, τα οποία ήταν αναγκαία για το ασφαλιστικό και καλώς έγιναν, ότι πάει καλά το ασφαλιστικό σύστημα. 
Κύριε Υπουργέ, το ασφαλιστικό σύστημα δεν πάει καλά, όταν αποτυπώνουμε σωστά τα στατιστικά στοιχεία –που πρέπει να τα αποτυπώνουμε. Το ασφαλιστικό σύστημα πάει καλά όταν έχει τα αναγκαία αποθεματικά και τα αποθεματικά του λεηλατήθηκαν ακόμα και από το PSI και έχουν φτάσει από 23 δισεκατομμύρια ευρώ στα 4,5 δισεκατομμύρια ευρώ. Το ασφαλιστικό σύστημα πάει καλά, όταν έχει έσοδα, και δυστυχώς αυτά μειώθηκαν, λόγω των μνημονιακών πολιτικών και της μείωσης των εργοδοτικών εισφορών, και κυρίως, κύριε Υπουργέ, το ασφαλιστικό πάει καλά όταν πάνε καλά, κι οι συνταξιούχοι, και έχουν συντάξεις που τους επιτρέπουν να ζήσουν. 
Δυστυχώς, όμως, στα τέσσερα χρόνια οι συντάξεις τους κυριολεκτικά σφαγιάστηκαν από τις μνημονιακές πολιτικές και από τη δική σας Κυβέρνηση και σήμερα είναι στην έσχατη οικονομική εξαθλίωση και στην απελπισία. Όταν ακούγονται τέτοια πράγματα, όποιος τα λέει αυτά, νομίζουμε ότι ζει σε άλλον πλανήτη, κάπου αλλού, κι όχι σε αυτήν τη χώρα, που τόσο ταπεινώθηκε και που τόσο φτωχοποιήθηκαν οι συνταξιούχοι κι ο λαός της από αυτές τις πολιτικές. 
Τέλος, δεν μας πείσατε, κύριε Υπουργέ, ότι δεν θα γίνουν αρνητικές αλλαγές στο ασφαλιστικό σύστημα και στις συντάξεις. Ίσα ίσα επιβεβαιώσατε τους φόβους μας και δημιουργήσατε μεγαλύτερες αβεβαιότητες στους συνταξιούχους και στον λαό. Κι αυτό γιατί δεν μας είπατε αν αποδέχεστε ή δεν αποδέχεστε αυτά που ζητάει η τρόικα και έχουμε συνηθίσει η Κυβέρνησή σας να μιλάει με αυτή για τα επουσιώδη και στο τέλος να εφαρμόζει τις προκλητικές και θρασύτατες απαιτήσεις της για ακόμη μεγαλύτερη φτωχοποίηση των συνταξιούχων. Κι αυτό γιατί αφ’ ενός μεν αυτά τα έχετε προσυπογράψει σε μνημόνια και σας δεσμεύουν, αφ’ ετέρου δε δεν διαπραγματεύεστε, αποδέχεστε ακριβώς ό,τι σάς λένε. 
Δεύτερον, οι ανησυχίες μας επίσης μεγάλωσαν, γιατί στο Παρίσι, κύριε Υπουργέ, δεν είπατε όχι σε αυτές τις απαιτήσεις της τρόικας, απλώς κερδίσατε χρόνο. Είπατε: Να τελειώσει η μελέτη του ΚΕΠΕ, να τελειώσουν οι αναλογιστικές μελέτες κι εδώ είμαστε να κουβεντιάζουμε. Η τρόικα έρχεται, σε λίγες μέρες θα είναι στην Ελλάδα, κι επί της ουσίας δεν μας είπατε τι θα της απαντήσετε για τις απαιτήσεις και για νέες μειώσεις των συντάξεων.
Τρίτον, δεν μας είπατε, κύριε Υπουργέ, για τη μελέτη του ΚΕΠΕ, αν είναι αυτή που διέρρευσε σε κυριακάτικες εφημερίδες. Αν είναι αυτή, θα πάτε προς αυτή την κατεύθυνση, την ενιαιοποίηση; Εμείς σε αυτή καθ’ εαυτή την ενιαιοποίηση δεν έχουμε πρόβλημα, να ενιαιοποιηθούν δηλαδή τα ταμεία, αλλά έχουμε πρόβλημα ως προς την κατεύθυνση και το περιεχόμενο της. Θα πάτε στην κατεύθυνση του ΚΕΠΕ, με ενιαιοποίηση στον κατώτερο δυνατό παρονομαστή και στα μεγαλύτερα δυνατά όρια ηλικίας; Ούτε σε αυτό μάς απαντήσατε. 
Τέλος, κύριε Υπουργέ, εμείς σας ρωτάμε επανειλημμένα εάν θα πάτε σε νέες μειώσεις και των κύριων συντάξεων. Γιατί, κύριε Υπουργέ, τα έσοδα της κοινωνικής ασφάλισης έχουν μειωθεί για δύο λόγους. Ο πρώτος λόγος είναι με τη μεγάλη ανεργία που προκαλούν οι πολιτικές της Κυβέρνησης, με τις μειώσεις των μισθών, με τις ελαστικές εργασιακές σχέσεις, με τη μείωση των εργοδοτικών εισφορών που κάνετε, με την εισφοροδιαφυγή και την εισφοροαποφυγή επιχειρήσεων, πολλών γιατί είναι μπαταχτσήδες και άλλων γιατί δεν μπορούν. 
Το Ινστιτούτο Εργασίας της ΓΣΕΕ λέει ότι όλο αυτό έχει αφαιρέσει 20 δισεκατομμύρια ευρώ πόρους από το ασφαλιστικό σύστημα: 10 δισεκατομμύρια από την ανεργία και τη μείωση των μισθών, 8 δισεκατομμύρια από την εισφοροδιαφυγή και 2 δισεκατομμύρια γιατί καταργήσατε τους κοινωνικούς πόρους και μειώσατε τις εργοδοτικές εισφορές και θα τις μειώσετε ακόμα περισσότερο.
Επίσης, χάνονται έσοδα από τις επιχορηγήσεις που δίνονται στα ασφαλιστικά ταμεία από τον κρατικό προϋπολογισμό, διότι το 2012 δίνατε 13,5 δισεκατομμύρια ευρώ τον χρόνο κρατική επιχορήγηση στα ασφαλιστικά ταμεία, ενώ προβλέπετε το 2014 να είναι 9,5 δισεκατομμύρια και το 2016 –που το ΙΝΕ-ΓΣΕΕ και ο κ. Ρομπόλης λέει είναι το έτος κρίσης και χρειάζεται να αυξηθεί η κρατική χρηματοδότηση στα ασφαλιστικά ταμεία για να μην καταρρεύσουν- εσείς προβλέπετε κρατική χρηματοδότηση μόνο 8,6 δισεκατομμύρια ευρώ. 
Όλα αυτά, κύριε Υπουργέ, μαζί με τον ν. 3863/2010, που θα ισχύσει από 1-1-2015, που το κράτος θα εγγυάται μόνο μια βασική σύνταξη 360 ευρώ, από ό,τι φαίνεται λιγότερο, και το άλλο θα είναι ανταποδοτική σύνταξη, συν τα ελλείμματα που προβλέπονται φέτος στα ασφαλιστικά ταμεία και που δυστυχώς προβλέπονται στους προϋπολογισμούς ότι θα είναι 2 δισεκατομμύρια, θα τα επικαλεστείτε για να μειώσετε κι άλλο τις κύριες συντάξεις και όλο αυτό θα το επικαλεστείτε πάλι μετά για να μειωθούν και οι συντάξεις των παλαιότερων, αυτών δηλαδή που θα παίρνουν σύνταξη με βάση τους παλιούς ασφαλιστικούς νόμους. Επομένως ο δρόμος τον οποίο ακολουθείτε, με τις πολιτικές τις οποίες συνεχίζετε, είναι δρόμος εκθεμελίωσης του ασφαλιστικού συστήματος και των συντάξεων και όχι στήριξης των συντάξεων. 
Όσον αφορά τις επικουρικές και τα εφάπαξ είπατε «διασφαλίσαμε επικουρικές και εφάπαξ των επόμενων γενεών». Δεν κατάλαβα, κύριε Υπουργέ, για την επικουρική που θα μειώνεται ανά τρεις μήνες –και δεν μου απαντήσατε αν θα υπάρξει άλλη μείωση- και τα εφάπαξ των 35 χιλιάδων ευρώ που έγιναν 3 έως 5 χιλιάδες ευρώ, γι’ αυτήν τη διασφάλιση μιλάτε, για ψίχουλα; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΔΗΜΗΤΡΙΟΣ ΣΤΡΑΤΟΥΛΗΣ",485
"48163"," Συντομεύετε παρακαλώ, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48164"," Ολοκληρώνω, κύριε Πρόεδρε. 
Κοιτάξτε να δείτε. Όσο μάς αφορά, ο ΣΥΡΙΖΑ έχει πει ότι θα καταργήσει, εφόσον είναι στην κυβέρνηση με την ψήφο και τους αγώνες του λαού, τους αντιασφαλιστικούς νόμους, έχει πει ότι θα ενισχύσει τα οικονομικά της δημόσιας κοινωνικής ασφάλισης –και είπαμε στη Θεσσαλονίκη πώς- και έχουμε πει ότι θα αποκαταστήσουμε τις απώλειες των χαμηλών συντάξεων, ξεκινώντας από όσους παίρνουν συντάξεις κάτω από 700 ευρώ και ξεκινώντας με τη δέκατη τρίτη σύνταξη σε πρώτη φάση, την οποία και δικαιούνται. Απλά όλο αυτό πρέπει βεβαίως να γίνει με τον αγώνα όλων των συνταξιούχων, πρέπει να το κάνουν και δική τους υπόθεση, όπως δική τους υπόθεση πρέπει να κάνουν και την ανατροπή της Κυβέρνησης Σαμαρά- Βενιζέλου, γιατί, αν συνεχίσει να κυβερνά, θα ολοκληρώσει την κοινωνική καταστροφή και θα εκθεμελιώσει εκ βάθρων όλο το σύστημα δημόσιας κοινωνικής ασφάλισης και τις συντάξεις. 
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"48165"," Ο κύριος Υπουργός έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48166"," Κύριε Στρατούλη, θα σας συμβούλευα να διαβάζατε λιγότερο ΓΣΕΕ και να παρακολουθούσατε περισσότερο τα επίσημα στοιχεία του Υπουργείου. 
Δεύτερον, η πρόταση που μόλις λίγο πριν είπατε, ότι θα επαναφέρετε το ασφαλιστικό σύστημα στο ύψος των παροχών που δινόταν πριν από τις προσαρμογές που έδιναν, είναι κάτι καινούργιο. Είναι δηλαδή άλλα 5 δισεκατομμύρια ή 6 δισεκατομμύρια επιπλέον σε αυτά που είπατε μέχρι τώρα, που είπε ο κ. Τσίπρας. Πείτε μου πού είναι αυτά τα λεφτά, να τις επαναφέρω εγώ τις συντάξεις αύριο το πρωί.","ΙΩΑΝΝΗΣ ΒΡΟΥΤΣΗΣ",77
"48167"," Ήμουν σαφής. Μίλησα για τους κάτω από 700 ευρώ.","ΔΗΜΗΤΡΙΟΣ ΣΤΡΑΤΟΥΛΗΣ",485
"48168"," Πείτε μου τώρα, κύριε Στρατούλη, πού είναι αυτά τα νέα 5 δισεκατομμύρια που βάλατε λίγο πριν στο τραπέζι για επαναφορά των συντάξεων.","ΙΩΑΝΝΗΣ ΒΡΟΥΤΣΗΣ",77
"48169"," Δεν τα έβαλα! Είπα «σταδιακή κατάργηση αντιασφαλιστικών νόμων και χορήγηση της δέκατης τρίτης σύνταξης για τους κάτω από 700 ευρώ». Μη σπεκουλάρετε!","ΔΗΜΗΤΡΙΟΣ ΣΤΡΑΤΟΥΛΗΣ",485
"48170"," Κύριε Στρατούλη, παρακαλώ, μη διακόπτετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48171"," Σταματήστε, λοιπόν, να παίζετε με την ελπίδα των Ελλήνων, σταματήστε να παίζετε με τους Έλληνες, σταματήστε να παίζετε με τις συντάξεις των Ελλήνων. Το είπα και στην πρωτολογία μου ότι με αυτά τα οποία λέτε και που αποπνέει η επίκαιρη ερώτησή σας, ουσιαστικά βάζετε σε κίνδυνο τις συντάξεις όλων των Ελλήνων, και των σημερινών και των αυριανών. Να είστε προσεκτικοί. 
Δεύτερον, είπα και πριν ότι τα στοιχεία του Υπουργείου Εργασίας και όχι της ΓΣΕΕ είναι αυτά που πρέπει να διαβάζετε, γιατί δείχνουν ότι βρισκόμαστε, παρά τις δύσκολες δημοσιονομικές συνθήκες, παρά την αυξημένη ανεργία, σε μια ταμειακή ισορροπία. Πάρτε αύριο τον «ΗΛΙΟ», ο οποίος σάς έρχεται και ηλεκτρονικά και δείτε πώς γίνεται η ταμειακή ισορροπία των ταμείων και η καταβολή των συντάξεων. 
Επαναλαμβάνω ότι μείωση στις κύριες συντάξεις δεν πρόκειται να γίνει. Το ασφαλιστικό σύστημα της χώρας μας, παρά τις δυσκολίες του, έχει ισορροπήσει και το ενδυναμώνουμε συνεχώς μέσα από παρεμβάσεις που γίνονται συνεχώς, οι οποίες έχουν το στοιχείο του νοικοκυρέματος, της τακτοποίησης και του εξορθολογισμού, με άρση ανισοτήτων και άρση αδικιών.
 Αυτά κάνουμε εμείς, κύριες και κύριοι συνάδελφοι. Έτσι φτιάχνουμε τα πράγματα, όχι τάζοντας λαγούς με πετραχήλια, που δεν μπορούν να υλοποιηθούν ποτέ. 
Όσον αφορά τη μελέτη του ΚΕΠΕ, δεν έχει δημοσιευθεί ακόμη η μελέτη, που πράγματι δόθηκε η εντολή εκ μέρους της πολιτικής ηγεσίας του Υπουργείου  να ξαναδούμε, σε μια τελευταία έκφανση, το ασφαλιστικό σύστημα και τη διοικητική του δομή.
Η ερώτηση είναι η εξής: Είναι αναγκαίο; Η απάντηση είναι: Ναι. Βεβαίως, ναι! Διότι όταν τον Ιούνιο του 2013 στην πρώτη έκδοση της χαρτογράφησης του ασφαλιστικού συστήματος με τον «ΗΛΙΟ» διαπιστώσαμε –όταν έγινε η καταγραφή- ότι, παρά τον ν.3655/2008 της ενοποίησης των ασφαλιστικών ταμείων, παραμένει ακόμα το ασφαλιστικό μας σύστημα ένα κατακερματισμένο σύστημα με ενενήντα δύο ασφαλιστικούς κλάδους. Αυτή είναι η Ελλάδα που θέλουμε αύριο; Αυτή είναι η σύγχρονη Αριστερά που θέλει να γίνει κυβέρνηση και να φέρει δικαιοσύνη στους Έλληνες; Αυτή είναι η σύγχρονη Αριστερά που έχει προοπτική και απόψεις για το ασφαλιστικό σύστημα της χώρας;
Βεβαίως, κύριε Στρατούλη, είμαστε εδώ για να κυβερνήσουμε και να κάνουμε τα πράγματα καλύτερα. Περιμένουμε τη μελέτη του ΚΕΠΕ, όχι όμως στη λογική του να αλλάξουμε τις συντάξεις των Ελλήνων, αλλά στη λογική του να ευθυγραμμίσουμε και να εναρμονίσουμε το διοικητικό περιβάλλον. Παραδείγματος χάριν –κάτι που έχω πει-, η μεγάλη τομή που έρχεται μέσα από το νοικοκύρεμα που κάναμε, που καταργήσαμε τη θεώρηση βιβλιαρίων των Ελλήνων, και στο τέλος του χρόνου θα δουν οι Έλληνες το ασφαλιστικό βιογραφικό στο κομπιούτερ τους και θα δοθεί η δυνατότητα στο τέλος του 2015, με το Εθνικό Κέντρο Απονομής Συντάξεων που θα δημιουργήσουμε, η σύνταξη να είναι πλέον ένα απλό κλικ και αυτή η αναμονή για δύο χρόνια για την παροχή σύνταξης, αυτή η απαράδεκτη διαδικασία που ακολουθείται σήμερα θα τελειώσει για πάντα. 
Αυτό το ακούτε από έναν άνθρωπο ο οποίος, όπως ξέρετε, δεν λέει λόγια του αέρα. Είχα δεσμευθεί ότι κανένας συνταξιούχος δεν θα ξαναπάρει βεβαίωση σύνταξης από τα ασφαλιστικά ταμεία και κανένας δεν πήγε πέρυσι να πάρει βεβαίωση. Δυόμισι χιλιάδες συνταξιούχοι απαλλάχθηκαν από την ουρά στα ασφαλιστικά ταμεία. Κανένας συνταξιούχος που έχει εισόδημα από συντάξεις δεν θα ξαναπάει στην εφορία. Το κάναμε και αυτό και αυτό που μένει τώρα, μετά και την κατάργηση της θεώρησης των βιβλιαρίων, είναι η σύνταξη να είναι υπόθεση λίγων ημερών. Το κάνουμε χωρίς διορισμούς. Το κάνουμε χωρίς δαπάνες για το δημόσιο. Και όλα τα προηγούμενα που κάναμε, τα κάναμε χωρίς να δαπανήσουμε ούτε ένα ευρώ.
Θα προχωρήσουμε, λοιπόν. Ο χώρος των μεταρρυθμίσεων για τη χώρα μας είναι μια ανοιχτή πρόκληση για όλους. Κάναμε πάρα πολλά. Έξι χρόνια δώσαμε έναν αγώνα δρόμου. Ειδικά τα δύο τελευταία χρόνια στο ασφαλιστικό έγιναν κοσμογονίες και δεν θα επιτρέψουμε σε κανέναν να τα γκρεμίσει σε μια ώρα –όχι εμείς, όχι η Κυβέρνηση, ο ελληνικός λαός.
Ευχαριστώ πολύ.","ΙΩΑΝΝΗΣ ΒΡΟΥΤΣΗΣ",77
"48172"," Η τρίτη με αριθμό 77/15-9-2014 επίκαιρη ερώτηση του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υπουργό Αγροτικής Ανάπτυξης και Τροφίμων σχετικά με τα προβλήματα των αλιέων Λέρου, Καλύμνου και Κω δεν συζητείται και διαγράφεται. 
Εισερχόμεθα στη συζήτηση της τέταρτης με αριθμό 81/15-9-2014 επίκαιρης ερώτησης της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων σχετικά με τη διαδικασία των μετεγγραφών των φοιτητών. 
Στην κυρία συνάδελφο θα απαντήσει ο Υφυπουργός κ. Αλέξανδρος Δερμεντζόπουλος. 
Τον λόγο έχει η κ. Ξουλίδου για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48173"," Ευχαριστώ, κύριε Πρόεδρε.
Κύριε Υπουργέ, τα προβλήματα με τα οποία η φοιτητική κοινότητα έρχεται αντιμέτωπη κάθε χρόνο είναι δαιδαλώδη και πολλές φορές παραμένουν άλυτα.
Θα ήθελα, λοιπόν, να επανέλθω στο θέμα της μετεγγραφής των φοιτητών των ΑΕΙ και ΤΕΙ της χώρας μετά την από 27-6-2014 ερώτηση που είχα υποβάλει προς το Υπουργείο Παιδείας και Θρησκευμάτων.
Με το άρθρο 53 του ν.4264/2014 δόθηκε η δυνατότητα μεταφοράς θέσης εισαγωγής των πολυτέκνων, τριτέκνων και ειδικών κατηγοριών σε αντίστοιχη σχολή ή τμήμα πανεπιστημίου ή ΑΕΙ, ανεξάρτητα από εισοδηματικά κριτήρια. Επρόκειτο για μια νομοθετική ρύθμιση που σκόπευε να διορθώσει το προηγούμενο καθεστώς, καθώς πολλές οικογένειες αδυνατούσαν να αντεπεξέλθουν οικονομικά για να σπουδάσουν τα παιδιά τους σε άλλη πόλη από αυτήν της κύριας κατοικίας τους. Όμως στην πραγματικότητα η ρύθμιση, αντί να διορθώσει την αδικία, την ενέτεινε, αφού τελικά αφορούσε μόνο στους επιτυχόντες που έλαβαν μέρος στις εξετάσεις πανελλαδικού επιπέδου του σχολικού έτους 2013-2014 και εντεύθεν. 
Ως αποτέλεσμα της άδικης αυτής νομοθεσίας και της μέχρι πρότινος παθητικής στάσης της ηγεσίας του Υπουργείου, πολλά παιδιά πολύτεκνων και τρίτεκνων οικογενειών αλλά και οικογενειών που ανήκουν στις λοιπές ειδικές κατηγορίες αδυνατούν να φοιτούν σε διαφορετικές πόλεις από την πόλη κατοικίας τους, καθώς οι γονείς τους δεν μπορούν οικονομικά να αντεπεξέλθουν στην επιβάρυνση αυτή.
Κατόπιν, με το άρθρο 47 του ν.4274/2014 προβλέφθηκαν τα εξής: «Επιπλέον των προβλεπομένων στο άρθρο 53 του ν.4264/2014, όλοι οι επιτυχόντες που έλαβαν μέρος στις εξετάσεις πανελλαδικού επιπέδου του σχολικού έτους 2013−2014 και κατετάγησαν σε θέση εισαγωγής σε σχολή ή τμήμα της τριτοβάθμιας εκπαίδευσης, τεκμαίρεται ότι έχουν δικαίωμα μεταφοράς της θέσης εισαγωγής τους σε αντίστοιχη σχολή ή τμήμα, εφόσον κατά το έτος 2013 το ετήσιο εισόδημα του δυνητικά δικαιούχου και των μελών της οικογένειάς του δεν ξεπερνά το ποσό των εννέα χιλιάδων (9.000) ευρώ κατά κεφαλή.».
Σύμφωνα, λοιπόν, με τους ανωτέρω νόμους, οι μετεγγραφές των φοιτητών μπορούν να πραγματοποιηθούν μόνο για όσους συμμετείχαν στις πανελλαδικές εξετάσεις του σχολικού έτους 2013-2014 και εντεύθεν.
Προκύπτει ακόμα το συμπέρασμα ότι δικαιούνται μετεγγραφή όσοι ανήκουν σε κάποιες ειδικές κατηγορίες και είναι επιτυχόντες με το 90%, ενώ για τους επιτυχόντες με το 10% δεν υπάρχει καμμία αναφορά, παρ’ όλο που τα προηγούμενα χρόνια οι διατάξεις των νόμων περιελάμβαναν και τους επιτυχόντες αυτής της κατηγορίας.
Επιπλέον, η ίδια η διατύπωση του νόμου περιέχει ένα κενό, καθώς η λέξη «εντεύθεν» δίνει δικαίωμα μετεγγραφής σε όσους θα καταθέσουν μηχανογραφικό με το 10% του χρόνου, αφού συμμετείχαν στις πανελλήνιες εξετάσεις το 2014.
Κατόπιν τούτων, λοιπόν, ερωτάσθε, κύριε Υπουργέ:
Σκοπεύετε να δώσετε την απαραίτητη προσοχή στο συγκεκριμένο θέμα και να προβείτε, επιτέλους, στην έκδοση του οριστικού ΦΕΚ για διαδικασία μετεγγραφής των εισακτέων στην τριτοβάθμια εκπαίδευση;
Πώς σκοπεύετε να αντιμετωπίσετε το εν λόγω ζήτημα, που προκαλεί αδικία στους εισακτέους των προηγούμενων ετών και ειδικά σε αυτούς που εισήχθησαν κατά το έτος 2012-2013;","ΣΤΑΥΡΟΥΛΑ ΞΟΥΛΙΔΟΥ",375
"48174"," Ορίστε, κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48175"," Ευχαριστώ, κύριε Πρόεδρε.
Στην επίκαιρη ερώτηση της κυρίας συναδέλφου σχετικά με τις μετεγγραφές, έχουμε να πούμε ότι με τον ν.4264/2014, που ψηφίστηκε πριν από τέσσερις μήνες περίπου, προβλέφθηκαν όλες οι διαδικασίες για τη μετεγγραφή των πολυτέκνων, των τριτέκνων, ειδικών κατηγοριών φοιτητών. Δύο μήνες μετά, με τροπολογία στον ν.4274/2014, αντιλαμβανόμενοι ως Υπουργείο την οικονομική συγκυρία, την οικονομική κατάσταση μίας πολύ μεγάλης μερίδας συμπολιτών μας που έχουν παιδιά και σπουδάζουν, προχωρήσαμε σε μία τροποποιητική, όπου εισαγάγαμε και εισοδηματικά κριτήρια.
Έτσι, λοιπόν, σε διάστημα τεσσάρων μηνών από σήμερα έχουμε δύο νομοθετικές πρωτοβουλίες που αφορούν τη διαδικασία μετεγγραφών των φοιτητών. Και στις δυο αυτές πρωτοβουλίες, όμως, και στις δύο νομοθετικές ρυθμίσεις αυτό που προβλέπεται ρητά είναι αυτό που δικαιούνται όσοι έδωσαν πανελλαδικές εξετάσεις το συγκεκριμένο σχολικό έτος 2013-2014, δηλαδή μένει ρητά εκτός νομοθετικού πλαισίου αυτό το 10% για το οποίο λέτε εσείς.
Να δούμε, όμως, λίγο και το χρονοδιάγραμμα σήμερα. Έως τη Δευτέρα θα έχουν εκδοθεί οι υπουργικές αποφάσεις από το Υπουργείο Παιδείας, οι οποίες εκ του νόμου προβλέπονται και θα καθορίζουν τη διαδικασία των μετεγγραφών. Έως τις 26 Σεπτεμβρίου, δηλαδή μέσα στην επόμενη εβδομάδα, τελειώνει η διαδικασία των εγγραφών των φοιτητών στις σχολές που έχουν πετύχει. Από τις 29 Σεπτεμβρίου ανοίγει το σύστημα, με το οποίο θα μπορέσουν όλοι οι δικαιούμενοι και αιτούντες μετεγγραφή να τη διεκδικήσουν. 
Καταλαβαίνετε, λοιπόν, ότι αυτήν τη συγκεκριμένη χρονική στιγμή, αφού έχουν γίνει όλες αυτές οι διαδικασίες, δεν μπορούμε να ανατρέψουμε ένα πλαίσιο μετεγγραφών. Σαφώς και κατανοούμε κι εμείς τη δική σας ανησυχία και την ανησυχία χιλιάδων Ελλήνων που έχουν παιδιά που θέλουν να πάνε να σπουδάσουν και θέλουμε κι εμείς να καλύψουμε όσο γίνεται αυτές τις ανάγκες. Καταλαβαίνετε, όμως, ότι αυτήν τη συγκεκριμένη χρονική στιγμή το να αλλάξεις τους όρους θα ήταν ηθικά ανεπίτρεπτο.
Το νομοθετικό πλαίσιο, λοιπόν, των μετεγγραφών, κύριε Πρόεδρε, κυρίες και κύριοι συνάδελφοι, είναι σαφές και με αυτό θα κινηθούμε και με αυτό θα γίνουν φέτος και οι διαδικασίες μετεγγραφής των φοιτητών.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"48176"," Ορίστε, κυρία συνάδελφε, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48177"," Σας άκουσα με μεγάλη προσοχή, κύριε Υπουργέ. Αλλά θα ήθελα να υπογραμμίσω τα αγκάθια που εξακολουθούν να υφίστανται στη διαδικασία μετεγγραφών των φοιτητών, στην οποία δημιουργείται δυστυχώς και φέτος δύο ταχυτήτων, θα έλεγα, επιλογή φοιτητών.
Κατ’ αρχάς, σας υπενθυμίζουμε τα λάθη του πρόσφατου παρελθόντος. Την τελευταία ακαδημαϊκή χρονιά, δηλαδή το 2013-2014, η ανακοίνωση των μετεγγραφών έγινε τον μήνα Μάρτιο. Αυτό, λοιπόν, είχε σαν αποτέλεσμα οι φοιτητές να χάσουν το πρώτο εξάμηνο των σπουδών τους. Φέτος ακόμη δεν έχει ανακοινωθεί η επίσημη απόφαση σχετικά με τη διαδικασία που θα ακολουθηθεί.
Θα ήθελα, επίσης, να επιστήσω την προσοχή και στο ζήτημα του χρονικού πλαισίου που αναφέρατε κι εσείς, το οποίο αποτελεί βραχνά, ειδικά για τους πρωτοετείς φοιτητές και τις οικογένειές τους.
Επίσης εν ευθέτω χρόνω θα πρέπει να ανακοινωθούν και οι αντιστοιχίες των σχολών με τις μετεγγραφές, προκειμένου η διαδικασία να προχωρήσει απρόσκοπτα.
Ένα επιπλέον θέμα που έχει ανακύψει είναι η περίπτωση των μετεγγραφών αδελφών φοιτητών. Εδώ, λοιπόν, με τις διατάξεις του άρθρου 53 του ν. 4264 έμμεσα καλύπτονται και αρκετές περιπτώσεις οικογενειών που έχουν ταυτόχρονα δύο ή και περισσότερα τέκνα ενεργούς φοιτητές, εφόσον το ένα εκ των τέκνων έλαβε μέρος στις πανελλαδικές εξετάσεις του σχολικού έτους 2013-2014 και εντεύθεν.
Στην περίπτωση, όμως, που το γεγονός των αδελφών φοιτητών προέκυψε στις πανελλαδικές εξετάσεις του σχολικού έτους 2012-2013 ή και πριν, ο ν. 4264 δεν έχει αναδρομική ισχύ κι έτσι δεν καλύπτονται αυτές οι περιπτώσεις. Κατά τον τρόπο, λοιπόν, αυτόν προκύπτει το παράδοξο αυτών των περιπτώσεων, αυτών των οικογενειών που απέκτησαν αδελφούς φοιτητές τη χρονιά 2013-2014.
Όπως καταλαβαίνετε, κύριε Υπουργέ, αυτό είναι και άδικο και αντισυνταγματικό. Δεδομένου ότι αυτές οι περιπτώσεις δεν είναι τόσες σε αριθμό ώστε να δημιουργηθούν πολλά προβλήματα στο Υπουργείο και στη λειτουργία των ΑΕΙ και των ΤΕΙ, θα ήθελα να απαντήσετε ξεκάθαρα ως προς το πώς σκοπεύετε να ρυθμίσετε νομοθετικά αυτές τις περιπτώσεις. 
Να σας επισημάνω, επιπλέον, ότι η διαδικασία υποβολής αιτήσεων για τις μετεγγραφές παρουσίασε και τεχνικά προβλήματα, συγκεκριμένα ως προς την ορθή συμπλήρωση του ΑΦΜ των φοιτητών και των γονέων τους που απαιτείται για τον έλεγχο του εισοδήματος. Θα ήθελα, λοιπόν, να θέσω και το θέμα αυτό σε γνώση σας, ώστε να ρυθμιστεί κι αυτό άμεσα. 
Κλείνοντας, θεωρώ αναγκαίο να επανέλθω ξανά στο ζήτημα, κύριε Υπουργέ, των επιτυχόντων με τη διαδικασία του 10%, όπως το διατύπωσα και στην ερώτηση που έκανα στο Υπουργείο πριν από δύο μήνες. Κι εσείς προσωπικά οφείλετε –πιστεύω- να άρετε αυτόν τον παραλογισμό και την αδικία που προκαλεί το υπάρχον νομοθετικό πλαίσιο. 
Ευχαριστώ πολύ.","ΣΤΑΥΡΟΥΛΑ ΞΟΥΛΙΔΟΥ",375
"48178"," Τον λόγο έχει ο κύριος Υπουργός για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48179"," Ευχαριστώ, κύριε Πρόεδρε. 
Επειδή αναφερθήκατε σε κάποια θέματα του παρελθόντος, κυρία συνάδελφε, σε κάποια εξάμηνα τα οποία χάνονται κατά τη διαδικασία μετεγγραφών, δυστυχώς σε όλες τις διαδικασίες που έχουν γίνει όλα τα προηγούμενα έτη πάνω στο θέμα των μετεγγραφών, πάντα υπάρχει ο κίνδυνος της απώλειας του πρώτου εξαμήνου. Δυστυχώς. Έχετε απόλυτο δίκιο σε αυτό. 
Αναφερθήκατε σε μια σειρά από περιπτώσεις, οι οποίες πραγματικά δεν μπορούν να προβλέπονται μέσα στο σχέδιο νόμου…","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"48180"," Ο νόμος αναδρομικά … (δεν ακούστηκε).","ΣΤΑΥΡΟΥΛΑ ΞΟΥΛΙΔΙΟΥ",375
"48181"," Αυτό που έχω να πω είναι ότι για αυτό υπάρχουν και οι ερμηνευτικές εγκύκλιοι, οι οποίες και τα κενά καλύπτουν, αλλά –αν θέλετε- δίνουν και τις απαιτούμενες λύσεις, πάντα όμως μέσα στο πλαίσιο που ο νόμος ορίζει. Έτσι, λοιπόν, θα βγουν εγκύκλιοι όπου θα ξεκαθαρίσουν και κάποια ζητήματα.
Θα σας πω και κάτι άλλο: Καθημερινά, το mail του Υπουργού, το mail το δικό μου καθημερινά κατακλύζεται από δεκάδες περιπτώσεις που εσείς κι εμείς πιθανόν δεν έχουμε αντιληφθεί. Όλα αυτά τα ξέρουμε. Όλα αυτά θα τα λύσουμε. Σας είπα, όμως, και πριν ότι αυτά θα λυθούν εντός των προβλεπόμενων και των οριζόμενων από τον νόμο. 
Το 10% που αφορούσε η ερώτηση σας, λοιπόν, και για την οποία ήρθα να απαντήσω εδώ, δυστυχώς –και το κατανοούμε- δεν προβλέπεται. Για οποιαδήποτε άλλα ζητήματα, όμως, μπορεί το Υπουργείο μέσα στο πλαίσιο του νόμου να δώσει απαντήσεις.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"48182"," Εισερχόμεθα στη συζήτηση της πέμπτης με αριθμό 79/15-9-2014 επίκαιρης ερώτησης της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, σχετικά με την αδυναμία επιλογής ομάδας προσανατολισμού των μαθητών Β΄ λυκείου για τις σχολές Μουσικολογίας και Γυμναστικής Ακαδημίας (ΤΕΦΑΑ) λόγω καθυστέρησης της έκδοσης της διευκρινιστικής εγκυκλίου. 
Έχετε τον λόγο, κυρία Ρεπούση, για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48183"," Ευχαριστώ, κύριε Πρόεδρε.
Η σημερινή μου επίκαιρη ερώτηση, κύριε Υπουργέ, δεν είναι κανένα μείζον πολιτικό ζήτημα. Η επίλυση του προβλήματος αυτού δεν έχει καμμία οικονομική επιβάρυνση για το Υπουργείο σας. Παρ’ όλο, λοιπόν, που δεν είναι μείζον πολιτικό ζήτημα και δεν έχει πίσω του ζητήματα ιδεολογίας, ταλαιπωρεί αρκετές οικογένειες και αρκετά παιδιά.
Όπως γνωρίζετε με τον ν. 4186/2013 καταργήθηκαν οι κατευθύνσεις σπουδών στη Β΄ και Γ΄ λυκείου και αντικαταστάθηκαν με ομάδες μαθημάτων προσανατολισμού. Δηλαδή, ένα παιδί πρέπει στη Β΄ λυκείου να αποφασίσει αν θα ακολουθήσει την ομάδα των ανθρωπιστικών σπουδών ή αν θα ακολουθήσει την ομάδα των θετικών επιστημών με διαφορετικά μαθήματα.
Η επιλογή που θα κάνει στη Β΄ λυκείου είναι καθοριστική και για την επιλογή προσανατολισμού στην Γ΄ λυκείου –έχει το δικαίωμα να αλλάξει, αλλά θα έχει τελείως διαφορετικά μαθήματα- και για την εισαγωγή σε ένα ανώτατο εκπαιδευτικό ίδρυμα, πανεπιστήμιο ή ΤΕΙ.
Άρα, λοιπόν το παιδί όταν φτάνει στη Β΄ λυκείου πρέπει να ξέρει αν θέλει να σπουδάσει Μουσικολογία ή να γίνει γυμναστής, ποια ομάδα προσανατολισμού πρέπει να επιλέξει, προκειμένου να είναι απρόσκοπτη η συνέχεια των μαθημάτων που παίρνει.
Ωστόσο, παρ’ όλο που εκπνέει η προθεσμία για να δηλώσουν ομάδα προσανατολισμού στα σχολεία και παρά το ότι ομάδες γονέων έχουν ενοχλήσει το Υπουργείο για να δώσει μια λύση –μία εγκύκλιος χρειάζεται στο θέμα αυτό–, η έκδοση αυτής της εγκυκλίου έχει καθυστερήσει.
Τα παιδιά που θέλουν να ακολουθήσουν, να εισαχθούν, να δώσουν εξετάσεις για Μουσικολογία ή για γυμναστικές ακαδημίες σε όλα τα πανεπιστήμια της χώρας, αυτήν τη στιγμή δεν γνωρίζουν ποια ομάδα προσανατολισμού πρέπει να επιλέξουν. Θα ήθελα την απάντησή σας γι’ αυτήν την καθυστέρηση και τι προτίθεστε να κάνετε για να λύσετε άμεσα το ζήτημα. 
Ευχαριστώ πολύ.","ΜΑΡΙΑ ΡΕΠΟΥΣΗ",441
"48184"," Ορίστε, κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48185"," Κύριε Πρόεδρε, όπως είπε και η κυρία συνάδελφος με το ν. 4186/2013 θεσπίστηκε το νέο λύκειο. Είναι μια θεσμική αλλαγή που αφορούσε τόσο στη διάρθρωση των σπουδών των ΓΕΛ και των ΕΠΑΛ, όσο όμως και στη διαδικασία πρόσβασης των μαθητών στην τριτοβάθμια εκπαίδευση.
Η εφαρμογή, λοιπόν, του νόμου αυτού ξεκίνησε την προηγούμενη χρονιά. Εφαρμόστηκε στην Α΄ λυκείου για πρώτη φορά. Αυτό το έτος επεκτείνεται και στη Β΄ λυκείου, γιατί πάμε σε μια σταδιακή μετάβαση της αλλαγής και τον επόμενο χρόνο, το επόμενο σχολικό έτος δηλαδή, θα πάμε με την επέκταση της εφαρμογής στην Γ΄ λυκείου, οπότε έχουμε την ολοκλήρωση του νέου λυκείου.
Εφέτος οι μαθητές της Β΄ λυκείου καλούνται να επιλέξουν μία από τις δύο ομάδες μαθημάτων προσανατολισμού, ανθρωπιστικές ή θετικές επιστήμες. Του χρόνου οι μαθητές της Γ΄ λυκείου, όπως σωστά είπατε, θα κληθούν να επιλέξουν μεταξύ τριών ομάδων μαθημάτων προσανατολισμού καθώς και το επιστημονικό πεδίο εξειδίκευσης, το οποίο τούς οδηγεί σε αντίστοιχα τμήματα των ΑΕΙ.
Ο ανωτέρω αυτός νόμος, λοιπόν, προβλέπει ότι με απόφαση του Υπουργού Παιδείας πραγματοποιείται η ένταξη και η αντιστοίχιση των σχολών και των τμημάτων στο οικείο επιστημονικό πεδίο και για το οποίο εκδίδεται ως τις 30 Μαΐου και ισχύει για το επόμενο έτος.
Τι θέλω να πω; Για τους μαθητές που τελείωσαν φέτος την Α΄ λυκείου, κυρία συνάδελφε, και πρόκειται να εισαχθούν στην τριτοβάθμια εκπαίδευση το ακαδημαϊκό έτος 2016-2017 –γιατί γι’ αυτό μιλάμε- η ανωτέρω υπουργική απόφαση έχει προθεσμία να εκδοθεί ως τις 30 Μαΐου 2015. Δεν έχει εκπνεύσει, λοιπόν, καμμία προθεσμία. Είμαστε πολύ πριν από τη λήξη της προθεσμίας, γιατί ο νόμος είναι σαφής. Για τους μαθητές, λοιπόν, της Α΄ λυκείου φέτος η ημερομηνία είναι 30 Μαΐου 2015.
Συμφωνώ απολύτως μαζί σας βέβαια ότι θα πρέπει να ξέρουν τα παιδιά από νωρίς, για να έχουν μια πολύ καλύτερη χρονική προετοιμασία και όλα αυτά, γιατί τους βοηθάει στην προετοιμασία τους αυτή η γνώση.
Πάντως, για να βγάλουμε εμείς αυτήν την υπουργική απόφαση υπάρχουν κι άλλα δεδομένα. Συγκεκριμένα τη Δευτέρα συναντάται ο Υπουργός Παιδείας με τους Υπουργούς Εθνικής Άμυνας και Προστασίας του Πολίτη, έτσι ώστε να δούμε το πώς θα ενταχθούν και οι στρατιωτικές και οι αστυνομικές σχολές μέσα στο όλο σύστημα. Ακόμα υπάρχει δεδομένη η θέληση του Υπουργείου Παιδείας να μπει και να εισαχθεί το μάθημα της Πληροφορικής μέσα στο πανελλαδικό σύστημα εξετάσεων.
Όλα αυτά μάς δημιουργούν ένα κομμάτι το οποίο θα πρέπει να μελετήσουμε και με τη λήξη αυτού θα βγει αυτή η απόφαση, μετά, αφού γίνουν όλα αυτά. Όπως και να έχει, όμως, η υπουργική απόφαση και οι εγκύκλιοι που θα τη συνοδεύουν θα βγουν πριν από τις 30 Μαΐου 2015, που έχουμε την υποχρέωση που απορρέει από τον νόμο να βγει αυτή η απόφαση.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"48186"," Κυρία Ρεπούση, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48187"," Κύριε Υπουργέ, σας άκουσα με προσοχή. Δεν μου απαντήσατε. Λέτε ότι στις 30 Μαΐου θα εκδώσετε…","ΜΑΡΙΑ ΡΕΠΟΥΣΗ",441
"48188"," Έως τις 30 Μαΐου.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"48189"," Ναι. Θα εκδώστε εγκύκλιο για την ομάδα προσανατολισμού που πρέπει να επιλέξουν τα παιδιά που φοιτούν τώρα στη Β΄ λυκείου;
Ακούστε με. Ένα παιδί, που θέλει να πάει στην Ιατρική, ξέρει ότι όταν πάει στη Β΄ λυκείου, θα επιλέξει την ομάδα προσανατολισμού των θετικών επιστημών. Αντίστοιχα –ακούστε με, κύριε Υπουργέ- ένα παιδί που θέλει να μπει στη Φιλοσοφική, θα διαλέξει την ομάδα προσανατολισμού ανθρωπιστικών σπουδών. Από την Α΄ λυκείου θα το επιλέξει αυτό.
Εσείς, πράγματι, ως Υπουργείο είσαστε υποχρεωμένοι μέχρι 30-5 να εκδώσετε εγκύκλιο, αλλά αυτό αφορά την επόμενη χρονιά και την εισαγωγή στο αντίστοιχο επιστημονικό πεδίο.
Ωστόσο οι ελληνικές οικογένειες και τα παιδιά γνωρίζουν ότι όταν το παιδί θέλει να πάει ανθρωπιστικές σπουδές, στην Α΄ λυκείου θα διαλέξει αυτήν την ομάδα προσανατολισμού και αν θέλει να πάει στις θετικές επιστήμες και στην Ιατρική, θα διαλέξει την άλλη. Υπάρχουν δύο μεγάλες κατηγορίες σχολών, που είναι οι μουσικολογίες και οι γυμναστικές ακαδημίες, που δεν γνωρίζουν αν πρέπει να επιλέξουν την ομάδα προσανατολισμού ανθρωπιστικών σπουδών ή θετικών επιστημών. Αυτό σάς ερωτώ. 
Καταλαβαίνω ότι έχετε και άλλα ζητήματα να λύσετε, όπως το θέμα της Πληροφορικής που μου είπατε. Έχετε τα ζητήματα της ένταξης των σχολών σ’ όλο αυτό το σύστημα. Κάντε το με μια δεύτερη εγκύκλιο. Γιατί πρέπει να περιμένετε και να ταλαιπωρήσουμε και άλλα παιδιά να λύσετε όλο το ζήτημα, αφού μπορείτε πολύ εύκολα να λύσετε αυτό με μία εγκύκλιο;
Τελειώνει η προθεσμία. Πρέπει τα παιδάκια αυτά να πουν σε ποια ομάδα προσανατολισμού θα ενταχθούν και δεν ξέρουν τι να πουν. Γι’ αυτό βγάλτε μία εγκύκλιο. Θα μπορούσε να είναι –ας πούμε, για παράδειγμα- ότι στα ΤΕΦΑΑ θα μπορούν να αποφασίσουν ή τη μία ή την άλλη ή να είναι η δεύτερη ομάδα προσανατολισμού. Στη Μουσικολογία θα μπορούσε να είναι η πρώτη, που είναι ανθρωπιστικών σπουδών.
Κάντε το, όμως, γιατί αυτό θα λύσει το πρόβλημα για πάρα πολλά παιδιά. Θυμίζω, ας πούμε, ότι διακόσια πενήντα παιδιά εντάχθηκαν στις σχολές Μουσικολογίας. Πολλαπλασιάστε το, να δείτε πόσοι επέλεξαν. Ή πεντακόσια εξήντα παιδιά εντάχθηκαν στις γυμναστικές ακαδημίες, στα ΤΕΦΑΑ. Άρα, έχουμε να κάνουμε μ’ έναν σεβαστό αριθμό παιδιών, που αυτήν τη στιγμή δεν έχουν ποια ομάδα προσανατολισμού να δηλώσουν. Είναι εύκολο να το λύσετε.
Ευχαριστώ.","ΜΑΡΙΑ ΡΕΠΟΥΣΗ",441
"48190"," Ορίστε, κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48191"," Κυρία συνάδελφε, όταν είπα έως 30 Μαΐου, είναι αυτό που λέω: «έως 30 Μαΐου». Η πρόθεσή μας είναι να γίνει όσο γίνεται πιο σύντομα και ανέφερα τις άλλες δραστηριότητες που έχουμε, έτσι ώστε να μη λειτουργήσουμε αποσπασματικά. Θέλουμε να έχουμε μία ενιαία απόφαση και μια σειρά από εγκυκλίους που θα την ερμηνεύουν και αφορούν όλα αυτά τα ζητήματα.
Βεβαίως και είναι θετικό να το ξέρουν πιο πριν. Όμως, μπορώ να σας πω κάτι; Δεν είναι σωστό να αλλάζουμε μετά συνέχεια και να λέμε «εντάσσουμε τώρα αυτό, το άλλο» και μετά από λίγο να το αλλάξουμε ξανά. Θέλουμε να έχουμε μία ενιαία απόφαση.
Όσον αφορά το θέμα των μαθητών που πάνε και ακολουθούν μία ομάδα προσανατολισμού –από την πρώτη στη δεύτερη και από τη δεύτερη στην τρίτη- ξέρετε ότι αυτό δεν είναι και σταθερό. Το είπατε και εσείς η ίδια στην κουβέντα σας ότι, ναι, μπορεί να αλλάξει. 
Άρα πιστεύω ότι το πνεύμα του νόμου, στις 30 Μαΐου, που είναι η καταληκτική ημερομηνία για εμάς, εμείς δεν θα το εξαντλήσουμε. Θα συντομεύσουμε τις διαδικασίες, έτσι ώστε να βγάλουμε σύντομα όλες τις αποφάσεις που χρειάζονται.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"48192"," Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48193"," Κυρίες και κύριοι συνάδελφοι, εισερχόμεθα στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της από 30.12.2013 Σύμβασης μεταξύ του Ελληνικού Δημοσίου και των εταιρειών KAVALA OIL ΑΝΩΝΥΜΗ ΕΤΑΙΡΕΙΑ, ENERGEAN OIL AND GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23.11.1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL A.E., η οποία κυρώθηκε με το ν. 2779/1999 (ΦΕΚ Α΄ 296)».
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιριών ENERGEAN OIL & GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και TRAJAN OIL AND GAS LIMITED για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΚΑΤΑΚΟΛΟ».
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και PETRA PETROLEUM INC για την παραχώρηση του δικαιώματος έρευνας και εκμετάλλευσης υδρογονανθράκων στη χερσαία περιοχή των ΙΩΑΝΝΙΝΩΝ».
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών Ελληνικά Πετρέλαια Α.Ε., Edison International S.p.A και Petroceltic Resources plc για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΠΑΤΡΑΪΚΟΣ ΚΟΛΠΟΣ (Δυτικά)».
Κυρίες και κύριοι συνάδελφοι, έχουμε την κύρωση τεσσάρων συμβάσεων, οι οποίες είναι και οι τέσσερις του Υπουργείου Περιβάλλοντος, Ενέργειας και Κλιματικής Αλλαγής. Προτείνω προς το Τμήμα να γίνει ενιαία συζήτηση και για τις τέσσερις αυτές συμβάσεις.
Επειδή στις δύο πρώτες υπάρχουν τροπολογίες, η πρότασή μου είναι να ανοιχθεί κατάλογος ομιλητών. Προφανώς ο χρόνος δεν θα είναι μόνο πέντε λεπτά που προβλέπεται σ’ αυτές τις περιπτώσεις, αλλά θα υπάρχει μια ανοχή, ούτως ώστε ο κάθε συνάδελφος να αναπτύξει τις θέσεις του – και αυτοί θα είναι εκείνοι που έχουν αντίρρηση, όπως είναι γνωστό επί των συμβάσεων, όπως και εκείνοι που θέλουν να τοποθετηθούν επί των τροπολογιών.
Εάν το Τμήμα συμφωνεί -γιατί θα πρέπει να συμφωνήσουμε όλοι,- θα προχωρήσουμε έτσι. Άλλως, θα προχωρήσουμε κεχωρισμένως στη συζήτηση κάθε μίας από τις τέσσερις συμβάσεις. 
Κύριε Δρίτσα, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48194"," Ευχαριστώ, κύριε Πρόεδρε. 
Έχουμε πει και στην επιτροπή ότι αυτές οι τέσσερις συμβάσεις, οι οποίες είναι τόσο κρίσιμες, τόσο ουσιώδεις και τόσο δεσμευτικές για το ελληνικό κράτος, δεν έπρεπε να εισαχθούν με αυτήν τη διαδικασία. Έπρεπε να εισαχθούν όπως είχαν εισαχθεί και στο παρελθόν και άλλες συμβάσεις του ελληνικού δημοσίου, ως νομοσχέδια, με τη διαδικασία συζήτησης των νομοσχεδίων, με δεκαπεντάλεπτες ομιλίες των εισηγητών και των αγορητών, με συμμετοχή όλων των Βουλευτών και άσκηση των δικαιωμάτων τους και με τη συμμετοχή των Κοινοβουλευτικών Εκπροσώπων, δηλαδή με μια πλήρη συζήτηση είτε του Τμήματος τώρα ή του Σώματος, εφόσον θα ήταν σε άλλη χρονική περίοδο. Εκεί μάλιστα θα έπρεπε αυτές οι συμβάσεις να πάνε, στην ολομέλεια του Σώματος και όχι στο Τμήμα. 
Προστέθηκαν έξι ή οκτώ τροπολογίες, τέσσερις εκ των οποίων μόλις χθες το βράδυ. Αυτό το καταγγέλλουμε, είναι απαράδεκτο για μια ακόμη φορά. Συνιστά παραβίαση όλων των κανόνων στοιχειώδους λειτουργίας του Κοινοβουλίου και επομένως προστίθενται νέα ζητήματα. 
Ακούω την πρότασή σας και νομίζω ότι πρέπει –εάν δεν γίνει δεκτό το αίτημά μας να γενικευθεί η συζήτηση ωσάν να ήταν κανονικό νομοσχέδιο- να προχωρήσουμε σε μια διαδικασία κατά την οποία κάθε εισηγητής που θα πάρει τον λόγο θα έχει τέσσερα επί πέντε, δηλαδή είκοσι λεπτά, να αναπτύξει τις θέσεις του για κάθε μία από αυτές τις συμβάσεις και εν συνεχεία να έχει και δικαίωμα δευτερολογίας και να αναπτύξει και τις τροπολογίες σε αυτό το χρονικό διάστημα ή στη δευτερολογία του. Εν συνεχεία πρέπει να δοθεί η δυνατότητα κατ’ εξαίρεση ή κατά παραχώρηση –έχει ο Κανονισμός και το Προεδρείο τέτοια δυνατότητα ευελιξίας- σε όποιον Βουλευτή θέλει να εγγραφεί και να πάρει τον λόγο, για να μιλήσει είτε επί των τροπολογιών είτε επί των συμβάσεων.
Από κει και πέρα είναι αυτονόητο ότι εφόσον το επιθυμούν και οι Κοινοβουλευτικοί Εκπρόσωποι πρέπει να έχουν δικαίωμα να λάβουν τον λόγο. 
Ευχαριστώ.","ΘΕΟΔΩΡΟΣ ΔΡΙΤΣΑΣ",139
"48195"," Ο Κοινοβουλευτικός Εκπρόσωπος της Νέας Δημοκρατίας κ. Γεωργιάδης έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48196"," Ευχαριστώ πολύ, κύριε Πρόεδρε. 
Δεν νομίζω ότι υπάρχει κανένας λόγος αντιδικίας στη σημερινή συνεδρίαση. Έχουμε τις συμβάσεις, υπάρχει η πρόταση του Προεδρείου για μια ενιαία συζήτηση, κατά την οποία θα ανοιχθεί κατάλογος για όσους Βουλευτές θέλουν να τοποθετηθούν. Αυτό επομένως μας λύνει το πρόβλημα. Όποιος Βουλευτής θέλει, μπορεί να εγγραφεί και να τοποθετηθεί. Η Κυβέρνηση δεν έχει να φοβηθεί τίποτα από αυτήν τη διαδικασία. Ας μην αντιδικούμε στα αυτονόητα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48197"," Η κ. Μακρή έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48198"," Κύριε Πρόεδρε, επειδή υπάρχουν τέσσερις συμβάσεις, αλλά έχουν εισαχθεί οκτώ τροπολογίες, εμείς προτείνουμε να υπάρχει μια ενιαία συζήτηση, όμως να δώσετε τον χρόνο στους ειδικούς αγορητές όχι με πέντε λεπτά αλλά με περισσότερο χρόνο, όπως καταλαβαίνετε, προκειμένου να τοποθετηθούν με μια ομιλία και επί των τροπολογιών και επί των συμβάσεων. Επίσης, να δώσετε το δικαίωμα δευτερολογίας στους ομιλητές, αν χρειαστεί, μετά το πέρας της συζήτησης. 
Ευχαριστώ.","ΡΑΧΗΛ ΜΑΚΡΗ",293
"48199"," Κύριοι συνάδελφοι, εδώ εισάγονται τέσσερις συμβάσεις με μια συγκεκριμένη διαδικασία, του άρθρου 108 του Κανονισμού της Βουλής. Αυτήν τη διαδικασία θα ακολουθήσουμε και δεν θα την αλλάξουμε.
Όμως, από την ώρα που θα δοθεί η δυνατότητα σε οποιονδήποτε συνάδελφο έχει αντίρρηση επί των συμβάσεων αυτών και θέλει να τοποθετηθεί κι επί των τροπολογιών, να τοποθετηθεί και θα ανοίξει και κατάλογος ομιλητών, αλλά προφανώς και οι Κοινοβουλευτικοί Εκπρόσωποι θα έχουν το δικαίωμα τοποθέτησης με άνεση χρόνου, δηλαδή και δεκαπέντε λεπτά μπορεί να μιλήσει. Συμφωνούμε σε αυτό. 
Δεν προβλέπονται δευτερολογίες και δεν μπορούμε να πάμε σε δευτερολογίες, αλλά η άνεσις του χρόνου θα είναι τέτοια που θα δείτε ότι δεν θα υπάρξει παράπονο ότι δεν μπόρεσε κάποιος συνάδελφος να εκφράσει και να εκθέσει τις απόψεις του.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48200"," Κύριε Πρόεδρε, μπορώ να έχω τον λόγο;","ΡΑΧΗΛ ΜΑΚΡΗ",293
"48201"," Ορίστε, κυρία Μακρή, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48202"," Θα συμφωνηθεί, όμως, τώρα αν είναι να δοθεί χρόνος μέχρι και δεκαπέντε λεπτά, ότι και αν γίνει αλλαγή του Προεδρείου -και σας παρακαλώ να καταγραφεί στα Πρακτικά- δεν θα κτυπάει συνεχώς το κουδούνι και θα μας δίνεται ο χρόνος των πέντε λεπτών μόνο. Το ξεκαθαρίζουμε από τώρα ότι έχετε δεσμευτεί για χρόνο μέχρι δεκαπέντε λεπτά -και μιλώ για τους ειδικούς αγορητές.","ΡΑΧΗΛ ΜΑΚΡΗ",293
"48203"," Κυρία συνάδελφε, ό,τι αυτήν τη στιγμή λέω εγώ και ό,τι συμφωνηθεί μεταξύ μας προφανώς τηρείται και από τους συναδέλφους που εν συνεχεία θα καταλάβουν την Έδρα. Δεν υπάρχει τέτοιο πρόβλημα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48204"," Κύριε Πρόεδρε, θέλω και εγώ τον λόγο.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48205"," Ορίστε, κυρία Ξηροτύρη, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48206"," Κύριε Πρόεδρε, δεν είναι θέμα χρόνου. Εδώ γίνεται βασική καταστρατήγηση της κοινοβουλευτικής διαδικασίας. Έχουμε την κύρωση τεσσάρων συμβάσεων, οι οποίες έρχονται υπογεγραμμένες, αλλά είναι πολύ σημαντικές και για τις οποίες, βέβαια, είχαμε όλοι και ενστάσεις και διαφορές και πιστεύουμε ότι ορισμένα θέματα πρέπει να τροποποιηθούν κ.λπ. 
Όμως, αυτή η διαδικασία είναι κλειστή. Σε αυτή, λοιπόν, την κλειστή διαδικασία φέρνετε πέντε…","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48207"," Οκτώ!","ΡΑΧΗΛ ΜΑΚΡΗ",293
"48208"," Θα σας πω μετά. 
Φέρατε πριν τέσσερις τροπολογίες εντελώς διαφορετικές μεταξύ τους-από τα καταδυτικά πάρκα μέχρι τα λάθη του Υπουργείου Διοικητικής Μεταρρύθμισης- και χθες το βράδυ προσθέσατε άλλες τέσσερις τροπολογίες!
Κύριε Πρόεδρε, πραγματικά απορώ για το πού θα πάει αυτή η κοινοβουλευτική διαδικασία. Νομίζω ότι αυτά είναι απαράδεκτα πράγματα. Δεν είναι δυνατόν δηλαδή να συζητάμε για τις συμβάσεις, στις οποίες δεν μπορούμε να κάνουμε τροποποιήσεις και θα τις συζητάμε σε ενημερωτικό επίπεδο και να εξετάσουμε και για τις τροπολογίες. Δηλαδή δεν θα συζητάμε και για τις τροπολογίες; 
Πώς θα τις περάσουμε, κύριε Υπουργέ;
Βλέπω τροπολογία του Υπουργού Υγείας, άλλες τροπολογίες από άλλους Υπουργούς. Υπάρχει ως και τροπολογία για τους αγροτικούς συνεταιρισμούς. Το μεγάλο αγροτικό θέμα που μας απασχολεί όλους και το ζητάμε ενιαία έρχεται για τέταρτη φορά με τροπολογία στη συζήτηση των συμβάσεων για τους υδρογονάνθρακες. 
Πραγματικά, εμείς διαμαρτυρόμαστε έντονα, κύριε Πρόεδρε, για όλη αυτήν τη διαδικασία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48209"," Πάντως, συμφωνείτε για την ενιαία συζήτηση των τεσσάρων Συμβάσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48210"," Για την ενιαία συζήτηση είμαστε σύμφωνοι.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48211"," Συμφωνεί, λοιπόν, το Τμήμα με την πρότασή μου περί ενιαίας συζήτησης των συμβάσεων;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48212"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"48213"," Το Τμήμα συνεφώνησε. 
Θα συζητηθούν, λοιπόν, ενιαία τα κάτωθι σχέδια νόμων του Υπουργείου Περιβάλλοντος, Ενέργειας και Κλιματικής Αλλαγής:
«Κύρωση της από 30.12.2013 Σύμβασης μεταξύ του Ελληνικού Δημοσίου και των εταιρειών KAVALA OIL ΑΝΩΝΥΜΗ ΕΤΑΙΡΕΙΑ, ENERGEAN OIL AND GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23.11.1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL A.E., η οποία κυρώθηκε με το ν. 2779/1999 (ΦΕΚ Α΄ 296)». 
«Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιριών ENERGEAN OIL & GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και TRAJAN OIL AND GAS LIMITED για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΚΑΤΑΚΟΛΟ».
«Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και PETRA PETROLEUM INC για την παραχώρηση του δικαιώματος έρευνας και εκμετάλλευσης υδρογονανθράκων στη χερσαία περιοχή των ΙΩΑΝΝΙΝΩΝ».
«Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών Ελληνικά Πετρέλαια Α.Ε., Edison International S.p.A και Petroceltic Resources plc για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΠΑΤΡΑΪΚΟΣ ΚΟΛΠΟΣ (Δυτικά)».
Όπως είπα προηγουμένως, στην πρώτη σύμβαση έχουν κατατεθεί εννέα υπουργικές τροπολογίες. Επίσης, από το ΣΥΡΙΖΑ έχουν κατατεθεί τέσσερις τροπολογίες. 
Στη δεύτερη σύμβαση έχει κατατεθεί μία βουλευτική τροπολογία. 
Παρακαλώ ποιοι συνάδελφοι θέλουν τον λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48214"," Κύριε Πρόεδρε, εγώ θα ήθελα τον λόγο.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48215"," Ορίστε, κύριε συνάδελφε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48216"," Ευχαριστώ, κύριε Πρόεδρε.
Κατ’ αρχάς θα ήθελα να πω ότι εμείς δεν επιμένουμε στη συζήτηση…","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48217"," Ένα λεπτό, κύριε Αλεξόπουλε, πριν πάρετε τον λόγο να σας διακόψω για μία ανακοίνωση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48218"," Επί της διαδικασίας, κύριε Πρόεδρε, θα ήθελα να πω κάτι. Επειδή εμείς συμφωνούμε…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48219"," Τώρα θα τα πούμε αυτά που έχει ανέβει ο κύριος συνάδελφος στο Βήμα; Μόλις κατέβει θα τα πούμε.
Θα ήθελα να ανακοινώσω στο Τμήμα ότι το Προεδρείο της Βουλής έλαβε επιστολές των Κοινοβουλευτικών Ομάδων των Κομμάτων με τις οποίες μας ενημερώνουν ότι:
Από το ΠΑΣΟΚ ορίζεται  ειδικός αγορητής ο κ. Χρήστος Γκόκας.
Από τη Γραμματεία των Ανεξάρτητων Ελλήνων ορίζεται η κ. Ραχήλ Μακρή ως ειδική αγορήτρια -είπαμε βέβαια ότι εδώ δεν έχουμε αγορητές, έχουμε αντιλέγοντες- και Κοινοβουλευτική Εκπρόσωπος η Βουλευτής κ. Σταυρούλα Ξουλίδου.
Από τη Χρυσή Αυγή ορίζεται ειδικός αγορητής –επαναλαμβάνω ότι δεν προβλέπονται ειδικοί αγορητές- ο Βουλευτής Μεσσηνίας κ. Δημήτριος Κουκούτσης και Κοινοβουλευτικός Εκπρόσωπος ο Βουλευτής Σερρών κ. Αρτέμιος Ματθαιόπουλος.
Από τους Ανεξάρτητους Δημοκρατικούς Βουλευτές ορίζεται ο κ. Κασαπίδης ως ειδικός αγορητής. 
Προφανώς –επαναλαμβάνω- εννοούν «αντιλέγοντες στις συμβάσεις». Δεν ορίζονται για τη συγκεκριμένη διαδικασία ειδικοί αγορητές.
Κύριε συνάδελφε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48220"," Κύριε Πρόεδρε, κατ’ αρχάς θα ήθελα να δηλώσω ότι εμείς αποσύρουμε τις τροπολογίες που έχουμε καταθέσει. Τις είχαμε καταθέσει γιατί πιστεύαμε ότι θα ακολουθείτο μία άλλη διαδικασία και όχι η διαδικασία κύρωσης συμβάσεων. Ως εκ τούτου δεν θα επιμείνουμε στο να πάρει θέση ο Υπουργός επί των τροπολογιών αυτών.
Κύριε Πρόεδρε, αγαπητοί συνάδελφοι, έχω μείνει κατάπληκτος από τις διαδικασίες που έχει ακολουθήσει η Κυβέρνηση διά του Υπουργού Περιβάλλοντος, Ενέργειας και Κλιματικής Αλλαγής κ. Μανιάτη, προκειμένου να προωθήσει την κύρωση των τεσσάρων συμβάσεων που αφορούν την έρευνα και εκμετάλλευση υδρογονανθράκων στις περιοχές της Ηπείρου, του Πατραϊκού κόλπου, του Κατακόλου και του Θρακικού πελάγους. 
Μου δόθηκε η ευκαιρία να καυτηριάσω αυτές τις διαδικασίες κατά τη διάρκεια των συζητήσεών μας στην Επιτροπή Παραγωγής και Εμπορίου την περασμένη εβδομάδα και ταυτόχρονα να ασκήσω εκεί έντονη κριτική στο περιεχόμενο των συμβάσεων, να τεκμηριώσω την άποψή μας ότι οι συμβάσεις αυτές είναι προκλητικά ετεροβαρείς υπέρ των ιδιωτικών εταιρειών, στις οποίες κατοχυρώθηκε το δικαίωμα έρευνας και εκμετάλλευσης των υδρογονανθράκων, και να θέσω μία σειρά ερωτήσεων στον κύριο Υπουργό, με τις οποίες θέλησα να πάρω ξεκάθαρες απαντήσεις σε σκοτεινά, αόριστα, γενικά και ασαφή σημεία των συμβάσεων. Μα απαντήσεις δεν πήρα. 
Όλα αυτά βεβαίως κάτω από την τρομερή πίεση του περιορισμένου χρόνου που είχα στη διάθεσή μου, την ίδια πίεση που έχω και σήμερα. Τα πέντε λεπτά, κύριε Πρόεδρε, είναι ελάχιστος χρόνος.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48221"," Σας είπα ότι το βάλαμε ενδεικτικά. Κάτι έπρεπε να βάλουμε. Να μην βγούμε εκτός Κανονισμού. Από εκεί και πέρα θα κτυπήσει ο κώδων, όπως είναι ρυθμισμένος να κτυπάει, θα τον απενεργοποιήσω και θα συνεχίσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48222"," Εντάξει, κύριε Πρόεδρε.
Υπενθύμισα, λοιπόν, στην Επιτροπή Παραγωγής και Εμπορίου την περασμένη εβδομάδα στον κύριο Υπουργό το άρθρο 176 του ν. 4001/2011, σύμφωνα με το οποίο οι συμβάσεις παραχώρησης του δικαιώματος έρευνας και εκμετάλλευσης των υδρογονανθράκων υπογράφονται από την «Ελληνική Διαχειριστική Εταιρεία Υδρογονανθράκων Α.Ε.» και τον ανάδοχο και υποβάλλονται στον Υπουργό Περιβάλλοντος, Ενέργειας και Κλιματικής Αλλαγής για έγκριση.
 Ρώτησα τον κύριο Υπουργό: Γιατί, κύριε Υπουργέ, δεν ακολουθήσατε αυτήν την διαδικασία; Γιατί ενώ έχουν περάσει τρία χρόνια από την ψήφιση του ν. 4001/2011 δεν έχετε προχωρήσει ακόμη στη σύσταση, στελέχωση, οργάνωση και λειτουργία αυτής της διαχειριστικής αρχής των υδρογονανθράκων, η οποία έχει όλη την ευθύνη και αρμοδιότητα για να καθορίσει τον τρόπο παραχώρησης του δικαιώματος έρευνας και εκμετάλλευσης των υδρογονανθράκων και να επιλέξει τον καταλληλότερο από τους ενδιαφερομένους; 
Σας ερωτώ και τώρα, κύριε Υπουργέ: Εσείς δεν είστε εκείνος που στο 17ο  Εθνικό Συνέδριο για την Ενέργεια που πραγματοποιήθηκε στην Αθήνα το Νοέμβριο του 2012 –και όχι μόνο τότε- διακηρύσσατε μετ’ επιτάσεως ότι  όσον αφορά το κομμάτι των υδρογονανθράκων το πρώτο βήμα που πρέπει να γίνει άμεσα είναι η στελέχωση του Εθνικού Φορέα Ερευνών Υδρογονανθράκων, της ΕΔΕΥ Α.Ε., με βάση τις σχετικές εισηγήσεις που έχουν ήδη στα χέρια τους οι τρεις πολιτικοί αρχηγοί που συμμετέχουν στην Κυβέρνηση;
Εσείς δεν είστε εκείνος που λέγατε ότι η συγκρότησή του θα επιτρέψει να προχωρήσουν γρήγορα τόσο οι διαδικασίες αξιολόγησης που είναι ήδη σε εξέλιξη, όσο και οι νέες προκηρύξεις, τόσο μετά την εκπόνηση σεισμικών ερευνών από την PGS όσο και μετά την αξιολόγηση των στοιχείων του Εθνικού Αρχείου Υδρογονανθράκων για τα χερσαία blocks που πρέπει να προκηρυχθούν;
Γιατί, κύριε Υπουργέ, δεν εφαρμόσατε αυτά που διακηρύσσατε; Γιατί προχωρήσατε στους διαγωνισμούς με μία εξωθεσμική επιτροπή; Γιατί υπογράψατε εσείς τις συμβάσεις αντί της ΕΔΕΥ Α,Ε.; Γιατί φέρατε αυτές τις συμβάσεις για κύρωση στη Βουλή, αφού αυτό δεν προβλέπεται από κανένα νόμο; Γιατί η Βουλή να κυρώσει συμβάσεις στη σύνταξη των οποίων δεν είχε καμμία συμμετοχή; Και το σπουδαιότερο; Δεν έχει τη δυνατότητα να τροποποιήσει τις συμβάσεις αυτές. Για όσους δεν το ξέρουν, οι συμβάσεις αυτές ήδη έχουν υπογραφεί από τις 14 Μαΐου 2014. 
Γιατί ενοχληθήκατε με αυτές μας τις επισημάνσεις, κύριε Υπουργέ, στην Επιτροπή Παραγωγής και Εμπορίου; Σας ρωτήσαμε τότε το αν πιστεύετε ότι οι συμβάσεις αυτές, καθαγιασμένες από μία φαινομενικά δημοκρατική και διαυγή κοινοβουλευτική διαδικασία, θα σας απαλλάξουν από τις ευθύνες που σας βαρύνουν για τις επιλογές σας σε σχέση με την έρευνα και εκμετάλλευση των υδρογονανθράκων και ότι δεν θα λογοδοτήσετε γι’ αυτές τις επιλογές. 
Τι μας απαντήσατε; Ότι απολαμβάνετε με ευχαρίστηση αυτά που σας λέμε, αυτά που σας επισημαίνουμε και ότι θα φροντίσετε μάλιστα να λάβουν μεγίστη δημοσιότητα αυτά που σας είπαμε. Γιατί; Για να μας εκθέσετε;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48223"," Απολύτως.","ΙΩΑΝΝΗΣ ΜΑΝΙΑΤΗΣ",297
"48224"," Με ένα δε εγωκεντρικό, ψευδοπατριωτικό παραλήρημα, μας ζητήσατε να σας συγχαρούμε που είχατε το θάρρος να βάλετε την υπογραφή σας εκεί που κανείς δεν σας υποχρέωνε να τη βάλετε, να σας συγχαρούμε που ήταν δική σας η απόφαση να φέρετε τις συμβάσεις για κύρωση στη Βουλή, ισχυριζόμενος ότι εσείς θέλετε να έχει λόγο το εθνικό Κοινοβούλιο, υπονοώντας ότι εμείς δεν αναγνωρίζουμε τέτοιο ρόλο στη Βουλή.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48225"," Ακριβώς.","ΙΩΑΝΝΗΣ ΜΑΝΙΑΤΗΣ",297
"48226"," Σας απαντούμε. Η σημερινή διαδικασία είναι τρανή απόδειξη του πόσο εσείς σέβεστε τη Βουλή και τις κοινοβουλευτικές διαδικασίες και του πόσο θέλετε το εθνικό Κοινοβούλιο να ελέγχει την εκάστοτε εκτελεστική εξουσία και τον εκάστοτε Υπουργό για το τι παρουσιάζει και τι υπογράφει.
Θα ενθυμείστε, κύριε Υπουργέ, ότι τα τελευταία λόγια που λέω είναι δικά σας λόγια από την Επιτροπή Παραγωγής και Εμπορίου.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48227"," Απολύτως.","ΙΩΑΝΝΗΣ ΜΑΝΙΑΤΗΣ",297
"48228"," Τι άλλο μας είπατε τότε; Πολλά, μα τίποτα για τις συμβάσεις και για τις παρατηρήσεις μας επ’ αυτών.
Μας είπατε ότι ασκείτε πατριωτικό καθήκον, ύψιστο κοινωνικό καθήκον, ύψιστο καθήκον απέναντι στις μελλοντικές γενιές, παρέχοντας ένα νέο αναπτυξιακό μοντέλο, με διαφάνεια, με διεθνείς διαγωνιστικές διαδικασίες, με κυρώσεις από τη Βουλή, με έλεγχο από το Ελεγκτικό Συνέδριο! 
Αλήθεια, κύριε Υπουργέ, σέβεστε τις αποφάσεις του Ελεγκτικού Συνεδρίου; Για να δούμε πόσο θα σεβαστείτε την απόφαση του Ζ΄ Κλιμακίου του Ελεγκτικού Συνεδρίου που, με την υπ’ αριθμόν 197/2014 πράξη του, έκρινε ότι κωλύεται η υπογραφή του σχεδίου σύμβασης πώλησης του 100% των μετοχών της «ΕΛΛΗΝΙΚΟ Α.Ε.» από το ΤΑΙΠΕΔ λόγω παράβασης των αρχών της διαφάνειας, της ίδιας μεταχείρισης και του ανταγωνισμού.
Ξέρουμε ότι θα τη σεβαστείτε όσο σεβαστήκατε και τις δικαστικές αποφάσεις που δικαίωσαν τις καθαρίστριες του Υπουργείου Οικονομικών ή τους απολυμένους της ΕΡΤ του Ηρακλείου Κρήτης και άλλα πολλά. Αφήστε, λοιπόν, στην άκρη τους φαρισαϊσμούς! 
Όπως σας είπαμε και στην Επιτροπή Παραγωγής και Εμπορίου, εμείς θα καταψηφίσουμε τις τρεις συμβάσεις παραχώρησης δικαιωμάτων έρευνας και εκμετάλλευσης υδρογονανθράκων στο Κατάκολο, την Ήπειρο και τον Πατραϊκό Κόλπο. Και ο λόγος της καταψήφισης δεν είναι διαδικαστικός, δεν στηρίζεται στη μη τήρηση της νομιμότητας. Δεν έχει να κάνει με το ότι οι συμβάσεις δεν έχουν δουλευθεί –και η λέξη «δουλευθεί» εντός εισαγωγικών- και υπογραφεί από την Ελληνική Διαχειριστική Εταιρεία Υδρογονανθράκων.
Τις καταψηφίζουμε γιατί, όπως είπα και στην αρχή της ομιλίας μου, οι συμβάσεις αυτές δεν προάγουν, δεν προασπίζουν και δεν κατοχυρώνουν τα συμφέροντα του ελληνικού δημοσίου, του ελληνικού λαού. Τις καταψηφίζουμε, γιατί εκχωρούνται σκανδαλωδώς -με σαφή ετεροβαρή μονομέρεια- τα μεσοπρόθεσμα και μακροπρόθεσμα οφέλη του δημοσίου από την εκμετάλλευση των υδρογονανθράκων στους ιδιώτες μισθωτές.
Τις καταψηφίζουμε όχι γιατί εμείς, ο ΣΥΡΙΖΑ, είμαστε αντίθετα στις εξορύξεις και στην εκμετάλλευση των φυσικών πρώτων υλών, όπως πρόθυμα «παπαγαλάκια», αλλά και Βουλευτές της Συμπολίτευσης ασμένως διαδίδουν όπου βρεθούν και όπου σταθούν. 
Για εμάς η αναζήτηση φυσικών πρώτων υλών, η αξιοποίηση και η ορθολογική εκμετάλλευση των ορυκτών πόρων της χώρας μας, συμπεριλαμβανομένων των υδρογονανθράκων, είναι ένας από τους βασικούς πυλώνες πάνω στους οποίους εδράζεται η σχεδιαζόμενη από εμάς παραγωγική ανασυγκρότηση της χώρας.
Τις καταψηφίζουμε, γιατί εμείς τόσο η έρευνα όσο και η εκμετάλλευση των φυσικών πόρων θέλουμε να γίνει κάτω από ένα διαφορετικό θεσμικό πλαίσιο από αυτό που εφαρμόζει η σημερινή Κυβέρνηση, με ένα διαφορετικό φορολογικό μοντέλο, με σαφώς μεγαλύτερο μίσθωμα, που θα μεριμνήσουμε να εισπράττεται, σε διαβούλευση και συμφωνία με τις τοπικές κοινωνίες, με απόλυτο σεβασμό στο περιβάλλον και τα οικοσυστήματα, προτάσσοντας το δημόσιο συμφέρον, μεριμνώντας για την ασφάλεια των εργαζομένων και μη διαταράσσοντας ζωτικές παραγωγικές διαδικασίες που αναπτύσσονται ήδη σε μία περιοχή, όπως είναι ο τουρισμός. 
Κύριε Πρόεδρε, κατά τη συζήτηση των συμβάσεων στην Επιτροπή Παραγωγής και Εμπορίου, παρουσίασα τα στοιχεία εκείνα των συμβάσεων που καταδεικνύουν ότι πρόθεση της Κυβέρνησης είναι να εξυπηρετήσει κατά προτεραιότητα τα συμφέροντα των επίδοξων ερευνητών - εκμεταλλευτών των υδρογονανθράκων κι όχι τα συμφέροντα του δημοσίου. 
Επιγραμματικά, επαναλαμβάνω αυτά τα στοιχεία:
Πρώτον, επιλέχθηκε η λεγόμενη σύμβαση μίσθωσης, αντί της σύμβασης διανομής παραγωγής. Στην πρώτη κύριος του κοιτάσματος είναι ο μισθωτής, ο οποίος υποχρεούται να καταβάλλει τα συμφωνηθέντα στο δημόσιο. Αυτά τα συμφωνηθέντα στις συζητούμενες συμβάσεις θεωρούμε ότι είναι πάρα πολύ μικρά. 
Στη δεύτερη σύμβαση η κυριότητα των υδρογονανθράκων ανήκει στο κράτος και ο μισθωτής λειτουργεί ως εργολάβος. Η σύμβαση αυτή προϋποθέτει, βεβαίως, την ύπαρξη κρατικής εταιρείας που θα μπορεί να αναλάβει την εκμετάλλευση. Αυτό το δικαίωμα, όμως, φρόντισε ο κ. Μανιάτης με τον ν.4001/2011 να μην το έχει το κράτος. Το έγκλημα, λοιπόν, έχει σχεδιαστεί από καιρό. 
Υπενθυμίζω ότι τα μόνα εκμεταλλεύσιμα κοιτάσματα στη χώρα μας εντοπίστηκαν από την κρατική Δημόσια Επιχείρηση Πετρελαίων, που τελικά ξεπουλήθηκε επί Σημίτη, και τη δε πλειοψηφία των μετοχών την απέκτησαν τα γνωστά μας «ΕΛΛΗΝΙΚΑ ΠΕΤΡΕΛΑΙΑ» του Λάτση, τα ΕΛΠΕ. 
Δεύτερον, το μίσθωμα που καλείται να καταβάλει στο δημόσιο ο μισθωτής είναι, σύμφωνα και με τη διεθνή πρακτική, εξαιρετικά μικρό. Αμφιβάλλουμε ότι αυτό θα υπερβεί το 8% των παραχθέντων και διασωθέντων υδρογονανθράκων και παραπροϊόντων, όταν παρόμοιες συμβάσεις άλλων κρατών εξασφαλίζουν μισθώματα της τάξης του 12% ως 15%. 
Τρίτον, το μίσθωμα είναι συνάρτηση του λόγου εσόδων προς τα έξοδα. Δεν υπάρχει, όμως, θεσμοθετημένος μηχανισμός που θα ελέγχει τον τρόπο χειρισμού των εσόδων και εξόδων. Έτσι, ο μισθωτής μπορεί να κρατά χαμηλά τα έσοδα σε σχέση με τα έξοδα, με αποτέλεσμα να ελαχιστοποιείται το μίσθωμα που θα πρέπει να καταβάλλει στο δημόσιο. 
Για να πάρουν μία γεύση όσοι μας ακούν, τους λέγω ότι εάν τα έξοδα είναι διπλάσια των εσόδων, το μίσθωμα ανέρχεται στο αναιμικό 2%. Εάν ο λόγος των εσόδων προς τα έξοδα είναι μεγαλύτερος του ένα και μικρότερος του ενάμισι, το μίσθωμα είναι 8%. 
Η Κυβέρνηση αν ήθελε να προασπίσει τα συμφέροντα του δημοσίου, όφειλε να ξεκινά την κλίμακα του μισθώματος από 4% ως 5%, έτσι ώστε με τον λόγο έσοδα προς έξοδα κοντά στο 1,25 να απολαμβάνει μισθώματος άνω του 12%. 
Αγαπητοί συνάδελφοι, γνωρίζετε ότι το δημόσιο τα τελευταία χρόνια δεν έχει εισπράξει ούτε ένα ευρώ μισθώματος από την εκμετάλλευση του κοιτάσματος στον Πρίνο; Ξέρετε γιατί; Διότι στη σύμβαση, μίσθωμα προβλέπεται να καταβάλλει η εταιρεία μόνο αν η ημερήσια παραγωγή πετρελαίου είναι μεγαλύτερη των δυόμισι χιλιάδων βαρελιών.
Η εταιρεία που εκμεταλλεύεται το κοίτασμα του Πρίνου, φροντίζει εδώ και χρόνια η παραγωγή να είναι πάντα κάτω από τα δυόμισι χιλιάδες βαρέλια την ημέρα. Και σας βεβαιώνω ότι θα παραμένει πάντα χαμηλή, ιδιαίτερα όσο αυξάνεται η τιμή του πετρελαίου. 
Άρα αντιλαμβάνεστε ότι ο μισθωτής μπορεί να χειραγωγεί κατά το δοκούν τα έσοδα και τα έξοδα, έτσι ώστε να ελαχιστοποιεί το μίσθωμα που θα πρέπει να καταβάλει στο δημόσιο. 
Τέταρτον, είναι εντυπωσιακός ο κατάλογος των εξόδων που αναγνωρίζει το δημόσιο στον μισθωτή, πράγμα που υποδηλώνει το ενδιαφέρον της Κυβέρνησης να μην βγει ζημιωμένος ο μισθωτής. 
Δύο, δε, από τα παράδοξα των εξόδων είναι τα εξής: 
Στα έξοδα περιλαμβάνεται και το μίσθωμα που το ύψος του, όμως, καθορίζεται από έξοδα. Φαύλος κύκλος. Στα έξοδα, δε, συμπεριλαμβάνονται και τα πρόστιμα που μπορεί να επιβάλλει το δημόσιο στον μισθωτή για παραβάσεις, παραδείγματος χάριν, της περιβαλλοντικής νομοθεσίας. 
Πέμπτον, η φορολογία που επιβάλλεται στα καθαρά κέρδη είναι πολύ μικρή. Ανέρχεται μόλις στο 25%, που πρακτικά σημαίνει ότι στα ταμεία του δημοσίου θα μπει περίπου γύρω στο 15% με 16%. 
Η φορολογία αυτή σε σχέση με την αντίστοιχη φορολογία άλλων κρατών είναι περίπου το μισό. Εδώ θα ήθελα να υπενθυμίσω ότι σε προηγούμενους νόμους, όπως στο νόμο του 1975, η φορολογία ήταν 50%. Το 1995 ήταν 40%, όταν η τιμή του αργού πετρελαίου ήταν 20-25 δολάρια το βαρέλι. Με αυτήν τη φορολογία διεξήχθη και ο πρώτος γύρος παραχωρήσεων την περίοδο 1996-2001. Σήμερα, λοιπόν, που η τιμή του αργού πετρελαίου είναι κοντά στα 110-115 δολάρια, φρονούμε ότι ο φορολογικός συντελεστής είναι πολύ μικρός.
Όμως, θα μου επιτρέψετε στο σημείο αυτό να κάνω ένα μικρό σχόλιο. Θα μπορούσε να δεχθεί κανείς τώρα στο νέο ξεκίνημα της έρευνας και εκμετάλλευσης των υδρογονανθράκων, ένα μικρό φορολογικό συντελεστή ή ένα μικρό μίσθωμα, για να προσελκύσει, να κεντρίσει έτσι το ενδιαφέρον των πετρελαϊκών εταιρειών. Όμως, αυτό θα μπορούσε να γίνει σε ένα μικρό, περιορισμένο αριθμό οικοπέδων ή «blocks», όπως λέγονται τα οικόπεδα στην πετρελαϊκή ορολογία.
Όμως, το Υπουργείο μας εκπλήσσει. Διαπιστώνουμε ότι ο ίδιος φορολογικός συντελεστής θα ισχύσει και για τα νέα είκοσι θαλάσσια οικόπεδα που έχει προκηρύξει το Υπουργείο, όπως και στα τρία οικόπεδα για τα οποία έχουν δείξει ενδιαφέρον η «ENEL». Μιλάμε, δηλαδή, για είκοσι έξι συνολικά οικόπεδα που αντιπροσωπεύουν τη μισή προς παραχώρηση έκταση της χώρας μας. Συνήθης στρατηγική είναι το σταδιακό άνοιγμα περιοχών για έρευνα, έτσι ώστε η συνεπαγόμενη καλύτερη εικόνα του υπεδαφικού μας πλούτου από τις έρευνες της προηγούμενης περιόδου να αξιοποιηθεί με τη διαμόρφωση ευνοϊκότερου για το κράτος φορολογικού περιβάλλοντος.
Η μη τήρηση αυτών των κανόνων φανερώνει τη διάθεση της εκποίησης εκ μέρους σας των πάντων και, μάλιστα, όσο-όσο.
Κύριε Υπουργέ, επαναλαμβάνω την έκκλησή μας. Σταματήστε τώρα το διαγωνισμό για τις νέες παραχωρήσεις. Αξιολογήστε πρώτα τα αποτελέσματα των τριών παραχωρήσεων, την κύρωση των οποίων συζητάμε σήμερα και μετά αποφασίζετε κάτω από ποιες προϋποθέσεις και όρους θα προχωρήσετε σε νέες παραχωρήσεις. Εάν πράγματι σας ενδιαφέρει το μέλλον των επόμενων γενεών, μην ξεπουλάτε τον πλούτο μας. 
Μάλιστα, θα προχωρήσω λίγο παραπέρα, όπως έκανα και στην Επιτροπή Παραγωγής και Εμπορίου. Δεν δικαιούσθε πλέον ως μία κυβέρνηση μειοψηφίας να δεσμεύσετε με τις πολιτικές σας το μέλλον της έρευνας και της εκμετάλλευσης των υδρογονανθράκων της χώρας μας. Η όποια επιχειρησιακή έρευνα και αξιοποίηση ορυκτών πόρων της χώρας θα πρέπει να αφεθεί στην επόμενη ελληνική κυβέρνηση με νωπή εκλογική εντολή. Εκτός και αν τρέμετε στην ιδέα ότι η επόμενη κυβέρνηση θα είναι μία κυβέρνηση με κορμό τον ΣΥΡΙΖΑ.
Έκτον, το ποσοστό απόσβεσης ανέρχεται στο 40% της αξίας των ετησίως παραχθέντων και διασωθέντων υδρογονανθράκων. Το ποσοστό απόσβεσης, σύμφωνα με τη διεθνή πρακτική, θα έπρεπε να είναι πολύ χαμηλότερο.
Έβδομον, ιδιαίτερα ευνοϊκές ρυθμίσεις υπέρ του μισθωτή είναι τα όσα προβλέπονται στα άρθρα 14.12 και 14.13 που αφορούν στη μίσθωση ή παραχώρηση ή κτήση ή χρήση ακινήτων που απαλλάσσονται από κάθε γενικό ή ειδικό τακτικό ή έκτακτο φόρο, τέλος χαρτοσήμου και προβλέπονται και ειδικές ρυθμίσεις για το ΦΠΑ, τα δάνεια, κ.λπ..
Αναλογιστείτε το πώς αντιμετωπίζετε αυτές τις εταιρείες και πώς αντιμετωπίζετε με τον ΕΝΦΙΑ τους απλούς πολίτες.
Όγδοον, δεν υπάρχει καμμία ουσιαστική περιβαλλοντική προστασία. Γίνεται απλώς επίκληση της εφαρμογής των κανόνων της επιστήμης και της τέχνης της έρευνας και εκμετάλλευσης υδρογονανθράκων. Μα, δεν αρκεί μόνο η επίκληση αυτών των κανόνων ούτε αρκεί η επίκληση της συμμόρφωσης του μισθωτή με το εθνικό περιβαλλοντικό δίκαιο. Όλοι έχουμε δει πώς οι νόμοι που παρείχαν μέχρι πρότινος έστω μία στοιχειώδη προστασία στο περιβάλλον έχουν γίνει λάστιχο και έχουν αποδυναμωθεί. Από την εποχή δε του πρώην Υπουργού ΠΕΚΑ, του κ. Παπακωνσταντίνου, μέχρι σήμερα, στο πλαίσιο διευκόλυνσης της επιχειρηματικότητας και της δημιουργίας ευνοϊκού κλίματος για στρατηγικούς επενδυτές, έχει ψηφιστεί πλήθος περιβαλλοντοκτόνων νόμων.
Εσείς, κύριε Υπουργέ, δεν διστάσατε να φέρετε τροπολογία, με την οποία δίδετε δικαίωμα και όρους δόμησης σε εκπαιδευτήρια της Αττικής, τα οποία βρίσκονται σε χαρακτηρισμένη αγροτική γη. Αυτός είναι ο σεβασμός που δείχνετε απέναντι στο περιβάλλον. 
Επίσης, δεν γίνεται καμμία αναφορά στην οδηγία 2013/30 της Ευρωπαϊκής Ένωσης για τις υπεράκτιες εργασίες πετρελαίου και φυσικού αερίου.
Κυρίες και κύριοι Βουλευτές, λυπάμαι που ο χρόνος με πιέζει. Επιγραμματικά, λοιπόν, επισημαίνω τα παρακάτω.
Πρώτον, οι φάσεις του βασικού σταδίου ερευνών, η χρονική τους διάρκεια, το πρόγραμμα ελαχίστων εργασιών, το ύψος της υποχρεωτικής ελάχιστης δαπάνης, το πολύ μικρό ποσοστό που αντιπροσωπεύει αυτή σε σχέση με τη συνολική δαπάνη, κάθε άλλο παρά μας εξασφαλίζουν ότι οι μισθωτές θα ολοκληρώσουν τις συμβατικές τους υποχρεώσεις. 
Δεύτερον, δεν διασφαλίζεται ότι οι μισθωτές θα προχωρήσουν στην όρυξη ερευνητικής γεώτρησης ή γεώτρησης αποτίμησης της παραγωγής, που ουσιαστικά αυτές είναι εκείνες οι οποίες θα πιστοποιήσουν την ύπαρξη ή όχι εκμεταλλεύσιμων κοιτασμάτων υδρογονανθράκων. 
Τρίτον, είναι ασαφή τα κριτήρια. Είναι κριτήρια που δέχονται πολλαπλές ερμηνείες, ιδιαίτερα τα γεωλογικά, με βάση τα οποία θα θεωρηθεί ότι ο μισθωτής έχει εκπληρώσει την υποχρέωση της όρυξης ερευνητικής γεώτρησης ή γεώτρησης της αποτίμησης της παραγωγής. 
Τέταρτον, ασάφεια χαρακτηρίζει την εγγυητική επιστολή που επιβάλλεται να καταθέτει ο μελετητής. Αυτή, δε, κατά τη φάση των βασικών ερευνών είναι πολύ μικρή. 
Πέμπτον, παρατηρούμε ασάφεια και απουσία ρητρών σε ό,τι αφορά την απομάκρυνση των εγκαταστάσεων, τη σφράγιση των γεωτρήσεων και την αποκατάσταση του περιβάλλοντος όσο το δυνατόν εγγύτερα στην αρχική του κατάσταση, σε περίπτωση που ο μισθωτής για διάφορους λόγους παραιτηθεί ή εγκαταλείψει τη συμβατική περιοχή ερευνών εκμετάλλευσης.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Έκτον, δεν καθορίζονται τα προσόντα και οι διαδικασίες επιλογής των μελών της εξαμελούς τεχνικής συμβουλευτικής επιτροπής, στην οποία, όμως, εκχωρούνται σημαντικές και χρήσιμες αρμοδιότητες. Το γεγονός ότι τρεις εξ αυτών επιλέγονται από το δημόσιο και τρεις από τον μισθωτή και το γεγονός ότι οι αποφάσεις τους θα πρέπει να παίρνονται ομόφωνα, είναι στοιχεία αρκετά για να μας πείσουν ότι οι αποφάσεις που θα παίρνονται, θα είναι υπέρ του μισθωτή ή ότι μοιραία τα διάφορα θέματα θα παραπέμπονται στον αποκλειστικό εμπειρογνώμονα, με ό,τι μια τέτοια παραπομπή συνεπάγεται τόσο σε επίπεδο δίκαιας διευθέτησης των διαφορών όσο και του χρόνου που θα απαιτηθεί για να επιλυθούν οι διαφορές αυτές. 
Σε ποιον θα αποδοθούν τυχόν καθυστερήσεις και ποιος θα αποζημιώσει τον μισθωτή αν αυτός εγείρει αξιώσεις για τις καθυστερήσεις που θα προκληθούν; 
Αλήθεια, κύριε Υπουργέ, γιατί οι αρμοδιότητες της τεχνικής και συμβουλευτικής επιτροπής δεν είναι ίδιες σε όλες τις συμβάσεις, αλλά διαφέρουν από σύμβαση σε σύμβαση;
Έβδομον, ποιος ελεγκτικός μηχανισμός θα παρακολουθεί και θα ελέγχει τη σωστή εκτέλεση των συμβάσεων; Δυστυχώς, δεν προβλέπεται τέτοιος μηχανισμός. Τουναντίον, στο άρθρο 19.13 προβλέπεται: «Ο εκμισθωτής και οι εκπρόσωποι αυτού έχουν δικαίωμα πρόσβασης στη συμβατική περιοχή…» -προσέξτε τι λέει το άρθρο- «…σε κάθε εύλογο χρόνο, ανά εύλογα διαστήματα και με εύλογη προηγούμενη έγγραφη γνωστοποίηση στον μισθωτή, με δικό τους κίνδυνο και δαπάνες». Δηλαδή, αν θελήσει να πάει το δημόσιο να κάνει έλεγχο, θα πρέπει να έχει ενημερώσει πρώτα τον ελεγχόμενο -μάλιστα εγγράφως- σε εύλογο χρόνο, πριν ξεκινήσει τον έλεγχο, για να προλάβει ο εκμισθωτής να ετοιμαστεί. Παραλογισμός!
Όγδοον, ασάφεια στη σχέση με την εκπαίδευση εργατικού και επιστημονικού προσωπικού. Κάποια, δε, από τα χρήματα που θα διατίθενται από το μισθωτή στην εκπαίδευση του προσωπικού, θα επιστρέφουν στο μισθωτή. 
Όσα προβλέπονται στις συμβάσεις, καμμία σχέση δεν έχουν με τα όσα είχατε πει, κύριε Μανιάτη το 2012 στο Συνέδριο «Ενέργεια και Ανάπτυξη 2012». Τότε είχατε πει: «Σε όλες τις περιπτώσεις να απαιτήσουμε τη μεγιστοποίηση της παρουσίας ελληνικού, επιστημονικού, τεχνολογικού και τεχνικού ανθρώπινου δυναμικού, με άλλα λόγια τη βαθιά ελληνοποίηση της επενδυτικής και εξορυκτικής μας προσπάθειας.». 
Αυτό πιστεύετε, κύριε Υπουργέ, ότι το έχετε διασφαλίσει με τις συζητούμενες συμβάσεις;
Ένατον, προβληματική είναι και η μεταβίβαση και η εκχώρηση δικαιωμάτων…","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48229"," Κύριε συνάδελφε, συντομεύστε λίγο. Είπαμε ότι θα δείξουμε ανοχή στον χρόνο, αλλά περάσαμε τα είκοσι ένα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48230"," Αφήστε τον, κύριε Πρόεδρε.","ΙΩΑΝΝΗΣ ΜΑΝΙΑΤΗΣ",297
"48231"," Θέλει να με ακούσει ο κύριος Υπουργός.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48232"," Δώστε απόλυτη ελευθερία χρόνου, κύριε Πρόεδρε.","ΙΩΑΝΝΗΣ ΜΑΝΙΑΤΗΣ",297
"48233"," Ευχαριστώ.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48234"," Κουμάντο ο Υπουργός στο Υπουργείο του! Εκεί να είναι έτσι γαλαντόμος!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48235"," Προβληματική είναι –επαναλαμβάνω- η μεταβίβαση και εκχώρηση δικαιωμάτων και υποχρεώσεων σε ανεξάρτητο τρίτο, παρά το γεγονός ότι προς τούτο απαιτείται η συναίνεση του εκμισθωτή. Τα χρηματιστηριακά παιχνίδια και οι λοβιτούρες που έχουν γίνει με το κοίτασμα του Πρίνου δεν τα λαμβάνετε υπόψιν σας; Φαίνεται, δεν σας έχουν γίνει μαθήματα!
Θα τερματίσω χωρίς να έχω τελειώσει όλες τις επισημάνσεις μου με το παρακάτω. Από αυτήn τη σύμβαση λείπει το Ταμείο Ανταποδοτικών Οφειλών, ένα ταμείο που υπήρχε στη σύμβαση του Πρίνου και αφορά την αντιμετώπιση ζημιών ή καταστροφών στο περιβάλλον εξαιτίας φυσικών φαινομένων. 
Τα ερωτήματα δε που περιμένουν απαντήσεις από τον κύριο Υπουργό περιορίζονται πια από εμένα αυτήν τη στιγμή…","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48236"," Κύριε συνάδελφε, σας παρακαλώ πολύ! Είπαμε τα πέντε λεπτά να γίνουν δέκα ή δεκαπέντε και όχι τριάντα!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48237"," Το ίδιο συνέβη, κύριε Πρόεδρε, και στην επιτροπή. Θα δείτε ότι θα ολοκληρώσω.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48238"," Κύριε Πρόεδρε, δεν είπαμε δεκαπέντε λεπτά.","ΘΕΟΔΩΡΟΣ ΔΡΙΤΣΑΣ",139
"48239"," Είπαμε δεκαπέντε με άνεση.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48240"," Είπαμε πέντε επί τέσσερα.","ΘΕΟΔΩΡΟΣ ΔΡΙΤΣΑΣ",139
"48241"," Ε, κύριε Δρίτσα, πέντε επί τέσσερα κάνουν είκοσι λεπτά, άντε είκοσι τρία. Εντάξει, κύριε Δρίτσα!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48242"," Δείξτε μία ανοχή για να ολοκληρώσει.","ΘΕΟΔΩΡΟΣ ΔΡΙΤΣΑΣ",139
"48243"," Ολοκληρώστε, λοιπόν, κύριε Αλεξόπουλε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48244"," Θα επαναλάβω τα δύο ερωτήματα που θέλω να απαντήσει ο κύριος Υπουργός. 
Γιατί δεν υποχρεώνεται ο μισθωτής του Κατάκολου να προσεγγίσει το κοίτασμα με πλάγια γεώτρηση από την ξηρά, όπως προτείνει το ίδιο το Υπουργείο σας με τη σχετική ανάρτηση στην ιστοσελίδα του ΥΠΕΚΑ; 
Δεύτερον, με δεδομένο ότι τα απολήψιμα αποθέματα  στο Κατάκολο είναι της τάξης των τριών εκατομμυρίων βαρελιών, πόσα εκτιμάτε ότι θα είναι τα χρήματα που θα εισπράξει το δημόσιο για διάφορα σενάρια που υπάρχουν για τον τρόπο εκμετάλλευσης του κοιτάσματος και για τα διάφορα πιθανά μισθώματα; Θα είχε ενδιαφέρον, λοιπόν, να μας πείτε πόσα χρήματα θα πρέπει να περιμένουν οι τοπικές κοινωνίες από το 5% που θα αποδοθούν σε αυτές τον πρώτο, τον δεύτερο και τον τρίτο χρόνο εκμετάλλευσης του κοιτάσματος. Έτσι, για να διαλυθεί ο μύθος που λέει ότι αυτές οι κοινωνίες θα μετατραπούν σε Ελ Ντοράντο. Όμως, και οι ίδιες οι κοινωνίες ας έχουν υπ’ όψιν τους ότι το δημόσιο εισάγει κάθε χρόνο εκατόν πενήντα εκατομμύρια βαρέλια πετρελαίου. Τι είναι, λοιπόν, τα τρία εκατομμύρια μπροστά στα εκατόν πενήντα εκατομμύρια, όταν μάλιστα αυτά θα μπορούν να αποληφθούν σε χρονικό διάστημα είκοσι πέντε συν πέντε συν άλλα πέντε χρόνια. Ποια θα είναι τα ετήσια έσοδά τους; 
Ας ξέρουν, επίσης, οι τοπικές κοινωνίες ότι δεν θα εισρεύσουν σε αυτές χρήματα πριν από την πάροδο τουλάχιστον επταετίας από την έναρξη ισχύος των συμβάσεων. 
Δυστυχώς, κύριε Υπουργέ,  δημαγωγείτε και παρά το γεγονός ότι, όπως μας είπατε, οι σύμβουλοί σας σας συμβουλεύουν να μη λέτε νούμερα, εσείς εξακολουθείτε να ευαγγελίζεστε δισεκατομμύρια ευρώ. Το ίδιο κάνετε τώρα και με τις σπάνιες γαίες. Είστε επικίνδυνος, κύριε Υπουργέ.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48245","  Ο κ. Τσίπρας που λέει τα ίδια;","ΙΩΑΝΝΗΣ ΜΑΝΙΑΤΗΣ",297
"48246"," Χάριν της ιστορίας, θα μου επιτρέψετε, κύριε Πρόεδρε, να αναφερθώ στους τίτλους των τροπολογιών.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48247"," Όχι, κύριε Αλεξόπουλε. Θα πρέπει να ολοκληρώσετε κάποτε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48248"," Τελειώνω, κύριε Πρόεδρε. Δεν θα αναφέρω τις τροπολογίες. 
Θα εξηγήσω τι ζητάμε και τι λέμε. Είναι φοβερό αυτό το οποίο έχει γίνει. Υπάρχουν οκτώ υπουργικές τροπολογίες, εκ των οποίων οι τέσσερις κατατέθηκαν μόλις χθες το βράδυ. Έτσι αντιλαμβάνεται ο κύριος Υπουργός τον κοινοβουλευτικό έλεγχο και την κοινοβουλευτική διαδικασία; Και εγκαλεί εμάς που τον ρωτήσαμε γιατί φέρνει για κύρωση στη Βουλή αυτές τις συμβάσεις; Ζητάμε από τον κύριο Υπουργό να τις αποσύρει. Εμείς δεν πρόκειται να τις δεχθούμε, ακόμη και αν κάποιες από αυτές εμπεριέχουν θετικές ρυθμίσεις. 
Ανακεφαλαιώνοντας λοιπόν -και ευχαριστώ για την ανοχή σας, κύριε Πρόεδρε- καταψηφίζουμε τις τρεις συμβάσεις και δηλώνουμε «παρών» στην τέταρτη σύμβαση που αφορά την «KAVALA OIL», αναθεωρώντας έτσι τη θετική ψήφο που είχαμε δώσει κατά τη συζήτηση των νομοσχεδίων στην Επιτροπή Παραγωγής και Εμπορίου. Η προσπάθειά σας να περάσετε με τροπολογία μία ακόμα ευνοϊκή ρύθμιση για τη συγκεκριμένη εταιρεία, μας αναγκάζει να είμαστε επιφυλακτικοί απέναντι και στην προηγούμενη ρύθμιση. 
Σας ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ)","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48249"," Και εμείς, κύριε Αλεξόπουλε. 
Ο Πρόεδρος της Δημοκρατικής Αριστεράς κ. Φώτης Κουβέλης ορίζει ως Κοινοβουλευτική Εκπρόσωπο τη Βουλευτή Α΄ Θεσσαλονίκης κ. Ασημίνα Ξηροτύρη-Αικατερινάρη. 
Τον λόγο έχει η κ. Ραχήλ Μακρή με μία ανοχή στον χρόνο. Θα τον δείτε εσείς τον χρόνο, κυρία Μακρή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48250"," Ευχαριστώ, κύριε Πρόεδρε. 
Το Τμήμα έπρεπε να συζητά σήμερα τέσσερις συμβάσεις. Αυτό δεν φαίνεται να το έχει κατανοήσει ο κύριος Υπουργός, ο οποίος κατέθεσε μία σειρά τροπολογιών, παραβιάζοντας κατάφωρα την έννοια και τη διαδικασία συζήτησης νομοθετημάτων κύρωσης συμβάσεων. Βέβαια, αυτό με την άδεια του Προεδρείου της Βουλής που συνεχίζει να διολισθαίνει στην επικίνδυνη ατραπό παραβίασης του κοινοβουλευτισμού και της δημοκρατίας.
Δεν είναι δυνατόν με το νομοσχέδιο να αποφασίζουμε για τη δεύτερη τροποποιητική σύμβαση με την «KAVALA OIL» και στην τροπολογία 1823/274 να υπάρχει η τρίτη τροποποιητική σύμβαση. Οφείλατε τουλάχιστον να την είχατε εισάγει ως ξεχωριστή σύμβαση και όχι να προσπαθείτε να εισάγετε διατάξεις από τα παράθυρα. Είναι ανήθικο, είναι αντιδεοντολογικό και πέρα από κάθε έννοια νομιμότητας αυτή η συγκεκριμένη πρακτική σας. Είναι απαράδεκτο να καλύπτονται με τροπολογίες η πλειοδοσία στην παροχή, η εξυπηρέτηση εκλογικής πελατείας και η κάλυψη ανικανότητας Υπουργών σας, όπως είναι ο κ. Μητσοτάκης, που δεν μπορεί να ξεκαθαρίσει στη νομοθετική πρωτοβουλία ούτε σε ποια οργανική ομάδα και μονάδα του Υπουργείου του αναφέρεται. 
Έννοια έχουν οι τροπολογίες μόνο όταν ρυθμίζουν ένα επείγον θέμα που ήταν αδύνατο για λόγους εξαιρετικής ανάγκης να αντιμετωπιστεί νωρίτερα. Ειδικά στον περιορισμένο χρόνο της κύρωσης οι τροπολογίες οφείλουν να είναι ιδιαίτερα περιορισμένες, εάν δεχθούμε ότι μπορούν να υπάρχουν. Εσείς, αντίθετα, σε τέσσερεις συμβάσεις εισάγετε οκτώ τροπολογίες. 
Με την τροπολογία 1817/269 ο Υπουργός Διοικητικής Μεταρρύθμισης παραδέχεται ότι δεν διαθέτει βέβαια την ικανότητα για να συντάξει ένα προεδρικό διάταγμα και κάποιες υπουργικές αποφάσεις και να γνωρίζει τις υπηρεσίες του Υπουργείου του. «Άλλη έγραψε» λέει «και άλλη εννοούσε, εκ παραδρομής» όπως ισχυρίζεστε βέβαια. Μόνο που ξεχνάτε ότι εκ παραδρομής της δημοκρατίας είστε ακόμα στην κυβέρνηση. Γι’ αυτόν τον λόγο φέρατε στα Θερινά Τμήματα και τις συγκεκριμένες συμβάσεις, για να βγείτε μετά από εδώ με φανφάρες και να κοροϊδεύετε τον ελληνικό λαό περί την υπογραφή συμβάσεων εκμετάλλευσης υδρογονανθράκων και για τη μεγάλη βέβαια επιτυχία σας. Όπου μπορείτε ρουσφετολογείτε ασύστολα. 
Ας δούμε για παράδειγμα την τροπολογία 1820/272 για τα «Καταδυτικά Πάρκα». Κάνετε που κάνετε διευκολύνσεις στους επιχειρηματίας καθημερινά, δεν είναι ανάγκη να φέρνετε το Κοινοβούλιο προ τετελεσμένων για να μπορέσετε να τις περάσετε. 
Ούτως ή άλλως οι Βουλευτές της συγκυβέρνησης ψηφίζουν πάντα υπάκουα. Μπορεί βέβαια να θυμούνται τα γαλλικά τους, όταν δεν φαίνονται και να υψώνουν τα λάβαρα της επανάστασης, αλλά μετά έρχονται όλοι και λένε «ναι» σε όλα. Οπότε προς τι αυτή η συγκεκριμένη μεθόδευση;
Ομοίως με την τροπολογία 1819/271 με την οποία παραβιάζετε την κείμενη νομοθεσία για μικροεξυπηρετήσεις. Χαρακτηριστικό παράδειγμα είναι η επέκταση του χρονικού ορίου και τα λατομεία. Επιπρόσθετα, ενώ η συγκεκριμένη τροπολογία υποτίθεται ότι ρυθμίζει θέματα ανανεώσιμων πηγών ενέργειας, φέρνετε και άλλη διάταξη στην τροπολογία 1824/275 σχετικά με υποχρέωση σύνταξης ορθολογικής μελέτης σε επιχειρήσεις ΑΠΕ. Ούτε το σύνολο των διατάξεων δεν μπορείτε να μαζέψετε σε μια τροπολογία. 
Για την τροπολογία 1823/274 είπαμε ήδη ότι δεν είναι δυνατό να περνάτε τη δεύτερη τροποποιητική σύμβαση με το νομοσχέδιο και την τρίτη τροποποιητική με τροπολογία επί του νομοσχεδίου. Αυτό δεν έχει γίνει ποτέ στα χρονικά. 
Επίσης, δεν είναι δυνατό να συναινέσουμε σε επιθανάτιες πράξεις για τη «ΛΑΡΚΟ». Εσείς καταστρέψατε τη «ΛΑΡΚΟ». Εσείς διορίζατε τις διοικήσεις που την καταλήστεψαν. Εσείς την απαλλάξατε από τις ποινικές ευθύνες, όταν βέβαια καταθέσαμε μηνυτήρια αναφορά στον Άρειο Πάγο και τώρα ζητάτε να εγκρίνουμε τροπολογίες διευκόλυνσης της καταστροφής της. 
Οι μόνες τροπολογίες με τις οποίες θα μπορούσαμε να συμφωνήσουμε είναι 1818/270 και 1826/277 και αυτές καθαρά για ανθρωπιστικούς και κοινωνικούς λόγους, αφού πρώτα βέβαια μας αναλύσετε τους λόγους του επείγοντος στις ρυθμίσεις που σας ανάγκασαν να τις εισάγετε σε τροπολογία. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Πέραν των τροπολογιών υπάρχουν και οι συμβάσεις του νομοσχεδίου. Στην πρώτη για την «KAVALA OIL» απαλλάσσετε τα «ΕΛΛΗΝΙΚΑ ΠΕΤΡΕΛΑΙΑ» του κ. Λάτση από τις υποχρεώσεις τους, που ούτως η άλλως δεν τηρούσαν από τη στιγμή της ιδιωτικοποίησης τους. 
Φαίνεται ότι σε αυτήν τη σύμβαση, την οποία έγραψε το δικηγορικό γραφείο που τυγχάνει να είναι και νομικός του σύμβουλος, φρόντισε γι’ αυτήν την απαλλαγή. Εάν έπρεπε να κάνετε μία τροποποίηση, αυτή θα ήταν η αποκατάσταση της «KAVALA OIL» ως μοναδικού  αναδόχου, εκτός βέβαια εάν σας έχουν γράψει και εσάς τον λόγο, όπως είχε συμβεί με την «ΕΝΕΡΓΕΙΑΚΗ ΑΙΓΑΙΟΥ Α.Ε.» και όπως είχε γίνει με τους εισηγητές του κόμματός σας στην προηγούμενη τροποποιητική σύμβαση και όπως προκύπτει και από τα μηνύματα του ηλεκτρονικού ταχυδρομείου που ανταλλάσσονταν μεταξύ του Υπουργείου και μεταξύ της εταιρείας, τα οποία βέβαια θα παραδώσουμε στις δικαστικές αρχές της χώρας. 
Οι άλλες τρεις συμβάσεις θα μπορούσαν να είναι αποδεκτές, εάν ήταν αρχικές συμβάσεις έρευνας και έτσι να αποτελέσουν τις βάσεις για μετέπειτα συμβάσεις εκμετάλλευσης. Έχουν όμως βασικά προβλήματα. 
Αναλυτικότερα: Αντιγράψατε τις υποχρεώσεις των εταιρειών έρευνας από παρόμοιες συμβάσεις, αλλά δεν υπάρχει κανένα εξουσιοδοτημένο όργανο που να μπορεί να ελέγχει τη συμμόρφωση με τις εν λόγω απαιτήσεις. 
Έχετε φτιάξει την ΕΔΕΥ, δηλαδή την Ελληνική Διαχειριστική Εταιρεία Υδρογονανθράκων, αλλά δεν έχετε την ικανότητα να τη στελεχώσετε εδώ και τρία χρόνια, εκτός εάν απλώς περιμένετε να φθάσει ο κόμπος στο χτένι, για να τη στελεχώσετε υπό την πίεση της ανάγκης με διαδικασίες κατεπείγοντος με τα άτομα που δεν θα διαθέτουν βέβαια τα απαιτούμενα προσόντα, αλλά θα είναι πρόθυμα να υπογράφουν ακόμη και στους τοίχους, όπως κάνετε και εσείς. Εν ολίγοις, έλεγχος των υποχρεώσεων των εταιρειών δεν διασφαλίζεται. 
Επίσης, δεν διασφαλίζεται η ύπαρξη ειδικών περιβαλλοντικών αδειών, όπου ενδεχομένως απαιτούνται. Έχουμε περιοχές «NATURA» και υψηλού τουριστικού ενδιαφέροντος. Πού είναι οι διατάξεις για ειδικές περιβαλλοντικές άδειες; Απλώς δεν υπάρχουν. 
Επίσης, σας λείπει η πρόβλεψη για ασφάλιση των επιχειρήσεων έναντι ατυχημάτων που δύναται να δημιουργήσουν εκτεταμένη περιβαλλοντική καταστροφή. Εάν για παράδειγμα συμβεί ένα ατύχημα στο Κατάκολο και καταστραφεί ο κόλπος και ο τουρισμός της περιοχής και προκληθούν βλάβες εκατοντάδων εκατομμυρίων ευρώ στο ελληνικό δημόσιο, από πού ακριβώς θα καλυφθούν; 
Μήπως από τις εγγυητικές που προβλέπετε; Δεν φθάνουν. Μήπως από τις αξίες των εταιρειών; Ούτε αυτές φθάνουν. Γιατί δεν προβλέψατε την ανάγκη ασφάλισης, όπως γίνεται στα διεθνή πρακτικά έναντι τέτοιων κινδύνων; Γιατί απλώς δεν ξέρετε από συμβάσεις πετρελαίου. Το μόνο που ξέρετε είναι να στέλνετε τους συμβούλους σας ταξιδάκια στο Λονδίνο, εάν αληθεύουν βέβαια οι πληροφορίες μας. 
Αλήθεια, ποιο είναι το κόστος των συγκεκριμένων συμβάσεων; Τα ταξιδάκια, τα δικηγορικά γραφεία, όπου προσλαμβάνατε με απευθείας αναθέσεις, σύμφωνα βέβαια με το με αριθμό πρωτοκόλλου 17613/25-9-2013 έγγραφο της Γενικής Γραμματείας Ενέργειας και Κλιματικής Αλλαγής -καταθέτω το έγγραφο στα Πρακτικά- που τυγχάνει να είναι κοινά με τις εταιρείες που αναλαμβάνουν ανάδοχοι. Πόσο στοίχισαν όλα αυτά στον ελληνικό λαό; 
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
  Γνωρίζουμε ότι δεν είστε ικανοί να προσλαμβάνετε συμβούλους που να μπορούν να ανταποκριθούν στις απαιτήσεις των θέσεών τους. Γνωρίζουμε ότι δεν αξιοποιείτε τη δημόσια διοίκηση. Αλλά για πείτε μας πόσο έχετε χρεώσει για τις συγκεκριμένες συμβάσεις. Πόσο πληρώνουμε, για να μπορεί να πηγαίνει ο Πρωθυπουργός στη ΔΕΘ και να εξαπολύει φανφάρες; Είμαι σίγουρη ότι δεν θα απαντήσετε, όπως δεν απαντήσατε και στην επιτροπή. 
Όπως καταλαβαίνετε, λοιπόν, οι Ανεξάρτητοι Έλληνες με αυτήν την προχειρότητα και τις ελλείψεις που υφίστανται στο υπό συζήτηση νομοσχέδιο δεν μπορούμε να το ψηφίσουμε. Θα το καταψηφίσουμε. Καταψηφίζουμε και τις τέσσερις συμβάσεις που φέρατε προς κύρωση σε Θερινά Τμήματα, εμπλουτισμένες βέβαια όπως συνηθίζετε με οκτώ τροπολογίες, εκ των οποίων οι τέσσερις δόθηκαν χθες τα μεσάνυχτα. Κάνατε δύο χρόνια περίπου, για να ολοκληρώσετε τη διαδικασία για τρεις περιοχές. Από τις 2-7-2012 που κατατέθηκαν οι προσφορές των εταιρειών έρχεστε και ολοκληρώνεται η διαδικασία σήμερα. Ε, ας περιμένατε λίγο χρόνο, για να τη φέρετε με τον ορθό τρόπο στην Ολομέλεια και όχι να παραβιάζετε τη διαδικασία και τον κοινοβουλευτισμό!
Ευχαριστώ.","ΡΑΧΗΛ ΜΑΚΡΗ",293
"48251"," Και εμείς ευχαριστούμε την κ. Μακρή.
Τον λόγο έχει ο συνάδελφος κ. Κουκούτσης για πέντε λεπτά, με την ίδια ανοχή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48252"," Ευχαριστώ, κύριε Πρόεδρε.
Σήμερα ο ένας είναι στον Πάπα, ο άλλος στην Πάπισσα και ο ελληνικός λαός στην Ιερά Εξέταση. 
Σημερινό δημοσίευμα του «ΕΘΝΟΥΣ»: «Ο Μιχαλολιάκος ήξερε τα πάντα», στη σημερινή επέτειο. Δεν χρειάζονται δίκες. Μας δικάζουν οι φυλλάδες. Τελικά αυτόν εδώ τον τόπο οι «Μπόμπολες» τον κυβερνούν, οι κάθε είδους «Μπόμπολες». 
(Στο σημείο αυτό ο Βουλευτής, κ. Δημήτριος Κουκούτσης καταθέτει για τα Πρακτικά το προαναφερθέν δημοσίευμα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Προς τι το κλίμα τρομοκρατίας των τελευταίων ημερών; Γράφτηκε κάπου ότι ο κ. Κικίλιας –δεν θέλω να το πιστέψω- σύμφωνα με μαρτυρίες αξιωματούχων σε σύσκεψη της ΕΛΑΣ	μεταξύ αξιωματικών, ανωτάτων και ανωτέρων, όταν του έγινε γνωστό ότι το κλίμα είναι τεταμένο και χρειάζονται αυτές τις μέρες έκτακτα μέτρα, είπε: «Δεν με νοιάζει ποσώς για τους χρυσαυγίτες. Ας αλλάξουν κόμμα». Κάποιοι διψούν για αίμα αυτές τις μέρες.","ΔΗΜΗΤΡΙΟΣ ΚΟΥΚΟΥΤΣΗΣ",246
"48253"," Κύριε Κουκούτση, να σας υπενθυμίσω ότι σήμερα συζητάμε τις συμβάσεις. Παρακαλώ, να επικεντρωθείτε και να περιοριστείτε στην ομιλία για τις συμβάσεις.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48254"," Τάχιστα, κύριε Πρόεδρε. Ένα λεπτό μόνο.
Κάποιους βολεύει, γιατί αυτό το ίδιο κλίμα επικρατούσε και πέρυσι τέτοιο καιρό. Τα ΜΜΕ, έντυπα και τηλεοπτικά, κυνήγι μαγισσών, τα κόμματα, ο κρατικός μηχανισμός τα κατάφεραν τελικά. Μετά τη δολοφονία του Σεπτεμβρίου είχαμε τις δύο δολοφονίες την 1η  Νοεμβρίου. Εκεί οδήγησε η υστερία. Ανέβαινα την οδό Ακαδημίας και έχει γεμίσει η Αθήνα με πανό: «ΕΑΜ, ΕΛΑΣ, ΜΕΛΙΓΑΛΑΣ». Και να θέλεις να αγιάσεις, σε αυτόν εδώ τον τόπο δεν σε αφήνουν. Θέλουμε να ξεχάσουμε και δεν μας αφήνουν. Την Κυριακή κλείνουμε εβδομήντα χρόνια από εκείνη τη σφαγή. Κι όμως κάποιοι συνεχίζουν να ξύνουν πληγές. Τι ζητάτε, λοιπόν, τώρα; Ποιους βολεύει, ποιους εξυπηρετεί αυτό το κλίμα; 
Κύριε Πρόεδρε, κύριε Υπουργέ, δυστυχώς για μία ακόμη φορά δεν έχει ειπωθεί γύρω από το ενεργειακό ζήτημα στη χώρα μας η αλήθεια στον ελληνικό λαό. Υπάρχει ένα κλίμα ευφορίας στον ελληνικό λαό όσον αφορά το συγκεκριμένο ζήτημα. Δηλαδή ο μέσος Έλληνας, μη έχοντας ιδέα του τι συμβαίνει, φαντάζεται ότι σε λίγα χρόνια θα έχουμε γίνει Κουβέιτ ή Σαουδική Αραβία. Εδώ πρέπει να ειπωθεί η αλήθεια στον ελληνικό λαό. Πρέπει να πούμε ότι αυτά τα κοιτάσματα των Ιωαννίνων, του Πατραϊκού και του Κατάκολου είναι κοιτάσματα σχετικά μικρά. Είναι κοιτάσματα, τα οποία ναι μεν θα βοηθήσουν την οικονομία, αλλά πότε, σε τι βάθος χρόνου και ποια θα είναι ακριβώς τα κέρδη; Εμείς είχαμε ταχθεί εξαρχής υπέρ του νορβηγικού μοντέλου. Βέβαια, τα πλούσια κοιτάσματα σε αυτήν εδώ τη χώρα είναι αλλού. Αλλά αυτά δεν τα ακουμπάμε, διότι έχουμε κυβερνήσεις τα τελευταία έτη –να μην το πω αλλιώς- τουλάχιστον άτολμες. Αλλού είναι τα μεγάλα κοιτάσματα: Νοτίως της Κρήτης, του Αιγαίου, αλλά όλα μπήκαν στο περιθώριο γιατί δεν έχετε την πυγμή να ενεργήσετε με γνώμονα το εθνικό συμφέρον. 
Είναι κυβερνήσεις που δεν ξέρουν τι θα πει ΑΟΖ. Δεν ξέρουν τι θα πει έξι μίλια. Και όσο για τον περιβόητο παρονομαστή, είναι προβλέψιμο ότι ο μισθωτής θα τον φέρει στα επιθυμητά γι’ αυτόν επίπεδα, για να αναφερθούμε σε κάποιες λεπτομέρειες. Είναι βέβαιο ότι το μίσθωμα δεν θα φτάσει ποτέ στα διεθνή στάνταρντς, που ξεκινούν από το 11% με 12% και έχουν ανοδικές τάσεις. Ο κ. Σαμαράς μιλούσε μέχρι πρότινος για εκατοντάδες δισεκατομμύρια ευρώ. Και τώρα η Κυβέρνηση μιλάει για μερικές δεκάδες. Ο υπολογισμός της αξίας των εξαγομένων υδρογονανθράκων πώς θα γίνεται; Θα προσαρμόζεται στη διεθνή τιμή; Και ποιος θα καθορίζει το ειδικό βάρος, το θείο, όλες τις άλλες παραμέτρους που θα καθορίζουν την τιμή, τη μεταφορά; 
Όσον αφορά τις περιβαλλοντικές επιπτώσεις, όλοι γνωρίζετε ότι τις πιο ισχυρές νομοθεσίες σε αυτό το θέμα τις έχουν οι Ηνωμένες Πολιτείες, για παράδειγμα, και το Ηνωμένο Βασίλειο. Η τεχνογνωσία των επτά αδελφών είναι τεράστια, αλλά τα «ατυχήματα» είναι συχνά και μάλιστα με καταστροφικές συνέπειες. Ας μην ξεχάσουμε τα παράλια της Βρετάνης, ας μην ξεχάσουμε τη Μάγχη, τον κόλπο του Μεξικού. Οπότε δεν είναι θέμα νομοθεσίας, αλλά ελεγκτικών μηχανισμών. Και επειδή μιλάμε για ελληνική επικράτεια, καταλαβαίνετε τι έχει να προκύψει.
Ακούμε μεγάλες ιδέες, όπως την πρόταση του ΠΑΣΟΚ για το Ταμείο Κοινωνικής Αλληλεγγύης Γενεών. Είδαμε πώς κατάντησαν αυτές οι γενιές και τώρα σκέπτονται πιθανότατα για τους πολιτικούς τους επίγονους, να έχουν κι αυτοί κάτι να λεηλατήσουν. Τα οφέλη και οι συνέργειες, όπως είπε η κ. Σταματάκη, είναι άμεσα για το ελληνικό δημόσιο και πρέπει να αναφερθούν αναλυτικά.
Εμείς αυτές τις συμβάσεις θα τις κρίνουμε τουλάχιστον αποικιοκρατικές, λόγω του ότι πλέον δεν έχουμε τη δυνατότητα να ζητάμε. Εμείς αυτήν τη στιγμή θέλουμε ελεημοσύνη και τίποτα άλλο. Δεν έχουμε τη δύναμη για κάτι άλλο. Πιστεύουμε ότι για την εξόρυξη των κοιτασμάτων στη χώρα μας χρειάζεται άλλο θεσμικό πλαίσιο, άλλη σύμβαση μίσθωσης. Η απόδειξη ότι είμαστε προτεκτοράτο φαίνεται ξεκάθαρα από το ότι ακόμα και εδώ θέση λαμβάνουν οι εργολάβοι.
Ποιο είναι το ποσοστό που προκύπτει από έναν συντελεστή εξόδων, όπως ανέφερα και πριν; Ακόμη και το μίσθωμα ορίζεται ως έξοδο. Πράγματι και ο φορολογικός συντελεστής είναι χαμηλός. Άραγε, ο χρόνος εξόρυξης είναι προκαθορισμένος; Έχει ειπωθεί κάτι; Είναι ερωτήματα στα οποία πρέπει να απαντήσουν και να εξηγήσουν ακριβώς τι συμβαίνει ή τι έχει να συμβεί στο μέλλον με τα ενεργειακά κοιτάσματα που βρίσκονται στο υπέδαφος της χώρας.
Τις συμβάσεις αυτές τις καταψηφίζουμε, γιατί απλά δεν κατοχυρώνουν τα συμφέροντα του ελληνικού λαού. 
Όσον τώρα αφορά τις οκτώ υπουργικές τροπολογίες που έχουν κατατεθεί στο σημερινό νομοσχέδιο, κατ’ αρχάς να πούμε πως για μία ακόμα φορά έχουμε τροπολογίες άσχετες με την ουσία του νομοσχεδίου, όπως και να έχει.
Καταψηφίζουμε την τροπολογία με γενικό αριθμό 1819 και ειδικό 271 που μεταξύ άλλων ρυθμίζει τυπικά ζητήματα μεταξύ του ΑΔΜΗΕ και του ΛΑΓΗΕ Α.Ε.. Δεν μπαίνουμε στην ουσία των έτσι κι αλλιώς τυπικών ρυθμιστικών διατάξεων. Εξαρχής η Χρυσή Αυγή έχει δηλώσει αρνητικά σε οποιαδήποτε ενέργεια ιδιωτικοποίησης της ενέργειας της χώρας μας, είτε αυτή πρόκειται για το δίκτυο μεταφοράς της είτε για την παραγωγή της είτε γενικότερα.
Δεν μας αφορούν διατάξεις που λύνουν διαδικαστικά προβλήματα και ζητήματα τα οποία ανακύπτουν ακριβώς λόγω των ενεργειών ιδιωτικοποίησης της ενέργειας από τη νεοφιλελεύθερη Κυβέρνηση Σαμαρά-Βενιζέλου.
Καταψηφίζουμε, επίσης, την τροπολογία με γενικό αριθμό 1817 και ειδικό 269 που αφορά αναδιατύπωση παλαιότερης ρύθμισης και συγκεκριμένα του άρθρου 33 του προεδρικού διατάγματος 99/2014. Η αναδιατύπωση αυτή χρειάζεται για τον απλούστατο λόγο ότι η Κυβέρνηση αυτή νομοθετεί στο πόδι, πρόχειρα και πολλές φορές τα νομοσχέδια μεταφράζονται από τα αγγλικά στα ελληνικά.
Το ίδιο συμβαίνει και στην τροπολογία με γενικό αριθμό 1826 και ειδικό 277 που κατατέθηκε μόλις χθες το απόγευμα μαζί με άλλες τρεις εκπρόθεσμες. Έρχεται να διορθώσει λάθη και παραλείψεις του ν. 4280/2014, νόμο που αυτή η Βουλή τον ψήφισε πριν ένα μήνα, συγκεκριμένα στις 8 Αυγούστου. Ο ερασιτεχνισμός σε όλο του το μεγαλείο!
Σε σχέση με την τροπολογία με γενικό αριθμό 1820 και ειδικό 272 που έχει να κάνει με το νομοθετικό πλαίσιο για τα καταδυτικά πάρκα, γενικά εμείς συμφωνούμε να γίνουν αυτά τα καταδυτικά πάρκα. Η ρύθμιση πρέπει πραγματικά να γίνει. Αυτό που μας προβληματίζει είναι ότι το πλαίσιο που προωθείται επιτρέπει τον καθορισμό καταδυτικού πάρκου ακόμα και σε περιοχές που έχουν χαρακτηριστεί ως «NATURA». 
Έχουμε την εντύπωση ότι αυτό πρέπει να το κοιτάξουμε πάρα πολύ προσεκτικά. Εφόσον δεν μπορούμε να ψηφίσουμε κατ’ άρθρον τις τροπολογίες, θα ψηφίσουμε «παρών» στην τροπολογία αυτή. 
Όσον αφορά στην τροπολογία 1824, είναι και αυτή εκπρόθεσμη και αναφέρεται σε πολλά ζητήματα, όπως τη μεταφορά όλων των δραστηριοτήτων του μητροπολιτικού φορέα ανάπλασης και διαχείρισης προστατευόμενων περιοχών Αττικής -και αφορά το πάρκο Τρίτση στον Αναπτυξιακό Σύνδεσμο Δυτικής Αττικής- και τον επανακαθορισμό των προσόντων για τη θέση του γενικού διευθυντή του Ελληνικού Οργανισμού Ανακύκλωσης. 
Αυτή η πρακτική της Κυβέρνησης, το να φέρνει τροπολογίες σημαντικές και λιγότερο σημαντικές, που αφορούν πολλές φορές -ακόμη και εντός της ίδιας τροπολογίας- άσχετα ζητήματα και μάλιστα εκπρόθεσμα, λίγες μόλις ώρες πριν την συζήτηση του νομοσχεδίου στην Ολομέλεια, είναι πραγματικά θλιβερή. Την καταψηφίζουμε και ζητάμε να κατατεθούν κανονικά στην αρμόδια επιτροπή οι εν λόγω ρυθμίσεις. 
Εκπρόθεσμη είναι και η τροπολογία με αριθμό 1825. Αυτή αφορά την παράταση προθεσμίας που δόθηκε στη «ΛΑΡΚΟ», για να ολοκληρώσει το έργο της χερσαίας απόθεσης σκουριάς. Από τη μία είναι σημαντικό να στηριχθεί αυτή η σημαντική βιομηχανία και η Χρυσή Αυγή πολλές φορές έχει αναδείξει το θέμα της «ΛΑΡΚΟ» με ερωτήσεις, παρεμβάσεις και γενικότερα κοινοβουλευτικό έλεγχο. Από την άλλη δεν πιστεύουμε ότι η «ΛΑΡΚΟ» χρειάζεται τη στήριξη του κράτους, μέχρι να ιδιωτικοποιηθεί επιτυχημένα ή λιγότερο επιτυχημένα. Η τροπολογία εντάσσεται στο ευρύτερο πλαίσιο ιδιωτικοποίησης της «ΛΑΡΚΟ», με την εγκατάσταση πλειοδότη και γι’ αυτό στην εν λόγω τροπολογία θα ψηφίσουμε «παρών». 
Η τροπολογία με αριθμό 1819 είναι η μοναδική τροπολογία που θα υπερψηφίσουμε. Με την τροπολογία αυτή απαλλάσσονται από την χρέωση για το ρεύμα των «Υπηρεσιών Κοινής Ωφελείας», γνωστές ως ΥΚΟ, οι δικαιούχοι των τιμολογίων πολυτέκνων, του κοινωνικού οικιακού τιμολογίου. Επίσης, απαλλάσσεται από τη χρήση το τμήμα τετραμηνιαίας κατανάλωσης κεντρικής ενέργειας ημέρας, έως και δέκα χιλιάδες κιλοβατώρες για τους δικαιούχους τιμολογίου κοινωνικής αλληλεγγύης. 
Την τροπολογία αυτή θα την υπερψηφίσουμε. Θα πούμε, όμως, ότι η ρύθμιση αυτή είναι ως κίνηση ανακούφισης των δοκιμαζόμενων τμημάτων του λαού μας, κάτι το πολύ λίγο και πάρα πολύ αργά. Χρειάζονται πολύ περισσότερα για να σχηματιστεί ένα αναγκαίο δίχτυ προστασίας και στήριξης των μεγάλων εκείνων τμημάτων του πληθυσμού στη κοινωνία μας, που περνάνε πραγματικά πάρα πολύ δύσκολες στιγμές. 
Θα ήθελα να επαναλάβω για πολλοστή φορά ότι η Χρυσή Αυγή θεωρεί την ενέργεια κοινωνικό αγαθό και όχι προϊόν εμπορίου και έχουμε ταχθεί ξεκάθαρα, ενάντια σε οποιαδήποτε προσπάθεια ιδιωτικοποίησης της ΔΕΗ, είτε μέρους της. Αναρωτιέμαι αν θα μπορεί να ισχύσει κοινωνικό τιμολόγιο, τιμολόγιο για πολύτεκνους, όταν -ελπίζουμε πως όχι φυσικά- αυτή η Κυβέρνηση θα καταφέρει να ιδιωτικοποιήσει την ενέργεια. 
Τέλος με την εκπρόθεσμη τροπολογία με αριθμό 1823, κυρώνεται η τρίτη τροποποιητική Σύμβαση μεταξύ του Ελληνικού Δημοσίου και των αναδόχων εταιρειών «KAVALA OIL Α.Ε.» και «Energean Oil and Gas Ενεργειακή Αιγαίου Ανώνυμη Εταιρεία Έρευνας και Παραγωγής Υδρογονανθράκων», που υπεγράφη μόλις την περασμένη Πέμπτη 11 Σεπτεμβρίου. Με τη σύμβαση αυτή στην ουσία παρατείνεται ως τις 23 Νοεμβρίου του 2015 ενώ έληγε στις 23 Νοεμβρίου του 2014 η διαύγεια της άδειας εκμετάλλευσης του κοιτάσματος «Νότια Καβάλα», σχετικά με την περιοχή υπόγειας αποθήκης φυσικού αερίου, «Νότια Καβάλα». Φυσικά και την καταψηφίζουμε. 
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΚΟΥΚΟΥΤΣΗΣ",246
"48255"," Κι εμείς ευχαριστούμε.
Τον λόγο έχει η ειδική αγορήτρια της Δημοκρατικής Αριστεράς, η κ. Ασημίνα Ξηροτύρη-Αικατερινάρη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48256"," Ευχαριστώ, κύριε Πρόεδρε.
Σήμερα συζητάμε τέσσερις συμβάσεις που έρχονται προς κύρωση από τη Βουλή, από τις οποίες οι τρεις αφορούν τη θαλάσσια περιοχή του Κατάκολου και του Πατραϊκού κόλπου και τη χερσαία των Ιωαννίνων και αφορούν την παραχώρηση του δικαιώματος έρευνας και εκμετάλλευσης υδρογονανθράκων. Η τέταρτη αποτελεί την τροποποίηση -τώρα ήρθε και μία νέα τροποποίηση- της ενεργούς σύμβασης εκμετάλλευση υδρογονανθράκων στο Θρακικό πέλαγος, δηλαδή στον Πρίνο.
Αυτές οι συμβάσεις θα αποτελέσουν και τον «μπούσουλα» για τους μεγάλους αντίστοιχα διαγωνισμούς που θα προκηρύξει το ΥΠΕΚΑ το Σεπτέμβριο, αφού έπονται περίπου είκοσι οικόπεδα στην Κρήτη, στο Ιόνιο και αλλού.
Κύριε Υπουργέ, όπως σας είπα και στην επιτροπή, τίθεται ένα θέμα με τη μορφή των συμβάσεων παραχώρησης. Εδώ έχουμε τη λεγόμενη σύμβαση μίσθωσης όπου ο ανάδοχος, δηλαδή ο μισθωτής, είναι ο κύριος του κοιτάσματος για ένα μεγάλο χρονικό διάστημα και όχι το δημόσιο. Υπάρχει η δυνατότητα και θα λέγαμε ότι θα μπορούσαν να έχουν τη μορφή –σας το είπε και ο εισηγητής του ΣΥΡΙΖΑ- της σύμβασης διανομής της παραγωγής, στην οποία η κυριότητα των υδρογονανθράκων παραμένει στο κράτος και ο μισθωτής λειτουργεί ως ένας εργολάβος κάτω από τις εντολές του δημοσίου. Αλλά και ως σύμβαση παραχώρησης, αφού έτσι είναι η διεθνής πρακτική, εγώ το έχω πει και παλαιότερα, όταν και άλλες συμβάσεις παραχώρησης έρχονταν προς κύρωση στη Βουλή, όταν έρχονται υπογεγραμμένες και ελεγμένες και από το Ελεγκτικό Συνέδριο: δεν έχει νόημα πια να μπαίνουμε σε αυτήν τη διαδικασία στη Βουλή. Στη Βουλή πρέπει οι συμβάσεις αυτές να μας απασχολήσουν από νωρίς και επί της αρχής και επί των βασικών θεμάτων τους. 
Ποια είναι τα βασικά θέματα; Κατ’ αρχάς επί της αρχής, αν θα είναι σύμβαση μίσθωσης ή σύμβαση παραχώρησης, αλλά και επί των βασικών οικονομικών θεμάτων, ο προσανατολισμός για το μίσθωμα δηλαδή ο προσανατολισμός για τη φορολόγηση, όπως και για τα μεγάλα θέματα της επίβλεψης όλων αυτών των συμβάσεων. Εδώ τώρα δεν μπορούμε να αλλάξουμε τίποτα ως Βουλευτές. 
Θεωρώ ότι τεχνικά οι συμβάσεις είναι πάρα πολύ καλές, αλλά έχουν τρία-τέσσερα πολύ μεγάλα προβλήματα. Έστω, όμως, μέσα απ’ αυτήν τη διαδικασία, θεωρώ ότι πρέπει να καταγράψετε τις παρατηρήσεις μας για να τις λάβετε υπ’ όψιν στις υπόλοιπες συμβάσεις, για να μη μας έλθουν πάλι με τα ίδια προβλήματα υπογεγραμμένες και να μην μπορούμε να κάνουμε τίποτα για να τις διορθώσουμε. 
Έχω θέσει ένα πολύ σημαντικό θέμα γενικά με τις συμβάσεις παραχώρησης. Είναι το θέμα ότι το δημόσιο δεν ασκεί την ουσιαστική επίβλεψη και τον έλεγχο. Στις συγκεκριμένες δε συμβάσεις θεωρώ ότι υπάρχουν ακόμα μεγαλύτερα κενά σε σχέση ακόμα και με τις συμβάσεις παραχώρησης των οδικών αξόνων.
Πρέπει πράγματι να παραδεχθούμε, κύριοι συνάδελφοι, ότι ο Υπουργός κ. Μανιάτης και η ειδική επιστημονική ομάδα του που αποτέλεσε και τον «κορμό» της ΕΔΕΥ, της ειδικής αυτής υπηρεσίας, έχουν κάνει πολύ σημαντική δουλειά και σε πολύ μικρό σχετικά χρόνο. Εγώ θα ήθελα ο ρόλος αυτής της υπηρεσίας, αυτής της ομάδας της εποπτείας και της παρακολούθησης, να ενσωματώνεται καλύτερα σε αυτές τις συμβάσεις, δηλαδή να είναι ένα είδος προϊσταμένης αρχής, όπως συμβαίνει και στις συμβάσεις παραχώρησης των οδικών αξόνων ή και πολύ περισσότερο στις συμβάσεις γενικότερα του δημόσιου τομέα, να είναι δηλαδή μία προϊσταμένη αρχή η οποία πραγματικά θα υπεισέρχεται στα θέματα της εποπτείας, της παρακολούθησης και του ελέγχου της εκτέλεσης αυτών των συμβάσεων. 
Όπως στις άλλες συμβάσεις παραχώρησης υπάρχει ο ανεξάρτητος μηχανικός, καταλαβαίνω ότι εδώ υπάρχει αυτή η εξαμελής επιτροπή που είναι πενήντα-πενήντα, τα μέλη από το δημόσιο και τον παραχωρησιούχο. 
Εδώ πρέπει να μας διευκρινίσετε κάτι γι’ αυτά τα μέλη του δημοσίου. Εμείς επιμένουμε ότι πρέπει να είναι από την «καρδιά» του δημοσίου, είτε από την αντίστοιχη διεύθυνση του Υπουργείου σας, είτε από την ΕΔΕΥ και τα άλλα τρία μέλη να είναι από τον ανάδοχο. Επομένως εδώ λέμε ότι οι συμβάσεις από δω και πέρα θα πρέπει να ενισχύσουν το θέμα της εποπτείας ως προϊσταμένης αρχής της εκτέλεσης αυτών των συμβάσεων. 
Η υπηρεσία αυτή είχε προβλήματα με τη σύνθεσή της και ακόμα δεν έχει οριστικοποιηθεί και βέβαια είναι πολύ λίγο το προσωπικό, όμως αυτή η υπηρεσία, η ΕΔΕΥ Α.Ε., και η αντίστοιχη διεύθυνση του Υπουργείου πρέπει ταχύτατα να στελεχωθούν και να εξειδικευθεί ο ρόλος τους. Σε αυτές τις πρώτες συμβάσεις πρέπει να είναι καθοριστικός ο ρόλος τους, όπως ήταν μέχρι τώρα.
Αυτές συμμετείχαν στον προγραμματισμό της έρευνας, συμμετείχαν στη σύνταξη αυτών των συμβάσεων και σιγά σιγά πρέπει να αποκτήσουν μεγαλύτερη εμπειρία και περισσότερες αρμοδιότητες μέσα από τον έλεγχο εκτέλεσης αυτών των συμβάσεων. 
Περνάω στο μεγάλο θέμα του μισθώματος που καλείται να καταβάλει ο μισθωτής στο δημόσιο. Υπάρχει πρόβλημα στο θέμα του μισθώματος. Από τη διεθνή πρακτική έχω καταλάβει ότι τα μισθώματα στις άλλες χώρες είναι πολύ υψηλότερα και εδώ αυτό που προβλέπεται είναι από τα χαμηλότερα διεθνώς. Το μίσθωμα στις εν λόγω συμβάσεις υπολογίζεται ως ποσοστό των παραχθέντων και διασωθέντων υδρογονανθράκων και παραπροϊόντων, συνδεδεμένων με ένα συντελεστή που είναι γνωστός ως «συντελεστής R». Ο συντελεστής αυτός είναι το πηλίκο των ακαθάριστων εισροών, δηλαδή εσόδων, προς τις σωρευτικές συνολικές εκροές, δηλαδή τα έξοδα.  
Γίνεται, λοιπόν, αντιληπτό ότι όσο μεγαλύτερος είναι ο παρονομαστής, δηλαδή όσο μεγαλύτερα είναι τα έξοδα τόσο μικρότερο είναι το «R». Το δημόσιο δυστυχώς έχει δεχθεί μια κλιμάκωση του μισθώματος που κάθε άλλο παρά μπορεί να θεωρηθεί ότι λειτουργεί υπέρ του δημοσίου. Εάν τα έξοδα είναι διπλάσια ή είναι ακόμα μεγαλύτερα από τα έσοδα, το μίσθωμα θα είναι πάρα πολύ μικρό. Θα πάει στην πρώτη κατηγορία, στο 2%. Εάν τα έξοδα είναι μικρότερα από το διπλάσιο των εσόδων ή ίσα με τα έσοδα, το μίσθωμα θα είναι μόλις στο 5% κ.ο.κ.. Και όταν ο λόγος των εσόδων προς τα έξοδα είναι μεγαλύτερος από ένα και μικρότερος του ενάμισι θα πάμε στο 8%. Στις άλλες χώρες κατά μέσο όρο τα μισθώματα είναι 12% έως 15%. 
Εμείς αυτό ποτέ δεν θα το απολαύσουμε στην εθνική μας οικονομία, κύριε Υπουργέ. Και εδώ και στην επιτροπή δεν μας απαντήσετε. Πρέπει να μας απαντήσετε και πρέπει από εδώ και πέρα να διορθώσετε τις συμβάσεις. Δεν ξέρω αν άνοιξε η όρεξη στους ενδιαφερόμενους ιδιώτες και περιμένουν το ίδιο χαμηλό μίσθωμα και στις άλλες είκοσι, αλλά εμείς εδώ θα πρέπει να το συμφωνήσουμε, κύριοι συνάδελφοι. Το μίσθωμα είναι πάρα πολύ μικρό και πρέπει να αλλάξει. Νομίζω ότι αυτά τα ερωτήματα τα έθεσε στην επιτροπή και ο εισηγητής από τη Νέα Δημοκρατία. 
Υπάρχουν και άλλα προβλήματα. Θα πάμε στο πρόβλημα που συνδέεται με τα οικονομικά θέματα της σύμβασης, το πρόβλημα της φορολόγησης, δηλαδή η φορολόγηση επί των οικονομικών εσόδων και μάλιστα με ένα μακρύ και λεπτομερή κατάλογο εξόδων. Τα πάντα! Ευτυχώς το κοίταξα πάρα πολύ καλά και δεν αφαιρεί και τα πρόστιμα ως έξοδα. Αυτό το είδα στη σύμβαση των Ιωαννίνων. Δεν ξέρω αν συμβαίνει το ίδιο και στις άλλες συμβάσεις, γιατί θα μπορεί κανείς ακόμη και τα περιβαλλοντικά πρόστιμα να τα αφαιρεί ως έξοδα. Δεν συμβαίνει αυτό, αλλά κάλλιο να το βλέπει κανείς παρά να το προλαβαίνει μετά. 
Τι προβλέπεται όσον αφορά τη φορολόγηση; Για το δημόσιο προβλέπεται 20% και 5% στις τοπικές κοινωνίες, δηλαδή 25% στο σύνολο. Είναι πάρα πολύ μικρή η φορολόγηση. Σε παλιότερες συμβάσεις, στις αρχικές, αυτό ξεπερνούσε το 40%. Τι συμβαίνει στην ελληνική πραγματικότητα; Οι μικροί επιχειρηματίες από το πρώτο ευρώ και χωρίς να συμπεριλαμβάνονται όλα αυτά τα έξοδα, φορολογούνται με 26% και οι μεγαλύτεροι επιχειρηματίες, όπως αυτοί εδώ που είναι ακόμα μεγαλύτεροι, με 33% συντελεστή. 
Εδώ για παράδειγμα, η «ENERGEAN OIL», η οποία έχει και άλλες δραστηριότητες και είναι μία από τις εταιρείες που κατ’ εξοχήν και στις τρεις συμβάσεις συμμετέχει, θα έχει 25% σε αυτήν τη δραστηριότητα και σε όλες τις άλλες δραστηριότητες στον ελληνικό χώρο θα έχει πάνω από 33%. Ε, γιατί να μην προστρέξει και να δείξει ενδιαφέρον; Δεν είναι ότι εμείς τα κάναμε έτσι για να υπάρξει ενδιαφέρον. Η φορολόγηση αυτή είναι πολύ μικρότερη από τη φορολόγηση που υφίστανται οι Έλληνες επιχειρηματίες. Πάρα πολύ μικρή! 
Θα πρέπει αυτό το θέμα να το δούμε, καθώς και τον καταμερισμό του 5% στις τοπικές κοινωνίες. Θα έχουν να αντιμετωπίσουν πάρα πολλά θέματα και με την αποκατάσταση του περιβάλλοντος και εάν δεν γίνει σωστά αυτή η διαχείριση, θα υπάρξουν και άλλες επιπτώσεις και στην χερσαία περιοχή των Ιωαννίνων και στις άλλες θαλάσσιες και παραλιακές περιοχές, επιπτώσεις στον τουρισμό στη γεωργική γη κ.ο.κ.. 
Επομένως, αυτό δεν είναι ένα μικρό μπόνους 5% στις τοπικές κοινωνίες. Είναι ένα ουσιαστικό ανταποδοτικό τέλος, το οποίο θα πρέπει να είναι πολύ μεγαλύτερο. 
Τώρα, θέλω να μιλήσω ως προς τα θέματα της διάρκειας της εκμετάλλευσης και όλης αυτής της ευκολίας που δίνετε στο μισθωτή, ο οποίος μπορεί ανά πάσα στιγμή να φεύγει από το σύμβαση πάρα πολύ εύκολα. Ενώ αντίθετα το δημόσιο μένει εκεί δεσμευμένο με όλους αυτούς τους όρους της σύμβασης. 
Η εκμετάλλευση, λοιπόν, ορίζεται σε δεκαπέντε χρόνια, αλλά μπορεί να πάρει μια παράταση δεκαετίας. Αν βάλουμε όλες τις παρατάσεις που δίνονται μπορεί αυτή η παραχώρηση να φτάσει στα πενήντα χρόνια. Άρα συζητάμε για πολύ σοβαρές συμβάσεις αυτήν τη στιγμή, οι οποίες θα επηρεάζουν για πενήντα χρόνια την εκμετάλλευση του ορυκτού πλούτου της χώρας. 
Σε αυτό το διάστημα το ελληνικό δημόσιο δεν θα μπορεί να αλλάζει πολλά ενώ ο μισθωτής θα μπορεί να αλλάζει και να βγαίνει όποτε θέλει αν δεν πάει καλά. Κυρίως ο μισθωτής με τέτοιους όρους, οτιδήποτε κι αν έχει διαθέσει, όταν βρει ένα κοίτασμα αρκετά καλό, θα βγάλει τα εκατονταπλάσια από το Χρηματιστήριο. Έτσι παίζουν αυτές οι εταιρείες. Βάζουν πολύ λίγα στην έρευνα και προσδοκούν πάρα πολλά από τον αέρα του χρηματιστηρίου. 
Η χώρα μας, όμως, πρέπει να διαφυλάξει αυτά τα θέματα και θα πρέπει σε αυτό να είμαστε πάρα πολύ προσεκτικοί. Δηλαδή, εγώ δεν μπορώ να καταλάβω τη μεγάλη ευκολία από την πρώτη φάση: αν δεν ολοκληρώσει τα 9 εκατομμύρια ευρώ της πρώτης διερευνητικής φάσης μπορεί να φύγει. Αν κάνει την πρώτη γεώτρηση και διαθέσει τα 11,5 εκατομμύρια ευρώ μπορεί να αποχωρήσει. Το ελληνικό δημόσιο, όμως, έχει κάνει ένα σωρό έξοδα. Τα συνολικά 33 εκατομμύρια δεν είναι μεγάλο ποσό για τον ιδιώτη, ενώ το δημόσιο έχει ξοδέψεις για τους διαγωνισμούς, έχει κάνει την έρευνα, έχει απασχολήσει τις υπηρεσίες του κ.λπ.. Ούτε παράβολο να παίρνατε. Μπαινοβγαίνει τόσο εύκολα χωρίς να έχει και επιπτώσεις από ποινικές ρήτρες. Έχει μόνο επιπτώσεις να ολοκληρώνει το ελάχιστο της κάθε φάσης που σας είπα. Είναι πάρα πολύ μικρό σε σχέση με τα έξοδα που κάνει το δημόσιο. 
Ένα άλλο πολύ σοβαρό θέμα είναι το πλεονέκτημα ότι στη χώρα μας πράγματι, όπως και στην αιτιολογική έκθεση αναφέρεται, με την εν λόγω διαδικασία δημιουργείται ένας νέος τομέας της ελληνικής οικονομίας. Συμφωνώ απόλυτα, κύριε Υπουργέ. 
Όσον αφορά βέβαια την ενίσχυση της Ελλάδας ως ενεργειακού κόμβου, το λέμε. Ας το λέμε ως ευχή, όραμα για να μπορούμε να δούμε πολλά άλλα πράγματα που συνδέονται με αυτό και που συνδέονται βέβαια κατά κύριο λόγο με το πώς εμείς θα κάνουμε αυτήν την περιβόητη εθνική μας ενεργειακή πολιτική. Τα έχουμε πει. Χαμογελάτε. Είναι τα θέματα ΑΠΕ, τα θέματα του ενεργειακού μείγματος, της διαμόρφωσης των τιμών, ούτως ώστε να μπορέσουν και οι Έλληνες πολίτες και οι ελληνικές βιομηχανίες να έχουν όφελος απ’ όλη αυτήν την ορθολογική χρήση. Παράλληλα να έχει όφελος και να προστατεύεται και το περιβάλλον σε όλη αυτήν τη διαδικασία. 
Ένα πολύ σοβαρό θέμα είναι το θέμα της δημιουργίας θέσεων εργασίας και προσωπικού. Κατ’ αρχάς βλέπω μια ελληνική εταιρεία σε όλες σχεδόν τις συμβάσεις. Δεν ξέρω πως θα τα βγάλει πέρα αλλά υπάρχει, όπως είπα, το Χρηματιστήριο που τροφοδοτεί αυτές τις επιχειρήσεις. Είναι μια ελληνική εταιρεία η οποία υπεισέρχεται στη μια σύμβαση κατά 80%, στην άλλην, στον Πρίνο, καθ’ ολοκληρία, στην άλλη σύμβαση κατά 60% ως κοινοπραξία. Αυτή έχει προσωπικό. Έτσι λειτούργησε ο Πρίνος. Ένα μεγάλο μέρος του προσωπικού είναι γερασμένο, ένα άλλο έχει φύγει για αναζήτηση δουλειάς κάπου αλλού. Υπάρχει εκεί όμως μια καλή μαγιά. Αλλά κυρίως υπάρχει πολύ επιστημονικό δυναμικό στη χώρα. 
Τα ελληνικά πανεπιστήμια και πολυτεχνεία έχουν προσανατολισμό και μαθήματα στην έρευνα και εκμετάλλευση των υδρογονανθράκων. Χρειάζονται περισσότερα και κυρίως μαθήματα εξειδίκευσης, ώστε οι νέοι επιστήμονες να μπουν πραγματικά αμέσως σε αυτήν την ερευνητική και παραγωγική διαδικασία. Άρα εδώ πρέπει να το χρησιμοποιήσουμε ως ένα πολύ μεγάλο όπλο και πλεονέκτημα για να μπορέσουμε να συγκρατήσουμε επιστημονικό δυναμικό που απεγνωσμένα φεύγει στο εξωτερικό.
Συνεπώς χρειάζεται να οργανώσουμε πάρα πολύ καλά, κύριε Υπουργέ, το θέμα της εκπαίδευσης, της μετεκπαίδευσης και της αξιοποίησης αυτού του δυναμικού και από πλευράς δημοσίου και των υποχρεώσεών του. Ένα ΤΕΙ υπάρχει αντίστοιχο με αυτά στην Καβάλα. Όπως σας είπα, οι ανώτατες σχολές έχουν τα θεωρητικά τους μαθήματα. 
Μας είπατε ορισμένα θετικά πράγματα στην επιτροπή, αλλά θα ήθελα να δεσμευθείτε για περισσότερα. Το δημόσιο, λοιπόν, πρέπει να οργανώσει πάρα πολύ καλά αυτό το σύστημα της εκπαίδευσης και εξειδίκευσης του επιστημονικού και τεχνικού προσωπικού. Και βέβαια θα πρέπει οι δεσμεύσεις για το μισθωτή να είναι ακόμη περισσότερες. Οι πενήντα και εκατό χιλιάδες είναι πάρα πολύ μικρά ποσά ως υποχρεώσεις για την εκπαίδευση στο προσωπικό. Πρέπει και στις συμβάσεις αυτές οι υποχρεώσεις του αναδόχου, όσον αφορά την εκπαίδευση του προσωπικού, να είναι πολύ μεγαλύτερες.
Τέλος, όσον αφορά τα θέματα του περιβάλλοντος και τον τρόπο, όπως είπα και πριν, εποπτείας από το δημόσιο και της τήρησης των όρων ασφαλείας. Το περιβάλλον και η ασφάλεια είναι πολύ μεγάλα θέματα γι’ αυτού του είδους τις εξορύξεις που γίνονται σε μεγάλα βάθη και σε πολύ μεγαλύτερα, και κυρίως στα Ιωάννινα που αφορούν χερσαία περιοχή. Όλες οι περιβαλλοντολογικές οργανώσεις εκφράζουν την ανησυχία για τους τεράστιους κινδύνους για το φυσικό περιβάλλον και τις ανθρώπινες κοινωνίες. Υπάρχει ο απόηχος της μεγαλύτερης οικολογικής κρίσης στην ιστορία των ΗΠΑ στον κόλπο του Μεξικού. Ακόμη και η Επιτροπή του Λευκού Οίκου πήρε καταδικαστικές αποφάσεις όχι μόνο για την «BP», αλλά και για το σύνολο της πετρελαϊκής βιομηχανίας.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48257"," Ολοκληρώστε, παρακαλώ, σιγά σιγά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48258"," Ολοκληρώνω, κύριε Πρόεδρε.
Μας εξηγήσατε στην επιτροπή ότι θα υπάρχουν και πρόσθετες περιβαλλοντικές μελέτες με την πρόοδο της σύμβασης -της κάθε σύμβασης- και τις ανάγκες που θα παρουσιάζονται. Πρέπει να επιβληθεί να υπάρχουν πρόσφατες περιβαλλοντικές μελέτες. 
Πέρα όμως απ’ αυτό το θέμα των μελετών, εγώ επιμένω ότι το πλαίσιο του ελέγχου δεν είναι επαρκές. Φαίνεται να είναι «Γιάννης κερνάει και Γιάννης πίνει» ο ίδιος ο μισθωτής. Τον ίδιο τον μισθωτή, βεβαίως, τον αφορά η ασφάλεια της παραγωγής που θα κάνει. Το περιβάλλον, γενικότερα, σε αυτήν την όλη διαδικασία αφορά το δημόσιο κι εδώ θα πρέπει να είναι πάρα πολύ αυστηρός ο έλεγχος.
Για όλα αυτά, λοιπόν, εμείς θα προσεγγίσουμε με «παρών» αυτές τις συμβάσεις και θα τονίσω και πάλι, επιγραμματικά, τις πολύ σοβαρές ενστάσεις για να μπορέσετε να τις λάβετε υπ’ όψιν στις επόμενες συμβάσεις. Εμείς θέλουμε να ξεκινήσει άμεσα η διαδικασία έρευνας κι εκμετάλλευσης. Εκτιμούμε τις προσπάθειες που έχετε κάνει μέχρι τώρα. Θέλουμε, όμως, να μπει με τακτικό χρονοδιάγραμμα όλη αυτή η διαδικασία και να αντιμετωπιστούν τα θέματα του ιδιαίτερα χαμηλού μισθώματος και του συντελεστή φορολόγησης, των ελλείψεων για την ουσιαστική επίβλεψη και παρακολούθηση για τις αναγκαίες συμπληρωματικές διατάξεις για την ασφάλεια, την προστασία και την αποκατάσταση του περιβάλλοντος, για την ανάγκη μεγαλύτερων ανταποδοτικών τελών στις τοπικές κοινωνίες και στην εκπαίδευση.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48259"," Κυρία συνάδελφε, ολοκληρώστε σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48260"," Θα ολοκληρώσω, κύριε Πρόεδρε. Εντάξει. Θέλω όμως και δύο λεπτά για να αναφερθώ επιγραμματικά στις τροπολογίες.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48261"," Μα, μιλάτε είκοσι λεπτά, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48262"," Οι άλλοι συνάδελφοι μίλησαν και περισσότερο.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48263"," Μόνο ο κ. Αλεξόπουλος μίλησε είκοσι πέντε λεπτά. Εντάξει, να τα κάνουμε είκοσι δύο τα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48264"," Λοιπόν, δύο λεπτά σας ζητάω.
Πολύ γρήγορα, κύριε Πρόεδρε, θα αναφερθώ στις τροπολογίες. Είχαμε τέσσερις τροπολογίες πριν από δύο μέρες σε συμβάσεις και άλλες τέσσερις ήρθαν  χθες το βράδυ. Εντάξει, το είπα και πριν ότι δεν μπορεί να πάει έτσι άλλο αυτή η κοινοβουλευτική διαδικασία.
 Η πρώτη τροπολογία αφορά μια τροποποίηση-διόρθωση λάθους του Υπουργείο Διοικητικής Μεταρρύθμισης. Να κάνω ένα σχόλιο, μου επιτρέπετε, κύριε Πρόεδρε: Το Υπουργείο που καταργεί κατά λάθος την υπηρεσία του, έχει αναλάβει τη διοικητική μεταρρύθμιση του κράτους. Αναγκαστικά λέμε ναι.
Η άλλη τροπολογία αφορά την τριμηνιαία κατανάλωση ηλεκτρικής ενέργειας έως δέκα χιλιάδες και την απαλλαγή και των άλλων «Υπηρεσιών Κοινής Ωφέλειας» από τα φτωχά νοικοκυριά. Θεωρούμε ότι είναι θετική αυτή η παρέμβαση.
Όσον αφορά το θέμα των ΑΠΕ, δεν έχω χρόνο να το αναλύσω. Ορισμένες διατάξεις των άρθρων είναι σε θετική κατεύθυνση, κάποιες άλλες είναι ασαφείς, κάποιες άλλες φαίνονται φωτογραφικές. Θα ψηφίσουμε και σε αυτήν την τροπολογία «παρών».
Όσον αφορά την τροπολογία για τα καταδυτικά πάρκα, εν πάση περιπτώσει εμείς δεν θα την ψηφίσουμε αυτήν την τροπολογία. Υπάρχουν ασάφειες για την ασφάλεια, για την προστασία του περιβάλλοντος. Τόση βιασύνη ήταν να έρθουν τώρα τα καταδυτικά πάρκα να το συζητάμε σε μια τροπολογία; Δεν συμφωνούμε με την τροπολογία. 
Η τροπολογία βέβαια αναφορικά με τη δεύτερη τροποποίηση της σύμβασης για την άδεια εκμετάλλευσης του κοιτάσματος «Νότια Καβάλα» είναι ένα πρόβλημα που έρχεται εδώ τώρα ως νέα τροποποίηση. Λέμε «παρών». Με άλλη τροπολογία λύνονται εδώ κάποια θέματα της «ΛΑΡΚΟ» κ.ο.κ.. Θα πούμε ένα «ναι» σε αυτήν την τροπολογία. 
Όσον αφορά την τροπολογία της πολεοδομικής νομοθεσίας και κάποια διάφορα ειδικά θέματα, εμείς δεν είχαμε ψηφίσει και εκείνο τον νόμο και δεν ψηφίζουμε και αυτήν την τροποποίηση. Τα θέματα της ειδικής ορνιθολογικής μελέτης –απαγόρευση, διαχείριση, κ.λπ.- μάλλον φαίνεται να είναι σε θετική κατεύθυνση αλλά χρειάζεται περισσότερη συζήτηση, θα ψηφίσουμε «παρών»..
Βέβαια, σε καμμία περίπτωση δεν μπορούμε να ψηφίσουμε μια βουλευτική τροπολογία που ήρθε χθες το βράδυ για τα θέματα των αγροτικών συνεταιρισμών. Δεν είναι εδώ ο αρμόδιος Υπουργός. Έλεος τώρα, κύριε Υπουργέ και κύριοι συνάδελφοι!","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48265"," Παρακαλώ, παρακαλώ!
ΑΣΗΜΙΝΑ ΞΗΡΟΤΥΡΗ – ΑΙΚΑΤΕΡΙΝΑΡΗ: Τελειώνω. Την καταψηφίζουμε και το μεγάλο θέμα των αγροτικών συνεταιρισμών πρέπει να έρθει σε ενιαίο νομοσχέδιο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48266"," Εντάξει, κυρία συνάδελφε. Είπαμε πέντε λεπτά για τις τροπολογίες, είπαμε ανοχή…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48267"," Εντάξει, κύριε Πρόεδρε.
Εσείς μας φέρνετε σε αυτήν τη θέση.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48268"," Εμείς;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48269"," Ναι, εσείς!
Δεν ξέρω τι κάνατε στη Διάσκεψη των Προέδρων και αν εγκρίνατε να γίνουν όλα αυτά τα πράγματα!","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48270"," Στη Διάσκεψη των Προέδρων μετέχετε. Μετέχει και το κόμμα σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48271"," Εμείς δεν τα εγκρίνουμε.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48272"," Η Διάσκεψη των Προέδρων αποφάσισε μία συνεδρίαση. Είστε παλιά κοινοβουλευτικός και ξέρετε ότι στις συμβάσεις μιλάμε πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48273"," Για τις συμβάσεις.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48274"," Για τις συμβάσεις μιλάμε πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48275"," Είναι τέσσερις συμβάσεις. Τέσσερα επί πέντε, δηλαδή, είκοσι λεπτά. Και οι τροπολογίες ξεχωριστά.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48276"," Δεν είναι έτσι.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48277"," Ορίστε; Δεν είναι τέσσερις οι συμβάσεις και οκτώ οι τροπολογίες;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48278"," Δηλαδή, ο Υπουργός θα μιλήσει εκατό λεπτά;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48279"," Ορίστε;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48280"," Με τη λογική σας ο κύριος Υπουργός, θέλει ογδόντα λεπτά, τέσσερις επί είκοσι είναι ογδόντα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48281"," Να μιλήσει!","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48282"," Σοβαρά;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48283"," Τι να πω;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48284"," Είπαμε ανοχή, αλλά να υπάρχει και μια κατανόηση. Πού έχει ακουστεί αυτό; Σε κανονική εισήγηση νομοσχεδίου έχετε δεκαπέντε λεπτά, όχι εικοσιπέντε!
Ορίστε, κύριε Κασαπίδη, έχετε τον λόγο και ισχύουν και για εσάς αυτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48285"," Δεν προηγείται το ΚΚΕ;","ΓΕΩΡΓΙΟΣ ΚΑΣΑΠΙΔΗΣ",203
"48286"," Έχετε τον λόγο και όταν δώσει τον λόγο το Προεδρείο, οφείλετε να ακούσετε. Έχουμε συνεννοηθεί με τα κόμματα. Το λέω γιατί σας βλέπω ότι έχετε μια αμφιβολία.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48287"," Ναι, γιατί συνήθως οι Ανεξάρτητοι Δημοκρατικοί Βουλευτές μιλάμε μετά από τα κόμματα. Εφόσον, όμως, άλλαξε η σειρά θα εκθέσουμε και εμείς τις θέσεις μας, τις απόψεις μας για ένα τόσο σοβαρό θέμα που εσωκλείουν οι τέσσερις συμβάσεις και οι σχετικές –όσες είναι σχετικές- τροπολογίες που συζητάμε σήμερα.
Έχουμε τοποθετηθεί και στην επιτροπή με τις επιφυλάξεις μας και τις επισημάνσεις που έχουμε κάνει για το συγκεκριμένο νομοσχέδιο. Θα ήθελα, ξεκινώντας την έκθεση των ιδεών μας και των σκέψεων μας, να υπενθυμίσω στο Τμήμα και σε όσους μας ακούν τα λόγια του πρώην Πρωθυπουργού, του κ. Παπανδρέου, που έλεγε ότι η χώρα δεν έχει καθόλου πετρέλαιο. 
Άραγε πόσο αληθινός ήταν τότε; Ήξερε τι έλεγε ο Πρωθυπουργός της χώρας για ένα τόσο κεφαλαιώδους σημασίας θέμα που καθορίζει και θα καθορίσει τις οικονομικές εξελίξεις στη χώρα μας; Μέχρι πριν από τρία χρόνια ακούγαμε αυτές τις ρήσεις. 
Βέβαια, διαψεύδεται από τις εξελίξεις, αλλά μάλλον κάτι άλλο κρυβόταν πίσω από εκείνες τις αναφορές, ακριβώς για να οδηγηθούμε σε αυτή την δέσμευση της χώρας μέσω των υπογραφών του μνημονίου ως να μην υπήρχε άλλη διέξοδος και τώρα που φτάσαμε σε αυτήν τη δεινή θέση, όπου και η διαπραγματευτική δύναμη και ικανότητα της χώρας είναι περιορισμένη, ερχόμαστε κάπως εσπευσμένα, κύριε Υπουργέ, να επικυρώνουμε αυτές τις συμφωνίες και τις συμβάσεις που αφορούν, όπως προανέφερα, ένα σημαντικό θέμα για την εθνική μας οικονομία. 
Όπως αναφέρθηκε και από όλους τους προλαλήσαντες, η σύμβαση αυτή σαφώς και μας ενδιαφέρει και μας προκαλεί το ενδιαφέρον να παρακολουθούμε στο εξής τις εξελίξεις γύρω από αυτό το θέμα, ως προς το οποίο συνηγορούμε να ξεκινήσουν να γίνουν οι έρευνες, οι εξορύξεις. Επιτέλους, η χώρα μας περίμενε δεκαετίες από τότε που είχαν γίνει οι πρώτες επιστημονικές αναφορές, οι πρώτες ενδείξεις ότι πραγματικά υπάρχει πετρέλαιο σε αυτήν τη χώρα, από τις δεκαετίες του 1960 και του 1970 ακόμα. 
Μέσα από μια διαδικασία, που αξίζει πράγματι να την καταγράψουμε κάποια στιγμή σε αυτήν εδώ την Αίθουσα, φτάσαμε σήμερα σε μια δύσκολη από διαπραγματευτικής άποψης θέση της χώρας να εκμεταλλευόμαστε αυτό τον πλούτο. Επομένως, σε αυτή την θέση σαφώς, όπως αντιλαμβάνεται ο καθένας, δεν μπορεί να διεκδικήσει το ελληνικό δημόσιο περισσότερο φόρο υπέρ του ελληνικού δημοσίου, δεδομένου ότι το ποσοστό αυτό που καταγράφεται ως 20% μπορεί να είναι μεγαλύτερο από άλλες χώρες και σίγουρα μικρότερο από κάποιες άλλες. 
Όμως, δεδομένο είναι ότι εμείς ως χώρα το έχουμε ανάγκη όσο ποτέ σήμερα, κύριε Υπουργέ, αυτό το ποσοστό. Αν μπορεί, να γίνει και λίγο μεγαλύτερο, γιατί απ’ αυτά περιμένει η χώρα μας για να αποπληρώσει αυτό το χρέος ή για να δημιουργήσει συνθήκες και προϋποθέσεις ανάπτυξης στην ελληνική επικράτεια. 
Από πού θα αντλήσουμε αυτόν τον πλούτο, που όλοι λέμε; Από τον πρωτογενή τομέα, με τη γενικότερη του έννοια, συμπεριλαμβανομένων και των ορυκτών πόρων, θα μπορέσει η χώρα να κεφαλαιοποιήσει αυτές τις αξίες σε ρευστότητα μέσω της εξωστρέφειας και να χρηματοδοτήσει βάσει ενός σχεδίου –που περιμένουμε κάποια στιγμή να έρθει και αυτό το αναπτυξιακό σχέδιο- και να δοθούν αυτές οι κατευθύνσεις. 
Επίσης, τα ποσά των μισθωμάτων, όπως υπολογίζονται, δημιουργούν κάποιες απορίες, κύριε Υπουργέ. Και ναι, δεχόμαστε ότι αυτές οι επενδύσεις που θα γίνουν από τους ιδιώτες είναι αρκετά δαπανηρές και με ένα σχετικό ρίσκο. Ωστόσο, τίθενται κάποια ερωτηματικά, όπως πόσο αξιόπιστο είναι το σύστημα ελέγχου των εξόδων αυτών των επενδυτών, αλλά και της ροής των εξορύξεων των κοιτασμάτων ως προς την ποσότητα και την ποιότητα των ορυκτών που θα εξορύσσονται, για να αποτιμώνται στη συνέχεια και επ’ αυτών να φορολογούνται οι ποσότητες αυτές υπέρ του ελληνικού δημοσίου. 
Δεν θέλουμε να σταθούμε αρνητικά σε αυτήν την προσπάθεια, κύριε Υπουργέ. Το θέτουμε, όμως, μετ’ επιτάσεως αυτό το ερώτημα, καθώς θέλουμε να υπάρχουν προς γνώση του ελληνικού λαού –γιατί είναι η περιουσία του ελληνικού λαού- όλες αυτές οι παράμετροι και οι δείκτες που θα καταγράφουν την ποσότητα εξόρυξης των πετρελαίων και την ποιότητα, ώστε να ξέρει ο ελληνικός λαός ότι υπάρχει μια αντικειμενικότητα, μια δικαιοσύνη, έστω και σε αυτό το ποσοστό της φορολόγησης, που να το δεχτούμε ότι είναι μια αρχή και πρέπει να προκαλέσουμε το ενδιαφέρον να ανοίξει αυτή η βιομηχανία. Χρειάζεται όμως στη συνέχεια και μια βελτίωση αυτής της φορολόγησης. Πάρτε το όπως έγινε και στα φωτοβολταϊκά, κύριε Υπουργέ. 
Επίσης, ένα άλλο θέμα που τέθηκε και στην επιτροπή είναι αυτή η περιβόητη πρωτοβουλία της Κυβέρνησης για την ανακήρυξη της ΑΟΖ, με τις θετικότατες επιπτώσεις που θα έχει στη συνέχεια για τη χώρα μέσω της κεφαλαιοποίησης αυτών των προσοδοφόρων κοιτασμάτων, τα οποία θα προστατεύονται κάτω από το καθεστώς και που άμεσα μπορεί να αποφέρει για τη χώρα αρκετές δεκάδες δισεκατομμύρια ευρώ, κεφαλαιοποιώντας αυτά τα έσοδα και προεισπράττοντάς τα τώρα που πραγματικά τα έχουμε ανάγκη. 
Αυτό είναι ένα μεγάλο θέμα, κύριε Υπουργέ. Περιμένουμε με ενδιαφέρον και αγωνία και τις δικές σας πρωτοβουλίες, δεδομένου ότι ξέρετε μάλλον καλύτερα από τον καθένα εδώ μέσα τι συμβαίνει στη χώρα μας γύρω από αυτόν τον πλούτο. 
Θέλουμε όμως πιο τολμηρά βήματα, πιο αποφασιστικά. Το έχει ανάγκη η χώρα και εμείς μπορούμε εδώ να συνεννοηθούμε όλα τα κόμματα, όλες οι παρατάξεις –σας το έχουν θέσει άλλωστε- και να ενισχυθεί αυτή η πρωτοβουλία απ’ όποιον και αν τη λάβει. Άλλωστε, είναι θέματα, που μάλλον μας ενώνουν, εφόσον μπορούμε να συνεννοηθούμε, με αντικειμενικούς δείκτες, με διαφάνεια, με δίκαιους δείκτες που θα υπηρετούν τον ελληνικό λαό, πολύ περισσότερο στη δύσκολη αυτή στιγμή που βρίσκεται η χώρα.
Επίσης, έχουν γίνει αναφορές και έχουμε επισημάνει και εμείς τα θέματα προστασίας του περιβάλλοντος, δεδομένου και ότι τα σημεία που θα γίνουν αυτές οι έρευνες και οι προσπάθειες εξόρυξης είναι είτε περιοχές «NATURA» είτε οικολογικά ευαίσθητες περιοχές. Και εδώ, ναι μεν υπάρχει μία ρητή αναφορά για όρους προστασίας του περιβάλλοντος και τις σχετικές αυτές μελέτες, αλλά, κύριε Υπουργέ, γνωρίζετε πολύ καλά ότι σε αρκετές από αυτές τις περιοχές ήδη αναπτύσσονται παραγωγικές δραστηριότητες, είτε είναι του τουρισμού είτε του πρωτογενούς τομέα, και σε καμμιά περίπτωση δεν θα πρέπει να αφεθούν περιθώρια λειτουργίας ανταγωνιστικών φαινομένων και δράσεων της μιας δραστηριότητας έναντι της άλλης. Διότι και στις άλλες δραστηριότητες, είτε είναι στις ιχθυοκαλλιέργειες είτε στην τουριστική βιομηχανία, έχουν επενδυθεί χρήματα, έχουν δημιουργηθεί θέσεις εργασίας και σε καμμιά περίπτωση σε αυτήν την προσπάθεια που γίνεται για την αξιοποίηση των πετρελαίων, δεν θα πρέπει να θιγούν αυτά τα δεδομένα, τα καλώς εννοούμενα συμφέροντα.
Μία άλλη επισήμανση και πρόταση που είχαμε καταθέσει και στην επιτροπή, κύριε Υπουργέ, αφορά γενικότερα την ενεργειακή πολιτική στη χώρα, με δεδομένη πλέον την ένταξη και της άλλης παραμέτρου, αυτής των πετρελαίων, που πίσω από τα οποία είναι μια ολόκληρη βιομηχανία, η βιομηχανία των πετροχημικών. 
Θα χρειαστεί προφανώς, όπως αντιλαμβανόμαστε όλοι, ουσιαστικά και ένα χωροταξικό σχεδιασμό γύρω από τα κοιτάσματα και στη συνέχεια γύρω από τις περιοχές, όπου θα αναπτυχθούν αυτές οι πρόσθετες και προστιθέμενης αξίας εργασίες, για να αξιοποιηθεί αυτός ο πρωτογενής πλούτος εντός της χώρας και να μην παρατηρηθούν φαινόμενα που συμβαίνουν σε τρίτες χώρες, όπου φεύγει αυτός ο «μαύρος χρυσός» και αλλού διυλίζεται, αλλού δημιουργούνται αυτά τα τελικά προϊόντα, τα οποία έχουν μπει στη ζωή μας καθημερινά και μπορεί εδώ η χώρα μας κυριολεκτικά να παίξει ένα σημαντικό ρόλο.
Επίσης, περιμένουμε με ενδιαφέρον όλοι εδώ οι συνάδελφοι, κύριε Υπουργέ, μια δική σας πρωτοβουλία, αν δεν κάνω λάθος –διορθώστε με- σχετικά με τη σύνδεση των εσόδων από το πετρέλαιο με τα ασφαλιστικά ταμεία, για τις επόμενες γενεές. Περιμένουμε να διατυπωθεί, να συνδεθεί, να αποτυπωθεί, να ποσοτικοποιηθεί. Θα μπορούσε σε αυτό το ποσοστό που αναφέρεται και καταγράφεται για τη φορολογία υπέρ δημοσίου 20% και 5% υπέρ των τοπικών κοινωνιών, να υπάρξει και ένα πρόσθετο ποσοστό γι’ αυτό που εσείς είχατε ανακινήσει και το βλέπουμε πολύ θετικά.
Αυτές είναι κάποιες επισημάνσεις, κάποιες παρατηρήσεις και θα ήθελα να προσθέσω μία ακόμα που δεν αφορά το Υπουργείο σας, αλλά εμμέσως αγγίζει και εσάς. Αφορά τη φοροδιαφυγή στα καύσιμα. Και φέτος για μία ακόμα χρονιά –τουλάχιστον στη διάρκεια της δεκαετίας που βρίσκομαι εδώ ως εκπρόσωπος των συμπολιτών μου από το Νομό Κοζάνης- ακούω ότι η φοροδιαφυγή στα καύσιμα δεν ελέγχεται αποτελεσματικά, με αποτέλεσμα ποσά της τάξεως του ενός, ενάμισι, δύο δισεκατομμυρίων ευρώ να μην μπορεί το δημόσιο να τα εισπράξει.
Εδώ, κύριε Υπουργέ, τίθεται και η εύλογη απορία στο μυαλό του καθενός για το οξύμωρο φαινόμενο, από τη μια να θέλουμε να διασφαλίσουμε και να βεβαιώσουμε τον απόλυτο έλεγχο στην εξόρυξη των πετρελαίων σε αυτές τις εταιρείες που θα κάνουν την έρευνα και αργότερα την εκμετάλλευση –και λέμε ότι θα το διασφαλίσουμε, ότι έχουμε το μηχανισμό- και από την άλλη η πράξη και η πρακτική μας να διαψεύδει ακόμα και όσους θέλουμε να συνηγορήσουμε και να δεχθούμε αυτήν την προοπτική, γιατί δεν μπορούμε να ελέγξουμε το καύσιμο που κυκλοφορεί στη χώρα μας.
Ακόμα δεν έχει εφαρμοστεί πλήρως το μέτρο ελέγχου με τα ειδικά μηχανήματα σε όλα τα πρατήρια, πολλώ δε μάλλον και στα διυλιστήρια, όπου μπορεί να γίνει ο απόλυτος έλεγχος, ή και στα πλωτά μέσα.
Και εδώ, κύριε Υπουργέ, περιμένουμε δέκα χρόνια. Ας μην αφήσουμε άλλο αυτήν την πληγή.","ΓΕΩΡΓΙΟΣ ΚΑΣΑΠΙΔΗΣ",203
"48288"," Το αναφέρατε κι εσείς ότι δεν είναι θέμα του Υπουργού. Κάντε μία ερώτηση στο Υπουργείο Οικονομικών.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48289"," Κύριε Πρόεδρε, ίσως να έχετε δει ότι έχουμε καταθέσει ήδη τρεις ερωτήσεις και προσωπικά και μαζί με άλλους συναδέλφους.","ΓΕΩΡΓΙΟΣ ΚΑΣΑΠΙΔΗΣ",203
"48290"," Ωραία. Θα συζητηθεί τότε στην Ολομέλεια. Το λέω αυτό για να περιοριστούμε επί του νομοσχεδίου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48291"," Απλά θα ήθελα να προκαλέσω το ενδιαφέρον του κυρίου Υπουργού, γιατί ξέρω ότι πραγματικά δίνει έναν αγώνα γι’ αυτόν τον κλάδο και σαφώς και ο ίδιος θα ήθελε να δει ότι ο πλούτος που παράγεται και με τη συνδρομή τη δικιά του δικαίως φορολογείται και στη χρήση του προς όφελος της ελληνικής κοινωνίας.
Αυτά ως προς τις συμβάσεις που έρχονται προς κύρωση. Δεν θέλουμε να σταθούμε απέναντι, κύριε Υπουργέ, σε αυτήν την προσπάθεια που γίνεται από τη χώρα σε αυτήν τη δύσκολη στιγμή.
Με αυτές τις παρατηρήσεις που έχουμε κάνει ως προς τα έσοδα του κράτους από τα μισθώματα και από τη φορολογία, θα θέλαμε αυτά να αυξηθούν περαιτέρω. Θα θέλαμε να υπάρχει έλεγχος ουσιαστικός και αυτό να το βλέπει ο ελληνικός λαός, με ένα σύστημα, όπως με ένα δελτίο μηνιαίας ενημέρωσης, όπου να φαίνεται πόσο πετρέλαιο βγαίνει, τι ποιότητα και πόσο εισπράττει το ελληνικό δημόσιο, προς όφελος του ελληνικού λαού. 
Αυτό θα βοηθούσε πάρα πολύ, για να νιώσει και ο Έλληνας ότι αυτός ο υπόγειος πλούτος, για τον οποίο μιλάμε όλοι για χρόνια, αρχίζει και αποδίδει έστω λίγο στην αρχή, στη συνέχεια σαφώς και θα μπορεί να αναθεωρηθεί, προς όφελος της εθνικής οικονομίας και του ελληνικού λαού. Δεν στεκόμαστε λοιπόν απέναντι στις κυρώσεις.
Όσον αφορά τις τροπολογίες που ήρθαν μόλις χθες, κύριε Υπουργέ, είναι θέμα και θέση αρχών της κοινοβουλευτικής μας ομάδας, να μην υπερψηφίζουμε τέτοιες τροπολογίες που έρχονται και εκπρόθεσμα και ετεροχρονισμένα στην κοινοβουλευτική διαδικασία. 
Θα δώσουμε θετική ψήφο μόνο στη σύμβαση που αφορά τη ρύθμιση των θεμάτων της εταιρείας «KAVALA OIL» και για τις άλλες θα δηλώσουμε «παρών».
Δίνουμε θετική ψήφο στο νομοσχέδιο.","ΓΕΩΡΓΙΟΣ ΚΑΣΑΠΙΔΗΣ",203
"48292"," Ευχαριστούμε τον κ. Κασαπίδη.
Συνεχίζουμε τώρα με τους συναδέλφους αγορητές.
Τον λόγο έχει η κ. Καφαντάρη για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48293"," Να υπάρχει και ανοχή βέβαια.","ΧΑΡΟΥΛΑ ΚΑΦΑΝΤΑΡΗ",215
"48294"," Θα υπάρχει ανοχή, αλλά δεν θα χαλάσουμε την έννοια των λέξεων και όταν λέμε ανοχή τα πέντε λεπτά να γίνονται είκοσι.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48295"," Όχι, εντάξει, αλλά τα πέντε λεπτά μπορούν να γίνουν και δέκα.","ΧΑΡΟΥΛΑ ΚΑΦΑΝΤΑΡΗ",215
"48296"," Την ανοχή θα την έχετε, αλλά όπως σας είπα να είναι στη λογική που εκφράζει η έννοια της λέξης «ανοχή».
Έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48297"," Κύριε Πρόεδρε, κύριε Υπουργέ, κυρίες και κύριοι Βουλευτές, μια παραπαίουσα Κυβέρνηση, που έχει φέρει τη χώρα στα πρόθυρα της ανθρωπιστικής κρίσης, προχωρεί σταθερά, εφαρμόζοντας μνημονιακές πολιτικές, χέρι-χέρι με την κατάλυση της δημοκρατίας και των δημοκρατικών θεσμών, σταδιακά.
Η όλη διαδικασία η οποία ακολουθήθηκε και ήρθαμε σήμερα να κυρώσουμε αυτές τις συμβάσεις, που έχουν να κάνουν με την έρευνα και εξόρυξη υδρογονανθράκων και συγκεκριμένα τις συμβάσεις «ανοιχτής πόρτας», ουσιαστικά είναι άκρως αντιδημοκρατική, ερήμην της Βουλής, ερήμην του ελληνικού λαού, παρά το ότι εμείς από το Φεβρουάριο είχαμε ζητήσει στην αντίστοιχη επιτροπή να έρθει ο κύριος Υπουργός για να ενημερώσει. 
Δεν θα πω περισσότερα, διότι αναφέρθηκε και ο εισηγητής μας. Ένα πάντως είναι γεγονός: η προσπάθεια της Κυβέρνησης για άλλη μία φορά να δημιουργήσει αυτό το νέο μύθο, το νέο success story σε σχέση με την έρευνα και εξόρυξη των υδρογονανθράκων. 
Είναι μια διαδικασία που τα τελευταία χρόνια ουσιαστικά κυκλοφορεί γενικότερα, καλλιεργούνται μύθοι, ιστορίες για θησαυρούς και πακτωλούς υδρογονανθράκων, διαρροές απόρρητων εκθέσεων, υπερφίαλες εκτιμήσεις που στερούνται επιστημονικού ερείσματος και γίνεται ουσιαστικά μια προσπάθεια αποπροσανατολισμού της κοινής γνώμης από τα μνημόνια και το ξεπούλημα της δημόσιας περιουσίας.
Εγώ, θα ήθελα να πω, κύριε Υπουργέ, ότι και εσείς πέρυσι είπατε ότι ακόμα και τα έσοδα από την έρευνα τέλος πάντων θα δοθούν στα ΑΕΙ, στα πανεπιστήμια, θα γίνουν καινούργια τμήματα, όταν η πολιτική της Κυβέρνησης υποχρηματοδοτεί τα πανεπιστήμια, κλείνει σχολές και είναι υπό απόλυση διοικητικοί υπάλληλοι.
Όσον αφορά το ν.4001/2011, που προέβλεπε το νέο θεσμικό πλαίσιο για τις έρευνες, ο νόμος αυτός σύμφωνα με τον τότε Υπουργό κ. Παπακωνσταντίνου, αποτελούσε μνημονιακή υποχρέωση. Ίσως αυτή η υποχρέωση να είναι και η αιτία που τα μόνα που εφαρμόστηκαν απ’ αυτόν τον νόμο ουσιαστικά είναι η μείωση του φορολογικού συντελεστή για τις εταιρείες και η αύξηση επιφάνειας των οικοπέδων.
Ο νόμος αυτός προέβλεπε τη δημιουργία ενός νέου ελεγκτικού μηχανισμού, μιας κρατικής εταιρείας, της ΕΔΕΥ, που μέχρι σήμερα ουσιαστικά παραμένει ανύπαρκτη μόνο με πρόεδρο και αντιπρόεδρο που διορίστηκε.
Την ίδια στιγμή εσείς ουσιαστικά αναθέτετε σε συμβούλους την έρευνα και αξιοποίηση των υδρογονανθράκων. Χωρίς εμείς να είμαστε αντίθετοι στη χρήση συμβούλων, τον καθοριστικό ρόλο έπρεπε σε αυτό το θέμα να τον παίζει η ΕΔΕΥ, η αντίστοιχη δημόσια εταιρεία.
Μιλήσατε για δημόσιο συμφέρον. Ποιες είναι οι εισηγήσεις της ΕΔΕΥ ουσιαστικά για τα αποτελέσματα του διαγωνισμού; Οι κανονισμοί, οι οδηγίες για το περιβάλλον, η ασφάλεια των εργαζομένων, η ασφάλεια των εγκαταστάσεων; Μήπως όλες αυτές οι εξωθεσμικές διαδικασίες με τις δεκαεπταμελείς επιτροπές στελεχών, οι προσωπικές συναντήσεις ακόμα και δικές σας, κύριε Υπουργέ, και εκπροσώπων του Υπουργείου σας με ενδιαφερόμενους και η συνεχής απαξίωση αυτού του φορέα ουσιαστικά είναι παράνομες; Αυτό θα φανεί στο μέλλον.
Κύριε Υπουργέ, στην επιτροπή μιλήσατε για πατριωτικό καθήκον. Αλλά θα ήθελα να πω ότι πατριωτικό καθήκον σήμερα είναι η διασφάλιση και προστασία του φυσικού περιβάλλοντος της πατρίδας μας, όλου του περιβάλλοντος και η προστασία της πολιτιστικής μας κληρονομιάς. Αυτό είναι το πατριωτικό καθήκον. Όσον αφορά την πολιτιστική κληρονομιά θα αναφερθώ μόνο στη σύμβαση για τα Ιωάννινα, που ουσιαστικά είναι χερσαία και δεν αναφέρει τίποτα για Αρχαιολογική Υπηρεσία.
Όσον αφορά το φυσικό περιβάλλον, όπως λέμε, αυτή η στρατηγική μελέτη περιβαλλοντικών επιπτώσεων, ΣΜΠΕ, γράφτηκε το 2011 και δημοσιεύτηκε το 2012. Η τεχνολογική εξέλιξη έχει προχωρήσει. Όσον αφορά δε τη σύνταξη της μελέτης, αυτή έγινε από την κ. Σταματάκη, η οποία σήμερα είναι και Πρόεδρος της ΕΔΕΥ. Μήπως πρέπει αυτήν τη στιγμή να ξαναγίνει μια τέτοια σοβαρή στρατηγική μελέτη περιβαλλοντικών επιπτώσεων;
Μήπως αυτήν τη στιγμή έπρεπε ήδη να έχει εφαρμοστεί η οδηγία 30/2013 της Ευρωπαϊκής Ένωσης, να είχατε εξασφαλίσει, δηλαδή, εκείνους τους περιβαλλοντικούς όρους που θα διασφαλίσουν το φυσικό περιβάλλον της χώρας μας, αντί να προχωράμε χωρίς να έχει ενσωματωθεί στο ελληνικό δίκαιο η εν λόγω οδηγία, όταν δεν έχει προχωρήσει το Πρωτόκολλο της Μαδρίτης που υπογράφηκε το 1994 και αφορούσε την προστασία της Μεσογείου από την ρύπανση και από εξορύξεις στην υφαλοκρηπίδα; Αυτά είναι σοβαρά ζητήματα, κύριε Υπουργέ και κυρίες και κύριοι συνάδελφοι.
Οι ΜΠΕ πρέπει να περιλαμβάνουν όλους τους κινδύνους από ατυχήματα και τις μεθόδους εξόρυξης που τελικά θα εφαρμοστούν. Πρέπει να υπάρχουν προβλέψεις για την επαγόμενη σεισμικότητα. Ο καθένας καταλαβαίνει τι είναι αυτό και δεν είναι μόνο το θέμα των σεισμών. Υπάρχει και αυτό το φυσικό φαινόμενο που ανέφερα.
Επίσης, πρέπει να περιλαμβάνει συγκεκριμένα μέτρα για την υπερεκμετάλλευση του σχετικού φυσικού αερίου. Εδώ πρέπει να πω ότι σε άλλες χώρες –μάλλον θα γίνει και εδώ γιατί δεν περιλαμβάνεται μέσα στις συμβάσεις και στη ΣΜΠΕ συγκεκριμένα- το συσχετιζόμενο φυσικό αέριο, το εκλυόμενο, δηλαδή, μεθάνιο, που είναι ένα από τα κύρια αέρια του θερμοκηπίου, ουσιαστικά αφήνεται στην ατμόσφαιρα και είναι ένας από τους παράγοντες επιδείνωσης της κλιματικής αλλαγής.
Πρέπει εδώ να πούμε ότι οι εξορύξεις πετρελαίου και υδρογονανθράκων είναι από εκείνες οι οποίες επιβαρύνουν ακόμα περισσότερο το θέμα της κλιματικής αλλαγής στον τομέα των ανθρωπογενών παρεμβάσεων. 
Όσον αφορά ρήτρα αυτόματης προσαρμογής σε επιταγές νέων οδηγιών για λόγους περιβαλλοντικής προστασίας, δεν υπάρχει. Μπορεί να αναφέρεται κάτι στην αιτιολογική έκθεση, αλλά μέσα στις συμβάσεις δεν υπάρχει. Θα θυμίσω ότι πέρυσι μία απλή αεροπορική σύμβαση με τη Ζάμπια είχε επικυρώσει η Βουλή και περιείχε αυτήν τη ρήτρα. Στα τόσο σοβαρά ζητήματα δεν υπάρχει τίποτα.
Τέλος, θα ήθελα να αναφερθώ και στο θέμα της εύρεσης αποθεμάτων μη συνδεδεμένου φυσικού αερίου, δηλαδή non associated natural gas. Ειδικά στα χερσαία τμήματα θα έπρεπε να έχει συμπεριληφθεί ο όρος «μη αξιοποίηση».
Εδώ, φυσικά μιλάμε για το σχιστολιθικό αέριο. Το συγκεκριμένο αφορά ιδιαίτερα και την περιοχή των Ιωαννίνων και θα έπρεπε να υπάρχει αυτός ο όρος μέσα.
Δεν θα μιλήσω για τη φορολογία, γιατί δεν έχω χρόνο. Είναι, όμως, καθοριστικό το ότι έχουμε από τις χαμηλότερες φορολογίες. Όταν ακόμη και η Συρία έχει 28,5%, η Αλγερία 38,5%, εμείς είμαστε στο 20% συν 5%.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΧΑΡΟΥΛΑ ΚΑΦΑΝΤΑΡΗ",215
"48298"," Ολοκληρώστε, παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48299"," Δεν είμαστε αντίθετοι ως ΣΥΡΙΖΑ στην έρευνα και στην αξιοποίηση του ορυκτού μας πλούτου. Είμαστε αντίθετοι στα success stories τα οποία πάνε αυτήν τη στιγμή να δημιουργηθούν, όταν θα ξέρουμε όντως εάν υπάρχουν εκμεταλλεύσιμα κοιτάσματα τουλάχιστον μετά από οκτώ χρόνια. Τότε, βέβαια, θα πρέπει να εκτιμηθεί το εάν συμφέρει ή όχι τη χώρα με τις συνθήκες εκείνης της εποχής.
Βέβαια, με την εν λόγω Κυβέρνηση δεν υπάρχει προστασία του δημοσίου συμφέροντος, προστασία του περιβάλλοντος και των τοπικών κοινωνιών. Αυτό μπορεί να γίνει μόνο με μια άλλη κυβέρνηση, μία κυβέρνηση με πυρήνα το ΣΥΡΙΖΑ και τους συμμάχους του.
Κύριε Υπουργέ, είπατε στην επιτροπή ότι αυτό είναι το νέο αναπτυξιακό μοντέλο της χώρας. Υπάρχει γραμμένο και στα Πρακτικά. Μοντέλο αναπτυξιακό της χώρας δεν είναι το μοντέλο των εξορύξεων των πετρελαίων. Μοντέλο αναπτυξιακό της χώρας είναι, πρώτα απ’ όλα, η ανάπτυξη με σεβασμό στο περιβάλλον, με σεβασμό στα οικοσυστήματα. Είναι η ανάπτυξη με νέες ενεργειακές τεχνολογίες, η αξιοποίηση ουσιαστικά των πλεονεκτημάτων της χώρας μας, των ΑΠΕ και η αλλαγή του ενεργειακού μείγματος. Αυτό είναι ένα νέο αναπτυξιακό μοντέλο.","ΧΑΡΟΥΛΑ ΚΑΦΑΝΤΑΡΗ",215
"48300"," Κυρία Καφαντάρη, ευχαριστούμε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48301"," Κλείνοντας, θέλω να πω ότι υπάρχει θέμα με τις συμβάσεις σε σχέση με το μεγάλο ζήτημα της ΑΟΖ, που είναι ένα ζήτημα το οποίο έχει γεωπολιτικές διαστάσεις και δεν έχει ληφθεί υπ’ όψιν.
Κύριε Πρόεδρε, θέλω να πω δύο κουβέντες για τις τροπολογίες. Θέλω να τοποθετηθώ για την τροπολογία για το πάρκο Τρίτση.","ΧΑΡΟΥΛΑ ΚΑΦΑΝΤΑΡΗ",215
"48302"," Σας παρακαλώ, όμως, να μην κάνετε κατάχρηση. Κατάχρηση της κατάχρησης κάνετε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48303"," Ευχαριστώ πολύ που μου δίνετε τη δυνατότητα. Δύο λεπτά ακόμα χρειάζομαι μέσα σε αυτήν τη διαδικασία με οκτώ τροπολογίες…","ΧΑΡΟΥΛΑ ΚΑΦΑΝΤΑΡΗ",215
"48304"," Όχι, έχετε ένα λεπτό ακόμη. Μόλις φθάσετε τα δέκα λεπτά, κλείνετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48305"," Θέλω να μιλήσω για το πάρκο Τρίτση.
Κύριε Υπουργέ, αυτήν τη στιγμή γνωρίζετε ότι στο πάρκο Τρίτση γίνονται εργασίες ασφαλτόστρωσης, ότι ετοιμάζεται να εγκατασταθεί ένα νέο λούνα-παρκ μέσα στο πάρκο Τρίτση, στο πάρκο περιβαλλοντικής ευαισθητοποίησης, ένα από τα μεγαλύτερα της Ευρώπης και το μεγαλύτερο θεματικό πάρκο των Βαλκανίων; Η εγκατάλειψη, η απαξίωση από την πολιτεία τόσα χρόνια, ακόμη και από αρνητικές δράσεις και της τοπικής αυτοδιοίκησης –όχι συνολικά, αλλά συγκεκριμένα- έχουν φέρει το πάρκο Τρίτση εδώ που το έφεραν.
Με το ν.4002/2011 δημιουργήθηκε ο Μητροπολιτικός Φορέας Ανάπλασης-Διαχείρισης Προστατευόμενων Περιοχών, μετά από συγχώνευση του πάρκου Τρίτση, του Ελαιώνα και του αντίστοιχου του Κηφισού. Θα ήθελα να βάλω ένα θέμα. Δεν έχει γίνει κανένας διαχειριστικός έλεγχος μέχρι σήμερα ούτε πριν για το πόσα χρήματα είχαν δοθεί στο πάρκο αλλά ακόμη και μετά τη συγχώνευση δεν έχει γίνει απολογισμός από το τελευταίο διοικητικό συμβούλιο.
Επίσης, θα ήθελα να τονίσω ότι αυτήν τη στιγμή έχει καταληφθεί το πάρκο από τρίτους και κανείς δεν γνωρίζει ποια είναι η σημερινή του έκταση.","ΧΑΡΟΥΛΑ ΚΑΦΑΝΤΑΡΗ",215
"48306"," Κάντε και καμμία ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48307"," Ακόμη και ο Συνήγορος του Πολίτη, όταν ζήτησε ενημέρωση, δεν πήρε απάντηση ούτε για τα όρια του πάρκου.","ΧΑΡΟΥΛΑ ΚΑΦΑΝΤΑΡΗ",215
"48308"," Ευχαριστούμε την κ. Καφαντάρη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48309"," Ένα λεπτό ακόμη και κλείνω, κύριε Πρόεδρε.","ΧΑΡΟΥΛΑ ΚΑΦΑΝΤΑΡΗ",215
"48310"," Στα δώδεκα λεπτά φθάσατε, κυρία Καφαντάρη. Τελειώσαμε!
Κύριε Αποστόλου, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48311"," Σας παρακαλώ, ένα λεπτό, για να πω την πρότασή μας.","ΧΑΡΟΥΛΑ ΚΑΦΑΝΤΑΡΗ",215
"48312"," Μα, κυρία Καφαντάρη, από τα εννέα λεπτά πήγατε στα δώδεκα!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48313"," Πήγα στα δέκα λεπτά. Ένα λεπτό ακόμη ζητώ.","ΧΑΡΟΥΛΑ ΚΑΦΑΝΤΑΡΗ",215
"48314"," Σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48315"," Όσον αφορά τη μεταβίβαση του πάρκου στον ΑΣΔΑ, όταν έγινε ο ΑΣΔΑ, οι συνθήκες ήταν διαφορετικές. Σήμερα έχουμε πρωτοβάθμια και δευτεροβάθμια αυτοδιοίκηση και μιλάμε για διασφάλιση του δημόσιου χαρακτήρα του πάρκου…","ΧΑΡΟΥΛΑ ΚΑΦΑΝΤΑΡΗ",215
"48316"," Ευχαριστούμε πολύ, ολοκληρώσατε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48317"," …θεσμική θωράκιση κατά της ιδιωτικοποίησης και δημιουργία φορέα…","ΧΑΡΟΥΛΑ ΚΑΦΑΝΤΑΡΗ",215
"48318"," Ευχαριστούμε πολύ, ολοκληρώσατε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48319"," Συγγνώμη, κύριε Πρόεδρε…","ΧΑΡΟΥΛΑ ΚΑΦΑΝΤΑΡΗ",215
"48320"," Θέλετε να σας αφαιρέσω τον λόγο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48321"," Την πρότασή μου να ολοκληρώσω.","ΧΑΡΟΥΛΑ ΚΑΦΑΝΤΑΡΗ",215
"48322"," Με φέρνετε σε δύσκολη θέση. Τι να κάνω; Σας έχω προειδοποιήσει από τα επτά λεπτά και περάσατε τα δώδεκα!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48323"," Μισό λεπτό, για να πω την πρόταση του ΣΥΡΙΖΑ.","ΧΑΡΟΥΛΑ ΚΑΦΑΝΤΑΡΗ",215
"48324"," Όχι, τελειώσαμε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48325"," Θα είχε τελειώσει τόση ώρα.","ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ",97
"48326"," Δεν κατάλαβα, κυρία συνάδελφε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48327"," Σας ενοχλήσαμε…","ΧΑΡΟΥΛΑ ΚΑΦΑΝΤΑΡΗ",215
"48328"," Δεν κατάλαβα;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48329"," Σας ενοχλεί.","ΧΑΡΟΥΛΑ ΚΑΦΑΝΤΑΡΗ",215
"48330"," Με ενοχλεί; Σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48331"," Την πρότασή μας να καταθέσουμε. Δεν θέλετε να ακούσετε την πρόταση του ΣΥΡΙΖΑ για το μεγαλύτερο θεματικό πάρκο των Βαλκανίων, γιατί θα καταψηφίσουμε την τροπολογία;","ΧΑΡΟΥΛΑ ΚΑΦΑΝΤΑΡΗ",215
"48332"," Τελειώσαμε. 
Κύριε Αποστόλου, στο Βήμα, γιατί χάσατε το χρόνο σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48333"," Δίνω από το χρόνο μου, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"48334"," Κύριε Δρίτσα, τα εγκρίνετε αυτά εσείς;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48335"," Δίνω από το χρόνο μου, κύριε Πρόεδρε. Καταθέτει την πρόταση.","ΘΕΟΔΩΡΟΣ ΔΡΙΤΣΑΣ",139
"48336"," Εμείς μιλάμε για δημόσιο χαρακτήρα του πάρκου, συμμετοχή πρωτοβάθμιας και δευτεροβάθμιας αυτοδιοίκησης, πανεπιστημίων, του ΥΠΕΚΑ, για να είναι εξασφαλισμένη η χρηματοδότηση και φορέων, της Ορνιθολογικής Εταιρείας, φορέων κατοίκων και εξασφαλισμένη χρηματοδότηση, διότι με βάση την τροπολογία είναι μόνο από το «Πράσινο Ταμείο» και μόνο για πέντε χρόνια. Γι’ αυτό, το ΥΠΕΚΑ αντίστοιχα πρέπει να αναλάβει τις ευθύνες του.
Ευχαριστώ, κύριε Πρόεδρε, και ζητώ συγγνώμη.
(Χειροκροτήματα από την πτέρυγα του ΣΥΡΙΖΑ)","ΧΑΡΟΥΛΑ ΚΑΦΑΝΤΑΡΗ",215
"48337"," Αφού φέρνετε τροπολογία δέκα η ώρα το βράδυ!","ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ",97
"48338"," Κύριε Πρόεδρε, θα ήθελα τον λόγο.","ΙΩΑΝΝΗΣ ΜΑΝΙΑΤΗΣ",297
"48339"," Κύριε Υπουργέ, αμέσως μετά τον κ. Αποστόλου θα σας δώσω τον λόγο.
Κύριε Αποστόλου, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48340"," Άλλοι δύο ομιλητές είναι, κύριε Υπουργέ, και ολοκληρώνεται ο κατάλογος.","ΔΗΜΗΤΡΗΣ ΓΕΛΑΛΗΣ",85
"48341"," Μπορεί να θέλει να κάνει παρέμβαση και να μιλήσει και μετά τους άλλους δύο. Μην ασχολείστε με αυτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48342"," Κύριε Υπουργέ, νομίζω πως δεν διαφωνήσετε με την άποψή μου ότι οι συγκεκριμένες συμβάσεις υποθηκεύουν το ενεργειακό μέλλον της χώρας μας. Εσείς θεωρείτε ότι είναι επιτυχής η εκμετάλλευση που συμφωνήσατε, εμείς τη θεωρούμε ληστρική τη συγκεκριμένη εκμετάλλευση. Στην άποψη, όμως, ότι έπρεπε να γίνει μια ουσιαστικότερη συζήτηση για τις συγκεκριμένες συμβάσεις, νομίζω πως σας αδικεί και εσάς η όλη διαδικασία, από την επιτροπή μέχρι σήμερα και θα έλεγα ότι έτσι κι αλλιώς υπήρχε η δυνατότητα, και από πλευράς Τμήματος της Βουλής, μετά από λίγες μέρες, να γίνει η σχετική συζήτηση. 
Ιδιαίτερα, όμως, κύριε Υπουργέ, αυτό που δεν έχει γίνει κατανοητό από εμάς είναι γιατί βιάζεστε και για τα υπόλοιπα. Έχετε, δηλαδή, προκηρύξει ήδη άλλες είκοσι τρεις συμβάσεις, που, πραγματικά, αναρωτιέμαι, δεν μπορούσατε να αναμείνετε λίγο, τουλάχιστον, να δούμε πώς θα πάνε αυτές οι συγκεκριμένες; Κι αυτό για τον απλούστατο λόγο ότι ο ορυκτός πλούτος της χώρας μας νομίζω ότι όλοι συμφωνούμε πως αποτελεί ένα σημαντικότατο εργαλείο για να βγούμε από πολλά. Κι εσείς βιάζεστε.
Ατυχής είναι και η νομοθετική σας παρέμβαση, διότι εμπλουτίζεται και με τροπολογίες που πραγματικά όχι απλώς δεν έχουν καμμία σχέση με το συγκεκριμένο αντικείμενο αλλά αφορούν πάρα πολλά ζητήματα. Προχθές το συζητούσαμε. Δεν μπορεί τώρα να έρχεται η ρύθμιση, όπως είπε προηγουμένως η συνάδελφός μου, για το πάρκο Τρίτση, όταν πριν από λίγες μέρες συζητούσαμε για το Ρυθμιστικό της Αθήνας, κύριε Υπουργέ. Πρόκειται για ζητήματα, δηλαδή, τα οποία έπρεπε να συζητηθούν. Είναι πολύ σοβαρό το θέμα του πάρκου Τρίτση.
Εγώ, πραγματικά, πήρα το έναυσμα για να τοποθετηθώ σήμερα από μια τροπολογία δύο συναδέλφων, την οποία τρελάθηκα όταν την είδα.","ΕΥΑΓΓΕΛΟΣ ΑΠΟΣΤΟΛΟΥ",35
"48343"," Μια χαρά φαίνεσαι, Βαγγέλη, δεν τρελάθηκες.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48344"," Μια χαρά είσαι, είσαι εντάξει, άψογος. Δεν έχεις τρελαθεί, είσαι μια χαρά.","ΙΩΑΝΝΗΣ ΜΑΝΙΑΤΗΣ",297
"48345"," Μα, είναι η έβδομη πρόταση για παράταση ενός νόμου ο οποίος έχει λήξει εδώ και χρόνια! Και έρχεστε και ζητάτε μια παράταση, όταν πάρα πολύ απλά –να συμφωνήσουμε όλοι- θα μπορούσε –κύριε Πρόεδρε, εσείς ξέρετε τον χώρο που αφορά- μέσα από δικαστικές διαδικασίες να οριστεί μια προσωρινή διοίκηση σε αυτές τις τρεις, τέσσερις, πέντε -όσες είναι- οργανώσεις που δεν έχουν συμμορφωθεί.
Να δοθεί επιτέλους κι ένα μήνυμα, ότι εδώ εφαρμόζεται ο νόμος. Είναι απαράδεκτο δηλαδή! Και θα το δούμε. Εσείς σήμερα μπορεί να μην το δεχθείτε αλλά φαίνεται ότι έρχεται σύντομα, διότι θα υπάρχει ένα πρόβλημα. Διότι θέλουν να το τακτοποιήσουν, υπηρετώντας συγκεκριμένες κομματικές σκοπιμότητες. Δεν είναι η ώρα τώρα, όμως, για να τα κουβεντιάσουμε εδώ. 
Εγώ θα σταθώ σε δυο-τρεις τροπολογίες που θεωρώ ότι εμπεριέχουν φωτογραφικές διατάξεις και σας αδικούν. Παραδείγματος χάριν, η περίπτωση των φωτοβολταϊκών τόξων. Τι είναι αυτό το «κατ’ εξαίρεση», «κατά παρέκκλιση» κ.λπ.; Κύριε Υπουργέ, για το συγκεκριμένο ζήτημα των φωτοβολταϊκών πρέπει να γίνει μια μεγάλη συζήτηση. Διότι επιτρέψτε μας να έχουμε αμφιβολίες για το τι κρύβεται από πίσω. Ξέρουμε περιπτώσεις αλλά δεν θέλουμε να τις αναφέρουμε.","ΕΥΑΓΓΕΛΟΣ ΑΠΟΣΤΟΛΟΥ",35
"48346"," Θα σας απαντήσω.","ΙΩΑΝΝΗΣ ΜΑΝΙΑΤΗΣ",297
"48347"," Δεύτερο κομμάτι, που πραγματικά ήθελε κι αυτό μια διεξοδικότερη συζήτηση, είναι αυτό με τα καταδυτικά πάρκα. Τι είναι αυτές οι ρυθμίσεις που λένε ότι μπορούν και χερσαίες εγκαταστάσεις να νομιμοποιηθούν, να χρησιμοποιηθούν, για άλλους σκοπούς, τουριστικούς;
Προχθές συζητούσαμε με το Υπουργείο Τουρισμού όλα αυτά τα ζητήματα που έχουν σχέση με παραλίες, με χωροθετήσεις κ.λπ.. Επιτέλους, δεν θα πρέπει όλα αυτά να αντιμετωπίζονται ενιαία; 
Υπάρχουν κι άλλες τροπολογίες, όπως παραδείγματος χάριν, αυτή για τα ευαγή ιδρύματα. Τι είναι αυτή η τροπολογία; Μήπως αφορά συγκεκριμένο ευαγές ίδρυμα που ουσιαστικά έρχεστε «φωτογραφικά» να ρυθμίσετε ζητήματά του; Αυτά θα είχαν πραγματικά μια αξία, διότι όταν λέτε ότι αγγίζετε γη υψηλής παραγωγικότητας, δεν είναι απλό το θέμα. 
Κύριε Πρόεδρε, εσείς ξέρετε, ειδικά αυτήν την ώρα αν δεν προστατεύσουμε τη γη υψηλής παραγωγικότητας, είμαστε χαμένοι. Άρα, απ’ αυτήν την άποψη αδικείτε και τις ρυθμίσεις στις τροπολογίες που έρχονται -γιατί δεν γίνεται διεξοδική συζήτηση- αλλά αδικείτε και περιπτώσεις όπου θα μπορούσαμε να συμφωνήσουμε, όπως αυτή που αφορά το ηλεκτρικό ρεύμα. Είναι ένα ζήτημα για το οποίο συμφωνούμε -ουαί και αλίμονο- διότι έχει έναν κοινωνικό χαρακτήρα. Όλη όμως η διαδικασία σας αδικεί, επαναλαμβάνω, αυτό που νομοθετικά φέρνετε. Θα σας έλεγα, τουλάχιστον αυτές τις τροπολογίες που δεν έχουν επείγοντα χαρακτήρα, πάρτε τες πίσω για να κάνουμε μια διεξοδική συζήτηση αργότερα, όταν έρθουν ανάλογα νομοσχέδια.","ΕΥΑΓΓΕΛΟΣ ΑΠΟΣΤΟΛΟΥ",35
"48348"," Ευχαριστούμε τον κ. Αποστόλου που ήταν συνεπής στο χρόνο του.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48349"," Κύριε Πρόεδρε, παρακαλώ τον λόγο.","ΙΩΑΝΝΗΣ ΜΑΝΙΑΤΗΣ",297
"48350"," Κύριε Υπουργέ, θέλετε να κάνετε απλώς παρέμβαση ή να μιλήσετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48351"," Να μιλήσω, κύριε Πρόεδρε.","ΙΩΑΝΝΗΣ ΜΑΝΙΑΤΗΣ",297
"48352"," Ορίστε, έχετε τον λόγο. Ελπίζω ότι εσείς δεν θα κάνετε κατάχρηση του όρου της ανοχής.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48353"," Κυρίες και κύριοι συνάδελφοι, θεωρώ ότι η σημερινή συνεδρίαση είναι μια ιστορική συνεδρίαση του εθνικού Κοινοβουλίου και με εθνική περηφάνεια εισηγούμαι την κατακύρωση των πρώτων τριών συμβάσεων του ελληνικού δημοσίου με τους αναδόχους, οι οποίοι θα αξιοποιήσουν τον ορυκτό πλούτο της χώρας που αφορά στους υδρογονάνθρακες. 
Με εθνική υπερηφάνεια τόσο εγώ, όσο και όλο το Υπουργείο Περιβάλλοντος, Ενέργειας και Κλιματικής Αλλαγής, καθώς επίσης και αυτοί οι λίγοι δημόσιοι λειτουργοί εκτός του Υπουργείου που μας βοήθησαν σ’ αυτήν την προσπάθεια, αισθανόμαστε ότι ασκήσαμε και ασκούμε ύψιστο πατριωτικό καθήκον, ύψιστο πατριωτικό, κοινωνικό και αναπτυξιακό καθήκον και είμαστε περήφανοι γι’ αυτό.
Θέλω να διευκρινίσω από την αρχή ότι είναι η πρώτη φορά που η Ελλάδα με τις πρωτοβουλίες που έχει πάρει τα τελευταία τρία χρόνια στα ζητήματα των υδρογονανθράκων δεν διεκδικεί κυριαρχικά δικαιώματα, ασκεί κυριαρχικά δικαιώματα. Δεν τα συζητά στα τηλεπαράθυρα αλλά τα εφαρμόζει με διεθνείς συμβάσεις και με χάρτες που δημοσιεύονται στην Εφημερίδα της Ευρωπαϊκής Ένωσης.","ΙΩΑΝΝΗΣ ΜΑΝΙΑΤΗΣ",297
"48354"," Τι είναι αυτό που κάνετε, κύριε Αλεξόπουλε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48355"," Ο καθείς με την ποιότητα του πολιτικού του λόγου, κύριε Πρόεδρε!","ΙΩΑΝΝΗΣ ΜΑΝΙΑΤΗΣ",297
"48356"," Τι είναι αυτό που κάνετε, κύριε συνάδελφε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48357"," Τους χάρτες του δείχνω.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48358"," Εσείς έχετε αξιοπρέπεια.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48359"," Μη με διακόπτετε, κύριε Πρόεδρε, ευχαριστώ.
Θέλω, λοιπόν, να διευκρινίσω από την αρχή ότι σήμερα συζητούμε για κάποιες συμβάσεις οι οποίες δίνουν ελπίδα και προοπτική στο σήμερα και στο αύριο της πατρίδας, στη σημερινή γενιά και στις επόμενες γενιές και μάλιστα αυτή η ελπίδα και η προοπτική, η διαμόρφωση ενός νέου παραγωγικού μοντέλου που στηρίζεται στους ενδογενείς πόρους της πατρίδας, δηλαδή στον φυσικό πλούτο και στους ανθρώπους, γίνεται με απόλυτη διαφάνεια, απόλυτη τεκμηρίωση και με πλήρη συμμετοχή των πάντων στο δημόσιο διάλογο. 
Ξεκαθαρίζω ένα-ένα τα θέματα που τέθηκαν. Ξέρετε, σε αυτόν τον τόπο, εύκολα πετάμε λάσπη σε όλους και δύσκολα αναδεικνύουμε το καλό, το όμορφο, το δημιουργικό, το χαρούμενο, αυτό που δίνει χαμόγελο και αισιοδοξία.
 Εγώ, κύριε Πρόεδρε, θα παρακαλέσω να μην προσμετρηθεί στο χρόνο μου το γεγονός ότι θα αναγνώσω και θα καταθέσω στη συνέχεια για τα Πρακτικά της Βουλής, τα ονόματα των είκοσι Ελλήνων πολιτών με τις ιδιότητές τους, οι οποίοι απετέλεσαν την επιτροπή διεξαγωγής των διαγωνισμών των συμβάσεων για τις οποίες συζητούμε και οι οποίοι μου εισηγήθηκαν σε όλα τους τα Πρακτικά, ομόφωνες αποφάσεις, ομόφωνες εισηγήσεις.
Τα ονόματά τους:
Πρόεδρος της Επιτροπής, Κωνσταντίνος Μαθιουδάκης, Γενικός Γραμματέας του Υπουργείου, Καθηγητής Εθνικού Μετσόβιου Πολυτεχνείου
Σοφία Σταματάκη, Καθηγήτρια του Εθνικού Μετσόβιου Πολυτεχνείου και Πρόεδρος του Εθνικού Φορέα Υδρογονανθράκων
Ευάγγελος Παπαθανασίου, Αναπληρωτής Διευθυντής του Ινστιτούτου Ωκεανογραφίας του ΕΛΚΕΘΕ
Καλλιόπη Πάγκου, Βιολόγος Ωκεανογράφος του Ινστιτούτου Ωκεανογραφίας του ΕΛΚΕΘΕ
Χαράλαμπος Τσουτρέλης, τέως Καθηγητής Μεταλλευτικής του Εθνικού Μετσόβιου Πολυτεχνείου
Θεόδωρος Πανάγος, Νομικός, τέως Αντιπρόεδρος της Ρυθμιστικής Αρχής Ενέργειας
Ανδρέας Γεωργακόπουλος, Καθηγητής Γεωλογίας Αριστοτέλειου Πανεπιστήμιου Θεσσαλονίκης και Αντιπρόεδρος του Εθνικού Φορέα Υδρογονανθράκων
Χρήστος Αρώνης, Μηχανικός Μηχανολόγος, τέως Διευθυντής Ενεργειακής Πολιτικής Υπουργείου Ανάπτυξης
Χαράλαμπος Παπαδόπουλος, Διδάκτωρ Νομικής ειδικευμένος στο Ευρωπαϊκό Δίκαιο
Αθανάσιος Ζαχαρόπουλος, Αναπληρωτής Προϊστάμενος της Διεύθυνσης Πετρελαϊκής Πολιτικής του Υπουργείου Περιβάλλοντος, Ενέργειας και Κλιματικής Αλλαγής
Αντώνης Αγγελόπουλος, Γεωλόγος, Πρόεδρος του Συλλόγου Ελλήνων Γεωλόγων, Σύμβουλος του Υπουργού ΠΕΚΑ
Αλεξάνδρα Σδούκου, Νομικός Σύμβουλος, Στέλεχος της ΜΟΔ, Διευθύντρια του Γραφείου του ΥΠΕΚΑ
Σπυρίδων Μπέλλας, Διδάκτωρ Γεωλόγος, υπάλληλος στη Διεύθυνση Πετρελαϊκής Πολιτικής
Γεώργιος Τσιφουτίδης, Διδάκτωρ Γεωλόγος, υπάλληλος Πετρελαϊκής Πολιτικής
 Αλέξανδρος Κουλίδης, Χημικός Μηχανικός της Ειδικής Υπηρεσίας Περιβάλλοντος του ΥΠΕΚΑ
Μάρκος Λουκογιαννάκης, Διδάκτωρ Γεωφυσικός, Γενικός Διευθυντής Συμβουλίου του ΣΕΒ για τη Βιώσιμη Ανάπτυξη
Αντώνιος Βαφείδης, Γεωφυσικός, Καθηγητής Πολυτεχνείου Κρήτης
Γρηγόριος Τσόκας, Γεωφυσικός, Καθηγητής Αριστοτέλειου Πανεπιστημίου Θεσσαλονίκης
Αναστασία Στρατή, εμπειρογνώμονας, σύμβουλος δικαίου της θάλασσας, εκπρόσωπος του Υπουργείου Εξωτερικών
Ευαγγελία Σιοτρόπου, Αντισυνταγματάρχης, Προϊσταμένη ΓΕΝ/Α2 Τμήματος Διεθνούς Δικαίου της Θάλασσας και Δικαίου Ενόπλων Συγκρούσεων, εκπρόσωπος του Υπουργείου Εθνικής Άμυνας.
Τα καταθέτω στα Πρακτικά του εθνικού μας Κοινοβουλίου.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Αυτοί οι άνθρωποι έκαναν τους διαγωνισμούς. Αμφισβητήστε τους!","ΙΩΑΝΝΗΣ ΜΑΝΙΑΤΗΣ",297
"48360"," Όταν λέτε «έκαναν»; Προσδιορίστε το. Συνέταξαν ή ολοκλήρωσαν;","ΡΑΧΗΛ ΜΑΚΡΗ",293
"48361"," Δεύτερη παρατήρηση, για τη διαφάνεια.
Κυρίες και κύριοι συνάδελφοι, μετά τις ομόφωνες εισηγήσεις της επιτροπής -τα ονόματα των μελών της οποίας αναγνώσαμε- προχωρήσαμε και σε ένα δεύτερο βήμα. Χωρίς να προβλέπεται στείλαμε τις συμβάσεις στο Ελεγκτικό Συνέδριο και το Ελεγκτικό Συνέδριο γνωμοδότησε ότι έχουν ακολουθηθεί σε όλες τις συμβάσεις όλες οι διαδικασίες που απαιτεί το Ελληνικό και το Ευρωπαϊκό Δίκαιο. 
Και κάναμε και ένα τρίτο βήμα. Είμαστε σήμερα εδώ σε αυτήν την Αίθουσα ενώπιον του ελληνικού λαού και δεχόμαστε την κριτική –καλόπιστη ή κακόπιστη- από όλες τις πτέρυγες της Βουλής. Γιατί θέλουμε πλήρη διαφάνεια. Θέλουμε οι εκπρόσωποι του ελληνικού λαού να ξέρουν τι υπογράφει ο κάθε Υπουργός. Θα κατηγορηθούμε και γι’ αυτό; Γιατί άκουσα με έκπληξη να λέγεται ότι ο Υπουργός Περιβάλλοντος δεν είχε το θάρρος να υπογράψει τις συμβάσεις και να τις προχωρήσει, παρά τις έφερε για κύρωση στο εθνικό Κοινοβούλιο. Μα, κυρίες και κύριοι συνάδελφοι, τις συμβάσεις τις υπέγραψα πριν αρκετούς μήνες και πήρα απολύτως μόνος και εξ ολοκλήρου το πολιτικό κόστος –στην πραγματικότητα την πολιτική περηφάνεια- ότι μαζί με μία ομάδα λίγων στελεχών της δημόσιας διοίκησης και μόνο -στελεχών της ελληνικής δημόσιας διοίκησης- βγάλαμε σε πέρας ένα τιτάνιο έργο. Το έβγαλαν οι άνθρωποι αυτοί το έργο, στελέχη της δημόσιας διοίκησης! 
Άκουσα ένα σχόλιο για το ότι η Ελλάδα με υπερβολή διεκδικεί το ρόλο του ενεργειακού κόμβου στο ευρύτερο γεωπολιτικό γίγνεσθαι. Κυρίες και κύριοι συνάδελφοι, δεν ξέρω πόσο απλώς ο αντιπολιτευτικός οίστρος μάς παρασύρει σε υπερβολές. Όμως, επιτρέψτε μου να σας πω ότι η Ελλάδα πια είναι ενεργειακός κόμβος στην ευρύτερη περιοχή. Η Ελλάδα αποτελεί πια σημαίνοντα ενεργειακό παίκτη στην ευρύτερη περιοχή της Μεσογείου και στη συνολικότερη περιοχή της Ευρωπαϊκής Ένωσης.
Γιατί είναι η Ελλάδα, η οποία έχει ξεκινήσει έρευνες υδρογονανθράκων που δίνουν ελπίδες και προοπτικές, μαζί με τα κοιτάσματα της Κύπρου, για μία εναλλακτική πηγή τροφοδοσίας της Ευρωπαϊκής Ένωσης. Είναι η Ελλάδα, η χώρα από την οποία περνά ο αγωγός φυσικού αερίου TAP που θα μεταφέρει αέριο από την Κασπία και το Αζερμπαϊτζάν προς την Ευρώπη. Και είναι η Ελλάδα εκείνη η οποία εισηγείται και διεκδικεί τη διαμόρφωση -για πρώτη φορά στα ευρωπαϊκά χρονικά- ενός μηχανισμού κοινωνικής, ευρωπαϊκής, ενεργειακής αλληλεγγύης κατά το ιδανικό που θέλουν οι ευρωπαϊκοί λαοί. 
Αυτή η χώρα -που κάποιοι θέλουν να την έχουν μονίμως υπό το ζυγό των μνημονίων αλλά πια τα μνημόνια τελειώνουν- ισότιμα, περήφανα, εισηγήθηκε διά του ομιλούντος, ως ελληνική Κυβέρνηση, στην Ευρωπαϊκή Επιτροπή, στον Ευρωπαίο Επίτροπο Ενέργειας και στον προεδρεύοντα Ιταλό Υπουργό Ενέργειας του Συμβουλίου Υπουργών Ενέργειας, για πρώτη φορά, τη συγκρότηση ευρωπαϊκού μηχανισμού κοινωνικής αλληλεγγύης για τα ενεργειακά, εν όψει της πιθανής ουκρανικής κρίσης. 
Και η Ελλάδα είναι η μόνη χώρα, το μόνο κράτος-μέλος που συμμετέχει στις διμερείς συζητήσεις μεταξύ Ευρωπαϊκής Επιτροπής και Διεθνούς Χάρτη Ενέργειας. Διότι απέδειξε ότι έχει άποψη και έχει και τεχνογνωσία να υλοποιεί τις προτάσεις της.
Όλα αυτά δεν συνιστούν την παρουσία μίας χώρας που είναι, πράγματι, ενεργειακός κόμβος της ευρύτερης περιοχής; 
Έρχομαι σε ένα άλλο θέμα που απασχολεί την κάθε ελληνική οικογένεια και κυρίως απασχολεί τα νέα μας παιδιά. Άραγε, μέσα σε όλα αυτά που ακούμε, υπάρχει θέση για εμάς ή μήπως όλα τούτα που ακούμε θα τα εισπράξουν οι ξένοι και θα δουλέψουν οι ξένοι; 
Θέλω να είμαι ξεκάθαρος, σαφής. Δημιουργούμε μία νέα αγορά. Δημιουργούμε ένα νέο κλάδο της εθνικής οικονομίας. Δημιουργούμε προοπτικές και προϋποθέσεις για δεκάδες χιλιάδες νέες θέσεις εργασίας -όχι τώρα αλλά σε δύο, τρία, τέσσερα χρόνια. Γιατί έτσι γίνεται. Διότι όποιος υπόσχεται «φύκια για μεταξωτές κορδέλες», δηλαδή θέσεις εργασίας τώρα, λέει ψέματα! Και εμείς κοιτάμε την ελληνική νεολαία στα μάτια και δουλεύουμε πραγματικά, ώστε με τον εθνικό μας πλούτο να δημιουργήσουμε νέες θέσεις εργασίας. 
Και δεν κάνουμε μόνο αυτό. Απευθυνόμαστε και στα ελληνικά πανεπιστήμια και αλλάζουμε τον εκπαιδευτικό και ερευνητικό χάρτη της πατρίδας. Δίνουμε κατεύθυνση στα ινστιτούτα και στα πανεπιστήμια της χώρας να αναπροσαρμόσουν τα προπτυχιακά και τα μεταπτυχιακά τους προγράμματα σε αυτό που αντικειμενικά συνιστά μία νέα προοπτική, ένα νέο πυλώνα ανάπτυξης της χώρας, που είναι ο ορυκτός πλούτος. 
Χρηματοδοτούμε ήδη για πρώτη φορά στην ιστορία του ελληνικού κράτους τέσσερα μεταπτυχιακά προγράμματα για έρευνες υδρογονανθράκων -τέσσερα!- από όπου σε ενάμιση χρόνο από σήμερα θα βγουν οι πρώτοι εκατό μετεκπαιδευμένοι Έλληνες επιστήμονες. Πρώτον, το μεταπτυχιακό του Πολυτεχνείου Κρήτης. Δεύτερον, το μεταπτυχιακό του Πανεπιστημίου Πειραιά. Τρίτον, το μεταπτυχιακό του ΤΕΙ Καβάλας. Τέταρτον, το διατμηματικό, διαπανεπιστημιακό μεταπτυχιακό, από κοινού, των Καποδιστριακού Πανεπιστημίου, Εθνικού Μετσόβιου Πολυτεχνείου, Πανεπιστημίου Πάτρας, Αριστοτέλειου Πανεπιστημίου Θεσσαλονίκης και Δημοκρίτειου. 
Φτιάχνουμε θέσεις εργασίας. Δεν υποσχόμαστε! Δημιουργούμε!","ΙΩΑΝΝΗΣ ΜΑΝΙΑΤΗΣ",297
"48362"," Πότε και πόσες, αφού είσαστε τόσο σίγουρος;","ΘΕΟΔΩΡΟΣ ΔΡΙΤΣΑΣ",139
"48363"," Θα σας τα πω όλα. Έχετε λίγη υπομονή.","ΙΩΑΝΝΗΣ ΜΑΝΙΑΤΗΣ",297
"48364"," Κύριε Δρίτσα, θα πάρετε τον λόγο μετά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48365"," Άκουσα και μία άλλη κριτική. «Μα, Υπουργέ μου, ας πούμε ότι είναι καλά αυτά που μας λες, αλλά αργήσατε!». Για να δούμε, λοιπόν, λίγο μερικά απλά πράγματα. 
Πάμε να δούμε μέσα σε τρία χρόνια τι έκανε αυτή η χώρα. Μιλάμε για μία χώρα που είναι πληγωμένη, ματωμένη, με μία κοινωνία απογοητευμένη, με μία δημόσια διοίκηση που υφίσταται ό,τι υφίσταται, μία χώρα που δεν έχει δυνατότητες εξωτερικής χρηματοδότησης. Αυτή η χώρα, λοιπόν, ακούστε τι έκανε σε τρία χρόνια για τα πετρέλαια. 
Τον Αύγουστο του 2011 πέρασε τον πρώτο νόμο. Εκσυγχρόνισε απολύτως το θεσμικό της πλαίσιο. Έχουμε πια ένα σύγχρονο ευρωπαϊκό πλαίσιο αξιοποίησης των εθνικών κοιτασμάτων υδρογονανθράκων. 
Δεύτερον, έφτιαξε, δημιούργησε τον Εθνικό Φορέα Υδρογονανθράκων και έστειλε στο Συμβούλιο της Επικρατείας και υιοθέτησε στο τέλος το προεδρικό διάταγμα λειτουργίας του Εθνικού Φορέα Υδρογονανθράκων. 
Βρίσκομαι, τώρα, στην ευχάριστη θέση να πω ότι δίνουμε, πια, απάντηση και σε μια άλλη κριτική που μας ασκήθηκε. Γιατί άραγε ο Υπουργός τα παίρνει όλα στο Υπουργείο με την υπηρεσία του και ο ίδιος και δεν φτιάχνει το φορέα; Γιατί ήμασταν ξεκάθαροι από την αρχή. Το έχω πει εκατό φορές. Τώρα που ξεκινάει αυτή η υπέροχη εθνική προσπάθεια, τώρα απαιτείται οι κεντρικές υπηρεσίες του Υπουργείου, το κεντρικό κράτος με την πολιτική ευθύνη του εκάστοτε πολιτικού προϊσταμένου του Υπουργού να έχει από πάνω το μάτι και την προστασία σε όλες τις προσπάθειες, για να μπορεί και ο επενδυτής που έρχεται και αυτός που θέλει να στελεχώσει την εταιρεία να έχει την ασφάλεια ότι το πλαίσιο το λύνει το κεντρικό κράτος και αμέσως μετά, όταν θα έχουν λυθεί όλα τα προβλήματα με την πρωτοβουλία και την ευθύνη της Κυβέρνησης και του Υπουργού, να τα παραδώσουμε όλα έτοιμα, λελυμένα -όλα τα προβλήματα, τεχνικά, νομικά, θεσμικά, περιβαλλοντικά, κοινωνικά, αναπτυξιακά- στο φορέα. 
Έχω τη χαρά να σας ανακοινώσω –και θα καταθέσω για τα Πρακτικά- την απόφασή μου όπου υλοποιώ τη δέσμευσή μου ότι αμέσως μόλις κυρώσουμε τις πρώτες τρεις συμβάσεις στο εθνικό Κοινοβούλιο, θα συγκροτήσουμε και το διοικητικό συμβούλιο του φορέα. Πριν τρεις μέρες το Διοικητικό Συμβούλιο της ΕΔΕΥ συγκροτήθηκε. Δεν έχει δημοσιευθεί ακόμη σε ΦΕΚ. Πιθανόν να γίνει σήμερα ή αύριο. 
Καταθέτω για τα Πρακτικά την απόφαση για τη στελέχωση του Διοικητικού Συμβουλίου της ΕΔΕΥ.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Μόνο αυτά κάναμε; Όχι, κάναμε κι άλλα. Όλα αυτά τα κάναμε μέσα σε τρία χρόνια. Διότι κάπου πρέπει να υπάρχει μια αίσθηση του μέτρου και του χρόνου. 
Προκηρύξαμε διεθνή διαγωνισμό για σεισμικές έρευνες στο Ιόνιο και νότια της Κρήτης. Κάναμε το διαγωνισμό. Βρήκαμε ανάδοχο. Εκτελέστηκαν οι εργασίες. Παραδόθηκε το έργο. Προβλήθηκε το έργο στο Χιούστον, στο Λονδίνο, στο Όσλο, στην Αθήνα, παντού. Τώρα πια η Ελλάδα, για πρώτη φορά ξέρει αξιόπιστα κι έγκυρα, όχι με θεωρίες, όχι στα τηλεπαράθυρα, όχι με εικοτολογίες, όχι με συνωμοσιολογίες αλλά με αποδεδειγμένα, τεκμηριωμένα επιστημονικά αποτελέσματα, που έχει και τι έχει. Κι αυτός ο εθνικός πλούτος είναι στο Data Room του Υπουργείου Περιβάλλοντος και μπορεί να το δει ο οποιοσδήποτε. 
Φτάνουν αυτά; Όχι, κάναμε κι άλλα. Προκηρύξαμε το διαγωνισμό για τον οποίο είμαστε σήμερα εδώ, τα τρία open door. Ανοίξαμε και κάναμε το διαγωνισμό. Τον κατακυρώσαμε. Τον διαπραγματευθήκαμε. Σας προκαλώ – θα έχει ενδιαφέρον- να δείτε τις αρχικές προσφορές των εταιρειών και πως κατέληξαν μετά από τη διαπραγμάτευση που έκαναν με την επιτροπή, τα ονόματα των μελών της οποίας σας προανέφερα, για να δείτε αν αυτοί οι άνθρωποι έκαναν άξια τη δουλειά τους. Διότι εγώ είμαι υπερήφανος για αυτούς. 
Φτάνουν αυτά; Όχι, κάναμε κι άλλα. Προχωρούμε σε ένα συνολικό ανασχεδιασμό της εθνικής πολιτικής για τον ορυκτό πλούτο. 
Θα κάνω μόνο ένα σχόλιο γι’ αυτά που άκουσα. Προχωρούμε για πρώτη φορά και στη διαμόρφωση ενός χωροταξικού σχεδίου για τον ορυκτό πλούτο της χώρας. Όλα αυτά τα κάναμε μέσα σε τρία χρόνια. 
Προκαλώ οποιονδήποτε συνάδελφο από την Αντιπολίτευση, να μου βρει μία ευρωπαϊκή χώρα τα τελευταία πενήντα χρόνια, που μέσα σε τρία χρόνια υπό συνθήκες ευημερίας αυτών έκαναν όλα αυτά που κάναμε εμείς. Να μου βρείτε μία χώρα! 
Άκουσα –και αυτό το αντιλαμβάνομαι ως μια θετική αγωνία- να αναρωτιούνται τι κάνουμε με την ΑΟΖ και όλα αυτά τα ζητήματα των εθνικών, κυριαρχικών δικαιωμάτων. Επιτρέψτε μου να υπενθυμίσω σε όλους μας ότι το άρθρο 156 του ν. 4001/2011, για πρώτη φορά θεσμοθετεί ως ΑΟΖ τη μέση γραμμή ίσων αποστάσεων. Το συγκεκριμένο άρθρο χρησιμοποιήθηκε στη ρηματική διακοίνωση της χώρας μας πριν λίγους μήνες, όταν κατέθεσε η χώρα μας το σχετικό έγγραφο στον Οργανισμό Ηνωμένων Εθνών μετά από κάποιες απόπειρες της Τουρκίας να κάνει έρευνες -ως μη όφειλε- σε περιοχές που δεν όφειλε. Και είναι και αυτό δικό μας νομοθέτημα. 
Άλλο σχόλιο. Ωραία όλα αυτά αλλά οι τοπικές κοινωνίες θα απολαύσουν κάποια πλεονεκτήματα; Απαντώ ευθέως. Είναι η πρώτη φορά που το ελληνικό δημόσιο νομοθετεί και εφαρμόζει μία πολιτική αντιμετώπισης των τοπικών κοινωνιών ως ισότιμων εταίρων όλης της υπόλοιπης κοινωνίας. Είναι η πρώτη φορά που υπάρχουν συνολικά 25% ανταποδοτικά οφέλη για τις τοπικές κοινωνίες, σε σχέση με όλα τα έσοδα που θα εισπράξει το ελληνικό δημόσιο. Βρείτε μου άλλο νόμο όπου η τοπική κοινωνία να παίρνει το 25% των εσόδων του δημοσίου σε οποιαδήποτε δράση, ιδιωτική ή δημόσια. 
Άκουσα μια άλλη παρατήρηση για το περιβάλλον. Επειδή ελπίζω ότι κανείς δεν διεκδικεί για τον εαυτό του μεγαλύτερη ευαισθησία από οποιονδήποτε άλλο, άρα πιστεύω ότι όλοι μας θεωρούμε τους συνομιλητές μας εξίσου ευαίσθητους με εμάς, θέλω να καλέσω τους συναδέλφους του ΣΥΡΙΖΑ, να απευθυνθούν στον καθηγητή του Εθνικού Μετσόβιου Πολυτεχνείου, τον κ. Μαυράκο, ο οποίος εδώ και αρκετούς μήνες είναι επικεφαλής της ομάδας εμπειρογνωμόνων που έχω συγκροτήσει και η οποία θα διαμορφώσει το νέο αυστηρότερο, σε πανευρωπαϊκό επίπεδο, θεσμικό πλαίσιο για τις νέες εξέδρες αμέσως μόλις ολοκληρωθεί αυτή η διαδικασία ευρωπαϊκά και θα είμαστε η πρώτη χώρα που θα υιοθετήσει την αντίστοιχη οδηγία, την αυστηρή οδηγία της Ευρωπαϊκής Ένωσης για τις αυστηρότερες προδιαγραφές όλης της Ευρώπης. Θα είμαστε η πρώτη χώρα! Μπορείτε να απευθυνθείτε στον κύριο συνάδελφο.
Και επειδή άκουσα και ορισμένα άλλα σχόλια για τις ίδιες τις συμβάσεις, για το περιβάλλον και «τι παραχωρήσεις έχετε κάνει;», καταθέτω τη σελίδα 6 των συμβάσεων όπου λέει στους ορισμούς: «Περιβαλλοντική νομοθεσία, σημαίνει την ισχύουσα στην Ελλάδα νομοθεσία αναφορικά με τα περιβαλλοντικά ζητήματα εσαεί και όπως αυτή μεταβάλλεται και βελτιώνεται». Επίσης, θα καταθέσω και τη σελίδα 8, όπου στην παράγραφος δ’ αναφέρεται το εξής: «Οποιαδήποτε αναφορά σε νόμο…» –επόμενο- «…θα θεωρείται ως αναφορά σε αυτόν όπως ενδεχομένως έχει ή ενδέχεται κατά καιρούς να έχει τροποποιηθεί ή επαναθεσπιστεί». Δηλαδή, οποιαδήποτε μεταβολή της περιβαλλοντικής νομοθεσίας στη χώρα μας, τα επόμενα τριάντα και σαράντα χρόνια θα περιλάβει και τις συμβάσεις που έχουμε μπροστά μας.
Τα καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Και να πω και κάτι ακόμα. Δεν είμαστε όλοι περήφανοι για τον Πρίνο που δουλεύει τριάντα χρόνια και δεν έχει βγει μια σταγόνα πετρέλαιο έξω; Δεν είμαστε περήφανοι που στον Πρίνο δουλεύουν Έλληνες εργαζόμενοι; Δεν είμαστε περήφανοι που αποδείξαμε πρώτα απ’ όλα στον ίδιο μας τον εαυτό, κοιτώντας τον διαχρονικά στον ιστορικό του καθρέφτη, ότι είμαστε άξιοι να προστατεύσουμε το περιβάλλον και να βγάλουμε και εθνικό ορυκτό πλούτο; Γιατί αυτό δεν το αναδεικνύουμε; Γιατί είμαστε τόσο μίζεροι, απαισιόδοξοι και μαυρίζουμε την ψυχή του κόσμου χωρίς λόγο, όταν υπάρχουν παραδείγματα συγκεκριμένα; 
Κυρίες και κύριοι συνάδελφοι, θεωρώ πως έτσι όπως ζούμε, υπάρχει μία λέξη που μπορεί να επαναπροσδιορίσει τον τρόπο λειτουργίας της κοινωνίας μας, η λέξη εμπιστοσύνη. Αλήθεια κι εμπιστοσύνη. Να λέμε μεταξύ μας τις αλήθειες και να εμπιστεύεται ο ένας τον άλλο. Εγώ εμπιστεύομαι το εθνικό Κοινοβούλιο, γι’ αυτό κι έφερα τις συμβάσεις, για να υποστώ την κριτική σας. Εμπιστευτείτε εσείς αυτούς τους ανθρώπους που θα εφαρμόσουν τις προβλέψεις των συμβάσεων. Εγώ τους εμπιστεύομαι όποιοι κι αν είναι αυτοί τα επόμενα τριάντα χρόνια. 
Περνάω σε ένα άλλο ζήτημα. Κατ’ αρχάς θέλω να ευχαριστήσω τη συνάδελφο της ΔΗΜΑΡ, την κ. Ξηροτύρη, και το συνάδελφο κ. Κασαπίδη των Ανεξάρτητων Δημοκρατικών Βουλευτών, για τη θετική τους στάση στο συγκεκριμένο νομοσχέδιο. Και λαμβάνω πολύ σοβαρά υπ’ όψιν το αίτημά τους για διαφάνεια και συνεχή παρακολούθηση όλων αυτών των συμβάσεων. Είμαστε ανοιχτοί σε οτιδήποτε θεωρούμε ότι μπορεί επιπλέον να μας βοηθήσει. 
Δεν αντέχω, όμως, να μην απαντήσω σε ορισμένες παρατηρήσεις συναδέλφων, κυρίως του ΣΥΡΙΖΑ.
Δεν κατάλαβα το εξής. Ερωτήθην εάν η ελληνική Κυβέρνηση θα ακολουθήσει και την απόφαση -όπως ακολουθήσαμε τις αποφάσεις του Ελεγκτικού Συνεδρίου που είναι θετικές για τις τρεις συμβάσεις- του Ελεγκτικού Συνεδρίου για το αεροδρόμιο της «ΕΛΛΗΝΙΚΟΥ Α.Ε.». Επειδή δεν κατάλαβα τη συσχέτιση, μου ήρθε στο μυαλό την ώρα που άκουγα τον συνάδελφο η φράση «Απορία ψάλτου βηξ». Τίποτε άλλο. Δεν κατάλαβα ποια είναι η σχέση του Ελληνικού με τα πετρέλαια στο Κατάκολο.","ΙΩΑΝΝΗΣ ΜΑΝΙΑΤΗΣ",297
"48366"," Σεβασμός στις αποφάσεις της δικαιοσύνης είναι αυτές.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48367"," Δεύτερη παρατήρηση. Άκουσα φράσεις, όπως «σκανδαλώδης εκχώρηση σε ιδιώτες». Επίσης, άκουσα και μία εύλογη παρατήρηση συναδέλφων, «Μακάρι να είχαμε μεγαλύτερο μίσθωμα», όπως και κάποιες λίγο περίεργες παρατηρήσεις «Γιατί αυτό το είδος των συμβάσεων;». 
Πρώτα απ’ όλα, πρέπει να σας πω ότι όσον αφορά στα μισθώματα, αν με ρωτήσετε προσωπικά, εγώ θα ήθελα να πάρω το 100%. Και είμαι βέβαιος ότι το ίδιο θα θέλατε όλοι σας. Ο ιδιώτης να βάλει όλα τα λεφτά, να πάρει όλα τα ρίσκα και να μην του δώσουμε μία. Κι εγώ αν μπορούσα σ’ έναν μαγικό κόσμο να το κάνω, θα το έκανα, όχι απλώς να το αυξήσω, να το πάω στο θεό, στο 100%. 
Όμως, δυστυχώς, όταν γίνεται ένας διεθνής διαγωνισμός και υπάρχουν ανταγωνιστές, πρέπει να επιλέξεις αυτόν που σου δίνει τα περισσότερα. Όμως, έχει ενδιαφέρον γιατί να επιλέξεις αυτό το είδος σύμβασης και όχι κάποιο άλλο είδος σύμβασης. 
Θα καταθέσω για τα Πρακτικά ένα χάρτη -τον παρουσίασε η κ. Σταματάκη κατά τη συζήτηση στην επιτροπή- όπου φαίνεται γιατί ακολουθούμε το μοντέλο των συμβάσεων μίσθωσης και όχι των συμβάσεων διανομής παραγωγής. Έχει ενδιαφέρον. Ο χάρτης αυτός καταγράφει ότι τις συμβάσεις μίσθωσης, όπως αυτές που ακολουθούμε εμείς, τις ακολουθούν όλες οι ευρωπαϊκές χώρες. Τις ακολουθεί η Αυστραλία, η Βόρεια Αμερική –εννοώ οι Ηνωμένες Πολιτείες και Καναδάς- και πολλές αναπτυγμένες χώρες. Κατά σύμπτωση, όσες είναι με κόκκινο, που είναι οι συμβάσεις διανομής-παραγωγής, τις ακολουθεί η Αφρική.
Για επίλυση πιθανών αποριών των συναδέλφων καταθέτω τον σχετικό χάρτη στα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά τον προαναφερθέντα χάρτη, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Υπάρχει ένα άλλο σχόλιο. «Θα τους ελέγξουμε όλους αυτούς με τους οποίους θα υπογράψουμε συμβάσεις;» Το λέω σχηματικά και κρατήστε το. Ούτε στυλό δεν μπορούν να αγοράσουν χωρίς την έγκριση του ελληνικού δημοσίου. Το ελληνικό δημόσιο θα εγκρίνει όλα τους τα έξοδα. Επίσης, το ελληνικό δημόσιο θα εγκρίνει και το ετήσιο πρόγραμμα εργασιών τους. Εμείς, το ελληνικό δημόσιο, θα εγκρίνουμε κάθε φορά τι θα κάνουν οι ανάδοχοι.
Καταθέτω τη σελίδα 17 των συμβάσεων, όπου περιλαμβάνεται η υποχρέωση των αναδόχων να περιμένουν την έγκριση του ελληνικού δημοσίου για να προχωρήσουν.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Άκουσα κάτι το οποίο ελπίζω –το άκουσα και στην επιτροπή- να είναι λάθος. Θα διαβάσουν ξανά τις συμβάσεις -μην πούμε ότι δεν τις διάβασαν- και θα διορθώσουν το λάθος. Άκουσα ότι ακόμη και τα πρόστιμα δεν υπολογίζονται όταν αφαιρούνται από τα έσοδα.","ΙΩΑΝΝΗΣ ΜΑΝΙΑΤΗΣ",297
"48368"," Είπαμε ευτυχώς αλλά πρέπει να το ψάξουμε κι άλλο.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48369"," Εσείς ορθά το είπατε. Οι συνάδελφοι  του ΣΥΡΙΖΑ δεν το είπαν. 
Κυρίες και κύριοι συνάδελφοι, στη σελίδα 93 παράγραφος 3.4, «Έξοδα μη εκπιπτόμενα της σύμβασης», περίπτωση στ΄: Τι δεν εκπίπτει; «Πρόστιμα και ποινικές ρήτρες πληρωτέα, σύμφωνα με απόφαση αρμοδίων υπηρεσιών του ελληνικού δημοσίου.»
Το καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΙΩΑΝΝΗΣ ΜΑΝΙΑΤΗΣ",297
"48370"," Είπαμε κάτι διαφορετικό εμείς;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48371"," Είναι καταγεγραμμένο στα Πρακτικά της επιτροπής. Αυτό ακριβώς είπατε.","ΓΕΩΡΓΙΟΣ ΓΕΩΡΓΑΝΤΑΣ",95
"48372"," Το είπατε απολύτως στην επιτροπή. Αν χρειάζεται, μπορούμε να φέρουμε και τα πρακτικά της επιτροπής.
΄Άκουσα και κάτι άλλο: «Μα καλά, μπορεί να γίνει μία καταστροφή, λοιμός, σεισμός, καταποντισμός, να βγαίνουν τα πετρέλαια στο Κατάκολο απ’ έξω και να καταστρέψουν το Κατάκολο. Τι έχετε προβλέψει γι’ αυτό;». Πέρα από το ότι είναι λίγο άκομψο να κινδυνολογούμε με τέτοιο ακραίο τρόπο, που δείχνει και άγνοια της επιστήμης, στοιχειωδών αρχών της επιστήμης, θα καταθέσω για τα Πρακτικά της Βουλής, επίσης, τη σελίδα 29 των συμβάσεων, όπου προβλέπει την υποχρέωση πλήρους ασφαλιστικής κάλυψης για κάθε ζημία στο περιβάλλον, σε ανθρώπους και σε οποιαδήποτε περιουσία από τους αναδόχους.
Καταθέτω τη σελίδα 29 των συμβάσεων. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Τελειώνω με ένα σχόλιο. Δεν μπορώ να αντισταθώ στον πειρασμό να μη σχολιάσω και την τροπολογία του ΣΥΡΙΖΑ -μου κάνει εντύπωση που την αποσύρατε αλλά εγώ θα τη σχολιάσω- και σύντομα δύο μόνο από τις τροπολογίες που καταθέσαμε. Χαίρομαι που πάρα πολλοί από εσάς είστε θετικοί στο να απαλλαγούν από υπηρεσίες κοινής ωφέλειας οι κοινωφελείς οργανισμοί, τα συσσίτια, τα ιατρεία, τα φαρμακεία, τα νομικά πρόσωπα δημοσίου και ιδιωτικού δικαίου που ασκούν κοινωφελές έργο, γιατί πράγματι αυτό είναι μια στοιχειώδης ένδειξη ευαισθησίας όλων ημών απέναντι σε ανθρώπους που δίνουν την ψυχή τους, τη ζωή τους για να βοηθήσουν το συνάνθρωπο. 
Ευχαριστώ που είπατε καλά λόγια για αυτήν την τροπολογία. 
Θα σας δώσω μόνο ένα παράδειγμα για να έχουμε αίσθηση των μεγεθών.","ΙΩΑΝΝΗΣ ΜΑΝΙΑΤΗΣ",297
"48373"," Ολοκληρώστε σιγά-σιγά, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48374"," Ολοκληρώνω σε δύο λεπτά, κύριε Πρόεδρε. 
Σε ένα συσσίτιο που έχω στην Αργολίδα, ο μηνιαίος λογαριασμός του συσσιτίου είναι 500 ευρώ. Με τη συνολική παρέμβαση που κάνουμε, τα 500 ευρώ θα γίνουν γύρω στα 100 με 120 ευρώ. Θεωρώ, λοιπόν, ότι με αυτήν την τροπολογία -που την έχουμε υπερψηφίσει όλοι μας- στέλνουμε ένα μήνυμα κοινωνικής αλληλεγγύης προς όλη την κοινωνία, όπως ακριβώς το ανέφερα. 
Το δεύτερο και προτελευταίο σχόλιο μου, αφορά την τροπολογία για τους ΓΟΕΒ. 
Συναδέλφισσες και συνάδελφοι, ξέρουμε όλοι πολύ καλά –και εμείς που προερχόμαστε από αγροτικές περιοχές αλλά και οι συνάδελφοι που προέρχονται από αστικές περιοχές- ότι τα κόστη της αγροτικής παραγωγής είναι τριών ειδών. Το κόστος παραγωγής –φάρμακα, φυτοφάρμακα κ.λπ.- το κόστος μεταφοράς και το κόστος ενέργειας αυτό καθεαυτό. 
Επιτρέψτε μου να πω ότι αυτό που κάνουμε με τη συγκεκριμένη διάταξη–και θέλω να ελπίζω ότι δεν είμαι υπερβολικός αλλά το πιστεύω βαθιά αυτό που θα σας πω- είναι μια τομή στον τρόπο παραγωγής αγροτικών προϊόντων. Κάνουμε μία τομή στη μείωση του αγροτικού κόστους παραγωγής όλων των Ελλήνων αγροτών. 
Τι λέμε με απλά λόγια; Επιτρέπω όχι σε άτομο, όχι σε ιδιώτη αλλά σε μία συλλογική οντότητα, που είναι ο Γενικός Οργανισμών Εγγείων Βελτιώσεων, ο ΓΟΕΒ -κάτω από τον οποίο είναι οργανωμένοι στους ΤΟΕΒ, στους Τοπικούς Οργανισμούς Εγγείων Βελτιώσεων, όλοι οι αγρότες σε όποιες περιοχές υπάρχουν αρδευτικά δίκτυα και μιλάμε για πολύ μεγάλο μέρος της χώρας- κατ’ εξαίρεση, κατά προτεραιότητα να είναι προνομιακός παραγωγός και καταναλωτής ηλεκτρικής ενέργειας από ανανεώσιμες πηγές ενέργειας. 
Με απλά λόγια, επιτρέπουμε την εγκατάσταση φωτοβολταϊκών πάρκων έως 500 KW σε περιοχές που είναι αντλιοστάσια τα οποία τροφοδοτούν με ηλεκτρικό ρεύμα το νερό των αρδευτικών δικτύων. Επιτρέπουμε κατά προτεραιότητα, μόλις απελευθερωθεί η χωρητικότητα, να δοθεί άδεια έναντι όλων των ιδιωτών, ώστε να εγκατασταθούν φωτοβολταϊκά. Πώς, όμως; Όχι με το να πάρουν λεφτά, όχι με το να αυξήσουν το έλλειμα του ΛΑΓΗΕ, όχι με το να υποχρεωθεί κάποιος να έρθει κάποια στιγμή να κουρέψει ξανά τις τιμές των φωτοβολταϊκών αλλά εφαρμόζοντας τη σύγχρονη αρχή του net metering. 
Τι είναι αυτό με απλά λόγια; Ήδη, ετοιμαζόμαστε να δημοσιεύσουμε την υπουργική απόφαση για αυτόν το συμψηφισμό στα σπίτια και για πρώτη φορά το επεκτείνουμε στον αγροτικό τομέα σε συλλογικό όργανο. Του λέμε. Εγκαθιστάς ένα φωτοβολταϊκό πάρκο 500 KW, παράγεις και το καλοκαίρι που έχεις ανάγκη από ενέργεια την ηλεκτρική ενέργεια, την καταναλώνεις όλη και προφανώς, χρειάζεσαι και κάποια παραπανίσια από τη ΔΕΗ, την οποία θα πληρώσεις, αν στο τέλος χρειαστεί. Φθινόπωρο, χειμώνα, όμως, που συνεχίζει να παράγει το φωτοβολταϊκό ή το αιολικό πάρκο που έχεις εγκαταστήσει και εσύ δεν χρειάζεσαι ενέργεια την εγχύεις στο σύστημα και σου τη συνυπολογίζει σε ετήσιο κύκλο η ΔΕΗ στο κόστος της ενέργειάς σου. 
Άρα, δίνουμε τη δυνατότητα στο συλλογικό όργανο των αγροτών να κάνει μία παραγωγική επένδυση που του μειώνει το ενεργειακό κόστος, δεν επιβαρύνουμε ούτε κατά 1 ευρώ την υπόλοιπη κοινωνία και ασφαλώς τον κρατικό προϋπολογισμό. 
Στην πραγματικότητα, δημιουργούμε προϋποθέσεις για τεράστια μείωση του ενεργειακού κόστους σε όλα τα αγροτικά μας προϊόντα. 
Θέλω να ελπίζω ότι στη δευτερολογία οι συνάδελφοι θα την ασπαστούν και αυτήν την τροπολογία, γιατί, πράγματι, συνιστά μία τομή στα αγροτικά ζητήματα της χώρας.
Τελειώνω με την τροπολογία του ΣΥΡΙΖΑ, την οποία αποσύρατε. Θα κάνω μόνο δύο σχόλια.
 Στην τροπολογία σας, στην πρώτη παράγραφο, ζητάτε το εξής. Η ΔΕΗ να υποχρεούται να αποκαταστήσει άμεσα την παροχή ηλεκτρικού ρεύματος στους δικαιούχους του κοινωνικού οικιακού τιμολογίου. Μάλιστα, βάλατε και τον κ. Τσίπρα να την υπογράψει. 
Μα συνάδελφοι, δεν ξέρετε ότι σε κανέναν λογαριασμό, σε καμμία σύνδεση του κοινωνικού οικιακού τιμολογίου δεν έχει κοπεί το ηλεκτρικό ρεύμα; Δεν το ξέρετε αυτό; Πουθενά στην Ελλάδα και σε κανέναν δικαιούχο του κοινωνικού οικιακού τιμολογίου δεν έχει κοπεί το ρεύμα! Άρα, τι μας λέτε: «Η ΔΕΗ υποχρεούται να αποκαταστήσει»; Τι να αποκαταστήσει; Κάτι που δεν έχει υπάρξει; 
Θα ήθελα να κάνω ένα σχόλιο και για τη δεύτερη παράγραφο. Λέει η τροπολογία του ΣΥΡΙΖΑ: «Στους δικαιούχους του κοινωνικού οικιακού τιμολογίου, χορηγείται ανά οικογένεια δωρεάν ποσότητα 1.200 KWh». Άκουσα ότι η εκτίμηση του ΣΥΡΙΖΑ -επειδή το θέμα αυτό το ανέδειξε και ο Αρχηγός της Αξιωματικής Αντιπολίτευσης, ο κ. Τσίπρας, στη Διεθνή Έκθεση Θεσσαλονίκης- για το κόστος της πρότασης αυτής είναι 59 εκατομμύρια ευρώ. Ζήτησα από τις υπηρεσίες να πάρουν την τροπολογία -γιατί οφείλω να απαντήσω στην τροπολογία, δεν ήξερα ότι θα την αποσύρετε, ήρθα για να απαντήσω- και να μου εκτιμήσουν το κόστος.
Το κόστος, συναδέλφισσες και συνάδελφοι, δεν είναι 59 εκατομμύρια αλλά 263 εκατομμύρια. Το ποσό αυτό βγαίνει από έναν πολλαπλασιασμό. Πολλαπλασιάζουμε τις πεντακόσιες εξήντα εννιά χιλιάδες οκτακόσιους σαράντα πέντε δικαιούχους του κοινωνικού οικιακού τιμολογίου –δηλαδή τις πεντακόσιες εβδομήντα χιλιάδες ελληνικές οικογένειες που παίρνουν φθηνότερο ρεύμα από τους υπολοίπους- επί τα τρία τετράμηνα του έτους επί –κατά μέσο όρο- 154 ευρώ που είναι το κάθε τετράμηνο οι 1.200 KWh. Αυτό βγάζει 263 εκατομμύρια ευρώ. Άρα, αναρωτιέμαι τι ακριβώς συμβαίνει. Και, βεβαίως, δεν αναρωτιέμαι ποιος θα πληρώσει αυτό το κόστος. 
Τελειώνοντας, κυρίες και κύριοι συνάδελφοι -κύριε Πρόεδρε, ευχαριστώ θερμά για την ανοχή σας- θα ήθελα να ζητήσω από όλες τις πλευρές, από όλες τις πτέρυγες της Βουλής, με αίσθημα ευθύνης απέναντι στις συγκεκριμένες συμβάσεις, να καταφέρουμε να ομονοήσουμε στο προφανές. Επειδή όλα αυτά τα ζητήματα ξεπερνούν το μέγεθος του καθενός μας, του κάθε Υπουργού, του κάθε Βουλευτή, της κάθε κυβέρνησης, πηγαίνουν σε βάθος δεκαετιών και μιλάνε στην καρδιά της ελληνικής κοινωνίας, όσο περισσότερο δείξουμε ότι είμαστε μονιασμένοι στις αρχές της διαφάνειας, της επιστημονικής τεκμηρίωσης, της κοινωνικής αλληλεγγύης, δίνοντας το σύνολο των εσόδων που θα προκύψουν, στο Ταμείο Κοινωνικής Αλληλεγγύης Γενεών, όπως το έχουμε ήδη θεσμοθετήσει, εάν αποδείξουμε ότι είμαστε μονιασμένοι στην αυστηρότατη προστασία του περιβάλλοντος, όπως επιβάλλει η δική μας εθνική βιοποικιλότητα και το μοντέλο ανάπτυξής μας, τότε μπορούμε να στείλουμε ένα μήνυμα ελπίδας, αισιοδοξίας και χαμόγελου στην ελληνική κοινωνία και πολύ περισσότερο που κάθε γεώτρηση που γίνεται, δημιουργεί τριακόσιες άμεσες θέσεις εργασίας και άλλες εξακόσιες έμμεσες. Κάθε γεώτρηση, είναι χίλιες νέες θέσεις εργασίας για την τοπική κοινωνία. Ε, αυτό έχουμε υποχρέωση να το προτείνουμε στην ελληνική κοινωνία όλοι μαζί, ομόφωνα!
Ευχαριστώ πολύ.
(Χειροκροτήματα)","ΙΩΑΝΝΗΣ ΜΑΝΙΑΤΗΣ",297
"48375"," Εμείς ευχαριστούμε τον κύριο Υπουργό.
Κυρίες και κύριοι συνάδελφοι, έχω την τιμή να ανακοινώσω στο Τμήμα το δελτίο επίκαιρων ερωτήσεων της Τρίτης 23 Σεπτεμβρίου 2014:
ΕΠΙΚΑΙΡΕΣ ΕΡΩΤΗΣΕΙΣ (Άρθρα 29 παράγραφος 1 και 130 παράγραφος 8 του Κανονισμού της Βουλής)
1. Η με αριθμό 85/18-9-2014 επίκαιρη ερώτηση του Βουλευτή Ηλείας της Νέας Δημοκρατίας κ. Γεωργίου Κοντογιάννη προς τον Υπουργό Υποδομών, Μεταφορών και Δικτύων, σχετικά με τη δημοπράτηση του αυτοκινητόδρομου «Πάτρα-Πύργος-Τσακώνα».
2. Η με αριθμό 83/18-9-2014 επίκαιρη ερώτηση του Βουλευτή Φθιώτιδας του Συνασπισμού Ριζοσπαστικής Αριστεράς κ. Βασιλείου Κυριακάκη προς τον Υπουργό Υγείας, σχετικά με τη φαρμακευτική κάλυψη των ανασφάλιστων πολιτών-κατόχων βιβλιαρίου προνοίας.
3. Η με αριθμό 84/18-9-2014 επίκαιρη ερώτηση του Βουλευτή Μεσσηνίας του Λαϊκού Συνδέσμου-Χρυσή Αυγή κ. Δημητρίου Κουκούτση προς τον Υπουργό Υποδομών, Μεταφορών και Δικτύων, σχετικά με το διεθνές αεροδρόμιο Καλαμάτας «Καπετάν Βασίλης Κωνσταντακόπουλος».
4. Η με αριθμό 86/18-9-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Υγείας, σχετικά με την αντιμετώπιση των προβλημάτων στη λειτουργία του Γενικού Νοσοκομείου Αγρινίου.
Κυρίες και κύριοι συνάδελφοι, ο Βουλευτής κ. Βλάχβεης ζητεί άδεια απουσίας στο εξωτερικό για ιατρικούς λόγους συγγενικού του προσώπου κατά το χρονικό διάστημα 22 Σεπτεμβρίου έως 2 Οκτωβρίου. 
Η Βουλή εγκρίνει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48376"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"48377"," Η Βουλή ενέκρινε τη ζητηθείσα άδεια. 
Η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Εσωτερικών: «Έλεγχος των οικονομικών των πολιτικών κομμάτων και των αιρετών αντιπροσώπων Βουλής και Ευρωπαϊκού Κοινοβουλίου». 
Η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Ανάπτυξης και Ανταγωνιστικότητας: «Ρυθμίσεις θεμάτων εφοδιαστικής».","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48378"," Κύριε Βορίδη, έχετε ζητήσει τον λόγο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48379"," Μάλιστα, κύριε Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"48380"," Ορίστε, κύριε Υπουργέ, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"48381"," Ευχαριστώ πολύ, κύριε Πρόεδρε. 
Κυρίες και κύριοι συνάδερφοι, ζήτησα τον λόγο για να υποστηρίξω μια τροπολογία που έχει κατατεθεί από την πλευρά του Υπουργείου Υγείας και ρυθμίζει ένα ειδικό ζήτημα. Θα μου επιτρέψετε να εξηγήσω σύντομα ποιο είναι το ειδικό θέμα που ρυθμίζεται και γιατί έχει κατατεθεί εκπροθέσμως. Επίσης, θα εξηγήσω τους λόγους του κατεπείγοντος που απαιτούν την εκπρόθεσμη κατάθεση. 
(Στο σημείο αυτό την Προεδρική Έδρα καταλαμβάνει ο Α’ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Με τη συγκεκριμένη τροπολογία ρυθμίζεται το εξής θέμα. Υπάρχει ο πλειστηριασμός ειδικού περιουσιακού στοιχείου ή μάλλον ενότητας στοιχείων του ενεργητικού επιχειρήσεως και αυτός ο πλειστηριασμός γίνεται με τη διαδικασία του άρθρου 1022 του Κώδικα Πολιτικής Δικονομίας, δηλαδή ως ειδικού περιουσιακού στοιχείου. Εδώ η τροπολογία ρυθμίζει το γεγονός ότι μαζί με τα στοιχεία του ενεργητικού που εκπλειστηριάζονται, μεταβιβάζεται και η διοικητική άδεια λειτουργίας. 
Έχουν υπάρξει ήδη αποφάσεις δικαστηρίων. Υπάρχει μια απόφαση του Μονομελούς Πρωτοδικείου Αθηνών που κρίνει ότι ,πράγματι, έτσι γίνεται. Η αλήθεια είναι ότι αυτό είναι και λογικό, διότι όταν μεταβιβάζεται μια ενότητα στοιχείων του ενεργητικού, αυτή η ενότητα είναι διατεταγμένη με ένα ορισμένο τρόπο για να εξυπηρετεί ένα συγκεκριμένο οικονομικό σκοπό. Αυτός ο σκοπός δεν μπορεί να εξυπηρετηθεί παρά εκτός αν μεταβιβάζεται μαζί και η διοικητική άδεια λειτουργίας, διότι αλλιώς δεν αποτελεί πια ενότητα διατεταγμένη για οικονομικό σκοπό. Τα στοιχεία του ενεργητικού θα έπρεπε να εξεταστούν μεμονωμένα ως περιουσιακά στοιχεία. 
Άρα, λοιπόν, εκείνο που απλώς γίνεται εδώ είναι ότι –παρ’ ότι έχουν υπάρξει αποφάσεις δικαστηρίων που δέχονται την άποψη που υποστηρίζουμε εδώ, προκειμένου να μην υπάρξει τυχόν αμφισβήτηση αλλά και να διευκολυνθούν τυπικές διαδικασίες της μεταβιβάσεως της διοικητικής αδείας λειτουργίας- ρυθμίζουμε αυτόν ακριβώς το σκοπό. 
Τι λέμε δηλαδή; Λέμε ότι όταν υπάρξει πλειστηριασμός ειδικού περιουσιακού στοιχείου, με το άρθρο 1022 του Κώδικα Πολιτικής Δικονομίας, μαζί με τα στοιχεία του ενεργητικού μεταβιβάζεται και η διοικητική άδεια λειτουργίας, με ένα διαδικαστικό τρόπο που ορίζει η τροπολογία. 
Αυτή είναι η ρύθμιση. Σας ξαναλέω ότι είναι απολύτως λογική. Εξυπηρετεί τον οικονομικό σκοπό και επομένως θεωρώ ότι δεν δημιουργεί κανένα ζήτημα, αντιθέτως αίρει πιθανά ζητήματα, που όμως η αλήθεια είναι ότι στη νομολογία δεν έχουν υπάρξει. Η νομολογία μέχρι στιγμής δέχεται τη νομοθετική αυτή κατεύθυνση. 
Γιατί κατεπείγον; Η απάντηση εδώ είναι η εξής. Τι ρυθμίζει στην πραγματικότητα, τι έχει στο μυαλό της αυτή η ρύθμιση; Έχει στο μυαλό της τον εκπλειστηριασμό των στοιχείων του ενεργητικού του «Ερρίκος Ντυνάν», ο οποίος γίνεται την επόμενη Τετάρτη στις 24 Σεπτεμβρίου. Τότε, λοιπόν, στοιχεία του ενεργητικού του «Ερρίκος Ντυνάν» βρίσκονται σε πλειστηριασμό που επισπεύδεται μετά από κατάσχεση που έχει επιβάλει για απαιτήσεις της η Τράπεζα Πειραιώς. Ως επισπεύδουσα, η Τράπεζα Πειραιώς έχει κινήσει τη διαδικασία του εκπλειστηριασμού. 
Επαναλαμβάνω ότι αυτό είναι ως ενότητα, πράγμα που διαφυλάσσει τι στην πραγματικότητα; Διαφυλάσσει τη λειτουργία του «Ερρίκος Ντυνάν», τις θέσεις εργασίας και το σύνολο. Ένας από τους λόγους για να διαφυλαχθούν όλα αυτά, είναι προφανώς το ότι πρέπει ο υπερθεματιστής, όποιος αποφασίσει στον πλειστηριασμό να πάρει αυτήν την ενότητα, να έχει και τη δυνατότητα να λειτουργήσει το νοσοκομείο, αλλιώς δεν εξυπηρετείται ο κοινωνικός και οικονομικός σκοπός της διαδικασίας αυτής. 
Γιατί εκπροθέσμως; Εκπροθέσμως, διότι ενώ η δική μου άποψη είναι ότι αυτό μπορεί να ρυθμιστεί σε νομοσχέδιο του Υπουργείου Οικονομικών και επειδή επίκειται η κατάθεση –όπως έχω ενημερώσει το Τμήμα- νομοσχεδίου του Υπουργείου Οικονομικών, ωστόσο υπάρχει ένα ζήτημα, ότι εφόσον αυτό δεν είναι αποσαφηνισμένο, ενδέχεται αυτή η εκκρεμότητα να λειτουργεί αποτρεπτικά στην ύπαρξη υπερθεματιστού. 
Ο υπερθεματιστής δηλαδή θα ανησυχεί για το αν τελικώς μεταβιβάζεται η άδεια λειτουργίας ή όχι, οπότε ενδέχεται αυτό να λειτουργεί αποτρεπτικά στην εκδήλωση ενδιαφέροντος και στη διασφάλιση της συνέχισης της λειτουργίας του «Ερρίκος Ντυνάν» από τον όποιο υπερθεματιστή στον πλειστηριασμό. 
Άρα, λοιπόν, η καθυστέρηση έγινε γι’ αυτόν τον λόγο. Η αναγκαιότητα να ψηφιστεί η τροπολογία υπάρχει, γιατί επίκειται ο συγκεκριμένος πλειστηριασμός. Η αναγκαιότητα της ρύθμισης είναι η συγκεκριμένη. 
Γι’ αυτό προτείνουμε, κύριε Πρόεδρε, κυρίες και κύριοι συνάδελφοι, να γίνει δεκτή η συγκεκριμένη τροπολογία και ως εμπροθέσμως κατατεθείσα και συναφής αλλά και δεκτή στην ουσία της. 
Ευχαριστώ πολύ.","ΜΑΥΡΟΥΔΗΣ ΒΟΡΙΔΗΣ",69
"48382"," Κύριε Πρόεδρε, μπορώ να ρωτήσω τον κύριο Υπουργό;","ΘΕΟΔΩΡΟΣ ΔΡΙΤΣΑΣ",139
"48383"," Ρωτήστε, γιατί μπορεί να φύγει τώρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48384"," Κύριε Υπουργέ, θα ήθελα, επειδή προφανώς θα φύγετε και δεν θα καθίσετε, να σας κάνω δύο ερωτήσεις. Τη μία την απαντήσατε ήδη, για το πόσες περιπτώσεις ρυθμίζει αυτή η τροπολογία. Προφανώς, ρυθμίζει μία και την αναφέρατε. Δεν νομίζω ότι θα υπάρξει άλλη. 
Το δεύτερο ερώτημά μου είναι το εξής: Απ’ όσο γνωρίζω, είναι άλλο το να συγκροτείς ένα κτήριο που προορίζεται για εγκατάσταση υπηρεσιών υγείας, μία κλινική, ένα νοσοκομείο, με τον εξοπλισμό του κ.λπ. και άλλο η αδειοδότηση της λειτουργίας.","ΘΕΟΔΩΡΟΣ ΔΡΙΤΣΑΣ",139
"48385"," Σωστά, έχετε απόλυτο δίκιο.","ΜΑΥΡΟΥΔΗΣ ΒΟΡΙΔΗΣ",69
"48386"," Η αδειοδότηση της λειτουργίας απαιτεί προϋποθέσεις, τις οποίες πρέπει αυτός που παίρνει την αδειοδότηση να τις πληροί. 
Με την αυτόματη αυτή μεταφορά της άδειας, όποιος πλειοδότης επιχειρηματίας πάρει το νοσοκομείο θα πάρει εξ ορισμού και την άδεια, χωρίς πραγματικά να έχει τις προϋποθέσεις;
 Και μετά, αν εσείς θελήσετε να τον ελέγξετε, αυτός δεν θα επικαλεστεί ότι «από το νόμο εγώ πήρα την άδεια και κανείς δεν μπορεί να την αμφισβητήσει»; Πώς είναι δυνατόν αυτό να ρυθμιστεί;","ΘΕΟΔΩΡΟΣ ΔΡΙΤΣΑΣ",139
"48387"," Τον λόγο θα ήθελα, κύριε Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"48388"," Απαντήστε, κύριε Υπουργέ, γιατί, πράγματι, είναι ενδιαφέρον το ερώτημα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48389"," Ευχαριστώ πολύ, κύριε Πρόεδρε. 
Ως προς το ειδικόν. Η αλήθεια είναι, ξαναλέω, ότι η έννοια του κατεπείγοντος συνδέεται με το συγκεκριμένο το οποίο σας απήντησα. Όμως η ρύθμιση είναι γενικού χαρακτήρα. Και θα μου επιτρέψετε να σας πω ότι είναι και ορθολογική η ρύθμιση. 
Δεν ξέρω αν στο μέλλον θα υπάρξει κάποια τέτοια διαδικασία εκπλειστηριασμού, η οποία θα γίνεται σε ενότητα περιουσιακών στοιχείων, στοιχείων ενεργητικού μίας επιχείρησης. Είναι πιθανόν να υπάρξει στο μέλλον. 
Άρα, θεωρώ απολύτως λογικό, για να έχει νόημα ο πλειστηριασμός, ότι πρέπει να συνοδεύεται και από τη διοικητική άδεια, γιατί αλλιώς τι να την κάνεις διατεταγμένη την ενότητα χωρίς την άδεια λειτουργίας; Έτσι; Είναι, επομένως, αρκετά προφανές αυτό. 
Άρα, ναι μεν, πράγματι, έχουμε στο μυαλό μας ένα συγκεκριμένο πλειστηριασμό –απολύτως αληθές και το είπα- αλλά από την άλλη μεριά, η ρύθμιση, κατά τη γνώμη μου, ρυθμίζει με γενικό τρόπο ένα ζήτημα.
Θέσατε ευστόχως μία ανησυχία, την οποία εκ δικής μου παραλείψεως και αν θέλετε λόγω συντομίας δεν ανέπτυξα.
Πράγματι η άδεια μεταβιβάζεται υπό την αυστηρά προϋπόθεση ότι συντρέχουν στο νέο φορέα, στον υπερθεματιστή, οι προϋποθέσεις των άρθρων 2 και 3 του π.δ. 247/1991, που ρυθμίζουν αυτά τα οποία πρέπει να συντρέχουν.
Αυτός, λοιπόν, που θα είναι ο υπερθεματιστής πρέπει να εκπληρώνει τις προϋποθέσεις του προεδρικού διατάγματος για να λειτουργήσει ιδιωτική κλινική. Εκδίδεται δε διαπιστωτική πράξη της διοικήσεως και αλλιώς δεν ολοκληρώνεται η διαδικασία…","ΜΑΥΡΟΥΔΗΣ ΒΟΡΙΔΗΣ",69
"48390"," Άρα, γνωρίζουμε από τώρα τον υπερθεματιστή. Δεν πρέπει να είναι και πολλοί.","ΘΕΟΔΩΡΟΣ ΔΡΙΤΣΑΣ",139
"48391"," Όχι, δεν τον γνωρίζουμε. Γιατί το λέτε αυτό; Πού να τον γνωρίζουμε; Δεν το ξέρουμε αυτό. Εγώ δεν τον ξέρω, πάντως. Μπορεί εσείς να ξέρετε κάτι περισσότερο. Εγώ πάντως δεν τον ξέρω. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Ολοκληρώνω, κύριε Πρόεδρε.
Ξέρω, λοιπόν, ότι υπάρχει μία διαδικασία πλειστηριασμού. Όποιος όμως έρθει ως υπερθεματιστής, ξέρει ότι παίρνει ιδιωτική κλινική και άρα ξέρει ότι στο πρόσωπό του πρέπει να συντρέχουν οι προϋποθέσεις του προεδρικού διατάγματος. Πώς το διαπιστώνει αυτό η διοίκηση; Έρχεται ο υπερθεματιστής πέντε μέρες μετά την κατακυρωτική πράξη του συμβολαιογράφου στον πλειστηριασμό, γνωστοποιεί στη διοίκηση ότι είναι ο υπερθεματιστής, η διοίκηση εξετάζει εντός μηνός εάν συντρέχουν, πράγματι, οι προϋποθέσεις των άρθρων 2 και 3 και εκδίδει διαπιστωτική πράξη, με την οποία διαπιστώνει τη μεταβίβαση της άδειας λειτουργίας.","ΜΑΥΡΟΥΔΗΣ ΒΟΡΙΔΗΣ",69
"48392"," Ευχαριστούμε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48393"," Κύριε Πρόεδρε, θα μπορούσα να έχω τον λόγο;","ΝΙΚΟΛΑΟΣ ΒΟΥΤΣΗΣ",75
"48394"," Τι θα θέλατε, κύριε Βούτση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48395"," Κύριε Πρόεδρε, θα ήθελα με την ανοχή σας το λόγο, πριν φύγει ο κύριος Υπουργός, για να διευκρινίσουμε δύο νούμερα τα οποία ειπώθηκαν, έτσι ώστε να μην υπάρχουν αμφιβολίες.","ΝΙΚΟΛΑΟΣ ΒΟΥΤΣΗΣ",75
"48396","  Ορίστε, κύριε Βούτση, έχετε τον λόγο. Έτσι κι αλλιώς, μου αρέσει η ζωντανή συζήτηση, αρκεί οι επόμενοι ομιλητές να είναι εντός χρόνου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48397"," Εντάξει, κύριε Πρόεδρε.
Κατά τη γνώμη μου, πρόκειται περί παρανόησης που έχει γίνει και δεν είναι κάτι εσκεμμένο. Σε σχέση με το οικιακό κοινωνικό τιμολόγιο και την εξαγγελία της Θεσσαλονίκης, η δική μας κοστολόγηση δεν έχει να κάνει με το σύνολο των πεντακοσίων εξήντα χιλιάδων νοικοκυριών που είναι στο κοινωνικό τιμολόγιο, αλλά με τριακόσιες χιλιάδες νοικοκυριά, που βρίσκονται στα όρια ακραίας φτώχειας. Μάλιστα, δεν είναι με 0,42 που είναι το κοινωνικό τιμολόγιο αλλά με 0,55 που είναι ανώτερο. Μ’ αυτήν την έννοια βγαίνουν τα 69 εκατομμύρια ευρώ που είναι επιπλέον κόστος του κοινωνικού τιμολογίου. 
Δηλαδή, κύριε Υπουργέ, το 263 που είπατε, συνυπολογίζει το κόστος του κοινωνικού τιμολογίου. Μ’ αυτήν την έννοια, δεν θέλουμε να σκιαμαχούμε για αριθμούς αλλά να αντιδικούμε για πολιτικές. Μπορώ, δηλαδή, να σας δώσω ακριβώς τους αριθμούς και τους πολλαπλασιασμούς…","ΝΙΚΟΛΑΟΣ ΒΟΥΤΣΗΣ",75
"48398"," Εντάξει αλλά δεν είναι το θέμα της σημερινής μας συζήτησης. Κουβεντιάζεται τώρα με ανοχή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48399"," Καλό είναι, όμως, κύριε Πρόεδρε. Έχει μία σημασία. Να μη δημιουργούνται εντυπώσεις, όταν είναι στη βάση –επαναλαμβάνω- κάποιας παρανόησης και μιας μη συνεννόησης. Δεν θεωρώ ότι το έκανε επίτηδες ο κύριος Υπουργός.","ΝΙΚΟΛΑΟΣ ΒΟΥΤΣΗΣ",75
"48400"," Το κατάλαβα, κύριε Βούτση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48401"," Μπορούμε να τα διευκρινίσουμε και να μας ζητηθούν όλες οι διευκρινίσεις πάνω στην κοστολόγηση.","ΝΙΚΟΛΑΟΣ ΒΟΥΤΣΗΣ",75
"48402"," Εντάξει, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48403"," Κύριε Πρόεδρε, θα μπορούσα να έχω τον λόγο;","ΙΩΑΝΝΗΣ ΜΑΝΙΑΤΗΣ",297
"48404"," Ορίστε, κύριε Υπουργέ, έχετε τον λόγο για ένα λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48405"," Ευχαριστώ, κύριε Πρόεδρε.
Θα ήθελα να πω ότι η διευκρίνιση είναι καλοδεχούμενη αλλά η τροπολογία σας μιλά για το σύνολο των δικαιούχων. Αν ο κ. Τσίπρας εκ των υστέρων άλλαξε και είπε άλλα στην έκθεση, εγώ το αποδέχομαι. Εγώ ήρθα έτοιμος να απαντήσω στην τροπολογία σας που δεν έχει καμμία τέτοια διατύπωση.
Κύριε Πρόεδρε, θα μου επιτρέψετε –και ζητώ και την κατανόηση των συναδέλφων- να αποχωρήσω, καθώς σε ένα τέταρτο περίπου υπογράφουμε με την Ευρωπαϊκή Τράπεζα Επενδύσεων τα δάνεια για τη ΔΕΗ. Θα παρακαλέσω να με συγχωρήσετε, καθώς πρέπει να λείψω για μία ώρα περίπου. Είναι ο κ. Παπαγεωργίου εδώ. Θα επιστρέψω αμέσως μετά την υπογραφή, καθώς όλο αυτό γίνεται σε ένα διπλανό ξενοδοχείο.","ΙΩΑΝΝΗΣ ΜΑΝΙΑΤΗΣ",297
"48406"," Εντάξει, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48407"," Επίσης, θα ήθελα να καταθέσω στα Πρακτικά κάποιες νομοτεχνικές βελτιώσεις και διορθώσεις σφαλμάτων.","ΙΩΑΝΝΗΣ ΜΑΝΙΑΤΗΣ",297
"48408"," Εντάξει, κύριε Υπουργέ. Μπορείτε να τις καταθέσετε, να γίνει αναπαραγωγή και να διανεμηθούν στους κυρίους συναδέλφους","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48409"," Ναι, κύριε Πρόεδρε. Παρακαλώ να δοθούν στους συναδέλφους, γιατί είναι πραγματικά νομοτεχνικές βελτιώσεις.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά τις προαναφερθείσες νομοτεχνικές βελτιώσεις και διορθώσεις σφαλμάτων, οι οποίες έχουν ως εξής:
(να μπουν οι σελ.226-233)�","ΙΩΑΝΝΗΣ ΜΑΝΙΑΤΗΣ",297
"48410"," Κυρίες και κύριοι συνάδελφοι, θα ήθελα να ανακοινώσω προς το Τμήμα ότι οι Υπουργοί Παιδείας και Θρησκευμάτων, Οικονομικών, Διοικητικής Μεταρρύθμισης και Ηλεκτρονικής Διακυβέρνησης, Εσωτερικών και Δικαιοσύνης, Διαφάνειας και Ανθρωπίνων Δικαιωμάτων κατέθεσαν σχέδιο νόμου «Οργάνωση της νομικής μορφής των θρησκευτικών κοινοτήτων και των ενώσεών τους στην Ελλάδα και άλλες διατάξεις» αρμοδιότητας Γενικής Γραμματείας Θρησκευμάτων.
Παραπέμπεται στην αρμόδια Διαρκή Επιτροπή.
Τον λόγο έχει η κ. Γεωργοπούλου-Σαλτάρη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48411"," Ευχαριστώ, κύριε Πρόεδρε.
Βέβαια, ακόμα και αυτήν τη φορά, δεν ήμουν τυχερή να απευθυνθώ απευθείας στον κύριο Υπουργό. Κάτι ανάλογο έγινε και στην επιτροπή. Μονίμως είναι πιεσμένος. Ωστόσο, ως Βουλευτής Ηλείας, θα ήθελα να αναφερθώ χωρίς πολλές περιστροφές, σε μία από τις τρεις συμβάσεις που έχουν να κάνουν με την Περιφερειακή Ενότητα Ηλείας και αφορούν βέβαια το Κατάκολο.
Θέλω να υπενθυμίσω ότι μόλις προχθές πραγματοποιήθηκε από την πολιτική ηγεσία του ΥΠΕΚΑ μία ενημερωτική σύσκεψη με το Γενικό Γραμματέα της Αποκεντρωμένης Διοίκησης Πελοποννήσου, Δυτικής Ελλάδας και Ιονίου. Μεταξύ άλλων συζητήθηκε και το θέμα των υδρογονανθράκων. Σ’ αυτήν τη συνάντηση, λοιπόν, συμφωνήθηκε ο γενικός γραμματέας να έχει συνάντηση στην Πάτρα τις επόμενες ημέρες με αντιπροσωπεία ή με τον ίδιο τον κύριο Υπουργό, ώστε να παρουσιαστεί η δυνητική αναπτυξιακή προοπτική της περιοχής σε σχέση με την πορεία της εξόρυξης των υδρογονανθράκων.
Αυτά τα αναφέρω, διότι θέλω να δείξω ότι το ΥΠΕΚΑ πολιτικά έχει κρατήσει μία υποτιμητική στάση απέναντι στους κατοίκους της δυτικής ελλάδας, αλλά και στους θεσμικούς φορείς. Δηλαδή, θα έρθει κάτω κάποιος εκπρόσωπος από το Υπουργείο, για να συζητήσει με φορείς και με τους πολίτες, όταν ήδη θα έχουν υπογραφεί οι κυρωμένες συμβάσεις και θα πείτε τι ακριβώς έχει προωθήσει το Υπουργείο, χωρίς να έχει ζητηθεί καν η γνώμη τους.
Επίσης, επειδή και στην Επιτροπή είχε γίνει πολύ μεγάλη συζήτηση για το θέμα του περιφερειακού φόρου του 5% -ξέρετε ότι κάπου έχουν αρχίσει να παπαγαλίζουν διάφοροι ότι πρέπει να ράψουνε μεγάλες τσέπες για να βάλουνε τα πετροδόλαρα- καταλαβαίνετε τι έχει να γίνει, όταν ο Υπουργός ζητάει από τους περιφερειάρχες και από τους δημάρχους να καταλήξουν σε ένα συγκεκριμένο σχέδιο, δηλαδή να του υποβάλουν κάποια πρόταση συγκεκριμένη που να είναι απόλυτα σύμφωνοι όλοι. Καταλαβαίνετε τι έχει να γίνει, αν αυτό ποτέ γίνει και αν έχουν πραγματικά πρόταση συγκεκριμένη να κάνουνε, όταν θα ερίζουν σε ποια περιοχή γίνεται, πού θα πάνε τα λεφτά της εξόρυξης, πόσα χάνουν από άλλες περιπτώσεις, όπως -θα αναφερθώ σε λίγο- στο θέμα του τουρισμού στο Κατάκολο. 
Λοιπόν, επελέγησαν –λέει- στο Υπουργείο και ο κύριος Υπουργός να επιβάλλει σε μία κοινωνία τετελεσμένα γεγονότα. Και σαφώς επιδιώκετε να δεσμεύσετε τη χώρα για δεκαετίες. Αυτό ακριβώς συμβαίνει τώρα με τις υπογεγραμμένες ήδη από το Μάιο διεθνείς συμβάσεις μίσθωσης. 
Θέλουμε να πούμε ότι ο ΣΥΡΙΖΑ πιστεύει ότι εκτός από την προαπαιτούμενα ενημέρωση που έπρεπε να έχει δοθεί στις τοπικές κοινωνίες, πρέπει να τους δίνεται η δυνατότητα διατύπωσης θέσης για τη χωροθέτηση, τη σκοπιμότητα, και την οικονομία ωφέλεια που ενδεχομένως θα έχει ένα τέτοιο τεράστιας σημασίας θέμα όπως αυτό των υδρογονανθράκων.  
Υποστηρίζετε ότι η σύμβαση, για παράδειγμα στο Κατάκολο, θα δημιουργήσει πολλαπλασιαστικού μάλιστα χαρακτήρα θέσεις εργασίας και τεχνογνωσίας, αύξηση των εσόδων από τον περιφερειακό φόρο και άσκηση εθνικής κυριαρχίας. Την ίδια στιγμή όμως που τα λέτε αυτά, έχετε οδηγήσει την ανεργία στη δυτική Ελλάδα το πρώτο τρίμηνο του 2014 στο 29,7%, δηλαδή δύο μονάδες ψηλότερη από το δείκτη στο σύνολο της χώρας. Έχετε περιορίσει κατά 50% τους πόρους για την τοπική αυτοδιοίκηση, που τελευταία βέβαια βλέπουμε ότι οδηγείται απευθείας στον έλεγχο του Φούχτελ, όπου θα πρέπει ο κάθε δήμος να δίνει αναλυτικά στοιχεία για το τι περιουσιακά στοιχεία έχει. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Στην πραγματικότητα, με τις τρεις υφιστάμενες ετεροβαρείς και χωρίς ουσιαστικούς ελεγκτικούς μηχανισμούς συμβάσεις μίσθωσης υδρογονανθράκων δεν θα προκύψουν διατηρήσιμα θετικά αποτελέσματα για το δημόσιο συμφέρον. Ήδη δεν έχει τηρηθεί ολοκληρωμένα η κείμενη νομοθεσία. Δεν έχουν συσταθεί ή δεν λειτουργούν επαρκώς οι απαιτούμενοι ελεγκτικοί και διοικητικοί μηχανισμοί για τη σύναψη των συμβάσεων και την προστασία του περιβάλλοντος. 
Εδώ θα ήθελα να κάνω ένα πολύ μικρό σχόλιο για τις συμβάσεις μίσθωσης. Η Πρόεδρος του Εθνικού Φορέα Υδρογονανθράκων στην επιτροπή μας είπε: «Ας δούμε γενικότερα το θέμα, το οποίο έχει προκαλέσει μία ενδιαφέρουσα συζήτηση τον τελευταίο καιρό, της επιλογής της σύμβασης μίσθωσης έναντι της σύμβασης διανομής παραγωγής, όχι πάντα τεκμηριωμένη. Αυτό που πρέπει να επισημανθεί είναι ότι καμμία από τις δύο συμβάσεις δεν είναι ντε φάκτο οικονομικότερη για το ελληνικό δημόσιο εν γένει και οι δύο συμβάσεις μπορούν να φτάσουν στο ίδιο επίπεδο εσόδων, ανάλογα με τους όρους βέβαια που καταρτίζονται.».
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Δηλαδή, από τη διατύπωση της προέδρου καταλαβαίνουμε ότι υπάρχουν τεκμηριωμένες προτάσεις που αποδεικνύουν ότι οι συμβάσεις διανομής είναι προσφορότερες και δευτερευόντως ότι δεν δύναται να επικαλείστε, πόσω μάλλον με τους χρηματοοικονομικούς και λοιπούς όρους των υφιστάμενων συμβάσεων, ότι προχωρείτε στη ντε φάκτο καλύτερη επιλογή.
Ειδικότερα τώρα για τη σύμβαση για το Κατάκολο που υπάρχει αποδεδειγμένη ύπαρξη πετρελαίου και φυσικού αερίου, θα ήθελα να θίξω συνοπτικά κάποια φλέγοντα ζητήματα.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)
Σε μισό λεπτό θα ολοκληρώσω, κύριε Πρόεδρε.","ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ",97
"48412"," Τώρα που ζητάτε το μισό λεπτό θα σας το δώσω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48413"," Κύριε Πρόεδρε, είχαμε πει από την αρχή ότι θα έχουμε ευχέρεια χρόνου. Είναι προτελευταία ομιλήτρια.","ΔΗΜΗΤΡΗΣ ΓΕΛΑΛΗΣ",85
"48414"," Με συγχωρείτε, εσείς τι ρόλο παίζετε; Δεν κατάλαβα!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48415"," Είμαι ο επόμενος ομιλητής.","ΔΗΜΗΤΡΗΣ ΓΕΛΑΛΗΣ",85
"48416"," Το ξέρω ότι είστε ο επόμενος. Και λοιπόν; Ο Κανονισμός προβλέπει αυτά που εγώ εφαρμόζω. 
ΕΥΣΤΑΘΕΙΑ ΓΕΩΡΓΟΠΟΥΛΟΥ -ΣΑΛΤΑΡΗ: Ζητώ την ανοχή σας, κύριε Πρόεδρε, γιατί θέλω να επισημάνω ότι στην περιοχή του Κατακόλου αυτήν τη στιγμή το ΥΠΕΚΑ φέρνει ένα προεδρικό διάταγμα προς ψήφιση, το οποίο λέει ότι θα θωρακίσει την περιοχή. Από την άλλη μεριά, πάλι βέβαια θα πρέπει να κάνω γνωστό ότι η εγγύς και ευρύτερη περιοχή, είναι χαρακτηρισμένη ως «NATURA 2000». Έρχεται, λοιπόν, τώρα σε αυτήν την ευαίσθητη οικολογικά περιοχή να ακυρώσουμε την υφιστάμενη σύμβαση για την οποία γίνονται προσπάθειες. 
Από την άλλη μεριά, θέλω να αναφερθώ στο ύψος των 600.000 ευρώ για τις δεσμευτικές εργασίες για τα δύο πρώτα χρόνια στην περιοχή του Κατακόλου και να πω ότι είναι προκλητικό να διατυπώνεται, πως δεν θα μπορούσε να διατεθεί από την πολιτεία για δημόσιες έρευνες. Σε αυτό το ποσό περιλαμβάνονται και 50.000 ευρώ για τη σύνταξη της μελέτης περιβαλλοντικών επιπτώσεων. 
Θα ήθελα να πω ότι η περιοχή του Κατάκολου είναι μια ιδιαίτερα σεισμογενής περιοχή. Βέβαια, μας αναφέρονται πάρα πολλά θέματα για την έγκαιρη και αποτελεσματική ανταπόκριση σε περίπτωση ατυχήματος –αναφέρθηκε και πριν ο κύριος Υπουργός- αλλά υπάρχει και το κακό προηγούμενο με τα ακραία φαινόμενα που έχουμε βιώσει στην Ηλεία με τις πυρκαγιές και τους σεισμούς.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48417"," Ολοκληρώστε, κυρία συνάδελφε, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48418"," Άρα, δηλαδή, στη σήμανση αναφέρεται στις εργασίες υπό αίρεση ότι η εξόρυξη της πρώτης γεώτρησης τελεί υπό την αίρεση, καθώς η επαναεπεξεργασία των σεισμικών δεδομένων και οι μελέτες ανάπτυξης θα επιβεβαιώσουν την οικονομική βιωσιμότητα της περιοχής του Κατάκολου. Αποδέχεστε, δηλαδή, τον τεράστιο κίνδυνο που προκύπτει από αυτήν τη δραστηριότητα στο Κατάκολο και δηλώνετε ανέτοιμοι αλλά δεν διστάζετε να προχωρήσετε στην κύρωση των συμβάσεων μίσθωσης. 
Σας ευχαριστώ.","ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ",97
"48419"," Ευχαριστούμε πολύ την κυρία συνάδελφο. 
Κυρίες και κύριοι συνάδελφοι, θα ήθελα να ανακοινώσω στο Τμήμα ότι η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης».
Τον λόγο έχει ο συνάδελφος κ. Γελαλής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48420"," Ευχαριστώ, κύριε Πρόεδρε. 
Δεν είναι στην Αίθουσα ο κύριος Υπουργός αλλά σήμερα ήταν πραγματικά λαλίστατος. Ήρθε εδώ μας ανέφερε και μας διάβασε όλα τα ονόματα των επιστημόνων οι οποίοι συμμετείχαν στην όλη διαδικασία, καθώς και την ομόφωνη απόφαση την οποία έχουν πάρει, όσον αφορά το θέμα των συμβάσεων. Βέβαια, ο κύριος Υπουργός δεν ανέφερε τίποτα για το ότι υπάρχει ο ν. 4001/2011 που αφορά τη δημιουργία ενός δημόσιου φορέα, της ΕΔΕΥ, η οποία θα έπρεπε να λειτουργεί και να συμμετέχει στην όλη διαδικασία αλλά μέχρι στιγμής είναι υποστελεχωμένη και δεν έχει λειτουργήσει καθόλου. 
Ανέφερε σήμερα, ότι έχουμε την έγκριση των τριών συμβάσεων και ότι θα προχωρήσουμε και στις επόμενες είκοσι τρεις συμβάσεις, ενώ εκ των υστέρων μας έφερε και το καινούργιο διοικητικό συμβούλιο της ΕΔΕΥ. Δηλαδή, το διοικητικό συμβούλιο να παρακολουθεί ασθμαίνοντας αποφάσεις οι οποίες πάρθηκαν από κάποιους ιδιωτικούς, φορείς. Είναι η λογική του νεοφιλελευθερισμού ή και της σοσιαλδημοκρατίας που προωθεί το να τα δίνουμε όλα στους ιδιώτες και πέρα να βάζουμε το δημόσιο από πίσω σαν επικάλυψη. 
Η Κυβέρνηση βιάστηκε να παρουσιάσει μια επιτυχία με αυτές εδώ τις συμβάσεις και μια εικόνα, ότι όλα τα ξένα συμφέροντα ενδιαφέρονται για αυτές τις συμβάσεις και για τα ελληνικά πετρέλαια, χωρίς όμως να λέμε κάποια ουσιαστικά πράγματα. Αυτά είναι, ότι η ύπαρξη ή μη των κοιτασμάτων, θα επιβεβαιωθεί μετά από πέντε, έξι χρόνια το λιγότερο, η απόδοση θα ξεκινήσει μετά από δέκα χρόνια και τα έσοδα –προσέξτε, εάν θα υπάρχουν έσοδα!- δεν θα μπορούν να προσδιοριστούν παρά μόνο όταν περάσει η πρώτη περίοδος των γεωτρήσεων. 
Δεν ξέρω αν ο κύριος Υπουργός συσχετίζει αυτό που ανέφερε σχετικά με τις θέσεις εργασίας με τα έσοδα από τις συμβάσεις. Αν, όμως, δεν το συσχετίζει, θα μπορούσε να μας πει πόσες θέσεις θα δημιουργηθούν από τα έσοδα ή εκτός διαδικασιών, πόσες θα δημιουργηθούν από τη στιγμή που υπογράφονται οι συμβάσεις, προκειμένου να μπορέσουμε να έχουμε μία ολοκληρωμένη εικόνα. 
Η ανάθεση έγινε με τη μέθοδο της σύμβασης μίσθωσης που είναι μία διεθνής πρακτική, η οποία όμως προτιμάται από τις ξένες εταιρείες, γιατί έχουν την αποκλειστική κυριότητα επί των κοιτασμάτων, ενώ τους παρέχει και μια ευελιξία. Όλες οι συμβάσεις θα πρέπει να προσαρμόζονται και θα πρέπει να κοιτάμε και τις ιδιαιτερότητες κάθε περιοχής οι οποίες μέχρι αυτήν τη στιγμή τουλάχιστον δεν έχουν ελεγχθεί. 
Όπως είπα και στην επιτροπή, ως ΣΥΡΙΖΑ είμαστε σε μια διαφορετική λογική, άμεσης εμπλοκής του ελληνικού δημοσίου. Γι’ αυτό ανέφερα και την ΕΔΕΥ, έναν οργανισμό ο οποίος θα έπρεπε να είναι παρών στην όλη διαδικασία πριν υπογραφούν οι συμβάσεις, και μετά να είναι σε θέση να ελέγχει την όλη διαδικασία. Με αυτόν τον τρόπο, τα πιθανά οφέλη θα μπορούσαν να είναι σε μία διαφορετική κατεύθυνση για την ίδια την κοινωνία.
Θεωρούμε αδιανόητο το ελληνικό δημόσιο να προσφεύγει στον ιδιωτικό τομέα για τη χρηματοδότηση στο στάδιο των γεωτρήσεων. Αυτό θα μπορούσε να γίνει είτε με μίσθωση των γεωτρύπανων είτε με συνεκμετάλλευση. Αυτή η διαδικασία δεν έχει μεγάλο κοστολόγιο και είναι της τάξης των 40 εκατομμυρίων. 
Οι συμβάσεις, όπως είπα, ήταν χωρίς την παρουσία της ΕΔΥΕ, χωρίς τον έλεγχο αυτής. Παρ’ όλα αυτά, μέσα από τις συμβάσεις θα πρέπει να δούμε κάποιες ελλείψεις που υπάρχουν κατά την άποψή μας:
Πρώτον, σημαντικός παράγοντας για τα δημόσια έσοδα σε αυτής της μορφής τις συμβάσεις είναι ο συντελεστής R, ο λόγος δηλαδή εσόδων προς τα έξοδα. Όπως καταλαβαίνουμε, η σχέση αυτή έχει μεγάλη σημασία για το τι έξοδα αναγνωρίζονται με την εκάστοτε υπογραφείσα σύμβαση. 
Δεύτερον, το μίσθωμα συμμετέχει ως δαπάνη στη διαμόρφωση αυτού του συντελεστή, ταυτόχρονα όμως διαμορφώνεται από αυτόν. Εκτιμούμε ότι ο συντελεστής φορολογίας είναι χαμηλός, αν και θα πρέπει να αποτελεί μια αξιόλογη πηγή άντλησης εσόδων για το κράτος. Η φορολογία που επιβάλλεται στα καθαρά κέρδη, είναι της τάξης του 20%, συν 5%, ίσον 25%. Η φορολογία στον Πρίνο, το μόνο πεδίο που λειτούργησε μέχρι σήμερα, ήταν της τάξης του 40% με 50% και μάλιστα, όταν η τιμή του πετρελαίου τότε ήταν στα 20 με 25 δολάρια το βαρέλι. 
Με αυτήν τη φορολογία, διεξήχθηκε όλος ο γύρος των συζητήσεων. Σήμερα η τιμή του αργού πετρελαίου είναι πάνω από τα 110 δολάρια. Δυστυχώς, όμως, η Κυβέρνηση την πρόθεση για ευνοϊκές ρυθμίσεις που έχει για τις τρεις συμβάσεις βλέπουμε ότι την έχει και για τις επόμενες είκοσι τρεις.
Στα άρθρα 12, 13 και 14, συνεχίζεται η ευνοϊκή φορολογική αντιμετώπιση, αφού η μίσθωση, παραχώρηση, κτήση, χρήση ακινήτων απαλλάσσονται από κάθε γενικό ή ειδικό, τακτικό ή έκτακτο φόρο, τέλος, χαρτοσήμου και προβλέπονται ειδικές διατάξεις, όσον αφορά και το ΦΠΑ και τα δάνεια.
Τρίτη λογιστική διαδικασία -το ανέφερα και στην επιτροπή. Ενώ τα ελληνικά λογιστικά προβλέπουν συγκεκριμένη διαδικασία όσον αφορά και τα λογιστικά βιβλία και τα στοιχεία, εν τούτοις στο παράρτημα λέει ότι θα συμφωνηθούν με την εταιρεία και μάλιστα εκ των υστέρων, αφού γίνει δηλαδή πρώτα η υπογραφή της σύμβασης και προχωρήσουμε, εκ των υστέρων θα γίνουν όλα αυτά.
Οι συμβάσεις δίνουν ένα ιδιότυπο φορολογικό κάθε έτους για την εξυπηρέτηση του επενδυτή, ώστε να είναι δυνατόν να πάρει πίσω άμεσα στα πρώτα χρόνια της εκμετάλλευσης το κεφάλαιο που θα επενδύσει και σε βάθος χρόνου θα έχουμε μείωση των κερδών. Ο χαμηλός φορολογικός συντελεστής επί των καθαρών κερδών, η ρύθμιση υπέρ του επενδυτή για τα έξοδα που θα μπορούν να εκπίπτουν με βάση τη σύμβαση, το ιδιαίτερο καθεστώς αποσβέσεων των δαπανών που θα υπολογίζονται ως ποσοστό επί της αξίας της ετήσιας παραγωγής αποκλείει την παρουσία κερδών, τουλάχιστον τα πρώτα χρόνια. Τουλάχιστον τα πέντε, δέκα χρόνια δεν θα έχουμε κέρδη. 
Νομίζω ότι στην ίδια κατεύθυνση κινείται και το Γενικό Λογιστήριο του Κράτους. Σας διαβάζω την τέταρτη παράγραφο για τον κρατικό προϋπολογισμό. «Προβλέπεται μελλοντική, ενδεχόμενη αύξηση των δημοσίων εσόδων επί του προβλεπόμενου μισθώματος και επί του ειδικού φόρου», ας πούμε το 20%. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΔΗΜΗΤΡΗΣ ΓΕΛΑΛΗΣ",85
"48421"," Ευχαριστούμε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48422"," Θα ήθελα να πω ένα πράγμα ακόμα, κύριε Πρόεδρε, και θα τελειώσω. 
Μέσα από αυτήν τη διαδικασία, οι εταιρείες μπορούν να μισθώσουν προσωπικό από άλλες χώρες -κανένα όριο- και μπορούν να κάμπτουν ακόμα και την ελληνική και τη φορολογική και την ασφαλιστική νομοθεσία. Βέβαια, σε αντίθεση δεν θα έχουμε τα απαιτούμενα έσοδα, έτσι όπως φορολογούνται και οι υπόλοιποι και δεν θα έχουμε έσοδα του ελληνικού δημοσίου.","ΔΗΜΗΤΡΗΣ ΓΕΛΑΛΗΣ",85
"48423"," Ωραία. Σας ευχαριστώ. 
Οι δύο εισηγητές των κομμάτων που ψηφίζουν την κύρωση δεν έχουν το δικαίωμα λόγου, όπως γνωρίζετε. Παρά το γεγονός αυτό, επειδή υπάρχουν και οι τροπολογίες, το Τμήμα συμφωνεί να τους δώσουμε τον λόγο για τρία λεπτά στον καθένα;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48424"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"48425"," Το Τμήμα συνεφώνησε. 
Ορίστε, κύριε Γεωργαντά, έχετε τον λόγο για τρία λεπτά και έπειτα ο κ. Γκόκας για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48426"," Σας ευχαριστώ, κύριε Πρόεδρε και ευχαριστώ τους συναδέλφους. 
Είναι μια ιστορική μέρα για το ελληνικό Κοινοβούλιο. Νομίζω ότι δεν έχουμε συνειδητοποιήσει την ιστορικότητα της στιγμής. Η κύρωση του σχεδίου νόμου αυτού, είναι μια προσπάθεια ουσιαστικά της χώρας να αλλάξει σελίδα σε σχέση και με την αξιοποίηση του φυσικού της πλούτου και με την επίδειξη της δυνατότητας να προσελκύσει μεγάλες επενδύσεις αλλά και με τη δυνατότητά της να γίνει πραγματικά ενεργειακός κόμβος. 
Είναι μια μεγάλη στιγμή και για πρώτη φορά με τόσο αναλυτικό και με τόσο –θα μου επιτρέψετε να πω, κύριε Πρόεδρε- διαφανή τρόπο μια συμφωνία τόσο μεγάλης εμβέλειας  και τόσο μεγάλης ισχύος έρχεται στο Κοινοβούλιο και ουδείς ουσιαστικά έρχεται να αντιλέξει επί της συμφωνίας αυτής με επιχειρήματα πειστικά, σε σχέση με ότι αυτή η σύμβαση δεν είναι προς το συμφέρον του ελληνικού δημοσίου. 
Και μόνο το γεγονός ότι μόνο δύο Βουλευτές της  Αντιπολιτεύσεως πήραν το λόγο για να μιλήσουν επί της συμφωνίας αυτής, καταδεικνύει το γεγονός ότι, πράγματι η προς κύρωση συμφωνία έγινε με όσο το δυνατόν καλύτερο και ευμενέστερο τρόπο για τα συμφέροντα του ελληνικού δημοσίου. 
Μέσα σε πολύ λίγο χρόνο, όπως ανέφερε ο Υπουργός, έγινε μια μεγάλη προσπάθεια. Η προσπάθεια αυτή έφερε ένα συγκεκριμένο αποτέλεσμα αλλά το σημαντικότερο όλων είναι το εξής. Μετά  την επιτυχία αυτής της προσπάθειας, μπορούμε να  ευελπιστούμε σε ακόμη καλύτερες συνθήκες, σε ακόμη καλύτερους όρους σε κάθε επόμενη συμφωνία σχετική με τα αντικείμενα αυτά, δηλαδή της αξιοποίησης του φυσικού πλούτου της χώρας. 
Έγινε μεγάλη κουβέντα σε σχέση με το μίσθωμα, αν δηλαδή ήταν αυτό που μπορούσαμε να προσδοκούμε από μια τέτοια συμφωνία ή όχι. Αποδείχθηκε, ότι με βάση τις γενικότερες συνθήκες  και με βάση το γεγονός ότι ουσιαστικά μιλάμε για την εφαρμογή για πρώτη φορά σε ένα παρθένο πεδίο μιας τέτοιας επένδυσης, δεν μπορούσε να επιτευχθεί καλύτερο μίσθωμα. Όμως, μην ξεχνάμε ότι αυτή η σύμβαση είναι το ξεκίνημα για πολλές άλλες συμβάσεις. Και όταν βλέπουμε τα επίπεδα που μπορεί να παίρνει στο μίσθωμα η Νορβηγία, να μην ξεχνάμε, επίσης, ότι η Νορβηγία έχει μία προϊστορία εξήντα-εβδομήντα ετών στις συγκεκριμένες συμβάσεις. Επίσης, εκεί το πεδίο όλοι ξέρουν τι ακριβώς μπορεί να  εισφέρει ως κέρδος στην όποια εταιρεία γίνει ανάδοχος. 
Κύριε Πρόεδρε, νομίζω πως με απόλυτα ξεκάθαρο τρόπο και το Κοινοβούλιο και ο ελληνικός λαός κατανόησαν πόσο σημαντική για την οικονομία της χώρας μας είναι η κύρωση αυτών των συμφωνιών. Βεβαίως, η παράταξη την οποία εκπροσωπώ, επιβραβεύει –όχι απλώς υπερψηφίζει αυτό το νομοσχέδιο- την προσπάθεια της ομάδας η οποία το δούλεψε. 
Ευχαριστώ πολύ.","ΓΕΩΡΓΙΟΣ ΓΕΩΡΓΑΝΤΑΣ",95
"48427"," Ευχαριστούμε πολύ, κύριε συνάδελφε. 
Τον λόγο έχει ο συνάδελφος κ. Γκόκας για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48428"," Κύριε Πρόεδρε, νομίζω ότι ούτως ή άλλως θα έπρεπε να πάρουμε τον λόγο για τις τροπολογίες, οπότε τα κατά παραχώρηση τρία λεπτά αφορούν το νομοσχέδιο. Ίσως χρειαστώ και κάποιο χρόνο –ένα, δύο λεπτά- για τις τροπολογίες. 
Η συζήτηση, κυρίες και κύριοι συνάδελφοι, και στην επιτροπή και στο Τμήμα, απέδειξε πόσο θετική και χρήσιμη ήταν η πρωτοβουλία του κυρίου Υπουργού να φέρει το θέμα προς συζήτηση στη Βουλή και στην επιτροπή. Εμείς αυτήν τη διαδικασία την είχαμε προτείνει από το Νοέμβριο του 2012. Είχαμε ζητήσει για όλες τις περιπτώσεις που αφορούν αξιοποίηση δημόσιας περιουσίας, να γίνεται συζήτηση και ενημέρωση στη Βουλή. Και αυτό, λοιπόν, είναι μία δυνατότητα και μία ευθύνη που εμείς σταθερά επιδιώκουμε να ασκείται από το Κοινοβούλιο. Ως προς αυτό το θέμα, πραγματικά με προβληματίζει η στάση της Αξιωματικής  Αντιπολίτευσης. 
Όπως αναλύθηκε εκτενέστατα και στην επιτροπή και σήμερα από τον κύριο Υπουργό, οι συμβάσεις αυτές είναι ένα σημαντικό γεγονός. Είναι μια πράξη οικονομικής ανάπτυξης αλλά και κοινωνικής αλληλεγγύης, ιδιαίτερα εκ του γεγονότος ότι συνδέεται με το ασφαλιστικό σύστημα. Ταυτόχρονα,  όμως, είναι άσκηση εθνικής κυριαρχίας και εθνικών κυριαρχικών δικαιωμάτων. 
Θέλω να θυμίσω ότι με δική μας πρόταση –πρόταση του ΠΑΣΟΚ- έγινε νόμος του κράτους που θεσμοθετεί τον Εθνικό Λογαριασμό Κοινωνικής Αλληλεγγύης Γενεών για τη στήριξη του ασφαλιστικού συστήματος, τη διασφάλιση των συντάξεων των νέων γενεών, αφού το 75% των δημόσιων εσόδων από τα μισθώματα για τους υδρογονάνθρακες θα πηγαίνουν σε αυτό το Ταμείο. Σημαντικός, επίσης, είναι και ο περιφερειακός πόρος 5% που πρέπει να αξιοποιείται, σύμφωνα με τις προτάσεις των τοπικών φορέων. 
Έγινε λόγος για την ΕΔΕΥ, που προφανώς αποτελεί το δημόσιο φορέα που θα έχει το γενικό έλεγχο στη διαχείριση αυτών των συμβάσεων από εδώ και στο εξής. Δεν πρέπει, όμως, να αγνοήσουμε και το θετικότατο έργο της τεχνικής συμβουλευτικής επιτροπής. 
Αναφέρθηκε ο κύριος Υπουργός με λεπτομέρειες για το επίπεδο, τις γνώσεις, τις θέσεις ευθύνης που κατέχουν αυτά τα μέλη, μια επιτροπή που διασφάλισε τους διαγωνισμούς αυτούς, ώστε να γίνουν με τους καλύτερους τεχνικούς και οικονομικούς όρους για να έχουμε την απαιτούμενη διαφάνεια.
Εκτός αυτού, υπάρχει και ο έλεγχος από το Ελεγκτικό Συνέδριο, που απαντά σε όποια ζητήματα θα μπορούσε κανείς να θέσει, εάν δεν υπήρχε και αυτός ο έλεγχος.
Η αξιοποίηση, κυρίες και κύριοι συνάδελφοι, των υδρογονανθράκων με την έρευνα και την εκμετάλλευσή τους για εμάς αποτελεί σταθερή στρατηγική επιλογή. Είχαμε κάνει τους νόμους 2289/95 και 4000/2011, που καθόρισαν το πλαίσιο για όλες αυτές τις διαδικασίες. Με τις έρευνες στη Μεσόγειο, στο Ιόνιο, νότια της Κρήτης, στην Περιφέρεια Δυτικής Ελλάδας, έχουμε τη σημαντικότερη άσκηση των εθνικών κυριαρχικών μας δικαιωμάτων από το 1974. Έχουμε ενίσχυση της γεωστρατηγικής μας θέσης στη Νοτιοανατολική Μεσόγειο, ιδίως στον τομέα της ενέργειας.
Γι’ αυτό, λοιπόν, και ψηφίζουμε αυτές τις συμβάσεις που ολοκληρώνουν προσπάθειες ετών, υλοποιούν στόχους στους οποίους δώσαμε προτεραιότητα και σήμερα νιώθουμε ικανοποιημένοι και δικαιωμένοι από αυτήν την εξέλιξη. 
Όσον αφορά για τα μισθώματα και τις εκτιμώμενες ποσότητες δεν έχω να προσθέσω πάρα πολλά. Είναι μέσα στα πλαίσια και μάλιστα σε επίπεδα που είναι πάνω από το μέσο όρο σε αντίστοιχες περιπτώσεις. Οι ποσότητες μπορεί να είναι μικρές αλλά έχει μεγάλη σημασία σε σχέση με τις ετήσιες ανάγκες της χώρας. Δημιουργούν, όμως, σημαντικά οφέλη για την κοινωνία και την οικονομία και επιπλέον αποκτάμε εθνική τεχνογνωσία με την οποία μπορούμε να διευρύνουμε τις έρευνες σε όλη την επικράτεια και έχουμε να περιμένουμε και καινούργια αποτελέσματα.
Κλείνω, κύριε Πρόεδρε, με μια αναφορά σε δύο τροπολογίες.
Πρώτον, όσον αφορά τη 1818, θεωρώ ότι είναι ιδιαίτερα σημαντική, αφού απαλλάσσει τους δικαιούχους τιμολογίου υπηρεσιών αλληλεγγύης από τη χρήση υπηρεσιών κοινής ωφέλειας. Έτσι, λοιπόν, αίρεται το οξύμωρο, οι δικαιούχοι του τιμολογίου υπηρεσιών αλληλεγγύης να επιβαρύνονται στο μειωμένο αυτό τιμολόγιο που δικαιούνται -για το έργο και την κοινωνική προσφορά την οποία έχουν- με υποχρεώσεις που απορρέουν από την κοινωνική ευθύνη για την προμήθεια ηλεκτρικής ενέργειας στις περιοχές οι οποίες καλύπτονται από το τιμολόγιο της κοινής ωφέλειας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τέλος, κλείνω με την τροπολογία 1819 που αφορά τις ΑΠΕ, ειδικά για τους σταθμούς παραγωγής ηλεκτρικού ρεύματος που πρόκειται να λειτουργήσουν οι ΓΟΕΒ. Αναφέρθηκε ο κύριος Υπουργός. 
Είναι γνωστά τα οικονομικά προβλήματα που αντιμετωπίζουν. Μπορούν, πράγματι, αυτές οι εγκαταστάσεις να βοηθήσουν την αγροτική παραγωγή μειώνοντας το κόστος. Είναι γνωστό ότι έχουν οικονομικά προβλήματα και βεβαίως, μπορεί να υπάρξει πρόβλημα υλοποίησης αυτών των επενδύσεων. Εδώ, λοιπόν, πρέπει να δούμε τη δυνατότητα να ενταχθούν σε κάποια αντίστοιχα προγράμματα υποδομών του Υπουργείου Αγροτικής Ανάπτυξης.
Σχετικά με την παροχή προτεραιότητας σε σταθμούς ηλεκτροπαραγωγής από βιομάζα ή βιορευστά από τους φορείς διαχείρισης στερεών αποβλήτων, πραγματικά και αυτό είναι σε θετική κατεύθυνση, αξιοποιεί πρώτη ύλη, αποτρέπει επιβλαβείς επιπτώσεις στο περιβάλλον και αποφέρει έσοδα στους οικείους ΟΤΑ.
Ευχαριστώ, κύριε Πρόεδρε, για την ανοχή σας.","ΧΡΗΣΤΟΣ ΓΚΟΚΑΣ",112
"48429"," Ευχαριστούμε πολύ.
Θα κλείσουμε με τους Κοινοβουλευτικούς Εκπροσώπους.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48430"," Έχουμε και τις δευτερολογίες μας, κύριε Πρόεδρε.","ΡΑΧΗΛ ΜΑΚΡΗ",293
"48431"," Δευτερολογίες στις κυρώσεις δεν…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48432"," Κάναμε συμφωνία.","ΡΑΧΗΛ ΜΑΚΡΗ",293
"48433"," Δεν υπάρχει συμφωνία. Εγώ εφαρμόζω τον Κανονισμό.
Κύριε Δρίτσα, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48434"," Είπαμε ότι έχουν μπει οκτώ τροπολογίες που έχουν έρθει με ανορθόδοξο τρόπο και θα δοθεί και δευτερολογία στους εισηγητές.","ΡΑΧΗΛ ΜΑΚΡΗ",293
"48435"," Ποιος το είπε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48436"," Με συγχωρείτε πάρα πολύ!","ΡΑΧΗΛ ΜΑΚΡΗ",293
"48437"," Δεν το είπα εγώ. Εγώ εφαρμόζω τον Κανονισμό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48438"," Να διαβάσετε τα Πρακτικά!","ΡΑΧΗΛ ΜΑΚΡΗ",293
"48439"," Σταματήστε τώρα!
Κύριε Δρίτσα, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48440"," Όχι, δεν σταματώ, κύριε Πρόεδρε. Να διαβάσουμε τα Πρακτικά για να δούμε τι έχει ειπωθεί εδώ μέσα. Να δώσετε δικαίωμα δευτερολογίας στους εισηγητές. Μην παραβιάζουμε τη διαδικασία.","ΡΑΧΗΛ ΜΑΚΡΗ",293
"48441"," Μη φωνάζετε, παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48442"," Μην παραβιάζετε την κοινοβουλευτική διαδικασία κι άλλο. Έλεος μέχρι εδώ!","ΡΑΧΗΛ ΜΑΚΡΗ",293
"48443"," Νομίζετε δηλαδή ότι θα υπερθεματίσετε με τη φωνή σας σε μένα; Δεν περνάνε αυτά!
Ορίστε, κύριε Δρίτσα, σας έχω δώσει τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48444"," Με συγχωρείτε πολύ!","ΡΑΧΗΛ ΜΑΚΡΗ",293
"48445"," Να διαβάσετε καλά τον Κανονισμό!
Ορίστε, κύριε Δρίτσα, σας έχω δώσει τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48446"," Ευχαριστώ, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"48447"," Να πάρετε τα Πρακτικά και να δείτε αυτά που λέτε! Με συγχωρείτε, αλλά να συνεχίσει η συνεδρίαση με άλλον Πρόεδρο!","ΡΑΧΗΛ ΜΑΚΡΗ",293
"48448"," Μη φωνάζετε!
Έχω δώσει τον λόγο. Παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48449"," Παραβιάζετε τη συμφωνία που έγινε.","ΡΑΧΗΛ ΜΑΚΡΗ",293
"48450"," Παρακαλώ! Μην φωνάζετε!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48451"," Παραβιάζετε τη συμφωνία που έγινε!","ΡΑΧΗΛ ΜΑΚΡΗ",293
"48452"," Κύριε Δρίτσα, σας έχω δώσει τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48453"," Κύριε Πρόεδρε, να πω ευθύς αμέσως ότι η συνάδελφος κ. Ραχήλ Μακρή, έχει δίκιο και συντάσσομαι με το αίτημά της.","ΘΕΟΔΩΡΟΣ ΔΡΙΤΣΑΣ",139
"48454"," Τι και πόθεν προκύπτει; Όχι από τον Κανονισμό, βέβαια. Από συμφωνία, αν προκύπτει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48455"," Από τα Πρακτικά.","ΡΑΧΗΛ ΜΑΚΡΗ",293
"48456"," Είναι τύποις και ουσία, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"48457"," Από συμφωνία αν προκύπτει, γι’ αυτό θα ανατρέξουμε στα Πρακτικά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48458"," «Ιστορική συνεδρίαση» την ονόμασε ο Υπουργός αυτήν τη συνεδρίαση. Δεν είναι δυνατόν να μην δοθεί η δυνατότητα στα κόμματα να προσθέσουν επισημάνσεις που θεωρούν κρίσιμες. Θα προχωρήσω…","ΘΕΟΔΩΡΟΣ ΔΡΙΤΣΑΣ",139
"48459"," Το λέτε εσείς αυτό, που γνωρίζετε τον Κανονισμό; Κύρωση είναι. Για όνομα της Παναγίας!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48460"," Από είκοσι πέντε λεπτά μίλησαν όλοι, κύριε Πρόεδρε!","ΓΕΩΡΓΙΟΣ ΓΕΩΡΓΑΝΤΑΣ",95
"48461"," Κύριε Πρόεδρε…","ΘΕΟΔΩΡΟΣ ΔΡΙΤΣΑΣ",139
"48462"," Ορίστε, κύριε Δρίτσα. Θα σας κρατήσω το χρόνο σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48463"," Με τη συμφωνία όλων και του Τμήματος που είναι κυρίαρχο, προχωρήσαμε σε μία διαφορετική εφαρμογή του Κανονισμού και όχι στη στενή, τυπική. Αυτό λοιπόν, δίνει τη δυνατότητα…","ΘΕΟΔΩΡΟΣ ΔΡΙΤΣΑΣ",139
"48464"," Άρα με δικαιώνετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48465"," Κύριε Πρόεδρε, θα προσπαθήσω να μην εξαντλήσω το χρόνο μου, διότι απουσιάζει ο κύριος Υπουργός και είχε ένα νόημα να ειπωθούν ορισμένα πράγματα παρουσία του κυρίως όμως διότι σε πολύ λίγο χρόνο θα πρέπει να βρισκόμαστε και εγώ και άλλοι συνάδελφοι, Βουλευτές του ΣΥΡΙΖΑ, στον τόπο της θυσίας του αγωνιστή Παύλου Φύσσα. Σήμερα τιμούμε τον έναν χρόνο της μνήμης του και με συγκίνηση στην Αίθουσα θέλω να δηλώσω εκ μέρους του ΣΥΡΙΖΑ ότι η θυσία του Παύλου Φύσσα, δολοφονημένος από το άγριο αλλά και ύπουλο και άνανδρο χτύπημα των μελών της Χρυσής Αυγής, δεν πρόκειται να ξεχαστεί. Η θυσία του δεν πρόκειται να πάει χαμένη. 
Ο φασισμός, ο ναζισμός, η αντιλαϊκή βία και όλο αυτό το κύκλωμα των καταχραστών των ελευθεριών και των δημοκρατικών παραδόσεων του ελληνικού λαού θα βρεθούν πραγματικά στο χρονοντούλαπο της ιστορίας. Ο Παύλος Φύσσας θα μείνει ένα σύμβολο για την υπεράσπιση της δημοκρατίας, σε αυτόν τον τόπο. 
Θα προχωρήσω στο σχέδιο νόμου. Πραγματικά δεν θέλω να υποβαθμίσω τίποτα. Σέβομαι τον κύριο Υπουργό, όταν αισθάνεται εθνικά υπερήφανος γι’ αυτήν του την πρόταση. Υποκειμενισμός άκρατος; Εν πάση περιπτώσει, δικαίωμά του αν το βλέπει έτσι. Να ονομάζει, όμως, «ιστορική συνεδρίαση» μία συνεδρίαση, κύριε Πρόεδρε, για την οποία με το ζόρι αφιερώθηκε μία συνεδρίαση στην επιτροπή και δεν μπόρεσαν να μιλήσουν οι συνάδελφοι; Ευτυχώς, σήμερα με τις διαδικασίες των συμβάσεων και κατά παραχώρηση, βρήκε το Τμήμα και το Προεδρείο έναν τρόπο –με τις πεντάλεπτες τοποθετήσεις- κάπως να βελτιώσει αυτήν τη διαδικασία, αλλιώς θα έπρεπε σύμφωνα με το γράμμα του Κανονισμού να τελειώσει μέσα σε μισή ώρα. 
Αυτό το θεωρεί «ιστορική συνεδρίαση» ο κύριος Υπουργός. Αντί να μπει μπροστά και να διεκδικήσει μια άλλη σχέση του Κοινοβουλίου με αυτήν την πολύ σοβαρή πραγματικά ρύθμιση, που οι τέσσερις αυτές συμβάσεις φέρνουν. 
Υπάρχουν τεράστια ζητήματα, κύριε Υπουργέ. Η παραγωγική, ενεργειακή αυτάρκεια της χώρας, η αναπτυξιακή συνεισφορά του ενεργειακού τομέα είναι ένα πολυσύνθετο κι όχι απλό ζήτημα. Όχι μόνο δεν αφορά την αξιοποίηση των υδρογονανθράκων, αλλά αφορά το συνολικό ενεργειακό πλέγμα. 
Αντί η Βουλή των Ελλήνων να πρωτοστατήσει σε μια συζήτηση μακράς διαρκείας με όλη την κοινωνία και φυσικά με τον επιστημονικό κόσμο για το μείγμα της ενεργειακής προοπτικής της χώρας και για το πώς μπορούν οι επόμενες δεκαετίες να δημιουργήσουν ένα νέο περιβάλλον στην ενέργεια με ενίσχυση κυρίως των μορφών ενέργειας που δεν ρυπαίνουν το περιβάλλον, των ΑΠΕ, αντί να κάνουμε μία τόσο σοβαρή συζήτηση όπως απαιτούν οι περιστάσεις, αντί να δούμε και τους κινδύνους και τις παγίδες και τους συσχετισμούς και τους ανταγωνισμούς που περιέχει αυτή η διαδικασία εξόρυξης των υδρογονανθράκων και επωφελούς αξιοποίησης για τη χώρα από πολλές πλευρές, μπαίνουμε σε μία διαδικασία να συζητήσουμε πλέον κάποιες συμβάσεις που με εντελώς κλειστό τρόπο οργάνωσαν το Υπουργείο και ο Υπουργός με τη βοήθεια άξιων επιστημόνων. 
Ο Υπουργός ανέφερε είκοσι ονόματα. Προς Θεού. Δεν κατάλαβα. Τούς χρέωσε ο κύριος Υπουργός, αναφέροντας τα ονόματά τους, της ευθύνη για το περιεχόμενο και τη ρύθμιση αυτών των τεσσάρων συμβάσεων; Είναι ποτέ δυνατόν αυτό, όση συνεισφορά κι αν είχαν, όση επιστημονική γνώμη κι αν κατέθεσαν; Πίσω απ’ αυτούς επιχείρησε να κρυφτεί ο κύριος Υπουργός, πίσω απ’ αυτά τα είκοσι ονόματα.
Είναι πάρα πολύ σημαντικό να δει κάποιος ότι η Βουλή των Ελλήνων δεν είχε ενημερωθεί σε κανένα προηγούμενο στάδιο γι’ αυτές τις συμβάσεις, πριν αυτές υπογραφούν. Το Υπουργείο και ο Υπουργός δεν είχαν διαβουλευτεί με τη Βουλή των Ελλήνων και με την αρμόδια επιτροπή για κανένα από τα βασικά επίδικα που συγκροτούν μία τέτοια σύμβαση και από οικονομική άποψη και από τεχνική και επιστημονική άποψη και από περιβαλλοντική άποψη και από αναπτυξιακή άποψη και από γεωστρατηγική άποψη και από οποιαδήποτε άλλη άποψη θέλετε. Το Υπουργείο προχώρησε μόνο του σε μία τέτοια σοβαρή εθνική υπόθεση που τού γεννά εθνική υπερηφάνεια του κυρίου Υπουργού. 
Αυτά είναι πολύ σοβαρά ζητήματα. Ενώ έρχεται στη Βουλή πλέον ένα κλειστό κείμενο που δεν επιδέχεται τροποποιήσεων, βελτιώσεων, ρυθμίσεων κ.λπ. γιατί είναι υπογεγραμμένη η σύμβαση για ένα τόσο σοβαρό ζήτημα, ο κύριος Υπουργός δεν καταδέχεται να απαντήσει στις αιτιάσεις και στην κριτική που και ο ΣΥΡΙΖΑ και άλλα κόμματα έθεσαν για το πόσο οικονομικά συμφέρουσες είναι οι συμβάσεις και για τις φορολογικές απαλλαγές και για τις θέσεις εργασίας κ.λπ.. Με κομπορρημοσύνη, με έπαρση και με περιαυτολογία θέλησε να μας κατακεραυνώσει, αλλά απέφυγε όσα και ο εισηγητής μας και οι άλλοι Βουλευτές του ΣΥΡΙΖΑ ένα προς ένα, σημείο προς σημείο έθεσαν με πολύ τεκμηριωμένα και συγκεκριμένα επιχειρήματα. Μπορεί να κάνουμε και λάθος. Αλλά…
Κύριε Πρόεδρε, αυτές οι συμβάσεις θα έπρεπε να είναι προϊόν ομόφωνης βούλησης του ελληνικού Κοινοβουλίου ή θα έπρεπε τουλάχιστον να επιδιωχθεί κάτι σ’ αυτήν την κατεύθυνση, γιατί δεν είναι συμβάσεις της μιας μέρας ή της μιας δεκαετίας. Καθορίζουν το μέλλον και την προοπτική μας για πολλά χρόνια και κανείς δεν έχει δικαίωμα σ’ αυτήν την κατεύθυνση να μην ανταποκριθεί στη σοβαρότητα του θέματος. 
Δεν είναι εδώ ο κύριος Υπουργός. Δεν θα του απαντήσω για διάφορα πράγματα που εκείνος έθεσε με έπαρση και κομπορρημοσύνη. Θέλω, όμως, να του πω ότι το «αργήσατε» που είπε και θεώρησε ότι είναι μία κριτική, δεν αναφέρεται στην τριετία. Αναφέρεται σ’ ένα μείζονος σημασίας ερώτημα που έχει τεθεί πολλές φορές και σε κάθε κατεύθυνση, δηλαδή στο γιατί η χώρα μας και οι κυβερνήσεις επί δεκαετίες δεν ασχολήθηκαν μ’ έναν σοβαρό τρόπο με την υπόθεση των υδρογονανθράκων στη χώρα μας. 
Δεν απαντάται αυτό το ερώτημα ούτε με την έλλειψη της τεχνολογίας ούτε με την έλλειψη οποιασδήποτε άλλης δυνατότητας. Απαντάται με άλλες κατευθύνσεις και αυτή είναι μια πολύ σοβαρή συζήτηση που δεν είναι παρελθόντος ενδιαφέροντος αλλά έχει σχέση και με αυτές τις συμβάσεις και με τη δυναμική του μέλλοντος. 
Απ’ αυτήν την άποψη, ο κύριος Υπουργός ξέφυγε για ένα θέμα που ξέρει καλά και ξέρει καλά κι εκείνος ότι το ξέρω κι εγώ ότι το ξέρει. Πρόκειται για ένα θέμα πολύ σοβαρό που συνδέεται με το γιατί εδώ και τόσες δεκαετίες το ελληνικό κράτος και οι ελληνικές κυβερνήσεις δεν είχαν ασχοληθεί με την υπόθεση των υδρογονανθράκων.
Τελειώνω κάνοντας μερικές επισημάνσεις, όσον αφορά τις τροπολογίες. Ήδη τοποθετήθηκε ο εισηγητής μας και πολλοί συνάδελφοι. Πάρτε πίσω την τροπολογία για το πάρκο Τρίτση. Δεν είναι δυνατόν! Αυτές οι ρυθμίσεις απαιτούν ευρύτατη διαβούλευση σε όλη την Αττική και σε όλη την Ελλάδα θα έλεγα και πάρα πολλών παραγόντων που έχουν να παίξουν ρόλο στην αξιοποίηση, στην αναβάθμιση, στην πραγματική απόδοση στον ελληνικό λαό και στο λαό της Αττικής του πάρκου Τρίτση. Τέτοιου είδους ρυθμίσεις είναι αναντίστοιχες με τη σοβαρότητα των θεμάτων και δείχνουν την ποιότητα αυτής της Κυβέρνησης. 
Από εκεί και πέρα, γενικότερα για τις τροπολογίες, θέλω να πω ότι είναι απαράδεκτο το φαινόμενο σε μια συζήτηση συμβάσεων, όπως την περιγράψαμε και με αυτό το δεσμευτικό τρόπο, να κατατίθενται εννέα υπουργικές τροπολογίες και μάλιστα οι μισές από αυτές εκπρόθεσμες. Αυτός ήταν ο ένας εκ των δύο λόγων που εμείς αποσύραμε τις δικές μας τροπολογίες. Είχαμε καταθέσει δύο τροπολογίες, μία εκ των οποίων ήταν για το οικιακό ρεύμα και μάλιστα, κύριε Πρόεδρε, τις είχαμε καταθέσει ξανά, δεν είναι η πρώτη φορά. Θα επανέλθουμε, λοιπόν και θα τις ξανακαταθέσουμε. Είναι δύο τροπολογίες που διεκδικούμε η Βουλή των Ελλήνων να τις συζητήσει με σοβαρότητα. 
Όταν, λοιπόν, είδαμε τις εννέα υπουργικές τροπολογίες και το γεγονός ότι η Κυβέρνηση δεν προχωράει σε μια διευρυμένη συζήτηση για τις συμβάσεις αυτές που συζητούνται σήμερα, αποφασίσαμε να αποσύρουμε αυτές τις τροπολογίες και φυσικά πολύ σύντομα –επαναλαμβάνω- θα τις καταθέσουμε και πάλι. Θα διεκδικήσουμε τη συζήτησή τους και για την επαναφορά του φόρου στο πετρέλαιο θέρμανσης στα επίπεδα του Μαρτίου του 2011 και για τη ρύθμιση αναφορικά με το ηλεκτρικό ρεύμα στα νοικοκυριά. 
Αυτά είναι πολύ σημαντικά ζητήματα, κύριε Πρόεδρε και η Βουλή των Ελλήνων δεν μπορεί άλλο να υποβαθμίζεται. Το Προεδρείο –το έχουμε θέσει πάρα πολλές φορές- έχει ευθύνη. Δεν θα έπρεπε τουλάχιστον τις εκπρόθεσμες τροπολογίες να τις επιτρέψει. Δεν μπορεί η Κυβέρνηση και κάθε Υπουργός να χρησιμοποιεί τη Βουλή ως φέουδό του. 
Ευχαριστώ.","ΘΕΟΔΩΡΟΣ ΔΡΙΤΣΑΣ",139
"48466"," Ευχαριστούμε, κύριε Δρίτσα. 
Οφείλω μια απάντηση στο Τμήμα τώρα, επειδή αναφερθήκατε και εσείς και η κ. Μακρή, να ανατρέξω στα Πρακτικά για την εφαρμογή του Κανονισμού που εγώ εφαρμόζω. Είπατε ότι υπήρξε συμφωνία. Σας διαβάζω επί λέξει αυτά τα οποία ο Προεδρεύων τότε κ. Μαρκογιαννάκης συμφώνησε με το Τμήμα:
«Επειδή στις δύο πρώτες υπάρχουν τροπολογίες, η πρότασή μου είναι να ανοιχθεί κατάλογος ομιλητών. Προφανώς, ο χρόνος δεν θα είναι μόνο πέντε λεπτά που προβλέπεται σ’ αυτές τις περιπτώσεις, αλλά θα υπάρχει μια ανοχή, ούτως ώστε ο κάθε συνάδελφος να αναπτύξει τις θέσεις του και αυτοί θα είναι εκείνοι που έχουν αντίρρηση, όπως είναι γνωστό επί των συμβάσεων, όπως και εκείνοι που θέλουν να τοποθετηθούν επί των τροπολογιών».
Άρα, δεν είπε καθόλου…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48467"," Διαβάστε παρακάτω. Με συγχωρείτε πολύ! Είναι ένα απόσπασμα αυτό.","ΡΑΧΗΛ ΜΑΡΚΗ",293
"48468"," Μην με διακόπτετε!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48469"," Μη διαβάζετε ένα απόσπασμα όπως σας βολεύει.","ΡΑΧΗΛ ΜΑΡΚΗ",293
"48470"," Μην με διακόπτετε είπα!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48471"," Έγιναν και άλλες παρεμβάσεις από τους εισηγητές! Συμφώνησε το Τμήμα και ήταν όλοι εδώ! Μη διαβάζετε ό,τι σας συμφέρει!","ΡΑΧΗΛ ΜΑΡΚΗ",293
"48472"," Εγώ επί λέξει διάβασα τη συμφωνία που είχε κάνει ο κ. Μαρκογιαννάκης. Τι προέβλεπε η συμφωνία αυτή; Προέβλεπε η κ. Ραχήλ Μακρή να μιλήσει πέντε λεπτά –μίλησε δώδεκα. Ο κ. Αλεξόπουλος προβλέπετο να μιλήσει πέντε λεπτά –μίλησε εικοσιπέντε. Ο κ. Κουκούτσης μίλησε δεκατέσσερα λεπτά. Η κ. Ξηροτύρη μίλησε είκοσι τρία λεπτά. 
Άρα, υπήρξε μεγάλη άνεση χρόνου σε όλους σας και δεν υπήρξε ποτέ περίπτωση δευτερολογίας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48473"," Μίλησε ο Υπουργός. Δικαιούμαστε δευτερολογίες.","ΡΑΧΗΛ ΜΑΚΡΗ",293
"48474"," Όλα είναι καταγεγραμμένα εδώ. Άρα, το Προεδρείο δικαιώνεται. 
Τον λόγο έχει ο κ. Γεωργιάδης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48475"," Δεν καταλαβαίνω γιατί υπάρχει αυτή η ένταση, κύριε Πρόεδρε. Ήταν μια διαδικασία ως τώρα που κύλισε πολύ ομαλά. Ο χρόνος ήτο άπλετος. 
Εγώ σπανίως θυμάμαι σε συζητήσεις να έχουν και οι εισηγητές τόσο χρόνο στη διάθεσή τους, ακόμα και όταν έχουμε εξαιρετικά πολύπλοκα νομοσχέδια. Εδώ είχαμε εισηγητές που έκαναν είκοσι-είκοσι πέντε λεπτά ομιλία. Ούτε στην προϋπολογισμό δεν γίνεται τόσο μεγάλη συζήτηση. Νομίζω ότι το να κατηγορηθεί το Προεδρείο ότι στη συγκεκριμένη διαδικασία υπήρξε φίμωση των Βουλευτών είναι άνω ποταμών. Υπενθυμίζω ότι κατόπιν της συμφωνίας που έγινε, έχει ανοίξει κατάλογος ομιλητών. Δεν ενεγράφησαν –είναι αλήθεια- πολλοί ομιλητές, αλλά όσοι ήθελαν να εγγραφούν είχαν το δικαίωμα και μίλησαν. Άρα, προς τι όλη αυτή η φασαρία; Πρέπει για όλα μονίμως να διαφωνούμε και πάντα να φωνάζουμε; Δεν καταλαβαίνω.
Πάμε τώρα στο συγκεκριμένο ζήτημα, κυρίες και κύριοι συνάδελφοι. Είπε πριν ο συνάδελφος κ. Δρίτσας ότι θα ήταν καλό μια τέτοια διαδικασία, αυτές οι συμβάσεις, να έχουν την ομόφωνη υποστήριξη των κομμάτων της Βουλής. Βεβαίως. Πράγματι, έχει απόλυτο δίκιο. Ποιος δεν το θέλει; Εμείς; 
Κύριε Πρόεδρε, εμείς φέραμε τις συμβάσεις εις το Κοινοβούλιο εκ του περισσού. Η Κυβέρνηση θα μπορούσε να μην τις φέρει. Εγώ –για να ξέρετε, κύριε Υπουργέ- έχω υπάρξει στη ζωή μου, κατά το πρώτο έτος της θητείας μου ως Βουλευτής παρών σε κύρωση για μια συμφωνία που είχε υπογραφεί πριν από εξήντα χρόνια και η κύρωση έγινε μετά από εξήντα χρόνια! Θα μπορούσε η Κυβέρνηση να μην κάνει καν αυτή τη διαδικασία. 
Αντιθέτως! Αντί να επαινεθεί η Κυβέρνησις για το ότι αποφασίζει αντί να κρατήσει κάτι εν κρυπτώ και παραβύστω να το φέρει εις το φως του κοινοβουλευτικού ελέγχου της κανονικής κοινοβουλευτικής διαδικασίας και να παραχωρήσει όσο χρόνο χρειάζεται, πρέπει κι αυτό να αποτελεί λόγο αντιδικίας; Δηλαδή, τι άλλο θέλατε να κάνουμε; Εκ του περισσού έρχεται στη Βουλή. Και γίνεται και επιτροπή και γίνεται και συζήτηση άνευ ορίου χρόνου να μιλήσουν οι Βουλευτές όσο θέλουν. 
Θέλω να απευθύνω εγώ το ερώτημα από την πλευρά του ΣΥΡΙΖΑ. Ομολογώ ότι παρακολουθώ από το πρωί τη συνεδρίαση. Ήμουν από την πρώτη τοποθέτηση του εισηγητού σας εδώ, αγαπητέ κύριε συνάδελφε. Θα ήθελα πολύ να μου πείτε, αν μπορείτε με τρεις λέξεις, γιατί καταψηφίζετε. Εγώ ακόμα δεν έχω καταλάβει. Στο λόγο της τιμής μου δεν έχω καταλάβει γιατί καταψηφίζετε. Σας ενοχλεί το τίμημα, δηλαδή το ποσοστό του κέρδους; Είναι το υψηλότερο στην Ευρώπη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48476"," Ε, όχι!","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48477"," Σας ενοχλεί ο χρόνος; Σας ενοχλεί η διαδικασία; Διεθνής διαγωνισμός είναι. Σας ενοχλεί ότι είναι μέσα ελληνικές εταιρείες; Σας ενοχλεί ότι παίρνει το 5% η περιφέρεια; Πείτε μας από τους όρους της συμβάσεως τι είναι αυτό που σας κάνει να λέτε «όχι». 
Έχω ακούσει τώρα για το Ελληνικό. Με συγχωρείτε, αλλά εδώ έψαξα πολύ να δω αν έχουμε κάτι να συζητήσουμε σήμερα για το Ελληνικό. Διαπίστωσα ότι δεν έχουμε απολύτως τίποτα. Δεν ξέρω πως μπήκε στη συζήτηση.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48478"," Δεν προσέξατε τι είπα, κύριε Γεωργιάδη.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48479"," Πρόσεξα πολύ καλά τι είπατε. Μάλλον όμως δεν είστε πολύ καλά ενημερωμένος. 
Ως προς το Ελληνικό, φυσικά και θα γίνει σεβαστή η απόφαση του Ελεγκτικού Συνεδρίου. Μα πώς θα μπορούσε να γίνει κι αλλιώς; Το τμήμα του Ελεγκτικού Συνεδρίου έκρινε έτσι. Έχει παραπέμψει το ίδιο το Ελεγκτικό Συνέδριο το θέμα στην ολομέλειά του. Αν η ολομέλεια βγάλει μια άλλη απόφαση, εσείς θα την επικροτήσετε; 
Εμείς προφανώς είμαστε κατά νόμο συντεταγμένη πολιτεία. Αν πει «όχι» η ολομέλεια του Ελεγκτικού Συνεδρίου, εμείς θα πούμε: «όχι, θα το κάνουμε παρανόμως;». Συγγνώμη, κύριε συνάδελφε. Υπάρχει καμμία τέτοια δυνατότητα και δεν το ήξερα; Δηλαδή, αν υπογράψει ο Υπουργός ενώ έχει πει το Ελεγκτικό Συνέδριο «όχι», προχωράει το έργο;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48480"," Μα, εδώ έχουν βγει άμεσα εκτελεστές αποφάσεις και δεν…","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48481"," Με τη σειρά. Πρώτα απ’ όλα μη με διακόπτετε. 
Πάλι είστε κακώς ενημερωμένος. Το είπατε και με τις καθαρίστριες. Με τις καθαρίστριες, κύριε Πρόεδρε, πρόκειται περί ενός πανευρωπαϊκού σόου, όπως έχουμε καταλάβει. Γυρνάει ο ΣΥΡΙΖΑ τις πολύ σεβαστές και συμπαθέστατες αυτές κυρίες ανά τας Ευρώπας με τα κόκκινα γάντια και κάνουν σόου. Με συγχωρείτε! Γιατί μπερδευόμαστε; Έβγαλε το Πρωτοδικείο μια απόφαση προσωρινά εκτελεστή. Αυτή η απόφαση προσεβλήθη νομίμως από το ελληνικό δημόσιο και πήρε αναστολή αυτής της αποφάσεως. Το ερώτημα είναι ακριβώς ανάποδο. Εσείς την αναστολή που πήρε το δημόσιο θα τη σεβαστείτε; Αυτό είναι το πραγματικό ερώτημα. 
Εσείς λέτε ότι το ελληνικό δημόσιο πρέπει οποτεδήποτε χάνει πρωτοδίκως μια απόφαση έστω και προσωρινή διαταγή –που τυγχάνει αυτή η απόφαση να είναι της αρεσκείας σας- να παραιτείται από όλα τα υπόλοιπα δικαιώματά του, απ’ όλα τα ένδικα μέσα. Αυτό εισηγείστε; Δηλαδή, αν αύριο κυβερνήσετε, θα πείτε ότι το δημόσιο όποτε χάνει, έρχεται προσωρινή διαταγή και αποσύρεται; Έτσι καταλαβαίνετε τη νομιμότητα; Εις το κομμάτι των καθαριστριών –για να μην γίνονται, κύριε Πρόεδρε, παρεξηγήσεις- το κράτος, η διοίκησις, ως όφειλε –δεν το λέω ότι είναι επαινετή γι’ αυτό, αλίμονο κι αν δεν έκανε έτσι- τήρησε απολύτως τη νομιμότητα. 
Τώρα όπως γνωρίζουμε έχει βγει και η εισήγηση του Αρείου Πάγου, η οποία δικαιώνει τη διοίκηση. Δεν ξέρω τι θα βγάλει ο Άρειος Πάγος. Αυτή είναι η εισήγηση, η ολομέλεια μπορεί να αποφασίσει κάτι άλλο. Δεν μπορώ να υποδείξω εγώ στους δικαστές τι θα αποφασίσουν. Τι συζητάμε, όμως, ακριβώς; Ότι το δημόσιο κακώς ήσκησε τα ένδικα μέσα που του δίνει ο νόμος να μπορεί να χρησιμοποιήσει σε αυτές τις περιπτώσεις; Και τώρα αυτό το συζητάμε στα σοβαρά στο Κοινοβούλιο;
Μη δημιουργούμε λοιπόν, κύριε συνάδελφε, εντυπώσεις εκεί που δεν υπάρχουν. Καμμία δικαστική απόφαση δεν έχει καταπατηθεί από την Κυβέρνηση και δεν θα μπορούσε και να καταπατηθεί.
Εγώ, που έχω ασκήσει σκληρή κριτική σε ό,τι αφορά τις αποφάσεις της δικαιοσύνης –όπως παραδείγματος χάριν του Συμβουλίου της Επικρατείας-, ποτέ δεν είπα ότι δεν θα γίνουν σεβαστές οι αποφάσεις του. Οι αποφάσεις του θα τηρούνται και θα γίνουν σεβαστές. Άλλο αν κάποιος συμφωνεί ή διαφωνεί με την κάθε απόφαση, αλλά η απόφαση προφανώς θα εκτελείται. Αυτό έλειπε! Πώς θα ήμασταν κατά νόμο συντεταγμένη πολιτεία με άλλο τρόπο;
Εκτός αν εσείς γνωρίζετε ότι έχει την πρόθεση ή τη νομική δυνατότητα η Κυβέρνηση –για την περίπτωση του Ελληνικού αναφέρομαι- αν και το Ελεγκτικό Συνέδριο τελικώς φτάσει τελεσιδίκως να το απορρίψει, η Κυβέρνηση να πράξει άλλως. Σας διαβεβαιώ ότι δεν έχει αυτήν τη δυνατότητα.
Άρα, πετάξατε ως πυροτέχνημα στην κουβέντα το Ελληνικό, για να βγάλετε από πάνω σας το μείζον, αλλά εγώ δεν θα σας αφήσω να βγάλετε το μείζον. Ποιο είναι το μείζον τώρα; 
Έχει τύχει, κύριε Υπουργέ, και η πρώτη μου ερώτηση το 2007 –εγώ εξελέγην Βουλευτής 16 Σεπτεμβρίου του ’07 κι έχω κάνει πολλές χιλιάδες ερωτήσεις- ήταν για την εκμετάλλευση των υδρογονανθράκων στη χώρα, για λόγους συμβολικούς.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48482"," (Δεν ακούστηκε).","ΡΑΧΗΛ ΜΑΚΡΗ",293
"48483"," Κυρία Μακρή ας μην με διακόπτετε εσείς. Μην με διακόπτετε εσείς.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48484"," Κύριε Γεωργιάδη, είναι από τις πρώτες ερωτήσεις, γι’ αυτό το λέω.","ΡΑΧΗΛ ΜΑΚΡΗ",293
"48485"," Σας αρέσει πολύ η φασαρία. Είχαμε προβλέψει τελευταία στη Βουλή…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48486"," Σας παρακολουθούσα κι εγώ πάντα. Το έχω μάθει από εσάς.","ΡΑΧΗΛ ΜΑΚΡΗ",293
"48487"," Λοιπόν, επανέρχομαι. Ενώ όλα τα κόμματα συμφωνούμε ότι πρέπει να γίνει εκμετάλλευση του ορυκτού πλούτου –ο ΣΥΡΙΖΑ προηγουμένως διά του κ. Δρίτσα είπε «βεβαίως να γίνει εκμετάλλευση του ορυκτού πλούτου» και δεν μιλάω για τους Ανεξάρτητους Έλληνες, που το είχαν κάνει σημαία προεκλογικά ότι θα γίνει εκμετάλλευση του ορυκτού πλούτου- και δοκίμως έχει ασκηθεί κριτική στις προηγούμενες κυβερνήσεις, γιατί είχαν αργήσει να προχωρήσουν την εκμετάλλευση του ορυκτού πλούτου, ερχόμαστε τώρα κι ανοίγουμε ένα νέο κεφάλαιο στη χώρα και λέμε από κει που επί σαράντα χρόνια τσακωνόμαστε ότι δεν κάναμε απολύτως τίποτα, φεύγουμε από την εποχή της αδράνειας, σταματάμε να μην κάνουμε τίποτα και κάνουμε ένα βήμα μπρος και όχι ασήμαντο, καθώς τρία οικόπεδα δίνονται σαν μια κοινοπραξία που έχει κι ελληνικές εταιρείες, μετά από διεθνή διαγωνισμό, με εξαιρετικά συμφέροντες όρους για το δημόσιο. 
Συγγνώμη, κύριοι συνάδελφοι, τι θέλετε ακριβώς; Να καταλάβουμε τι θέλετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48488"," Εξαιρετικά συμφέροντες δεν είναι.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48489"," Περιβαλλοντικοί όροι: οι αυστηρότεροι στην Ευρώπη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48490"," Δεν υπάρχουν.","ΡΑΧΗΛ ΜΑΚΡΗ",293
"48491"," Τα ποσοστά του κέρδους είναι τα υψηλότερα στην Ευρώπη. Η Ομοσπονδιακή Δημοκρατία της Γερμανίας προ τριών μηνών έκανε αντίστοιχη σύμβαση με το μισό ποσοστό κέρδους. Και είναι η Γερμανία της Μέρκελ, που θεωρείτε ότι πίνει το αίμα των λαών. Πώς καταφέρνει η Γερμανία και το κάνει με το μισό και εσάς με το διπλάσιο δεν σας αρέσει; Μα, τι σας αρέσει επιτέλους;
Εγώ θα ήθελα να μου πείτε, κυρία Ξηροτύρη γιατί σας σέβομαι πολύ, τι σας αρέσει; Θέλετε να τους πούμε να μας σερβίρουν και τον καφέ μας στη Βουλή; Τι άλλο θέλετε να βάλουμε μέσα στη σύμβαση για να το ψηφίσετε; Τι θέλετε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48492"," Το μίσθωμα είναι το χαμηλότερο από τα μισθώματα.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48493"," Οι συμβάσεις, για να μην δημιουργούνται λοιπόν εντυπώσεις στον ελληνικό λαό…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48494"," Κριτική κάνω.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48495"," Ξέρετε; Δεν έχει νόημα να κάνουμε μόνο κριτική. Το να λέμε και το «μπράβο», δεν πειράζει. Δεν χάλασε ο κόσμος να πούμε το «μπράβο».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48496"," Το είπαμε και το «μπράβο».","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48497"," Δεν είμαστε εχθροί εδώ πέρα μέσα. 
Για να ανακεφαλαιώσω, έρχεται η Κυβέρνηση, ως μη όφειλε, λέω εγώ, εκ του περισσού, ακριβώς για να δείξει ότι δεν έχει κανένα λόγο να αποκρύψει τις συγκεκριμένες συμβάσεις, γιατί τις θεωρεί εξαιρετικά συμφέρουσες για το δημόσιο και γιατί προσδοκά προφανώς αυτό που είπε ο κ. Δρίτσας, την ομοφωνία –να στείλουμε επιτέλους ένα μήνυμα, βρε αδερφέ, ότι ακόμα και αυτήν την εποχή της κρίσης μπορούμε ως Έλληνες να βρούμε ένα κοινό τόπο, να συνεννοηθούμε- φέρνει όρους εξαιρετικά συμφέροντες για το δημόσιο. Απόδειξη αυτού είναι το ότι μιλάμε πέντε ώρες, κύριε Πρόεδρε, κι επί των όρων δεν έχει λεχθεί τίποτα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48498"," Μα, τι λέτε, κύριε Γεωργιάδη; Διαβάστε πάλι την εισήγησή μου επί της ουσίας.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48499"," Δεν μπορεί να ασκηθεί κριτική επί των όρων. Επί της ουσίας, λέω τώρα, κύριε συνάδελφε, η μισή σας ομιλία ήταν το Ελληνικό και οι καθαρίστριες, μην τα ξαναρχίζουμε τώρα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48500"," Τι λέτε, κύριε Γεωργιάδη; Με προσβάλλετε! Διαβάστε τι εισηγήθηκα.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48501"," Πάρτε τα Πρακτικά να δείτε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48502"," Παρακαλώ, μην διακόπτετε, για να μην απευθύνεται σε σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48503"," Άρα, αντί να περάσουμε το μήνυμα της σύμπνοιας και της ομόνοιας, συζητάμε αυτά τα πράγματα. Κι εν πάση περιπτώσει αυτά είναι τα τρία οικόπεδα, άλλα σαράντα τρία απομένουν.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48504"," Γι’ αυτό κάνουμε αυτήν τη συζήτηση.","ΑΙΚΑΤΕΡΙΝΗ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48505"," Πρέπει να δούμε πώς θα δουλέψει το πράγμα, τι θα βρούνε στ’ αλήθεια, τι θα κερδίσουν, τι θα κερδίσουμε.","ΣΠΥΡΙΔΩΝ ΑΔΩΝΙΣ ΓΕΩΡΓΙΑΔΗΣ",96
"48506"," Αυτό δεν λέμε;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48507"," Άμα δεν το δούμε να δουλεύει, πώς στο καλό θα ξεκινήσουμε; Σε όλα θα λέμε όχι, στα πάντα; Δηλαδή, αν συζητήσουμε σήμερα τι μέρα είναι, Πέμπτη; Όχι, δεν είναι Πέμπτη, είναι Παρασκευή θα απαντήσουν οι μισοί; Μα, γίνεται έτσι να πάει μπροστά ο τόπος;
Κύριε Κασαπίδη, δεν μπορεί να είστε αντίθετος στις συμβάσεις αυτές. Είναι παντελώς αδύνατον!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48508"," Το ψηφίσαμε.","ΓΕΩΡΓΙΟΣ ΚΑΣΑΠΙΔΗΣ",203
"48509"," Το ξέρω, γι’ αυτό το λέω. Γιατί το ψηφίσατε; Γιατί δεν μπορεί να είστε αντίθετος. Δεν μπορεί λογικός άνθρωπος με λογικά επιχειρήματα…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48510"," …(δεν ακούστηκε)","ΡΑΧΗΛ ΜΑΚΡΗ",293
"48511"," Δεν λέω για εσάς, κ. Ραχήλ Μακρή, είπα για λογικό άνθρωπο. 
Δεν μπορεί ένας λογικός άνθρωπος να έρθει και να ψηφίσει «όχι» σε αυτές τις συμβάσεις. Δεν γίνεται!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48512"," Είπε ο γάιδαρος τον πετεινό κεφάλα, κύριε Γεωργιάδη!","ΡΑΧΗΛ ΜΑΚΡΗ",293
"48513"," Παρακαλώ! Να σας παρακαλέσω κάτι, να απευθύνεστε στο Προεδρείο, μην απευθύνεστε στους συναδέλφους.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48514"," Μόνο όταν με διακόπτουν, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48515"," Ναι, όταν σας διακόπτουν. Πράγματι, γι’ αυτό είπα να μην σας διακόπτουν.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48516"," Αν δεν είχα διακοπάς, δεν θα είχα ανάγκη αναφοράς εις την αξιότιμη συνάδελφο.
Κατά συνέπεια, για να ανακεφαλαιώσω, είναι ένα βήμα εμπρός για τον ελληνικό λαό. Σε αυτήν την εποχή της κρίσης και σε αυτήν την εποχή της πενίας –«πενία τέχνας κατεργάζεται», που λέγανε οι αρχαίοι- κάναμε κάτι που δεν το είχαμε κάνει σαράντα χρόνια. Αυτή είναι πράξη επαινέσεως για την Κυβέρνηση και όχι κριτικής. 
Κλείνοντας, κύριε Πρόεδρε –θέλω μόνο μισό λεπτό- θα αναφερθώ στο περιστατικό που διημείφθη μεταξύ του Υπουργού και του κ. Βούτση για το κόστος του κοινωνικού τιμολογίου και των εξαγγελιών του κ. Τσίπρα. Είπε πριν ο κ. Δρίτσας ότι απεσύρθη η σχετική τροπολογία για λόγους κοινοβουλευτικής τάξεως. Εγώ αλλιώς κατάλαβα. Απεσύρθη η τροπολογία, διότι η κατάθεσή της απεδείκνυε τι; Απεδείκνυε ότι το δήθεν απολύτως κοστολογημένο πρόγραμμα του ΣΥΡΙΖΑ είναι ένα ανέκδοτο άνευ προηγουμένου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48517"," Διαβάστε τα Πρακτικά, κύριε Γεωργιάδη!","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48518"," Διότι στο ακριβώς κοστολογημένο, κύριε Πρόεδρε, πρόγραμμα γράφουν στο κουτάκι από δίπλα 56 εκατομμύρια για να αποδειχθεί στην Ολομέλεια ότι είναι 260 εκατομμύρια. 
Προσέξτε τώρα τι έγινε: Για να αντιμετωπίσει αυτή τη λαθροχειρία του ΣΥΡΙΖΑ ο κ. Βούτσης είπε ότι ο κ. Τσίπρας ανακοίνωσε κάτι διαφορετικό, αλλά εδώ τους εξέθεσε η γραπτή κατατεθειμένη πρότασή τους, όπου η γραπτή κατατεθειμένη πρότασή τους τους πήγε στα 256. Για να μην έχουν, λοιπόν, την γραπτώς κατατεθειμένη πρότασή τους και φαίνεται ότι το δήθεν κοστολογημένο τους πρόγραμμα είναι για τα πανηγύρια, αναγκάστηκαν και απέσυραν την τροπολογία. Περί αυτού επρόκειτο και κανενός είδους σεβασμού της κοινοβουλευτικής τάξεως και τα υπόλοιπα, τα οποία είναι άλλα λόγια να αγαπιόμαστε.
Ευχαριστώ πολύ, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"48519"," Τον λόγο έχει ο συνάδελφος ο κ. Κουτσούκος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"48520"," Ευχαριστώ, κύριε Πρόεδρε.
Νομίζω, κύριε Πρόεδρε και αγαπητοί συνάδελφοι, ότι ένα χρόνο μετά τον άδικο χαμό του Παύλου Φύσσα δεν χρειάζεται μόνο να τιμήσουμε την μνήμη του ή να επαναλάβουμε ότι έχουμε εμπιστοσύνη στην ελληνική δικαιοσύνη για να οδηγήσει τους ενόχους, ηθικούς και φυσικούς αυτουργούς, στο εδώλιο και να τους τιμωρήσει όπως πρέπει, αλλά πρέπει να σκεφτούμε τι δεν κάναμε εμείς όλοι του δημοκρατικού τόξου, οι δημοκρατικοί άνθρωποι, τα δημοκρατικά κόμματα για να πάψει το ναζιστικό δηλητήριο να δηλητηριάζει τα νέα παιδιά, τη νέα γενιά – γιατί οι παλαιότεροι έχουν βγάλει συμπεράσματα, τον έχουν ζήσει το φασισμό στο πετσί τους.
Θα έλεγα ότι σε αυτό δεν χρειάζονται ούτε υποσημειώσεις ούτε αστερίσκοι από κανέναν απέναντι σε μια προσπάθεια κοινής δράσης και συστράτευσης, γιατί το μείζον αγαθό είναι η δημοκρατία, η οποία απλόχερα δίνει τον λόγο και στους εχθρούς της. 
Έρχομαι στις συμβάσεις. Νομίζω ότι με τη ψήφιση αυτού του νομοσχεδίου που κυρώνει τις συμβάσεις, κύριοι συνάδελφοι και κύριε Πρόεδρε, τελειώνει μια εποχή μύθων και συνωμοσιολογίας. Εγώ από πολύ μικρός έχω ζήσει αυτήν τη συνωμοσιολογία και τη μυθοπλασία, διότι θυμάμαι ότι το 1952 –δεν είχα γεννηθεί ακόμα, το 1953 έχω γεννηθεί- είχε έρθει ένας Ελληνοαμερικανός στο Κατάκολο, ονόματι Χέλης, αν θυμάμαι καλά, και είχε κάνει γεωτρήσεις για να βρει πετρέλαιο. Και βρήκε πετρέλαιο. Προφανώς, ο άνθρωπος έκρινε ότι αυτό ήταν ασύμφορο, έκλεισε τη γεώτρηση και έφυγε. Το τι συζητιόταν στα καφενεία ή τα βράδια στα αλώνια που είχαν οι αγρότες απλώσει τη σταφίδα δεν μπορώ να σας το πω.
Άκουσα και από ορισμένους αγορητές σήμερα εδώ μια παρόμοια τοποθέτηση, που μας παραπέμπει σε αυτήν τη συνωμοσιολογία ή σε τελική ανάλυση αναζητά τις ευθύνες για το τι δεν κάναμε τα εξήντα χρόνια που έχουν περάσει από τότε. Πολλά πράγματα δεν κάναμε τα χρόνια που πέρασαν, αγαπητοί συνάδελφοι, πάρα πολλά, που τα κάνουμε τώρα κάτω από την ανάγκη και που έπρεπε να τα κάνουμε νωρίτερα.
Όπως είπε, όμως, ο κύριος Υπουργός όταν μίλησε, δείτε στην περίοδο της κρίσης, στην χειρότερη περίοδο δηλαδή για το ελληνικό κράτος και τους πολίτες, πόσα βήματα έγιναν από το θεσμικό πλαίσιο, τις έρευνες και τελικά τις συμβάσεις, για να φτάσουμε να κουβεντιάζουμε στην πραγματικότητα πια και όχι με τους μύθους και τις συνωμοσίες. Διότι πράγματι έγιναν σημαντικά βήματα και θεωρώ ότι είναι άσκηση εθνικής κυριαρχίας το να κάνεις έρευνες και να παρουσιάζεις το αποτέλεσμα των ερευνών στα διεθνή φόρα και στις πρωτεύουσες του κόσμου, να μην επιτρέπεις να σε αμφισβητήσουν. 
Επίσης θεωρώ ότι είναι πάρα πολύ σημαντικό, σε μια περίοδο που δοκιμάζεται ενεργειακά η Ευρώπη από τις κρίσεις που υπάρχουν δίπλα μας, εσύ να έχεις ένα σχεδιασμό για να καλύψεις το ενεργειακό σου κενό –όχι ότι θα το λύσεις άμεσα- σε συνδυασμό βέβαια και με άλλες ενέργειες, όπως είναι η προώθηση των ΑΠΕ, οι διεθνείς διακρατικές συμβάσεις με το φυσικό αέριο κ.λπ., να δημιουργήσεις δηλαδή συνθήκες μιας σχετικής ανεξαρτησίας. Και το πιο σπουδαίο είναι ότι με την πορεία αυτών των εργασιών θα δημιουργήσουμε προοπτικά έσοδα για το δημόσιο, απασχόληση και ανάπτυξη. 
Γίνεται μια πολύ μεγάλη συζήτηση για το περιεχόμενο των συμβάσεων. Πιστεύω ότι έγινε πολύ καθαρό από τη συζήτηση ότι προσδιορίστηκε το περιεχόμενο των συμβάσεων από διεθνείς διαγωνισμούς. Είναι οι συνθήκες που θα σε οδηγήσουν κάθε φορά να διεκδικήσεις το καλύτερο. Οι συνθήκες, λοιπόν, σήμερα στο διεθνή ανταγωνισμό, στην αγορά, μας οδήγησαν σε αυτό το αποτέλεσμα. Αν αλλάξουν οι συνθήκες, μπορεί η χώρα μας στις επόμενες συμβάσεις να επιτύχει καλύτερο αποτέλεσμα. 
Εν πάση περιπτώσει, εγώ δεν θέλω σε καμμία περίπτωση να είμαι μεμψίμοιρος και να μηδενίσω το αποτέλεσμα, το οποίο σε ένα βαθμό, όσο πρόλαβα να δω τις συμβάσεις και να ακούσω τους συναδέλφους, εξαρτάται από τα ευρήματα στην πορεία των γεωτρήσεων. 
Επίσης, θέλω να σημειώσω ότι τα οφέλη της τοπικής κοινωνίας θα είναι σημαντικά, θεσμοθετημένα. Όπως, επίσης, θα ήθελα να θυμίσω σε κάποιους συναδέλφους κάτι που ξέχασαν, ότι με πρόταση νόμου που έφερε το ΠΑΣΟΚ –είχα την τιμή να είμαι εγώ εισηγητής και την αποδέχθηκε ο Υπουργός Εργασίας- τα έσοδα του δημοσίου από αυτήν την διαδικασία θα πάνε στο Ταμείο Αλληλεγγύης των Γενεών, για να ενισχύσουμε το ασφαλιστικό σύστημα. Μάλιστα, υπήρχε και ένας εκτιμώμενος προϋπολογισμός στο βάθος των τριάντα ετών, γιατί δεν λέμε ότι αύριο θα έχουμε έσοδα από αυτήν την διαδικασία. 
Υπάρχει ένας φόβος των τοπικών κοινωνιών γύρω από τους περιβαλλοντικούς όρους. Διότι το ζήτημα της απασχόλησης και των ωφελημάτων δεν μπορεί κανείς να το αμφισβητήσει όταν θα ξεκινήσουν αυτές οι διαδικασίες. Ξέρω ότι υπάρχουν αυστηροί περιβαντολογικοί όροι, όταν οι εταιρείες θα ζητήσουν το μίσθωμα και θα υποβάλουν το σχέδιο της γεώτρησης. 
Μια και εγώ προέρχομαι από την Ηλεία και έχουμε τη συζήτηση στο Κατάκολο, προφανώς η ενδεικνυόμενη μέθοδος είναι να γίνει η γεώτρηση από τη στεριά, αλλά έχω εμπιστοσύνη στους θεσμούς της τοπικής κοινωνίας, οι οποίοι θα έχουν γνώμη επί των περιβαλλοντικών όρων, ώστε να μην τορπιλίσουμε μια άλλη αναπτυξιακή διαδικασία που είναι πολύ σημαντική για την περιοχή μας, που είναι ο τουρισμός και η κρουαζιέρα.
Επίσης, θα ήθελα να τοποθετηθώ πάρα πολύ σύντομα σε ένα μείζον ζήτημα που προκύπτει. Ψηφίζουμε ή δεν ψηφίζουμε τις συμβάσεις; Εδώ υπάρχει μια αντίληψη, που την έχει εκφράσει πάρα πολλές φορές ο πρώην Πρόεδρος της Βουλής κ. Κακλαμάνης, ότι κακώς έρχονται οι συμβάσεις στη Βουλή, γιατί οι Υπουργοί βγάζουν την ευθύνη από πάνω τους και τη μεταφέρουν στο Κοινοβούλιο. Έχει απασχολήσει το Κοινοβούλιο αυτή η άποψη.
Είναι προτιμότερο λοιπόν, αγαπητοί συνάδελφοι, ένας Υπουργός να υπογράφει μια σύμβαση, για την οποία εγώ λέω ότι δεν θα έχει καμμία σκοπιμότητα ούτε ότι δεν θα τη δίνει στη δημοσιότητα, και να μην τη φέρνει στο Κοινοβούλιο ή να τη φέρνει στο Κοινοβούλιο και να εξαντλούμε μέσα στο πλαίσιο του κοινοβουλευτικού διαλόγου, στις αρμόδιες δηλαδή επιτροπές και στο Τμήμα, τη συζήτηση, όχι μόνο για το περιεχόμενο της σύμβασης, δηλαδή για την ενημέρωση της κοινής γνώμης μέσω του Κοινοβουλίου ως οφείλουμε, αλλά και για τις παρεπόμενες ή μελλοντικές ενέργειες που αφορούν την υλοποίηση των όρων αυτών των συμβάσεων;
Θεωρώ ότι η δεύτερη επιλογή είναι η καλύτερη. Να το συζητούμε όσο μπορούμε πιο αναλυτικά. Και από την άποψη αυτή, θεωρώ ότι ήταν θετική η πρωτοβουλία του Υπουργού, όχι μόνο να βάλει σε διαβούλευση στο διαδίκτυο τις συμβάσεις, αλλά να τις φέρει και στην επιτροπή και στο Τμήμα.
Εξάλλου –τώρα απευθύνομαι στην Αξιωματική Αντιπολίτευση- υπάρχει μια ιστορία για τις συμβάσεις. Κύριε Πρόεδρε, εσείς θα το θυμάστε. Εμείς είχαμε κατηγορήσει την τότε Αξιωματική Αντιπολίτευση, για παράδειγμα, ότι δεν ψήφισε τη σύμβαση για το Ρίο-Αντίρριο και εμείς, όταν ήρθαν οι πέντε μεγάλοι αυτοκινητόδρομοι του κ. Σουφλιά εδώ στη Βουλή, παρά τις ενστάσεις μας –μάλιστα κάποιοι από εμάς τις είχαν χαρακτηρίσει λεόντειες και τα βρήκαμε μπροστά μας μετά στην επαναδιαπραγμάτευση την περίοδο της κρίσης- τις ψηφίσαμε, για να μην ταυτιστούμε με αυτήν τη λογική, που το μεγαλύτερο έργο στην Ελλάδα, το Ρίο- Αντίρριο, το είχε καταψηφίσει.
Δεν άκουσα τους συναδέλφους της Αξιωματικής Αντιπολίτευσης να λένε ότι αυτές οι συμβάσεις είναι σκάνδαλο ή είναι ξεπούλημα. Έχουν μια διαφορετική προσέγγιση στο πώς θα μπορούσε να γίνει η εξόρυξη, δηλαδή μέσα από έναν κρατικό φορέα κ.ο.κ. Σεβαστή. Να κατατεθεί, όπως να κατατεθούν οι ενστάσεις, οι επιφυλάξεις και οι προτάσεις επί των όρων των συμβάσεων και επί των περιβαλλοντικών. Όταν, όμως, δεν ψηφίζεις μία σύμβαση και είσαι κόμμα εξουσίας, έχεις μια υποχρέωση και κουβαλάς μαζί σου ένα βάρος στην πορεία, που είναι πολύ σημαντικό.
Να πω δύο λέξεις για τις τροπολογίες, για να μην εκμεταλλεύομαι το χρόνο.
Θεωρώ πάρα πολύ σημαντικό το γεγονός ότι έρχεται με καθυστέρηση –κάποτε έπρεπε να γίνει- το Υπουργείο να συμβάλλει σε αυτό που εδώ και χρόνια προσπαθούμε, να δώσουμε φθηνό ρεύμα στους αγρότες, να τους απαλλάξουμε από το ενεργειακό κόστος στους ΤΟΕΒ και ΓΟΕΒ, οι οποίοι είναι όλοι καταχρεωμένοι, χρωστάνε στη ΔΕΗ και κάθε καλοκαίρι γίνεται ένα γύφτικο παζάρι για το πόσα θα δώσουν προκαταβολή και σε πόσες δόσεις, για να μην τους κόψει το ρεύμα.
Και ενώ μέχρι πρότινος δεν είχαν τη δυνατότητα να τοποθετούν ανανεώσιμες πηγές στους χώρους όπου είναι τα αντλιοστάσια, γιατί θεωρητικά αυτό ανήκε στο δημόσιο, το λύσαμε αυτό με τροπολογία και τώρα το Υπουργείο έρχεται κατά προτεραιότητα να εγκρίνει αυτά τα σχέδια. Αν συμβάλλει και το Υπουργείο Αγροτικής Ανάπτυξης βοηθώντας τα επενδυτικά έργα, νομίζω ότι θα έχουμε οδηγήσει σε μια μεγάλη προσφορά, στη μείωση του κόστους της άρδευσης στον αγροτικό τομέα.
Επίσης, θεωρώ πολύ σημαντικό το γεγονός ότι έρχεται το Υπουργείο να απαλλάξει από τις υπηρεσίες κοινής ωφέλειας τους χρήστες του κοινωνικού οικιακού τιμολογίου και των τιμολογίων υπηρεσιών αλληλεγγύης, διότι από τη μια μεριά, είναι οι χρήστες και από την άλλη μεριά, επιβαρύνεται. Είναι μια αντίφαση. Είναι, επίσης, πάρα πολύ σημαντικό.
Τώρα μια παρατήρηση και τελειώνω. Κύριε Υπουργέ, νομίζω ότι είναι πολύ σημαντικό ότι η ΔΕΗ επιστρέφει εκείνα που οφείλει στις τοπικές κοινωνίες από τις ανανεώσιμες πηγές ενέργειας. Είναι κάτι που γίνεται για πρώτη φορά. Ελπίζω να τα αξιοποιήσουν οι τοπικές κοινωνίες και οι δήμοι.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Και τελειώνω με τούτο. Ο κ. Βορίδης προχθές μας έφερε μία τροπολογία για το «Ερρίκος Ντυνάν» με την οποία παρατείναμε τις ασφαλιστικές και φορολογικές ενημερότητες. Τον ρώτησα πώς θα το λύσουμε, γιατί έπρεπε να το λύσουμε. Τώρα κατάλαβα ότι θα το λύσουμε διά του πλειστηριασμού. Εν πάση περιπτώσει, το θέμα αν είναι να λυθεί, να λυθεί. 
Σωστά είναι όσα μας είπε για την τροπολογία, δηλαδή τη δομή της και τη μεταβίβαση της άδειας μαζί με τα πάγια, γιατί καταλαβαίνετε ότι αν μεταβιβάσουμε τα πάγια χωρίς την άδεια, απαξιώνεται συνολικά η περιουσία, η τεχνογνωσία και δεν μπορεί να λειτουργήσει. Θεωρώ, όμως, ότι με έναν τρόπο ανορθόδοξο εισήχθη, την ώρα που την προηγούμενη εβδομάδα είχαμε σχετικό νομοσχέδιο και θα μπορούσαμε να το συζητήσουμε αναλυτικά. 
Ευχαριστώ, κύριε Πρόεδρε.","ΓΙΑΝΝΗΣ ΚΟΥΤΣΟΥΚΟΣ",258
"48521"," Και εμείς ευχαριστούμε.
Τον λόγο έχει η κ. Ξουλίδου, Κοινοβουλευτική Εκπρόσωπος των Ανεξάρτητων Ελλήνων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48522"," Ευχαριστώ, κύριε Πρόεδρε.
Πολύ σωστά ο κ. Γεωργιάδης αναφέρθηκε προηγουμένως σε εμάς τους Ανεξάρτητους Έλληνες, λέγοντας ότι και προεκλογικά είχαμε, αλλά και τώρα έχουμε και θα έχουμε ως σημαία την εκμετάλλευση του φυσικού ορυκτού μας πλούτου. Αλλά δεν είπε πώς: με σεβασμό στο φυσικό περιβάλλον και φυσικά στον άνθρωπο. Πιστεύουμε, δηλαδή, ακράδαντα ότι στόχος της πολιτικής πρέπει να είναι η διατήρηση και η βελτίωση της ποιότητας του περιβάλλοντος.
Οφείλουμε, λοιπόν, να προωθήσουμε τις ανανεώσιμες πηγές ενέργειας και να τις διαχειριστούμε με τέτοιο τρόπο ώστε να διαρκέσουν για πάντα ή να τους εξασφαλίσουμε τη δυνατότητα διαρκούς ανανέωσης, εξυπηρετώντας έτσι τον ιδιαίτερα σημαντικό στόχο της προστασίας του περιβάλλοντος, αφού πρόκειται για καθαρές και φιλικές προς το περιβάλλον ενεργειακές πηγές.
Επίσης, όμως, οφείλουμε να διαχειριστούμε συνετά και ορθολογικά και τους μη ανανεώσιμους ενεργειακούς πόρους, δηλαδή όσους εξαντλούνται σε τέτοιο σημείο ώστε η ανανέωσή τους είναι αδύνατη ή πολύ δαπανηρή. Ειδικά στο ζήτημα αυτό η ευθύνη μας πρέπει να είναι αυξημένη, καθώς η αλόγιστη χρήση τους έχει οδηγήσει σε ενεργειακές κρίσεις αλλά και στην πρόκληση μια μεγάλης σειράς προβλημάτων, με αποκορύφωμα την επιβάρυνση του περιβάλλοντος.
Ωστόσο, κυρίες και κύριοι συνάδελφοι, για την επίτευξη αναπτυξιακών δυνατοτήτων με σεβασμό προς το περιβάλλον και την αξιοποίηση φυσικών πόρων της χώρας στη βάση της ορθολογικής χρήσης τους και του εθνικού συμφέροντος, υπάρχουν ορισμένες απαραίτητες προϋποθέσεις. 
Κατ’ αρχάς απαιτείται όχι μόνο η άμεση και συστηματική εκμετάλλευση αυτών των πηγών με διαφανείς διαγωνισμούς και διαδικασίες δομημένης χρηματοδότησης, αλλά πολύ περισσότερο είναι απαραίτητη η χάραξη και η εφαρμογή εθνικής πολιτικής για την ενέργεια και η δημιουργία νέου θεσμικού πλαισίου για την ενέργεια, με γνώμονα το εθνικό συμφέρον. 
Για την ακρίβεια, πρόκειται για προϋποθέσεις sine qua non, αν θέλουμε να μιλάμε για υγιή και αειφόρο ανάπτυξη, μέσω της αξιοποίησης του ορυκτού πλούτου της Ελλάδος. 
Φυσικά, η πολιτική που μέχρι τώρα έχει ακολουθήσει η συγκυβέρνηση απέχει σταθμούς και παρασάγγας από την επίλυση του ενεργειακού προβλήματος της χώρας μας, ακόμα και από την εξασφάλιση της ενεργειακής επάρκειας με την παραγωγή φθηνής και καθαρής ενέργειας. 
Και παρ’ όλο που η γεωγραφική θέση της Ελλάδας είναι τέτοια που επιτρέπει τη διέλευση των ενεργειακών αγωγών, με εδραίους κανόνες και σταθερή πολιτική, καθώς επίσης και τη σημαντική εξοικονόμηση ενέργειας, δυστυχώς οι κυβερνητικές επιλογές για την ενέργεια και το περιβάλλον ή στερούνται συντονισμού ή -ακόμα χειρότερα- υπονομεύουν την αξιοποίηση των πηγών ενέργειας της χώρας και τελικά οδηγούν τη χώρα σε ενεργειακή εξάρτηση και υπανάπτυξη. 
Ερχόμαστε, λοιπόν, τώρα ενώπιον ενός σχεδίου νόμου το οποίο στην ουσία αποτελεί τέσσερα νομοσχέδια σε συσκευασία του ενός και καλούμαστε να αποφασίσουμε αν θα επικυρώσουμε ή όχι συμβάσεις οι οποίες υποκρύπτουν την ενδεχόμενη πρόθεση της Κυβέρνησης να εκχωρήσει την αξιοποίηση των πηγών ενέργειας σε επίδοξους εκμεταλλευτές οι οποίοι αναδεικνύονται σε κύριους των ενεργειακών πόρων και δρουν ελεύθερα και ανεξέλεγκτα από το ελληνικό δημόσιο. 
Κυρίες και κύριοι συνάδελφοι, όσο κι αν η αξιοποίηση και η ανάπτυξη των ενεργειακών πηγών αποτελεί υποχρέωση του κράτους, δέσμευση της Κυβέρνησης και επομένως περνά μέσα από τις κοινοβουλευτικές διαδικασίες, ωστόσο δεν ευσταθεί λογικά, ηθικά, αλλά και νομικά να ζητείται η ψήφος των Βουλευτών για τη νομιμοποίηση συμβάσεων αμφιβόλων συνεπειών για το εθνικό συμφέρον.  
Σχετικά, λοιπόν, με το σημερινό σχέδιο νόμου το πρώτο πράγμα που παρατηρούμε είναι ότι οι συμβάσεις στις οποίες αναφέρεται το νομοσχέδιο δεν προωθούν και δεν προασπίζουν τα συμφέροντα του ελληνικού λαού. Αντίθετα, προάγουν το συμφέρον των ιδιωτών μισθωτών, ισοπεδώνοντας το δημόσιο συμφέρον. 
Η αξιοποίηση των φυσικών και ορυκτών πόρων του τόπου μας πρέπει να γίνεται με γνώμονα το εθνικό συμφέρον, με σεβασμό στο περιβάλλον και στις εκάστοτε τοπικές κοινωνίες. 
Απόδειξη της πολιτικής του συμφέροντος, που συνεχίζετε να ακολουθείτε, είναι το είδος της σύμβασης μίσθωσης που επιλέξατε, βάσει της οποίας ο μισθωτής έχει τον πρώτο λόγο επί του κοιτάσματος και όχι το κράτος. Προβλέπεται μάλιστα η σύσταση εθνικής επιτροπής, της οποίας τα μισά μέλη θα προέρχονται από το δημόσιο και τα άλλα μισά από τον εργολάβο, χωρίς να προσδιορίζεται ξεκάθαρα με ποιόν τρόπο θα επιλεγούν. Αλλά και όσον αφορά στο δημόσιο, δεν διευκρινίζεται από ποιον τομέα του δημοσίου θα προέρχονται τα μέλη που θα στελεχώσουν τη συγκεκριμένη αυτή επιτροπή. 
Αν είναι, λοιπόν, δυνατόν την κυριότητα να την έχει ο εργολάβος και όχι το κράτος! Ποιος θα είναι, λοιπόν, ο ρόλος του κράτους; Θα είναι ένας απλός παρατηρητής των όσων θα διαδραματιστούν, χωρίς να εποπτεύει τη δραστηριότητα των αναδόχων; Αφήνετε τη διαχείριση του ορυκτού πλούτου σε ιδιωτικά χέρια. Συνεχίζετε ακάθεκτοι το έργο της προδοσίας και του ξεπουλήματος. Ποια υπόγεια συμφέροντα προσπαθείτε να εξυπηρετήσετε αυτή τη φορά; 
Όπως προανέφερα, ο σεβασμός στο περιβάλλον και στις τοπικές κοινωνίες αποτελούν δύο αξιοπρόσεκτες συνιστώσες. Στην αιτιολογική έκθεση κάνετε λόγο για τη διαμόρφωση ενός νέου παραγωγικού μοντέλου για την αξιοποίηση του ορυκτού πλούτου, το οποίο θα σέβεται το περιβάλλον και θα παρέχει ισχυρά οικονομικά, αντισταθμιστικά οφέλη στις τοπικές κοινωνίες, καθώς και σημαντικά έσοδα για τον ετήσιο κρατικό προϋπολογισμό.  
Ωστόσο, παραμένει ασαφές και αδιευκρίνιστο το ποσό που θα δοθεί στις τοπικές κοινωνίες, καθώς και τα έσοδα του κρατικού προϋπολογισμού. Θα υπάρχουν πραγματικά κέρδη για το κράτος και τους κατοίκους των περιοχών; Θα ληφθούν τα απαραίτητα μέτρα για την προστασία του περιβάλλοντος από τις επικείμενες εξορύξεις;        
Δεν πρέπει να μας διαφεύγει, κυρίες και κύριοι συνάδελφοι, τι γίνεται πάνω, στη Χαλκιδική με την περιβόητη σύμβαση με την «EL DORADO» και όλο το ξεσήκωμα που έχει δημιουργηθεί στις τοπικές κοινωνίες. 
Θα ληφθούν, λοιπόν, τα απαραίτητα μέτρα για την προστασία του περιβάλλοντος; Θα υπάρξει ειδικευμένο προσωπικό που θα μπορέσει να αντεπεξέλθει; Ή η επιχειρηματολογία σας είναι έωλη και το νομοσχέδιο αποσκοπεί στον άνομο πλουτισμό των όσων υποστηρίζουν το επαχθές αυτό έργο; Προσδιορίστε, λοιπόν, τα ακριβή ποσά του κέρδους που επαγγέλλεστε ότι θα υπάρξει και μην αφήνετε αναπάντητα ερωτήματα ζωτικής σημασίας. 
Μιλάτε για βέβαια και μεγάλα κέρδη ενώ ακόμα οι έρευνες είναι σε εξέλιξη και μάλιστα σε αρχικό στάδιο. Στηρίζεστε σε αρχικές έρευνες και εθελοτυφλείτε προσπαθώντας να μας πείσετε ότι το αποτέλεσμα θα είναι επικερδές και θα ενισχυθεί η Ελλάδα ως ενεργειακός κόμβος ενώ ακόμα οι πρώτες γεωτρήσεις δεν έχουν ολοκληρωθεί. Η πολιτική που ακολουθείτε όλο αυτό το διάστημα δεν μας έχει αποδείξει ότι μπορείτε να σταθείτε στο ύψος των περιστάσεων. Το μόνο που έχει αποδειχθεί είναι η αδυναμία σας να υπερασπίζεστε το εθνικό και δημόσιο συμφέρον. Οι κινήσεις σας είναι άτολμες και βάζουν σε δεύτερη μοίρα το εθνικό συμφέρον.
Κανείς ποτέ δεν υποστήριξε τη μη αξιοποίηση του ορυκτού μας πλούτου. Είμαστε, όμως, αντίθετοι με τις συμβάσεις παραχώρησης και με τις σκοτεινές διατάξεις που τις περιβάλλουν, στις οποίες η Βουλή δεν μπορεί να παρέμβει. Επειδή, λοιπόν, θεωρούμε ότι η αξιοποίηση του ορυκτού πλούτου της χώρας είναι πρωτεύον ζήτημα το οποίο -όπως προείπα- δεν αμφισβητείται, στοχεύουμε στην πλουτοπαραγωγική ανάπτυξη με ξεκάθαρους όρους για την τοπική κοινωνία, το περιβάλλον και το εθνικό συμφέρον. Το παρόν, όμως, νομοσχέδιο έχει πολλές σκοτεινές και αδιευκρίνιστες πτυχές ως προς το θέμα που διαπραγματεύεται και ως εκ τούτου στεκόμαστε απέναντί του και δεν θα το ψηφίσουμε. 
Σας ευχαριστώ πολύ.","ΣΤΑΥΡΟΥΛΑ ΞΟΥΛΙΔΟΥ",375
"48523"," Τον λόγο έχει ο Κοινοβουλευτικός Εκπρόσωπος της Χρυσής Αυγής κ. Αρτέμιος Ματθαιόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48524"," Ευχαριστώ.
Η σημερινή συζήτηση πραγματεύεται πράγματι ένα εξόχως κρίσιμο αλλά και επίκαιρο θέμα, δηλαδή την κύρωση συμβάσεων οι οποίες εντάσσονται στο γενικότερο πλαίσιο αυτού που αποκαλούμε «ενεργειακό ζήτημα», ένα ζήτημα όμως το οποίο δεν θα έπρεπε να εξεταστεί μεμονωμένα, απομονωμένα, αν θέλετε, από άλλες εξίσου σημαντικές προεκτάσεις, αλλά θα έπρεπε να συζητηθεί πιο σφαιρικά, γενικότερα και να δοθεί ιδιαίτερη βαρύτητα στους τομείς εκείνους που συγγενεύουν με το σημερινό νομοσχέδιο και συγκεκριμένα με θέματα οικονομίας, με θέματα εθνικής άμυνας και ασφάλειας, με θέματα γεωστρατηγικής αναβάθμισης της χώρας και σύναψης νέων συμμαχιών. Εδώ έγκειται η μεγάλη διαφωνία ανάμεσα στη Χρυσή Αυγή και την παρούσα συγκυβέρνηση. Διότι θα περίμενε κάποιος μετά τα πολύ δυσάρεστα τεκταινόμενα –αναφέρομαι συγκεκριμένα στο εμπάργκο που η συγκυβέρνηση του μνημονίου επέβαλε εις βάρος της Ελλάδος- να συζητηθούν κάποια προστατευτικά μέτρα για να ανταπεξέλθει η χώρα στις πολύ δυσάρεστες παρενέργειες τις οποίες θα ζήσουμε τον ερχόμενο χειμώνα. 
Αν το Υπουργείο αντιπροτείνει ότι αυτή η συζήτηση δεν αφορά το αρμόδιο Υπουργείο και τον αρμόδιο Υπουργό, διότι αφορά, για παράδειγμα, το Υπουργείο Αγροτικής Ανάπτυξης επειδή οι άμεσα πληττόμενοι είναι αυτοί που ασχολούνται με την καλλιέργεια της γης, θα τους απαντήσουμε ότι οι προεκτάσεις και οι παρενέργειες του ρωσικού εμπάργκο έχουν να κάνουν και με την ενέργεια, διότι η Ελλάδα είναι μία χώρα η οποία αν και διαθέτει πλούσια ενεργειακά κοιτάσματα κι όχι μόνο αέριο, δυστυχώς αγοράζει αυτήν την ενέργεια πάρα πολύ ακριβά και έχει καταστεί μία χώρα άμεσα εξαρτώμενη από τρίτες και πολλές φορές ανταγωνιστικές σε βάρος της χώρες.
Εάν επιχειρηματολογούσε κανείς λέγοντας ότι το επιδιωκόμενο με τη σημερινή συζήτηση και κύρωση συμβάσεων είναι η επιδίωξη της αυτονομίας στο θέμα της ενέργειας, ασφαλώς και θα έλεγε ψέματα. Διότι υπάρχει ένα πολύ συγκεκριμένο παράδειγμα, ένα από τα πολλά που αποδεικνύουν ότι η Ελλάδα μέσα από μνημονιακές πολιτικές έχει απολέσει όχι μόνο την εθνική κυριαρχία και εθνικά κυριαρχικά δικαιώματα, αλλά έχει κάνει ό,τι περνάει από το χέρι της για να καταστήσει τη χώρα ενεργειακά εξαρτώμενη από χώρες, όπως ανέφερα προηγουμένως, ανταγωνιστικές. Ένα μεγάλο, λοιπόν, παράδειγμα -ουδείς έθιξε αυτό το ζήτημα- είναι αυτό του αγωγού TAP για τον οποίο η χώρα έχει προβεί σε μία παγκόσμια πρωτοτυπία, δηλαδή δεν κερδίζουμε ούτε ένα ευρώ τέλος διέλευσης διότι ο αγωγός αυτός περνάει από τα χερσαία εδάφη της χώρας. Πράγματι είναι αξιοπρόσεκτο το πώς επιχειρηματολογεί αυτή η Κυβέρνηση λέγοντας ότι πρόκειται για ένα πολύ μεγάλο έργο το οποίο θα δώσει χιλιάδες θέσεις εργασίας σε Έλληνες ανέργους, είναι ένα έργο αναπτυξιακό το οποίο θα αναβαθμίσει τη χώρα.
Όταν, λοιπόν, είμαστε η μοναδική χώρα η οποία καταστρέφει τα εδάφη γύρω από τον αγωγό, καλλιεργήσιμές εκτάσεις και γαίες, και δεν κερδίζει ούτε ένα ευρώ στα ταμεία της αντιλαμβάνεστε ότι πλέον δεν είναι η Κυβέρνηση αυτή η οποία αποφασίζει, αλλά υπάρχουν άλλα κέντρα, ξένα κέντρα εξουσίας τα οποία επιβάλλουν τέτοιες αντεθνικές πολιτικές.
Και επιπλέον, για να κλείσω το θέμα αυτό -το ενεργειακό τοπίο έχει πράγματι πάρα πολλές προεκτάσεις και δεν μας αρκεί ένας χρόνος δώδεκα λεπτών για να το αναπτύξουμε- θα επαναλάβω κάτι για το οποίο εμείς ως Χρυσή Αυγή είχαμε γίνει δέκτες παραπόνων αλλά και χλεύης από σύσσωμο τον πολιτικό κόσμο. Ήδη από το 1992 είχαμε καταθέσει το πρόγραμμα της Χρυσής Αυγής που έχει να κάνει και με τον ενεργειακό και οικονομικό τομέα. Κάποιοι απέναντι σ’ αυτά που έλεγε η Χρυσή Αυγή τότε, αλλά λέει και σήμερα, ότι δηλαδή η Ελλάδα είναι μια χώρα πλούσια σε ορυκτό πλούτο, έλεγαν ότι η χώρα δεν έχει ούτε σταγόνα πετρέλαιο και συγκεκριμένα το έλεγαν από το ΠΑΣΟΚ. Το γεγονός ότι αμέσως μετά τη ψήφιση των μνημονίων, οι ίδιοι που κορόιδευαν την Χρυσή Αυγή παραδέχτηκαν το αυτονόητο, παραδέχθηκαν στο κάτω-κάτω και θέσεις διακεκριμένων καθηγητών που ασχολούνται με τα ζητήματα αυτά, ότι πράγματι η χώρα διαθέτει πλούσια κοιτάσματα σε φυσικό αέριο και οτιδήποτε άλλο, αποδεικνύει ότι υπήρχε μια συνδιαλλαγή ύποπτη, μια συνδιαλλαγή η οποία αποσκοπούσε στο ξεπούλημα του εθνικού πλούτου στους ξένους τοκογλύφους μέσα από την υπογραφή των μνημονίων. 
Και έρχομαι συγκεκριμένα να αναφέρω και κάποια παραδείγματα, επειδή έγινε πολύ μεγάλος λόγος για το Κατάκολο, για την «KAVALA OIL», αλλά και για διάφορα άλλα ζητήματα. Δείτε ότι μόνο για το Κατάκολο, σύμφωνα με μια μελέτη ενός καθηγητή, μπορούν τα κοιτάσματα που βρίσκονται εκεί πέρα να αποφέρουν έσοδα 200 δισεκατομμυρίων δολαρίων, χωρίς να συνυπολογιστεί το πετρέλαιο που βρίσκεται εγκλωβισμένο στην εν λόγω περιοχή. Αν υπολογίσουμε και την περιοχή του Καστελόριζου, τότε ισοδυναμεί με πενήντα δισεκατομμύρια βαρέλια, δηλαδή η αξία ξεπερνάει τα 5 τρισεκατομμύρια δολάρια. Εδώ θα επανέλθουμε στα απλά μαθηματικά, διότι πολλές φορές αρέσκονται εδώ πέρα κάποιοι να επικαλούνται τους αριθμούς και τα στατιστικά δεδομένα. 
Το δημόσιο χρέος σήμερα ανέρχεται σε περίπου 327 δισεκατομμύρια ευρώ. Εάν δηλαδή η Ελλάδα ως ένα υποτιθέμενο κυρίαρχο εθνικό κράτος έκανε το αυτονόητο, να εκμεταλλευτεί δηλαδή τα ενεργειακά κοιτάσματα, όχι μόνο θα μπορούσε να ξεπληρώσει το επαχθές χρέος που δήθεν χρωστάει η Ελλάδα στους διεθνείς τοκογλύφους, αλλά θα μπορούσε να οδηγηθεί σε πραγματική ανάκαμψη, θα μπορούσε να οδηγηθεί η Ελλάδα σε μια τέτοια θέση, ώστε να είναι ένας ενεργειακός γίγαντας, όχι μόνο στη Μεσόγειο αλλά στην Ευρώπη και γενικότερα.
Το γεγονός όμως ότι αυτές οι μελέτες δεν έγιναν ποτέ αντικείμενο συζήτησης εδώ μέσα αποδεικνύει και το δόλο που κρύβεται πίσω από τέτοια νομοσχέδια, τα οποία αυτά καθαυτά είναι ήσσονος σημασίας και ποτέ δεν συζητούμε θέματα που έχουν να κάνουν με την εθνική κυριαρχία.
Και έρχομαι σε κάτι άλλο το οποίο ειπώθηκε προηγουμένως από κάποιον συνάδελφο, ότι με τις συμβάσεις αυτές επικυρώνεται το γεγονός ότι η Ελλάδα είναι μια χώρα που διαθέτει εθνικά κυριαρχικά δικαιώματα. Μόλις χθες είχαμε ένα από δεκάδες παρόμοια παραδείγματα, όπου τουρκική φρεγάτα έφτασε μέχρι την Εύβοια και παραλίγο να παρασύρει ένα ψαροκάικο. Αυτά τα παραδείγματα δηλαδή αποδεικνύουν ότι η Ελλάδα όχι μόνο έχει απολέσει εθνικά κυριαρχικά δικαιώματα, αλλά έχει καταντήσει ο περίγελως της οικουμένης, όπου κάθε Τούρκος με τις φρεγάτες, με τα αεροπλάνα, με οτιδήποτε τέλος πάντων προσβάλλει την εθνική κυριαρχία και είναι κοινή ομολογία δική σας ότι αυτή η κυριαρχία έχει απολεσθεί με την υπογραφή των μνημονίων. 
Υπενθυμίζω ότι βασικός όρος υπογραφής των μνημονίων είναι η απώλεια εθνικής κυριαρχίας και ό,τι αυτό συνεπάγεται. Και για να γίνει αντιληπτό το πώς το ένα φέρνει το άλλο, υπενθυμίζω το πολύ δυσάρεστο φαινόμενο και παράδειγμα, αυτό με τα δεκατρία οικόπεδα της Κύπρου και τα ανύπαρκτα οικόπεδα στην Ελλάδα, όπου ακόμα, παρά τις εξαγγελίες Σαμαρά προ διετίας, αν δεν κάνω λάθος, δεν έχει χαραχθεί και κηρυχθεί Αποκλειστική Οικονομική Ζώνη. Αντί δηλαδή να κάνουμε το αυτονόητο, να ξεκινήσουμε από την αρχή και να πορευθούμε σε τέτοια ζητήματα, που είναι και το λογικό, ξεκινάμε ανάποδα.
Αν ο Πρωθυπουργός είχε κάποια στοιχειώδη αξιοπρέπεια έπρεπε να κάνει πράξη την προεκλογική του δέσμευση. Εγώ θεωρώ ότι ένας άνθρωπος ο οποίος εκλέγεται βάσει ενός προεκλογικού προγράμματος πρέπει αυτό να το τηρεί. Και η ΑΟΖ είναι ένα θέμα το οποίο πρέπει επιτέλους εδώ πέρα να γίνει αντικείμενο συζήτησης, για να μπορέσει η Ελλάδα όχι μόνο να απολέσει τα μνημόνια, αλλά να καταστεί πράγματι ένα εθνικά κυρίαρχο κράτος.
Εις ό,τι αφορά την «ΚΑVΑΛΑ OIL» που έκανα μια νύξη προηγουμένως, δεν έχει διαψευστεί ακόμα μια καταγγελία της Χρυσής Αυγής για ένα μεγαλοστέλεχος της Νέας Δημοκρατίας που κινούσε τα νήματα πίσω από την υπόθεση αυτή, αλλά θα υπενθυμίσω κάτι άλλο το οποίο έχει να κάνει γενικότερα με την εκμετάλλευση των κοιτασμάτων.
Θεωρείτε ότι με τις κυρώσεις αυτών των συμβάσεων πράγματι η Ελλάδα θα έχει κάποια έσοδα στα κρατικά ταμεία; Είναι γεγονός ότι η Ελλάδα είναι το μοναδικό κράτος το οποίο έχει το δικαίωμα της εκμετάλλευσης, της έρευνας σε περιοχές που δεν έχουν να κάνουν μόνο με το Κατάκολο αλλά και άλλες; Φυσικά και όχι, διότι υπάρχουν ξένες εταιρείες οι οποίες έχουν την αποκλειστικότητα για να κάνουν και την έρευνα και τη διαχείριση και τη διάθεση του πλούτου που απορρέει από την εκμετάλλευση των ενεργειακών κοιτασμάτων. Όλα αυτά έχουν να κάνουν με μια γενικότερη συζήτηση. 
Άκουσα με έκπληξη να λέει ο Υπουργός -αν δεν κάνω λάθος- ότι το δημόσιο μέσα από τέτοιες συμβάσεις επιτέλους αναβαθμίζεται κι ότι επιτέλους έχει προασπίσει το εθνικό συμφέρον της χώρας.
Το δημόσιο -το ξέρουμε πολύ καλά και είναι κοινή ομολογία- είναι βουτηγμένο μέχρι το λαιμό στη διαφθορά. Είναι ένα δημόσιο το οποίο στατιστικολογεί πάνω σε αυτοκτονίες Ελλήνων, ένα δημόσιο το οποίο έχει ξεπεράσει κάθε όριο αναλγησίας, το οποίο επιβάλλει μέρα με τη μέρα όλο και περισσότερο αιματηρούς φόρους, ένα δημόσιο το οποίο αυτοχρηματοδοτείται, για να πληρώνει τα σπασμένα ο ελληνικός λαός. Πάνω σε αυτό που λέω δεν υπάρχει μεγαλύτερη απόδειξη από το σκάνδαλο της χρηματοδότησης των κομμάτων από τις χρεοκοπημένες τράπεζες, κομμάτων τα οποία χρωστούν εκατομμύρια στον ελληνικό λαό και όμως δεν έχουν δώσει ούτε ένα ευρώ πίσω, κομμάτων τα οποία το μόνο που ξέρουν να κάνουν είναι να κτυπούν τη Χρυσή Αυγή με παράνομες και αντισυνταγματικές μεθόδους. 
Με αφορμή την προκλητική δήλωση κάποιου εδώ μέσα που είπε ότι το μείζον είναι η δημοκρατία, θέλω να πω ότι δεν είναι προκλητική η δήλωση, είναι προκλητική η υποκρισία, διότι εάν υπήρχε δημοκρατία στη χώρα, εν έτει 2014 δεν θα υπήρχαν πολιτικοί κρατούμενοι, άνθρωποι οι οποίοι, ακριβώς επειδή είναι εναντίον του μνημονίου, είναι σήμερα στις φυλακές Κορυδαλλού.
Κλείνω την ομιλία μου, επαναλαμβάνοντας σε ό,τι αφορά το σημερινό νομοσχέδιο ότι η Χρυσή Αυγή κάθε φορά που έρχεται ένα νομοσχέδιο που αφορά είτε τον ορυκτό πλούτο είτε την οικονομία είτε οτιδήποτε άλλο, εφόσον δεν υπάρχει καταγγελία του μνημονίου, δεν πρόκειται να υπερψηφίσει. Άρα, καταψηφίζουμε και το σημερινό νομοσχέδιο, διότι για εμάς το μείζον είναι να απολέσει η Ελλάδα την απειλή του μνημονίου, η οποία προβλέπει εκχώρηση εθνικής κυριαρχίας και έχει προκαλέσει τόσα πολλά δεινά στον ελληνικό λαό εδώ και περίπου τέσσερα χρόνια που αυτό εφαρμόζεται.
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"48525"," Τον λόγο έχει ο κ. Καραθανασόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48526"," Ευχαριστώ, κύριε Πρόεδρε.
Βεβαίως, είναι μια σημαντική μέρα σήμερα, όχι για το λόγο που ισχυρίστηκε ο κύριος Υπουργός, αλλά διότι συμπληρώνεται ένας χρόνος από τη σχεδιασμένη, οργανωμένη και εκτελεσμένη δολοφονία του Παύλου Φύσσα από τη Χρυσή Αυγή, επιβεβαιώνοντας τον εγκληματικό χαρακτήρα της Χρυσής Αυγής, ο οποίος πηγάζει, προκύπτει από τη νεοναζιστική ιδεολογία της. 
Επιβεβαιώνεται ότι η Χρυσή Αυγή αποτελεί παιδί του συστήματος. Στηρίζεται από τμήματα του κεφαλαίου και βεβαίως αυτό το ανταποδίδει η Χρυσή Αυγή με συνεχείς παρεμβάσεις που κάνει, όπως για παράδειγμα υπέρ των εφοπλιστών. Υπηρετεί επιχειρηματικά συμφέροντα η Χρυσή Αυγή, όπως αποδεικνύεται και επιβεβαιώνεται από τα δουλεμπορικά γραφεία ευρέσεως εργασίας. Στηρίζεται από τους μηχανισμούς του συστήματος και έχει ερείσματα σε αυτούς τους μηχανισμούς. 
Απολαμβάνει τουλάχιστον την ανοχή του αστικού πολιτικού συστήματος -γι’ αυτό και υπήρξε καθυστέρηση στις έρευνες- αλλά και αξιοποιείται από το αστικό πολιτικό σύστημα και από την Ευρωπαϊκή Ένωση, όπως στην Ουκρανία. Αποθρασύνεται από την επικίνδυνη και ανιστόρητη θεωρία της Ευρωπαϊκής Ένωσης για τα δύο άκρα, όπου εξισώνονται ο θύτης με το θύμα. Αποτελεί, δηλαδή, επί της ουσίας η Χρυσή Αυγή το δολοφονικό χέρι του αστικού πολιτικού συστήματος. Γι’ αυτόν ακριβώς τον λόγο πρέπει και να ηττηθεί, πρέπει να καταδικαστεί ως εγκληματική οργάνωση του συστήματος, συνολικά από τη λαϊκή συνείδηση.
Η δεύτερη παρατήρηση που θέλω να κάνω είναι ότι είναι προκλητική αυτή η βροχή τροπολογιών. Έχουν κατατεθεί εννέα τροπολογίες, εκ των οποίων η τελευταία σήμερα το πρωί, άσχετες με το νομοσχέδιο, από το ΥΠΕΧΩΔΕ και τα Υπουργεία Οικονομικών και Τουρισμού μέχρι το Υπουργείο Υγείας. Αυτό αποτελεί, κατά τη γνώμη μας, μία προκλητική διαδικασία η οποία συνεχίζεται και με αυτόν τον τρόπο η Κυβέρνηση υποβαθμίζει –όχι ότι μας απασχολεί και ιδιαίτερα- αυτό που εσείς κατά τα άλλα υπερασπίζεστε και υποστηρίζετε, το αστικό Κοινοβούλιο. Με τη στάση αλλά και την πρακτική σας επιβεβαιώνεται ότι ο ρόλος του αστικού Κοινοβουλίου δεν είναι κανένας άλλος παρά να νομιμοποιεί τις σκληρές, αντεργατικές, ταξικές επιλογές σας.
Σήμερα, με την κύρωση των συμβάσεων προχωρά η Κυβέρνηση στην παράδοση της εκμετάλλευσης του συγκεκριμένου εγχώριου πλούτου σε μία χούφτα ομίλους, χωρίς να έχει κατοχυρώσει την ΑΟΖ, με έναν κρατικό φορέα που λειτουργεί ως απλό γραφείο διανομής των σχετικών οικοπέδων, χωρίς συμμετοχή στις σχετικές έρευνες, αλλά και στην αξιοποίηση των κοιτασμάτων. 
Ριζικά, βεβαίως, διαφορετική, προς όφελος του λαού, θα ήταν η αξιοποίηση των πλούσιων κοιτασμάτων με γνώμονα το σύνολο των λαϊκών αναγκών και όχι το κέρδος των μονοπωλίων, μέσα από διεθνείς συμφωνίες ενός ενιαίου αποκλειστικά φορέα ενέργειας της λαϊκής εξουσίας.
Αυτές οι πέντε σειρές, σαν σύνοψη, αποτελούν και τη θέση του ΚΚΕ για τις συγκεκριμένες συμβάσεις τις οποίες συζητάμε σήμερα. Γιατί εμείς δεν θα κάνουμε τις αλχημείες να αποσπαστούμε από τη συνολικότερη εικόνα και να προσπαθήσουμε να παρουσιάσουμε την κατάσταση των συμβάσεων αυτών ως μια εικόνα σε δοκιμαστικό σωλήνα, αλλά πρέπει να αναδείξουμε και θα αναδείξουμε εδώ τη μεγάλη εικόνα, το πλαίσιο στο οποίο κινούνται οι συγκεκριμένες συμβάσεις. 
Δεν πρέπει, δηλαδή, να διαφεύγει της προσοχής μας ότι οι συμβάσεις αυτές γίνονται σε συνθήκες καπιταλιστικής οικονομίας, σε συνθήκες κυριαρχίας των μονοπωλιακών ομίλων, σε συνθήκες όξυνσης του ανταγωνισμού ανάμεσα σε πολυεθνικές και σε συνθήκες όξυνσης των αντιθέσεων ανάμεσα σε ιμπεριαλιστικές συμμαχίες. Κάτω από αυτές τις συνθήκες, ο ενεργειακός πλούτος μιας χώρας, μιας περιοχής, οι ενεργειακοί αγωγοί που διέρχονται από τη χώρα αποτελούν το μήλον της Έριδος ανάμεσα σε πολυεθνικές και σε ιμπεριαλιστικές συμμαχίες. Το αποτέλεσμα αυτών των ανταγωνισμών είναι οι λαοί να πληρώνουν πολύ βαρύ τίμημα, ακόμη και με το αίμα τους. 
Από αυτήν την άποψη, η σημερινή συγκυρία χαρακτηρίζεται από την επικίνδυνη όξυνση των αντιθέσεων, ιδιαίτερα στην περιοχή μας. Στο επίκεντρο του ενεργειακού πολέμου είναι οι αγωγοί, το σχιστολιθικό αέριο και τα κοιτάσματα στην Ανατολική Μεσόγειο. Από αυτήν την άποψη, οι αστικοί σχεδιασμοί που γίνονται στη χώρα μας εμπλέκουν την Ελλάδα όλο και πιο βαθιά στο κουβάρι των ενδοϊμπεριαλιστικών αντιθέσεων. 
Γι’ αυτόν ακριβώς τον λόγο, η αστική τάξη επιδιώκει να αναδείξει την Ελλάδα σε ενεργειακό κόμβο, να προσελκύσει επενδύσεις για την ενίσχυση και τη στήριξη της καπιταλιστικής ανάπτυξης και βεβαίως να διαχειριστεί ένα μερίδιο από τη συνεκμετάλλευση των ενεργειακών πηγών που βρίσκονται στην περιοχή μας. Από αυτή την άποψη, λοιπόν, η Κυβέρνηση δρομολογεί όχι μόνο τις έρευνες αλλά και την εκμετάλλευση των υδρογονανθράκων χωρίς ανακήρυξη της ΑΟΖ, που θα αποτελούσε το πρώτο βήμα για τη διεθνή οριοθέτησή της. Με έναν εθνικό φορέα διαχείρισης των υδρογονανθράκων, που αποτελεί απλώς και μόνο γραφείο διανομής οικοπέδων, δεν κάνει έρευνα, δεν μετέχει σε κοινοπραξίες έρευνας και εκμετάλλευσης και δεν μπορεί να προχωρήσει σε ουσιαστικό έλεγχο των κοιτασμάτων αλλά και της πορείας εξόρυξης.
Υπάρχει ένα ερώτημα, πολύ σημαντικό κατά τη γνώμη μας: Γιατί τώρα προχωρά η Κυβέρνηση σε αυτήν την ενέργεια, στην υπογραφή των συμβάσεων των ερευνών, αλλά και παραπέρα, στην αξιοποίηση των ενεργειακών κοιτασμάτων των υδρογονανθράκων; Γιατί ακριβώς εντάσσεται στο συνολικότερο σχέδιο που υπάρχει, στη διασφάλιση δηλαδή της ενεργειακής ασφάλειας της Ευρωπαϊκής Ένωσης, στο πλαίσιο των ισχυρών ανταγωνισμών ανάμεσα στις ιμπεριαλιστικές συμμαχίες. Αυτό ακριβώς αποτελεί το σχέδιο και όχι βεβαίως να βελτιωθούν οι συνθήκες διαβίωσης των λαϊκών στρωμάτων και να αντιμετωπιστούν τα προβλήματα που έχουν να κάνουν με την ενεργειακή φτώχεια. 
Κατά τη γνώμη, λοιπόν, του ΚΚΕ, πρόκειται για συμβάσεις παραχώρησης-εκμετάλλευσης σε μονοπωλιακούς ομίλους, και όχι για μία φιλολαϊκή αξιοποίηση ενός πολύτιμου ορυκτού πλούτου. Η Κυβέρνηση προχωρά σε αυτήν την εκχώρηση. Οι συμβάσεις προχωρούν, με το ΙΓΜΕ να βρίσκεται υπό διάλυση και με τον υπό ίδρυση σχετικό φορέα να αποτελεί ένα απλό γραφείο διανομής οικοπέδων, χωρίς να διαθέτει επαρκές προσωπικό. 
Οι συμβάσεις που έρχονται για συζήτηση επί της ουσίας συνιστούν παράδοση του ορυκτού πλούτου που ανήκει στον ελληνικό λαό σε μια χούφτα μονοπωλιακούς ομίλους. Η διαδικασία που επιλέγει η Κυβέρνηση οδηγεί αναγκαστικά σε ληστρικούς όρους σε βάρος του ελληνικού λαού, προς όφελος των ομίλων που θα συμμετέχουν στην εξόρυξη των υδρογονανθράκων. 
Οι συμβάσεις αυτές ελάχιστα διασφαλίζουν την επάρκεια τροφοδοσίας του λαού σε καύσιμα. Θα εξορύσσονται από τη μία μεριά υδρογονάνθρακες και από την άλλη μεριά οι εργαζόμενοι, τα πλατιά λαϊκά στρώματα θα ζουν σε συνθήκες ενεργειακής φτώχειας. Και αποτελεί απαράδεκτη και προκλητική εκτίμηση η πρόβλεψη του άρθρου 18 για πώληση του πετρελαίου στο ελληνικό δημόσιο σε περίπτωση πολέμου και μάλιστα υπό κανονική τιμή. Είναι προκλητική και απαράδεκτη και κατά τη γνώμη μας θα έπρεπε να αποσυρθεί, γιατί σε περίπτωση πολέμου βεβαίως δεν χωράει καμμία συζήτηση ότι τα κοιτάσματα αυτά θα πρέπει να βρίσκονται στα χέρια του ελληνικού κράτους, του ελληνικού δημοσίου, χωρίς αντίτιμο.
Απ’ αυτήν την άποψη, εμείς λέμε καθαρά -και κάνοντας κριτική σε επιμέρους ζητήματα όσον αφορά τη σύμβαση χωρίς να επικεντρώνουμε σε αυτό μόνο την κριτική μας- ότι η σύμβαση δίνει τεράστιες αρμοδιότητες στον αποκλειστικό εμπειρογνώμονα, δηλαδή σε ένα από τα τρία μεγάλα πετρελαϊκά ινστιτούτα των Ηνωμένων Πολιτειών, της Βρετανίας ή της Γαλλίας και ο εμπειρογνώμονας θα αποτελεί τον τελικό κριτή των διαφωνιών ανάμεσα στο ελληνικό κράτος και στους ομίλους για το ύψος και το τίμημα των υδρογονανθράκων. Δηλαδή, επί της ουσίας Γιάννης κερνάει, Γιάννης πίνει. Θα έχει τον τελικό λόγο για το διορισμό του Προέδρου της Επιτροπής Απομάκρυνσης των Εγκαταστάσεων και θα διαχειριστεί συνολικά το ζήτημα της απομάκρυνσης με τη λήξη των συμβάσεων εκμετάλλευσης.
Η δεύτερη συγκεκριμένη κριτική την οποία ασκούμε αφορά το μίσθωμα. Αναφέρθηκαν και οι άλλοι. Βεβαίως, δεν θα άλλαζε η θέση μας εάν το μίσθωμα ήταν υψηλότερο ή εάν η φορολογία ήταν μεγαλύτερη. Δεν είναι το ζήτημα εάν θα πάρουμε δέκα αργύρια παραπάνω από την εκποίηση του ορυκτού πλούτου προς όφελος των μονοπωλιακών ομίλων. Το μίσθωμα, λοιπόν, κυμαίνεται από 2% έως 20% και η φορολογία φθάνει στο 25% με ποσοστό αποσβέσεων ιδιαίτερα υψηλό, το οποίο φθάνει και στο 70%. Έτσι, ανοίγει ο δρόμος για εξαιρετικά χαμηλά έσοδα για το ελληνικό κράτος.
Απ’ αυτήν την άποψη, ο πίνακας τον οποίο παρουσιάσατε και στην επιτροπή για αντίστοιχες συμβάσεις είναι αποσπασματικός. Θα έπρεπε να δούμε συνολικά τι κυριαρχεί σε διεθνές επίπεδο όσον αφορά τις συμβάσεις, τα μισθώματα και τη φορολογία. Απ’ αυτήν την άποψη κατά τη γνώμη μας, χρειαζόταν συνολικά μία αναλυτική μελέτη, που ενδεχόμενα το Υπουργείο να έχει, αλλά δεν τη δίνει στη δημοσιότητα, που να συγκρίνει τα έσοδα από τις παραχωρήσεις που ετοιμάζεται να κάνει με άλλες αντίστοιχες συμφωνίες σε ολόκληρο τον κόσμο.
Βεβαίως, η Κυβέρνηση χρησιμοποιεί το επιχείρημα περί ανεξερεύνητου εθνικού υπεδάφους και ότι το μίσθωμα πρέπει να κυμαίνεται όπως σε ανάλογα κράτη, για παράδειγμα στη Γαλλία ή στη Γερμανία. Όμως, κατά τη γνώμη μας αυτό το επιχείρημα είναι έωλο. Γιατί είναι έωλο; Γιατί ακριβώς η υπογραφή αυτών των συμβάσεων κάτω απ’ αυτούς τους όρους και κάτω απ’ αυτό το χρονικό προσδιορισμό που θα αποτελέσει ταυτόχρονα και πρόκριμα για την υπογραφή και των υπόλοιπων συμβάσεων παραχώρησης οικοπέδων δεν δίνει τη δυνατότητα επανεξέτασης των συμβάσεων με βάση τα κοιτάσματα τα οποία θα βρεθούν στην πορεία, τον πλούτο των κοιτασμάτων και τη δυναμική την οποία θα έχουν. Άρα, δεσμεύεται χειροπόδαρα για την επόμενη εικοσιπενταετία, για τριάντα χρόνια, για σαράντα χρόνια -όσο διαρκούν αυτές οι συμβάσεις- να γίνεται κάτω απ’ αυτούς τους συγκεκριμένους όρους ανεξάρτητα του ύψους και του επιπέδου των υδρογονανθράκων.
Απ’ αυτήν την άποψη, εδώ πέρα εμείς έχουμε και μία σειρά ερωτηματικά για το συγκεκριμένο ζήτημα, εάν και κατά πόσο οι ίδιες οι εταιρείες έχουν καλύτερη πληροφόρηση από το ίδιο το Υπουργείο. 
Εδώ θέτουμε δύο-τρία ερωτήματα. Πρώτο ερώτημα: Μπορείτε να μας διασφαλίσετε, κύριε Υπουργέ, ότι τα σφραγισμένα αρχεία και οι μελέτες του ΙΓΜΕ που παραχωρήθηκαν στα ιδιωτικοποιημένα ΕΛΠΕ δεν δόθηκαν σε τρίτους; Ή μπορείτε, να μας διασφαλίσετε, κύριε Υπουργέ, ότι τις έρευνες τις οποίες έκανε η νορβηγική εταιρεία και τα αποτελέσματα αυτά δεν τα έχει ήδη διαρρεύσει στις περιοχές αυτές σε επιχειρήσεις οι οποίες ενδιαφέρονται για την εκμετάλλευση των υδρογονανθράκων; 
Βεβαίως, ένα τελευταίο ζήτημα το οποίο θέλουμε να θέσουμε, το τρίτο στοιχείο όσον αφορά τον υπολογισμό της αξίας έχει να κάνει με το εξής: Ποιος θα ερμηνεύει, ποιος θα ελέγχει το πόσοι υδρογονάνθρακες εξάγονται, όταν δεν υπάρχει ένας κατάλληλος μηχανισμός για τον έλεγχο; Θα βασίζεστε απλά και μόνο στα στοιχεία που θα σας παρουσιάζουν οι εταιρείες που εκμεταλλεύονται τους υδρογονάνθρακες. Βεβαίως, είναι γενικόλογες και ασαφείς οι αναφορές, όπως το άρθρο 16 για υπολογισμό της αξίας των εξαγόμενων υδρογονανθράκων με βάση τη διεθνή τιμή, αλλά και την τελική δικαιοδοσία του εμπειρογνώμονα που αφήνουν ανοικτό το ενδεχόμενο…","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48527"," Συντομεύετε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48528"," Θα συντομεύσω, κύριε Πρόεδρε. Και οι υπόλοιποι κοινοβουλευτικοί πήραν αντίστοιχο χρόνο και οι εισηγητές και πολύ περισσότερο. Τελειώνω με δύο-τρεις ακόμη παρατηρήσεις. Είναι άλλωστε…","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48529"," Η μία σύμβαση αφορά τον Πατραϊκό. Έχει ίδιον ενδιαφέρον.","ΙΩΑΝΝΗΣ ΜΑΝΙΑΤΗΣ",297
"48530"," Απ’ αυτήν την άποψη, αφήνουν ανοιχτό το ενδεχόμενο να δηλώνεται διαφορετική τιμή από την πραγματική. 
Βεβαίως, η σύμβαση κάνει λόγο για τους κανόνες επιστήμης και τέχνης όσον αφορά στην έρευνα και στην εκμετάλλευση των υδρογονανθράκων, στα μέτρα ασφαλείας αλλά και την προστασία του περιβάλλοντος. Εμείς θεωρούμε ότι είναι μία γενικόλογη αναφορά που συγκαλύπτει ότι το κριτήριο του κέρδους υπερκεράζει, ξεπερνά τα μέτρα ασφαλείας. Υποβαθμίζει τα μέτρα ασφαλείας και ξεπερνά τα μέτρα προστασίας του περιβάλλοντος και το σεβασμό στην προστασία του. 
Εμείς λέμε καθαρά ότι υπάρχει κίνδυνος για την προστασία του περιβάλλοντος. Και άλλωστε, η πρόσφατη εμπειρία σε διεθνές επίπεδο, όπως στον κόλπο του Μεξικού, αναδεικνύει τους φόβους αυτούς και τους κινδύνους, οι οποίοι υπάρχουν.
Ολοκληρώνοντας, κύριε Πρόεδρε,  εμείς λέμε καθαρά ότι είναι μία σύμβαση εκχώρησης της λαϊκής περιουσίας που στηρίζει τους επιχειρηματικούς ομίλους και την κερδοφορία. Σε συνθήκες καπιταλιστικών σχέσεων παραγωγής ο εγχώριος ορυκτός πλούτος δεν μπορεί να αξιοποιηθεί προς όφελος του λαού, δεν μπορεί να προστατευθεί το περιβάλλον και βεβαίως και οι τοπικές οικονομίες θα υποστούν μεγάλες ζημιές.
 Αντίθετα, ένας ενιαίος φορέας ενέργειας μπορεί να αξιοποιήσει προς όφελος των λαών τον εγχώριο πλούτο, να δώσει ώθηση σε κλάδους της βιομηχανίας, οι οποίοι θα παραγάγουν σημαντικό τμήμα των απαραίτητων εγκαταστάσεων -και στις συμβάσεις, για τις οποίες συζητάμε, δεν υπάρχει καμμία πρόβλεψη για την αξιοποίηση των εγχώριων δυνατοτήτων- θα αναβαθμίσει την επιστημονική έρευνα, προστατεύοντας τις τοπικές οικονομίες, τη δημόσια υγεία, και το περιβάλλον, διασφαλίζοντας φθηνά καύσιμα για τα λαϊκά στρώματα και στηρίζοντας την ενεργειακή επάρκεια της χώρας. 
Από αυτήν την άποψη, λοιπόν, από την παράδοση του ορυκτού πλούτου της χώρας στο κεφάλαιο, που θα μπορούσε αυτός ο πλούτος να αξιοποιηθεί για την ικανοποίηση των κοινωνικών αναγκών, εμείς το λέμε καθαρά: Μεγάλος χαμένος θα βγει ο λαός, μεγάλοι χαμένοι θα βγουν οι εργαζόμενοι στον κλάδο, αφού η κερδοφορία των επενδύσεων δεν πρόκειται να στηρίξει τις δικές τους ανάγκες. 
Οι προαναφερόμενες εξελίξεις αναδεικνύουν ότι το κριτήριο το οποίο πρέπει να έχει ο λαός μας για να αξιολογήσει το σύνολο των πολιτικών δυνάμεων είναι η στάση του απέναντι στον πραγματικό αντίπαλο, την άρχουσα τάξη, τις ιμπεριαλιστικές συμμαχίες που την στηρίζουν, όπως η Ευρωπαϊκή Ένωση. Επομένως, για να μπορεί να υπάρξει ένας ενεργειακός σχεδιασμός που να ικανοποιεί τη λαϊκή ευημερία πρέπει να απαλλαγεί από τους νόμους της αγοράς και του καπιταλιστικού κέρδους. 
Αυτό το πολιτικό πρόβλημα, βεβαίως, δεν μπορεί να λυθεί με γραμμή συμβιβασμού και υποχώρησης, αλλά μπορεί να λυθεί μόνο με γραμμή ρήξης και σύγκρουσης με το καθεστώς ιδιοκτησίας των μονοπωλίων και στον τομέα της ενέργειας αλλά και συνολικότερα. 
Είναι, λοιπόν, φανερό, κύριε Πρόεδρε, ότι καταψηφίζουμε και τις τέσσερις συμβάσεις.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48531"," Να σας διευκρινίσω κάτι, κύριε συνάδελφε. Σας έδωσα τον λόγο ως αντιλέγοντα, διότι δεν μας ήρθε έγγραφο από το κόμμα σας, βάσει του οποίου αντικαθιστάτε τον κ. Παφίλη. Ο κ. Παφίλης μας έχει δοθεί ως Κοινοβουλευτικός Εκπρόσωπος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48532"," Είμαι εγώ Κοινοβουλευτικός Εκπρόσωπος  στη σημερινή συνεδρίαση.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48533"," Εν πάση περιπτώσει, έτσι έχουμε εμείς. Γι’ αυτό και χτύπησε μία φορά το κουδούνι κάποια στιγμή. 
Ο κύριος Υπουργός έχει τον λόγο για πολύ λίγο. Στη συνέχεια θα πάρει τον λόγο η κ. Ξηροτύρη, η οποία μου έχει ζητήσει να τοποθετηθεί για μισό λεπτό για κάποιο συγκεκριμένο λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48534"," Κύριε Πρόεδρε, πλην των υπουργικών τροπολογιών που συνυπογράφω και έχω καταθέσει, κάνω αποδεκτή και την τροπολογία με γενικό αριθμό 1822 και ειδικό 273 που υπογράφουν οι συνάδελφοι Παναγιώτης Ρήγας και Ευστάθιος Κωνσταντινίδης. 
Αφορά στην επέκταση μέχρι το τέλος του 2014 της δυνατότητας των συνεταιρισμών να προχωρήσουν σε διαδικασίες συγχώνευσης, διότι αυτές οι διαδικασίες, εξαιτίας των διακοπών του καλοκαιριού και χωρίς τη θέληση των συνεταιρισμών, δεν μπόρεσαν να ολοκληρωθούν. Είναι μία μικρή παράταση, στην οποία θεωρούμε χρήσιμο να προχωρήσουμε. 
Ευχαριστώ.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά την προαναφερθείσα τροπολογία η οποία έχει ως εξής: 
(Να φωτογραφηθεί η σελ. 322)","ΙΩΑΝΝΗΣ ΜΑΝΙΑΤΗΣ",297
"48535"," Κυρία Ξηροτύρη, μου είπατε ότι κάτι θέλετε. Ορίστε, έχετε τον λόγο, παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48536"," Ναι, κύριε Πρόεδρε. 
Επειδή περίμενα να δευτερολογήσω, αλλά όντως εξάντλησα ιδιαίτερα το χρόνο στην πρωτολογία μου, παίρνω το λόγο μόνο -γιατί είναι πάρα πολύ σημαντικό θέμα- για να αποτίσω φόρο τιμής εγώ αλλά και τα μέλη της Κοινοβουλευτικής Ομάδας της ΔΗΜΑΡ και σύσσωμη η ΔΗΜΑΡ στον δολοφονηθέντα από τη φασιστική Χρυσή Αυγή Παύλο Φύσσα. 
Το κάνω αυτό για να θυμίσω σε όλους τη μεγάλη υποχρέωση που έχουμε να θωρακίσουμε τη δημοκρατία και την κοινωνία από τις επιθέσεις βίας και ρατσισμού απέναντι, πραγματικά, στην εγκληματική δράση που αυτήν τη στιγμή έχει το μόρφωμα της Χρυσής Αυγής στην ελληνική κοινωνία αλλά και γενικότερα να θωρακίσουμε τη δημοκρατία. 
Έπρεπε πολύ περισσότερα να κάνουμε πολύ πιο πριν. Το σοφό ρητό «κάλλιον το προλαμβάνειν, παρά το θεραπεύειν» εδώ για τη δημοκρατία είναι μια αδήριτη ανάγκη. Χρειάζεται συνεχής εγρήγορση για τη θωράκιση της δημοκρατίας για να μην θρηνούμε αθώα θύματα και για να μην έχουμε τέτοιες εγκληματικές συμπεριφορές. 
Ένας τρομερός λεβέντης, ένα παλικάρι που το μόνο που έκανε είναι να αγαπά τη ζωή και να τραγουδά πραγματικά τα οράματα και τα πάθη των ανθρώπων βρήκε έναν τραγικό θάνατο. Να είναι αιώνια η μνήμη του.
Ευχαριστώ, κύριε Πρόεδρε.","ΑΣΗΜΙΝΑ ΞΗΡΟΤΥΡΗ ΑΙΚΑΤΕΡΙΝΑΡΗ",374
"48537"," Και το Προεδρείο εκφράζοντας –εκτιμώ- το σύνολο των Βουλευτών του ελληνικού Κοινοβουλίου εκφράζει τη θλίψη και την οδύνη του για το χαμό ενός ανθρώπου και τη συμπάθεια προς την οικογένεια του και αποδίδει το δέοντα φόρο τιμής προς αυτόν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48538"," Κύριε Πρόεδρε…","ΓΕΩΡΓΙΟΣ ΚΑΣΑΠΙΔΗΣ",203
"48539"," Κύριε Κασαπίδη, αν είναι για δευτερολογία, δεν έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48540"," Μετά τις διευκρινίσεις του Υπουργού θα ήθελα τον λόγο.","ΓΕΩΡΓΙΟΣ ΚΑΣΑΠΙΔΗΣ",203
"48541"," Γιατί δεν έχει τον λόγο;","ΡΑΧΗΛ ΜΑΚΡΗ",293
"48542"," Διότι δεν προβλέπεται δευτερολογία όταν…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48543"," Ούτε προβλέπεται οι κυρώσεις να έρχονται τέσσερις μαζί και με σωρεία τροπολογιών!","ΡΑΧΗΛ ΜΑΚΡΗ",293
"48544"," Να σας διαβάσω από τα Πρακτικά τι είπαμε; «Δεν προβλέπονται δευτερολογίες και δεν μπορούμε να πάμε σε δευτερολογίες, αλλά η άνεση του χρόνου θα είναι τέτοια που θα δείτε ότι δεν θα υπάρξει παράπονο».","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48545"," Κάνετε τα πάντα για να μη δώσετε τον λόγο!","ΡΑΧΗΛ ΜΑΚΡΗ",293
"48546"," Ορίστε, κυρία Μακρή, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48547"," Κάνετε τα πάντα για να μη δώσετε τον λόγο! Τα πάντα κάνετε!","ΡΑΧΗΛ ΜΑΚΡΗ",293
"48548"," Κυρία μου, με συγχωρείτε πάρα πολύ. Συμφωνήσαμε να έχετε άνεση χρόνου. Το αποδεχθήκατε. Τώρα έρχεστε και με επιπλήττετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48549"," Συμφωνήσαμε να υπάρχουν δευτερολογίες!","ΡΑΧΗΛ ΜΑΚΡΗ",293
"48550","  Όχι, δεν έχετε τον λόγο για δευτερολογία. Σας παρακαλώ!
Κυρίες και κύριοι συνάδελφοι, κηρύσσεται περαιωμένη η συζήτηση του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48551"," Είστε ύποπτος.","ΡΑΧΗΛ ΜΑΚΡΗ",293
"48552","  Τι είπατε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48553"," Αυτό που σας είπα.","ΡΑΧΗΛ ΜΑΚΡΗ",293
"48554","  Δεν άκουσα. Τι είπατε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48555"," Αυτό που σας είπα.","ΡΑΧΗΛ ΜΑΚΡΗ",293
"48556"," Ότι είστε ύποπτος.","ΓΕΩΡΓΙΟΣ ΓΕΩΡΓΑΝΤΑΣ",95
"48557"," Τι είμαι; Είμαι ύποπτος; Καλά δεν ντρέπεστε λίγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48558"," Παραβιάζετε την κοινοβουλευτική διαδικασία συνεχώς και κάνετε τα πάντα για να στερήσετε τον λόγο από τους εισηγητές των κομμάτων!","ΡΑΧΗΛ ΜΑΚΡΗ",293
"48559"," Δεν ντρέπεστε λίγο, νέα Βουλευτής;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48560"," Αυτοί είστε, για να σας βλέπει ο ελληνικός λαός!","ΡΑΧΗΛ ΜΑΚΡΗ",293
"48561"," Κύριε Πρόεδρε…","ΓΕΩΡΓΙΟΣ ΚΑΣΑΠΙΔΗΣ",203
"48562","  Κύριε Κασαπίδη, τι θέλετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48563"," Να καταθέσουμε τη θέση μας…","ΓΕΩΡΓΙΟΣ ΚΑΣΑΠΙΔΗΣ",203
"48564"," Θα την πείτε τώρα που θα ψηφίσετε. Τώρα που θα ψηφίζετε ο καθένας θα λέει τη θέση του, αν θέλετε μεμονωμένα ή ως κόμμα. 
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της από 30.12.2013 Σύμβασης μεταξύ του Ελληνικού Δημοσίου και των εταιρειών KAVALA OIL Ανώνυμη Εταιρεία, ENERGEAN OIL AND GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23.11.1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL Α.Ε., η οποία κυρώθηκε με το ν. 2779/1999 (Α΄ 296)».
Ερωτάται το Τμήμα: Γίνεται δεκτό το νομοσχέδιο επί της αρχής;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48565"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48566"," Παρών.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48567"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48568"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48569"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της από 30.12.2013 Σύμβασης μεταξύ του Ελληνικού Δημοσίου και των εταιρειών KAVALA OIL Ανώνυμη Εταιρεία, ENERGEAN OIL AND GAS- ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23.11.1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL Α.Ε., η οποία κυρώθηκε με το ν. 2779/1999 (Α΄ 296)» έγινε δεκτό επί της αρχής κατά πλειοψηφία. 
Εισερχόμαστε στην ψήφιση επί των άρθρων και των τροπολογιών. 
Ερωτάται το Τμήμα: Γίνεται δεκτό το άρθρο 1 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48570"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48571"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48572"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48573"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48574"," Συνεπώς το άρθρο 1 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτή η τροπολογία με γενικό αριθμό 1817 και ειδικό 269 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48575"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48576"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48577"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48578"," Συνεπώς η τροπολογία με γενικό αριθμό 1817 και ειδικό 269 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
 Ερωτάται το Τμήμα: Γίνεται δεκτή η τροπολογία με γενικό αριθμό 1818 και ειδικό 270 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48579"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48580"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48581"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48582"," Συνεπώς η τροπολογία με γενικό αριθμό 1818 και ειδικό 270 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1819 και ειδικό 271 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48583"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48584"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48585"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48586"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48587"," Συνεπώς η τροπολογία με γενικό αριθμό 1819 και ειδικό 271 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδια άρθρα.
Ερωτάται το Τμήμα: Γίνεται δεκτή η τροπολογία με γενικό αριθμό 1820 και ειδικό 272, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48588"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48589"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48590"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48591"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48592"," Παρών.","ΓΕΩΡΓΙΟΣ ΚΑΣΑΠΙΔΗΣ",203
"48593"," Συνεπώς η τροπολογία με γενικό αριθμό 1820 και ειδικό 272 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1823 και ειδικό 274, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48594"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48595"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48596"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48597"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48598"," Συνεπώς η τροπολογία με γενικό αριθμό 1823 και ειδικό 274 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1824 και ειδικό 275, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48599"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48600"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48601"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48602"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48603"," Συνεπώς η τροπολογία με γενικό αριθμό 1824 και ειδικό 275 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδια άρθρα.
Ερωτάται το Τμήμα: Γίνεται δεκτή η τροπολογία με γενικό αριθμό 1825 και ειδικό 276 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48604"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48605"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48606"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48607"," Συνεπώς η τροπολογία με γενικό αριθμό 1825 και ειδικό 276 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1826 και ειδικό 277 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48608"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48609"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48610"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48611"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48612"," Συνεπώς η τροπολογία με γενικό αριθμό 1826 και ειδικό 277 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1828 και ειδικό 278 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48613"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48614"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48615"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48616"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48617"," Συνεπώς η τροπολογία με γενικό αριθμό 1828 και ειδικό 278 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1822 και ειδικό 273 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48618"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"48619"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48620"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48621"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48622"," Συνεπώς η τροπολογία με γενικό αριθμό 1822 και ειδικό 273 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμεθα στην ψήφιση το ακροτελεύτιου άρθρου. 
Ερωτάται το Τμήμα: Γίνεται δεκτό το ακροτελεύτιο άρθρο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48623"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48624"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48625"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48626"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48627"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της από 30.12.2013 Σύμβασης μεταξύ του Ελληνικού Δημοσίου και των εταιρειών KAVALA OIL ΑΝΩΝΥΜΗ ΕΤΑΙΡΕΙΑ, ENERGEAN OIL AND GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23.11.1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL A.E., η οποία κυρώθηκε με το ν. 2779/1999 (Α΄ 296)» έγινε δεκτό κατά πλειοψηφία επί της αρχής και επί των άρθρων.
Στο σημείο αυτό δέχεστε να ψηφίσουμε το νομοσχέδιο και στο σύνολό του;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48628"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"48629"," Ερωτάται το Τμήμα: Γίνεται δεκτό το νομοσχέδιο και στο σύνολο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48630"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48631"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48632"," Κατά πλειοψηφία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48633"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48634"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς, το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της από 30.12.2013 Σύμβασης μεταξύ του Ελληνικού Δημοσίου και των εταιρειών KAVALA OIL ΑΝΩΝΥΜΗ ΕΤΑΙΡΕΙΑ, ENERGEAN OIL AND GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23.11.1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL A.E., η οποία κυρώθηκε με το ν. 2779/1999 (Α΄ 296)» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το νομοσχέδιο σελ. 335α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48635"," «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιριών ENERGEAN OIL & GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και TRAJAN OIL AND GAS LIMITED για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΚΑΤΑΚΟΛΟ».
Ερωτάται το Τμήμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48636"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48637"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48638"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48639"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48640"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιριών ENERGEAN OIL & GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και TRAJAN OIL AND GAS LIMITED για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΚΑΤΑΚΟΛΟ» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το νομοσχέδιο σελ. 337)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48641"," «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και PETRA PETROLEUM INC για την παραχώρηση του δικαιώματος έρευνας και εκμετάλλευσης υδρογονανθράκων στη χερσαία περιοχή των ΙΩΑΝΝΙΝΩΝ», όπως τροποποιήθηκε από τον κύριο Υπουργό.
Ερωτάται το Τμήμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48642"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48643"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48644"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48645"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48646"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και PETRA PETROLEUM INC για την παραχώρηση του δικαιώματος έρευνας και εκμετάλλευσης υδρογονανθράκων στη χερσαία περιοχή των ΙΩΑΝΝΙΝΩΝ» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το νομοσχέδιο σελ. 339α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48647"," «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιριών Ελληνικά Πετρέλαια Α.Ε., Edison International S.p.A και Petroceltic Resources plc για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΠΑΤΡΑΪΚΟΣ ΚΟΛΠΟΣ (Δυτικά)».
Ερωτάται το Τμήμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48648"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"48649"," Κατά πλειοψηφία.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"48650"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"48651"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"48652"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιριών Ελληνικά Πετρέλαια Α.Ε., Edison International S.p.A και Petroceltic Resources plc για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΠΑΤΡΑΪΚΟΣ ΚΟΛΠΟΣ (Δυτικά)» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το νομοσχέδιο σελ. 340α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48653"," Κυρίες και κύριοι συνάδελφοι, παρακαλώ το Τμήμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48654"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"48655"," Το Τμήμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, σας έχουν διανεμηθεί τα Πρακτικά της Τρίτης 1 Ιουλίου 2014, της Τετάρτης 2 Ιουλίου 2014, της Πέμπτης 3 Ιουλίου 2014, της Τρίτης 29 Ιουλίου 2014, της Τετάρτης 30 Ιουλίου 2014, της Πέμπτης 31 Ιουλίου 2014, της Παρασκευής 1 Αυγούστου 2014 και της Τρίτης 5 Αυγούστου 2014 και ερωτάται το Τμήμα αν τα επικυρώνει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48656"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"48657"," Συνεπώς τα Πρακτικά της Τρίτης 1 Ιουλίου 2014, της Τετάρτης 2 Ιουλίου 2014, της Πέμπτης 3 Ιουλίου 2014, της Τρίτης 29 Ιουλίου 2014, της Τετάρτης 30 Ιουλίου 2014, της Πέμπτης 31 Ιουλίου 2014, της Παρασκευής 1 Αυγούστου 2014 και της Τρίτης 5 Αυγούστου 2014 επικυρώθηκαν.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"48658"," Μάλιστα, μάλιστα.
Με τη συναίνεση του Τμήματος και ώρα 15.56΄ λύεται η συνεδρίαση για την προσεχή Τρίτη 23 Σεπτεμβρίου 2014 και ώρα 18.00΄, με αντικείμενο εργασιών του Τμήματος: α) κοινοβουλευτικό έλεγχο, συζήτηση επίκαιρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
