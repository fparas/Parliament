"","Content","name","ParlmemberID"
"19669","Date","12-12-2012",NA
"19670"," Εκ μέρους της Κοινοβουλευτικής Ομάδας του ΣΥΡΙΖΑ θα  μιλήσει ο Βουλευτής κ. Αναστάσιος Κουράκης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"19671"," Κυρίες και κύριοι συνάδελφοι, αγαπητοί αθλητές που έχετε διακριθεί, εκ μέρους του ΣΥΡΙΖΑ θα θέλαμε να συγχαρούμε όλους όσοι συμμετείχαν και διακρίθηκαν τόσο στους Ολυμπιακούς αλλά και Παραολυμπιακούς Αγώνες. 
Στη δική μας αντίληψη ο αριθμός των μεταλλίων δεν είναι αυτό που μετράει τόσο πολύ όσο η αντίληψη που έχουμε για ένα αθλητικό σύστημα, η αποτελεσματικότητα του οποίου κρίνεται κυρίως από την αύξηση του αριθμού των αθλουμένων. Καταλαβαίνουμε ότι, για να γίνει αυτό, χρειάζεται μία άλλη πολιτική και ο καλύτερος τρόπος για να τιμήσουμε τους αθλητές μας που επέστρεψαν στην πατρίδα με τα μετάλλια, είναι να εφαρμοστεί μία άλλη πολιτική. 
Αυτό το λέω, γιατί υπάρχει ένα πολύ μεγάλο τραύμα, που κάποια στιγμή θα πρέπει να το αναδείξουμε κι αυτό είναι οι Ολυμπιακοί Αγώνες του 2004, ένα πολύ μεγάλο αθλητικό γεγονός το οποίο αντιμετωπίστηκε με έναν απόλυτα στρεβλό τρόπο. Ενεπλάκησαν και πληρώθηκαν γερμανικές, γαλλικές, αμερικάνικες εταιρείες, όπως η αμαρτωλή «SIEMENS», το σκέπαστρο Καλατράβα, το πανάκριβο σύστημα ασφαλείας C4I και πολλά άχρηστα υπερτιμολογημένα έργα και αθλητικές εγκαταστάσεις. Πολλά από αυτά τα έργα σήμερα βρίσκονται στο μάτι του κυκλώνα των ιδιωτικοποιήσεων και της εκποίησης στο όνομα της αποπληρωμής του χρέους. Σκεφτείτε αν μέρος εκείνων των χρημάτων είχε δοθεί στο πρόγραμμα «Άθληση για όλους», πόσο διαφορετικά θα ήταν τα πράγματα σήμερα. 
Τα μετάλλια που μας φέρνουν οι αθλητές μας έχουν και μία άλλη αξία τόσο στους Ολυμπιακούς όσο και στους Παραολυμπιακούς αγώνες, γιατί είναι καθαρά μετάλλια. Αυτό το λέω γιατί η αντιμετώπιση του ντόπινγκ πρέπει να είναι στο στόχαστρο και νομίζουμε ότι έχουμε πάρα πολλά να κάνουμε και στο σημείο αυτό. 
Στη δική μας αντίληψη είναι η σύνδεση της φυσικής αγωγής στην εκπαίδευση με την υγεία. Εκτιμούμε ότι και στο πρόγραμμά μας είναι να προχωρήσουμε από την προσχολική, νηπιακή ηλικία μέχρι την τριτοβάθμια εκπαίδευση σε ένα σύνολο παρεμβάσεων, ώστε να συνδεθεί η φυσική αγωγή στην εκπαίδευση με την υγεία των νέων, των αυριανών ενήλικων πολιτών και να αναδείξουμε τη βιολογική σημασία της φυσικής άσκησης μέσα στο σχολείο. Ιδιαίτερα στη σημερινή εποχή που έχουμε τεράστια ποσοστά ανεργίας, καταλαβαίνετε ότι ο ρόλος που καλείται να παίξει το πρόγραμμα «Αθλητισμός για όλους» έχει εξαιρετική σημασία. Αυτό όμως αντιλαμβάνεστε ότι δεν μπορεί να γίνει, όταν στο σημερινό προϋπολογισμό του 2013 τα κονδύλια από 99 εκατομμύρια έγιναν 66 εκατομμύρια. Διερωτώμαι, έγινε περικοπή 33 εκατομμυρίων ευρώ, αυτά θα μπορούσαν να έχουν προβλεφθεί, ώστε όχι μόνο να διατηρηθεί αυτό το πρόγραμμα που υπάρχει, αλλά και να ενισχυθεί ιδιαίτερα στη σημερινή εποχή. Και ο πολιτισμός και ο αθλητισμός χρειάζεται να ενισχυθούν. Είναι ίσως τα λίγα αντίβαρα που έχουμε μπροστά στην κοινωνική λαίλαπα κατεδάφισης των πάντων. Δεν είναι δυνατόν η φυσική αγωγή και ο αθλητισμός στην εκπαίδευση να είναι γράμμα κενό, να διαλύονται τα αθλητικά γυμνάσια, να μειώνονται οι ώρες φυσικής αγωγής στα πολιτικά σχολεία, να καταργούνται σχολικοί αγώνες. Δεν είναι δυνατόν σήμερα να τιμούμε τους ανθρώπους αυτούς, του συμπολίτες μας, οι οποίοι λέμε ότι μας έκαναν περήφανους και την ίδια στιγμή να καταρρέουν τα προγράμματα «Αθλητισμός για όλους» και άλλες αθλητικές δράσεις από την τοπική αυτοδιοίκηση. 
Δεν είναι δυνατόν να συγχαίρουμε τους ίδιους τους προπονητές, τις οικογένειές τους και ταυτοχρόνως οι αθλητικές ομοσπονδίες και τα ερασιτεχνικά αθλητικά σωματεία είτε να οδηγούνται σε λουκέτο, είτε να παραδίδονται στην εμπορευματοποίηση απομαζικοποιούμενα και χωρίς να απαλλάσσονται από τις διαχρονικές παθογένειες του σωματειακού αθλητισμού, δηλαδή την έλλειψη δημοκρατίας και την αδιαφάνεια στη λειτουργία, την αποξένωση από τα κοινωνικά δρώμενα, τις πελατειακές σχέσεις και το προσωπικό τού καταρρέοντος πολιτικού συστήματος, δηλαδή του επαγγελματικού αθλητισμού. 
Κυρίες και κύριοι συνάδελφοι, δεν θέλω να σας κουράσω. Απλώς θέλω να πω προς τη Βουλή των Ελλήνων ότι έμπρακτη αναγνώριση της αξίας των αθλητών που τιμούμε, σήμερα είναι η ανάληψη μιας άλλης πρωτοβουλίας και στο οικονομικό επίπεδο για έναν άλλο αθλητισμό, που το κριτήριο θα είναι η όσο μεγαλύτερη συμμετοχή όλων -μικρών και μεγάλων- στο πρόγραμμα «Άσκηση», το δικαίωμα στην άσκηση και το δικαίωμα στον αθλητισμό για όλους. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΝΑΣΤΑΣΙΟΣ ΚΟΥΡΑΚΗΣ",249
"19672"," Και εμείς. 
Εκ μέρους του Πανελληνίου Σοσιαλιστικού Κινήματος θα μιλήσει η Κοινοβουλευτική Εκπρόσωπος κ. Παρασκευή Χριστοφιλοπούλου.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"19673"," Ευχαριστώ, κύριε Πρόεδρε.
Κυρίες και κύριοι συνάδελφοι, η σημερινή εκδήλωση του Κοινοβουλίου μας είναι μία εκδήλωση τιμής και χαράς, συγχαρητηρίων από καρδιάς στους Ολυμπιονίκες, στους αθλητές και τις αθλήτριες εκείνες και εκείνους που μας έκαναν περήφανους, που μας έκαναν περήφανους μέσα από πολύ κοπιώδη δουλειά, συνεργασία μεταξύ τους, προσπάθεια, αγώνα.
Θέλω να αρχίσω τη δική μου τοποθέτηση από έναν μεγάλο ποιητή τής Ελλάδας, τον Γιώργο Σεφέρη, που είπε στη Στοκχόλμη το 1963: «Τι είναι εντέλει η Ελλάδα; Ένα πέτρινο ακρωτήρι στη Μεσόγειο, που δεν έχει άλλο αγαθό παρά τον αγώνα του λαού του, τη θάλασσα και το φως του ήλιου». Και αυτό το φως στην Αίθουσα του Κοινοβουλίου το φέρνετε εσείς σήμερα. Σας τιμούμε και σας συγχαίρουμε από καρδιάς όλοι. Και τούτη εδώ η συνεδρίαση είναι για εσάς και για αυτό που εσείς συμβολίζετε για όλους εμάς, αλλά κυρίως για τους συμπολίτες μας που σας ακούν, σας βλέπουν, σας παρακολουθούν και σας έχουν πρότυπο. 
Αυτό, κυρίες και κύριοι συνάδελφοι, πρέπει να είναι το μήνυμα, γιατί οι Ολυμπιακοί Αγώνες τελικά μάς πάνε πίσω στη δική μας κληρονομιά, μια κληρονομιά που στις καρδιές μας είναι τιμημένη, αλλά και στην παγκόσμια κοινή γνώμη είναι τιμημένη. Και θέλω να πω με αυτό ότι η έννοια του «ευ αγωνίζεσθαι» και η έννοια της άμιλλας θέλει τη βελτίωση του καθενός από εμάς και του κάθε αθλητή και της κάθε αθλήτριας, τελικά του κάθε πολίτη και ιδιαίτερα των νέων ανθρώπων, να μπορέσουν να πραγματώσουν το καλύτερο δυνατό που έχουν, ως χαρακτήρες, ως δυνατότητες, ως μυϊκές δυνάμεις, ως εξυπνάδα, ως ευστροφία, ως κινητικότητα, ακόμα και ιδίως για τους συμπολίτες μας, που είναι άτομα με αναπηρίες και εκεί βλέπεις ότι η ψυχή του ανθρώπου μπορεί, όταν έχει τα πραγματικά ιδεώδη και τις πραγματικές αξίες, να την οδηγούν, να πάει πέρα από τα όρια και να νικήσει κάθε δυσκολία -φυσική ή συγκυριακή ή περιβαλλοντική δυσκολία- και αυτό είναι το μήνυμα προς τις γενιές που έρχονται, προς τα μικρότερα παιδιά, που δημιουργεί πρότυπα για τον ολυμπισμό. 
Αλλά η αρχαία κληρονομιά παραπέμπει και σε μία άλλη λέξη, τη λέξη «εκεχειρία», την οποία φαίνεται ότι δεν μπορούμε να την επιδείξουμε εδώ στο ελληνικό Κοινοβούλιο ούτε για να τιμήσουμε τους αθλητές μας. Ο Παυσανίας, λοιπόν, στα «Ηλειακά» λέει κάποια στιγμή: «Εν όψει των πανελληνίων αγώνων Ολυμπίων εκεχειρίαν κατεστήσαντο». Όταν το εθνικό συμφέρον το επιτάσσει, η καθ’ έξιν ερίζοντες Έλληνες οφείλουν να αφήνουν κάτω τα σπαθιά και να ομονοούν τουλάχιστον σε αυτό, ότι, τιμώντας αυτά τα παιδιά σήμερα, πρέπει να τιμήσουμε τις ίδιες τις αξίες της χώρας μας, τις ίδιες τις δυνατότητες αυτής της χώρας που, όπως είπε ο Γιώργος Σεφέρης, είναι μία χώρα χτισμένη πάνω στην πέτρα, που εκτός από τον ήλιο και τη θάλασσα έχει τον αγώνα. Ο αγώνας όμως σημαίνει και συνεργασία, σημαίνει ομαδικότητα, σημαίνει ότι κάπου μπορούμε να παραμερίσουμε τις διαφορές μας, αλλά κάπου πρέπει να τις αναδείξουμε. Η σημερινή μέρα, λοιπόν, που είναι ημέρα τιμής για όλους σας, είναι μια ημέρα που θα πρέπει να αφήσουμε κάτω τα σπαθιά.
Χαιρετίζω, λοιπόν, αυτήν την εκδήλωση εκ μέρους της Κοινοβουλευτικής Ομάδας του ΠΑΣΟΚ και εύχομαι από καρδιάς στον καθέναν και την καθεμιά από εσάς και σε όσους αθλητές είναι αυτήν τη στιγμή σε κάποιον αθλητικό χώρο, σε κάποιο γυμναστήριο ενός σχολείου και αγωνίζονται τον «καλό αγώνα» η κάθε μικρή επιτυχία να αποτελέσει μία εμπειρία και μια ανάμνηση για το επόμενο βήμα στη ζωή σας, τόσο στην αθλητική όσο και στην προσωπική και στην επαγγελματική σας ζωή μεθαύριο και η κάθε δυσκολία που αντιμετωπίσατε -γιατί όσοι έχουμε περάσει από μετερίζια αθλητικά ξέρουμε τις δυσκολίες- να σας δίνει δύναμη για να ξεπεράσετε την επόμενη. 
Σας ευχόμαστε από καρδιάς καλή συνέχεια. Μας κάνατε περήφανους και σας συγχαίρουμε.
(Χειροκροτήματα από την πτέρυγα του ΠΑΣΟΚ)","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"19674"," Εκ μέρους της Κοινοβουλευτικής Ομάδας των Ανεξαρτήτων Ελλήνων το λόγο έχει ο Βουλευτής κ. Ιωάννης Δημαράς.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"19675"," Ευχαριστώ πολύ, κύριε Πρόεδρε.
Κυρίες και κύριοι Βουλευτές, βρισκόμαστε σε μία συνεδρίαση πολύ διαφορετική απ’ αυτές που ζούμε στο ελληνικό Κοινοβούλιο και τη θεωρώ εξαιρετικά σημαντική. Σηματοδοτεί πολλά από εκείνα τα οποία ενδεχομένως θα έπρεπε να είχαμε κάνει και δεν έχουμε κάνει και ως πολιτική ζωή και ως κοινωνία. 
Το Κοινοβούλιο σήμερα, λοιπόν, τιμά τους Ολυμπιονίκες μας. Αλλά, και οι Ολυμπιονίκες τιμούν το Κοινοβούλιο και τον ελληνικό λαό και με την προσπάθειά τους και με τις αποδόσεις τους.Το μήνυμά τους που τόσο ανάγκη το έχει σήμερα ο ελληνικός λαός αλλά και η ανθρωπότητα είναι τα αγαθά που θα πρέπει να κυριαρχούν στη ζωή μας και που καθημερινά θα πρέπει να αναζητούμε.
Ποια είναι αυτά; Συγκεκριμένα, λοιπόν: Η ηθική, η αγάπη, η αδελφοσύνη, η δικαιοσύνη, έτσι όπως εκφράζονται με την κοινωνική συνοχή και την ανθρώπινη αλληλεγγύη. Μόνο έτσι η ανθρωπότητα αναπτύσσεται και μόνο έτσι προοδεύει. Στα πεδία των γηπέδων όλα αυτά αναπτύσσονται και αποκτούν νόημα με τον αγώνα και την ευγενή άμιλλα. 
Σήμερα στο ελληνικό Κοινοβούλιο οι νέες και οι νέοι μας εκτός από τις διακρίσεις τους κουβαλάνε μαζί τους τον πιο ακριβό θησαυρό. Μας θυμίζουν, μας προτρέπουν και μας υποχρεώνουν να δούμε πόσο πολύτιμο αγαθό είναι οι νέοι της πατρίδας μας να βρίσκονται και στα γήπεδα και στους κοινωνικούς αγώνες, όπου εκτός των επιδόσεων στα γήπεδα συναντώνται με τη δοκιμασία της καλλιέργειας του ήθους, του σώματος, της ψυχής τους αλλά και τη συνεργασία, την ευγένεια, το ήθος και την αγάπη για την κοινωνία.
Είναι αλήθεια ότι πολλά χρόνια τώρα, πολύ περισσότερο σήμερα, τις πιο μεγάλες χαρές που έζησε ο ελληνικός λαός τις οφείλει στον αθλητισμό και στον πολιτισμό. Δεν είναι ανάγκη να είναι κανείς πρωταθλητής για να ζήσει τη μέθεξη και τη γοητεία της προσπάθειας και του αγώνα.
Πέραν των επαίνων στους Ολυμπιονίκες μας, σε όλους εμάς, οι οποίοι εκπροσωπούμε τον ελληνικό λαό, ως βαρύτατο χρέος και καθήκον μας προβάλλεται η υποχρέωση να αντιμετωπίσουμε τα μεγάλα θεσμικά και λειτουργικά προβλήματα που αντιμετωπίζει σήμερα ο ελληνικός αθλητισμός. Πρωτίστως να καταπολεμήσουμε την αντίληψη, την προσπάθεια και την επιδίωξη όσων στοχεύουν να χρησιμοποιήσουν τους αθλητές μας ως εμπορικά αναλώσιμα προϊόντα. Και πάντως -και κυρίως- να στείλουμε μήνυμα σε αυτούς που παραπλανώντας τα νέα παιδιά στήνουν παγίδες με φάρμακα και ουσίες, λερώνοντας τα όνειρά τους, λερώνοντας την κοινωνία μας. Η αγάπη του ελληνικού λαού στα πρόσωπά τους είναι άπειρη και δεδομένη. 
Αλήθεια, πόσοι από εμάς, πόσοι από τον ελληνικό λαό γνωρίζουν και μπορούν να εκτιμήσουν την προσπάθεια όλων των νέων που αθλούνται μέχρι τη στιγμή του αγώνα, ενός αγώνα ο οποίος μπορεί να διαρκέσει από πολλές ώρες μέχρι μερικά δευτερόλεπτα;
Ώρες ατελείωτες, χειμώνα - καλοκαίρι, βρίσκονται εκεί όπου δοκιμάζονται και η ψυχή και το σώμα. Το συναίσθημά τους είναι το ελιξίριο της προσπάθειας μέχρι τη συμμετοχή και τη νίκη.
Αυτή είναι η μοναξιά της προπόνησης. Κανένας από εμάς δεν μπορεί να την καταλάβει. Βρίσκονται ώρες ατελείωτες μόνοι τους ή στους στίβους ή στα κλειστά γυμναστήρια. 
Είναι η μοναξιά της προπόνησης αυτή, η οποία λαμπρύνει την προσωπικότητα των νέων. Κι αν δεν νικήσουν κι αν δεν είναι πρώτοι, είναι βέβαιο ότι έχουν πετύχει το δικό τους ταξίδι για την Ιθάκη. 
Αγαπημένοι μας αθλητές, συνέλληνες, συμπατριώτες μας, σας αγαπήσαμε, σας αγαπάμε και σας ευχαριστούμε. 
Τέλος, θα ήθελα να κάνω μια παράκληση: Μην ξεχάσετε ποτέ την τελευταία φράση του Δημήτρη Μπόγρη από το ποίημά του «Ωδή στον αθλητή που δεν ενίκησε», η οποία είναι: «Ίδια τιμή στο νικητή, ίδια στο νικημένο».
Να είστε πάντα καλά και υγιείς! 
(Χειροκροτήματα)","ΙΩΑΝΝΗΣ ΔΗΜΑΡΑΣ",125
"19676"," Κυρίες και κύριοι, θα θέλαμε κατ’ αρχάς να συγχαρούμε τους Έλληνες αθλητές, οι οποίοι μας τίμησαν με τα μετάλλια που έφεραν και στους Ολυμπιακούς Αγώνες του 2012 αλλά και σε όλες τις αθλητικές διοργανώσεις όπου συμμετέχουν τα τελευταία χρόνια.
Παρ’ όλα αυτά, δυστυχώς, δεν μπορούμε να βρεθούμε σ’ αυτό το συννεφάκι που βρίσκονται όλοι μέσα σ’ αυτήν την Αίθουσα, να δίνουμε μόνο «συγχαρητήρια» και να μη νιώθουμε τι γίνεται στα στάδια που προπονούνται αυτοί οι άνθρωποι που βρίσκονται χειμώνα-καλοκαίρι μέσα σε βροχές, μέσα σε κρύα. Τα παιδιά, για να κάνουν πρωταθλητισμό, κάνουν δύο τετράωρες προπονήσεις την ημέρα, με ένα κράτος που τα τελευταία χρόνια, κυρίως, είναι παντελώς απόν. 
Ο αθλητισμός είναι βασικό συστατικό της διαπαιδαγώγησης της νεολαίας μας. Το κράτος θα έπρεπε να δίνει πολύ περισσότερη σημασία απ’ αυτήν που δίνει τώρα. 
Το κράτος θα πρέπει, βέβαια, να επαναφέρει και τα προνόμια στους αθλητές, ούτως ώστε να έχουν έστω κάποιο κίνητρο, αφού ζουν σ’ αυτές τις άθλιες συνθήκες και διαμονής και άθλησης, για να μπορούν να μας χαρίζουν σ’ αυτές τις δύσκολες περιόδους αυτά που μας χαρίζουν. 
Οι περισσότερες –όπως ειπώθηκε και πριν από λίγο- χαρές –έστω και στιγμιαίες χαρές- του ελληνικού λαού τα τελευταία χρόνια βρίσκονται στον αθλητισμό. 
Σήμερα σας τιμούν άνθρωποι που δεν έχουν πατήσει στο ταρτάν, που δεν έχουν ξεροσταλιάσει στη βροχή, που δεν ξέρουν τι σημαίνει να αθλείσαι. Παρ’ όλα αυτά, οι άνθρωποι αυτοί έχουν κλείσει με την πολιτική τους εκατοντάδες γυμναστήρια και κολυμβητήρια.
 Φέτος, απ’ άκρη σ’ άκρη, σε ολόκληρη τη χώρα θα υπάρχουν κλειστά γυμναστήρια και κολυμβητήρια, γιατί δεν έχουν να πληρώσουν το πετρέλαιο. Εμείς σήμερα, υποκριτικά, σας τιμούμε. Αυτό είναι το ελληνικό Κοινοβούλιο, το οποίο βρίσκεται εκτός πραγματικότητας! 
Η Χρυσή Αυγή είναι ενάντια στα Olympic Games. Αυτό το λέμε και το ξεκαθαρίζουμε. Πιστεύουμε στο ολυμπιακό ιδεώδες και πνεύμα, το οποίο δεν έχει καμμία σχέση με τις πολυεθνικές, με τα υπέρογκα συμβόλαια, με τις ντόπες και με όλα αυτά που έχουν ξεφτιλίσει τον αθλητισμό γενικώς. 
Η συνεισφορά του κράτους, όντως, στους Ολυμπιακούς Αγώνες του 2012 στο Λονδίνο υπήρξε πραγματικά σπουδαία! Ξεκίνησε με τον άδικο αποκλεισμό της Βούλας Παπαχρήστου για ένα tweet σ’ ένα social media και συνέχισε με τις 75.000 λίρες που ξόδεψε για να δεξιώνονται αυτοί οι «κύριοι», που απέκλεισαν την Παπαχρήστου, στο ακριβότερο κλαμπ του Λονδίνου. Αυτή είναι η υποκρισία της ελληνικής Βουλής! Όποιος έχει διαφωνία μπορεί, βέβαια, να την εκφράσει. 
Εμείς θέλουμε να σας ευχαριστήσουμε και πάλι για την τιμή που μας κάνετε να αθλείστε. Πέρα από τα μετάλλια, είναι τιμή για εμάς και μόνο το ότι αθλείστε το 2012 και το 2013 με αυτές τις άθλιες οικονομικές συνθήκες. Βέβαια οι οικονομικές συνθήκες επηρεάζουν και την ψυχολογία του αθλητή, γιατί δεν μπορεί απερίσπαστος να προπονηθεί τις ώρες που χρειάζεται για να προσφέρει τη δόξα και την περηφάνια στον ελληνικό λαό που τόσο την έχει ανάγκη.
Συνεχίστε με ό,τι μέσα διαθέτετε. Το ελληνικό Κοινοβούλιο και το ελληνικό κράτος είναι παντελώς απόντα από την προσπάθειά σας.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"19677"," Κυρίες και κύριοι συνάδελφοι, βρισκόμαστε σήμερα εδώ για να καλωσορίσουμε τους αθλητές που μας έκαναν περήφανους στο μεγαλύτερο αθλητικό γεγονός, τους Ολυμπιακούς Αγώνες. Να τιμήσουμε τη συμμετοχή και τις διακρίσεις τους και να τους ευχαριστήσουμε για τις προσπάθειες και τον αγώνα τους.
Αθλητές και αθλήτριες, είμαι ιδιαίτερα συγκινημένος που σας καλωσορίζουμε, γιατί ξεκίνησα κι εγώ με την τότε Γυμναστική Ακαδημία. Μπήκα στο όνειρο και επομένως νομιμοποιούμαι να μιλήσω για το τι σημαίνει να κάνει κανείς πρωταθλητισμό. Η ζωή ενός αθλητή είναι πάρα πολύ σκληρή. Είναι γεμάτη στερήσεις. Ξέρω τις ατέλειωτες ώρες που αφιερώσατε στις προπονήσεις, το σκληρό αγώνα που δώσατε για να φτάσετε μέχρι εδώ, τις αντιξοότητες και τις θυσίες σας σε μια πολύ δύσκολη οικονομική συγκυρία για τη χώρα που δεν κατάφερε να ανταποκριθεί πολλές φορές ακόμη και στις στοιχειώδεις ανάγκες σας.
Όμως σημασία για έναν αθλητή έχει ο αγώνας που δίνει για να κατακτήσει τα μετάλλια και τις διακρίσεις, η προσπάθεια για να φτάσει στο στόχο του. Αυτό που κερδίσατε και που μετράει πιο πολύ κι από τα μετάλλια, είναι η διαδρομή σας, ο μακρύς δρόμος, το ωραίο ταξίδι που διανύσατε. 
Σήμερα σ’ αυτήν την Αίθουσα τιμούμε τις επιτυχίες σας στους Ολυμπιακούς Αγώνες του Λονδίνου και οι διακρίσεις σας αποκτούν φέτος πολύ μεγαλύτερη αξία. Ξέρουμε ότι αντιμετωπίσατε ιδιαίτερες δυσκολίες. Ξέρουμε ότι η πολιτεία δεν ήταν στο πλευρό σας και γι’ αυτό ο αγώνας σας έχει ιδιαίτερη σημασία. Οι προσπάθειές σας αποτελούν παράδειγμα δύναμης και αντοχής για όλους τους Έλληνες και εσείς είστε το πρότυπο για τους νέους ανθρώπους που παλεύουν σκληρά για να πραγματοποιήσουν τα όνειρά τους.
Κυρίες και κύριοι συνάδελφοι, σήμερα τιμούμε τον αγώνα των αθλητών που έφτασαν στην κορυφή και τίμησαν το ευ αγωνίζεσθαι. Είναι χρέος μας να σταθούμε ουσιαστικά στο πλευρό τους και να συντονίσουμε τις προσπάθειές μας για την ενίσχυση του υγιούς αθλητισμού. Οφείλουμε να προωθήσουμε τον αθλητισμό που στηρίζεται σε αξίες και σε ολυμπιακά ιδεώδη, που δεν έχει καμμία σχέση με φαινόμενα αθέμιτου ανταγωνισμού και εμπορευματοποίησης που διαστρεβλώνουν τις αξίες που αυτός υπηρετεί. Και από την άλλη, σε μια δύσκολη οικονομική συγκυρία πρέπει να εξασφαλίσουμε σε νέους που θέλουν να ασχοληθούν με τον αθλητισμό τις υποδομές, τα εφόδια και την υποστήριξη που χρειάζονται και που δεν μπορέσαμε, δυστυχώς, να τους προσφέρουμε ακόμη και σε προηγούμενες περιόδους.
Με όραμα και σχέδιο για το αύριο του ελληνικού αθλητισμού, μακριά από τις υπερβολές του χθες, θα πρέπει να δούμε ξανά το πλαίσιο των κινήτρων προς τους αθλητές, να τους δώσουμε τα εφόδια που χρειάζονται και που θα συνδέονται πρωτίστως με την παιδεία και την εκπαίδευση τους. Επίσης, οφείλουμε να δημιουργήσουμε τις συνθήκες και τις υποδομές που θα τους επιτρέψουν να ασχολούνται απρόσκοπτα και απερίσκεπτα με τον αθλητισμό.
Οι αθλητές δίνονται ολοκληρωτικά και προσφέρουν τον εαυτό τους προσηλωμένοι στο στόχο τους, γίνονται παράδειγμα προς μίμηση γιατί καταφέρνουν να ξεπεράσουν τα φυσικά τους όρια, προκειμένου να γκρεμίσουν τα τείχη της γενέτειρας πόλης τους γυρνώντας με το έπαθλο.
Πρέπει πια να πάψουμε να συγκινούμαστε μόνο με το αποτέλεσμα που φέρνουν και με τις διακρίσεις που στολίζουν τα εγώ μας. Πρέπει να αρχίσουμε επιτέλους να συγκινούμαστε και να στηρίζουμε την προετοιμασία τους, την προπόνησή τους, τους τραυματισμούς τους και τις οικογένειές τους, να συγκινούμαστε και με την προσπάθειά τους.
Πρέπει να προσπαθήσουμε να συναισθανθούμε τι σημαίνει να ξεκινάς, να ξεκινάει ένα μικρό παιδί ένα άθλημα σαν παιχνίδι και μετά από χρόνια και μετά από αμέτρητες μέρες καθημερινής θυσίας να διεκδικεί με αξιώσεις το ολυμπιακό μετάλλιο για τη χώρα του, αγωνιζόμενος δίπλα σε αθλητές από ολόκληρη την υφήλιο και αυτό το μετάλλιο να το κερδίζει. 
Αθλητές και αθλήτριες, σας ευχαριστούμε για τις επιτυχίες που μας χαρίσατε με τον αγώνα σας! Σας ευχαριστούμε για το παράδειγμα που δίνετε με τις προσπάθειές σας! Σας ευχόμαστε νέες νίκες σε όποιο στίβο και αν αγωνιστείτε από εδώ και πέρα στη ζωή σας! 
(Χειροκροτήματα απ’  όλες τις πτέρυγες της Βουλής)","ΓΕΩΡΓΙΟΣ ΚΥΡΙΤΣΗΣ",266
"19678"," Ευχαριστώ, κύριε Πρόεδρε. 
Καλωσορίζουμε σήμερα τους αθλητές και τις αθλήτριες, τους Ολυμπιονίκες και τους Παραολυμπιονίκες στο Λονδίνο, όλους όσοι πήραν μέρος στους αγώνες, κατέκτησαν νίκες, αλλά και όλους τους αθλητές που συμμετείχαν, ανεξάρτητα από το αν κατέκτησαν νίκη. 
Καλωσορίζουμε και εκφράζουμε τα θερμά μας συγχαρητήρια εκ μέρους της Κοινοβουλευτικής Ομάδας του Κομμουνιστικού Κόμματος Ελλάδας. 
Τιμάμε τους αθλητές, τους Ολυμπιονίκες, τιμάμε όλους και όλες που πήραν μέρος στους Ολυμπιακούς Αγώνες, αθλητές και προπονητές. 
Σήμερα είναι μία όμορφη μέρα, μια μέρα πανηγυρική. Ωστόσο, η χαρά της γιορτής δεν πρέπει να σκεπάσει τα μεγάλα προβλήματα που υπάρχουν στον αθλητισμό, αλλά και άλλες πτυχές, το γεγονός δηλαδή ότι και οι αθλητές και οι αθλήτριες είναι νέοι, είναι παιδιά που αγωνίζονται καθημερινά στο στίβο της ζωής. Κάποιοι είναι εργαζόμενοι, άλλοι σπουδάζουν. Βιώνουν και οι ίδιοι και το περιβάλλον τους τη σημερινή κατάσταση, την κρίση που εξελίσσεται και βαραίνει κάθε μέρα, όλο και πιο πολύ τους εργαζόμενους, τη νεολαία. Γιατί η κρίση και οι βαριές επιπτώσεις για την εργατική τάξη, για τα λαϊκά στρώματα και ειδικά για τη νεολαία, όπου η ανεργία ξεπέρασε το 53%, είναι οδυνηρή. 
Ασφαλώς, δεν υπάρχει δεύτερη γνώμη –τουλάχιστον στα λόγια- ότι ο αθλητισμός καλλιεργεί την υπευθυνότητα, τη συλλογικότητα, την ομαδικότητα, την αγωνιστική συνείδηση. Αναμφίβολα, συνδέεται με τον αγώνα, με την πάλη για την ειρήνη και τη φιλία των λαών. 
Σήμερα, όμως, ο αθλητισμός και στη χώρα μας και παγκόσμια συνδέεται άμεσα με το κέρδος, με την καλλιέργεια του άκρατου ανταγωνισμού. Αυτό ασκεί εξαιρετικά αρνητική ιδεολογική -και όχι μόνο- επίδραση στους νέους. Η άμιλλα βρίσκεται στον αντίποδα του ανταγωνισμού. Ο ανταγωνισμός καλλιεργείται καθημερινά από το εκμεταλλευτικό σύστημα. 
Αγαπητοί αθλητές, το Κομμουνιστικό Κόμμα Ελλάδας υποστήριζε και υποστηρίζει τη φυσική αγωγή και τον αθλητισμό ως ένα πολύτιμο όπλο στη διαπαιδαγώγηση της νεολαίας, στην κοινωνικοποίησή της και στην ολοκλήρωση της νεανικής προσωπικότητας, στην προαγωγή της υγείας. 
Πιστεύουμε στην ανάγκη διαμόρφωσης ενός συστήματος σχολικού αθλητισμού που θα συνδέεται με το ερασιτεχνικό σωματείο. Στηρίζουμε τον ερασιτεχνικό αθλητισμό, χωρίς, όμως, την προχειρότητα του ερασιτέχνη. Είναι μεγάλη και επείγουσα ανάγκη να αποδοθούν και να αποδίδονται από κάθε κυβέρνηση αυτά που αναλογούν, αυτά που χρειάζονται τα ερασιτεχνικά και τα άλλα σωματεία αλλά και οι ομοσπονδίες. 
Οι συνεχιζόμενες περικοπές προς τους φορείς του αθλητισμού, η υποβάθμιση της φυσικής αγωγής στο σχολείο, η διάλυση των αθλητικών προγραμμάτων της Γενικής Γραμματείας Αθλητισμού στους δήμους συνιστούν μέγα κίνδυνο για τον αθλητισμό. 
Είναι αλήθεια ότι ο αθλητισμός είναι αγώνας, είναι προετοιμασία για τη ζωή, είναι προετοιμασία για την οργάνωση, την προσπάθεια, το συναγωνισμό, αλλά είναι και η συλλογικότητα για την επιτυχία του στόχου.
Εμείς θέλουμε αθλητές ανθρώπους, δεν θέλουμε αθλητές υπερανθρώπους. Ωστόσο η κυρίαρχη ιδεολογία, η ιδεολογία της εμπορευματοποίησης, του κέρδους, αλλά και του ντόπινγκ είναι πολύ επικίνδυνη και για τον αθλητισμό, όπως βέβαια για όλη τη ζωή. Είναι επικίνδυνη αυτή η λογική ιδιαίτερα για τους νέους. 
Είμαστε κατηγορηματικά αντίθετοι με αυτή τη φιλοσοφία, με την εφαρμοζόμενη πολιτική. Η εμπορευματοποίηση, το κέρδος, ο αθλητισμός χωρίς ιδεολογία, χωρίς αξίες, χωρίς οράματα, χωρίς ιδανικά οδηγεί στις ρωμαϊκές αρένες και δεν θα δικαιολογηθεί κανένας αν γυρίσουμε σε τέτοιες εποχές. 
Άλλωστε οι Έλληνες εργαζόμενοι, που και με τη δική τους θυσία χρηματοδοτούν τον αθλητισμό, διεκδικούν να είναι δικαίωμα για όλα τα παιδιά τους ώστε να μπορεί, όποιος διαθέτει φυσικά χαρίσματα χωρίς άλλες προϋποθέσεις, αλλά μόνο τη θέληση και τη συνεχή προσπάθειά του, να μπει σε αυτήν την άμιλλα. 
Όμως και εδώ παρεμβαίνει το κέρδος, οικονομικό και πολιτικό. Γι’ αυτό δεν μπορούμε να χαρούμε τους Ολυμπιακούς Αγώνες και υπάρχουν βαριές σκιές που τις ρίχνουν καθημερινά τα μονοπώλια και οι πολυεθνικές στο χώρο του αθλητισμού. 
Παρακολουθούμε όλους εσάς μέσα στο στίβο να κάνετε τεράστιες προσπάθειες, να δίνετε ένα σκληρό καθημερινό αγώνα στις προπονήσεις. Σας στηρίζουμε, αλλά πρέπει να πούμε ότι όλες οι κυβερνήσεις, οι ΔΟΕ και οι ΕΟΕ αντί να θωρακίσουν το θεσμό των Ολυμπιακών Αγώνων, τον έχουν παραδώσει και για να ακριβολογούμε τον έχουν πουλήσει στις πολυεθνικές, στο όνομα της ελευθερίας της αγοράς. 
Έτσι αυτός ο αγώνας, ο τίμιος, ο καθημερινός αγώνας των νέων παιδιών έχει μετατραπεί σε νίκη πάση θυσία, με όποιο τίμημα και ο θυσιαζόμενος τις πιο πολλές φορές είστε εσείς και ο λαός που πληρώνει τα κέρδη των πολυεθνικών. 
Αγαπητοί Ολυμπιονίκες, δεν πρέπει να ξεχνάμε ότι και εσείς οι ίδιοι οι αθλητές απ’ αυτήν τη νεαρή ηλικία πρέπει να επαγρυπνείτε και μάλιστα καθημερινά στις προσπάθειες διαφόρων να σας ντοπάρουν, άμεσα και έμμεσα. 
Για άλλη μια φορά θέλουμε να δώσουμε θερμά συγχαρητήρια σε όλους και σ’ αυτούς που πήραν τα μετάλλια και σ’ αυτούς που δεν έφτασαν στα μετάλλια, αλλά αγωνίστηκαν, όπως επίσης στους προπονητές, αλλά και σε όλους όσους σας στήριξαν και φυσικά πρωτίστως σάς στήριξαν οι οικογένειές σας.
Δεν έχει σημασία η πρωτιά, το μετάλλιο. Σημασία, κατά την άποψή μας, –πρώτη και μεγάλη σημασία- έχει η προσπάθεια. Σήμερα η προσπάθεια να μείνει όρθια η νεολαία, να μείνουν όρθιοι οι εργαζόμενοι, να μείνει όρθιος ο λαός έχει μια ιδιαίτερη αξία. 
Στη βαθιά καπιταλιστική, οικονομική κρίση που ζει σήμερα ο λαός μας, το δικό σας παράδειγμα, η δική σας προσπάθεια, ο δικός σας συνεχής αγώνας μπορεί να εμπνεύσει τη νεολαία για να σταθεί όρθια, να αντιπαλέψει τις δυσκολίες, να συγκρουστεί με τις αντιξοότητες της ζωής, να παλέψει οργανωμένα, συνειδητά για μια νέα ζωή, για να μη μάθει η νεολαία μας να ζει με τα λίγα, να μη συμβιβαστεί με τις δυσκολίες και τα εμπόδια, να διεκδικήσει το δικαίωμα στην άθληση, το δικαίωμα στη ζωή, καταβάλλοντας βέβαια όσες θυσίες και αν χρειαστούν μέχρι να κατακτήσει αυτά τα δικαιώματα. 
Το παράδειγμά σας να παραδειγματίσει τη νεολαία μας, να μάχεται προς όφελος του κοινωνικού συνόλου, προς όφελος του συλλογικού συμφέροντος ενάντια στο ιδιοτελές ατομικό όφελος. Για άλλη μια φορά θερμά συγχαρητήρια, καλούς αγώνες, καλή προσπάθεια! 
Σας ευχαριστούμε. 
(Χειροκροτήματα)","ΣΠΥΡΙΔΩΝ ΧΑΛΒΑΤΖΗΣ",534
"19679"," Πριν πάρει το λόγο ο κύριος Υπουργός, το λόγο έχει ο κ. Γλέζος για ένα λεπτό.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"19680"," Σε αυτήν την τελετή που το ελληνικό Κοινοβούλιο διεξάγει για να τιμήσει τους Έλληνες πρωταθλητές Ολυμπιονίκες, δεν πρέπει να ξεχαστεί το ολυμπιακό ιδεώδες. Την εποχή δηλαδή που, όπως έλεγε ο Όμηρος, οι ελληνικές πολιτείες άφρονες και ανέστιες οδηγούνταν σε εμφύλιους πολέμους, οι Έλληνες όλοι στο σύνολό τους έκαναν τη μεγάλη υπέρβαση. Κάθε τέσσερα χρόνια αντί οι νέοι να σκοτώνονται στα πεδία των μαχών, θα συναγωνίζονται μεταξύ τους. 
Αυτό ήταν το ολυμπιακό ιδεώδες που έχει σήμερα διαστρεβλωθεί και ενώ διεξάγονται Ολυμπιακοί Αγώνες, γίνονται πόλεμοι. Είναι η πλήρης διαστρέβλωση του ολυμπιακού ιδεώδους. Εκείνη την εποχή τρεις μήνες πριν αρχίσουν οι Ολυμπιακοί Αγώνες, κατά τη διεξαγωγή τους και τρεις μήνες μετά, ώσπου να γυρίσουν οι αθλητές στην πατρίδα τους, απαγορευόταν ο πόλεμος. 
Αυτό είναι το ουσιαστικό, το σημαντικό των Ολυμπιακών Αγώνων και δεν πρέπει σε καμμία απολύτως περίπτωση να το ξεχνάμε και υπερήφανοι, επειδή συνεχίζουμε την πορεία εκείνη, πρέπει να επιμένουμε στην εφαρμογή του. Τέρμα οι πόλεμοι! Ειρήνη σε όλον τον κόσμο!
(Χειροκροτήματα)","ΜΑΝΩΛΗΣ ΓΛΕΖΟΣ",143
"19681"," Το λόγο έχει ο Υπουργός Παιδείας, Θρησκευμάτων, Πολιτισμού και Αθλητισμού κ. Κωνσταντίνος Αρβανιτόπουλος εκ μέρους της Κυβέρνησης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"19682"," Κυρίες και κύριοι συνάδελφοι, η Βουλή των Ελλήνων αφιερώνει τη σημερινή συνεδρίαση στις νέες και τους νέους που τίμησαν την Ελλάδα στους Ολυμπιακούς Αγώνες του Λονδίνου, στους αθλητές που σε πείσμα της κακής συγκυρίας έδωσαν μοναδικές στιγμές συγκίνησης και χαράς και έκαναν σύσσωμο τον ελληνισμό να αισθανθεί υπερηφάνεια. 
Κυρίες και κύριοι συνάδελφοι, η Βουλή των Ελλήνων εκφράζοντας το σύνολο του ελληνικού λαού, τιμά και ευχαριστεί όλους τους νέους και όλες τις νέες που φόρεσαν το εθνόσημο στους Ολυμπιακούς Αγώνες του Λονδίνου, τιμά την αριστεία, αλλά τιμά και τη συμμετοχή. 
Ολυμπιονίκες της πατρίδας μας, σας συγχαίρουμε και σας ευχαριστούμε από τα βάθη της καρδιάς μας. Ευχαριστούμε τις οικογένειές σας που έβαλαν τα θεμέλια σε αυτήν την επιτυχία. Ευχαριστούμε τους προπονητές και τους συλλόγους που σας στήριξαν. Ευχαριστούμε εσάς που διανύσατε αυτήν τη μακρινή και επίμονη διαδρομή, για να φθάσετε ως εδώ. 
Κυρίες και κύριοι συνάδελφοι, ο ολυμπισμός από την αρχαιότητα εκφράζει την αναζήτηση της τελειότητας, της συνεργασίας, της κατανόησης των άλλων, της συναδέλφωσης, της καλής θέλησης και τελικά της ειρήνης. Αντιπροσωπεύει ταυτόχρονα τη συνεχή προσπάθεια του ανθρώπου να ξεπερνά τον εαυτό του και να επιδιώκει συνεχώς υψηλότερους στόχους. 
Για εμάς σήμερα αντιπροσωπεύει και κάτι άλλο, κάτι που χρωστάμε στους Ολυμπιονίκες μας, κάτι εξίσου πολύτιμο που ξεπερνά τα όρια του εσωτερικού μας χώρου. Με τις νίκες σας, αθλήτριες και αθλητές της Ελλάδας, αλλά κυρίως με το αθλητικό σας πνεύμα δώσατε προς τα έξω μια άλλη εικόνα της Ελλάδας. Δώσατε την εικόνα της χώρας που μπορεί να δουλεύει συστηματικά και αποτελεσματικά και να διεκδικεί μια θέση μεταξύ των πρώτων. 
Κυρίες και κύριοι συνάδελφοι, σήμερα με αυτήν την εκδήλωση επιβραβεύουμε μια σπουδαία αθλητική επιτυχία. Μα, πάνω από όλα, επιβραβεύουμε το μόχθο και την επιμονή που οι Ολυμπιακοί Αγώνες και οι Ολυμπιονίκες μας ενσαρκώνουν. Επιβραβεύουμε την αξία της προσπάθειας. Επιβραβεύουμε την αφοσίωση σε έναν υψηλό στόχο. Επιβραβεύουμε την υπευθυνότητα. Επιβραβεύουμε τη συλλογικότητα, την αρμονία, την τήρηση των κανόνων. Επιβραβεύουμε αξίες που αποτελούν οδηγό για την έξοδο από την κρίση. Βασιζόμενη σε αυτές τις αξίες, η χώρα μας μπορεί να τα καταφέρει. 
Έτσι όπως με αγώνα και μόχθο χτίσατε τον προσωπικό σας θρίαμβο, έτσι με σχέδιο, μεθοδικότητα και δημιουργική δράση θα προχωρήσει η πατρίδα. Έτσι όπως πετύχατε στο στίβο τού «ευ αγωνίζεσθαι», έτσι και η Ελλάδα θα πετύχει χάρη στην πίστη, την επιμονή και την αξιοσύνη των Ελλήνων.
Σας ευχαριστούμε, γιατί μας βοηθήσατε να ενισχύσουμε ακόμα πιο πολύ την πεποίθηση ότι μπορούμε να τα καταφέρουμε καλύτερα, ότι μπορούμε να πετυχαίνουμε περισσότερα, ότι μπορούμε να κάνουμε πραγματικότητα τις προσδοκίες της κοινωνίας μας, ότι οι θυσίες θα πιάσουν τόπο, ότι μπορούμε να σηκώσουμε την πατρίδα μας λίγο ψηλότερα.
Κυρίες και κύριοι συνάδελφοι, στην αρχαιότητα οι πόλεις, οι πατρίδες των Ολυμπιονικών γκρέμιζαν τα τείχη τους για να τους υποδεχτούν, δηλώνοντας έτσι την πίστη τους ότι οι Ολυμπιονίκες μπορούσαν να τις υπερασπιστούν.
Εμείς σήμερα μπορούμε να γκρεμίσουμε τα τείχη ανάμεσά μας, δηλώνοντας προς τους Ολυμπιονίκες μας ότι μπορούν να μας ενώσουν. Να μας ενώσουν σε έναν κοινό αγώνα για το μεγάλο, το ωραίο και το αληθινό, με κότινο της νίκης τη σωτηρία της πατρίδας και την προκοπή των Ελλήνων.
Σας ευχαριστώ.
(Χειροκροτήματα)","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"19683"," Κυρίες και κύριοι συνάδελφοι, θα ακολουθήσει η απονομή επαίνων και μεταλλίων της Βουλής στους Ολυμπιονίκες των τριακοστών Ολυμπιακών Αγώνων του Λονδίνου του 2012. Τα μετάλλια φέρουν παράσταση του Θεού Αγώνα, όπως απεικονίζεται σε τετράδραχμο της Σκοπέλου του 5ου αιώνα π.Χ. Ο Θεός εμφανίζεται ως νέος με φτερά στην πλάτη και στα πόδια, σύμβολα ταχύτητας και με στεφάνια στα χέρια, σύμβολα νίκης.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"19684"," Ο Πρόεδρος της Βουλής κ. Ευάγγελος Μεϊμαράκης καλείται να απονείμει το χρυσό μετάλλιο της Βουλής στον Ολυμπιονίκη Ηλιάδη Ηλία, που διακρίθηκε στο τζούντο και κατέκτησε το χάλκινο μετάλλιο, καταλαμβάνοντας την τρίτη θέση.
(Χειροκροτήματα)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"19685"," Ο Υπουργός Παιδείας και Θρησκευμάτων, Πολιτισμού και Αθλητισμού κ. Αρβανιτόπουλος Κωνσταντίνος καλείται να απονείμει το χρυσό μετάλλιο της Βουλής στις Ολυμπιονίκες Γιαζιτζίδου Χριστίνα και Τσιαβού Αλεξάνδρα, που διακρίθηκαν στην κωπηλασία και κατέκτησαν το χάλκινο μετάλλιο, καταλαμβάνοντας την τρίτη θέση στο διπλό σκιφ. Λόγω αθλητικών υποχρεώσεων οι αθλήτριες δεν παρίστανται και τα μετάλλια θα παραλάβει ο Αντιπρόεδρος της Ελληνικής Κωπηλατικής Ομοσπονδίας κ. Μωυσίδης Ιωάννης.
(Χειροκροτήματα)
Ο Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού κ. Τζαβάρας Κωνσταντίνος καλείται να απονείμει το αργυρό μετάλλιο της Βουλής στον Ολυμπιονίκη Γιαννιώτη Σπυρίδωνα, που διακρίθηκε στην κολύμβηση, καταλαμβάνοντας την τέταρτη θέση στα δέκα χιλιόμετρα ανοικτής θαλάσσης.
(Χειροκροτήματα)
Ο Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού κ. Τζαβάρας Κωνσταντίνος καλείται να απονείμει το αργυρό μετάλλιο της Βουλής στους Ολυμπιονίκες Τζιάλλα Γεώργιο, Χρήστου Ιωάννη, Παπαχρήστο Στέργιο και Τσίλη Ιωάννη, που διακρίθηκαν στην κωπηλασία και κατέκτησαν την τέταρτη θέση στην τετράκωπο άνευ πηδαλιούχου. Λόγω αθλητικών υποχρεώσεων οι αθλητές δεν παρίστανται και τα μετάλλια θα παραλάβει ο Γραμματέας της Ελληνικής Κωπηλατικής Ομοσπονδίας κ. Αργυρίου Αντώνης.
(Χειροκροτήματα)
Ο Υφυπουργός Παιδείας και Θρησκευμάτων, Πολιτισμού και Αθλητισμού κ. Ιωάννης Ιωαννίδης καλείται να απονείμει το αργυρό μετάλλιο της Βουλής στην Ολυμπιονίκη Βουγιούκα Βασιλική που διακρίθηκε στην ξιφασκία καταλαμβάνοντας την πέμπτη θέση στη σπάθη.
(Χειροκροτήματα)
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Ο Α΄ Αντιπρόεδρος της Βουλής κ. Ιωάννης Τραγάκης καλείται να απονείμει το αργυρό μετάλλιο της Βουλής στον Ολυμπιονίκη Τσολακίδη Βασίλειο που διακρίθηκε στην ενόργανη γυμναστική καταλαμβάνοντας την έκτη θέση στο δίζυγο.
(Χειροκροτήματα)
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Ο Β΄ Αντιπρόεδρος της Βουλής κ. Αθανάσιος Νάκος καλείται να απονείμει το αργυρό μετάλλιο της Βουλής στον Ολυμπιονίκη Βύρωνα Κοκκαλάνη που διακρίθηκε στην ιστιοπλοΐα καταλαμβάνοντας την έκτη θέση.
(Χειροκροτήματα)
Ο Γ΄ Αντιπρόεδρος της Βουλής κ. Χρήστος Μαρκογιαννάκης καλείται να προσέλθει για να απονείμει το αργυρό μετάλλιο της Βουλής στον Ολυμπιονίκη Σπυρίδωνα Λεμπέση που διακρίθηκε στο στίβο καταλαμβάνοντας την έβδομη θέση στο ακόντιο.
(Χειροκροτήματα)
Ο Δ΄ Αντιπρόεδρος της Βουλής κ. Ιωάννης Δραγασάκης καλείται να προσέλθει για να απονείμει το αργυρό μετάλλιο της Βουλής στον Ολυμπιονίκη Κωνσταντίνο Φιλιππίδη που διακρίθηκε στο στίβο καταλαμβάνοντας την έβδομη θέση στο άλμα επί κοντώ.
Λόγω αθλητικών υποχρεώσεων ο αθλητής δεν παρίσταται και το μετάλλιο θα παραλάβει ο Αρχιπροπονητής του ΣΕΓΑΣ κ. Δημήτριος Ευαγγελόπουλος.
(Χειροκροτήματα)
Ο Ε΄ Αντιπρόεδρος της Βουλής κ. Λεωνίδας Γρηγοράκος καλείται να απονείμει το αργυρό μετάλλιο της Βουλής στους Ολυμπιονίκες Μαγδάνη Παναγιώτη και Κόνσολα Ελευθέριο που διακρίθηκαν στην κωπηλασία καταλαμβάνοντας την όγδοη θέση στο διπλό σκιφ ελαφρών βαρών.  
(Χειροκροτήματα)
Η ΣΤ΄ Αντιπρόεδρος της Βουλής κ. Μαρία Κόλλια-Τσαρουχά καλείται να απονείμει το αργυρό μετάλλιο της Βουλής στις Ολυμπιονίκες Πλατανιώτη Ευαγγελία και Σολωμού Δέσποινα που διακρίθηκαν στη συγχρονισμένη κολύμβηση καταλαμβάνοντας την όγδοη θέση στο ντουέτο. 
(Χειροκροτήματα)","ΑΘΗΝΑ ΣΥΝΑΡΕΛΛΗ",590
"19686","  Κυρίες και κύριοι συνάδελφοι, στο σημείο αυτό κηρύσσεται περαιωμένη η Ειδική Συνεδρίαση προς τιμήν των Ελλήνων Ολυμπιονικών των Ολυμπιακών Αγώνων του 2012. 
Θα διακόψουμε για πέντε λεπτά και στη συνέχεια θα εισέλθουμε στην ημερήσια διάταξη της νομοθετικής εργασίας. 
Ολοκληρώθηκε η συνεδρίαση. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)
(Στο σημείο αυτό την Προεδρική Έδρα καταλαμβάνει ο Γ’ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"19687"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Πέμπτης 13 Δεκεμβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ  Πρώτου Κύκλου ( Άρθρο 130 παράγραφος 4 του Κανονισμού της Βουλής)
1. Η με αριθμό 719/10-12-2012 επίκαιρη ερώτηση του Βουλευτή Αχαΐας της Νέας Δημοκρατίας κ. Αθανασίου Νταβλούρου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις καθυστερήσεις στο πρόγραμμα αποκατάστασης των σεισμόπληκτων του Νομού Αχαΐας. 
2. Η με αριθμό 725/10-12-2012 επίκαιρη ερώτηση του Βουλευτή Α´ Θεσσαλονίκης του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αναστασίου Κουράκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την εγκύκλιο που ζητά «προγραφές» εκπαιδευτικών προς αργία ή απόλυση.
3.  Η με αριθμό 715/10-12-2012 επίκαιρη ερώτηση της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Οικονομικών,  σχετικά με την οικονομική αποκατάσταση των ζημιών που υπέστησαν οι Έλληνες μικροομολογιούχοι.
4.  Η με αριθμό 716/10-12-2012 επίκαιρη ερώτηση της ΣΤ΄ Αντιπροέδρου της Βουλής και Βουλευτού Σερρών των Ανεξάρτητων Ελλήνων κ. Μαρία Κόλλια-Τσαρουχά προς τον Υπουργό Οικονομικών, σχετικά με τα προβλήματα που δημιουργούνται από τη συστέγαση των ενοποιημένων ΔΟΥ του Νομού Σερρών.
 5. Η με αριθμό 723/10-12-2012 επίκαιρη ερώτηση του Βουλευτή Αττικής του Λαϊκού Συνδέσμου-Χρυσή Αυγή κ. Ηλία Κασιδιάρη προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων, σχετικά με την απόδραση του Αφγανού δολοφόνου του Αθανασίου Λαζανά από τη στέγη ανηλίκων στην Νέα Ιωνία Βόλου, μετά τη μεταφορά του με δικαστική απόφαση από τις φυλακές Αυλώνος.
 6. Η με αριθμό 728/10-12-2012 επίκαιρη ερώτηση της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρι-Αικατερινάρη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με την αποκρατικοποίηση της Εταιρείας Ύδρευσης και Αποχέτευσης Θεσσαλονίκης (ΕΥΑΘ).
7. Η με αριθμό 731/10-12-2012 επίκαιρη ερώτηση της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλη, προς τον Υπουργό Υγείας, σχετικά με την Πολυκλινική Αθηνών.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου ( Άρθρο 130 παράγραφος 4 του Κανονισμού της Βουλής)
1. Η με αριθμό 720/10-12-2012 επίκαιρη ερώτηση του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Οικονομικών και  Περιβάλλοντος, Ενέργειας και Κλιματικής Αλλαγής, σχετικά με το Κτηματολόγιο της Σύμης.
2. Η με αριθμό 726/10-12-2012 επίκαιρη ερώτηση του Βουλευτή Ηρακλείου του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Μιχαήλ Κριτσωτάκη προς την Υπουργό Τουρισμού, σχετικά με την τουριστική επικοινωνιακή στρατηγική.
 3. Η με αριθμό 727/10-12-2012 επίκαιρη ερώτηση του Βουλευτή Χαλκιδικής του Πανελλήνιου Σοσιαλιστικού Κινήματος κ. Ιωάννη Δριβελέγκα προς τον Υπουργό Εξωτερικών, σχετικά με την απλοποίηση των διαδικασιών εισόδου για βραχείες τουριστικές επισκέψεις από πολίτες της Τουρκίας.
4. Η με αριθμό 717/10-12-2012 επίκαιρη ερώτηση του Βουλευτή Β΄ Αθηνών των Ανεξάρτητων Ελλήνων κ. Βασιλείου Καπερνάρου προς τους Υπουργούς Οικονομικών και  Εργασίας, Κοινωνικής Ασφάλισης και Πρόνοιας, σχετικά με τα δημοσιεύματα για τις νέες μειώσεις συντάξεων.
5. Η με αριθμό 724/10-12-2012 επίκαιρη ερώτηση του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τους Υπουργούς Εθνικής Άμυνας και Εξωτερικών, σχετικά με την κοινή άσκηση της Πολεμικής Αεροπορίας Ελλάδος και Ισραήλ με αντικείμενο ενδεχόμενη επίθεση στο Ιράν.
 6. Η με αριθμό 729/10-12-2012 επίκαιρη ερώτηση της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με το σχέδιο «Αθηνά» και τη διαδικασία αναδιάρθρωσης της ανωτάτης εκπαιδευτικής της χώρας.
7. Η με αριθμό 732/10-12-2012 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την απόλυση εργαζόμενου στη εταιρεία «GOLDAIR HANDLING» στο αεροδρόμιο «Ελευθέριος Βενιζέλος».","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19688"," Κυρίες και κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: « ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19689"," Κύριε Πρόεδρε, θα παρακαλούσα να λάβω το λόγο.","ΛΙΑΝΑ ΚΑΝΕΛΗ",182
"19690"," Κύριε Πρόεδρε, θα ήθελα να λάβω το λόγο.","ΕΙΡΗΝΗ ΔΟΥΡΟΥ",136
"19691"," Η κ. Δούρου και η κ. Κανέλη, θέλουν το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19692"," Κύριε Πρόεδρε, μου επιτρέπετε να προτείνω κάτι;","ΛΙΑΝΑ ΚΑΝΕΛΗ",182
"19693"," Να προτείνετε διαδικαστικό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19694"," Ναι, διαδικαστικό και διευκολυντικό, κύριε Πρόεδρε.
Επειδή έχουμε κάνει εκτενή συζήτηση στη Βουλή και για την τροπολογία και για τις τρείς συμβάσεις,  θέλουμε να λάβουμε το λόγο -γιατί στη μία εγώ για παράδειγμα έχω πει ήδη «κατά»-  και στις άλλες δύο, για να μην πάρει τη μορφή…","ΛΙΑΝΑ ΚΑΝΕΛΗ",182
"19695"," Όχι, θα συζητηθεί μία-μία. Λυπάμαι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19696"," Μία-μία, όπως επιθυμείτε. Προς διευκόλυνση το είπα.","ΛΙΑΝΑ ΚΑΝΕΛΗ",182
"19697"," Ορίστε, κυρία Δούρου, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19698"," Πολύ γρήγορα θα ήθελα να πω ότι συζητάμε την «Κύρωση –όπως πολύ σωστά αναφερθήκατε, κύριε Πρόεδρε- της Συμφωνίας πολιτικού διαλόγου και συνεργασίας μεταξύ της Ευρωπαϊκής Κοινότητας και των κρατών μελών της και της Κοινότητας των Άνδεων και των χωρών μελών της». 
Πρόκειται, λοιπόν, για μια συμφωνία που ενδελεχώς συζητήσαμε και στην αρμόδια επιτροπή και αφορά την υπογραφή της το 2003 στη Ρώμη και αποσκοπεί στην δημιουργία συνθηκών για τη σύναψη μιας συμφωνίας σύνδεσης, που θα περιλαμβάνει ελεύθερες συναλλαγές, που θα βασίζεται στην έκβαση των διαπραγματεύσεων του γύρου της Ντόχα και στην πρόοδο της διαδικασίας της περιφερειακής ολοκλήρωσης.   
Η συμφωνία του 2003 επεκτείνει το πεδίο συνεργασίας στο πεδίο της καταπολέμησης τρομοκρατίας κατά των ναρκωτικών, την πρόληψη των συγκρούσεων και το σεβασμό του ανθρωπίνων δικαιωμάτων. 
Ωστόσο, θα ήθελα να κάνω δύο παρατηρήσεις:
Η πρώτη παρατήρηση, είναι σχετικά με το κείμενο που έρχεται στη Βουλή προς κύρωση και περιλαμβάνει μεταξύ των μελών της κοινότητας των Άνδεων, τη Βολιβαριανής Δημοκρατίας της Βενεζουέλας. 
Έχω μαζί μου και τα Πρακτικά από το συμβούλιο. 
Το 2006 η Βολιβαριανή Δημοκρατία της Βενεζουέλας, αντιδρώντας στις διμερείς εμπορικές συμφωνίες, κύριε  Υπουργέ, που υπέγραψαν η Κολομβία και το Περού με τις Ηνωμένες Πολιτείες της Αμερικής, εγκατέλειψε την Κοινότητα των Άνδεων, για να γίνει μέλος του Μερκοσούρ. Το γεγονός αυτό, βεβαίως, οδήγησε την επιτροπή στις 26 Ιουνίου του 2007 να προχωρήσει σε σχετική σύσταση προς το συμβούλιο, προκειμένου να απαλειφθούν από το corpus της συμφωνίας οι αναφορές στη Βολιβαριανή Δημοκρατία της Βενεζουέλας. 
Καταθέτω για τα Πρακτικά την ελληνική μετάφραση της σύστασης της επιτροπής προς το συμβούλιο, που περιλαμβάνει και τα σχέδια επιστολής προς την προεδρία της Κοινότητας των Άνδεων, σχετικά με την τροποποίηση του κειμένου της συμφωνίας και την απαλοιφή, βεβαίως, των αναφορών στη Βολιβαριανή Δημοκρατία της Βενεζουέλας.
(Στο σημείο αυτό η Βουλευτής κ. Ειρήνη Δούρου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Θεωρώ, κύριε  Υπουργέ –μου επιτρέπετε την απευθείας αναφορά- ότι θα έπρεπε να ήμασταν λίγο πιο προσεκτικοί –όχι εσείς προσωπικά- σε ό,τι αφορά τις επίσημες προς κύρωση από τη Βουλή διεθνείς συμβάσεις.","ΕΙΡΗΝΗ ΔΟΥΡΟΥ",136
"19699"," Είναι το ευρωπαϊκό κείμενο, κυρία Δούρου.","ΚΩΝΣΤΑΝΤΙΝΟΣ ΤΣΙΑΡΑΣ",513
"19700"," Να παρακολουθούμε, αν θέλετε, με λίγο μεγαλύτερη προσοχή την όποια εξέλιξη, την όποια αναπροσαρμογή. Γιατί στη συγκεκριμένη περίπτωση έχουμε να κάνουμε με την απόσυρση μιας χώρας, η οποία μπορεί να μην προκαλεί σοβαρές συνέπειες, συνιστά ωστόσο ένα γεγονός, καθώς αλλάζει εν μέρει το περιεχόμενο της συμφωνίας, δηλαδή, το προς άμεση επικαιροποίηση κείμενο –με κακά ελληνικά- καθώς τίθεται το θέμα των συνεπειών που μπορεί να υπάρξουν στην περίπτωση επικύρωσής της.
Νομίζω, λοιπόν, ότι πρέπει άμεσα να ενσωματωθούν οι αλλαγές στη σύσταση της Κομισιόν προς  το συμβούλιο. 
Η δεύτερη και τελική παρατήρηση είναι ως προς τη θέση μας έναντι του περιεχομένου της προς κύρωση συμφωνίας, με δεδομένο το εύρος και το είδος των θεμάτων που καλύπτει, δηλαδή από οικονομικά θέματα, όπως ήδη ακροθιγώς ανέφερα, έως θέματα που άπτονται της προστασίας των ανθρωπίνων δικαιωμάτων. Πρόληψη σύγκρουσης, εξάλειψη της φτώχειας, ενίσχυση της βιώσιμης ανάπτυξης, συνεργασία στην έρευνα, στο περιβάλλον, στις μεταφορές. Με δεδομένη, βεβαίως, τη βούληση –που είναι πολύ σημαντικό για εμάς- των χωρών-μελών της Ευρωπαϊκής Ένωσης και της Κοινότητας των Άνδεων για εμβάθυνση και σύσφιξη των σχέσεών τους, εν όψει –ελπίζουμε- μιας εφικτής και αμοιβαίας επωφελούς συμφωνίας και παρά τις όποιες επιφυλάξεις, τις οποίες ενδελεχώς εξηγήσαμε και παρουσιάσαμε στη συνεδρίαση της αρμόδιας επιτροπής για το ενδεχόμενο δημιουργίας ζώνης ελεύθερων συναλλαγών, δεχόμαστε ότι η συμφωνία πρέπει να κυρωθεί.
Ευχαριστώ.","ΕΙΡΗΝΗ ΔΟΥΡΟΥ",136
"19701"," Με συγχωρείτε αλλά είπαμε ότι όποιος συνάδελφος έχει αντίρρηση μπορεί να λάβει το λόγο. Με τη διαδικασία του άρθρου 108…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19702"," Σέβομαι πολύ τις διαδικασίες, κύριε  Πρόεδρε.","ΕΙΡΗΝΗ ΔΟΥΡΟΥ",136
"19703"," Όσα θέλατε να πείτε, τα είπατε στην επιτροπή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19704"," Στην επιτροπή δεν τα είχαμε αυτά τα χαρτιά. Συζητούσαμε για τη Βενεζουέλα.","ΕΙΡΗΝΗ ΔΟΥΡΟΥ",136
"19705"," Δεν είχατε το δικαίωμα να λάβετε το λόγο. Σύμφωνα με το άρθρο 108 του Κανονισμού, όποιος έχει αντίρρηση επί της συμφωνίας, δηλαδή την καταψηφίζει, αυτός λαμβάνει το λόγο. Για από εδώ και πέρα τα λέω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19706"," Προς σεβασμό στις διαδικασίες και για βοήθεια…","ΕΙΡΗΝΗ ΔΟΥΡΟΥ",136
"19707"," Ωραία. Εισηγηθείτε στον Πρόεδρο της Βουλής να αλλάξει τον Κανονισμό.
Το λόγο έχει η κ. Κανέλλη για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19708"," Ευχαριστώ, κύριε  Πρόεδρε.
Εμείς δεν θα την ψηφίσουμε. Και θα εξηγήσω και τους λόγους. 
Πιστέψτε με, προβληματιστήκαμε ανάμεσα στο «ΠΑΡΩΝ» και στο «ΟΧΙ». Τη μελετήσαμε σε βάθος. Προβλέπει και προωθεί πολιτικές για την ενίσχυση –οικονομική και πολιτική- κυρίως των ευρωπαϊκών μονοπωλίων, που είναι η βασική μας ένσταση -τμήμα των ευρωπαϊκών μονοπωλίων πρέπει να δραστηριοποιηθούν στην περιοχή- και ομολογείται η βαθύτερη ενσωμάτωση των χωρών των Άνδεων στην παγκόσμια καπιταλιστική οικονομία, στην οποία εμείς είμαστε αντίθετοι.
Διαφέρετε σε πολλά σημεία. Θα είμαι πολύ σύντομη και ενδεικτική. 
Στο άρθρο 13. Αύξηση της ανταγωνιστικότητας. Πόσο να ξεζουμιστούν πια οι λαοί των Άνδεων; Είναι οφθαλμοφανές. Το βλέπουμε. Το ζούμε κάθε μέρα. Η εργατική τάξη των κρατών αυτών είναι στα όριά της. Έχουμε ενίσχυση των κανόνων ανταγωνιστικότητας στο 17% και έχουμε στο 30% ενίσχυση του ιδιωτικού τομέα. Μα, δεν το ζει κανένας το δράμα αυτό; Το βλέπετε κάθε μέρα ακόμα και στις ειδήσεις. Πρόκειται για κατευθύνσεις που έχει γενικά η Ευρωπαϊκή Ένωση στην κατεύθυνση της ενίσχυσης των συμφερόντων του κεφαλαίου και των αστικών τάξεων της περιοχής των Άνδεων. Άμα δεν έχεις και εντός κάτοχο του κλειδιού της κερκόπορτας, δεν μπορείς να κάνεις κάτι σε βάρος των εργαζομένων. 
Δεν είναι προς όφελος των εργαζομένων. Και αυτός είναι ο βασικότερος λόγος, για τον οποίο δεν την ψηφίζουμε.
Υπάρχουν, όμως, και μερικά προκλητικά πράγματα μέσα σε αυτή τη συμφωνία. Για παράδειγμα, το άρθρο 50. Αυτό το άρθρο 50, αναφέρεται στην καταπολέμηση της τρομοκρατίας.
Αυτήν τη στιγμή που μιλάμε εμείς εδώ και συζητάμε για την κύρωση, γίνεται πολύ μεγάλη συζήτηση μεταξύ της κυβέρνησης της Κολομβίας και των εκπροσώπων του FARC, των επαναστατικών ενόπλων δυνάμεων της Κολομβίας, το λαϊκό στρατό της Κολομβίας, που διεξάγει επί χρόνια ηρωικό ένοπλο αγώνα ενάντια στο καθεστώς. Για την Κολομβία μιλάμε, δεν μιλάμε για τη Νέα Υόρκη ούτε μπορούμε να τα βάζουμε όλα σε ένα τσουβάλι. Βλέπουμε τι έχει γίνει και στο Κόσσοβο και αριστερά και δεξιά, με χαρακτηρισμούς οι οποίοι μπαίνουν και βγαίνουν, μπαίνουν και βγαίνουν ανάλογα με τα συμφέροντα των τάξεων. Σήμερα είσαι τρομοκράτης, μεθαύριο λαθρέμπορος, μεθαύριο κάτι άλλο και μεθαύριο ηρωικός αντιστασιακός. 
Είδαμε τα αποτελέσματα του χαρακτηρισμού της λαϊκής κοινότητας απέναντι σε κινήματα. Είδαμε μία άνοιξη που εκτυλίσσεται σε ισλαμική βαρυχειμωνιά. Ή κάνω λάθος; Είδαμε εμπόρους ναρκωτικών στα Βαλκάνια να αναβαθμίζονται από τις γερμανικές μυστικές υπηρεσίες που έλεγαν ότι είναι αυτοί που είναι, έμποροι ναρκωτικών και σωματέμποροι, σε λαϊκούς επαναστάτες τάχαμου δήθεν. Συνέφερε. Μετά το επιστρέψαμε ξανά. Βγάζουμε και αποφάσεις. 
Και ερχόμαστε εμείς να παρέμβουμε; Πρώτα απ’ όλα, είναι και μία ευκαιρία. Ειδικά για το άρθρο 50 σ’ αυτήν τη σύμβαση, έπρεπε η ελληνική Κυβέρνηση να έχει το κουράγιο να το βγάλει. Υπογράφοντας αυτήν τη σύμβαση εμποδίζετε ακόμα και τις συμφωνίες που γίνονται. 
Το λαϊκό καθεστώς που παλεύει και χρειάζεται να παλέψει και με τα όπλα στην Κολομβία, μην το συνδέσω με την ελληνική πραγματικότητα. Μη συνδέσω την Κολομβία, δεν θέλω σε αυτό το σημείο, αυτή τη στιγμή, πώς είχε γίνει καταφύγιο για κάποιους μία εποχή η Κολομβία. Είναι άλλα συμφέροντα, μαύρα, που δεν έχουν καμμία σχέση ούτε με την πολιτική ούτε με τη δημοκρατία αλλά με το χρήμα και δη το μαύρο.
Οι ένοπλες δυνάμεις της Κολομβίας για να κυνηγάνε αυτούς τους ανθρώπους, έχουν τη στήριξη και των Ηνωμένων Πολιτειών και της Ευρωπαϊκής Ένωσης. Έχουμε πήξει πια από αποκαλύψεις για πολιτικές δολοφονίες συνδικαλιστών, ηγετών, αγροτών, νεολαίας, μένουν οι εκτελέσεις. Και ερχόμαστε εμείς και λέμε υιοθετώντας διά της συμφωνίας την αντίληψη ότι αυτοί είναι τρομοκράτες; 
Επειδή η ανταλλαγή πληροφοριών για τις τρομοκρατικές ομάδες και τα στείρα δίκτυα των υποστηρικτών που προβλέπεται στο άρθρο 50 αυτής της συμφωνίας μας καθιστά και ηθικούς αυτουργούς, είναι ο βασικός λόγος που δεν είπαμε το «ΠΑΡΩΝ», παρ’ ότι, σας λέω ειλικρινά, από τις συμφωνίες που έχετε φέρει είναι και κάπως πιο μαλακιά, ανοιχτή. Έχει όμως παγίδες πίσω απ’ αυτόν τον εξωραϊσμό της προσέγγισης «οι πλούσιοι Ευρωπαίοι απέναντι στους φτωχούς των Άνδεων», που είναι εξαιρετικά επιβαρυντικές σε πολιτικό, ηθικό και κυρίως βαθύτατα αντιλαϊκό επίπεδο, γι’ αυτό λέμε «ΌΧΙ», κύριε Πρόεδρε.","ΛΙΑΝΑ ΚΑΝΕΛΛΗ",182
"19709"," Καταψηφίζετε, επομένως;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19710"," Καταψηφίζουμε.","ΛΙΑΝΑ ΚΑΝΕΛΛΗ",182
"19711"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: « ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19712"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"19713"," Κατά πλειοψηφία.","ΛΙΑΝΑ ΚΑΝΕΛΛΗ",182
"19714"," Συνεπώς το νομοσχέδιο του Υπουργείου Εξωτερικών: « ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19715"," Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κ ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19716"," Εγώ, κύριε Πρόεδρε.","ΛΙΑΝΑ ΚΑΝΕΛΛΗ",182
"19717"," Η κ. Κανέλλη έχει το λόγο εκ μέρους του ΚΚΕ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19718"," Ελπίζω να μη σας κουράζω αλλά είχα επιφυλαχτεί στην επιτροπή. Η ψήφος μας είναι κατά, γιατί εδώ έχουμε αντιρρήσεις σε τρία πεδία. Θα θέλαμε πολύ να την ψηφίσουμε αυτήν τη συμφωνία. Ξέρουμε τι έχει τραβήξει ο λαός του Ελ Σαλβαδόρ. Έχουμε αντιρρήσεις και για τους όρους και για τους στόχους της συνεργασίας, έχουμε και για τις διεθνείς πτυχές και για την πολιτική τους διάσταση.
Οι όροι της οικονομικής συνεργασίας –θα προσπαθήσω, επίσης, να είμαι σύντομη- να ενθαρρυνθεί η συνεργασία μεταξύ των μικρομεσαίων επιχειρήσεων ακούγεται ωραίο. Είναι γοητευτικό. Αν όμως προχωρήσεις σε μία απλή ανάγνωση των τομέων, πείθεσαι αμέσως για το αντίθετο. Μπαίνει το «μικρομεσαίες επιχειρήσεις» και από πίσω είναι βιομηχανία, ναυπηγοεπισκευαστική, αγροτοβιομηχανία, μεταφορές, θαλάσσιες μεταφορές.
Χρηματοπιστωτικός τομέας. Μη μου μιλήσετε τώρα για μικρομεσαίες επιχειρήσεις στον χρηματοπιστωτικό τομέα. Ξέρω ότι χαμογελάτε. Δεν μπορεί όμως να ξεγελαστεί κάποιος αν λίγο βαθύτερα αναγνώσει τις συμφωνίες και δεν τις ξεπετάξει. Θα μου πείτε τώρα ότι έχουμε μικρομεσαίο ελληνικό κεφάλαιο το οποίο θα συνεργαστεί με το μικρομεσαίο χρηματοπιστωτικό του Ελ Σαλβαδόρ; Ας κοιταχτούμε μεταξύ μας. Δεν είναι αλήθεια. 
Είναι χαρακτηριστική η δέσμευση των μερών –και προσέξτε το- να δημιουργήσουν συνθήκες οικονομικής συνεργασίας πρώτα και κύρια αναπτύσσοντας ένα κλίμα ευνοϊκό για τις επενδύσεις. Ξέρετε εσείς κανένα κλίμα ευνοϊκό για τις επενδύσεις από την εμπειρία που έχουμε συσσωρεύσει μέχρι σήμερα που να είναι υπέρ του ελληνικού λαού και ειδικά του λαού του Ελ Σαλβαδόρ και αύριο το πρωί των μικρομεσαίων επιχειρήσεων; Δεν είναι αληθές. Αναφέρομαι στο άρθρο 3 παράγραφος 2. 
Η οικονομική συνεργασία έχει κριτήριο την προστασία του κεφαλαίου και όχι βεβαίως τη βελτίωση της θέσης των εργαζομένων. 
Το 35% των εργαζομένων του Ελ Σαλβαδόρ ζει σε συνθήκες απόλυτης φτώχειας. Η χώρα βρίσκεται στη θέση 104 από εκατόν εβδομήντα τρεις χώρες στους δείκτες ανάπτυξης. Αυτή η συμφωνία να βοηθήσει το 35% των εργαζομένων σχεδόν αποκλείεται.
Όσον αφορά τη διεθνή διάσταση για την οποία έχουμε αντιρρήσεις, στο άρθρο 1 αντανακλάται η αντίρρησή μας: «Κατά την εφαρμογή της παρούσας συμφωνίας, η Ελληνική Δημοκρατία θα σεβαστεί τις υποχρεώσεις οι οποίες προκύπτουν από την ιδιότητά της ως μέλους της Ευρωπαϊκής Ένωσης». Η συμφωνία τυπικώς είναι διμερής. Ουσιαστικώς δεν είναι διμερής. Είναι συμφωνία μεταξύ της Ευρωπαϊκής Ένωσης. Με το άρθρο 1, η έννοια της διμερούς συμφωνίας πάει περίπατο. 
Θυμίζουμε ότι μέχρι σήμερα, όπως έχουν τα πράγματα, οι σχέσεις της Ευρωπαϊκής Ένωσης με τη Λατινική Αμερική και με την Καραϊβική είναι γνωστές τοις πάσι. Ας μην αρχίσω να ανοίγω λήμματα με ονόματα. Και εννοώ ονόματα συμφερόντων, κεφαλαίων, τραπεζών, offshore εταιρειών. Προωθεί τα συμφέροντα των ευρωπαϊκών μονοπωλίων σαν την παλιά καλή αποικιοκρατία. Δεν χρειάζεται να την πείτε νέο-αποικιοκρατία. Παλιά, παμπάλαια είναι και σήμερα γίνεται με οικονομικούς όρους. 
Θα προστατεύσει τις επενδύσεις και το εμπόριο με ποιο πρόσχημα; Τον οικονομικό συνεταιρισμό και τις συμφωνίες συνεργασίας. Πεθάναμε στον συνεταιρισμό δηλαδή. Είναι συνεταιρισμός απόψεων και συμφερόντων και τίποτε άλλο, στο πλαίσιο του ιμπεριαλιστικού ανταγωνισμού της Ευρωπαϊκής Ένωσης κόντρα στις Ηνωμένες Πολιτείες. Κάποτε εδώ τις λέγαμε «μπανανίες», «united fruits». Τώρα έχει πέσει το ευρωπαϊκό με το αμερικάνικο κεφάλαιο και σκοτώνονται σε περιοχές και σε λαούς όπως πέφτει κανείς στον κήπο της Εδέμ. Ό,τι έχει απομείνει, να το φάμε. Οι λαοί δεν κέρδισαν τίποτα από τις επενδύσεις εκεί. Οι πιο πολλοί είναι ή πάμφτωχοι ή με το όπλο στο χέρι.
«Να στηρίξουν το ντόπιο κεφάλαιο». Το ντόπιο κεφάλαιο έχει προβλήματα εκεί. Σε περιοχές που οι λαοί σήκωσαν λίγο το κεφάλι, εφήρμοσαν διαφορετικές διαδικασίες, διαφορετικούς λαϊκούς θεσμούς. Δεν θέλω να θυμίσω εκείνη την καταπληκτική σκηνή, όπου η Θάτσερ κλαίει την ώρα που αποχαιρετά τον εκδιδόμενο Πινοσέτ και του δίνει και έναν τεράστιο ασημένιο δίσκο για να έχει να τη θυμάται. Δεν θέλω να αρχίσω να θυμίζω τέτοιες προσεγγίσεις, αρκεί μόνο η λέξη χούντα και η ρίζα της. Αν πεις στο διεθνή χώρο τη λέξη χούντα, ξέρουν για τι πράγμα μιλάς. Μόνο στην Ελλάδα έχουμε κόμμα με διαφορετική αντίληψη για το τι είναι χούντα. Αρχαιοελληνικό σύμβολο που αναγεννιέται από τη στάχτη του και πετά. Μόνο στην Ελλάδα έχουμε ερμηνείες του τι ακριβώς είναι αυτό. 
Η στρατηγική αυτή, επειδή έχουμε αυτή την ανισομέρεια, θα ενταθεί μετά την υπογραφή της συμφωνίας, αυτού του association agreement με την Κεντρική Αμερική, στην οποία περιλαμβάνεται το Ελ Σαλβαδόρ και υπογράφτηκε στις 29 Ιουνίου του 2012. Αναμένεται να επικυρωθεί το 2013 και στοχεύει στο άνοιγμα των αγορών και στις δύο πλευρές για ένα σταθερό επιχειρηματικό, επενδυτικό κλίμα, δηλαδή ένα κλίμα υπερεκμετάλλευσης της εργατικής τάξης. Ειδικά απέναντι στο Ελ Σαλβαδόρ, η στρατηγική που έχει χαράξει η Ευρωπαϊκή Ένωση για το διάστημα 2007-2013 επικεντρώνεται –και αυτό θέλει εξαιρετική προσοχή- σε πολιτικά ζητήματα όπως η θωράκιση της εξουσίας του κεφαλαίου και η διασφάλιση πως ό,τι έχουν βγάλει μέχρι τώρα στο πλαίσιο της αειφόρου ανάπτυξης της δυναμικής του κεφαλαίου, να επιβληθεί το πολιτικό υπόβαθρο σε αδύναμες περιοχές με συνθήκες και όρους πολλές φορές προτεκτοράτου, ώστε να μην μπορέσει να προχωρήσει ένας λαϊκός μετασχηματισμός. Μιλάμε για μια εκδημοκρατισμένη μορφή επιβολής του κεφαλαίου που να μοιάζει νομιμοποιημένη με διεθνή συμφωνία. 
Κύριε Πρόεδρε, ψηφίζουμε κατά.","ΛΙΑΝΑ ΚΑΝΕΛΛΗ",182
"19719"," Ευχαριστούμε την κυρία συνάδελφο.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Δημοκρατίας του Ελ Σαλβαδόρ για οικονομική συνεργασία».
Ερωτάται το Σώμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19720"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"19721"," Κατά πλειοψηφία.","ΛΙΑΝΑ ΚΑΝΕΛΛΗ",182
"19722"," Συνεπώς το σχέδιο νόμου του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Δημοκρατίας του Ελ Σαλβαδόρ για οικονομική συνεργασία» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ 65α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19723"," Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Ευρωπαϊκής Κοινότητας και των κρατών-μελών της, αφ’ ενός, και της Δημοκρατίας της Νότιας Αφρικής, αφ’ ετέρου, για την τροποποίηση της Συμφωνίας Εμπορίου, Ανάπτυξης και Συνεργασίας».
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία και εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της Συμφωνίας. 
Στο νομοσχέδιο έχει ενσωματωθεί τροπολογία με γενικό αριθμό 42 και ειδικό αριθμό 1 της 20ης Νοεμβρίου 2012 που αφορά στη δυνατότητα παραίτησης της προβλεπόμενης για τη θέση αμοιβής των πρέσβεων εκ προσωπικοτήτων, καθώς και όλων των σχετικών αποδοχών.
Θέλει κάποιος συνάδελφος να λάβει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19724"," Μάλιστα, κύριε Πρόεδρε.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"19725"," Κι εγώ θέλω να λάβω το λόγο, κύριε Πρόεδρε.","ΛΙΑΝΑ ΚΑΝΕΛΛΗ",182
"19726"," Το λόγο έχει ο κ. Χατζηλάμπρου για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19727"," Κύριε Πρόεδρε, έχουμε να κάνουμε με μία κύρωση η οποία έχει ορισμένα χαρακτηριστικά. Αναφέρθηκα εκτενώς και στην επιτροπή. Στοχοθετεί ότι, ενώ μιλάμε για τη Νότια Αφρική, μιλάει μ’ έναν πιο γενικό χαρακτήρα για το Κέρας της Αφρικής και για τις οκτώ χώρες που είναι στην περιοχή. Θεωρώντας ακριβώς ως περιφερειακή δύναμη τη Νότια Αφρική, προσπαθεί να φτιάξει μία σύμβαση-«ομπρέλα» όπου στην πραγματικότητα θέλει να φέρει την ατζέντα των αναπτυγμένων χωρών με θέματα τρομοκρατίας, μισθοφορικού στρατού, πειρατείας των θαλασσών και κυρίως να προφυλάξει τις επενδύσεις που αφορούν το λεγόμενο εμπλουτισμό ορυκτών, δηλαδή, ακριβώς την απλή μηχανική εξόρυξη και τις επενδύσεις Βέλγων και κυρίως Εγγλέζων στην περιοχή. 
Εμείς θα πρέπει να σκεφτούμε εάν αυτό είναι που χρειάζεται η Αφρική, αν αυτό είναι που χρειάζονται οι διμερείς σχέσεις της Ελλάδας με τη Νότια Αφρική, αν έχει κάτι ικανοποιητικό αυτή η σύμβαση έτσι που να πρέπει να την κυρώσουμε εδώ σήμερα.
Νομίζω ότι το μόνο που δεν χρειάζεται η Αφρική είναι το να την εντάξουν στην ατζέντα τους οι αναπτυγμένες χώρες σε μία πολιτική τού να παρεμβαίνουν –που έτσι κι αλλιώς παρεμβαίνουν- και για την τρομοκρατία, να παρεμβαίνουν για όπλα και μισθοφορικούς στρατούς. Ξέρουμε από την ιστορία ότι στους εμφύλιους στην περιοχή ήταν χωρισμένοι οι Βέλγοι με τους Γάλλους και δημιούργησαν αιματηρούς πολέμους εκατομμυρίων ανθρώπων. Περισσότερο σαν μία αυτοκριτική της Ευρωπαϊκής Ένωσης είναι η κύρωση αυτή παρά σαν ένα συμβόλαιο μεταξύ των χωρών αυτών.
Θα έλεγα κάτι και για τους στόχους που θέτει η σύμβαση, όπως το να τηρήσει τους στόχους της χιλιετίας όσον αφορά τη μείωση της φτώχειας ή το στόχο της πλήρους απασχόλησης. Βεβαίως πρέπει να λάβουμε υπ’ όψιν μας ότι είναι του 2007 και του 2009 αυτή η συμφωνία. Είναι η μετέπειτα από τη συμφωνία Κοτονού. Αυτό το λέω γιατί έχει σταματήσει πια να πολιτεύεται και δεν ακούγεται πλέον ούτε καν σε ρητορικό επίπεδο ο στόχος της πλήρους απασχόλησης. Γι’ αυτό το λέω έτσι. 
Έχει όμως μία αρετή η σύμβαση. Συνδέει την τρομοκρατία, την πολιτική αστάθεια και τη μετανάστευση με τη συνθήκη ανάπτυξης των χωρών αυτών, όμως στη συνέχεια δεν το τηρεί. Έφερα μόνο ένα παράδειγμα το οποίο ήταν επίκαιρο. Θέλω να το επαναφέρω στην Ολομέλεια για να είναι γνωστό. Είναι το παράδειγμα της μεγάλης βιομηχανίας ορυκτών «LONMIN». 
Είναι μια από τις διακόσιες μεγάλες εταιρείες που καθορίζει τον χρηματιστηριακό δείκτη στο Λονδίνο. Στο δικό της ορυχείο έγινε η απεργία φέτος τον Αύγουστο όπου είχαμε τους σαράντα τέσσερις νεκρούς και τους εβδομήντα τέσσερις τραυματίες, κύριε Πρόεδρε. Δείχνει πώς αντιμετωπίζεται ο έγχρωμος πληθυσμός όταν διεκδικεί κάτι παραπάνω στο  μισθό, αλλά κυρίως κάτι παραπάνω στις συνθήκες με τις οποίες δουλεύει. Κυρίως αυτό. 
Έδειξα με εκείνο το παράδειγμα ότι μόνο τα έσοδα αυτής της μιας βιομηχανίας ορυκτών ισούται με τη βοήθεια που έχει στείλει η Ευρωπαϊκή Ένωση τον τελευταίο καιρό στα εβδομήντα κράτη της ΑΚΕ, δηλαδή της Αφρικής, Καραϊβικής  και Ειρηνικού. Το  λέω για να καταλάβουμε ότι δεν τηρούνται ούτε οι στόχοι οι οποίοι ρητορικά τίθενται στη συμφωνία αυτή. 
Βεβαίως αν δούμε ότι τα κύματα μετανάστευσης έρχονται στον αναπτυγμένο βορρά, ακριβώς γιατί δεν μπορούν να ζήσουν οι άνθρωποι εκεί, καταλαβαίνουμε ότι η πολιτική αυτή είναι εκείνη που θα συνεχίσει να κλέβει πλουτοπαραγωγικούς πόρους, τη δυνατότητα να αναπτυχθούν και να ζήσουν οι άνθρωποι εκεί και θα φέρνει με σωρευτικό τρόπο εδώ μεταναστευτικά κύματα. 
Λέω ότι δεν μπορούμε να τη δεχθούμε σαν ΣΥΡΙΖΑ. Είμαστε υπέρ της οικονομικής συνεργασίας. Είμαστε υπέρ του δίκαιου εμπορίου, είμαστε  υπέρ της ειρήνευσης στον κόσμο επιλύοντας τις διαφορές με τρόπο δικαιοσύνης. Δεν  μπορούμε όμως και δε θα έπρεπε να τις δεχθούμε και σαν χώρα. Δε θα έπρεπε να είμαστε στο κάδρο μαζί με τις παλιές αποικιακές δυνάμεις οι οποίες με νέες συμβάσεις προσπαθούν το «έχει» τους να το περιφρουρήσουν στην περιοχή. Και δε μας είναι και χρήσιμο σαν χώρα. Ξέρω ότι οι διμερείς συμφωνίες που υπογράψατε μάλλον δεν είναι εναρμονισμένες σ’ αυτό. Είναι μια διμερής συμφωνία που θα μπορούσαμε να υπογράψουμε και χωρίς τη συμφωνία ομπρέλα. 
Απ’ όλες τις απόψεις, λοιπόν, απηχεί ξένα στοιχεία προς τα δικά μας συμφέροντα, ξένα προς τα δικά μας ιδεολογικά στοιχεία. Εννοώ σαν χώρα και σαν λαός  που θα έπρεπε άλλα πράγματα να βγάζουμε μέσα από τις εμπορικές μας σχέσεις με τις χώρες του κόσμου και ειδικά με τις χώρες της Αφρικής και τις φτωχές χώρες. Απ’ αυτή την άποψη είμαστε ενάντιοι στο να υπογραφεί από τη χώρα μας. Δεν προσθέτει τίποτα. Αρνητικά μας χαρακτηρίζει.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"19728"," Ευχαριστώ, κύριε συνάδελφε.
Η κ. Κανέλλη έχει το λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19729"," Θα είμαι σύντομη. 
Μια και είναι η τροπολογία εδώ θα αναφερθούμε και στην τροπολογία;","ΛΙΑΝΑ ΚΑΝΕΛΛΗ",182
"19730"," Έχει ενσωματωθεί.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19731"," Το ξέρω. 
Δεν άκουσα τι είπε ο συνάδελφος για την τροπολογία. Δεν τοποθετήθηκε ο συνάδελφος πριν γι’ αυτό ρωτάω.","ΛΙΑΝΑ ΚΑΝΕΛΛΗ",182
"19732"," Κυρία Κανέλλη, ο συνάδελφος είπε αυτά που ήθελε να πει. Πείτε εσείς αυτά που θέλετε να πείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19733"," Μπορεί να το ξέχασε ο άνθρωπος ότι είναι και τα δύο. Γι’ αυτό το λέω.","ΛΙΑΝΑ ΚΑΝΕΛΛΗ",182
"19734"," Για την τροπολογία ήδη το σχόλιό μας στην επιτροπή ήταν ότι εμποδίζει τους πρέσβεις η μη ύπαρξη αυτής της σύμβασης να δίνουν κάπου αλλού τα λεφτά τους, αν ήθελαν να τα δίνουν; Γελάσαμε όλοι και κατάλαβαν ποιο είναι το πνεύμα της τροπολογίας, η οποία έχει έναν έντονο λαϊκισμό μέσα της, ότι τάχατες ήθελαν νομοθετική ρύθμιση για να δώσουν τα λεφτά τους κάπου αλλού. Αν αυτό υπέχει με όλη την έννοια των φορολογικών ζητημάτων που θέτει, δεν είμαστε…","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"19735"," Κύριε συνάδελφε, καταλάβαμε.
Κυρία Κανέλλη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19736"," Ευχαριστώ, κύριε Πρόεδρε. 
Εμείς το καταψηφίσαμε. Απλώς θέλω κάτι να διευκρινίσω. Αυτή είναι τροπολογία προηγούμενης συμφωνίας. Θέλω απλώς να επισημάνω ότι ο κόσμος προχώρησε, η τεχνολογία προχώρησε, η τηλεματική προχώρησε, το απαρτχάιντ δεν ισχύει στο Νότιο Αφρική. Ο Μαντέλα ούτως ή άλλως αθάνατος είναι. Επί τη ευκαιρία να του ευχηθούμε περαστικά. Σωστό; Δεν προχώρησε τίποτα σε ότι αφορά την τύχη και τη μοίρα των εργαζομένων. Το ταξικό απαρτχάιντ λειτουργεί. Υπάρχουν οι αδαμαντοπώλες του Άμστερνταμ και των άλλων ευρωπαϊκών μεγάλων κρατών, των μεγάλων ευρωπαϊκών ιδεών και των αρχών της Ευρωπαϊκής Ένωσης. Παγιώνουμε δια της αποικιοκρατίας το ρατσισμό και μετά γράφουμε το «Αν…» του Κίπλινγκ, ως ανώτερη για τις κατώτερες φυλές και το πουλάμε και στα σχολεία. Αυτή είναι η αλήθεια. Όποιος διαβάσει πραγματικά τον Κίπλινγκ και το «Αν…» του, για το οποίο έχει γίνει τόσο ζήτημα εδώ, ξέρει πώς ήταν όπλο επικύρωσης της αντίληψης της ανώτερης φυλής που πρέπει να φέρεται καλά στην κατώτερη. Μεγάλος ρατσιστής ήταν. 
Έχουμε παίξει με πολλούς μύθους τέτοιους.
Δεν μπορεί, λοιπόν, να έχει κυλήσει νερό στο μύλο της ιστορίας, να έχει χυθεί αίμα για τους ανθρώπους, ανεξαρτήτως χρώματος, φυλής, με πρωτοπόρο τον αγώνα του Απαρτχάιντ, που ήταν και ουρά μιας αποικιοκρατίας και μιας τέτοιας κατάστασης μέχρι σήμερα, και να συζητάμε τώρα πώς θα διευθετήσουμε εμείς, οι Έλληνες, διά της Ευρωπαϊκής Ένωσης, τα συμφέροντα του Βρετανικού κεφαλαίου, του Ολλανδικού κεφαλαίου σε μία περιοχή στην οποία –συμφωνώ με τον προλαλήσαντα συνάδελφο- δίνουμε και προεξάρχοντα ρόλο. Δηλαδή, πάμε να φτιάξουμε μία Γερμανία στην περιοχή, να έχει τον προεξάρχοντα οικονομικό ρόλο, για να καταπιέσει με πολύ μεγάλη ταχύτητα ό,τι έχει μείνει ακαταπίεστο εκεί.
Έχουμε και μειονότητα εκεί. Έχουμε Έλληνες εκεί. Και αυτή η μειονότητα, η οποία λειτούργησε από πιο παλιά, από την εποχή του Απαρτχάιντ μέχρι σήμερα, έχει δώσει και λαμπρό υπόδειγμα αγώνων εναντίον του Απαρτχάιντ, για την κατάργηση του Απαρτχάιντ. Λαμπρό υπόδειγμα! Άνθρωποι με ιστορία, που σε κάνουν να είσαι υπερήφανος, που έχεις συμπαρασταθεί πραγματικά από κάποιον άνθρωπο που έχει πάει εκεί.
Συνάδελφοι, σας μιλάει άνθρωπος που έχει ζήσει την operation emeraude, την επιχείρηση «σμαράγδι» στη Ρουάντα και την έχει καταγράψει. Και είναι θαύμα πώς είναι ζωντανός. Και το έβλεπε αυτό το πράγμα, παρουσία του ΝΑΤΟ. Και έχει δει τις ευρωπαϊκές δυνάμεις και το ευρωπαϊκό κεφάλαιο το οποίο έχει πυροδοτήσει με βόμβες, εμφύλιο Τούτσι – Χούτου, να πηγαίνει μετά να φέρνει μέσα στη χολέρα νερό, με κάνουλες του βόθρου, σε παιδάκια τριών χρονών που βάσταγαν ένα μπιτονάκι τόσο δα και για να μην τους αγγίξουν, να πετάνε το νερό από πάνω.
Αυτό είναι το πρόγραμμα της Αφρικής που είχε και ο Μπους και ο Ομπάμα. Τα πειράματα των μεγαλύτερων πολυεθνικών εταιρειών στο φάρμακο από τη δεκαετία του ’50 -εγώ γεννήθηκα το 1954-  των βελγικών και άλλων. Πρώην Βελγικό Κονγκό, να θυμηθούμε, το AIDS, τα πάντα. Τα πειράματα έχουν γίνει στο πετσί του αφρικάνικου λαού. Υποσαχάριες και υπερσαχάριες εκμεταλλεύσεις. Δείτε το αποτέλεσμα σήμερα στην Αφρική. Αν την πάρετε από το Βορρά και από το παλιό Μαγκρέμπ και τη Λιβύη, θα δείτε πώς φτάνουμε στη Νότιο Αφρική.
Είναι μεγάλος παράγων η Νότιος Αφρική και των όπλων και των χρημάτων. Και να θυμηθείτε τη νομισματική της στάση μεταξύ Α΄ και Β΄ Παγκοσμίου Πολέμου, για να δείτε το παιχνίδι που έπαιζε στη διεθνή διακίνηση και στους ιμπεριαλιστικούς οικονομικούς και μη ανταγωνισμούς τον καιρό που ενίσχυε το ναζισμό στη Γερμανία και μετά έπαιζε με το νόμισμά της.
Η ιστορία διδάσκει όταν δεν την περιφρονείς, όταν δεν την αλλοιώνεις και όταν δεν την κάνεις φάρσα. Διδάσκει όταν μελετάται. Και όταν μελετάται αντικειμενικά και όχι μόνο από τη συγγραφή των νικητών. Νικητές είναι οι μαύροι στην Αφρική. Και είναι αυτοί που σήμερα, από το τρεχούμενο νερό μέχρι το διαμάντι, έχουν περιορισμένα δικαιώματα εξαιτίας της καπιταλιστικής εκμετάλλευσης.
Όσον αφορά την τροπολογία: Κοιτάξτε τώρα. Ο θεσμός των πρέσβεων εκ προσωπικοτήτων, ο οποίος είναι δια λόγους εθνικού συμφέροντος, συμβαδίζει και με την αντίληψη των μεταλλίων που δίνει η πολιτεία κατά καιρούς. Ας ψάξετε να βρείτε ποιοι έχουν πάρει μετάλλια. Του Αγίου Γεωργίου, του Μεγαλόσταυρου, του Φοίνικα και δεν ξέρω εγώ τι. Κάποιες διαδικασίες μεταλλίων είναι σαν τη «δημοκρατική Ευρώπη» που διατηρεί το Φον τάδε, Φον τούτο, Φον κείνο, Φον το άλλο. Τίτλους τιμής και ξαφνικά το παίζουν και δημοκράτες.
Αφορμή θα ήταν να ξεκινήσει η Ελλάδα μία κατάργηση όλων των τίτλων τιμής και να είναι μόνο ηθικές οι απολαβές και όχι αιματολογικές. Έγιναν πολλές επαναστάσεις. Χύθηκε πάρα πολύ αίμα.
Τι πάει να πει, λοιπόν, «εκ προσωπικοτήτων»; Και ποιος  θα καθορίσει τα «εθνικά συμφέροντα» στο όνομα μιας προσωπικότητας;
Ξέρω ότι αν πούμε αυτήν τη στιγμή ότι θα κάνουμε πρέσβη εκ προσωπικοτήτων το Μίκη Θεοδωράκη, θα σηκωθούν και οι πέτρες αν πει κάποιος «δεν το δέχομαι». Αυτό τι σημαίνει; Ότι το έργο του Μίκη Θεοδωράκη τον κάνει εκπρόσωπο των «εθνικών συμφερόντων» της συγκεκριμένης τάξης η οποία θα κυβερνάει εκείνη την ώρα ή θα τον χρησιμοποιεί; Και να με συγχωρεί ο Μίκης που παίρνω το όνομά του. Παίρνω έναν ζώντα μύθο αυτήν τη στιγμή, για να αναφερθώ σε αυτό. Τι θα κάνατε;
Εδώ διπλωμάτης έχει πάρει το Νόμπελ, ο Σεφέρης, λέγοντας: «Η Ελλάδα με πληγώνει. Όπου και αν πάω, η Ελλάδα με πληγώνει.»","ΛΙΑΝΑ ΚΑΝΕΛΛΗ",182
"19737"," Δεν εννοούσε αυτό.","ΣΟΦΙΑ ΒΟΥΛΤΕΨΗ",73
"19738"," Δεν θα κάνω ερμηνεία τώρα. Χρησιμοποιώ τον  συμβολισμό κατά το δικό μου δοκούν.
Επομένως σας λέμε «ναι», γιατί αφορά τα χρήματα. Επί της ουσίας διαφωνούμε. Θα την ψηφίσουμε την τροπολογία.
Λέμε «κατά», από συνέπεια γραμμής, σ’ αυτήν τη Κύρωση της Συμφωνίας της Αφρικής.","ΛΙΑΝΑ ΚΑΝΕΛΛΗ",182
"19739","   Ευχαριστούμε πολύ.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: « ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19740"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"19741","   Συνεπώς το νομοσχέδιο του Υπουργείου Εξωτερικών: « ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19742"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19743"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"19744"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"19745"," Μάλιστα, μάλιστα.
Με τη συναίνεση του Σώματος και ώρα 12.02΄ λύεται η συνεδρίαση για αύριο, ημέρα Πέμπτη 13 Δεκεμβρίου 2012 και ώρα 9.30΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
