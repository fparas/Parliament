"","Content","name","ParlmemberID"
"117028","Date","4-6-2014",NA
"117029"," Σύμφωνα με την από 2-6-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά των συνεδριάσεων της Δευτέρας 28 Απριλίου 2014 και της Τρίτης 29 Απριλίου 2014)
Κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Καταπολέμηση της σεξουαλικής κακοποίησης και εκμετάλλευσης παιδιών και της παιδικής πορνογραφίας και άλλες διατάξεις».
Ερωτάται το Σώμα: Γίνεται δεκτό το νομοσχέδιο και στο σύνολο;","ΕΠΙΚΥΡΩΣΗ ΠΡΑΚΤΙΚΩΝ",NA
"117030"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"117031"," Παρών.","ΣΤΑΥΡΟΣ ΚΟΝΤΟΝΗΣ",236
"117032"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων «Καταπολέμηση της σεξουαλικής κακοποίησης και εκμετάλλευσης παιδιών και της παιδικής πορνογραφίας και άλλες διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ. 2α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117033"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς τη ψήφιση στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117034"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117035"," Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, θα ήθελα να κάνω κάποιες ανακοινώσεις προς το Σώμα. 
Η πρώτη αφορά επιστολή από τη συνάδελφο κ. Τσαμπίκα (Μίκα) Ιατρίδη, Βουλευτή Δωδεκανήσου, προς τον Πρόεδρο της Βουλής των Ελλήνων κ. Ευάγγελο Μεϊμαράκη, με την οποία γνωστοποιεί εγγράφως την ανεξαρτητοποίησή της από την Κοινοβουλευτική Ομάδας του κινήματος Ανεξάρτητοι Έλληνες. 
(Η προαναφερθείσα επιστολή έχει ως εξής:
(Να φωτογραφηθεί η σελ. 5)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117036"," Οι Υπουργοί Οικονομικών, Ανάπτυξης και Ανταγωνιστικότητας, Διοικητικής Μεταρρύθμισης και Ηλεκτρονικής Διακυβέρνησης, Εσωτερικών και ο Αναπληρωτής Υπουργός Οικονομικών κατέθεσαν σχέδιο νόμου: «Αρχές δημοσιονομικής διαχείρισης και εποπτείας (Ενσωμάτωση της Οδηγίας 2011/85/ΕΕ)-Δημόσιο λογιστικό».
Παραπέμπεται στην αρμόδια Διαρκή Επιτροπή.
Επίσης, ο Πρόεδρος των Ανεξάρτητων Ελλήνων κ. Πάνος Καμμένος με επιστολή του προς τον Πρόεδρο της Βουλής κ. Ευάγγελο Μεϊμαράκη γνωστοποιεί ότι ορίζονται ως Κοινοβουλευτικοί Εκπρόσωποι των Ανεξάρτητων Ελλήνων η Βουλευτής Κοζάνης κ. Ραχήλ Μακρή και η Βουλευτής Μαγνησίας κ. Μαρίνα Χρυσοβελώνη.
(Η προαναφερθείσα επιστολή έχει ως εξής:
(Να φωτογραφηθεί η σελ. 7)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117037"," Επίσης, ο Πρόεδρος των Ανεξαρτήτων Ελλήνων κ. Πάνος Καμμένος με επιστολή του προς τον Πρόεδρο της Βουλής κ. Ευάγγελο Μεϊμαράκη γνωστοποιεί ότι Γενικός Γραμματέας της Κοινοβουλευτικής Ομάδας των Ανεξαρτήτων Ελλήνων εξελέγη η Βουλευτής Α’ Αθηνών κ. Έλενα Κουντουρά, με αναπληρώτρια αυτής  τη Βουλευτή Μαγνησίας κ. Μαρίνα Χρυσοβελώνη.
(Η προαναφερθείσα επιστολή έχει ως εξής:
(Να φωτογραφηθεί η σελ. 9)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117038"," Στο σημείο αυτό διακόπτουμε τη συνεδρίασή μας για πέντε λεπτά πριν εισέλθουμε στην Ειδική Ημερήσια Διάταξη που έχει διανεμηθεί.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117039"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117040"," Αυτή είναι η δημοκρατία σας! Βουλευτές με χειροπέδες!
(Θόρυβος στην Αίθουσα)","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117041"," Θα παρακαλέσω να μη φωνασκείτε. Θα παρακαλέσω να μην φωνασκεί κανένας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117042"," Κυρίες και κύριοι συνάδελφοι,  εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΑΙΤΗΣΕΙΣ ΑΡΣΗΣ ΑΣΥΛΙΑΣ ΒΟΥΛΕΥΤΩΝ
Συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής, για τις αιτήσεις άρσης ασυλίας των Βουλευτών κυρίων Νικολάου Μιχαλολιάκου, Ιωάννη Λαγού και Χρήστου Παππά.
Έχω την τιμή να σας ανακοινώσω ότι από το Κομμουνιστικό Κόμμα Ελλάδας, κατά τη συζήτηση και λήψη απόφασης, σύμφωνα με τα άρθρα 62 του Συντάγματος και 43Α και 83 του Κανονισμού της Βουλής, για τις αιτήσεις άρσης ασυλίας Βουλευτών, ορίζεται ως Κοινοβουλευτικός Εκπρόσωπος ο Βουλευτής κ. Σπυρίδων Χαλβατζής.
(Θόρυβος στην Αίθουσα)
Κυρίες και κύριοι συνάδελφοι, παρακαλώ ησυχία.
Θυμίζω ότι η συζήτηση διεξάγεται με τη διαδικασία του άρθρου 108 παράγραφος 1 εδάφιο 2ο και επομένως τον λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για άρση της ασυλίας.
Ο λόγος δίδεται πάντα, εφόσον ζητηθεί, στο Βουλευτή στον οποίο αφορά η αίτηση και στους Κοινοβουλευτικούς Εκπροσώπους, οι οποίοι ομιλούν μετά τους τυχόν ομιλητές της κάθε υπόθεσης. 
	Σύμφωνα με το άρθρο 83 του Κανονισμού της Βουλής, η Βουλή δεν εισέρχεται στην ουσία των υποθέσεων, αλλά ερευνάται μόνο αν η πράξη για την οποία ζητείται η άρση της ασυλίας συνδέεται με την πολιτική ή κοινοβουλευτική δραστηριότητα του Βουλευτή ή η δίωξη ή η μήνυση ή η έγκληση υποκρύπτει πολιτική σκοπιμότητα. 
	Τέλος, υπενθυμίζω ότι έχουμε δεχθεί, επί των αιτήσεων άρσης ασυλίας, η Βουλή να αποφασίζει με ονομαστική ψηφοφορία. Για να αποφεύγεται η οποιαδήποτε σύγχυση στην καταμέτρηση των ψήφων και στην εξαγωγή του αποτελέσματος που θα μπορούσε να οδηγήσει σε αμφισβητήσεις των αποτελεσμάτων και για τη διευκόλυνση και μόνο της ονομαστικής ψηφοφορίας, καταρτίζεται ψηφοδέλτιο. Το ψηφοδέλτιο, στο οποίο κάθε συνάδελφος θα αναγράφει το όνομά του, την εκλογική του περιφέρεια και την Κοινοβουλευτική Ομάδα που ανήκει, θα καταχωρίζεται στα αντίστοιχα Πρακτικά. Ανταποκρινόμαστε έτσι στις διατάξεις του άρθρου 83, που απαιτεί φανερή ψηφοφορία. 
	Αφού, λοιπόν, ολοκληρωθεί η συζήτηση επί των περιπτώσεων της Ειδικής Ημερήσιας Διάταξης, θα προχωρήσουμε σε ονομαστική ψηφοφορία, όπως σας περιέγραψα. 
Η πρώτη υπόθεση αφορά τον συνάδελφο κ. Νικόλαο Μιχαλολιάκο, η δεύτερη αφορά τον συνάδελφο κ. Ιωάννη Λαγό και η τρίτη αφορά τον συνάδελφο κ. Χρήστο Παππά. Οι λεπτομέρειες και των τριών υποθέσεων αναφέρονται στο σχετικό ενημερωτικό σημείωμα, το οποίο διανεμήθηκε μαζί με την ημερήσια διάταξη.
	Επί της αιτήσεως που αφορά στην υπόθεση του κ. Νικολάου Μιχαλολιάκου, υπάρχει συνάδελφος που ζητά τον λόγο κατά το άρθρο 108 του Κανονισμού της Βουλής;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117043"," Εγώ, κύριε Πρόεδρε.","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117044"," Τον λόγο ζητάει ο ίδιος ο κ. Μιχαλολιάκος. 
	Παρακαλώ, έχετε τον λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117045"," Έχω να πω πολλά και θα τα πω. Δεν με φτάνουν τα πέντε λεπτά. Μπορείτε να κλείσετε το μικρόφωνο, όπως με κλείσατε και στη φυλακή. 
	Κατ’ αρχάς, έχω να καταγγείλω ότι οδηγήσατε με χειροπέδες τον Αρχηγό του τρίτου πολιτικού κόμματος της χώρας και μάλιστα, δεν του δώσατε καν τη δυνατότητα, σε προηγούμενες συνεδριάσεις, σαν Αρχηγός και Πρόεδρος Κοινοβουλευτικής Ομάδας να έχει λόγο. 
	Είναι δε αστείο ότι είμαστε σήμερα εδώ με βάση το άρθρο 57 του Σωφρονιστικού Κώδικα, τη στιγμή που η ίδια εισαγγελεύς υπέγραψε την απαγόρευση να είμαστε εδώ όταν ψηφίζονταν κρίσιμα νομοσχέδια, στα οποία μας αφαιρέσατε τα πολιτικά μας δικαιώματα παράνομα και αντισυνταγματικά. Μας τα απαγορεύσατε. Ποια μεγαλύτερη απόδειξη θέλετε ότι ζούμε σε ένα κράτος εισαγγελέων και ότι παρεμβαίνετε ωμά στη δικαιοσύνη; 
Σας ομιλεί ο Αρχηγός του τρίτου πολιτικού κόμματος της χώρας. Και ευχαριστώ κατ’ αρχάς από το Βήμα αυτό τις πεντακόσιες τριάντα έξι χιλιάδες των Ελλήνων και των Ελληνίδων, που ύψωσαν περήφανα το ανάστημά τους ενάντια στη χούντα του Βενιζέλου και του Σαμαρά, που φυλακίζει Βουλευτές. 
Δεν είναι, όμως, μόνο η Ελλάδα που φυλακίζει πολιτικούς. Υπάρχει και άλλη μια χώρα «περίφημη», το Σουδάν. Στην Ελλάδα και στο Σουδάν είναι φυλακισμένοι Βουλευτές. 
	Ποιος ξέχασε από σας, αγαπητοί κύριοι και αγαπητές κυρίες την 28η Σεπτεμβρίου του 2013, όταν φτιάχτηκε το σόου με τις χειροπέδες στην έξοδο του κτηρίου της Γενικής Ασφαλείας Αθηνών; Όταν έξι Βουλευτές οδηγήθηκαν με χειροπέδες; Ήταν ένα τέχνασμα, ένα κόλπο για να μας τσακίσετε, για να μας πάτε στο 2%, όπως έλεγε ο Σαμαράς στο περίφημο βίντεο Μπαλτάκου. Όμως, όχι μόνο δεν μας πήγατε στο 2%, αλλά εκατόν δέκα χιλιάδες Έλληνες ήρθαν και συντάχθηκαν στις γραμμές της Χρυσής Αυγής. 
	Δεν υπήρξε ένας από εσάς, ούτε ένα κανάλι να πει μια λέξη για το γεγονός ότι έξι Βουλευτές σκυλεύτηκαν σε όλα τα κανάλια. Ντροπή σας, ψευτοδημοκράτες!
Δεν είχατε να πείτε ούτε μια λέξη.","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117046"," Παρακαλώ!
(Θόρυβος στην Αίθουσα)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117047"," Σκάσε, ρε!","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117048"," Άσ’ τον να μιλήσει!","ΧΡΗΣΤΟΣ ΠΑΠΠΑΣ",418
"117049"," Παρακαλώ, πιο ήρεμα!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117050"," Είναι ψέματα αυτά που είπα, κύριε Πρόεδρε;
(Θόρυβος στην Αίθουσα)","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117051"," Μη μιλάτε! Ξεφτιλισμένοι, βουλώστε το στόμα σας!","ΝΙΚΟΛΑΟΣ ΜΙΧΟΣ",326
"117052"," Μας πήγαν με τις χειροπέδες, παραβίασαν τα ανθρώπινα δικαιώματά μας. Τι κάνατε; Τίποτα! Εσείς το διατάξατε και το στήσατε. 
Βρίσκομαι σήμερα εδώ διότι λέτε ότι η δικαιοσύνη έκρινε. Λέτε ψέματα. Δεκάδες είναι οι δηλώσεις του ίδιου του Σαμαρά, «έβαλα τη Χρυσή Αυγή στη φυλακή», δεκάδες οι δηλώσεις πολιτικών του κόμματός σας, «βάλαμε τη Χρυσή Αυγή στη φυλακή». Δεν την έβαλε καμμία δικαιοσύνη. Το μόνο που έκαναν κάποιοι από τη δικαιοσύνη και κάποιοι από τις Αρχές Ασφαλείας ήταν να χαλκέψουν στοιχεία, όπως τα παρακάτω. 
Σας διαβάζω από το κατηγορητήριο: «Διαπιστώθηκαν τα εξής, σύμφωνα με την άρση του απορρήτου των τηλεφωνικών συνδέσεων: Από το σταθερό τηλέφωνο 210-6985121, το οποίο ανήκει στον κατηγορούμενο», δεν ανήκει στον κατηγορούμενο, είναι το σταθερό τηλέφωνο του τηλεφωνικού κέντρου της Χρυσής Αυγής, «προς τη σταθερή σύνδεση του Πατέλη, καθώς και από το τηλέφωνο του τελευταίου προς τη σταθερή σύνδεση 210-6985121 έγιναν δεκατρείς επαφές το πρωί της 19ης Σεπτεμβρίου.». 
Αγαπητοί κύριοι και αγαπητές κυρίες, ξέρετε τι συνέβαινε σε αυτό το γραφείο, από όπου υποτίθεται –και μου το προσάπτουν σαν απόδειξη ενοχής- ότι έκανα τηλέφωνο με εμπλεκόμενο στη δολοφονία Φύσσα; Εκείνην ακριβώς την ώρα στα γραφεία της Χρυσής Αυγής όχι απλώς ήμουν απών, αλλά ήταν εκεί η Αντιτρομοκρατική και ο εισαγγελέας νομικός και όμως αυτό το κουρελόχαρτο το λέτε κατηγορητήριο!
Συνεχίζω με εγκλήματα κομμάτων, εγκλήματα οπαδών κομμάτων, για τα οποία ποτέ, βεβαίως, δεν φυλακίσατε Βουλευτές του κόμματος. 
Όσον αφορά την υπόθεση Τεμπονέρα, μέλη της Νέας Δημοκρατίας δολοφόνησαν έναν άνθρωπο και όχι μόνο δεν εδιώχθη η ηγεσία του κόμματος και στέλεχος, αλλά και Βουλευτές σας υπερασπίστηκαν τους κατηγορούμενους στο δικαστήριο. Εκεί δεν υπήρχαν ηθικές αυτουργίες; Μόνο για μας υπάρχουν; 
Στην Καλαμάτα, τη δεκαετία του 1980, είχαν αναφερθεί τουφεκιές από μέρους οπαδών του ΠΑΣΟΚ, ροπαλιές από μέρους οπαδών της Νέας Δημοκρατίας. Δεν έγινε τίποτα! 
Ένας συνοδός του Κεφαλογιάννη στο Ηράκλειο πυροβολεί οπαδό του ΠΑΣΟΚ και τον δολοφονεί σε προεκλογική περίοδο. Δεν έγινε τίποτα! 
Και έρχομαι σε κάποιο άλλο έγκλημα, που σας είναι άγνωστο και ίσως να είναι και επίκαιρο λόγω του ανασχηματισμού. Το 1985 σε προεκλογική περίοδο ένα μέλος της νεολαίας της ΕΠΕΝ δολοφονεί στο χωριό Τραπεζοντή, έξω από τη Σπάρτη, κατόπιν πολιτικής διαμάχης έναν συγχωριανό του. Δεν θέλω να πω το όνομά του, καταδικάστηκε, τέλειωσε τη φυλακή, είναι ελεύθερος. Έχω, όμως, να πω το όνομα εκείνου που ήταν αρχηγός της νεολαίας της ΕΠΕΝ. Είναι ο Κοινοβουλευτικός σας Εκπρόσωπος, ο Μάκης Βορίδης! Εκεί δεν υπήρχαν ενοχές, δεν υπήρχε συλλογική ευθύνη!
Η Χρυσή Αυγή είναι θύμα μιας πολιτικής σκευωρίας. Ψάχνατε σαν γκάνγκστερ για οπλοστάσια, ψάχνατε για μαύρο χρήμα, δεν βρήκατε τίποτε. Κάποια όργανά σας έκαναν έρευνες σε σπίτια, ακόμα και σε μοναστήρια, και αυτές οι έρευνες δεν υπάρχουν καν στη δικογραφία, τις έχουν εξαφανίσει. 
Και έρχεστε μετά από έξι μήνες και λέτε ότι το οπλοστάσιο της Χρυσής Αυγής ήταν ένα κυνηγετικό όπλο και δύο πιστόλια που είχα εγώ στο σπίτι για την προσωπική μου ασφάλεια –ναι!- γιατί ήμουν θύμα, ήμουν στόχος τρομοκρατών και αυτό αποδείχθηκε δυστυχώς με θλιβερό τρόπο λίγο καιρό μετά με τη δολοφονία του Μάνου Καπελώνη και του Γιώργου Φουντούλη και δεν έχετε κάνει τίποτα ακόμα για να βρείτε τους ενόχους της στυγερής δολοφονίας τους. Πού είναι το μαύρο χρήμα; Πού είναι τα οπλοστάσιά σας; Πουθενά! 
Υπάρχει, όμως, το βίντεο Μπαλτάκου. Γιατί δεν το συζητάτε; Λέγατε ότι θα το συζητήσετε μετά το Πάσχα. Σήμερα κλείνετε τη Βουλή. Θα το συζητήσετε τον Σεπτέμβριο; Αυτό μού θυμίζει τους παλιούς χειμερινούς κινηματογράφους, που έλεγαν «ραντεβού τον Σεπτέμβριο». Τι φοβάστε; Γιατί δεν ανοίγετε το θέμα;
Εγώ γνωρίζω προσωπικά ότι αυτά που είπε ο Μπαλτάκος στον συναγωνιστή μου Κασιδιάρη είναι αληθινά, γιατί μου τα είχε πει και εμένα διά ζώσης. Τον Μπαλτάκο δεν τον ξέρει κανείς σας νωρίτερα απ’ ό,τι τον ξέρω εγώ. Εγώ γνώρισα τον Μπαλτάκο ως μαθητής σε εθνικιστικούς αγώνες το 1973 –το 1973!- στο γραφείο της ΕΟΚΑ Β΄ που αντιπροσώπευε τον Στρατηγό Γρίβα Διγενή και μετά στο εθνικιστικό κίνημα. Άλλωστε, τα γεγονότα που σας έχουν αναλυθεί αποδεικνύουν. Χαρακτηριστικό μάλιστα είναι ότι όποτε ήθελε να μου πει κάτι ο Τάκης Μπαλτάκος, για λόγους ασφαλείας, μου έλεγε να βγούμε στο μπαλκόνι, γιατί φοβόταν κοριούς και κάμερες. Αυτό, για να δούμε ποιανού τελικά είναι αυτό το βίντεο. 
Όμως, δεν είναι μόνο ο Μπαλτάκος. Μέσα στα δύο κινητά τηλέφωνα που μου κατέσχεσε η Αντιτρομοκρατική, όπου έχετε βγάλει του κόσμου τις λεπτομέρειες, υπήρχε ένα όνομα και κάποιες κλήσεις. Να σας το πω; Γεώργιος Μουρούτης! Ήταν και αυτός σε επαφές, καθώς και δύο Υπουργοί της Νέας Δημοκρατίας σε μυστικές επαφές εκτός των γραφείων της Βουλής. 
Ήθελαν να μας προσεταιριστούν, όπως έκαναν, και μη μου πείτε ότι είναι πρωτόγνωρο. Το έχουν κάνει πολλές φορές. Το έκαναν το 1977 με την Εθνική Παράταξη. Το έκαναν με την ΕΠΕΝ στις εκλογές του 1989-1990, όταν υπόσχοντο την αποφυλάκιση Παπαδοπούλου. Το έκαναν διαλύοντας τον Καρατζαφέρη. Το κάνουν και τώρα.
Κύριοι και κυρίες, είστε ένοχοι μίας πολιτικής σκευωρίας. Φτιάξατε κατηγορητήρια βλέποντας δημοσκοπήσεις και αυτό το αποδεικνύει και η πρόσφατη δήλωση του Δένδια ότι «αν δεν τους πιάναμε, θα ήταν στο 15%». Επειδή, λοιπόν, μας έβαλαν στη φυλακή, είμαστε στο 10%. 
Όμως, θέλω να σας δηλώσω ότι δεν τη φοβάμαι τη φυλακή. Είμαι υπερήφανος που διώκομαι για τις ιδέες μου! Οι χειροπέδες που μου βάζετε, για μένα είναι τίτλος τιμής! Για κάθε αγωνιστή, όπου και εάν ανήκει, ο οποίος αγωνίζεται για τις ιδέες, είναι τίτλος τιμής οι χειροπέδες.
Η δικογραφία, την οποία δεν γνωρίζετε ασφαλώς, συνεπτύχθη σε ένα πόρισμα, το οποίο παρέλαβαν όλοι οι Βουλευτές και είναι απόλυτα σχετικό. Έρχομαι, λοιπόν, στο σημερινό θέμα για την άρση της ασυλίας μας. Γράφει, λοιπόν, το πόρισμα –πέραν των τηλεφώνων- και να το καταλάβετε καλά: Με κατηγορούν ότι έκανα τηλέφωνο σε εμπλεκόμενους από το γραφείο μου, από το σταθερό τηλέφωνο, την ίδια στιγμή κατά την οποία στο γραφείο μου ήταν ο Εισαγγελέας Πρωτοδικών, νομικός, και η Αντιτρομοκρατική, η οποία έκανε έρευνα και υπάρχει και η έκθεση της έρευνας! Με κατηγορούν γι’ αυτό το πράγμα, ότι έκανα τηλέφωνα και ότι αυτό αποδεικνύει την εμπλοκή μου!
Έρχομαι, όμως, στο περίφημο πόρισμα που σας έστειλαν οι ανακρίτριες και ο εισαγγελέας, το οποίο λέει: «Εντός της ιδίας δεκαετίας, δηλαδή της δεκαετίας του ’80 –αυτά εις ό,τι αφορά την εγκληματική οργάνωση- η Χρυσή Αυγή μετεξελίχθηκε σε πολιτικό σχηματισμό, ο οποίος αυτοπροσδιορίζεται ως πατριωτικός-εθνικιστικός, χωρίς να έχει υποβληθεί οποιοδήποτε καταστατικό ή ιδρυτική πράξη αυτής.». Αυτό σάς λέει, ότι δηλαδή δεν είχαμε κάνει ιδρυτική πράξη τη δεκαετία του ΄80. 
Ε, λοιπόν, σας λέει ψέματα. Σας έστειλε αυτό εδώ το κουρελόχαρτο για να μας καταδικάσετε και σας λέει ψέματα. Για του λόγου το αληθές, σας διαβάζω –εδώ είναι- την επίσημη απόφαση με αριθμό 65/2014 του Αρείου Πάγου, Α΄ Πολιτικό Τμήμα: «Η σύννομη ίδρυση του εν λόγω πολιτικού κόμματος με επίδοση της από 14-2-1983 δήλωσης του αρχηγού του Νικολάου Μιχαλολιάκου προς τον Εισαγγελέα του Αρείου Πάγου, επίσης διαβιβασθείσα, όπως προαναφέρθηκε, στο παρόν δικαστήριο, καθώς επίσης και με τη νομότυπη γνωστοποίηση προς τον Εισαγγελέα του Αρείου Πάγου του ονόματος, του εμβλήματος, της έδρας και του καταστατικού του.».
Αυτό εδώ είναι το αληθινό καταστατικό της Χρυσής Αυγής, όχι το ψεύτικο που περιφέρουν οι φυλλάδες και τα κανάλια της διαφθοράς, οι πορνοβοσκοί που κάνουν τους ενημερωτές και μετά τη μία το βράδυ εσείς, η εξουσία, είστε αγκαλιά με όλους αυτούς τους διεφθαρμένους της πλουτοκρατίας που έχουν τα κανάλια και κάνουν πλύση εγκεφάλου στον ελληνικό λαό.
Τι να πει κανείς για τον πολιτικαντισμό σας; Τι να πει; Μοιράσατε λεφτά με το περίφημο βοήθημα λίγες μέρες πριν από τις εκλογές και λίγες μέρες μετά τις εκλογές στέλνετε εκκαθαριστικά και σε αυτούς που δώσατε 500 ευρώ ζητάτε 1.000. Ούτε ο Μαυρογιαλούρος! Και ο Μαυρογιαλούρος είχε φιλότιμο!
Είχαμε πρόσφατα εκλογές. Είπατε ότι αυτές οι εκλογές είναι δημοψήφισμα. Ε, λοιπόν, το δημοψήφισμα έγινε και πήρατε μόνο 31%, δηλαδή 2% λιγότερο από όσο είχε πάρει ο Κωνσταντίνος στο δημοψήφισμα του 1974. Φύγετε! Είστε επικίνδυνοι για τον τόπο.
Πραγματικά απορώ με την αριθμητική του Καραγκιόζη που χρησιμοποιείτε. Χρησιμοποιείτε την αριθμητική που χρησιμοποιεί ο Καραγκιόζης με τον Χατζηαβάτη. Λέτε: 23+8=31. Ποιος σας το είπε αυτό, αγαπητοί; Ας κατεβαίνατε μαζί σε ένα κόμμα, για να έχετε 31%. Το 8% που ψήφισε την Ελιά, θα την ψήφιζε, αν ήταν μαζί με τη Νέα Δημοκρατία; Και το 23% που ψήφισε τη Νέα Δημοκρατία, θα την ψήφιζε, αν ήταν μαζί με το ΠΑΣΟΚ; 
Έπειτα, συγκρίνετε αυτό το 31% με το 27% του ΣΥΡΙΖΑ. Το 9,5% της Χρυσής Αυγής πού είναι; Στα αζήτητα; Εναντίον σας είναι. Και το 6% του ΚΚΕ τι είναι; Κατά της Κυβερνήσεώς σας είναι. Και το 3,5% των ΑΝΕΛ τι είναι; Εναντίον σας. Είστε μία θλιβερή Κυβέρνηση μειοψηφίας, που πρέπει να πέσει.
Επί προσωπικού, με έχετε άδικα οκτώ ολόκληρους μήνες και έξι ημέρες στη φυλακή. Θα σας πω έναν στίχο. «Χαρές και πλούτη αν χαθούν και τα βασίλεια και όλα, δεν είναι τίποτα, αν στητή μένει η ψυχή και ολόρθη.».
Η ψυχή μου μένει στητή και ολόρθη. Είμαι αμετανόητος και Χρυσαυγίτης και δεν μπορείτε να μου λυγίσετε την ψυχή ό,τι και αν κάνετε! Να σας πω κάτι; Για τις ιδέες μου είμαι πρόθυμος να πάω και φυλακή και να πεθάνω ακόμη. Εσείς, οι περισσότεροι από εσάς της κυβερνητικής πλειοψηφίας, για ένα άδειο πουκάμισο, για μια καρέκλα, ψηφίζετε νομοσχέδια που δεν πιστεύετε, ψηφίζετε νομοσχέδια που ξεπουλάνε την πατρίδα! 
Καλώ από το Βήμα αυτό, την ώρα αυτή που καταρρέει στην πραγματικότητα το σάπιο και διεφθαρμένο καθεστώς σας, τις πεντακόσιες τριάντα έξι χιλιάδες υπερήφανους Έλληνες και Ελληνίδες να δώσουν τον αγώνα τον καλό, για να πέσει η αντεθνική σας Κυβέρνηση!
(Όρθιοι οι Βουλευτές της Χρυσής Αυγής χειροκροτούν ζωηρά και παρατεταμένα)","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117053"," Η δεύτερη υπόθεση αφορά τον συνάδελφο κ. Ιωάννη Λαγό. 
Θέλει κάποιος συνάδελφος τον λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117054"," Εγώ, κύριε Πρόεδρε.","ΙΩΑΝΝΗΣ ΛΑΓΟΣ",274
"117055"," Ορίστε, κύριε συνάδελφε, έχετε τον λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117056"," Μετά από οκτώμισι μήνες βρισκόμαστε πάλι εδώ μέσα, στο άντρο της ψευτοδημοκρατίας σας. Σαν «δημοκράτες» που είστε, γιατί έχετε θεωρεία κλειστά και έχετε επιτρέψει μόνο σε δημοσιογράφους να φέρουν κάμερες; Γιατί δεν αφήσατε τον κόσμο να έρθει, «δημοκράτες»; Τι φοβάστε; 
Πριν από οκτώμισι μήνες, ένα Σάββατο, στις 28 Σεπτέμβρη, μας βάλατε χειροπέδες και μας περιφέρατε γύρω-γύρω αλυσοδεμένους, νομίζοντας ότι αυτό που θα κάνετε, θα μας κάνει να φοβηθούμε, νομίζοντας ότι αυτό που κάνατε, θα μας κάνει να πούμε ότι δεν είμαστε Χρυσαυγίτες, ότι δεν είμαστε εθνικιστές, ότι δεν είμαστε πατριώτες. 
Σας είχα κάποτε μέσα από εδώ, από τη Βουλή –σας το έχουμε πει και άλλες φορές- ότι μπλέξατε άσχημα μαζί μας. Δεν είμαστε σαν αυτούς με τους οποίους συναναστρέφεστε. Δεν είμαστε σαν αυτούς με τους οποίους έχετε τις επαφές σας. Είμαστε άλλοι άνθρωποι, υπερήφανοι, τίμιοι και πάνω απ’ όλα πιστοί σε ό,τι κάνουμε. 
Μας περιφέρατε λοιπόν πέντε-έξι μέρες και μας δείχνατε, με τις αντιτρομοκρατικές, με τζιπ, σαν να ήμασταν οι χειρότεροι κακούργοι που υπήρχαν, ενώ οι χειρότεροι κακούργοι που υπάρχουν είναι έξω και κάποιοι και εδώ μέσα. Έπρεπε να έχετε ατράνταχτα στοιχεία και να μας οδηγήσετε μετά από λίγο καιρό σε μια δίκη στην οποία θα μας καταδικάσετε, σε μια δίκη στην οποία θα αποδειχθούν αυτά τα στοιχεία και με τα οποία θα γλιτώνατε και το ρεζιλίκι που πάθατε τώρα, στις ευρωεκλογές, γιατί πρόκειται για ρεζιλίκι αυτό που πάθατε, με το 9,5% που σας έφτυσε κατάμουτρα, το οποίο θα ήταν πολύ περισσότερο.
Πού είναι, λοιπόν, αυτά τα στοιχεία σας; Εμείς περιμένουμε τη δίκη μας. Αλλά να σας πω κάτι; Κι ακούστε το εδώ πέρα όλοι: Δίκη δεν θα γίνει, γιατί, αν κατέβουμε στο δικαστήριο με αυτά τα δήθεν ενοχοποιητικά στοιχεία που έχετε εις βάρος μας, θα γελάσει ο κάθε πικραμένος. Είναι τέτοια η κακοήθειά σας, η κακεντρέχειά σας, το μίσος σας απέναντί μας, που δεν καθίσατε καν να το στήσετε με λίγη σοβαροφάνεια. Στήσατε ένα γελοίο πράγμα. 
Διάβασε εδώ λίγο πριν ο Αρχηγός μου κάποια πράγματα από το πόρισμα, τα οποία βιαστήκατε να τα κάνετε, βασιζόμενοι σε τι; Στο ότι θα τρομοκρατηθούν οι Χρυσαυγίτες, θα τρομοκρατηθούν οι συναγωνιστές μας που είναι έξω, θα κλείσουν οι τοπικές μας, δεν θα ψηφιστεί η Χρυσή Αυγή και θα διαλύσουμε. Πόσο έξω πέφτετε για άλλη μία φορά! Σας λυπάμαι. 
Εκείνην την ημέρα μπήκαν μέσα στο σπίτι μου και έκαναν έρευνα η Αντιτρομοκρατική, πάμπολλοι πάνοπλοι αστυνομικοί και βρέθηκε ένα όπλο, ένα πιστόλι, που, ναι, το έχω για τη σωματική μου ασφάλεια. Το είχα μέσα στο σπίτι μου. Γι’ αυτό, λοιπόν, το πιστόλι που έχει βρεθεί, με κατηγορείτε τώρα εμένα ότι με αυτό τροφοδοτούσα τη δήθεν εγκληματική οργάνωση Χρυσή Αυγή και ότι με αυτό κάναμε εγκλήματα. Mε το ένα πιστόλι που βρέθηκε σε εμένα!
Α, ξέχασα να πω, επειδή ήταν εδώ και ο «Σέρλοκ Χόλμς» του Κοινοβουλίου, ο Τριαντάφυλλος, ο Βουλευτής του ΠΑΣΟΚ, ότι με κατηγόρησε γιατί είχα –λέει- και δύο φωτοβολίδες. Αυτή είναι η κατάντια σας. Εμένα, που μου είχατε σούρει τόσα πολλά για τόσους μήνες, με κατηγορείτε τελικά γιατί είχα ένα πιστόλι –το οποίο, ναι, είχα στο σπίτι μου και νομίζω ότι πολλοί από εσάς θα έχετε για τη νόμιμη ασφάλειά σας- και γιατί είχα δύο φωτοβολίδες. 
Εδώ να σταθώ όμως στο γεγονός ότι την επόμενη ημέρα από την έρευνα μπήκε κλιμάκιο της Αντιτρομοκρατικής δεύτερη φορά στο σπίτι μου, το διέλυσαν, έσπασαν τοίχους, τζαμαρίες, ένα μικρό κηπάκι που έχω εκεί το διέλυσαν με μηχανήματα, με ανιχνευτές μετάλλου και δεν βρέθηκε τίποτα. Στοιχεία έχω να δώσω σε οποιονδήποτε θέλει και φωτογραφίες από το σπίτι μου και υπήρχαν και αυτόπτες μάρτυρες, γείτονές μου. 
Αυτό όμως στη δικογραφία δεν υπάρχει. Αυτή η εισβολή που έκανε η συμμορία εκείνο το βράδυ στο δικό μου το σπίτι –που εγώ είμαι ο εγκληματίας, αλλά αυτοί μπήκαν παράνομα και δεν βρήκαν τίποτα- στη δικογραφία δεν υπάρχει. Κοιτάξτε το, λοιπόν, να δείτε αν λέμε αλήθειες ή αν λέμε ψέματα. 
Πάμε λίγο στη δολοφονία του Κερατσινίου. Στις 28 του Σεπτέμβρη, που με περιφέρατε μαζί με όλους τους συναγωνιστές μου σιδηροδέσμιο, η κατηγορία που υπήρχε εις βάρος μου είναι ότι εγώ είχα δώσει εντολή στον Πατέλη για να δώσει εντολή στον επόμενο, για να δώσει εντολή στον μεθεπόμενο να σκοτωθεί ο Φύσσας. Γι’ αυτό με φέρνατε εδώ πέρα και με είχατε και με περιφέρατε. 
Θα σας διαβάσω τι είπε η Ανακρίτρια Κλάπα στην αίτηση αποφυλάκισής μου που έκανα, ενώ με γυροφέρνατε και με βάλατε φυλακή γιατί –τάχα- είχα δώσει εντολή. Ακούστε, λοιπόν, τι λέει η ίδια η Ανακρίτρια, η οποία είναι σφοδρός πολέμιός μας. «Το γεγονός ότι ο αιτών κατηγορούμενος», εγώ, «ενδεχομένως να αγνοούσε την εγκληματική ενέργεια του Γεωργίου Ρουπακιά ουδόλως τον απεμπλέκει.». Ξέρετε γιατί; Λόγω της ιδιότητάς μου ως περιφερειάρχη. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Άρα δεν τιμωρούμαι για καμμία ηθική αυτουργία –που φυσικά και δεν υπάρχει-, αλλά τιμωρούμαι γιατί είμαι Βουλευτής Β΄ Πειραιώς της Χρυσής Αυγής και γιατί είμαι περιφερειάρχης της Χρυσής Αυγής. Τιμή μου μεγάλη φυσικά είναι αυτή και δεν το συζητάω. 
Απλά αυτά δεν τα λέω για να ακούσετε εσείς τόσο πολύ. Δεν λαμβάνω και σοβαρά υπ’ όψιν μου την άποψή σας. Τα λέω για να τα ακούσει ο ελληνικός λαός, να μάθει μετά από οκτώμισι μήνες τι στην πραγματικότητα έχει συμβεί και γιατί είμαστε εμείς εδώ πέρα μέσα, όχι λοιπόν για ηθική αυτουργία –που φυσικά δεν υπήρξε ποτέ- αλλά γιατί είμαι περιφερειάρχης της Χρυσής Αυγής. 
Πάμε λίγο παρακάτω. Εμείς θέλουμε να αποδειχθεί στο συγκεκριμένο έγκλημα ποιος φταίει και να δούμε αν όλα αυτά που έχουν ακουστεί αυτούς τους μήνες είναι αληθινά. Θα σας πω ένα μικρό παράδειγμα μόνο. Κάποιοι και κυρίως οι αξιωματικοί της Αντιτρομοκρατικής κάνουν ό,τι μπορούν για να μην μαθευτεί η αλήθεια. 
Μα είπαν ότι η δολοφονία έγινε στον αριθμό 62 της Παναγή Τσαλδάρη στο Κερατσίνι. Η Αντιτρομοκρατική έχει πάρει τα βίντεο από τα νούμερα 142, 138 και 126. Από τα νούμερα 58 και 62 δεν έχει πάρει τα βίντεο. Δεν είναι λίγο αστείο;
Όμως, θα σας πω εγώ τι έχει γίνει εδώ πέρα. Τα στοιχεία είναι στη διάθεσή σας ανά πάσα ώρα και στιγμή. Η πρώτη κυρία που έχει το μαγαζί λέει ότι «η κάμερα καταγράφει, εν συνεχεία αυτά διαγράφονται αυτόματα το πολύ μετά την πάροδο πέντε ημερών και αρχίζει πάλι η καταγραφή». Αυτό είναι ένα γεγονός, το οποίο νομίζω ότι ξέρουμε σχεδόν όλοι όσοι ασχολούμαστε.
Η Αντιτρομοκρατική, λοιπόν, θα έπρεπε να έχει πάει μέσα σε διάστημα πέντε ημερών και να έχει πάρει αυτά τα βίντεο. Τι λέει, λοιπόν, η μάρτυς στη συνέχεια; Λέει: «Επισημαίνω ότι η Αστυνομία ήρθε μία εβδομάδα μετά το περιστατικό με επικεφαλής τον Αρχηγό της Αστυνομίας. Τους είπα ότι το πιθανότερο είναι να έχουν διαγραφεί όσα είχε καταγράψει η κάμερα, όπως και είχε συμβεί πράγματι.».
Πάμε στο δεύτερο μάρτυρα, στον αριθμό 58. Αυτός ο μάρτυρας είναι λίγο πιο δασκαλεμένος και λέει: «Όχι. Το μαγαζί μου ποτέ δεν διέθετε εξωτερικές κάμερες καταγραφής. Το κατάστημά μας ούτε εσωτερικά ούτε εξωτερικά διέθετε κάμερες».
Εμείς έχουμε φωτογραφία στις 18 του μηνός, το βράδυ της δολοφονίας, από δημοσιογράφους που είχαν πάει εκεί να καταγράψουν το γεγονός. Υπάρχει το συγκεκριμένο κατάστημα με δύο κάμερες ασφαλείας. Όλα αυτά είναι στη διάθεσή σας.
Πάμε παρακάτω, γιατί έχουμε πολλά. Σας λέμε κάποια από τα λίγα. Πού να πάμε σε δίκη να δείτε τι έχει να γίνει! Θα σας ξευτιλίζουμε πανευρωπαϊκά για δύο μήνες!
Με κατηγορούν εμένα για κάποια πράγματα και μου λένε για κάποια μηνύματα που είχα ανταλλάξει ή για κάποιες τηλεφωνικές συνομιλίες που είχα με συγκατηγορούμενούς μου. Ζήτησα από την πρώτη ημέρα να γίνει άρση του τηλεφωνικού μου απορρήτου και να βγουν τα μηνύματα, τα οποία έχω ανταλλάξει στις 17 Σεπτεμβρίου, για να φανεί αν εγώ είχα καμμία σχέση με το γεγονός ή το οτιδήποτε. Τι πιο εύκολο να γίνει!
Από την Αντιτρομοκρατική είπαν –και, φυσικά, συμφώνησαν και οι ανακρίτριες και όλοι μέσα σ’ αυτό το κολπάκι- ότι αυτό δεν γίνεται, δηλαδή να βγουν μηνύματά μου από τις 18 του μηνός. Όμως για το συγκατηγορούμενό μου Καζατζόγλου υπάρχει μήνυμα στη δικογραφία από τις 15 του μηνός, που αφορά άλλο περιστατικό. Εμένα γιατί δεν βγαίνουν τα μηνύματά μου στις 17 και 18 του μηνός να αποδειχθεί τι διάλογο έχω κάνει, με ποιον έχω κάνει εκείνη την ημέρα και τι άσχετα θέματα έχω συζητήσει;
Επίσης, αναφέρω κάτι άλλο: Για το συγκατηγορούμενό μου Γιώργο Πατέλη –που κι αυτόν άδικα τραβολογάτε- έχουν βγει τα μηνύματά του στις 12, στις 11, στις 10 Σεπτεμβρίου, κάπου εκεί, αλλά όχι στο περιστατικό φυσικά. Αν εμφανίζονταν αυτά τα μηνύματα, που δεν έχουν καμμία σχέση, δεν θα ήμασταν εδώ πέρα. Υπάρχουν, όμως, μηνύματά του στις 10, 11 και 12, κάτι άσχετα μηνύματα. Δικά μου μηνύματα η Αντιτρομοκρατική έβγαλε τον Ιούνιο του 2013, όταν εγώ φώναζα από την πρώτη στιγμή να βγουν μία ημέρα, δύο ημέρες πριν από τη δολοφονία του Φύσσα. Γιατί δεν έγινε αυτό και μου έβγαλαν τον Ιούνιο μηνύματα;
Επαναλαμβάνω ότι όποιος έχει αμφιβολίες γι’ αυτά που λέω, μπορώ να του τα δώσω ανά πάσα ώρα και στιγμή να τα δει μόνος του.
Επίσης, υπάρχει ένα περιστατικό, ένα μήνυμα που δείχνει ότι εγώ ανταλλάσσω μηνύματα με τον Πατέλη στις 12 του μηνός, που έχει γίνει το επεισόδιο με το ΠΑΜΕ στο Πέραμα. Μόνο που και εδώ οι ανακρίτριες και ο εισαγγελέας, αυτό το «τρίο Στούτζες» που ανέλαβαν να μας βάλουν φυλακή, έχουν κάνει πάλι ένα λάθος. Δείχνει ένα μήνυμά μου με τον Πατέλη –που και καλά έχει σχέση με το περιστατικό- το οποίο είναι στις 23.56΄ τη νύχτα και αφορά κάτι άλλο.
Σύμφωνα με τη δικογραφία και τις μαρτυρίες των εμπλεκομένων σε αυτό το περιστατικό, η συμπλοκή ξεκίνησε γύρω στις 00.10΄ και κράτησε κανένα δεκάλεπτο ακόμα, δηλαδή πήγε γύρω στις 00.20΄. Εγώ, όμως, έχοντας μαντικές ικανότητες, έχω στείλει στις 23.55΄ μήνυμα και λέω τι έχει γίνει, ότι πήραν –και καλά– ένα καλό μάθημα σήμερα.
Έχετε μαζέψει όλα τα ψέματα και τα έχετε βάλει μέσα σε μια χύτρα ταχύτητας. Προσπαθείτε να τα ανακατώσετε και δεν σας βγαίνει τίποτα.
Θα σας πω και κάποια πράγματα, για να καταλάβετε την εμπάθεια της Ανακρίτριας Κλάπα και της Ανακρίτριας Δημητροπούλου και, φυσικά, του Εισαγγελέα Ντογιάκου.
Στις 14 Μαρτίου πηγαίνει να απολογηθεί ο συγκατηγορούμενός μου Αναστάσιος Πανταζής για την υπόθεση του επεισοδίου με το ΠΑΜΕ στο Πέραμα.
Η ίδια ανακρίτρια προσπαθεί να τον πιέσει και του λέει επί λέξει: «Πες μας ότι σου έδωσε εντολή ο Λαγός και σε αφήνω ελεύθερο». Το γεγονός καταγγέλλεται από τον Αναστάσιο Πανταζή και από το συνήγορό του, που ήταν μέσα εκείνη την ώρα.
Στις 9 του μηνός, δηλαδή στις 9 Απριλίου κάνω μήνυση. Τι πιο λογικό και τι πιο σωστό να καλέσουν τον Πανταζή και το συνήγορό του, να δούμε ποιος λέει αλήθεια, να δούμε ποιος λέει ψέματα! Η μήνυση αυτή, που την κατέθεσα στην Εισαγγελία του Αρείου Πάγου, εξαφανίστηκε, δεν υπάρχει. Την έβαλαν στο αρχείο, έσβησε. Δεν ενδιαφέρονται. Μα, πώς να ενδιαφερθούν;
Νομίζω ότι καταλαβαίνετε όλοι πολύ καλά το τι έχει συμβεί.
Έρχεται για να συμπληρώσει τα τεκταινόμενα αυτά ο κ. Κούγιας χθες, που έχει πάει με τον κ. Μπούκουρα –που ξέρει ποιες είναι οι σχέσεις μας με τον κ. Μπούκουρα– και λέει ο δικηγόρος του ότι πιέστηκε ο μάρτυρας να δώσει συγκεκριμένα ονόματα ανθρώπων.
Τι άλλο πρέπει να γίνει για να καταλάβουμε ότι εδώ υπάρχει μια συμμορία, που έχει υποδυθεί τον ρόλο των ανακριτριών, των εισαγγελέων, των αστυνομικών; Τι άλλο πρέπει να γίνει;
Εν συνεχεία, υπάρχει στις σελίδες 55 και 56 του πορίσματος –να σας το δώσω να το διαβάσετε όποιοι θέλετε– μία κατάθεση του Δημάρχου Νίκαιας-Αγίου Ιωάννη Ρέντη, του κ. Ιωακειμίδη. Ο κ. Ιωακειμίδης, φυσικά, δεν πρόσκειται στο χώρο μας. Έχει δώσει μία δισέλιδη κατάθεση.
Αυτήν τη δισέλιδη κατάθεση στο πόρισμα που σας έχει στείλει η Κλάπα την έχει όλη μέσα, εκτός από ένα σημείο. Έχει δύο σελίδες στο πόρισμά της. Ξέρετε τι δεν έχει μόνο; Δεν έχει την εξής φράση: «Σε καμμία από τις δράσεις αυτές όπου κατέβηκε η Χρυσή Αυγή στην Νίκαια δεν έγιναν επεισόδια, καμμία φορά από αυτές». Αυτή τη φράση το πόρισμα δεν την έχει μέσα. Αυτή είναι η αντικειμενικότητα με την οποία αντιμετωπίζει την υπόθεση.
Έχουμε να σας πούμε πάρα πολλά. Δεν θέλω να συνεχίσω άλλο. Σας είπα μόνο πέντε-έξι επιγραμματικά. Να δείτε τι άλλα έχουμε ακόμα. Θα σας πω απλά ότι μέχρι τώρα αυτά δεν είχαν ακουστεί. Ακούστηκαν σήμερα στο ελληνικό Κοινοβούλιο. Από δω και πέρα θα ακούγονται και στο Ευρωπαϊκό Κοινοβούλιο και αν έχετε τα κότσια –εγώ αυτό θα σας πω– πηγαίνετέ μας σε δίκη, να ακουστούν αυτά που έχουμε να πούμε εμείς και αυτά που έχουν να πουν οι κατήγοροί μας.
Επίσης, θέλω να δώσω τα συγχαρητήριά μου σε όλους τους συναγωνιστές μου, σε όλους τους χρυσαυγίτες και τις χρυσαυγίτισσες, σε όλους τους παράνομα διωκόμενους στις φυλακές του Μαλανδρίνου, στις φυλακές του Δομοκού, της Κορίνθου, της Λάρισας, του Ναυπλίου, στις γυναικείες φυλακές του Ελαιώνα στη Θήβα. Όλοι αυτοί δίνουν το παράδειγμα για όλους εμάς. Σε όλους αυτούς έχω να δώσω συγχαρητήρια μέσα από την καρδιά μου. Θέλω να πω ότι η Χρυσή Αυγή, φυσικά, δεν πρόκειται να σβήσει ποτέ. Αυτό αποδείχθηκε περίτρανα. Θέλω να τους δώσω τις ευχαριστίες μου για όλο αυτό που έκαναν, για το ότι έφτυσαν στα μούτρα σας όλο το σύστημα το οποίο εσείς εκπροσωπείτε.
Θέλω στο τέλος να πω ότι είμαι πολύ τυχερός που έχω αυτήν την γυναίκα για μητέρα μου και είμαι πολύ ευτυχής που έχω αυτήν την κοπέλα για σύντροφό μου, οι οποίες τράβηξαν όλο αυτό το διάστημα όσα δεν έχει τραβήξει άνθρωπος, μόνο και μόνο γιατί είναι δικοί μου άνθρωποι. Τίποτα άλλο.
(Χειροκροτήματα από την πτέρυγα της Χρυσής Αυγής)","ΙΩΑΝΝΗΣ ΛΑΓΟΣ",274
"117057"," Η τρίτη υπόθεση αφορά τον συνάδελφο κ. Χρήστο Παππά.
Θέλετε τον λόγο, κύριε συνάδελφε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117058"," Μάλιστα, κύριε Πρόεδρε.","ΧΡΗΣΤΟΣ ΠΑΠΠΑΣ",418
"117059"," Ορίστε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117060"," Κατ’ αρχάς, θέλω να μοιραστώ μαζί σας την ευτυχία που νιώθω, να είμαι και να ζω σε μια χώρα όπου οι Χριστοφοράκος, Καράβελας, Γιάννος Παπαντωνίου, Καχριμάκης, Τσουκάτος, Κοντομηνάς –ξέρετε, αυτός ο καναλάρχης που ευθύνεται και για τις τηλεδίκες της Χρυσής Αυγής που γίνονται στο κανάλι του– όλοι οι καταδικασθέντες-στελέχη της Νέας Δημοκρατίας για το δομημένο ομόλογο, και μάλιστα με την κατηγορία και για συμμετοχή σε εγκληματική οργάνωση, ο Φλώρος και οι υπόλοιποι εμπλεκόμενοι στο σκάνδαλο «ENERGA» και «HELLAS POWER», με συνηγόρους μάλιστα τους κ.κ. Βορίδη και Μαρκογιαννάκη, όλοι αυτοί και πόσοι άλλοι κυκλοφορούν ελεύθεροι.
Την ίδια στιγμή ο Αρχηγός, ο Γενικός Γραμματέας δηλαδή της τρίτης πολιτικής δύναμης του τόπου, ο Κοινοβουλευτικός Εκπρόσωπος –ο υποφαινόμενος– και άλλοι Βουλευτές βρίσκονται φυλακή. Αυτό είναι κράτος! Κράτος δικαίου! Η χώρα του success story, όπου όλα είναι δυνατά, ακόμα και το πρωτογενές πλεόνασμα. Η χώρα, η μπανανία δηλαδή, της συγκυβέρνησης, η στυγνή μερκελική δικτατορία, που φοράει ως μανδύα –ένα φύλλο συκής, όπως ακούστηκε– την τσαλακωμένη και υποτιθέμενη κοινοβουλευτική λειτουργία και διαδικασία, την υποτιθέμενη απρόσκοπτη και ανεξάρτητη λειτουργία της δικαιοσύνης.
Δεν θα επεκταθώ στα της κ. Τρουπή, της Εισαγγελέως των φυλακών. Αναφέρθηκε ο Αρχηγός μας. Έχω να πω μόνο ότι αυτή η γυναίκα με άνωθεν εντολές κατεξευτελίζει το δίκαιο, τη δικαιοσύνη, με άνωθεν εντολές αυτοαναιρεί τον εαυτό της. Την ίδια στιγμή που δεν μας δίνει άδεια για οποιαδήποτε κοινοβουλευτική διαδικασία, βάσει του άρθρου 57 του Σωφρονιστικού Κώδικα, έρχεται μόλις εχθές να πει ότι υπάρχει η έκτακτη ανάγκη και σας δίνω άδεια να παραστείτε στη Βουλή.
Τις είχα μαζί μου τις αποφάσεις. Όμως, θα τις δημοσιεύσω και στις εφημερίδες μας, στη «ΧΡΥΣΗ ΑΥΓΗ» και «ΕΜΠΡΟΣ». Θα τις καταθέσω στα Πρακτικά. Θα καταθέσω τις τρύπιες αποφάσεις της κ. Τρουπή.
Τέτοια δικαιοσύνη τέρας θέλετε για την Ελλάδα; Μάλλον, τέτοια δικαιοσύνη τέρας φτιάξατε στην Ελλάδα.
Επιπροσθέτως και προτού μπω στην ουσία, θέλω να καταγγείλω τη σημερινή διαδικασία ως παράνομη και αντισυνταγματική. Παραβιάζετε τον Κανονισμό της Βουλής και το άρθρο 62 του Συντάγματος, όπου λέει: «Η άδεια για την άρση της ασυλίας θεωρείται ότι δεν δόθηκε, αν η Βουλή δεν αποφανθεί μέσα σε τρεις μήνες, αφότου η αίτηση του Εισαγγελέα για δίωξη διαβιβάστηκε στον Πρόεδρο της Βουλής». Και παρακάτω υπάρχει το άρθρο 71 που καθορίζει πότε έχουμε διακοπές και Τμήμα Διακοπών της Βουλής. Πάντως, σίγουρα δεν έχουμε διακοπές για διακοπές του Πάσχα ή για εκλογές!
Έχω εδώ ερμηνείες συνταγματολόγων -όχι χρυσαυγιτών: Πέτρος Παραράς από το 1985, Δημήτρης Τσάτσος από το 1993, Κώστας Μαυρίας από το 2004, Ευάγγελος Βενιζέλος από το 2008. Εδώ είναι, τα καταθέτω για τα Πρακτικά.
(Στο σημείο αυτό ο Βουλευτής κ. Χρήστος Παππάς καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Αποφάσισε έτσι στη Διάσκεψη των Προέδρων, με έναν ψευδοτσαμπουκά –θα έλεγα– που τον διακρίνει, ο Πρόεδρος της Βουλής, όπου ξεκάθαρα είπε «κάντε ένσταση», όταν καταγγείλαμε το αντισυνταγματικό της διαδικασίας.
Και τι έρχεται; Διαβάζω από την «ΕΦΗΜΕΡΙΔΑ ΤΩΝ ΣΥΝΤΑΚΤΩΝ», η οποία δεν πρόσκειται στη Χρυσή Αυγή, στις 30 Μαΐου 2014: «Αν κατά τη διάρκεια της δίκης η Χρυσή Αυγή καταθέσει σχετική ένσταση, την τελική απόφαση θα λάβει το δικαστήριο. Στο παρελθόν αντίστοιχη ένσταση είχε καταθέσει σε υπόθεσή του, ο πρώην Βουλευτής Παναγιώτης Μαντούβαλος και είχε γίνει δεκτή.».
Έχουμε λοιπόν να κάνουμε με μία βεβαιωμένη παρανομία. Υπάρχει δεδικασμένο. Παρ’ όλα αυτά, η παρανομία, για τον κ. Μεϊμαράκη θα πρέπει να επαναληφθεί.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κλείστε το κουδούνι, κύριε Πρόεδρε, δεν υπάρχει θέμα.
Ως πότε, κύριοι της κυβερνητικής μειοψηφίας, της μονόφθαλμης κυβερνητικής μειοψηφίας, της τυραννίας αυτής, θα εξευτελίζετε τη δικαιοσύνη; Έχετε χάσει τη λαϊκή εντολή. Έχετε απωλέσει την πραγματική δεδηλωμένη του ελληνικού λαού. Έχετε στη φυλακή, με εντολή Σαμαρά, τον Αρχηγό και τους Βουλευτές του τρίτου πολιτικού κόμματος. Αυτήν την εκτροπή, αυτήν την παρανομία, αυτήν την κακοήθεια μόνο νοσηροί νεοδημοκρατκοί εγκέφαλοι θα μπορούσαν να επινοήσουν.
Επινοήσατε μια δίωξη εναντίον ενός νόμιμου πολιτικού κόμματος, ενός νόμιμου πολιτικού κινήματος, το οποίο συμμετέχει στις εκλογές νόμιμα, με νόμιμες διαδικασίες, με απόφαση του Ανώτατου Δικαστηρίου της χώρας, που είναι ο Άρειος Πάγος.
Άρα τι άλλο θέλετε για να αποδειχθεί ότι εδώ έχουμε να κάνουμε με μία πολιτική δίωξη; Υπάρχει πολιτική δίωξη, όσο υποκριτικά και αν εσείς παραπλανάτε τον ελληνικό λαό στα διάφορα κανάλια κάθε βράδυ.
Υπάρχει ομολογία, ομολογίες στελεχών σας. Και δεν αναφέρομαι στην περίφημη ομολογία Μπαλτάκου, την οποία πεισματικά αρνείστε να φέρετε στην Ολομέλεια. Υπάρχει η πρόσφατη, πρωτοφανής ομολογία του άμεσα εμπλεκόμενου στην υπόθεση της διώξεώς μας, του ομιλητικότατου στα τηλέφωνα, του αρχιερέα της διαπλοκής, του αρχιερέα της διαπλοκής στη δικαιοσύνη, του, δυστυχώς, Υπουργού Δικαιοσύνης. Υπάρχει ομολογία.
Πηγή είναι το Αθηναϊκό και Μακεδονικό Πρακτορείο Ειδήσεων, όπου υπάρχει ομιλία Αθανασίου στην Πάτρα για τη Χρυσή Αυγή. Διαβάζω: «Αυτό που είπα πολλές φορές –και το ξαναλέω– είναι ότι όλοι όσοι παραπέμπονται στη δικαιοσύνη και ειδικά σε αυτήν την περίπτωση που είναι πολιτικά πρόσωπα, θα έχουν μια δίκαιη πολιτική δίκη».
Ακούσατε καλά; «Πολιτική δίκη»! Υπάρχει πολιτική δίκη στην Ελλάδα; Ας κάνετε, λοιπόν, εσείς, οι περίφημοι δημοκράτες, και δικαστήριο σε στάδιο, όπως έγινε πρόσφατα στην Κίνα, την κομμουνιστική Κίνα. Ο Θεός να την κάνει κομμουνιστική! Ας το κάνετε έτσι λοιπόν.
Και έρχεται και ο έτερος Καππαδόκης, ο κατά δική του ομολογία φίλος των τεκτόνων, ο γνωστός δικηγόρος της τοκογλυφικής οικογενείας Ρότσιλντ, που είπε σε συνέντευξη στον «ALPHA» –αναφέρθηκε πάλι– ότι σύμφωνα με δημοσκόπηση υπήρχε δημοσκοπική έκρηξη για τα ποσοστά της Χρυσής Αυγής της τάξεως του 15% και γι’ αυτό έγιναν οι διώξεις.
Υπάρχει κι άλλος, ο γνωστός υπηρέτης των Αμερικανών, ο πράκτορας του «MEGA» στην Ουάσιγκτον, ο κ. Ιγνατίου, ο οποίος γράφει: «Η δημοκρατία δεν μπορεί άλλο να αντιμετωπίζει τους ναζί με δημοκρατικούς όρους. Πρέπει να τους παλέψει με άλλες διαδικασίες. Τόσο απλά».
Και λέω εγώ: Τόσο απλά λοιπόν. Τόσο απλά και κυνικά, με άλλες διαδικασίες. Αυτές τις βιώσαμε τον περασμένο Νοέμβριο με τις δολοφονίες των συναγωνιστών μας Φουντούλη και Καπελώνη.
Διαλέξτε λοιπόν κύριοι του ανθελληνικού τόξου, εσείς τι θέλετε να κάνετε. Θέλετε φυλακή, για να πέσουν τα ποσοστά, όπως λέει ο Δένδιας ή όπως θέλει ο Σαμαράς; Χάσατε! Τα ποσοστά θα ανεβαίνουν. Μπορεί να μην ανεβαίνουν απρόσμενα και απότομα, αλλά σίγουρα θα ανεβαίνουν. Το 10% έχει πακτωθεί. Είναι ψήφος επιλογής, είναι συνειδητή ψήφος. Δεν είναι ψήφος οργής. Το 10% ξύπνησε. Ξύπνησε και θα φέρει κι άλλο.
Διαλέξτε λοιπόν τι θέλετε. Σας ρωτάω. Θέλετε τις διαδικασίες Ιγνατίου; Να μας σκοτώσετε; Χάσατε και πάλι, γιατί χρυσαυγίτης σημαίνει αυτός που τηρεί το αιώνιο, το αιώνιο πρόσταγμα του Παλαιολόγου, που λέει «Ου φεισόμεθα της ζωής ημών».
Έρχομαι και τελειώνω στα της κατηγορίας. «Αλλάξτε τους τα φώτα», πρόσταζε μέσω τρίτου δικαστικού στον γνωστό παναθηναϊκάκια ο Αντώνης Σαμαράς, όταν πήγαινε ο συναγωνιστής Ηλιόπουλος, ο Γερμενής και οι άλλοι. Ο ίδιος άνθρωπος, ο Σαμαράς, ο κρυπτόμενος Πρωθυπουργός, ο φυγάς από το Κοινοβούλιο Πρωθυπουργός, είχε πει τηλεφωνικά τον περασμένο Οκτώβριο «τον Παππά τον θέλω μέσα».
Αλήθεια, Πρωθυπουργέ, την περίοδο που δεν με είχατε μέσα, που ήμουν εδώ και έκανα τα κοινοβουλευτικά μου καθήκοντα, την περίοδο εκείνη που υπήρχε το σχέδιό σας, το σχέδιο του κατευνασμού, το γνωστό σχέδιο της αποστασίας, «να τους διαλύσουμε, να τους πάρουμε μαζί μας», γιατί κατά τη διάρκεια, λοιπόν, Πρωθυπουργέ, κυβερνητικής σύσκεψης, ρωτήσατε κοινό μας γνωστό «Τι κάνει ο Παππάς;».
Μάλιστα, δεν είπε μόνο: «…ο Παππάς». Είπε και τον βαθμό συγγενείας που έχουμε με αυτόν τον κοινό μας γνωστό. 
Αλήθεια, κύριε Πρωθυπουργέ, σας είχε πιάσει το ενδιαφέρον για το τι κάνω; Ήταν απλώς κοινωνικό ή ζηλέψατε κι εσείς τη δόξα του πολιτικού σας μέντορα, του γνωστού συγχωρεμένου γεφυροποιού Ευάγγελου Αβέρωφ; Τέτοιοι ήσασταν. 
Στο ίδιο μήκος κύματος και οι εκμυστηρεύσεις του Υπουργού Γεωργιάδη. Είναι παρών. Γράφτηκε και στις εφημερίδες. Θα θέλατε βίντεο προφανώς και αποδείξεις. Αν θέλετε, πιστέψτε εμένα. Τα μεταφέρω επί λέξει. Μου έλεγε: «Προτιμώ ο γιος μου στα δεκάξι του να είναι χρυσαυγίτης παρά συριζαίος και κομμουνιστής». 
(Θόρυβος, Διαμαρτυρίες στην Αίθουσα)
Μετά την Επιτροπή Δεοντολογίας, εσύ θα ντρέπεσαι! 
Και προσέθετε κιόλας, στα κρυφά, στις τουαλέτες, στον διάδρομο: «Εμείς οι δύο πρέπει να τα πούμε», πλένοντας τα χέρια μου. «Εσύ είσαι λογικός». Και, φυσικά, δεν τα είπαμε ποτέ. Γι’ αυτό είμαι στη φυλακή. Γιατί δεν τα είπαμε ποτέ. Γιατί δεν προσκυνήσαμε. 
Έχω άλλο περιστατικό. Ακούστε το, σας παρακαλώ. Ακούστε το, έχει ενδιαφέρον. Πρώην Υπουργός Εθνικής Αμύνης: Πάνος Παναγιωτόπουλος. Σε έτερο κοινό μας γνωστό στο γραφείο του –γράφτηκε στις εφημερίδες, δεν έχουμε πάρει ακόμη απάντηση- του λέει: «Αυτός είναι πολύ καλός. Πρέπει να τον κάνουμε δικό μας». Για να λάβει πολύ σωστά την απάντηση από τον γνωστό μας, την πολύ σωστή απάντηση, που του λέει: «Κύριε Υπουργέ, δεν ξέρετε με ποιους μιλάτε. Αυτοί είναι πιστοί στις ιδέες τους».
Τι να θυμηθώ όλους αυτούς τους μήνες που ήμουν εδώ μέσα; Να θυμηθώ τον Πρόεδρο της Βουλής, που με προσφωνούσε «Χρηστάρα»; Που, όταν ανέβαιναν οι τόνοι στην Ολομέλεια, με φώναζε στο γραφείο του και μου έλεγε: «Ρε συ, πες του Ηλία» –τον Κασιδιάρη εννοούσε- «πως και εγώ τα ίδια και χειρότερα έλεγα πιο μικρός. Δεν διαφωνώ. Εγώ, δεν ξέρεις, ήμουν χειρότερος απ’ αυτόν. Αλλά, σε παρακαλώ, να κατέβουν οι τόνοι».
Να θυμηθώ τον Κωνσταντίνο Τσιάρα; Τις συναντήσεις μας; Υπήρξε ανοιχτή επιστολή. Δεν απαντήθηκε. «Το ξέρεις κι εσύ;» με ρώταγε. Και απαντώ απ’ αυτό το Βήμα: Το ξέρουμε όλοι. Το ξέρει πια όλος ο ελληνικός λαός. Η Ελλάδα διαθέτει έναν επικίνδυνο, μετέωρο πολιτικά, Πρωθυπουργό, έναν Πρωθυπουργό χωρίς πολιτική ισορροπία, πολιτικά ανισόρροπο.
Άρα -και τελειώνω- σ’ αυτήν την Αίθουσα και σ’ αυτή την παράταξη υπήρχαν πολλοί «Μπαλτάκοι» σε διατεταγμένη υπηρεσία, υπηρεσία προσέγγισης. Αν θελήσετε να τους ψάξετε, θα πρέπει να διαλύσετε τη μισή σας Κοινοβουλευτική Ομάδα. Κάνατε το παν για να μας πάρετε στο πλάι σας. Δεν το μπορέσατε. Δεν μας εξαγοράσατε. Δεν μπορέσατε να μας κάνετε σαν κι εσάς. Γιατί εμείς μένουμε πιστοί στη λαϊκή εντολή. Τιμούμε τον ελληνικό λαό. Ιδού ο λόγος που βρισκόμαστε στη φυλακή. Ιδού ο λόγος που βρίσκομαι στη φυλακή. 
Για μένα προσωπικώς γνωρίζετε –και μιλάω με βεβαιότητα γνώσεως για το τι λέω- ναι, γνωρίζετε, πολλοί από εσάς και πάρα πολλοί άνθρωποι και γνωστοί μου, άνθρωποι που ξέρω και άνθρωποι που δεν ξέρω και συντοπίτες μου στα Γιάννενα, πως είμαι αθώος. Ακόμα και στο έγκλημα Φύσσα, που καταδίκασα από την πρώτη στιγμή, αλλά και σε οποιοδήποτε υποτιθέμενο «έγκλημα», πέραν του εγκλήματος Φύσσα, δεν έχω, δεν είχα καμμία απολύτως εμπλοκή. Δεν υπάρχουν τηλεφωνικές επικοινωνίες. Δεν υπάρχουν τηλεφωνικές συνομιλίες δικές μου. Ούτε μία.
Δεν υπάρχει καμμία παρότρυνση για τέλεση οιουδήποτε αδικήματος. Δεν υπάρχει οπλοστάσιο. Δεν υπάρχει βεβαρημένο ποινικό μητρώο. Εγκληματίας με δράση τριάντα ετών, με λευκό ποινικό μητρώο! Για σκεφθείτε το. 
Υπάρχουν, όμως, στοιχεία και θα τα αναφέρω. Υπάρχουν στοιχεία που με βαρύνουν -να τα λέμε όλα- υπάρχουν. Υπάρχουν τα βιβλία μου και μεταξύ αυτών βιβλία με αφιερώσεις του υπέργηρου στρατηγού Πατακού. Δίκη με βιβλία, «Φαρενάιτ 451» του Τρυφό, το βιβλίο και η ταινία, όποιος την έχει δει; Αυτή είναι η «πολιτική δίκη» που έλεγε ο κ. Αθανασίου; 
Και αφού βρισκόμαστε στα βιβλία έρχομαι και ερωτώ εύλογα την Αντιτρομοκρατική, τους επικεφαλής, τους ρουφιάνους του Δένδια με την «κοπτοραπτική», έρχομαι και τους ρωτώ: Αφού κάνατε άνω-κάτω το σπίτι μου στα Γιάννενα, γιατί δεν ενσωματώσατε και το βιβλίο του κ. Βύρωνα Πολύδωρα; «Στον ευπατρίδη», έγραφε κι αυτός, υμνητική, θερμότατη αφιέρωση σε εμένα και ειδική αναφορά στον χουντικό πατέρα μου. Δικός σας Βουλευτής ήταν τον Οκτώβριο που ήταν η Αντιτρομοκρατική στο σπίτι μου. Γιατί δεν βγάλανε κι αυτό το βιβλίο; Και με αυτές τις κολεγιές θέλετε να εκλέξετε και Πρόεδρο της Δημοκρατίας, Πρόεδρο της μειοψηφίας των Ελλήνων! Αίσχος και ντροπή!
Τελειώνοντας, και μιας που βρισκόμαστε στα Γιάννενα -ας πάει το μυαλό σας- στα οποία Γιάννενα διέμενα δεκαπέντε χρόνια από τον Αύγουστο του 1997 έως τον Μάιο των εκλογών του 2012, από εκεί, από τα Γιάννενα, άνθρωπος με οικογένεια και μικρά παιδιά, συμμετείχα και διηύθυνα την εγκληματική οργάνωση, την περίφημη «εγκληματική οργάνωση»! 
Αφού είμαστε στα Γιάννενα, λοιπόν, ας μας πει η πολύ γνωστή μου, η κ. Μισέλ Ασημακοπούλου, όταν τη συναντούσα ή την εξυπηρετούσα στο κατάστημά μου την ιδία, αλλά και την αμερικανοεβραϊκής καταγωγής μητέρα της, δεν διέκρινε η κ. Ασημακοπούλου τα τσιγκέλια στο ταβάνι, τα μαστίγια, τον πάγο, τους θαλάμους βασανιστηρίων; Δεν τα διέκρινε αυτή η πανέξυπνη; Εκπρόσωπο Τύπου την έχετε. Και γιατί το λέω αυτό; Δεν το λέω για την Ασημακοπούλου, δεν με ενδιαφέρει. Το λέω για να καταδείξω και να καταρρίψω συγχρόνως το φαιδρό επιχείρημα του δήθεν αντισημιτισμού. Ναι, είμαστε αντισιωνιστές, όχι όμως αντισημίτες. Και πολύ περισσότερο δεν είμαστε ενάντιοι στους σιωνιστές -αυτοί κάνουν τη δουλειά τους και είναι εγνωσμένοι εχθροί του Ελληνισμού. Είμαστε ενάντιοι πολύ περισσότερο στους εδώ υποτακτικούς, στα φερέφωνά τους, που φερέφωνά τους είναι η παρούσα μερκελική Κυβέρνηση. 
Τέλος, σε ό,τι αφορά τη βία, αν θέλετε την άποψή μας και ειδικότερα την άποψή μου -εσείς τη γνωρίζετε με πάρα πολλές αναφορές που έχω κάνει απ’ αυτό εδώ το Βήμα, από συνεντεύξεις, από τηλεοπτικές εμφανίσεις- έρχομαι να καταθέσω ένα ντοκουμέντο στα Πρακτικά της Βουλής: Περιοδικό «ΧΡΥΣΗ ΑΥΓΗ» αριθμός τεύχους 71, 20 Μαΐου του 1992, αναφορά και ρεπορτάζ σχετικά με το δεύτερο συνέδριο του Λαϊκού Συνδέσμου Χρυσή Αυγή.
Διαβάζω: «Η πολιτική τακτική του Λαϊκού Συνδέσμου –με σύντομη αναφορά στη μέχρι τώρα πορεία του- αποτέλεσε το θέμα της επόμενης εισηγήσεως, η οποία έγινε από τον συναγωνιστή  Χρήστο Παππά, στην οποία καυτηριάστηκε η στάση του Τύπου απέναντι στα λαϊκά, πατριωτικά κινήματα, δηλώθηκε με σαφήνεια η αντίθεσή μας σε ανεγκέφαλες πράξεις, σε παράνομες και τρομοκρατικές δραστηριότητες, ενώ ταυτόχρονα με τον ίδιο κατηγορηματικό τρόπο δηλώθηκε ότι ο Λαϊκός Σύνδεσμος είναι ένα απολύτως νόμιμο πολιτικό κίνημα και όλες οι δραστηριότητές του είναι εξίσου νόμιμες.» 
«Τέλος, στην ίδια εισήγηση» -εγώ την έκανα τότε, το 1992- «διαχωρίστηκε από ιδεολογικής και πολιτικής απόψεως η θέση μας από τον «χώρο της ακροδεξιάς», με την οποία αποκλείστηκε και κάθε μελλοντική σχέση ή συνεργασία.»
(Στο σημείο αυτό ο Βουλευτής κ. Χρήστος Παππάς καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Τέλος, λοιπόν, για όσους καταθέτουν, λασπολογούν και χρησιμοποιούν για μας και για μένα τον όρο «ναζί», θέλω να πω ότι τον χρησιμοποιούν γιατί δεν μπορούν να μας πνίξουν πολιτικά με άλλους τρόπους, γιατί λένε συνεχώς αυτά τα στερεότυπα και γιατί υπάρχει η αλήθεια. Ο Χίτλερ πέθανε στο Βερολίνο το 1945. Εσείς τώρα «πεθαίνετε» την Ελλάδα κάθε μέρα! Εσείς προσκυνάτε τους Γερμανούς της Μέρκελ και το νέο Ράιχ! 
Για τον κ. Τατσόπουλο –είναι εδώ- και τους υπολοίπους και διαφόρους σχολιογράφους, που ανέγνωσαν από αυτό εδώ το Βήμα ένα προ τριακονταετίας κείμενό μου, θα πω ότι σηκώθηκα από τη θέση μου και απήντησα άμεσα. Του είπα επί λέξει: «Σας ευχαριστώ, κύριε Τατσόπουλε, που μου θυμίσατε γραπτά της νιότης μου.» Τι δεν καταλαβαίνετε; Επιτέλους, μάθετε ελληνικά! Δεν λέω να γίνετε  καθηγητές –ούτε εγώ είμαι καθηγητής- αλλά μάθετε τα στοιχειώδη απλά ελληνικά.
Και όπως βλέπετε, όταν του είπα για τη νιότη, τριάντα χρόνια μετά –δεν είμαι και κανένας νέος, πενήντα δύο ετών είμαι- γιατί, λοιπόν, θυμίζουμε γραπτά δικά μου προ τριάντα ετών, που και αυτά δεν είναι αδίκημα; Δεν είμαι μέσα για τα γραπτά. Όμως, εσείς θέλετε να είμαι μέσα για τα γραπτά. Τα γραπτά του τότε. Γιατί να μην είναι άλλος και άλλοι Βουλευτές μέσα για τα γραπτά τους, οι υμνητές του Στάλιν, της τρομοκρατίας, του Μάο; 
Και μη θορυβείστε, κύριοι της Αριστεράς! Δικαίωμά σας. Σας γνωρίζουμε. Αναφέρομαι σε Βουλευτές της Δεξιάς. Με κοιτούν αυτήν τη στιγμή και είναι και εμπλεκόμενοι στη δίωξή μας και είχαν ιδέες «ωραίες» για τη δίωξή μας. Γιατί,  λοιπόν, για δικά τους γραπτά αυτοί να μην κατηγορούνται; Γιατί, ενώ εγώ κατηγορούμαι για γραπτά του 1983, ο κ. Βορίδης να μην κατηγορείται για γραπτά του 1985, του 1986, του 1988; Θα δημοσιευτούν στις εφημερίδες μας: στη «ΧΡΥΣΗ ΑΥΓΗ» και στο «ΕΜΠΡΟΣ». Ο Βορίδης βρίζει τον Καραμανλή –τον γέρο εννοώ- βρίζει τη δημοκρατία, τη Νέα Δημοκρατία. Μήπως πρέπει να κατηγορηθώ εγώ, επειδή είμαι τίμιος και δεν «τα πήρα» και δεν κατηγορούνται οι αριβίστες, που αλλάζουν τα κόμματα σαν τα πουκάμισα;
Τελειώνω, κύριε Πρόεδρε. 
Στο έγγραφο που κατέθεσα για τα Πρακτικά, το οποίο περιέχει το ρεπορτάζ από το συνέδριο με την εισήγηση τη δική μου –έτυχε να την κάνω εγώ αυτήν την εισήγηση- είδατε τη θέση μου για τη βία. Εμμένω στις απόψεις που είχα το 1992. Εμμένω και στο υπόλοιπο σκέλος της τότε εισηγήσεώς μου. Με την αστική ακροδεξιά της Νέας Δημοκρατίας ούτε είχαμε ούτε έχουμε ούτε θέλουμε να έχουμε καμμία σχέση. 
Για τον κ. Βορίδη είναι το τελευταίο που θα πω και κλείνω. Έστειλε συγχαρητήριο τηλεγράφημα στην κουμπάρα του, την κ. Λεπέν, μετά την επιτυχία της στη Γαλλία; Ιδού, λοιπόν, η αποκάλυψη για τον κ. Βορίδη!
Να τι γράφει η εβδομαδιαία –σαββατιάτικη- εφημερίδα «ΕΜΠΡΟΣ». Εδώ είναι.
«Ο «χρυσαυγίτης»-Μάκης Βορίδης και ο διευθυντής του γραφείου του». Ο εικονιζόμενος ονομάζεται Θεοδόσης Αθανασάς, είναι κουμπάρος και δεξί χέρι του Μάκη Βορίδη. Η φωτογραφία είναι από «ναζιστική γιορτή μίσους» το 2009. Κουβέντα, κιχ! 
Πρωθυπουργέ, τις συμβουλές αυτού ακούτε; Αυτόν θέλετε να κάνετε Υπουργό, εν όψει του ανασχηματισμού; Τον Βορίδη;
Το καταθέτω για να μείνει στα Πρακτικά. Δεν μας απήντησε ποτέ.
(Στο σημείο αυτό ο Βουλευτής κ. Χρήστος Παππάς καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Θα ήθελα να κάνω μία τελευταία διευκρίνιση -και τελειώνω- για να γίνει γνωστό στον ελληνικό λαό. Σύμφωνα με την τοποθέτησή μου στην Επιτροπή Δεοντολογίας –την οποία άκουσαν λίγα άτομα, όσοι ήρθαν τότε στον Κορυδαλλό- μπαίνω στην ουσία της κατηγορίας και τελειώνω. Το μόνο που θέλω να κάνω είναι μία διευκρίνιση, ειδικά σε ό,τι αφορά την κατοχή του Ιερού Ευαγγελίου. Είναι ένα ιερό κειμήλιο του ιερέως παππού μου, του παπά-Χρήστου, που άφησε εποχή και όνομα τόσο στην περιοχή του χωριού μου, τη Λίππα Δωδώνης των Ιωαννίνων όσο και στην ευρύτερη περιοχή της Λάκκας Σουλίου. Θεωρώ, λοιπόν, ότι η κατηγορία είναι γελοία και θέλετε να διώξετε εμένα γι’ αυτό. Δεν σας νομιμοποιώ να με κατηγορήσετε –και την επιτροπή τότε κι εσάς. Δεν σας νομιμοποιώ να συνεχίσετε να προσβάλλετε με οποιονδήποτε τρόπο τη μνήμη του παππού μου. 
Κάποιοι επίορκοι και εγκάθετοι της δικαιοσύνης θέλουν να βάλουν και να με διώξουν με πρόσθετη κατηγορία, την ώρα που δεν έχουν διωχθεί επιχειρηματίες –πάτε στα μουσεία τους- και πρώην Πρωθυπουργοί, οι οποίοι έχουν στην κατοχή τους κειμήλια και αρχαίες συλλογές Κρητικο-Μυκηναϊκής περιόδου, ξέρετε τι λέω. 
Δεν απολογούμαι, λοιπόν, για ένα οικογενειακό κειμήλιο, ένα κειμήλιο που ευρίσκετο στο πατρικό του πατέρα μου στο χωριό, στο οποίο παρεμπιπτόντως για ένα μεγάλο διάστημα είχε στρατηγείο ο στρατηγός Ναπολέων Ζέρβας, αυτός που εκκαθάρισε τη Θεσπρωτία και επιτέλεσε ένα τεράστιο εθνικό έργο στην περιοχή. Να σημειώσω ότι προέρχομαι από λευϊτική οικογένεια, δηλαδή από οικογένεια τεσσάρων γενεών ιερέων. Δεν έχω να απολογηθώ για τίποτα, είναι γελοία η κατηγορία. Έχω να προσθέσω για εσάς ότι έχετε υποστεί μία μεγάλη ήττα. Τους έλεγα τότε «ήρθατε ως περιοδεύων θίασος στις φυλακές Κορυδαλλού για να γνωρίσετε τα κελιά, διότι θα χρειαστεί σε πολλούς από εσάς στο μέλλον». 
Ελληνικέ λαέ, η Χρυσή Αυγή, είτε το θέλουν είτε όχι, όσο και αν μας πολεμούν οι ανθέλληνες εσωτερικού και εξωτερικού, αποτελεί σήμερα τη μοναδική γνήσια λαϊκή φωνή, τη μοναδική φωνή αντίστασης. Η Χρυσή Αυγή είναι η πραγματική εθνική αντίσταση. Είμαστε η φωνή, το κίνημα της ελευθερίας. Χρυσή Αυγή σημαίνει αγώνας για πατρίδα, πίστη, ελευθερία, αγώνας για κοινωνική δικαιοσύνη και λαϊκή κυριαρχία. Ο Γκάντι είχε πει: «πρώτα σε αγνοούν, μετά σε κοροϊδεύουν, μετά σε πολεμούν, μετά τους νικάς». Ο θεός έβαλε την υπογραφή του για την ελευθερία της Ελλάδος και την υπογραφή του δεν την παίρνει πίσω. Ο ίδιος θεός, εύχομαι όλους εσάς τους αθλίους να σας λυπηθεί.","ΧΡΗΣΤΟΣ ΠΑΠΠΑΣ",418
"117061"," Εσύ είσαι άθλιος!
(Θόρυβος-Διαμαρτυρίες στην Αίθουσα)","ΔΗΜΗΤΡΙΟΣ ΚΥΡΙΑΖΙΔΗΣ",263
"117062"," Σας παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117063"," Εγώ σας παρακαλώ. Ο θεός να σας λυπηθεί, ο λαός πάντως όχι.","ΧΡΗΣΤΟΣ ΠΑΠΠΑΣ",418
"117064"," Σας παρακαλώ! Παρακαλώ τη φράση αυτή να την ανακαλέσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117065"," Κύριε Πρόεδρε…","ΧΡΗΣΤΟΣ ΠΑΠΠΑΣ",418
"117066"," Παρακαλώ. Σας παρακαλώ! Τώρα που τελειώσαμε ήρεμα, σας παρακαλώ. Λοιπόν, να διαγραφεί από τα Πρακτικά…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117067"," Είστε ανθέλληνες που ψηφίσατε τα ανθελληνικά νομοσχέδια!
(Θόρυβος στην Αίθουσα)","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117068"," Κύριε Πρόεδρε, ζητάτε να ανακαλέσω -ακούστε με λοιπόν- για τους αθλίους.
Κύριε Πρόεδρε, αν θέλετε, διαγράψτε την από τα Πρακτικά, αλλά μη με διακόπτετε. Δεν έχετε το ηθικό βάρος να με διακόψετε.","ΧΡΗΣΤΟΣ ΠΑΠΠΑΣ",418
"117069"," Είστε ανθέλληνες που ψηφίζετε νομοσχέδια…
(Θόρυβος στην Αίθουσα)","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117070"," Κύριε Παππά, σας παρακαλώ πάρα πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117071"," Κύριε Πρόεδρε, δεν έχετε το ηθικό βάρος να με διακόψετε.
(Θόρυβος στην Αίθουσα)","ΧΡΗΣΤΟΣ ΠΑΠΠΑΣ",418
"117072"," Να ανακαλέσει!","ΑΘΑΝΑΣΙΟΣ ΜΠΟΥΡΑΣ",350
"117073"," Κύριε Πρόεδρε…","ΧΡΗΣΤΟΣ ΠΑΠΠΑΣ",418
"117074"," Ένα λεπτό, κύριε Παππά.
(Θόρυβος στην Αίθουσα)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117075"," … (Δεν ακούστηκε).","ΠΕΤΡΟΣ ΤΑΤΣΟΠΟΥΛΟΣ",494
"117076"," Ανεμοδούρα, που πας από κόμμα σε κόμμα.","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117077"," … (Δεν ακούστηκε).","ΝΙΚΟΛΑΟΣ ΜΙΧΟΣ",326
"117078"," Ολοκληρώστε, κύριε Παππά. Να διαγραφεί από τα Πρακτικά η φράση. Παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117079"," Κύριε Πρόεδρε, να διαγραφεί, λοιπόν, από τα Πρακτικά με δική σας εντολή…
(Θόρυβος στην Αίθουσα)
Σας παρακαλώ, κύριοι! Σας παρακαλώ!
Να διαγραφεί, λοιπόν, από τα Πρακτικά με δική σας εντολή. Εγώ, όμως, προσθέτω, κύριε Πρόεδρε, ότι δεν διαθέτετε το ηθικό βάρος όχι να διαγράφετε από τα Πρακτικά, αλλά ούτε…","ΧΡΗΣΤΟΣ ΠΑΠΠΑΣ",418
"117080"," Σας παρακαλώ. Απευθύνεστε υβριστικά προς το Προεδρείο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117081"," …το ηθικό βάρος να με διακόπτετε, γιατί σας πήρε από το γιακά ο Τάκης ο Μιχαλόλιας, δικηγόρος υπεράσπισης αστυνομικού που «τα έπαιρνε» από τους Πακιστανούς. Για πέντε χιλιάδες μάλιστα του είπατε. Και σας λέει ο Τάκης ο Μιχαλόλιας, «Ρε καραγκιόζη, τι κάνεις;». Και του λες, «Τάκη μου, για το μεροκάματο». Αυτοί είστε! Άθλιοι είστε!
(Χειροκροτήματα από την πτέρυγα της Χρυσής Αυγής)","ΧΡΗΣΤΟΣ ΠΑΠΠΑΣ",418
"117082"," Εμείς αποχωρούμε και δεν νομιμοποιούμε τη διαδικασία…","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117083"," Ένα λεπτό. Κύριοι συνάδελφοι…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117084"," Κύριε Πρόεδρε, θα ήθελα τον λόγο για να κάνω μία δήλωση.","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117085"," Όχι, δεν σας δίνω τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117086"," Τον παίρνω μόνος μου.","ΝΙΚΟΛΑΟΣ ΜΙΧΑΛΟΛΙΑΚΟΣ",322
"117087"," Δεν σας τον δίνω. Παρακαλώ πάρα πολύ! Δεν έχετε τον λόγο! 
(Θόρυβος από την πτέρυγα της Χρυσής Αυγής)
Να μη γράφεται τίποτα. Κλείστε το μικρόφωνο, παρακαλώ. Κλείστε τα μικρόφωνα των κυρίων!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117088"," …","ΙΩΑΝΝΗΣ ΛΑΓΟΣ",274
"117089"," …","ΝΙΚΟΛΑΟΣ ΜΙΧΟΣ",326
"117090"," …","ΙΩΑΝΝΗΣ ΛΑΓΟΣ",274
"117091"," …
(Στο σημείο αυτό οι Βουλευτές της Χρυσής Αυγής αποχωρούν από την Αίθουσα)","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"117092"," Κύριοι συνάδελφοι, ετέθη ένα ζήτημα κατά τη διάρκεια της τοποθέτησης των Βουλευτών της Χρυσής Αυγής σε σχέση με το εάν υπάρχει θέμα, εξαιτίας του ότι είχε παρέλθει το τρίμηνο, όπως προβλέπει το άρθρο 62 του Συντάγματος, για την άρση ασυλίας. 
Κατά τη διάρκεια της συνεδρίασης της Διάσκεψης των Προέδρων διευκρινίστηκε από τον Πρόεδρο της Βουλής ότι δεν υπάρχει θέμα. Έχει αποφανθεί επανειλημμένα η Ολομέλεια στο παρελθόν ότι από την ώρα που υπάρχει διακοπή εργασίας της Βουλής είτε λόγω εκλογών που παρεμβάλλονται είτε λόγω διακοπών, αυτό το χρονικό διάστημα δεν λαμβάνεται υπ’ όψιν. Υπάρχει αναστολή. 
Μάλιστα, όσον αφορά την υπόθεση του κ. Μαντούβαλου, που ακούστηκε προηγουμένως, ακριβώς η εξέλιξή της δείχνει το αντίθετο, διότι όντως το δικαστήριο απεφάνθη -αντίθετα μ’ αυτά τα οποία ελέχθησαν εδώ- ότι δεν υπάρχει κανένα θέμα από την ώρα που έχει διακόψει τις εργασίες της η Βουλή. 
Ο Υπουργός Δικαιοσύνης έχει τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117093"," Ευχαριστώ, κύριε Πρόεδρε.
Κυρίες και κύριοι συνάδελφοι, ήθελα να δώσω μερικές εξηγήσεις και να απαντήσω στους συναδέλφους της Χρυσής Αυγής. Δυστυχώς, έχουν φύγει αλλά πρέπει να ακουστούν αυτά. 
Εγώ αντιλαμβάνομαι τη δυσμενή θέση στην οποία βρίσκεται κάθε κατηγορούμενος και πολύ περισσότερο οι συγκεκριμένοι κατηγορούμενοι και είναι λογικό να βρίζουν τη δικαιοσύνη και το Κοινοβούλιο. Δηλαδή, συνωμότησε σε ένα βράδυ ολόκληρη η δικαιοσύνη, ολόκληρος ο πολιτικός κόσμος και όλα τα θύματα για να τους οδηγήσουν στη φυλακή!
Πρέπει, λοιπόν, να επαναλάβω για πολλοστή φορά το εξής: Η δικαιοσύνη στη χώρα μας -όπου λειτουργεί το κράτος δικαίου- είναι ανεξάρτητη είτε το θέλουν μερικοί είτε δεν το θέλουν και θα αντιμετωπιστούν όλοι με αυτό το οποίο είπα, με τα «όπλα» της δημοκρατίας, με τις αρχές της συνταγματικής νομιμότητας και του κράτους δικαίου. 
Αυτό που είπα ότι θα έχουν μια δίκαιη δίκη. Και το εννοώ και το επαναλαμβάνω. Και ο Υπουργός Δικαιοσύνης και η ανεξάρτητη δικαιοσύνη εγγυάται στον κάθε Έλληνα πολίτη δίκαιη δίκη. 
Κυρίες και κύριοι συνάδελφοι, η δίκαιη δίκη δεν αρχίζει όταν παραπεμφθεί κάποιος στο ακροατήριο. Έχει αποφανθεί και η Σύμβαση για τα Ανθρώπινα Δικαιώματα, αλλά και το Δικαστήριο των Ανθρωπίνων Δικαιωμάτων, ότι η δίκαιη δίκη αρχίζει από την ώρα που κάποιος αποκτά την ιδιότητα του εγκαλούμενου, του κατηγορούμενου. Πρέπει να έχει όλα τα εχέγγυα μιας δίκαιης δίκης, υπεράσπισης του εαυτού του, να μη στερείται των μαρτύρων, να έχει την πλήρη διερμηνεία των εγγράφων και όλα τα οποία τον οδηγούν τελικώς στην επί του ακροατηρίου διαδικασία. 
Αυτή είναι η δίκαιη δίκη. Αυτό είπαμε και αυτό υπερασπιζόμαστε.
Το αν βολεύει μερικούς να λένε ότι η δικαιοσύνη ή ο Υπουργός είναι διαπλεκόμενος, είναι δικό τους θέμα και ας βγάλει τα συμπεράσματα ο καθένας. Η ελληνική δικαιοσύνη είναι ανεξάρτητη και όλοι θα έχουν δίκαιη δίκη. 
Ευχαριστώ, κύριε Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"117094"," Ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117095"," Κύριε Πρόεδρε, θα ήθελα τον λόγο επί της διαδικασίας. Σας άκουσα που τοποθετηθήκατε και είπατε ότι το θέμα ούτε λίγο ούτε πολύ επιλύθηκε στη Διάσκεψη των Προέδρων.","ΜΑΡΙΝΑ ΧΡΥΣΟΒΕΛΩΝΗ",553
"117096"," Ως Κοινοβουλευτικός Εκπρόσωπος έχετε πάρει τον λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117097"," Ναι, ως Κοινοβουλευτικός Εκπρόσωπος.","ΜΑΡΙΝΑ ΧΡΥΣΟΒΕΛΩΝΗ",553
"117098"," Μάλιστα. Ορίστε, σας ακούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117099"," Επειδή έτυχε στη Διάσκεψη των Προέδρων να είμαι παρούσα, δεν ελήφθη καμμία απολύτως απόφαση επί του συγκεκριμένου θέματος.","ΜΑΡΙΝΑ ΧΡΥΣΟΒΕΛΩΝΗ",553
"117100"," Δεν είπα ότι λήφθηκε. Είπα τι είπε ο Πρόεδρος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117101"," Αφήστε με να τελειώσω.","ΜΑΡΙΝΑ ΧΡΥΣΟΒΕΛΩΝΗ",553
"117102"," Μα, τι πράγματα είναι αυτά!","ΠΑΝΟΣ ΚΑΜΜΕΝΟΣ",181
"117103"," Ο κ. Μεϊμαράκης είπε επί λέξει ότι το θέμα το οποίο αφορά τη συμπλήρωση αυτής της περιβόητης τρίμηνης προθεσμίας, θα αναπτυχθεί στην Ολομέλεια της Βουλής από τους εκπροσώπους των κομμάτων, οι οποίοι και θα έχουν τη δυνατότητα να τοποθετηθούν. Και αυτήν την υπόμνηση την έκανε, διότι ο κ. Κασιδιάρης, κατά τη διάρκεια της Διάσκεψης επέμενε εκείνη την ώρα να υπάρχει τοποθέτηση των εκπροσώπων των κομμάτων. 
Κατόπιν, λοιπόν, αυτού, εσφαλμένα και παραπλανητικά θα πω -και λυπάμαι για αυτό- λέτε ότι το θέμα έχει αντιμετωπιστεί. Εγώ περίμενα από τον κύριο Υπουργό της Δικαιοσύνης σήμερα, ανάμεσα σε όλα τα υπόλοιπα που είπε, να λάβει μια θέση επ’ αυτού, διότι εδώ είναι σαφές ότι υπάρχει παραβίαση του άρθρου 62 του Συντάγματος. 
Θέλουμε, λοιπόν, να ακούσουμε την άποψή του, διότι, όπως ξέρετε ως νομικός και εισαγγελέας, αυτό αποτελεί προδικαστικό ζήτημα για να μπορέσουμε να προχωρήσουμε στη διαδικασία μετά.","ΜΑΡΙΝΑ ΧΡΥΣΟΒΕΛΩΝΗ",553
"117104"," Αυτά τα είπε εκεί; Αφού δεν μίλησε στη Διάσκεψη η κ. Χρυσοβελώνη.","ΑΘΑΝΑΣΙΟΣ ΜΠΟΥΡΑΣ",350
"117105"," Τελειώσατε, κυρία Χρυσοβελώνη;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117106"," Επομένως, θα πρέπει να υπάρξει μια τοποθέτηση του Υπουργού Δικαιοσύνης επ’ αυτού και βεβαίως να τοποθετηθούν και οι εκπρόσωποι των κομμάτων, διότι αυτό ήταν που αποφασίστηκε στη Διάσκεψη των Προέδρων. Εκτός και αν τώρα υπάρχουν άλλου είδους συμφωνίες. Τι να σας πω; Ας έχουμε τουλάχιστον τη θέση του καθ’ ύλην αρμοδίου.","ΜΑΡΙΝΑ ΧΡΥΣΟΒΕΛΩΝΗ",553
"117107"," Κυρία συνάδελφε, θέτετε θέμα παρεμπίπτον; Αν θέτετε θέμα παρεμπίπτον, να ακολουθήσουμε τη διαδικασία την οποία προβλέπει το άρθρο 67 του Κανονισμού της Βουλής. 
Εάν απλά είπατε αυτά που θέλατε να πείτε και τελειώσαμε,…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117108"," Όχι, δεν τελειώσαμε. Κατά την τοποθέτηση του κ. Παππά, έγινε ένας σαφής υπαινιγμός ότι εδώ έχει συμπληρωθεί η τρίμηνη προθεσμία που ορίζει το άρθρο 62. Κατόπιν αυτού, εσείς πήρατε τον λόγο και είπατε ότι το θέμα αυτό αντιμετωπίστηκε στη Διάσκεψη των Προέδρων. 
Επομένως, θεωρώ ότι θα πρέπει το Σώμα να αποφασίσει και να κρίνει αν συμπληρώθηκε η τρίμηνη προθεσμία ή δεν συμπληρώθηκε.","ΜΑΡΙΝΑ ΧΡΥΣΟΒΕΛΩΝΗ",553
"117109"," Κοιτάξτε, αν το θέτετε ως θέμα παρεμπίπτον, θα ακολουθηθεί η διαδικασία η οποία προβλέπεται από τον Κανονισμό. Εάν απλά είπατε την άποψή σας, θα σας απαντήσω επί της απόψεώς σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117110"," Δεν είναι άποψη, κύριε Πρόεδρε. Πρέπει να υπάρξει μια απόφαση επ’ αυτού και μία τοποθέτηση του Υπουργού. Δεν μπορεί ο Υπουργός να λέει δυο κουβέντες και να σηκώνεται να φεύγει. Αυτό είναι πολύ σοβαρό και πρέπει να επιλυθεί. Και εσείς παραπλανήσατε με όσα αναφέρατε περί της Διάσκεψης. 
Κύριε Πρόεδρε, πρέπει να είμαστε ιδιαίτερα προσεκτικοί όταν γίνονται υπαινιγμοί για την παραβίαση του Συντάγματος. Το παραβιάζετε που το παραβιάζετε πάρα πολύ συχνά, ε, εν πάση περιπτώσει, δεν χρειάζεται να το ξεφτιλίσουμε τελείως το Σύνταγμα!","ΜΑΡΙΝΑ ΧΡΥΣΟΒΕΛΩΝΗ",553
"117111"," Κύριοι συνάδελφοι, θα ήθελα, παρακαλώ, για δυο λεπτά την προσοχή σας. 
Σύμφωνα με το άρθρο 62 παράγραφος 2 του Συντάγματος, η άδεια θεωρείται ότι δεν δόθηκε, αν η Βουλή δεν αποφανθεί μέσα σε τρεις μήνες αφότου η αίτηση του εισαγγελέα για δίωξη διαβιβάστηκε στον Πρόεδρο της Βουλής. Η τρίμηνη προθεσμία αναστέλλεται κατά τη διάρκεια των διακοπών της Βουλής. Αυτά λέει το Σύνταγμα. Το ζήτημα έχει απασχολήσει επανειλημμένα στο παρελθόν την Ολομέλεια του Σώματος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117112"," Στη Διάσκεψη πήρατε απόφαση;","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"117113"," Σας παρακαλώ, κύριε Κουίκ, αφήστε με να τελειώσω. 
Το ζήτημα έχει απασχολήσει, λοιπόν, στο παρελθόν επανειλημμένα την Ολομέλεια, διότι πολλές αιτήσεις άρσης ασυλίας ήρθαν μετά την παρέλευση του τριμήνου, εξαιτίας του ότι είχαν παρεμβληθεί είτε οι διακοπές του Πάσχα και των Χριστουγέννων είτε εκλογές δημοτικές, κοινοτικές, νομαρχιακές παλιότερα. 
Επί του ζητήματος αυτού, η Βουλή ομοφώνως είχε αποφανθεί επανειλημμένα, χωρίς καμμία αντίθετη απόφαση. Και είναι κάτι το οποίο ανάγεται στην αποκλειστική αρμοδιότητα της Βουλής κατά το άρθρο 65, λόγω της αυτονομίας του Σώματος ότι δεν τίθεται θέμα και ότι λαμβάνονται υπ’ όψιν και οι διακοπές τις οποίες αποφασίζει το Σώμα. 
Όταν διακόπτονται οι εργασίες με απόφαση της Ολομέλειας και, μάλιστα, με ομόφωνη απόφαση, έχουμε διακοπή των εργασιών. Επομένως, λαμβάνεται υπ’ όψιν και αυτό το χρονικό διάστημα για να μετρήσουμε το τρίμηνο. 
Επανειλημμένα, δε, απεφάνθη ομόφωνα η Βουλή αντιθέτως. Και, επιπλέον, ήρθε το ζήτημα αυτό, πράγματι, στην υπόθεση του κ. Μαντούβαλου στα δικαστήρια.  Απεφάνθησαν δε τα δικαστήρια ότι η Βουλή ορθώς ερμήνευσε κατ’ αυτόν τον τρόπο το Σύνταγμα. Επομένως, δεν τίθεται θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117114"," Κύριε Πρόεδρε…","ΜΑΡΙΝΑ ΧΡΥΣΟΒΕΛΩΝΗ",553
"117115"," Σας παρακαλώ, δεν έχετε άλλο τον λόγο. Τελειώσατε. Μια φορά έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117116"," Γιατί δεν τον έχω;","ΜΑΡΙΝΑ ΧΡΥΣΟΒΕΛΩΝΗ",553
"117117"," Διάλογο θα κάνουμε τώρα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117118"," Δεν είναι διάλογος. Είναι πολύ σοβαρό το θέμα.","ΜΑΡΙΝΑ ΧΡΥΣΟΒΕΛΩΝΗ",553
"117119"," Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία. Έχει καταρτισθεί ψηφοδέλτιο με τα ονόματα των συναδέλφων για τους οποίους…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117120"," Παραβιάζετε κατάφωρα τον Κανονισμό. Κάνατε μια τοποθέτηση. Τώρα θα ακούσετε τον αντίλογο.","ΜΑΡΙΝΑ ΧΡΥΣΟΒΕΛΩΝΗ",553
"117121"," Ακούστε με, σας παρακαλώ. 
Θέσατε ένα θέμα το οποίο εγώ χαρακτηρίζω παρεμπίπτον. Επί του παρεμπίπτοντος ζητήματος αποφαίνεται ο Πρόεδρος. Απεφάνθη, λοιπόν, ότι δεν τίθεται θέμα. Δεν έχετε τον λόγο για να δευτερολογήσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117122"," Κύριε Πρόεδρε, ο Υπουργός να τοποθετηθεί επί του θέματος.","ΜΑΡΙΝΑ ΧΡΥΣΟΒΕΛΩΝΗ",553
"117123"," Έχει καταρτισθεί  ψηφοδέλτιο με τα ονόματα των συναδέλφων, για τους οποίους ζητείται η άρση ασυλίας και στο οποίο έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας. 
Κάθε συνάδελφος θα σημειώνει την ψήφο του δίπλα στο όνομα του συναδέλφου για τον οποίον ζητείται η άρση ασυλίας. 
Εκείνος που ψηφίζει υπέρ της άρσης ασυλίας…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117124"," Κύριε Πρόεδρε, θα ήθελα τον λόγο.","ΠΑΝΟΣ ΚΑΜΜΕΝΟΣ",181
"117125"," Ακούστε με. Η συζήτηση έληξε, κύριε Καμμένο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117126"," Κύριε Πρόεδρε, θα μου δώσετε τον λόγο! Παραβιάζετε τον Κανονισμό.","ΠΑΝΟΣ ΚΑΜΜΕΝΟΣ",181
"117127"," Η συζήτηση έληξε, κύριε Καμμένο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117128"," Κύριε Πρόεδρε, θα κάνω μια δήλωση.","ΠΑΝΟΣ ΚΑΜΜΕΝΟΣ",181
"117129"," Η συζήτηση έληξε, κύριε Καμμένο. Τώρα αναγιγνώσκω τα διαδικαστικά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117130"," Μου απαγορεύετε να κάνω μία δήλωση; Υποχρεούστε να ακούσετε μια δήλωση.","ΠΑΝΟΣ ΚΑΜΜΕΝΟΣ",181
"117131"," Αναγιγνώσκω τα διαδικαστικά. Τη δήλωση να την κάνετε μετά, όχι τώρα. 
(Θόρυβος στην Αίθουσα) 
Δεν ακούγεται κανένας άλλος πλην του Προέδρου ο οποίος αυτήν τη στιγμή αναφέρεται στην Ολομέλεια.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117132"," Αυτός είναι ο απόλυτος φασισμός που τρέφει τον άλλο φασισμό. Αποχωρούμε!  
 (Στο σημείο αυτό οι Βουλευτές των Ανεξάρτητων Ελλήνων αποχωρούν από την Αίθουσα)","ΠΑΝΟΣ ΚΑΜΜΕΝΟΣ",181
"117133"," Κάθε συνάδελφος θα σημειώσει την ψήφο του δίπλα στο όνομα του συναδέλφου για τον οποίον ζητείται η άρση ασυλίας. 
Εκείνος που ψηφίζει υπέρ της άρσης ασυλίας σημειώνει την προτίμησή του δίπλα στο όνομα του Βουλευτή και στη στήλη «ΝΑΙ», δηλαδή, λέει «ΝΑΙ» στην αίτηση του εισαγγελέως που ζητεί την άρση ασυλίας.
Εκείνος που ψηφίζει κατά της άρσης ασυλίας σημειώνει δίπλα στο όνομα του Βουλευτή και στη στήλη «ΟΧΙ», αντιστοίχως «ΟΧΙ». 
Εκείνος που ψηφίζει «ΠΑΡΩΝ» θα το σημειώνει στην αντίστοιχη στήλη του ψηφοδελτίου.
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια, την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική. Στη συνέχεια, και με την εκφώνηση του ονόματός του από τους επί του καταλόγου συναδέλφους, θα παραδίδει το ψηφοδέλτιο στους συναδέλφους κ.κ. Ιωάννη Πασχαλίδη από τη Νέα Δημοκρατία και κ. Απόστολο Αλεξόπουλο από το ΣΥΡΙΖΑ, οι οποίοι θα το μονογράφουν και θα ανακοινώνουν ότι ο Βουλευτής εψήφισε.
Μετά το τέλος της ψηφοφορίας θα γίνει η καταμέτρηση των ψήφων από τους συναδέλφους που προανέφερα, όπως θα προκύψουν από τα ψηφοδέλτια τα οποία θα καταχωριστούν μαζί με το πρωτόκολλο ψηφοφορίας στα Πρακτικά της σημερινής συνεδρίασης.
Συμφωνεί το Σώμα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117134"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117135"," Το Σώμα συνεφώνησε ομοφώνως.
Σας ενημερώνω, επίσης, ότι έχουν έρθει στο Προεδρείο τηλεομοιοτυπίες-φαξ συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους. Οι ψήφοι αυτές θα ανακοινωθούν και θα συνυπολογισθούν στην καταμέτρηση η οποία θα ακολουθήσει.
Καλούνται επί του καταλόγου οι Βουλευτές κ. Ιορδάνης Τζαμτζής από τη Νέα Δημοκρατία και κ. Κωνσταντίνος Μπάρκας από τον ΣΥΡΙΖΑ.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117136"," Υπάρχει συνάδελφος ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
(Να μπουν οι σελίδες 78-84)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117137"," Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
Κυρίες και κύριοι συνάδελφοι, θα ήθελα να κάνω τις εξής ανακοινώσεις προς το Σώμα: 
Ο Β΄ Αντιπρόεδρος της Βουλής κ. Γεώργιος Καλαντζής ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117138"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117139"," Η Βουλή ενέκρινε τη ζητηθείσα άδεια. 
Ο Βουλευτής κ. Γεώργιος Παπανδρέου ζητεί άδεια ολιγοήμερης απουσίας στο εξωτερικό για να κάνει κάποιες ομιλίες. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117140"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117141"," Η Βουλή ενέκρινε τη ζητηθείσα άδεια. 
Ο Βουλευτής κ. Αχμέτ Χατζή Οσμάν ζητεί άδεια απουσίας στο εξωτερικό για μία ημέρα. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117142"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117143"," Η Βουλή ενέκρινε τη ζητηθείσα άδεια. 
(ΜΕΤΑ ΤΗΝ ΚΑΤΑΜΕΤΡΗΣΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117144"," Κυρίες και κύριοι συνάδελφοι, έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας επί των αιτήσεων άρσεως ασυλίας των συναδέλφων Βουλευτών.
Ψήφισαν συνολικά 224 Βουλευτές. 
Για την υπόθεση του συναδέλφου κ. Νικολάου Μιχαλολιάκου: 
Υπέρ της άρσεως ασυλίας δηλαδή «ΝΑΙ» ψήφισαν 223 Βουλευτές.
Ψήφισε «ΠΑΡΩΝ» ένας Βουλευτής.
Συνεπώς η αίτηση της εισαγγελικής αρχής γίνεται δεκτή.
Για την υπόθεση του συναδέλφου κ. Ιωάννη Λαγού: 
Υπέρ της άρσεως ασυλίας δηλαδή «ΝΑΙ» ψήφισαν 223 Βουλευτές.
Ψήφισε «ΠΑΡΩΝ» ένας Βουλευτής.
Συνεπώς η αίτηση της εισαγγελικής αρχής γίνεται δεκτή.
Για την υπόθεση του συναδέλφου κ. Χρήστου Παππά: 
Υπέρ της άρσεως ασυλίας δηλαδή «ΝΑΙ» ψήφισαν 223 Βουλευτές.
Ψήφισε «ΠΑΡΩΝ» ένας Βουλευτής.
Συνεπώς, η αίτηση της εισαγγελικής αρχής γίνεται δεκτή.
(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα Πρακτικά και έχουν ως εξής:
(Να μπει το πρωτόκολλο σελ.87α και τα ψηφοδέλτια σελ. 87β)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117145"," Κυρίες και κύριοι συνάδελφοι, παρακαλώ όπως επικυρωθούν με ευθύνη του Προεδρείου τα παρακάτω Πρακτικά συνεδριάσεων της Ολομέλειας της Βουλής της Τετάρτης 30-4-2014, της Παρασκευής 2-5-2014, της Δευτέρας 5-5-2014, της Τρίτης 6-5-2014, της Τετάρτης 7-5-2014, της Πέμπτης 8-5-2014, της Παρασκευής 9-5-2014, της Τετάρτης 28-5-2014, της Πέμπτης 29-5-2014, της Δευτέρας 2-6-2014 και της Τετάρτης 4-6-2014 και ερωτάται το Σώμα εάν τα επικυρώνει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117146"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117147"," Συνεπώς, τα Πρακτικά της Τετάρτης 30-4-2014, της Παρασκευής 2-5-2014, της Δευτέρας 5-5-2014, της Τρίτης 6-5-2014, της Τετάρτης 7-5-2014, της Πέμπτης 8-5-2014, της Παρασκευής 9-5-2014, της Τετάρτης 28-5-2014, της Πέμπτης 29-5-2014, της Δευτέρας 2-6-2014 και της Τετάρτης 4-6-2014 επικυρώθηκαν.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Πέμπτης 5 Ιουνίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφος 2 και 3 του Κανονισμού της Βουλής)
1. Η με αριθμό 817/2-6-2014 επίκαιρη ερώτηση του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Υγείας, σχετικά με την αντιμετώπιση των προβλημάτων στην πρόσβαση των ρευματοπαθών σε εξειδικευμένους ιατρούς και θεραπεία.
2. Η με αριθμό 819/2-6-2014 επίκαιρη ερώτηση του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς κ. Αναστασίου Κουράκη προς τον Υπουργό Παιδείας και Θρησκευμάτων, σχετικά με την ανάγκη άμεσης επανατοποθέτησης όσων εκπαιδευτικών παραμένουν σε διαθεσιμότητα.
3. Η με αριθμό 815/2-6-2014 επίκαιρη ερώτηση του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υπουργό Υγείας, σχετικά με τη λειτουργία της 3ης Πανεπιστημιακής Καρδιολογικής Κλινικής του Λαϊκού Νοσοκομείου.
4. Η με αριθμό 822/2-6-2014 επίκαιρη ερώτηση του Βουλευτή Ηρακλείου των Ανεξάρτητων Ελλήνων κ. Κωνσταντίνου Δαμαβολίτη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την θέσπιση Αποκλειστικής Οικονομικής Ζώνης (ΑΟΖ).
5. Η με αριθμό 826/2-6-2014 επίκαιρη ερώτηση του Βουλευτή Αχαΐας του Λαϊκού Συνδέσμου – Χρυσή Αυγή κ. Μιχαήλ Αρβανίτη προς τον Υπουργό Εσωτερικών, σχετικά με το «εν εξελίξει σχέδιο πληθυσμιακής αλλοιώσεως του Ελληνικού Έθνους από το 2011 έως και το 2015».
6. Η με αριθμό 821/2-6-2014 επίκαιρη ερώτηση της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη - Αικατερινάρη προς τον Υπουργό Οικονομικών, σχετικά με την “αξιοποίηση” από το ΤΑΙΠΕΔ δημοσίων εκτάσεων παραλιών διεθνούς εμβέλειας.
7. Η με αριθμό 824/2-6-2014 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Δημόσιας Τάξης και Προστασίας του Πολίτη και Περιβάλλοντος, Ενέργειας και Κλιματικής Αλλαγής, σχετικά με τη λήψη μέτρων για τη νέα αντιπυρική περίοδο.
8. Η με αριθμό 816/2-6-2014 επίκαιρη ερώτηση της Βουλευτού Α΄ Θεσσαλονίκης των Ανεξάρτητων Δημοκρατικών Βουλευτών κ. Χρυσούλας – Μαρίας Γιαταγάνα προς τον Υπουργό Δημόσιας Τάξης και Προστασίας του Πολίτη, σχετικά με τον αποκλεισμό των δόκιμων αστυνομικών από το βοήθημα των 500 ευρώ.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 818/2-6-2014 επίκαιρη ερώτηση της Βουλευτού Φθιώτιδας της Νέας Δημοκρατίας κ. Ελένης Μακρή-Θεοδώρου προς τον Υπουργό Παιδείας και Θρησκευμάτων, σχετικά με τη λειτουργία του ΤΕΙ Στερεάς Ελλάδας.
2. Η με αριθμό 820/2-6-2014 επίκαιρη ερώτηση του Βουλευτή Δράμας του Συνασπισμού Ριζοσπαστικής Αριστεράς κ. Χρήστου Καραγιαννίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επί χρόνια μη καταβολή των οφειλόμενων δεδουλευμένων των εργαζομένων στις «Μακεδονικές Βιομηχανίες Μετάλλου Α.Ε.».
3. Η με αριθμό 823/2-6-2014 επίκαιρη ερώτηση του Βουλευτή Β΄ Αθηνών των Ανεξάρτητων Ελλήνων κ. Ιωάννη Δημαρά προς τον Υπουργό Οικονομικών, σχετικά με την Ακτή Β΄ Αλιπέδου Βούλας.
4. Η με αριθμό 827/2-6-2014 επίκαιρη ερώτηση του Βουλευτή Ευβοίας Λαϊκού Συνδέσμου – Χρυσή Αυγή κ. Νικολάου Μίχου προς τον Υπουργό Υγείας,  σχετικά με την υποβάθμιση των παρεχομένων υπηρεσιών υγείας στο Δήμο Διρφύων –Μεσσαπίων του Νομού Ευβοίας.
5. Η με αριθμό 825/2-6-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Εσωτερικών και Εργασίας, Κοινωνικής Ασφάλισης και Πρόνοιας, σχετικά με τη συνέχιση λειτουργίας των κοινωνικών δομών της χώρας.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"117148"," Μάλιστα, μάλιστα.
Με τη συναίνεση του Σώματος και ώρα 14.21΄ λύεται η συνεδρίαση για αύριο ημέρα Πέμπτη 5 Ιουνίου και ώρα 9.30΄, με αντικείμενο εργασιών του Σώματος: κοινοβουλευτικό έλεγχο, συζήτηση επίκαιρων ερωτήσεων, σύμφωνα με το άρθρο 130 του Κανονισμού της Βουλής. 
Ο","ΟΛΟΙ ΟΙ ΒΟΥΛΕΥΤΕΣ",NA
