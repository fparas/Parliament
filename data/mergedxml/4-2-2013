"","Content","name","ParlmemberID"
"113532","Date","4-2-2013",NA
"113533"," Κυρίες και κύριοι συνάδελφοι, εισερχόμαστε στη συζήτηση των","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113534"," Θα μπορούσα, κύριε Πρόεδρε, να έχω το λόγο;","ΕΠΙΚΑΙΡΩΝ ΕΡΩΤΗΣΕΩΝ
ΣΠΥΡΙΔΩΝ ΧΑΛΒΑΤΖΗΣ",534
"113535"," Ευχαρίστως.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113536"," Κύριε Πρόεδρε, θεωρούμε απαράδεκτη τη στάση του Υπουργού Οικονομικών να μην έρχεται στη Βουλή να απαντήσει σε ερωτήσεις. Δεν είναι η πρώτη φορά που απουσιάζει και δεν απαντά στην ίδια ερώτηση ο Υπουργός. Πρόκειται για μία ερώτηση, η οποία αφορά τριακόσιες πενήντα γυναίκες καθαρίστριες του Υπουργείου Οικονομικών, που ήταν στις ΔΟΥ, οι οποίες καταργούνται. Δούλευαν μέχρι και δέκα χρόνια.
Προφανώς, μπορεί ο κύριος Υπουργός να μη θεωρεί ότι είναι πρόβλημα η εργασία τριακοσίων πενήντα γυναικών, οι οποίες σήμερα πετιούνται στο δρόμο και έχουν σοβαρό πρόβλημα επιβίωσης. Είναι γυναίκες μεγάλης ηλικίας.
Αυτές οι γυναίκες, κύριε Πρόεδρε,  πληρωνόντουσαν με 325 ευρώ το μήνα και σήμερα δεν έχουν ούτε αυτά τα 325 ευρώ. Θεωρούμε ότι ο Υπουργός έχει υποχρέωση να μας απαντήσει. Μπορεί να έχει χίλια προβλήματα, αλλά το πρόβλημα των τριακοσίων πενήντα γυναικών είναι πρόβλημα πρώτης γραμμής. 
Εμείς θα επανέλθουμε, κύριε Πρόεδρε. Σας ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"113537"," Κι εγώ ευχαριστώ, κύριε Χαλβατζή. 
Εγώ θα το μεταφέρω αυτό στη Διάσκεψη των Προέδρων, στην οποία συμμετέχετε κι εσείς και νομίζω, κύριε Χαλβατζή, ότι θα είμαστε μαζί.
Ευχαριστώ πολύ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένα μαθητές και μαθήτριες και πέντε εκπαιδευτικοί συνοδοί από το Σχολείο Δεύτερης Ευκαιρίας Περιστερίου. 
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Πρώτη θα συζητηθεί η δεύτερη με αριθμό 922/29-1-2013 επίκαιρη ερώτηση δευτέρου κύκλου του Βουλευτή Ζακύνθου του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Σταύρου Κοντονή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την έγκριση των περιβαλλοντικών όρων όσον αφορά τη χωροθέτηση του χώρου υγειονομικής ταφής Υπολειμμάτων (ΧΥΤΥ) στη θέση Λίβα στην Ζάκυνθο.
Ο κ. Κοντονής έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113538"," Ευχαριστώ, κύριε Πρόεδρε.
Κύριε Υπουργέ, το γνωρίζετε πολύ καλά το πρόβλημα που υφίσταται με τη διαχείριση των απορριμμάτων στη Ζάκυνθο. Αυτήν τη στιγμή υπάρχει ένας απολύτως κορεσμένος χώρος υγειονομικής ταφής, ένας ΧΥΤΑ, στη θέση Σκοπός, ο οποίος έπρεπε να είχε κλείσει προ πολλού χρόνου. Προς αυτό και η τοπική οργάνωση του ΣΥΡΙΖΑ –η νομαρχιακή επιτροπή- και οικολογικές οργανώσεις και πολίτες από όλο το πολιτικό φάσμα του νησιού είχαν εντοπίσει το πρόβλημα προ πολλών ετών. 
Δυστυχώς, κύριε Πρόεδρε και κύριε Υπουργέ, οι τοπικοί άρχοντες, οι οποίοι διαχειρίζονταν αυτό το πρόβλημα, όχι μόνο το έκρυβαν κάτω από το χαλί, αλλά δυστυχώς έπαιρναν και αποφάσεις ομόφωνες, στην Τοπική Ένωση Δήμων και Κοινοτήτων Ζακύνθου που επέμεναν στη συνέχιση της λειτουργίας. 
Ήλθε προ ορισμένων ημερών η αιτιολογημένη γνώμη της Ευρωπαϊκής Ένωσης και αντί, κύριε Υπουργέ, να ξεκινήσει ένας εποικοδομητικός διάλογος και μία διαδικασία, ούτως ώστε να ξεφύγουμε από αυτήν τη δαμόκλειο σπάθη, αντί να ξεκινήσει μια διαδικασία που η Ζάκυνθος θα αποκτούσε ένα σύγχρονο ΧΥΤΥ μέσα από καθαρές διαδικασίες, έχουμε μία προσπάθεια δημιουργίας ενός νέου προβλήματος. Αυτοί οι οποίοι δημιούργησαν το πρόβλημα στο Σκοπό, αυτοί οι οποίοι σήμερα έχουν φέρει σε αδιέξοδο την τοπική κοινωνία διά των παραλείψεών τους και των ενεργειών τους τόσο χρόνια, έρχονται σήμερα, κύριε Υπουργέ, όχι μόνο να εφαρμόσουν μία πολιτική αδιέξοδη αλλά και μία πολιτική ύποπτη. 
Κατ’ αρχάς, σας λέω ότι πριν δύο χρόνια είχαν επιχειρήσει στη θέση Λίβα να εγκαταστήσουν ΧΥΤΑ. Ήταν μία πρόταση, την οποία απέρριψε το περιφερειακό συμβούλιο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Και επανήλθαν καθ’ υπόδειξη –και αυτό σας το τονίζω- στο μελετητή με μία μόνο θέση με μελέτη περιβαλλοντικών επιπτώσεων. Το τονίζω ότι ήταν «καθ’ υπόδειξη». Δεν υπήρχαν πολλές θέσεις από τις οποίες ο μελετητής διάλεξε. Του υπέδειξαν τη θέση, μετά μάλιστα από αυτήν την απαράδεκτη διαδικασία δημιουργίας ΧΥΤΑ.
Το χειρότερο, κύριε Υπουργέ, είναι ότι αυτή η διαδικασία γίνεται κατά παράβαση του νόμου. Εφτά μήνες μετά τη θέσπιση του ν. 3937/2011 ήρθαν να υποβάλουν φάκελο για μία περιοχή η οποία είναι προστατευόμενη, με προστατευόμενη βιοποικιλότητα κ.λπ.. 
Όλα αυτά, κύριε Υπουργέ, παρακάμπτονται κατά έναν περίεργο τρόπο και από το Δήμο Ζακύνθου -μέλος της ΤΕΔΚ με τις ομόφωνες αποφάσεις ήταν ο κύριος δήμαρχος ο σημερινός- και προχωράνε σε μία εξολοκλήρου παράνομη ενέργεια. 
Κύριε Υπουργέ, σε αυτό το σημείο, θέλω να σας πω ότι έχω καταθέσει εγώ προσωπικά ιεραρχική προσφυγή, την από 16-11-2012, η οποία πήρε αριθμό πρωτοκόλλου 56901 στις 20-11-2012 και δεν έχω λάβει απάντηση. Τι περιμένει το Υπουργείο για να απαντήσει σε έναν Βουλευτή και μάλιστα μιας μονοεδρικής περιοχής για το θέμα της νομιμότητας; Θα έπρεπε ήδη να έχει εξεταστεί και να έχει αποφανθεί. 
Για το λόγο αυτό αναγκαστήκαμε πολίτες της Ζακύνθου, από όλο το πολιτικό φάσμα του τόπου μου, να καταθέσουμε προσφυγή στο Συμβούλιο της Επικρατείας για να λυθεί επιτέλους αυτό το ζήτημα, διότι η παράβαση του νόμου και η μη αιτιολογημένη απόφαση, είναι ένα ζήτημα το οποίο πρέπει να λυθεί. Δεν μπορεί να υπερίπταται ούτε να λέμε ότι δεν έχουν δικαίωμα οι πολίτες να προσφεύγουν στο Συμβούλιο της Επικρατείας, γιατί και τέτοια ακούγονται από τον κύριο δήμαρχο προσφάτως. 
Σας λέω, λοιπόν, κύριε Υπουργέ, ότι αυτή τη χωροθέτηση την απέκρουσε για δεύτερη φορά το περιφερειακό συμβούλιο και το περιφερειακό συμβούλιο δεν είναι η πλειοψηφία του ΣΥΡΙΖΑ –αντιθέτως!- λαμβάνοντας μάλιστα υπ’ όψιν τα έγγραφα της Διεύθυνσης Υδάτων της Περιφέρειας Ιονίων Νήσων, της Διεύθυνσης Υγείας και Πρόνοιας, της Υπηρεσίας και της Διεύθυνσης Δασών Ζακύνθου, του Τμήματος Γεωλογίας του Πανεπιστημίου Πατρών και κυρίως της Διεύθυνσης Περιβάλλοντος της Αντιπεριφέρειας Ζακύνθου, που εκεί ακριβώς τονίζεται το θέμα του παράνομου της χωροθέτησης στη θέση Λίβα, διότι –και σας το διαβάζω ακριβώς- δεν θεωρείται ως συνεχιζόμενο έργο της εν λόγω μελέτης ΧΥΤΥ.
Κύριε Πρόεδρε, καταθέτω στα Πρακτικά την ιεραρχική προσφυγή –γιατί μπορεί να μην την έχετε υπ’ όψιν σας, κύριε Υπουργέ- τον αριθμό πρωτοκόλλου της ιεραρχικής προσφυγής και την απόφαση του περιφερειακού συμβουλίου. 
Επιφυλάσσομαι για τα υπόλοιπα στη δευτερολογία μου. 
(Στο σημείο αυτό ο Βουλευτής κ. Χαράλαμπος-Σταύρος Κοντονής καταθέτει για τα Πρακτικά της Βουλής τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"113539"," Ο Υπουργός κ. Καλαφάτης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113540"," Κύριε συνάδελφε, σε σχέση με τα όσα αναφέρατε γραπτά και με τα όσα διατυπώσατε στην προφορική σας εισήγηση, να πω κατ’ αρχάς ότι συμφωνώ με την παραδοχή που αναφέρατε στο αρχικό μέρος της εισήγησής σας. 
Το ζήτημα της διαχείρισης των στερεών αποβλήτων της Ζακύνθου αποτελεί επί σειρά ετών μόνιμη πηγή ανησυχίας, όσον αφορά τις περιβαλλοντικές επιπτώσεις του και αγκαθώδες πρόβλημα όσον αφορά τη λύση του. Και αυτό, γιατί ο υφιστάμενος ΧΥΤΑ Ζακύνθου στο Σκοπό λειτουργεί από ετών με προβλήματα εντός των ορίων του Εθνικού Θαλάσσιου Πάρκου Ζακύνθου, ενώ δεν δρομολογήθηκε εγκαίρως εναλλακτική λύση εκτός των ορίων αυτού. 
Το γεγονός αυτό, κυρίες και κύριοι συνάδελφοι, οδήγησε σε έναρξη επίσημης υπόθεσης καταγγελίας στην Ευρωπαϊκή Επιτροπή τον Μάρτιο του 2010. Η λύση της αναβάθμισης, αδειοδότησης και παράτασης της λειτουργίας του υφιστάμενου ΧΥΤΑ δεν έπεισε την Ευρωπαϊκή Επιτροπή να αποσύρει την καταγγελία, η οποία πλέον βρίσκεται ενώπιον του δικαστηρίου Ευρωπαϊκών Κοινοτήτων, στο οποίο προσέφυγε η Ευρωπαϊκή Επιτροπή στις 20 Δεκεμβρίου 2012. 
Η αναγκαιότητα, λοιπόν, δημιουργίας νέας εγκατάστασης διαχείρισης στερεών αποβλήτων στη Ζάκυνθο σήμερα είναι πιο επείγουσα παρά ποτέ. Η λύση που προωθήθηκε, με σημαντική όμως καθυστέρηση, από τον αρμόδιο σύνδεσμο διαχείρισης απορριμμάτων, δηλαδή η δημιουργία της νέας εγκατάστασης ολοκληρωμένης διαχείρισης στερεών αποβλήτων στη θέση Λίβα Ζακύνθου, θέση η οποία επελέγη αφού εξετάστηκαν εναλλακτικές λύσεις, αποτελεί μία ρεαλιστική κυρίως και όχι μόνο λύση για την αποτελεσματική αντιμετώπιση της καταγγελίας. Η νέα εγκατάσταση προορίζεται να δημιουργηθεί στη θέση Λίβα σε περιοχή χαρακτηρισμένη ως καταφύγιο άγριας ζωής. 
Να πούμε δύο ενημερωτικά στοιχεία. Η θέση Λίβα προεγκρίθηκε το 2008 ως κατάλληλη για την κατασκευή ΧΥΤΑ, με έκδοση της σχετικής θετικής ΠΕΑ, δεδομένου ότι δεν ίσχυε κάποια σχετική απαγόρευση από το γενικό καθεστώς προστασίας του ν. 2637/1998 ή την οικεία πράξη χαρακτηρισμού το ’76. 
Μετά από μακρόχρονη περίοδο διαβουλεύσεων το Νοέμβριο του 2011 υποβλήθηκε βελτιωμένη, ως προς τη μεθοδολογία διαχείρισης, μελέτη περιβαλλοντικών επιπτώσεων για την υλοποίηση στην ίδια θέση ΧΥΤΥ και της απαραίτητης μονάδας επεξεργασίας αποβλήτων. Η επίμαχη απόφαση έγκρισης περιβαλλοντικών όρων εκδόθηκε μόλις το Νοέμβριο του 2012. 
Το ΥΠΕΚΑ δεν εμπλέκεται και το ξέρετε καλά, κύριε συνάδελφε, στη χωροθέτηση και αδειοδότηση του έργου. Το γεωλογικό ή το ιδιοκτησιακό καθεστώς της περιοχής αφορούν την αρχή που αδειοδοτεί, η οποία και εξετάζει ενδελεχώς και ασκεί αξιοκρατική  κρίση επί των στοιχείων που κατατίθενται ενώ σύμφωνα με τη νομοθεσία μπορεί να προχωρήσει σε έκδοση απόφασης ακόμη και σε περίπτωση αρνητικών γνωμοδοτήσεων.
Σε σχέση με το ΥΠΕΚΑ και τη δυνατότητα προώθησης του έργου στη συγκεκριμένη θέση να πω ότι υπάρχει σχετική γνωμοδότηση του αρμοδίου τμήματος διαχείρισης φυσικού περιβάλλοντος ως προς τη δυνατότητα εκτέλεσης του έργου, ολοκληρωμένης διαχείρισης αποβλήτων στη συγκεκριμένη περιοχή και υπάρχει η εκτίμηση περαιτέρω ότι η υπόθεση εμπίπτει στις μεταβατικές διατάξεις του ν. 3937/2011, δηλαδή ότι για την αδειοδότηση του έργου που νοείται ως συνέχεια επί τα βελτίω του προεγκεκριμένου από το 2008 έργου, ισχύει το προϊσχύον καθεστώς. 
Για να μιλήσουμε επί της ουσίας, κυρίες και κύριοι συνάδελφοι, είναι προφανές ότι η έννοια και ο σκοπός της ολοκληρωμένης διαχείρισης αποβλήτων με επεξεργασία και υγειονομική ταφή των υπολειμμάτων αυτής της επεξεργασίας σε ΧΥΤΥ που τελικά επιλέχθηκαν, δεν έχουν καμμία σχέση με απόρριψη ή διάθεση αποβλήτων που ο ν. 3937/2011 απαγορεύει στις περιοχές που χαρακτηρίζονται ως καταφύγια άγριας ζωής, σύμφωνα με τις διατάξεις του, εφόσον πρόκειται για οργανωμένη δραστηριότητα, περιβαλλοντικά ευμενέστερη και ηπιότερη της αρχικώς προεγκεκριμένης, με τη δημιουργία ενός σύγχρονου ΧΥΤΥ με μονάδα μηχανικής διαλογής απορριμμάτων και υγειονομική ταφή του υπολείμματος, το οποίο θα είναι ελάχιστο σε σχέση με την αρχική ποσότητα. Η αυστηρή δε τήρηση των ειδικών περιβαλλοντικών όρων που έχουν τεθεί με συστηματική παρακολούθηση και έλεγχο, είναι αυτή που θα διασφαλίσει τη στεγανότητα και την αποφυγή κάθε κινδύνου μόλυνσης του υδροφόρου ορίζοντα από την υγειονομική ταφή του υπολείμματος. 
Τέλος, τονίζω ότι η συνολική καθυστέρηση στη δρομολόγηση εναλλακτικής λύσης συνετέλεσε σε μεγάλο βαθμό στην παραπομπή της χώρας ενώπιον του ΔΕΚ με την προσφυγή της 20ης Δεκεμβρίου 2012. Σε αυτήν την προσφυγή η Ευρωπαϊκή Επιτροπή επισημαίνει την καθυστέρηση στην προώθηση των διαδικασιών εξεύρεσης εναλλακτικού τόπου για την εγκατάσταση νέας μονάδας διαχείρισης, εκτός του Εθνικού Θαλάσσιου Πάρκου, γεγονός που αποδίδει στις πιέσεις των τοπικών αρχών να δημιουργηθεί η νέα εγκατάσταση δίπλα στον υφιστάμενο ΧΥΤΑ ή σε επέκτασή του. 
Κυρίες και κύριοι συνάδελφοι, η περαιτέρω καθυστέρηση στη λήψη απόφασης για τη νέα εγκατάσταση, το μόνο αποτέλεσμα που θα έχει θα είναι να πολλαπλασιάζεται ο ήδη υπαρκτός –πολύ υπαρκτός- κίνδυνος να πληγεί καίρια η ίδια η βιοποικιλότητα και ο βιότοπος της Καρέτα-Καρέτα λόγω της ορατής πλέον απειλής να μετατραπεί σε σκουπιδότοπο με την κατάρρευση ολόκληρου ή μέρους του υφιστάμενου ΧΥΤΑ. 
Υπενθυμίζω την πρόσφατη κατολίσθηση -προ ολίγων μόλις ημερών- που σημειώθηκε στο χώρο, λόγω της έντονης βροχόπτωσης. Και βέβαια, δεν είναι η πρώτη φορά ούτε –δυστυχώς- θα είναι και η τελευταία, εάν δεν δοθεί άμεσα λύση στο πρόβλημα. 
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"113541"," Ο κ. Κοντονής έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113542"," Ευχαριστώ, κύριε Πρόεδρε. 
Κύριε Υπουργέ, θέλω να σας τονίσω ιδιαιτέρως το γεγονός ότι ο σχεδιαζόμενος ΧΥΤΥ στη θέση Λίβα δεν είναι συνέχεια κανενός προηγούμενου έργου. Δεν είναι συνέχεια της προηγούμενης μελέτης η οποία προέβλεπε ΧΥΤΑ, διότι οι προϋποθέσεις, οι όροι και οι απαιτήσεις δημιουργίας ΧΥΤΑ είναι εντελώς διαφορετικές από τους όρους και τις προϋποθέσεις για τη δημιουργία ΧΥΤΥ. 
Με το να θέλουν να βαφτίσουν –όχι εσείς, κύριε Υπουργέ, διότι καταλαβαίνω και την αγωνία σας για την αποφυγή προστίμων- τοπικοί παράγοντες που εμπλέκονται σε αυτήν την ιστορία και είναι υπεύθυνοι γι’ αυτήν την κατάσταση στη Ζάκυνθο ως συνέχεια αυτήν την μελέτη είναι –κατά τη γνώμη μας- και ηθικά και νομικά απαράδεκτο. 
Και γι’ αυτόν το λόγο, κύριε Υπουργέ, υπενθυμίζω για άλλη μία φορά σήμερα στην Εθνική Αντιπροσωπεία το γεγονός ότι η ιεραρχική προσφυγή που έχω καταθέσει ενώπιον σας δεν έχει απαντηθεί ακόμα. Έχει περάσει ο μισός Νοέμβριος, ο Δεκέμβριος, ο Ιανουάριος, έχουμε μπει στο Φεβρουάριο και απάντηση δεν έχουμε πάρει. Αυτό το νομικό ζήτημα, για το οποίο εσείς πρέπει να μιλήσετε, εσείς πρέπει να αποφασίσετε, το οποίο θα το κρίνει και το Συμβούλιο της Επικρατείας, είναι για εμάς όρος και προϋπόθεση για να συνεχίσουμε. 
Το δεύτερο που σας υπενθυμίζω είναι ότι δεν έγινε καμμία εναλλακτική μελέτη, έγινε υπόδειξη. Και αυτό αναφέρεται σαφέστατα στη μελέτη που έχει εγκριθεί. 
Αντιλαμβάνομαι την αγωνία σας για τα πρόστιμα. Είναι κοινή αγωνία, κύριε Υπουργέ, όλης της Ζακύνθου και του Υπουργείου και χαίρομαι ιδιαίτερα που το άκουσα. 
Θέλω, όμως, να σας πω ότι δεν μπορούμε να δημιουργήσουμε ένα νέο πρόβλημα και μάλιστα, να φέρουμε την τοπική κοινωνία σε αναστάτωση. Όταν δεν έχουν γίνει καθαρές και αδιάβλητες διαδικασίες, κύριε Υπουργέ, τότε είναι βέβαιο ότι θα υπάρχει εξέγερση, όταν γίνεται υπόδειξη του τόπου δημιουργίας χώρου υγειονομικής ταφής και δεν έχει γίνει απολύτως τίποτα μέχρι σήμερα. Γι’ αυτό είναι υπεύθυνος και ο Σύνδεσμος Καθαριότητας της Ζακύνθου και ο Δήμος Ζακύνθου. Δεν έχει γίνει ούτε καν μελέτη χωροθέτησης του εργοστασίου μηχανικής ανακύκλωσης, δεν έχει μπει μπροστά το Πρόγραμμα Ολοκληρωμένης Διαχείρισης. 
Δίπλα σε αυτά, είναι και τα άλλα που σας είπα, κύριε Υπουργέ, ότι έγινε υπόδειξη του χώρου, δεν έγινε καμμία συγκριτική μελέτη. Μην σας παραπλανούν με αυτά που σας λένε. Αντιθέτως, ο Γενικός Γραμματέας της Περιφέρειας, κ. Αποστολόπουλος, είχε αρνηθεί να προσυπογράψει μια τέτοια μελέτη και την υπέγραψε ο κ. Αγγελάκας, ο τελευταίος, ο οποίος μάλιστα εξέδωσε και δελτίο Τύπου και ανέφερε –τι;- Ότι έχει επιβληθεί ήδη στην Ελλάδα πρόστιμο. Αυτή η προσπάθεια κατατρομοκράτησης του λαού της Ζακύνθου και των Ζακυνθινών περνάει κάθε προηγούμενο, κύριε Υπουργέ. Ευτυχώς, ο ίδιος, μετά από δική μου τοποθέτηση, το ανασκεύασε. 
Θέλω να σας πω, κύριε Υπουργέ, να μην κάνουμε τα ίδια λάθη. Υπάρχει μία μεγάλη δυνατότητα για τη Ζάκυνθο. Να σταματήσει επιτέλους η λειτουργία του ΧΥΤΑ στο Σκοπό. Εδώ και πέντε χρόνια το τονίζει αυτό ο ΣΥΡΙΖΑ και κανείς από αυτούς που σήμερα βιάζονται -τώρα που βρήκαν τα οικόπεδα στο Λίβα- δεν είχε προστρέξει για να πει «εδώ υπάρχει ένα σοβαρό πρόβλημα». Αντιθέτως και ο σημερινός δήμαρχος, όπως και άλλοι έλεγαν ότι πρέπει να συνεχίσουμε στο Σκοπό.
Σήμερα, λοιπόν, και με την αιτιολογημένη γνώμη της Ευρωπαϊκής Επιτροπής διαφαίνεται μία δυνατότητα. Μην κάνουμε τη δυνατότητα καταστροφή. Πρέπει να γίνουν οι διαδικασίες από την αρχή, νόμιμα, για να μην υπάρχει καμμία αντίδραση, γιατί αν υπάρχει αντίδραση σε αυτό το ζήτημα, θίγεται ο τουρισμός της Ζακύνθου. Αν υπάρχει ξεσηκωμός του πληθυσμού, θα έχουμε πολλαπλά προβλήματα στην κοινωνία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Επομένως, κύριε Υπουργέ, πρώτα απ’ όλα, σάς ζητάμε να δείτε την ιεραρχική προσφυγή και επιτέλους να πάρουμε μία απάντηση. Το δικαιούμαστε ως πολίτες και όχι ως Βουλευτές, που έχουμε υποβάλει αυτήν την ιεραρχική προσφυγή. 
Το δεύτερο που σας ζητάμε είναι καθαρές διαδικασίες. Ένα ανώτατο εκπαιδευτικό ίδρυμα της χώρας να μας πει ποια θέση είναι κατάλληλη για τη δημιουργία ΧΥΤΥ. Σας λέω από αυτήν τη θέση ότι εγώ θα είμαι ο πρώτος που θα πει εκ των προτέρων να αποδεχθούμε ό,τι πουν οι ειδικοί επιστήμονες. Καθαρές λύσεις. 
Και το τελευταίο: έλεγχος της νομιμότητας. Δεν μπορεί, κύριε Υπουργέ, από τη στιγμή που ισχύει ο ν.3937/2011, να γίνει στο συγκεκριμένο χώρο αυτού του τύπου η δραστηριότητα. Αυτή είναι η άποψή μας. Νομίζω ότι η καθυστέρηση στην απάντηση της ιεραρχικής προσφυγής, που έχει κάνει ο Βουλευτής Ζακύνθου, δεν είναι τυχαία, με τα νομικά προβλήματα που αντιμετωπίζουν οι υπηρεσίες σας για να δώσουν μία τεκμηριωμένη απάντηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σε κάθε περίπτωση, κύριε Υπουργέ, εμείς αντιλαμβανόμαστε ότι εξαιτίας των δολιχοδρομιών και της ανεπάρκειας των τοπικών αρχών έχουμε φθάσει σε ένα αδιέξοδο.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"113543"," Ολοκληρώστε, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113544"," Τελειώνω, κύριε Πρόεδρε.  
Πρέπει να λύσουμε αυτό το αδιέξοδο, όχι με γνώμονα μία νέα καταστροφή, αλλά κοιτάζοντας το μέλλον και διαγράφοντας συνθήκες κοινωνικής ειρήνης για το καλό της Ζακύνθου.
Σας ευχαριστώ πολύ.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"113545"," Το λόγο έχει ο κ. Καλαφάτης για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113546"," Ευχαριστώ, κύριε Πρόεδρε.
Κύριε συνάδελφε, υπάρχουν στιγμές που όλοι μας, από όπου και αν υπηρετούμε –δεν το λέω φυσικά για εσάς, κύριε συνάδελφε- πρέπει να αναλάβουμε τις ευθύνες μας, αρχές, τοπική κοινωνία, αρμόδιοι φορείς. Μία τέτοια στιγμή είναι και αυτή που συζητάμε. 
Στη συγκεκριμένη περίπτωση, πιστεύω ότι κωλυσιεργίες και σκοπιμότητες το μόνο που δεν εξυπηρετούν είναι το καλό της Ζακύνθου και οι μόνοι που δεν ωφελούνται και δεν ωφελήθηκαν από κωλυσιεργίες και σκοπιμότητες επί σειρά ετών είναι η τοπική κοινωνία, η τοπική οικονομία, το περιβάλλον της περιοχής.
Στόχος δικός μας είναι –εκπροσωπώντας βέβαια την Κυβέρνηση, την ελληνική πολιτεία- να υπερασπισθούμε και να προασπίσουμε το δημόσιο συμφέρον, αλλά και να κινηθούμε, σύμφωνα με τα δεδομένα που έχουμε αυτήν τη στιγμή. Αν ήμουν πριν από πέντε χρόνια σε αυτήν τη θέση, θα μπορούσα να είχα τοποθετηθεί διαφορετικά. Θα ήταν διαφορετική η δική μου αντιμετώπιση, αν θέλετε, ως προς το ζήτημα αυτό. Τώρα, όμως, βρίσκομαι με αυτά τα δεδομένα σε αυτήν εδώ τη θέση.
Στόχος των ελληνικών αρχών –κατά την άποψή μου- αυτήν τη στιγμή πρέπει να είναι η κατάρτιση ενός ρεαλιστικού χρονοδιαγράμματος και του κλεισίματος της δικαστικής υπόθεσης, που σύμφωνα με όλα τα δεδομένα δεν διαβλέπω μέχρι στιγμής ότι θα έχει θετική έκβαση για τις ελληνικές αρχές. 
Αυτό είναι το βασικό μου μέλημα και η αγωνία μου. Νομίζω ότι οποιοσδήποτε βρισκόταν στη δική μου θέση, θα είχε αυτό το αίσθημα της αγωνίας, όπως σωστά το περιγράψατε, για το συμφέρον του τόπου και την προάσπιση του συμφέροντος της πατρίδας.
Ομολογώ ότι ποτέ άλλοτε δεν υπήρχε, ίσως, γι’ αυτήν την υπόθεση, όπως και για άλλες περιπτώσεις η αναγκαιότητα όσο υπάρχει σήμερα για την υλοποίηση της νέας εγκατάστασης εντός ασφυκτικών προθεσμιών, που καθορίζονται πλέον και από την εν εξελίξει δικαστική υπόθεση στο Δικαστήριο Ευρωπαϊκών Κοινοτήτων.
Στο πλαίσιο, λοιπόν, των αρμοδιοτήτων του, ο καθένας από μας πρέπει να φροντίσει ώστε να επιτευχθεί το συντομότερο δυνατόν οριστική και ουσιαστική επίλυση του θέματος που έχει τεράστια περιβαλλοντική σημασία. Θα πρέπει να επισημάνουμε ότι ενδεχομένως έχει και σημαντική οικονομική επίπτωση το ζήτημα αυτό και για τους κατοίκους της Ζακύνθου, από την εφαρμογή του ν.4042/2012.
Σύμφωνα με αυτόν το νόμο, σε περίπτωση τυχόν μετακύλισης στην τοπική αυτοδιοίκηση, θα επιβληθεί χρηματική κύρωση στην Ελληνική Δημοκρατία λόγω καταδίκης για παραβίαση της ευρωπαϊκής νομοθεσίας για τα απόβλητα και ανεξάρτητα από τυχόν ποινική, αστική, διοικητική ευθύνη του φορέα-οργανισμού που προβλέπεται από άλλες διατάξεις. Υπάρχει αυτή η δυνατότητα και αυτό το ενδεχόμενο. Αυτό δεν πρέπει επ’ ουδενί να το επιτρέψουμε. Εκτός από την περιβαλλοντική καταστροφή, αν θέλετε, ή την προσβολή που θα υπάρχει για την χώρα μας σε μία αρνητική έκβαση του θέματος, πιθανότατα θα υπάρξει και σοβαρή οικονομική επίπτωση και αυτό θα πρέπει να το αποφύγουμε πάση θυσία.
Δεν είναι, λοιπόν, δυνατόν να κωφεύουμε ως πολιτεία και ως τοπική κοινωνία τη στιγμή που η Ευρωπαϊκή Επιτροπή διατηρεί ανοιχτό το φάκελο των παραβιάσεων της κοινοτικής νομοθεσίας, τη στιγμή που η εικόνα που έχει δημιουργηθεί είναι ότι αποτελεί από τις πιο σημαντικές παραλίες ωοτοκίας της θαλάσσιας χελώνας Καρέτα-Καρέτα στη Μεσόγειο και έχει μετατραπεί -το ξέρετε πολύ καλά- σε πραγματικό σκουπιδότοπο.
Είναι η ώρα πλέον το πρόβλημα της διαχείρισης των αποβλήτων της Ζακύνθου, που απειλεί με υποβάθμιση το περιβάλλον και αμαυρώνει την εικόνα της χώρας μας, να κλείσει οριστικά. Στις συνθήκες αυτές η επίτευξη συναντίληψης, συνεννόησης και συναίνεσης είναι απολύτως απαραίτητη.
Αυτό είναι το συνολικό πνεύμα με το οποίο αντιμετωπίζουμε τη συγκεκριμένη περίπτωση, κύριε συνάδελφε.
Ευχαριστώ πάρα πολύ.","ΣΤΑΥΡΟΣ ΚΑΛΑΦΑΤΗΣ",177
"113547"," Κύριε Πρόεδρε, θα ήθελα να μου δώσετε το λόγο, προκειμένου να προχωρήσω σε μία κατάθεση.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"113548"," Ορίστε, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113549"," Κύριε Πρόεδρε, καταθέτω στα Πρακτικά την αίτηση ακύρωσης φυσικών προσώπων της Ζακύνθου γι’ αυτό το θέμα της νομιμότητας και συγκεκριμένα: Τη γνωμοδότηση του ομότιμου καθηγητή του Πολυτεχνείου του κ. Μαρίνου Κουρή και τη χθεσινή δήλωση του Προέδρου του Συλλόγου Αρχιτεκτόνων του κ. Νίκου Βουτσινά, ο οποίος είναι και μέλος της δημοτικής πλειοψηφίας και ο οποίος διατυπώνει σοβαρότατες ενστάσεις και τις απόψεις του αναλυτικά.
(Στο σημείο αυτό ο Βουλευτής κ. Χαράλαμπος-Σταύρος Κοντονής καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Σας παρακαλώ, κύριε Υπουργέ, απλώς να λάβετε σοβαρά υπ’ όψιν αυτά τα έγγραφα.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"113550"," Κυρίες και κύριοι συνάδελφοι, οι Βουλευτές κ. Χρίστος Δήμας και κ. Φίλιππος Σαχινίδης ζητούν άδεια ολιγοήμερης απουσίας στο εξωτερικό. Η Βουλή εγκρίνει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113551"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"113552"," Η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, έχω να κάνω δύο ανακοινώσεις προς το Σώμα.
Η Επιτροπή του Απολογισμού και του Γενικού Ισολογισμού του Κράτους και Ελέγχου της Εκτέλεσης του Προϋπολογισμό του Κράτους καταθέτει την Έκθεσή της στα σχέδια νόμων του Υπουργείου Οικονομικών:
α) «Κύρωση του Απολογισμού του Κράτους Οικονομικού Έτους 2011»
β) «Κύρωση του Ισολογισμού του Κράτους Οικονομικού Έτους 2011».
Επίσης, οι Υπουργοί Εξωτερικών, Οικονομικών, Ανάπτυξης, Ανταγωνιστικότητας, Υποδομών, Μεταφορών και Δικτύων, Παιδείας και Θρησκευμάτων, Πολιτισμού και Αθλητισμού, Περιβάλλοντος, Ενέργειας και Κλιματικής Αλλαγής, Αγροτικής Ανάπτυξης και Τροφίμων και Τουρισμού κατέθεσαν σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης του Κράτους του Κουβέιτ Οικονομικής και Τεχνικής Συνεργασίας».
Η πρώτη με αριθμό 907/29-1-2013 επίκαιρη ερώτηση πρώτου κύκλου του Βουλευτή Μεσσηνίας της Νέας Δημοκρατίας κ. Δημητρίου Σαμπαζιώτη προς τον Υπουργό Οικονομικών, σχετικά με τη Χημική Υπηρεσία Καλαμάτας, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 921/29-1-2013 επίκαιρη ερώτηση πρώτου κύκλου της Βουλευτού Α’ Θεσσαλονίκης του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Δέσποινας Χαραλαμπίδου προς τον Υπουργό Υγείας, σχετικά με την καταβολή των δεδουλευμένων στους εργαζόμενους της Εταιρείας Ψυχικής Υγείας και Κοινωνικής Αποκατάστασης (Ε.Ψ.Υ.Κ.Α.), δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 898/28-1-2013 επίκαιρη ερώτηση πρώτου κύκλου της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Υγείας, σχετικά με το πόρισμα του Σώματος Επιθεωρητών Υγείας και Πρόνοιας (ΣΕΥΥΠ) για παράνομες προμήθειες ιατρικών υλικών από την Ορθοπεδική Κλινική του Νοσοκομείου της Έδεσσας, δεν συζητείται λόγω κωλύματος του κυρίου Υπουργού και διαγράφεται.
Η πέμπτη με αριθμό 927/29-1-2013 επίκαιρη ερώτηση πρώτου κύκλου του Βουλευτή Ευβοίας του Λαϊκού Συνδέσμου - Χρυσή Αυγή κ. Νικολάου Μίχου προς τον Υπουργό Οικονομικών, σχετικά με το κλείσιμο των ΔΟΥ κατ’ εντολή της Τρόικας, δεν συζητείται λόγω κωλύματος του κυρίου Υπουργού και διαγράφεται.
Η έκτη με αριθμό 917/29-1-2013 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Υγείας, σχετικά με τις συγχωνεύσεις κλινικών και τις καταργήσεις κλινών στα δημόσια νοσοκομεία της χώρας, δεν συζητείται λόγω κωλύματος του κυρίου Υπουργού και διαγράφεται.
Η έβδομη με αριθμό 923/29-1-2013 επίκαιρη ερώτηση πρώτου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Υγείας, σχετικά με τη συγχώνευση των Νοσοκομείων Λέσβου και Λήμνου, δεν συζητείται λόγω κωλύματος του κυρίου Υπουργού και διαγράφεται.
Σήμερα ο Υπουργός Υγείας έχει την τιμητική του, αλλά απουσιάζει από τη Βουλή.
Θα συζητηθεί τώρα η τέταρτη με αριθμό 912/29-1-2013 επίκαιρη ερώτηση πρώτου κύκλου της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση του Τμήματος Επιθεώρησης Εργασίας Πτολεμαΐδας.
Η κ. Ραχήλ Μακρή έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113553"," Ευχαριστώ, κύριε Πρόεδρε.
Κύριε Υπουργέ, πριν από λίγες ημέρες το Υπουργείο σας ανακοίνωσε την πρόθεσή του για την κατάργηση του Τμήματος Επιθεώρησης Εργασίας στην πόλη της Πτολεμαΐδας. Ένα από τα ζωτικότερα κομμάτια του Νομού Κοζάνης, η περιοχή της Εορδαίας με την πόλη της Πτολεμαΐδας, απέκτησε Επιθεώρηση Εργασίας το 1960, προκειμένου να εξυπηρετήσει το εργατικό δυναμικό μίας περιοχής, που ήδη από τη δεκαετία του 1960 είχε αναπτύξει έντονη οικονομική δραστηριότητα. 
Στην περιοχή σήμερα λειτουργούν δυόμισι χιλιάδες επιχειρήσεις, συμπεριλαμβανομένης και της ΔΕΗ. Το εργατικό δυναμικό της περιοχής ανέρχεται σε οκτώ με δέκα χιλιάδες εργαζομένους, με χαρακτηριστικά ιδιόμορφα λόγω των ειδικοτήτων που πηγάζουν από τις εξειδικευμένες δραστηριότητες της ΔΕΗ Α.Ε..
Η επόμενη ημέρα της κατάργησης της Επιθεώρησης θα επιφέρει επιπρόσθετα προβλήματα στην περιοχή, αφού όλος ο όγκος των εργαζομένων που θέλει να προσφύγει στη βοήθεια της Επιθεώρησης, θα πρέπει να προστρέξει στην πόλη της Κοζάνης όπου η εκεί υπηρεσία είναι ήδη επιβαρυμμένη και απέχει αρκετά χιλιόμετρα από την ευρύτερη περιοχή της Εορδαίας. 
Είναι ολοφάνερο ότι το Υπουργείο σας προβαίνει σε μία ενέργεια χωρίς σκεπτικό και λογική, δείχνοντας ότι δεν έχετε αναλογιστεί τις συνέπειες από την κατάργησή της. Η περιοχή που έχει συμβάλει καθοριστικά στην ενεργειακή επάρκεια της χώρας και αποτελεί το ενεργειακό κέντρο της Ελλάδας, μένει ξεκρέμαστη, με αποτέλεσμα οι εργαζόμενοι να μην μπορούν να προσφύγουν στην υπηρεσία προστασίας απέναντι στους εργοδότες.
Εκτός αυτών, η Κυβέρνησή σας προχωρά ακάθεκτη και στην κατάργηση της Επιθεώρησης Μεταλλείων Βορείου Ελλάδας. Είναι μία ενέργεια εξαιρετικά αρνητική για την περιοχή, που θα έχει ως αποτέλεσμα την πλήρη αποσάθρωση των ελέγχων και επιβλέψεων στα εργοστάσια, στα ορυχεία και στο Λιγνιτικό Κέντρο Δυτικής Μακεδονίας.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Μέχρι σήμερα, η Επιθεώρηση αποτελούσε ένα θεσμό που δρούσε μόνο κατόπιν εορτής. Από εδώ και πέρα, η Επιθεώρηση δεν θα έχει τη δυνατότητα ούτε καν να προστρέχει έπειτα από ένα σοβαρό ατύχημα. Πρόσφατα η περιοχή θρήνησε το θάνατο ενός νέου ανθρώπου μέσα στα ορυχεία του Νοτίου Πεδίου, ενώ είναι αρκετά συχνά τα εργατικά ατυχήματα που συμβαίνουν στο χώρο εργασίας της ΔΕΗ.
Μ’ αυτές τις ενέργειές σας οδηγείτε τους εργαζομένους σε επικίνδυνα μονοπάτια όπου οι παραβιάσεις των εργασιακών σχέσεων και των μέτρων ασφαλείας –που ήδη αποτελούν καθημερινό φαινόμενο στην περιοχή- θα γίνουν ακόμα χειρότερες, χωρίς να έχουν τη δυνατότητα ελέγχων και παρέμβασης όπου παρατηρείται η ανομία.
Ζητούμε να ανακαλέσετε την απόφασή σας για την κατάργηση του Τμήματος Επιθεώρησης Εργασίας Πτολεμαΐδας, καθώς οφείλετε να σεβαστείτε τον αγώνα που δίνουν οι εργαζόμενοι στην καθημερινότητά τους και να εξασφαλίσετε εκείνες τις δομές που θα υποστηρίζουν το έργο που επιτελούν εδώ και δεκαετίες οι εργαζόμενοι της περιοχής της Εορδαίας.","ΡΑΧΗΛ ΜΑΚΡΗ",293
"113554"," Ο κ. Νικόλαος Παναγιωτόπουλος έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113555"," Ευχαριστώ, κύριε Πρόεδρε.
Κυρία συνάδελφε, θα μπορούσα να ανακαλέσω κάποια απόφαση, αν υπήρχε απόφαση. Όμως απόφαση δεν υπάρχει, για να ανακαλέσω! Δεν έχει ληφθεί καμμία απόφαση για κατάργηση του Σώματος Επιθεώρησης Εργασίας τοπικού καταστήματος Πτολεμαΐδας! Απλώς υπάρχει μία διαβούλευση, στο πλαίσιο της οποίας υπάρχει μία κατ’ αρχήν εισήγηση, αλλά το βλέπουμε και έχουμε ακόμα περιθώριο μέχρι την οριστική επίλυση του θέματος.
Ορθώς βάζετε το θέμα, καθώς είστε και μία φωνή της τοπικής κοινωνίας. Βέβαια στους καιρούς που ζούμε, πραγματικά έχω την αίσθηση ότι κάθε κλείσιμο κάποιου τοπικού καταστήματος ή κάποιας δημόσιας υπηρεσίας εκλαμβάνεται ως ευθεία επίθεση κατά των δομών αυτής της τοπικής κοινωνίας είτε έχουμε να κάνουμε με ΔΟΥ είτε με κατάστημα ΙΚΑ είτε έχουμε να κάνουμε με οποιοδήποτε υποκατάστημα. Κάποιοι διαμαρτύρονται, κάποιοι θιγόμενοι δημόσιοι υπάλληλοι πολλές φορές ξεσηκώνουν τον κόσμο και ξεκινά μία διαδικασία ενστάσεων, εν πάση περιπτώσει, στην κεντρική διοίκηση.
Εγώ είμαι υπέρ της άποψης –και έτσι το βλέπει και το Υπουργείο- ότι οπωσδήποτε πριν καταλήγουμε σε οριστικές αποφάσεις, πρέπει να εξετάζουμε κατά περίπτωση, κάθε ζήτημα με βάση τις ειδικές συνθήκες που επικρατούν στην τοπική κοινωνία. Μόνο έτσι και όχι στη βάση μίας οριζόντιας λογικής περιστολής, θα έλεγα, του κράτους απ’ άκρη σε άκρη, δηλαδή μόνο με την κατά συνθήκη εξέταση κάθε περίπτωσης θα μπορέσουμε να οδηγηθούμε σε χρήσιμες λύσεις.
Πάντως πρέπει να ξεκαθαρίσουμε ότι κεντρική επιλογή της Κυβέρνησης είναι η ριζική αλλαγή της οργάνωσης και λειτουργίας του κράτους και της Δημόσιας Διοίκησης έτσι, ώστε η χώρα να αποκτήσει ένα αποτελεσματικό και αποδοτικό διοικητικό σύστημα, που να εξυπηρετεί τελικά τον πολίτη και να μη δημιουργεί επιπλέον προβλήματα απ’ αυτά που επιδιώκει να επιλύσει.
Τώρα, από εκεί και πέρα να πω κάποια στοιχεία σχετικά με το Σώμα Επιθεώρησης Εργασίας. Με ΚΥΑ των Υπουργών Διοικητικής Μεταρρύθμισης και Ηλεκτρονικής Διακυβέρνησης αφ’ ενός και Εργασίας, Κοινωνικής Ασφάλισης και Πρόνοιας αφ’ ετέρου, τον Απρίλιο του 2012 συγκροτήθηκε Επιτροπή Αξιολόγησης των Διοικητικών Μονάδων του Υπουργείου Εργασίας. Η Επιτροπή Αξιολόγησης αυτή παρέδωσε στο Υπουργείο Διοικητικής Μεταρρύθμισης προς τελική επεξεργασία και μελέτη μία έκθεση, την έκθεση αξιολόγησης. Αυτή εκπονήθηκε στη βάση αντικειμενικών κριτηρίων και μεθοδολογίας, που ανέπτυξε αυτή η ομάδα συντονισμού. Μετά την υιοθέτησης της έκθεσης από το Διυπουργικό Συμβούλιο Διοικητικής Μεταρρύθμισης θα επακολουθήσει -δεν έχει προκύψει ακόμη- η σύνταξη του νέου οργανισμού με την επεξεργασία και την έκδοση σχετικού προεδρικού διατάγματος.
 Επομένως δεν έχουμε οριστικές και τελεσίδικες αποφάσεις, θα έλεγα ότι όλες οι προτάσεις είναι στο τραπέζι και εξετάζονται. Σκοπός αυτού του εγχειρήματος είναι η αναδιοργάνωση και ο ουσιαστικός εκσυγχρονισμός των επιχειρησιακών μονάδων του Υπουργείου Εργασίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κλείνω με αυτό και θα αφήσω και κάποια στοιχεία για τη δευτερολογία μου. 
Τελικά σε κάθε περίπτωση, κύριο μέλημα του Υπουργείου, το οποίο θα υλοποιηθεί στην πράξη μέσω του νέου συστήματος οργάνωσης του ΣΕΠΕ, του Σώματος Επιθεώρησης Εργασίας, είναι η διασφάλισης αδιάλειπτης, έγκαιρης και αποτελεσματικής λειτουργικής του παρουσίας σε όλη τη γεωγραφική και διοικητική επικράτεια, για την προάσπιση των συμφερόντων των εργαζομένων.
Και το Διεθνές Γραφείο Εργασίας που αξιολόγησε πρόσφατα το ΣΕΠΕ και οι ελεγκτές της τρόικας συμφώνησαν ότι το βασικό όργανο καταπολέμησης της αδήλωτης εργασίας είναι το ΣΕΠΕ, το Σώμα Επιθεώρησης Εργασίας. Επομένως ό,τι και να γίνει σχετικά με την αναδιοργάνωσή του, θα αποσκοπεί τελικά προς την ενδυνάμωση της λειτουργίας του και όχι στην αποδυνάμωση αυτής. Και τελικά οριστικές αποφάσεις για την τελική δομική οργάνωσή του, οφείλω να σας πω ότι δεν έχουν παρθεί. Υπάρχει ένα πόρισμα, υπάρχουν κάποιες εισηγήσεις. Η τελική αξιολόγηση θα γίνει από το Διυπουργικό Συμβούλιο Διοικητικής Μεταρρύθμισης, το οποίο, όπως ξέρετε μάλλον, λειτουργεί και σε ανώτερο πολιτικό επίπεδο, συντονίζεται δηλαδή από το γραφείο του Πρωθυπουργού.
Δεν υπάρχει λοιπόν καμμία απόφαση. Όλα εξετάζονται. Και η συνέχιση τής λειτουργίας του γραφείου της Πτολεμαΐδας εξετάζεται, δεδομένου ότι αυτό το γραφείο καλύπτει –αν θέλετε- την πόλη αυτή όπου βρίσκονται και τα κεντρικά εργοστάσια παραγωγής ρεύματος της ΔΕΗ. Και επομένως πραγματικά, υπάρχει λογική και σε αυτό. Από εκεί και πέρα βέβαια όλα τα αριθμητικά στοιχεία μπαίνουν σε μία συγκριτική αξιολόγηση. Υπάρχει και η Κοζάνη που είναι καλύτερα στελεχωμένη, γιατί στην Πτολεμαΐδα υπάρχει αυτήν τη στιγμή ένας εν ενεργεία υπάλληλος.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"113556"," Στη δευτερολογία σας.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113557"," Και όλα αυτά πρέπει να τα δούμε και να τα ζυγίσουμε, για να καταλήξουμε στις τελικές αποφάσεις.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"113558"," Η Βουλευτής Κοζάνης κ. Ραχήλ Μακρή έχει το λόγο, για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113559"," Κύριε Υπουργέ, η αναδιάρθρωση των δημοσίων υπηρεσιών γίνεται με την ενίσχυσή τους και όχι με την κατάργησή τους. Είναι βέβαια, πολύ θετικό το βήμα ότι δεν έχετε προβεί ακόμη στην τελική σας απόφαση.
Ωστόσο να σας πω ότι ο κόσμος της Πτολεμαΐδας –σας ανέλυσα ήδη, όπως γνωρίζετε και σας έχω καταθέσει και υπόμνημα του Εργατοϋπαλληλικού Κέντρου Πτολεμαΐδας, η περίπτωση του Τμήματος Επιθεώρησης Εργασίας τής Πτολεμαΐδας είναι μία ιδιαίτερη περίπτωση- δεν μπορεί να εξυπηρετηθεί από την ήδη αποδομημένη υπηρεσία, που λειτουργεί στην Κοζάνη για πάρα πολλούς λόγους. 
Γι’ αυτό λοιπόν για άλλη μία φορά, σας ζητούμε να λάβετε υπ’ όψιν σας όλες αυτές τις παραμέτρους και να μην καταργήσετε το Τμήμα Επιθεώρησης Εργασίας της Πτολεμαΐδας. Οφείλετε να αποτρέψετε την επιστροφή της περιοχής σε έναν ανεκδιήγητο εργασιακό μεσαίωνα, να συμβάλλετε ως Υπουργός στην εξισορροπημένη προσπάθεια εφαρμογής της εργασιακής νομοθεσίας, σε μία περιοχή που οι εργαζόμενοι ήδη αντιμετωπίζουν σοβαρά προβλήματα με τις εργοδοσίες, όσον αφορά την αποπληρωμή τους και τις συνθήκες εργασίας τους. 
Δεν αρκεί όμως μόνο η μη κατάργηση της υπηρεσίας, εδώ έχουν προκύψει και άλλα σοβαρά προβλήματα, που οφείλετε να τα επιλύσετε άμεσα, όπως η έλλειψη στελεχών, αφού ένα μόνο άτομο δεν αρκεί, για να εξεταστούν οι τρέχουσες υποθέσεις.
Παράλληλα οφείλετε, σε συνεργασία με το συναρμόδιο Υπουργό, να προχωρήσετε στη μη κατάργηση της Επιθεώρησης Μεταλλείων Βορείου Ελλάδος, γιατί συμβάλλει μαζί με την Επιθεώρηση Εργασίας, έστω με τα πενιχρά μέσα, με το ελάχιστο προσωπικό, στον έλεγχο των εργασιακών συνθηκών στα ορυχεία.","ΡΑΧΗΛ ΜΑΚΡΗ",293
"113560"," Ο Υπουργός κ. Νικόλαος Παναγιωτόπουλος, έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113561"," Ευχαριστώ, κύριε Πρόεδρε.
Κυρία συνάδελφε, σας είπα και για κάποια στοιχεία. Ζητήσαμε από το τμήμα Πτολεμαΐδας από τον υπάλληλο που υπηρετεί εκεί, κάποια στοιχεία για να δούμε τι θα κάνουμε σχετικά με τους ελέγχους, ποιος είναι ο όγκος εργασίας αυτού του τμήματος, για να μπορέσουμε και εμείς να κάνουμε τη δουλειά μας. 
Ο μοναδικός υπάλληλος που υπηρετεί εκεί δεν έστειλε στοιχεία για τη δραστηριότητα του Νότου στα κεντρικά, επικαλούμενος φόρτο εργασίας. Αυτός είναι και ο λόγος που στατιστικά στοιχεία στο τέλος δεν μπορούμε να παραθέσουμε σε σχέση με αυτά που βρήκαμε από τον υπάλληλο. 
Κοιτάξτε, όμως, τι βρήκαμε από την κεντρική υπηρεσία σε σχέση με το φόρτο εργασίας που, αν θέλετε, επικαλείται και αυτός ο υπάλληλος. Θα καταθέσω και στα Πρακτικά το σχετικό έγγραφο από τη Διεύθυνση Οργάνωσης και Απλούστευσης Διαδικασιών, Τμήμα Διοικητικής Οργάνωσης του Υπουργείου μας, που είναι και επιφορτισμένο με την επαφή και τη διαβούλευση με την ομάδα της Διοικητικής Μεταρρύθμισης σχετικά με το νέο οργανόγραμμα όχι μόνο του ΣΕΠΕ, αλλά και του Υπουργείου  Εργασίας, Κεντρική Υπηρεσία. Καταθέτω το έγγραφο στα Πρακτικά για χρήση της συναδέλφου. 
(Στο σημείο αυτό ο Υφυπουργός Εργασίας Κοινωνικής Ασφάλισης και Πρόνοιας κ. Νικόλαος Παναγιωτόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Έτος 2011. Περιφερειακή Διεύθυνση Κοινωνικής Επιθεώρησης Δυτικής Μακεδονίας. Όπως ξέρετε, αυτή η Περιφερειακή Διεύθυνση συγκροτείται από ένα Τμήμα Συντονισμού, Ελέγχου, Αξιολόγησης και Τεκμηρίωσης και από τοπικά τμήματα, όπως το Τμήμα Κοινωνικής Επιθεώρησης Κοζάνης, το Τμήμα Κοινωνικής Επιθεώρησης Φλώρινας, το Τμήμα Κοινωνικής Επιθεώρησης Καστοριάς, το Τμήμα Κοινωνικής Επιθεώρησης Γρεβενών –είναι ήδη σε αναστολή λόγω έλλειψης προσωπικού- και το Τμήμα Κοινωνικής Επιθεώρησης Πτολεμαΐδας. Πρόκειται για πέντε τμήματα. 
Θα αναφερθώ στην Κοζάνη σε σχέση με την Πτολεμαΐδα. Δίνω συγκριτικά στοιχεία των δύο νομών: Για το 2011 οι έλεγχοι στην Κοζάνη είναι τετρακόσιοι σαράντα εννιά και στην Πτολεμαΐδα μηδέν. Οι εργατικές διαφορές προς επίλυση στην Κοζάνη είναι σαράντα τρεις και στην Πτολεμαΐδα τρεις. 
Για το 2012 οι έλεγχοι στην Κοζάνη είναι τετρακόσιοι εξήντα επτά και στην Πτολεμαΐδα δεκαοκτώ. Οι εργατικές διαφορές προς επίλυση στην Κοζάνη είναι σαράντα μία και στην Πτολεμαΐδα  δέκα. 
Όπως καταλαβαίνετε, αν μη τι άλλο δεν ευσταθεί το επιχείρημα του απρόθυμου υπαλλήλου να επικαλείται φόρτο εργασίας και να μην προσκομίζει τα σχετικά στοιχεία. Ξέρετε, για να διατηρηθεί ένα τμήμα, πρέπει να υπάρχει και αντικείμενο. Όταν ένας υπάλληλος ή κάποιοι υπάλληλοι που εργάζονται σε κάποια υπηρεσία δεν κάνουν ό,τι μπορούν, για να δημιουργήσουν και να συντηρούν αντικείμενο εργασίας, νομίζω ότι είναι αντιφατικό, όταν δημιουργείται λόγω αυτής της ανυπαρξίας αντικειμένου ζήτημα διακοπής λειτουργίας αυτού του τμήματος, τότε ξαφνικά να ξυπνούν και να διαμαρτύρονται δεξιά και αριστερά, επί δικαίων και αδίκων, υπέρ της διατήρησης αυτού του τμήματος. 
Το ίδιο βλέπουμε και με τις ΔΟΥ αυτήν τη στιγμή. Βέβαια, πηγαίνω σε άλλου την αρμοδιότητα. Όμως, δεν πειράζει. Είναι σχετική. Είναι παράλληλος αυτός ο τρόπος  λειτουργίας. Αφ’ ενός δεν κάνουμε ό,τι μπορούμε, για να δημιουργήσουμε αντικείμενο, δηλαδή ροή εσόδων στην υπηρεσία, και αφ’ ετέρου  εξαιτίας αυτής της αδυναμίας, όταν ανακύπτει θέμα διακοπής λειτουργίας, ξαφνικά θυμόμαστε να διαμαρτυρηθούμε, με το επιχείρημα ότι έχει δουλειά. 
Η δουλειά -αν έχει ή δεν έχει αντικείμενο μια υπηρεσία- εξυπηρετείται από τα στοιχεία. Η κεντρική υπηρεσία, άμα πρέπει να πάρει αποφάσεις, τις παίρνει επεξεργαζόμενη με τον καλύτερο δυνατό τρόπο αυτά τα στοιχεία. 
Είδατε, λοιπόν, ότι εγώ δεν διαφωνώ ότι η Πτολεμαΐδα έχει ως αντικείμενο, κυρίως, την παρακολούθηση των εργασιακών σχέσεων στο εργοστάσιο της ΔΕΗ Βλέπετε, όμως, ότι ως φόρτος εργασίας, ως αντικείμενο τελικά δεν είναι και τόσο μεγάλο. Αν υπήρχε μεγαλύτερο, εξαιτίας –αν θέλετε- κάποιου συνεπούς ή κάποιων συνεπών υπαλλήλων, τότε αυτό θα ήταν επιχείρημα υπέρ τους και όχι εναντίον τους σήμερα. Να τα βλέπουμε δηλαδή και αυτά. 
Εγώ αυτό που μπορώ να σας διαβεβαιώσω είναι να δούμε πολύ προσεκτικά το θέμα. Καταλαβαίνω ότι υπάρχει ζήτημα παρακολούθησης τυχόν παραβιάσεων της εργατικής νομοθεσίας σε ένα μεγάλο εργοταξιακό ή εργοστασιακό χώρο, όπου υπάρχει πλήθος εργαζομένων. Όμως, σε κάθε περίπτωση, όταν οι δυνατότητες δεν αφθονούν, θα πρέπει να κάνουν μια δουλειά βασισμένη σε νηφάλια, τεκμηριωμένη και συγκροτημένη επεξεργασία στοιχείων. Αυτά θα είναι η αρχή και το τέλος του τρόπου αξιολόγησής  μας και βάσει αυτών θα καταλήξουμε και στα οριστικά μας συμπεράσματα, που οπωσδήποτε θα τα συζητήσουμε και μαζί.  Αυτήν τη στιγμή το ζήτημα της διατήρησης του καταστήματος Σώματος Επιθεώρησης Εργασίας Πτολεμαΐδας είναι στο τραπέζι και δεν έχουν παρθεί οριστικές αποφάσεις. Πολύ σύντομα, όμως, θα παρθούν και εκεί θα κάνουμε, όπως σας είπα, το καλύτερο, βάσει αυτής της λογικής επεξεργασίας των στοιχείων. 
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"113562"," Κι εμείς ευχαριστούμε.
Κυρίες και κύριοι συνάδελφοι, η τρίτη με αριθμό 914/29-1-2013 επίκαιρη ερώτηση δευτέρου κύκλου της Βουλευτού Δωδεκανήσου των Ανεξάρτητων Ελλήνων κ. Τσαμπίκας (Μίκας) Ιατρίδη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τον ναυπηγοεπισκευαστικό τομέα στη χώρα μας, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 928/29-1-2013 επίκαιρη ερώτηση δευτέρου κύκλου του Βουλευτή Β΄ Αθήνας του Λαϊκού Συνδέσμου - Χρυσή Αυγή κ. Ηλία Παναγιώταρου προς τους Υπουργούς Οικονομικών και Εσωτερικών, σχετικά με την καταβολή αποζημιώσεων στους πληγέντες εμπόρους και καταστηματάρχες του κέντρου της Αθήνας από τα επεισόδια της 12ης Φεβρουαρίου 2012, δεν συζητείται λόγω κωλύματος του κυρίου Υπουργού και διαγράφεται.
Η πέμπτη με αριθμό 918/29-1-2013 επίκαιρη ερώτηση δευτέρου κύκλου της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Ναυτιλίας και Αιγαίου, σχετικά με τη μεταρρύθμιση της Ναυτικής Εκπαίδευσης, δεν συζητείται λόγω κωλύματος του κυρίου Υπουργού κα διαγράφεται.
Η έκτη με αριθμό 924/29-1-2013 επίκαιρη ερώτηση δευτέρου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Οικονομικών, σχετικά με απολύσεις καθαριστριών του Υπουργείου Οικονομικών, δεν συζητείται λόγω κωλύματος του κυρίου Υπουργού και διαγράφεται.
Εισερχόμεθα στην πρώτη με αριθμό 908/29-1-2013 επίκαιρη ερώτηση δευτέρου κύκλου του Βουλευτή Καρδίτσας της Νέας Δημοκρατίας κ. Παύλου Σιούφα προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λήψη μέτρων μείωσης των τιμών των ειδών βασικών αναγκών.
Ο κ. Σιούφας έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113563"," Κύριε Πρόεδρε, τρία χρόνια τώρα η οικονομία της πατρίδας μας βρίσκεται σε μια βαθιά ύφεση. Είναι κοινή διαπίστωση ότι ορισμένα μέρη της οικονομίας εμφανίζουν την εικόνα του στασιμοπληθωρισμού, που όλοι γνωρίζουμε και αντιλαμβανόμαστε ότι είναι το χειρότερο που μπορεί να συμβεί, αφού σε μια οικονομία που μειώνεται η αγοραστική δύναμη, η εξ αυτής κατανάλωση και συνεπώς η ζήτηση, οι τιμές ανεβαίνουν.
Ακούμε τις ανακοινώσεις της Ελληνικής Στατιστικής Υπηρεσίας ότι ο πληθωρισμός πέφτει. Με την πρόσφατη δε ανακοίνωσή της αυτός έφτασε στο 1% και ίσως στο τέλος του έτους να μηδενιστεί ή και να αρνητικοποιηθεί ακόμα.
Όμως, όποιος πηγαίνει να ψωνίσει είδη πρώτης ανάγκης και κυρίως είδη διατροφής διαπιστώνει ότι οι τιμές τους είτε ανεβαίνουν είτε παραμένουν σε υψηλά επίπεδα, κάτι που είδαμε και τις ημέρες των γιορτών. Αυτό συμβαίνει κυρίως στα μεγάλα σουπερμάρκετ, στα οποία χρόνια τώρα υπάρχουν ευνοϊκές τιμές και προσφορές σε είδη μικρής ζήτησης, ενώ δεν υπάρχουν μειώσεις στις τιμές των ειδών που προανέφερα.
Είμαι βέβαιος, κύριε Υφυπουργέ, ότι το θέμα αυτό που απασχολεί όλους τους συμπολίτες μας σίγουρα το Υπουργείο σας το γνωρίζει και σίγουρα το έχει διερευνήσει. Περιμένω από εσάς μία απάντηση που θα καλύπτει το ερώτημα αυτό που απασχολεί ιδιαίτερα τους καταναλωτές.","ΠΑΥΛΟΣ ΣΙΟΥΦΑΣ",460
"113564"," Ο Υφυπουργός κ. Σκορδάς έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113565"," Ευχαριστώ, κύριε Πρόεδρε.
Κατ’ αρχάς, θέλω να πω ότι εκτιμώ το ενδιαφέρον του ερωτώντος Βουλευτή για το μείζον αυτό ζήτημα, διότι πράγματι είναι αλήθεια ότι όταν τα εισοδήματα συρρικνώνονται και η ανεργία εκρήγνυται, σε συνθήκες ύφεσης μάλιστα, η αίσθηση της ακρίβειας γίνεται πολλαπλώς ισχυρότερη. Άλλο, όμως, είναι αυτό κι άλλο η πορεία των τιμών.
Θέλω, λοιπόν, με αφορμή την ερώτηση του κυρίου Βουλευτού να ενημερώσω την Εθνική Αντιπροσωπεία ότι εντός της εβδομάδος θα παρουσιάσουμε σε ειδική συνέντευξη Τύπου αναλυτικά την πορεία των τιμών στη χώρα για το 2012 και θα δείξουμε πόσο βελτιώθηκε η ελληνική αγορά έναντι αυτών των υπολοίπων κρατών-μελών της Ευρωπαϊκής Ένωσης.
Μπορώ, όμως, από ήμερα να σας πω ότι, όπως προκύπτει από τα επίσημα στοιχεία και της Ελληνικής Στατιστικής Αρχής αλλά και της EUROSTAT, οι εννέα από τις δώδεκα κατηγορίες αγαθών και υπηρεσιών που παρακολουθούν οι στατιστικές υπηρεσίες σε Ελλάδα και Ευρώπη παρουσιάζουν μείωση τιμών για το 2012 σε σχέση με το 2011. Ακόμη και στη διατροφή, στην οποία ο κύριος Βουλευτής κάνει ειδική αναφορά, καταγράφεται μείωση. 
Αυτό δεν σημαίνει, βέβαια, ότι δεν υπάρχουν μεμονωμένα προϊόντα ή υπηρεσίες οι οποίες έχουν αντίθετη πορεία. Αλλά αυτό μπορεί να συμβαίνει για πολλούς λόγους, δεδομένου ότι έχουμε μεταβολές στους συντελεστές παραγωγής, όπως είναι, για παράδειγμα, τα σιτηρά, όπου -παρά την πτώση που έχουμε στις τελικές τιμές- οι τιμές παραγωγού είναι υψηλότερες σε σχέση με πέρυσι. 
Μέσα, λοιπόν, σ’ αυτό το δύσκολο περιβάλλον η Κυβέρνηση προώθησε το τελευταίο εξάμηνο μία σειρά θεσμικών παρεμβάσεων, που ήδη δείχνουν τα πρώτα αποτελέσματα. Χαρακτηριστικά αναφέρω την πλήρη μεταρρύθμιση στην αγορανομική νομοθεσία, τη μείωση των τιμών στις κλειστές αγορές, την απλοποίηση στην αδειοδότηση επιχειρήσεων και το άνοιγμα κλειστών επαγγελμάτων, τη λειτουργία του Γενικού Εμπορικού Μητρώου, τη συνεργασία με τον ΟΟΣΑ για χρήση της εργαλειοθήκης του προς διερεύνηση συνθηκών ανταγωνισμού σε κρίσιμους τομείς της οικονομίας.
Θα προσέθετα τη συνεχή και αδιάλειπτη ενημέρωση του καταναλωτή με δύο εφαρμογές ηλεκτρονικού χαρακτήρα τόσο από το ίντερνετ όσο και από τα κινητά τηλέφωνα, και βέβαια, την έναρξη της μετάβασης σε ένα πλήρως διαφανές και ηλεκτροποιημένο σύστημα δημόσιων προμηθειών, όπου θα προκύψουν, εξαιτίας του καλύτερου ανταγωνισμού, μειώσεις τιμών και σ’ αυτό το επίπεδο.
Επίσης, θα παρέθετα στο κομμάτι του ελεγκτικού ρόλου που έχει η πολιτεία, τα πρόστιμα που έχουν επιβληθεί για μια σειρά από παραβάσεις. Θυμίζω τις ενδοομιλικές τιμολογήσεις, τους ελέγχους για αθέμιτες πρακτικές, την ανάδειξη από την Επιτροπή Ανταγωνισμού πολλών περιπτώσεων εναρμονισμένων πρακτικών, τη λειτουργία του Συντονιστικού Κέντρου για το παρεμπόριο, την παραπομπή στον εισαγγελέα περιπτώσεων ενεχυροδανειστηρίων που ασκούσαν αθέμιτες πρακτικές καθώς και τα πρόστιμα σε εισπρακτικές εταιρείες.
Όλα αυτά δεν σημαίνουν ότι ικανοποιούμαστε και εφησυχάζουμε. Αντίθετα, συνεχίζουμε να δίνουμε μία μάχη κάτω από πολύ αντίξοες συνθήκες, για μεγαλύτερη πτώση των τιμών, για ακόμη λιγότερες αθέμιτες πρακτικές στην αγορά.
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"113566","  Ο κ. Παύλος Σιούφας έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113567"," Ευχαριστώ, κύριε Πρόεδρε. 
Κύριε Υφυπουργέ, σε μια περίοδο, που, όπως προείπα –το είπατε κι εσείς- η αγοραστική δύναμη των καταναλωτών έχει μειωθεί σημαντικά, με άμεση συνέπεια τον περιορισμό της κατανάλωσης, είναι περίεργο πώς οι τιμές στα σουπερμάρκετ -και ειδικότερα στα είδη διατροφής- δεν πέφτουν. 
Οι τιμές των γαλακτοκομικών προϊόντων, των ζυμαρικών, του ρυζιού, της ζάχαρης και άλλων σχετικών ειδών σε όλα τα σουπερμάρκετ δεν είναι μόνο υψηλές, αλλά και σε αρκετά από αυτά είναι ίδιες, κάτι που υποκρύπτει συνεννόηση και συνεργασία μεταξύ τους. Είναι μια πρακτική αντίθετη προς τις αρχές του ορθού ανταγωνισμού και σε ευθεία παραβίαση του νόμου από επιχειρηματικά συγκροτήματα που προφανώς έχουν φτιάξει καρτέλ. 
Μετά από έρευνα που έκανα εγώ προσωπικά σε τρία σουπερμάρκετ της Αθήνας, διαπίστωσα ότι οι τιμές στα είδη διατροφής είναι και στα τρία σχεδόν οι ίδιες, τόσο οι κατώτερες όσο και οι ανώτερες. Αυτό είναι η απόδειξη ότι οι τιμές καθορίζονται με προσυνεννόηση. 
Στο γάλα το φρέσκο, στο γάλα εβαπορέ, στο βούτυρο «Βιτάμ», στη ζάχαρη, στα μακαρόνια, στο ψωμί οι τιμές είναι ίδιες και στα τρία σουπερμάρκετ. Σε άλλα δε είδη -όπως είναι το ρύζι, το ψωμί για τοστ, η φέτα και τα γιαούρτια- οι τιμές είναι παραπλήσιες.
Όλα αυτά που είπατε είναι πάρα πολύ σωστά. Πράγματι, έχουν ληφθεί μέτρα. Άκουσα, όμως, να αναφέρεστε στις εισπρακτικές εταιρείες. Να σας πω ότι σε έξι εισπρακτικές εταιρείες για όλες τις ανομίες που κάνουν –τους εκβιασμούς και τις απειλές- έχουν επιβληθεί πρόστιμα 190.000 ευρώ. Το ποσό αυτό κατά τη γνώμη μου είναι μάλλον αστείο.
Κύριε Υπουργέ, προκειμένου να προστατευθεί το καταναλωτικό κοινό από τέτοιους αδίστακτους –θα τολμούσα να πω- πολυεθνικούς ομίλους, είναι ανάγκη τόσο η Επιτροπή Ανταγωνισμού όσο και οι άλλες αρμόδιες υπηρεσίες του Υπουργείου σας να σκύψουν με μεγάλο ενδιαφέρον στο πρόβλημα, να λάβουν τα κατάλληλα μέτρα και να ενεργοποιήσουν πλήρως όλους τους ελεγκτικούς μηχανισμούς. Έτσι θα παύσει οριστικά το παράνομο παιχνίδι τους και θα προστατευθούν αποτελεσματικά οι καταναλωτές και μάλιστα σε μια τόσο δύσκολη περίοδο. 
Ευχαριστώ.","ΠΑΥΛΟΣ ΣΙΟΥΦΑΣ",460
"113568","  Το λόγο έχει ο Υφυπουργός κ. Αθανάσιος Σκορδάς.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113569"," Τα παραδείγματα που ανέφερε ο κύριος Βουλευτής δεν ισχύουν. 
Θα παραθέσουμε εντός της εβδομάδας στοιχεία από εκατοντάδες προϊόντα, ένα προς ένα ονομαστικά, τα οποία πωλούνται σε περισσότερα από τριακόσια καταστήματα στη χώρα και τα οποία είναι ευρείας κατανάλωσης, έτσι ώστε να μπορέσει ο κάθε πολίτης και βεβαίως κάθε μέλος της Εθνικής Αντιπροσωπείας να διαπιστώσει την πορεία των τιμών.
Η πτώση του εργασιακού κόστους, το οποίο προφανώς και όλοι αναγνωρίζουμε ότι έχει συρρικνωθεί στην Ελλάδα  λόγω της μείωσης των εισοδημάτων, είναι μία από τις αιτίες που επηρεάζουν την τελική τιμή λιανικής. Οι τιμές των πρώτων υλών, το κόστος ενέργειας, το κόστος φορολόγησης και το κόστος των μεταφορών είναι αιτίες που δεν έχουν ακόμα καταπολεμηθεί για λόγους καθαρά δημοσιονομικούς, όπως ξέρετε, αλλά και γιατί μια σειρά από προϊόντα στην ελληνική αγορά είναι αμιγώς εισαγόμενα και προφανώς δεν έχουν επηρεαστεί ούτε στο ελάχιστο από τη μεταβολή του εργασιακού κόστους στην Ελλάδα. 
Σε κάθε περίπτωση λέω, με όση βαρύτητα μπορεί να έχει, ότι ο δείκτης «διατροφή» στην Ελλάδα για το 2012 παρουσιάζει πτώση και η Ελλάδα  είναι η μοναδική χώρα που έχει το 2012, από τις είκοσι επτά, πτώση σε αυτόν το δείκτη. Εντός της εβδομάδος επαναλαμβάνω ότι θα υπάρχουν αναλυτικά στοιχεία. 
Σε ό,τι αφορά τις εισπρακτικές εταιρείες, τα πρόστιμα που έχουν μπει δεν αφορούν έξι εταιρείες. Αφορούν επτά. Και δεν είναι 190.000 ευρώ αλλά 390.000 ευρώ. Αυτά προβλέπει η νομοθεσία, αυτά έχουμε επιβάλει. Σε κάθε περίπτωση, κάθε νέα καταγγελία ελέγχεται και κάθε νέα παράβαση θα τιμωρείται.
Επίσης, θεωρώ ότι είναι σημαντικό να σημειώσουμε ότι ο δομικός πληθωρισμός, δηλαδή ο πληθωρισμός που υπολογίζεται χωρίς να λαμβάνονται υπ’ όψιν οι εξωγενείς παράγοντες στη χώρα μας, καταγράφει σημαντική μείωση όλους τους τελευταίους μήνες, ενώ μόνο για το μήνα Δεκέμβριο κατέγραψε μείωση της τάξεως του 1,23%. 
Σε ό,τι αφορά τα προϊόντα, θέλω να επισημάνω ότι θα πρέπει να δούμε πολύ σοβαρά τι γίνεται στο κόστος παραγωγής. Αναφέρατε το γάλα, τα σιτηρά, τα όσπρια κ.λπ.. Στο γάλα έχουμε τη δεύτερη υψηλότερη τιμή παραγωγού στην Ευρώπη, χωρίς αυτό να μεταφράζεται και σε μία καλή εισοδηματική συνθήκη για τον Έλληνα κτηνοτρόφο. Πρέπει να δούμε επομένως πολύ αναλυτικά το κόστος των εισροών στη γεωργία και την κτηνοτροφία και πώς αυτές επηρεάζουν τις τιμές. Παρά ταύτα, στο γάλα μπορώ να σας πω ότι το δεύτερο εξάμηνο και συνολικά ως δείκτης στο φρέσκο γάλα για το 2012, έχουμε πτώση σε σχέση με την τιμή που υπήρχε το 2011. Η Ελλάδα  έχει σταθερά τους τελευταίους μήνες το χαμηλότερο πληθωρισμό, τόσο σε σχέση με τις άλλες χώρες της Ευρωζώνης όσο και συνολικά με την Ευρώπη των είκοσι επτά. 
Κλείνοντας, θα επαναλάβω τη δέσμευσή μας ότι θα συνεχίσουμε να εργαζόμαστε με στόχο την πλήρη καταπολέμηση των αιτίων που δημιουργούν την ακρίβεια. 
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"113570"," Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
 Κύριοι συνάδελφοι, στο σημείο αυτό δέχεστε να λύσουμε τη συνεδρίαση;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"113571"," Μάλιστα, μάλιστα.
Με τη συναίνεση του Σώματος και ώρα 19.09΄ λύεται η συνεδρίαση για αύριο ημέρα Τρίτη 5 Φεβρουαρίου 2013 και ώρα 18.00΄ με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
