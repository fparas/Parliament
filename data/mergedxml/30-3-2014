"","Content","name","ParlmemberID"
"105303","Date","30-3-2014",NA
"105304"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"105305"," Όχι, βέβαια! Δεν συμφωνούμε, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"105306"," Το Σώμα συνεφώνησε κατά πλειοψηφία.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105307"," Κύριε Πρόεδρε, θέλω τον λόγο επ’ αυτού.","ΠΑΝΑΓΙΩΤΗΣ ΛΑΦΑΖΑΝΗΣ",279
"105308"," Ένα λεπτό! Θέλετε τον λόγο επ’ αυτού για να δικαιολογήσετε την…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105309"," Θέλω τον λόγο επ’ αυτού τώρα. Μετά θα κάνετε ψηφοφορία.","ΠΑΝΑΓΙΩΤΗΣ ΛΑΦΑΖΑΝΗΣ",279
"105310"," Εγώ τον λόγο θα σας τον δώσω. Καθίστε, όμως, κάτω. 
Για να συνεννοηθούμε. Όπως γνωρίζετε, θέματα διαδικασίας δεν υπάρχουν. Τα θέματα της διαδικασίας λύθηκαν χθες, κατά τη διάρκεια της συζήτησης στην αρμόδια επιτροπή.
Παρ’ όλα αυτά, όμως, και για διευκόλυνση της συζήτησης εγώ θα σας δώσω τον λόγο για δύο λεπτά, να εκθέσετε τις απόψεις που έχετε και να πείτε επί ποίου διαφωνείτε ή συμφωνείτε. 
Ορίστε, έχετε τον λόγο για δύο λεπτά, κύριε Λαφαζάνη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105311"," Κύριε Πρόεδρε, αυτές οι διαδικασίες δεν είναι διαδικασίες κοινοβουλευτικές. Είναι διαδικασίες που μόνο δικτατορικά καθεστώτα επιβάλλουν, για να διαλύσουν και να ακυρώσουν τη Βουλή. 
Δεν είναι δυνατόν σε ένα πολυνομοσχέδιο με τέτοιας έκτασης διατάξεις, με τέτοιο βάρος, με τέτοια λεηλασία που κάνει στην κοινωνία, να δίνετε τη δυνατότητα σε δύο και μόνον ομιλητές της Αξιωματικής Αντιπολίτευσης να εκθέσουν τις απόψεις τους. Διότι οι  άλλοι είναι ο εισηγητής, ο Κοινοβουλευτικός Εκπρόσωπος και ο Πρόεδρος του Κόμματος, εφόσον μιλήσει.
Αυτό, λοιπόν, είναι απαράδεκτο. Δεν μπορεί αυτό να εφαρμοστεί.
Εδώ έχουμε μία Βουλή η οποία πλέον έχει εφτά-οχτώ κόμματα, αν προσθέσουμε και τους Ανεξάρτητους. Άρα το δεκάωρο, ακόμα και σε απαράδεκτες κατεπείγουσες διαδικασίες, δεν μπορεί να ισχύσει και δεν μπορεί το Κοινοβούλιο να λειτουργήσει στοιχειωδώς. 
Βεβαίως είναι εντελώς απαράδεκτη η διαδικασία και βεβαίως δεν συμφωνούμε καθόλου. 
Επομένως εμείς ζητάμε διεύρυνση του χρόνου, να ομιλήσουν τουλάχιστον από την πλευρά μας έξι ομιλητές και κατ’ αναλογίαν να πάμε και για τα άλλα κόμματα, ώστε στοιχειωδώς να μπορέσουμε να εκφράσουμε κάποιες απόψεις.
(Θόρυβος-Κωδωνοκρουσίες)","ΠΑΝΑΓΙΩΤΗΣ ΛΑΦΑΖΑΝΗΣ",279
"105312"," Παρακαλώ! Κύριοι συνάδελφοι, σεβαστείτε τον ομιλητή","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105313"," Είναι ανεπίτρεπτο να επιμείνει το Προεδρείο, να εξευτελίσει και να διασύρει τη Βουλή, διότι περί αυτού πρόκειται. Πρόκειται για εξευτελισμό της Βουλής, πρόκειται για κατάργηση και ακύρωση των διαδικασιών της Κοινοβουλευτικής Δημοκρατίας. 
Επομένως έχουμε ένα πολίτευμα το οποίο -το επαναλαμβάνω, τα είπα και χθες- είναι δικτατορία της τρόικας και μια παραδομένης Κυβέρνησης.","ΠΑΝΑΓΙΩΤΗΣ ΛΑΦΑΖΑΝΗΣ",279
"105314"," Τα είπατε και χθες.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105315"," Δεν είναι ανεκτό!","ΠΑΝΑΓΙΩΤΗΣ ΛΑΦΑΖΑΝΗΣ",279
"105316"," Ωραία. Ευχαριστούμε πολύ.
Για να προλάβω τους επόμενους ομιλητάς και επειδή γνωρίζω ότι ο κ. Λαφαζάνης είναι επιμελής και διαβάζει πολύ προσεκτικά τον Κανονισμό, όπως όλοι σας, θα ήθελα να σας υπενθυμίσω ότι ο Κανονισμός δεν προβλέπει ομιλητάς.
Οι δύο ομιλητές από τη Νέα Δημοκρατία, οι δύο ομιλητές από τον ΣΥΡΙΖΑ και ο ένας ομιλητής από τα υπόλοιπα κόμματα είναι κατά παραχώρηση και κατά παράβαση του Κανονισμού. Άρα γι’ αυτό το θέμα υπάρχει απάντηση. 
Κύριε Βορίδη, θέλετε τώρα τον λόγο ή να ακούσουμε τον κ. Μαριά, που έχει ζητήσει τον λόγο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105317"," Κύριε Πρόεδρε, ας μιλήσει. Εμείς όμως θέλουμε την πρόοδο της διαδικασίας. Τα ξέρουμε αυτά. Ας προχωρήσουμε, λοιπόν!","ΜΑΥΡΟΥΔΗΣ ΒΟΡΙΔΗΣ",69
"105318"," Κύριε Μαριά, έχετε τον λόγο για δύο λεπτά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, και χθες θέσαμε το ζήτημα, που έγκειται στο ότι δεν είναι δυνατόν να συζητηθεί ένα τεράστιο νομοσχέδιο με τη διαδικασία του κατεπείγοντος. Αυτό κρίθηκε στην επιτροπή, παρά τις δικές μας αντιρρήσεις και εφόσον ανέλαβε η Πλειοψηφία της Βουλής την ευθύνη να προχωρήσουμε σ’ αυτήν τη διαδικασία. 
Όμως, επειδή επικαλεστήκατε τον Κανονισμό, κύριε Πρόεδρε, θα ήθελα να σας πω ότι ο Κανονισμός της Βουλής δεν μπορούσε να προβλέψει ότι θα έρχονται νομοσχέδια τα οποία είναι πεντακόσιες σελίδες, όπως και το ότι θα έρχονται νομοσχέδια τα οποία είναι πολυνομοσχέδια και όχι απλά νομοσχέδια. Η διαδικασία του κατεπείγοντος στον Κανονισμό προφανώς και δεν έλαβε υπ’ όψιν ότι θα έρχονται εδώ με νομοθετικό τρόπο τεράστια μνημόνια. 
Άρα ορθώς το επικαλεστήκατε αυτό και ορθώς ο Κανονισμός δεν προβλέπει ούτε καν τους ομιλητές. Όμως, προϋποθέτει ένα νομοσχέδιο το οποίο είναι επί ενός συγκεκριμένου θέματος, πολύ περιορισμένο και όχι αυτά τα τεράστια πολυνομοσχέδια. 
Επομένως, εάν θέλουμε πραγματικά να διατηρήσουμε το κύρος της Βουλής και να μη δώσουμε επιχειρήματα σ’ αυτούς οι οποίοι θέλουν να υπονομεύσουν τον κοινοβουλευτισμό, από τη στιγμή που αυτό εδώ το πολυνομοσχέδιο, κύριε Πρόεδρε, αφορά χιλιάδες πολίτες, αφορά όλη τη χώρα, αφορά κοινωνικούς φορείς οι οποίοι με τη διαδικασία του κατεπείγοντος δεν είχαν καν την ευκαιρία να έρθουν στη Βουλή και να εκθέσουν τις απόψεις τους, είναι προφανές ότι το Σώμα μπορεί κυρίαρχα να αποφασίσει μια πολύ πιο εκτεταμένη συζήτηση, κατά την οποία πολλοί Βουλευτές θα έχουν την άνεση χρόνου να μιλήσουν, ώστε η όποια απόφαση ληφθεί να μπορεί, έστω και τυπικά, να νομιμοποιηθεί στα μάτια του ελληνικού λαού. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Διαφορετικά, με αυτές τις ταχύτατες διαδικασίες υπονομεύεται το ίδιο το κοινοβουλευτικό πολίτευμα και επιβεβαιώνεται για άλλη μια φορά ότι το μνημόνιο βλάπτει σοβαρά και τη δημοκρατία αλλά και τις κοινοβουλευτικές διαδικασίες. Έτσι, λοιπόν, εσείς ως Πλειοψηφία αναλαμβάνετε την ευθύνη να οδηγήσετε τη χώρα σε δύσκολες ατραπούς. 
(Χειροκροτήματα από την πτέρυγα των ΑΝΕΛ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105319"," Κύριε Πρόεδρε, θα ήθελα και εγώ τον λόγο.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105320"," Ορίστε, κύριε Καραθανασόπουλε, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105321"," Κύριε Πρόεδρε, βεβαίως τοποθετηθήκαμε και χθες κατά τη διάρκεια της επιτροπής, θεωρώντας ως απαράδεκτη αυτήν τη διαδικασία που πρότεινε η Κυβέρνηση και αποφάσισε η Πλειοψηφία της Βουλής και η οποία έγκειται στο να συζητηθεί το παρόν πολυνομοσχέδιο με τη διαδικασία του κατεπείγοντος, ώστε να επιβεβαιωθεί για μία ακόμα φορά η λαϊκή ρήση ότι η αντιλαϊκή πολιτική συνδέεται άμεσα με αντιδημοκρατικές μεθοδεύσεις και διαδικασίες, αναδεικνύοντας τα όρια της αστικής Κοινοβουλευτικής Δημοκρατίας. 
Εμείς θέλουμε να ζητήσουμε από το Προεδρείο να δοθεί η δυνατότητα να μιλήσουν περισσότεροι ομιλητές, έστω και κατά παράβαση του Κανονισμού, ώστε να διεξαχθεί μια καλύτερη συζήτηση.
Από αυτήν την άποψη, λοιπόν, κύριε Πρόεδρε, θα επιμείνουμε σ’ αυτό το αίτημα, ώστε να μπορέσουν να τοποθετηθούν για το συγκεκριμένο πολυνομοσχέδιο και άλλοι ομιλητές.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105322"," Αγαπητέ Πρόεδρε, θα ήθελα τον λόγο.","ΜΑΝΩΛΗΣ ΓΛΕΖΟΣ",143
"105323"," Κύριε Γλέζο, επιτρέψτε μου να δώσω τον λόγο στους εισηγητές και μετά να δώσω τον λόγο και σε εσάς, όποτε τον ζητήσετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105324"," Κύριε Πρόεδρε, θα ήθελα να κάνω μία δήλωση.","ΠΑΝΑΓΙΩΤΗΣ ΛΑΦΑΖΑΝΗΣ",279
"105325"," Τι δήλωση θέλετε να κάνετε, κύριε Λαφαζάνη;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105326"," Κύριε Πρόεδρε, ο ΣΥΡΙΖΑ δεν νομιμοποιεί και δεν αναγνωρίζει αυτού του είδους τις διαδικασίες.","ΠΑΝΑΓΙΩΤΗΣ ΛΑΦΑΖΑΝΗΣ",279
"105327"," Μα, το είπατε, κύριε Λαφαζάνη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105328"," Αυτές οι διαδικασίες είναι έκθετες, είναι έκνομες και καταργούν τον Κανονισμό και το Σύνταγμα. Επομένως δεν παράγουν έννομα αποτελέσματα. Να το έχετε υπ’ όψιν σας αυτό, κύριοι! Αυτές οι διαδικασίες δεν παράγουν τίποτα. Είναι μια τρύπα στο νερό αυτό το οποίο κάνετε και δεν αναγνωρίζεται από τον Κανονισμό, από το Σύνταγμα και τον ελληνικό λαό. Εμείς επιφυλασσόμεθα για τις περαιτέρω ενέργειές μας.","ΠΑΝΑΓΙΩΤΗΣ ΛΑΦΑΖΑΝΗΣ",279
"105329"," Ευχαριστούμε, κύριε Λαφαζάνη. 
Επομένως το Σώμα συμφωνεί να προχωρήσουμε στη διαδικασία. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι επτά μαθητές και μαθήτριες και τρεις εκπαιδευτικοί τους από το Δημοτικό Νέου Ρυσίου Θεσσαλονίκης. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο εισηγητής της Νέας Δημοκρατίας κ. Κωνσταντίνος Μαρκόπουλος για δώδεκα λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105330"," Κυρίες και κύριοι συνάδελφοι, έστω και με τη διαδικασία του κατεπείγοντος και δέκα ώρες χθες και δέκα ώρες σήμερα, δεκάδες συνάδελφοι από όλα τα κόμματα, απ’ όλες τις παρατάξεις και απ’ όλες τις πτέρυγες της Βουλής, τοποθετήθηκαν και τοποθετούνται για ένα σχέδιο νόμου το οποίο έρχεται σε μια κρίσιμη στιγμή, σε μια στιγμή μετάβασης της ελληνικής οικονομίας από τις ισχυρές δεσμεύσεις έναντι των δανειστών στη μεγαλύτερη ελευθερία διαχείρισης των δικών μας οικονομικών. Επειδή αυτή η μετάβαση -μετά το τέλος της δανειακής σύμβασης, στην τελευταία διαπραγμάτευση την οποία κάνουμε-, εκ των πραγμάτων και εκ της λογικής αλλά και της πολιτικής ευθύνης, πρέπει να περιλαμβάνει μια σοβαρή διαφοροποίηση του μοντέλου της οικονομικής ανάπτυξης, το σχέδιο νόμου είναι ουσιαστικό, έχει εξαιρετικά μεγάλο περιεχόμενο και πράγματι αυτό το οποίο κάνει είναι να αλλάζει το μοντέλο της οικονομίας. 
Γιατί, κακά τα ψέματα, αν μετά από όσα περάσαμε την τελευταία πενταετία -πέντε ετών διαρκής ύφεση, πέντε ετών μεγάλες θυσίες εκ μέρους των πολιτών- κάνουμε το λάθος και επιχειρήσουμε στη νέα εποχή να επαναλάβουμε τα ίδια λάθη και το ίδιο μοντέλο, ένα πράγμα είναι βέβαιο: ότι θα φέρουμε γρηγορότερα τα ίδια κακά αποτελέσματα.
Άρα έχουμε μια ευθύνη σε αυτήν την Αίθουσα, ευθύνη έναντι των επόμενων γενεών. Έχουμε μια ευθύνη απέναντι στα παιδιά μας.  Έχουμε μια ευθύνη απέναντι στη δυνατότητα της χώρας να αντεπεξέρχεται μόνη της, χωρίς εξωτερικό δανεισμό από άλλα κράτη, έναντι των οικονομικών δυσκολιών. Αυτήν την ευθύνη πρέπει να τη διεκπεραιώσουμε. Και ό,τι λέμε εδώ ως κόμματα και ως πρόσωπα παραμένει στον ιστορικό χρόνο, γιατί θα κριθούμε εις το εγγύς και στο απώτερο μέλλον για την οποιαδήποτε απόφαση πάρουμε. 
Μπαίνω στην ουσία της χθεσινής συζήτησης στην επιτροπή. 
Κυρίες και κύριοι συνάδελφοι, επί δέκα ώρες -όπως οι περισσότεροι από εμάς- παρακολούθησα τις τοποθετήσεις όλων των συναδέλφων και των κομμάτων. Στο νομοσχέδιο αυτό υπάρχουν τρία άρθρα. Τέσσερα πολύ σοβαρά ζητήματα απασχόλησαν την Αίθουσα μέσα σε αυτά τα τρία άρθρα: το πρωτογενές πλεόνασμα και ο τρόπος με τον οποίο μοιράστηκε, οι ρυθμίσεις της αγοράς, οι απελευθερώσεις των επαγγελμάτων και οι νέες συνθήκες που, κατά την εκτίμηση της Πλειοψηφίας, θα δημιουργήσουν χαμηλότερες τιμές, ένα ποσοστό αποπληθωρισμού που θα αναγκάσει την ελληνική οικογένεια να της περισσέψουν χρήματα και νέες θέσεις εργασίας. 
Ένα άλλο κομμάτι το οποίο αφορά τον τρόπο με τον οποίο… 
(Θόρυβος στην Αίθουσα)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105331"," Μισό λεπτό, παρακαλώ, κύριε Μαρκόπουλε.
Κύριοι συνάδελφοι, σεβαστείτε τον ομιλητή που είναι στο Βήμα. Δεν θα χρειαστεί να διακόψω ξανά, ειλικρινά! 
Ορίστε, κύριε Μαρκόπουλε, συνεχίστε. Θα προσθέσω μερικά δευτερόλεπτα στον χρόνο ομιλίας σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105332"," Σας ευχαριστώ, κύριε Πρόεδρε.
…Ένα τρίτο κομμάτι του νομοσχεδίου ήταν ο τελευταίος βηματισμός στον εξορθολογισμό και την απελευθέρωση των δυνάμεων στο τραπεζικό σύστημα και ένα ακόμα κομμάτι ήταν οι φορολογικές διαφοροποιήσεις από τα μέχρι τώρα φορολογικά νομοσχέδια, οι μειώσεις των προστίμων και οι μειώσεις των φόρων υπέρ τρίτων.
Εγώ σέβομαι τις αντιρρήσεις όλων, αλλά θα ήθελα να κάνω μια παρατήρηση, η οποία για μένα είναι εξαιρετικά σημαντική. Δεν άκουσα καμμία αντιπρόταση από κανένα μέλος του ελληνικού Κοινοβουλίου που ανήκει στα κόμματα της Αντιπολίτευσης. Δεν άκουσα συνολική αντιπρόταση από την Αξιωματική Αντιπολίτευση. Δεν άκουσα κουβέντα από τον εισηγητή για το θέμα των τραπεζών, γεγονός το οποίο μου έκανε πολύ μεγάλη εντύπωση.
Δεν άκουσα  τίποτα  για το πρωτογενές πλεόνασμα, που μέχρι τώρα το αρνιόσασταν. Μέχρι τώρα αρνιόσασταν ότι θα μοιραστούν κάποια χρήματα στους φτωχότερους αυτής της χώρας. Δεν άκουσα καμμία διαφοροποίηση για τον τρόπο με τον οποίο θα μοιραστούν. 
Δεν άκουσα τίποτα για τις μεταρρυθμίσεις, εκτός από άρνηση, που σημαίνει ότι πολιτικά έχετε αποφασίσει, κύριοι συνάδελφοι του ΣΥΡΙΖΑ, να ταυτιστείτε με το μεταπολιτευτικό μοντέλο, αφού δεν θέλετε καμμία αλλαγή. Αυτό είναι μια πολύ μεγάλη ευθύνη απέναντι στην κοινωνία. Διότι στην πραγματικότητα μας λέτε σε αυτήν την Αίθουσα, επίσημα πια, πως ό,τι συνέβη μέχρι τώρα σαν μοντέλο ανάπτυξης της χώρας ήταν πάρα πολύ καλό. Μα, πώς γίνεται να είναι πολύ καλό και η χώρα να είναι χρεωμένη;
Για το νομοσχέδιο σας μιλάω, κύριοι συνάδελφοι! Μάλιστα δεν σας μιλάω μόνο για το νομοσχέδιο, σας μιλάω για υπέρτερα του νομοσχεδίου, πολιτικά ζητήματα στρατηγικής. Εάν δεν μπορείτε να τα καταλάβετε, τουλάχιστον ελάτε να σας τα εξηγήσω μετά. Εδώ, όμως, σας λέω το σημαντικότερο απ’ όλα: Υπεραμυνθήκατε της μεταπολιτευτικής οικονομικής πολιτικής. Σας συγχαίρω! Έξι χρόνια ύφεσης. Ενάμισι εκατομμύριο ανέργων ανθρώπων κι εσείς μας λέτε «μην αλλάξετε τίποτα»! 
(Θόρυβος-Διαμαρτυρίες από την πτέρυγα του ΣΥΡΙΖΑ)
Μην το πείτε σε αυτούς που έχουν δουλειά. Μην το πείτε σε αυτούς για τους οποίους  αγωνίζεστε να κρατήσουν τα τελευταία τους προνόμια. Πείτε το σε αυτούς που δεν έχουν. Πείτε το σε αυτούς που πάνε να πάρουν εισιτήριο χωρίς επιστροφή. Πείτε το στις νέες γενιές, οι οποίες αγωνιούν. Πείτε το στα παιδιά σας. Εξηγήστε τους γιατί η χώρα έφθασε εδώ και μετά πείτε τους πως δεν αλλάζουν με τίποτα. Αυτό είναι το μεγάλο πολιτικό ζήτημα, το οποίο σήμερα έχουμε να λύσουμε εδώ κατά τα άλλα. 
Πρέπει να σας πω ότι ο γενικότερος διάλογος που σήμερα διαλαμβάνει στο εσωτερικό της Κυβέρνησης  για αλλαγές στο σχέδιο νόμου, ενδεχομένως μικρές, όχι ουσιώδεις, αλλά αρκετά σημαντικές σε μερικές ιδιαίτερες κατηγορίες, όπως είναι η υπόθεση του γάλακτος, προέρχονται μόνον από ένα πράγμα: από τις προτάσεις –όχι τις στείρες αντιρρήσεις- των Βουλευτών της Συμπολίτευσης. Δηλαδή από τις προτάσεις των Βουλευτών της Νέας Δημοκρατίας και του ΠΑΣΟΚ, οι οποίοι στηρίζουν αυτήν την Κυβέρνηση, προκύπτει μία εσωτερική συζήτηση στην Κυβέρνηση  από την οποία περιμένουμε κάποιες αλλαγές. 
Υπ’ αυτήν την έννοια, η χθεσινή πολιτική διαδικασία της επιτροπής γι’ αυτό το σχέδιο νόμου, το πολύ σημαντικό για τις επόμενες δεκαετίες, μαζί με τις αλλαγές που ενδεχομένως να προκύψουν είναι για μια ακόμη φορά -υπενθυμίζω τον φόρο ακινήτων, τον ΕΝΦΙΑ, τα φορολογικά- δουλειά συνεργασίας της Κυβέρνησης με τις Κοινοβουλευτικές Ομάδες. Υπ’ αυτήν την έννοια δικαιώνεται άκρως η κοινοβουλευτική διαδικασία σ’ αυτήν την Αίθουσα.  Δικαιώνεται, δηλαδή, η συνεργασία των Κοινοβουλευτικών Ομάδων με την Κυβέρνηση. Αυτό έχει μια πολύ μεγάλη αξία, αλλά προδιαγράφει και μία πολιτική –σ’ αυτήν την Αίθουσα- απομόνωση της Αντιπολίτευσης, η οποία διακατέχεται από μία διαρκή μανία αντίδρασης και μία διαρκή αντίδραση. 
Αναρωτιέμαι: Εκτός από τη λάσπη στον ανεμιστήρα, εκτός από τις απειλές στον ανεμιστήρα για δικαστήρια και ακυρώσεις αποφάσεων, προτάσεις υπάρχουν; Όχι για μας, που μπορεί να διαφωνήσουμε, αλλά γι’ αυτούς έξω, που μας παρακολουθούν με αγωνία. Για όλους αυτούς οι οποίοι βλέπουν την αλλαγή στο οικονομικό μοντέλο της Κυβέρνησης, αλλά βλέπουν να συμμετέχουν σε αυτό μόνο οι Βουλευτές της Πλειοψηφίας και η Κυβέρνηση, η οποία από χθες αισθάνεται ότι σε κάποιες περιπτώσεις –κι εγώ ενώνω τη φωνή μου, κύριε Υπουργέ- πρέπει να γίνουν μικρές αλλά ουσιαστικές αλλαγές στα ζητήματα τα οποία είναι επίμαχα. 
Μπαίνω επίσης, και δεν μπορώ να μην το κάνω αυτό, στην ουσία του σχεδίου νόμου. 
Κύριοι συνάδελφοι, πρέπει να είμαστε ρεαλιστές και να αντιμετωπίζουμε την πραγματικότητα  ακριβώς όπως είναι. Και στο γάλα χρειάζονται αλλαγές, διότι ο κτηνοτροφικός πληθυσμός μειώνεται. Και στα φάρμακα χρειάζονται αλλαγές, διότι υπάρχουν δεκάδες φαρμακεία –ιδιαίτερα περιφερειακά- τα οποία είναι έτοιμα να κλείσουν. Και ο τουρισμός, που είναι το μεγάλο κεφάλαιο, και η βιομηχανία αυτήν τη στιγμή χρειάζονται αλλαγές, για να δημιουργηθούν ευκαιρίες για το νέο χρήμα που μπαίνει μέσα από την τουριστική ανάπτυξη στη χώρα, να αναπτύξει επιχειρηματικότητα και νέες θέσεις εργασίας. 
Ακόμη και μικρότερης αξίας, αλλά μεγάλης για ορισμένες ομάδες, όπως είναι τα τσιμέντα και τα ασφαλτικά, χρειάζεται απελευθέρωση της αγοράς, για να δοθεί η δυνατότητα όχι μόνο στα μεγάλα τραστ, αλλά και σε πιο μεσαίους επιχειρηματίες να μπουν σε αυτές τις δουλειές. Ακόμη και οι εκπτώσεις στα outlet είναι πολύ σημαντικές, για να αποπληθωριστεί η χώρα ακόμη παραπάνω. Ο οριζόντιος αποπληθωρισμός της τάξεως του 1% σημαίνει περισσότερα χρήματα, υπερδιπλάσια του πρωτογενούς πλεονάσματος το οποίο μοιράζει σήμερα η Κυβέρνηση. 
Αυτή είναι η αξία του αποπληθωρισμού σε μια χώρα, που μετά από έξι χρόνια ύφεσης πρέπει να βρει έναν δρόμο. 
Δεν καταλαβαίνω τις αντιρρήσεις για τις Κυριακές, για τρεις και πάνω δήμους, όταν αυτό θα προκύπτει μόνο από σύμφωνη γνώμη και του δήμου και του εμπορικού συλλόγου. Δεν καταλαβαίνω, δηλαδή, όταν μια τοπική κοινωνία αισθάνεται ότι θέλει να κάνει κάτι και να κερδίσει, γιατί πρέπει εμείς ως πολιτικό σύστημα να είμαστε τόσο μονοσήμαντοι και αντιρρησίες απέναντι σ’ αυτό. 
Σε τελική ανάλυση, κυρίες και κύριοι συνάδελφοι, αυτό που πρέπει να κάνουμε σήμερα είναι να σκιαγραφήσουμε και να ανοίξουμε την πόρτα για τη νέα εποχή. Πρέπει να αφήσουμε πίσω όλους τους διαχωρισμούς σε μνημόνια και αντιμνημόνια, γιατί το μνημόνιο τελειώνει. Πρέπει να δούμε κατάματα το μέλλον. Πρέπει να πείσουμε τους πολίτες ότι αυτός ο διάλογος που λαμβάνει χώρα σ’ αυτήν την Αίθουσα έχει να κάνει με το μέλλον. Δεν έχει καμμία αξία να κάνουμε ούτε αναμετρήσεις οπισθοφυλακής ούτε αναμετρήσεις παρελθόντος. Γιατί το παρελθόν έχει ήδη κριθεί και δεν αλλάζει. Το μόνο που μπορεί να αλλάξει απ’ αυτήν την Αίθουσα είναι το μέλλον. Σ’ αυτό το μέλλον προτάσεις από την Αντιπολίτευση, απ’ αυτούς που έχουν αντίρρηση –κι έχει το δικαίωμά της κάθε παράταξη κι ο κάθε συνάδελφος να έχει αντίρρηση- δεν υπάρχουν. Και αυτό είναι το πιο ανησυχητικό για τον κοινοβουλευτισμό σ’ αυτήν τη χώρα. 
Θέλω να μιλήσω για τις τράπεζες. Άκουσα τις απειλές του Αρχηγού της Αξιωματικής Αντιπολίτευσης –έξω, βέβαια, από την Αίθουσα- για δικαστήρια και παράνομες πράξεις. Πρέπει να σας πω πολύ απλά ότι πλέον από εδώ και στο εξής στο νέο μοντέλο ανάπτυξης θα συγκρουστούν πολιτικά δύο κόσμοι: ο κόσμος που πιστεύει στην ελευθερία, την πρόοδο και την ιδιωτική πρωτοβουλία και ο κόσμος ο οποίος μένει στενά προσκολλημένος στον κρατισμό. 
Ακούστε, λοιπόν, κάτι: Γιατί αντιδράτε για το θέμα των τραπεζών; Όταν δανειστήκαμε για να σωθεί το τραπεζικό σύστημα, ήσασταν εδώ και λέγατε ότι τα λεφτά θα πάνε για πέταμα. Όταν ήρθε η «BLACK ROCK», είπατε σ’ αυτήν την Αίθουσα ότι το τραπεζικό σύστημα θα εκραγεί, διότι τα νούμερα είναι πολύ αρνητικά. Αυτό που εισάγει αυτό το σχέδιο νόμου είναι κάτι πάρα πολύ απλό. Το Ταμείο Χρηματοπιστωτικής Σταθερότητας θα κανονίσει τις κεφαλαιακές ανάγκες των τραπεζών που πρέπει να κάνουν αύξηση κεφαλαίων, θα ορίσει τα χρήματα, τα οποία πρέπει να αναζητηθούν στους ιδιώτες και θα μπει τελευταίο, στο τέλος της διαδρομής, αν και εφόσον υπάρχει ανάγκη να συνεισφέρει για να σώσει τράπεζες.
Σας ερωτώ: Με ό,τι έχει γίνει μέχρι τώρα, έχει κλείσει μία τράπεζα; Έχει απολυθεί ένας τραπεζοϋπάλληλος; Έχουν μειωθεί τα μαγαζιά; Έχουν σωθεί οι καταθέσεις ή όχι; Έχει σωθεί το μετοχικό κεφάλαιο ή όχι; Γιατί αντιδράτε, λοιπόν, για κάτι το οποίο κάνει όλη η Ευρώπη; Αλλά, αν αντιδράτε για τον κρατισμό στις τράπεζες, κλείνοντας το μάτι σε κάποιους ότι, αν οι τράπεζες είναι κρατικές, τάχα θα μοιράζουν χρήμα, σας ερωτώ: Πείτε μου μια κρατική επιχειρηματική δράση στην Ελλάδα μεταπολιτευτικά η οποία σώθηκε. Σας μιλώ για το μοντέλο που υπερασπίζεστε. Πείτε μου μια κρατική τράπεζα που πήγε καλύτερα από τις ιδιωτικές. Σας μιλώ για το μοντέλο το οποίο μάς λέτε ότι θα εφαρμόσετε. Και πείτε μας σε τελική ανάλυση, όταν το τραπεζικό σύστημα θα έχει διασωθεί και θα ανέβει η μετοχική αξία, αν οι μετοχές του Ταμείου Χρηματοπιστωτικής Σταθερότητας, που ανήκουν στο κράτος, θα έχουν μεγαλύτερη αξία. Ποιος θα είναι ο τελικός κερδισμένος, όταν όλο το σύστημα θα είναι στη μια πενταετία; Γιατί στην πενταετία θα πουληθούν αυτές οι μετοχές. Ποιος θα έχει κερδίσει; Το κράτος, κυρίες και κύριοι συνάδελφοι. Γιατί το κράτος είναι μέσα στις τράπεζες. Γιατί ο επιχειρηματίας είναι αυτός που θέλει να κερδίσει. Γιατί το κράτος, παράλληλα και συρόμενο από τον επιχειρηματία, θα κερδίσει. 
Αφήστε, λοιπόν, τις απειλές του ανεμιστήρα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105333"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105334"," Ευχαριστώ, κύριε Πρόεδρε, για την ανοχή σας. Ένα λεπτό ακόμη, σας παρακαλώ.
Αφήστε τις κρατικίστικες αντιλήψεις για την οικονομία, τις παρωχημένες. Κι όπως είπε ο Ιονέσκο, «οι ιδεολογίες μπορεί να μας χωρίζουν, η αγωνία, όμως και το όνειρο για το μέλλον πρέπει να μας ενώνουν». 
Καλώ, λοιπόν, όλους τους συναδέλφους να στηρίξουν αυτό το σχέδιο νόμου, αν πιστεύουν ότι δημιουργεί ευκαιρίες. Και καλώ όλους τους συναδέλφους, αν θέλουν να έχουν αντίρρηση σ’ αυτό, τουλάχιστον σ’ αυτήν την Αίθουσα να είναι παραγωγικοί. Να μην είναι αντιδραστικοί, γιατί μας παρακολουθούν οι πολίτες. 
Σε κάθε περίπτωση, πιστεύω, ότι στο τέλος της σημερινής ημέρας θα έχει χαραχτεί η νέα εποχή, ότι θα τελειώσουμε με την τελευταία στροφή των δανειακών υποχρεώσεων της χώρας και ότι στο τέλος αυτής της ημέρας θα έχει χαραχτεί η απαρχή μιας νέας οικονομικής ανάπτυξης της χώρας. Όχι με πολλά χρήματα, όχι με μεγάλες και μεγαλόστομες δεσμεύσεις, αλλά πάντως με σίγουρες και σταθερές ελπίδες. 
Σας ευχαριστώ.
(Χειρoκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105335"," Ευχαριστούμε, κύριε συνάδελφε.
Κύριε Τσακαλώτε, επειδή ζήτησε τον λόγο ο κ. Γλέζος -κατ’ εξαίρεση, βέβαια- θα τον δώσω σ’ αυτόν για δύο λεπτά.
Ορίστε, κύριε Γλέζο, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105336"," Αγαπητέ Πρόεδρε, θα μιλήσω για ένα λεπτό.
Ο εισηγητής της Νέας Δημοκρατίας σήμερα, αντί να ασχοληθεί με την εισήγηση την οποία έκανε χθες, ασχολήθηκε με κριτική εναντίον των απόψεών μας. Ποιες απόψεις θα ακουστούν όταν η Βουλή των αντιπροσώπων του έθνους έχει κομματικοποιηθεί;
Συγκεκριμένα προτείνω να μη μιλήσει κανένας απ’ αυτούς που μίλησαν χθες και να μιλήσουν οι Βουλευτές, αν θέλουμε να ανταποκριθούμε στο αίτημα «η Βουλή των αντιπροσώπων του έθνους». Αυτή είναι η πρότασή μου.","ΜΑΝΩΛΗΣ ΓΛΕΖΟΣ",143
"105337"," Ευχαριστούμε πάρα πολύ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105338"," Κύριε Πρόεδρε, μπορώ να έχω τον λόγο;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105339"," Δεν αναφέρθηκε σε σας, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105340"," Μα, πώς δεν αναφέρθηκε!","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105341"," Χθες μίλησαν πενήντα τέσσερις συνάδελφοι -όπως γνωρίζετε- και αναπτύχθηκαν όλες οι απόψεις. Ο Κανονισμός δεν προβλέπει κάτι τέτοιο.
Ο κ. Τσακαλώτος, εισηγητής του ΣΥΡΙΖΑ, έχει τον λόγο για δώδεκα λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105342"," Κυρίες και κύριοι συνάδελφοι, δεν θα επαναλάβω αυτά που σχετίζονται με τη διαδικασία. Θα προχωρήσουμε στο κυρίαρχο θέμα. 
Ακούσαμε και ακούμε από την Κυβέρνηση δύο ισχυρισμούς. Ο πρώτος ισχυρισμός είναι ότι βγαίνουμε από τα μνημόνια. Να μείνουμε σ’ αυτό που ξέρουμε; Ότι έχουμε ένα πρόγραμμα ακόμα 14 δισεκατομμύρια στα επόμενα δύο χρόνια με το ΔΝΤ και ότι τον Σεπτέμβριο θα είναι πάλι εδώ, για να διαπραγματευτούν ξανά; Να μείνουμε σ’ αυτό το νομοσχέδιο που «πιο μνημόνιο πεθαίνεις»; Αυτό είναι το μνημόνιο. Δεν είναι μία αφηρημένη σκέψη το μνημόνιο. Το μνημόνιο είναι αυτά τα μέτρα, τα οποία θα σας εξηγήσω μετά τι είναι και τι κάνουν.
Ο δεύτερος ισχυρισμός –γιατί επιχείρημα δεν το λες- είναι ότι βγαίνουμε από την κρίση. Σ’ αυτό το νομοσχέδιο δεν θα δείτε τίποτα, ούτε πώς θα υπάρχει ανάκαμψη στην οικονομία ούτε πώς θα υπάρχει ανάκαμψη στην κοινωνία. Να το πω με πιο ισχυρό τρόπο; Δεν έχει σχέδιο για την ανάκαμψη στην οικονομία, ακριβώς επειδή δεν έχει σχέδιο για την κοινωνία. Με βάση αυτό, θέλω να κάνω μια πρόβλεψη και να θυμίσω στον κ. Βορίδη, πριν μας ξαναπεί ότι είμαστε «Κασσάνδρες», ότι λόγω του σχολείου που έχει πάει έπρεπε να ξέρει ότι το ηθικό δίδαγμα των αρχαίων είναι ότι η Κασσάνδρα είχε πάντα δίκιο και οι Έλληνες δεν την άκουγαν. Νομίζω ότι αυτό ήταν το ηθικό δίδαγμα.
(Χειροκροτήματα από την πτέρυγα του ΣΥΡΙΖΑ)
Ποια είναι η πρόβλεψή μου; Δεν είναι ότι δεν θα μπορούμε να έχουμε μικρά επεισόδια ανάπτυξης, δεν είναι ότι δεν θα υπάρχουν και περίοδοι που θα πηγαίνουμε καλύτερα σε όρους ΑΕΠ, αλλά εδώ όπου είμαστε αυτήν τη στιγμή θα έχουμε ανάκαμψη χωρίς απασχόληση και η ανάκαμψη που θα έχουμε θα είναι με μεγάλο κερδοσκοπικό χαρακτήρα, με φούσκες.
Από τον Υπουργό κ. Χατζηδάκη ακούσαμε δύο επιχειρήματα. Θα ήθελα να πω ότι εδώ υπήρχαν επιχειρήματα από τον κ. Χατζηδάκη. Ποια ήταν; Το ένα επιχείρημα είναι ότι με τη φιλελευθεροποίηση θα μειωθούν οι τιμές και το δεύτερο ότι, για να γίνει αυτό, πρέπει να αφήσουμε στην άκρη τα συμφέροντα, όπου τα συμφέροντα είναι ο ΣΥΡΙΖΑ που τα υποστηρίζει.
Αυτά τα δύο επιχειρήματα έρχονται από την εργαλειοθήκη όχι του ΟΟΣΑ, αλλά της ορθόδοξης οικονομικής σκέψης. 
Ο κ. Στουρνάρας μπορεί να εξηγήσει στον κ. Χατζηδάκη ότι, στο Πανεπιστήμιο στο οποίο ήμασταν, είχαμε το ρητό ότι στα ορθόδοξα οικονομικά ο πιο κατάλληλος φοιτητής είναι κάποιος που είναι αρκετά έξυπνος να τα καταλάβει και αρκετά αφελής να τα πιστέψει. Ο κ. Χατζηδάκης είναι ένας τέλειος φοιτητής.
(Χειροκροτήματα από την πτέρυγα του ΣΥΡΙΖΑ)
Πρέπει να σας πω ότι η τιμή δεν είναι το παν. Μόνο στο μοντέλο της οικονομικής θεωρίας του πρώτου έτους, ακόμα και στην ορθόδοξη θεωρία. Δεύτερον, δεν είστε εναντίον όλων των συμφερόντων, κύριε Χατζηδάκη. Θα σας το εξηγήσω μετά. Μόνο με μερικά συμφέροντα έχετε μάχη. 
Πάμε στα βασικά ερωτήματα. Το πρώτο ερώτημα είναι: Μας βοηθάει αυτό το νομοσχέδιο να αντιμετωπίσουμε την ανθρωπιστική κρίση; 
Πήραμε μέτρα ύψους 11 δισεκατομμυρίων ευρώ για να έχουμε καλυτέρευση στα δημοσιονομικά 3 δισεκατομμύρια ευρώ -3 ευρώ θυσία για 1 ευρώ αποτέλεσμα- και δίνουμε πίσω 400 εκατομμύρια ευρώ. Έτσι αντιμετωπίζεται η ανθρωπιστική κρίση και οι άνθρωποι που υποφέρουν, οι άνεργοι, οι άνθρωποι που δεν έχουν φάρμακα; 
Τί κάνει αυτό το νομοσχέδιο στην αγορά εργασίας; Συνεχίζει να μειώνει τους μισθούς. Αυτό θέλει να κάνει. Κοιτάει την αγορά εργασίας σαν να είναι η αγορά ντομάτας. Δεν βλέπει καμμία διαφορά μεταξύ αυτών των δύο αγορών. Και αυτό είναι το πρωταρχικό λάθος. Για να αντιμετωπίσεις την ανθρωπιστική κρίση -να μία πολιτική, κύριε Μαρκόπουλε- πρέπει να αυξήσεις τους μισθούς, πρέπει να δώσεις μεγαλύτερη προστασία στην αγορά εργασίας. Γιατί; Και για ανθρωπιστικούς…","ΕΥΚΛΕΙΔΗΣ ΤΣΑΚΑΛΩΤΟΣ",510
"105343"," Άρα να πάρεις δανεικά.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105344"," Εγώ δεν σας διέκοψα…","ΕΥΚΛΕΙΔΗΣ ΤΣΑΚΑΛΩΤΟΣ",510
"105345"," Σας βοηθώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105346"," …και ούτε είπα ότι δεν είπα κάτι για τις τράπεζες, ενώ είπα, κύριε Μαρκόπουλε.","ΕΥΚΛΕΙΔΗΣ ΤΣΑΚΑΛΩΤΟΣ",510
"105347"," Τίποτα δεν είπατε!","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"105348"," Εγώ σας προσέχω. Διαβάστε τα Πρακτικά, κύριε Μαρκόπουλε.","ΕΥΚΛΕΙΔΗΣ ΤΣΑΚΑΛΩΤΟΣ",510
"105349"," Παρακαλώ.
Συνεχίστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105350"," …Γιατί πρέπει να αυξηθεί ο μισθός; Γιατί πρέπει να υπάρχει μεγαλύτερη προστασία στην αγορά εργασίας; Και για ανθρωπιστικούς λόγους και για οικονομικούς λόγους. 
Οι καθηγητές που είχα εγώ στο πανεπιστήμιο μου έλεγαν ότι σε μία ύφεση είναι καταστροφή να μειώνονται οι μισθοί. Αυτό μού έλεγαν. Και γιατί το λένε αυτό; Διότι, αν δεν υπάρχει μεγαλύτερη ζήτηση, μεγαλύτερη αγοραστική ικανότητα, δεν μπορεί να λειτουργήσει τίποτα στην αγορά, δεν μπορεί να γυρίσει το χρήμα. 
Δεν διαβάσατε αυτό το νομοσχέδιο. Δεν μπορούσαμε όλοι να το διαβάσουμε. Διαβάσατε, όμως, το μεσοπρόθεσμο, το οποίο είχατε χρόνο στη διάθεσή σας να το διαβάσετε, το οποίο πέρασε πριν από έναν χρόνο; Τι έλεγε αυτό το μνημόνιο, αυτό το μεσοπρόθεσμο; Έλεγε ότι οι μισθοί πρέπει να πάνε εκεί όπου είναι οι μισθοί στις χώρες που ανταγωνιζόμαστε. Αυτό κάνετε. Δεν τελειώνει το μνημόνιο. Συνεχίζετε αυτήν την πολιτική, που είναι η εσωτερική υποτίμηση, για να μπορέσουμε να είμαστε μία οικονομία σαν τη Βουλγαρία και τη Ρουμανία. Αυτό είναι μέσα σε αυτό το μνημόνιο. 
Και κάνετε και κάτι λίγο παραπάνω: Δεν πτωχεύετε μόνο τον κόσμο της εργασίας, αλλά καταστρέφετε και όλα τα μεσαία στρώματα και τα επαγγέλματα, για να υπάρχει μία προλεταριοποίηση αυτής της κοινωνίας και να υποστηρίξουμε, κύριε Χατζηδάκη, κάποια συμφέροντα, για να μπορεί, όταν κλείνουν πενήντα επιχειρήσεις, να πάει στη Χαλκίδα μία αλυσίδα που θα προσφέρει πενήντα θέσεις εργασίας, με χίλιες πεντακόσιες αιτήσεις για αυτές τις θέσεις εργασίας και βέβαια για να μπορέσει αυτή η εταιρεία -και θα το κάνει- να δώσει μισθό ύψους 250 ευρώ για τέσσερις ώρες εργασίας. 
Γιατί χρειάζεστε μεγαλύτερη ευελιξία, όταν αυτή είναι η πραγματικότητα στην αγορά εργασίας; Γιατί χρειάζεται, όταν μπορεί να το κάνει ήδη όλο αυτό; Και ούτε  υπάρχουν επιθεωρητές για να δούνε ότι τηρούνται οι ρυθμίσεις που ήδη υπάρχουν. 
Να ξέρετε ένα πράγμα από την οικονομική θεωρία: Με τέτοια αγορά εργασίας κανένας εργαζόμενος και καμμία εργαζόμενη δεν μπορεί να επενδύσει στο ανθρώπινο κεφάλαιο, σε καμμία επιχείρηση δεν μπορεί να υπάρχει συνεργασία, δεν μπορεί να υπάρχει εμπιστοσύνη. 
Πάμε τώρα στο ερώτημα εάν αυτό το νομοσχέδιο βοηθάει την κοινωνία. Ποιο είναι το πρόβλημά μας και μας ειρωνεύεται ο κ. Χατζηδάκης ότι εμείς δεν θέλουμε να μειώσουμε τις τιμές; Μα δεν είναι όλα θέμα τιμής. Το φάρμακο δεν είναι μόνο προϊόν. Το βιβλίο δεν είναι μόνο προϊόν. Είναι πράγματα που είναι πέρα από τα προϊόντα. Είναι μέρος της ζωής μας, είναι μέρος του πολιτισμού μας, είναι μέρος της σχέσης που έχουμε. Και η ζωντανή κοινωνία χρειάζεται. Γιατί λένε οι οικονομολόγοι ότι χρειαζόμαστε πολλές κοινωνικές σχέσεις με πολλές αρχές που δεν έχουν όλη τη λογική; Διότι μόνο έτσι δημιουργείται από την κοινωνία η εμπιστοσύνη, η συνεργασία, για να μπορέσεις να λύσεις τα προβλήματα της συλλογικής δράσης.
Μιλάει αυτό το νομοσχέδιο -και μας είπε ο κ. Μαρκόπουλος ότι έχει προτάσεις- για την παραγωγή. Μόνο που δεν μιλάει ούτε για παραγωγικές συμμαχίες ούτε για παραγωγικά δίκτυα ούτε για νέους κοινωνικούς και παραγωγικούς φορείς. Δεν μπορεί να συλλάβει ότι, όταν είσαι σε μία τέτοια κρίση, πρέπει να δημιουργήσεις νέους θεσμούς και νέους οργανισμούς παραγωγής. 
Για αυτό εμείς μιλάμε για την κοινωνική οικονομία, για την αυτοδιαχείριση, για τους συνεταιρισμούς. Γιατί πρέπει να δημιουργήσουμε το νέο. Δεν είμαστε εμείς το παλιό μοντέλο, όπως λέει ο κ. Μαρκόπουλος. 
Και τι κάνει στο παραγωγικό μοντέλο; Βοηθάει τους εισαγωγείς! Κοιτάξτε τι κάνετε στα τσιμέντα. Κοιτάξτε τι κάνετε στα πετρέλαια. Κοιτάξτε τι κάνετε στο γάλα. Αυτό είναι το παραγωγικό μοντέλο; Να μπορώ εγώ να πάω στη Βουλγαρία να φέρω το τσιμέντο; Αυτό που κάνετε δεν είναι να βοηθήσετε τις εξαγωγές, αλλά να βοηθήσετε τις εισαγωγές!
Θέλω να μιλήσω λίγο για τις τράπεζες στις οποίες αφιέρωσα το 1/3 της ομιλίας μου χθες, κύριε Μαρκόπουλε. Να το προσέξετε αυτό. Τι κάνετε, λοιπόν, με τις τράπεζες; Πρώτον, νομίζω ότι πρέπει να είμαστε ξεκάθαροι μεταξύ μας. Δεν νομίζω, κύριε Χατζηδάκη, κύριε Στουρνάρα και κύριε Σταϊκούρα, ότι δίνετε μια μάχη με τα τραπεζικά συμφέροντα. Νομίζω ότι ακόμα και οι καλύτεροι σας φίλοι δεν θα μπορούσαν να το ισχυριστούν αυτό. 
Αυτό που κάνετε είναι ότι δίνετε τη δυνατότητα να είναι ιδιωτικές οι τράπεζες, όσο πιο γρήγορα με όσο πιο μικρή τιμή. Σας το είπε ο κ. Σταθάκης χθες. Αν το success story του κ. Στουρνάρα είναι όπως μας λένε κι αν έρχεται το χρήμα μέσα στην Ελλάδα τόσο πολύ, γιατί χρειάζεται να τους μειώσουμε τις τιμές κάτω από αυτές που τις αγοράσαμε; Μπορείτε να μου το εξηγήσετε αυτό; Δεν το καταλαβαίνω. Και γιατί το Ταμείο Χρηματοπιστωτικής Σταθερότητας δεν πρέπει να έχει κάποιον λόγο, αφού ο ελληνικός λαός έχει δώσει τόσα λεφτά για αυτήν τη διάσωση των τραπεζών, που ήταν μια διάσωση των τραπεζιτών;
 Δεν έχουμε πραγματικά θέση; Δεν με ακούσατε χθες, κύριε Μαρκόπουλε, όταν είπα ότι η Τράπεζα Παρακαταθηκών έπρεπε να είναι η βάση μιας καινούργιας επενδυτικής τράπεζας; Δεν ακούσατε χθες όταν είπα ότι χρειάζονται 250 εκατομμύρια για να σωθούν οι συνεταιριστικές τράπεζες, για να είναι μέρος του κοινωνικού ιστού στις περιφέρειες; 
Οι γερμανικές περιφέρειες έχουν τα Landesbank και τα Sparkassen. Πού ήσασταν σε αυτήν τη Βουλή όταν τα έλεγα αυτά; Διότι αυτή είναι η διαφορά μας. Εμείς έχουμε μια θέση. Η θέση είναι ότι ανάπτυξη χωρίς αναπτυξιακά εργαλεία απλώς δεν γίνεται. Εσείς όμως δεν το θέλετε αυτό. Ούτε επίσης κατανοείτε ότι οι μεγάλες εμπορικές τράπεζες δεν βοηθούν στην κρίση. Διότι οι μεγάλες εμπορικές τράπεζες δανείζουν προκυκλικά. 
Τι σημαίνει προκυκλικά; Σημαίνει ότι, όταν τα πράγματα πηγαίνουν καλά, σου δίνουν άφθονο χρήμα κι όταν τα πράγματα είναι χάλια, κλείνουν την τάπα. Ενώ στη Γερμανία με τα Landesbank και τα Sparkassen δανείζουν αντικυκλικά. Στην ύφεση είναι που δίνουν την απάντηση. 
Έχει δίκιο ο κ. Σαχινίδης που συνεχώς μας λέει: «Μα, αν έχουμε πιο κοινωνικές τράπεζες, πιο ηθικές τράπεζες, τράπεζες ειδικού σκοπού, θα λυθεί το πρόβλημα της ρευστότητας;». Δεν θα λυθεί το πρόβλημα της ρευστότητας. Το πρόβλημα της ρευστότητας θα λυθεί, όταν αντιμετωπίσουμε την ανθρωπιστική κρίση και την παραγωγική ανασυγκρότηση. 
Δεν ισχύει, όμως, το αντίθετο. Διότι τι ήταν αυτό που μάθαμε από το παλιό μοντέλο; Και πιο παλιό μοντέλο από αυτό που υποστηρίζετε εσείς δεν μπορώ να δω. Είναι ένα χρηματοπιστωτικό –για να μην πω άλλο- μοντέλο, του οποίου ποια ήταν η υπόσχεση;  
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θα χρειαστώ ένα λεπτό, κύριε Πρόεδρε. 
Ποια ήταν η υπόσχεση του νεοφιλελευθερισμού; Η υπόσχεση του νεοφιλελευθερισμού δεν ήταν όταν έχουμε φιλελεύθερες τράπεζες και δεν έχουμε το κακό κράτος και τις ρυθμίσεις ότι το χρήμα θα πήγαινε εκεί όπου χρειαζόταν; Αυτή είναι η άποψή σας, κύριε Μαρκόπουλε; Πριν από το 2008 δεν πήγε το χρήμα στις φούσκες του Χρηματιστηρίου; Δεν πήγε το χρήμα στη φούσκα των παραγωγών; Δεν πήγε το χρήμα στη φούσκα των στεγαστικών; Αυτή είναι η άποψή σας; Και λέτε ότι εμείς έχουμε παλιές ιδέες;
Εμείς έχουμε μια ιδέα και μια πρόταση: ότι το τραπεζικό σύστημα είναι μια δραστηριότητα κοινής ωφέλειας. Και γιατί είναι μια δραστηριότητα κοινής ωφέλειας; Διότι δεν μπορούμε, αφού οι τράπεζες είναι τόσο μεγάλες, όταν χρεοκοπούν απλώς να τις σώζουμε, χωρίς να έχουμε εμείς λόγο. 
Υπάρχει για όλους τους πολίτες τώρα μια καθαρή εικόνα για το τι λέει η Κυβέρνηση και τι λέει η Αντιπολίτευση. Η εικόνα είναι τόσο καθαρή, που νομίζω ότι δεν δημιουργείται καμμία παρεξήγηση. 
Από τη μια μεριά, οι πολίτες αυτής της χώρας έχουν να διαλέξουν μεταξύ μιας Κυβέρνησης που το μοντέλο της είναι, το όραμά της είναι –δεν είναι λάθος- και ο στόχος της είναι μια οικονομία με φθηνή εργασία που όλα είναι εμπορεύματα, που όλοι στην κοινωνία ανταγωνίζονται ο ένας με τον άλλο για να μπορούν να ζήσουν και να επιζήσουν, χωρίς προστασία, χωρίς δικαιώματα, χωρίς αίσθηση ότι σε αυτόν τον κόσμο εκτός από τιμές υπάρχουν και αξίες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΕΥΚΛΕΙΔΗΣ ΤΣΑΚΑΛΩΤΟΣ",510
"105351"," Και με αυτό ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105352"," Η τελευταία μου φράση είναι, κύριε Πρόεδρε.
Από την άλλη πλευρά, υπάρχει το αντίπαλο δέος, που θέλει να ξαναχτίσει την οικονομία πάνω σε μια ισχυρή κοινωνία, χωρίς να έχουμε από τη μια μεριά το αυταρχικό κράτος και από την άλλη την αγορά.
Για την Αριστερά το κυρίαρχο ήταν και πάντα θα είναι να μάθει ο κόσμος ποιοι είναι οι πόροι, οι πηγές της χειραγώγησής του και πώς ο ίδιος μπορεί να είναι το υποκείμενο της χειραφέτησης.
 (Χειροκροτήματα από την πτέρυγα του ΣΥΡΙΖΑ)","ΕΥΚΛΕΙΔΗΣ ΤΣΑΚΑΛΩΤΟΣ",510
"105353"," Ευχαριστούμε.
Τον λόγο έχει ο ειδικός αγορητής του ΠΑΣΟΚ ο κ. Κωνσταντινόπουλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105354"," Κύριοι Υπουργοί, κυρίες και κύριοι συνάδελφοι, είμαστε αρκετοί εδώ μέσα στη Βουλή που έχουμε ζήσει τα τέσσερα τελευταία χρόνια από την κρίση του 2009-2010. Και όσοι ήμασταν εδώ στην Αίθουσα αυτή ή όσοι ήσασταν εκτός θα θυμάστε την επιχειρηματολογία, τη φρασεολογία, τις αντιδράσεις εντός και εκτός Βουλής.
Σήμερα, που κλείνει ένας πραγματικός κύκλος για τη χώρα, έχει μια αξία να κάνουμε μια μικρή αναδρομή. Θα θυμάστε τις πλατείες, θα θυμάστε ποιοι έλεγαν ότι είμαστε προδότες, «Τσολάκογλου», ποιοι ζητούσαν και έστηναν κρεμάλες στην πλατεία Συντάγματος, ποιοι προπηλάκιζαν τους Βουλευτές της Εθνικής Αντιπροσωπείας, ποιοι έκαναν αντιδιαδηλώσεις στην 28η Οκτωβρίου και στις γιορτές, ποιοι μάς έλεγαν ότι θα φύγουμε με ελικόπτερο, ποιοι μάς έλεγαν να προτιμήσουμε τους Ρώσους και τους Κινέζους, για να πάρουμε τα λεφτά πιο εύκολα.
Θυμάμαι όμως και το χαρακτηριστικό, που έχετε ξεχάσει, το Αγγλικό Δίκαιο. Με βάση το Αγγλικό Δίκαιο, θα μας παίρνανε τον Παρθενώνα, τα λιμάνια, τις θάλασσες, τα νησιά. Δεν έχουν πάρει τίποτα. Φοβάμαι ότι δεν έχουμε και πολλή διάθεση να προχωρήσουμε και σε τίποτα από όλα αυτά, να προχωρήσουμε δηλαδή στην ιδιωτικοποίηση. 
Από την άλλη, όμως, αυτή η πλατεία, η άνω και κάτω πλατεία, όπου σήμερα έχετε καλέσει τον κόσμο να έρθει και να διαδηλώσει, έφερε στη Βουλή ένα νεοναζιστικό μόρφωμα. Αυτή η πλατεία έφερε στη Βουλή το νεοναζιστικό μόρφωμα.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"105355"," Έλεος!
(Θόρυβος – Κωδωνοκρουσίες)","ΔΗΜΗΤΡΙΟΣ ΓΑΚΗΣ",79
"105356"," Παρακαλώ! Με συγχωρείτε για ένα λεπτό, κύριε συνάδελφε.
Θα ήθελα να παρατηρήσω ότι ο κ. Τσακαλώτος, ακούστηκε –μπορώ να πω- με θρησκευτική ευλάβεια από την Αίθουσα. Το ίδιο πρέπει να γίνει για όλους τους ομιλητές.
Ευχαριστώ.
Ορίστε, κύριε συνάδελφε, συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105357"," Την ίδια ώρα, όμως, αγαπητοί συνάδελφοι, για την πλατεία του Κιέβου, ο κ. Τσίπρας, έκανε την εξής δήλωση: «Δεν μπορεί μια μικρή ομάδα να εκβιάζει τις πολιτικές εξελίξεις στην Ουκρανία.». Απλά αυτό να το θυμόμαστε.
Θυμάστε τους οικονομολόγους, που τους πηγαίνατε από εκδήλωση σε εκδήλωση –βέβαια τώρα σας έφυγαν και πήγαν στο Ποτάμι, δεν πειράζει-, οι οποίοι στοιχημάτιζαν στα «πρωινά» ότι αύριο μεθαύριο θα υπάρξει χρεοκοπία της χώρας και τώρα βέβαια ακολουθούν τον φίλο τους τον Σταύρο.
Μέσα σε όλη αυτήν την κατάσταση, μια κοινωνία που ήταν δύσκολο να συνειδητοποιήσει τι είχε συμβεί, να καταλάβει το βάθος της κρίσης, να αξιολογήσει γιατί φτάσαμε εδώ. Άλλωστε, αγαπητοί συνάδελφοι, με εξαίρεση το ΚΚΕ και την ανανεωτική Αριστερά, οι υπόλοιποι είναι δημιούργημα του μνημονίου. Χωρίς μνημόνιο, σήμερα δεν θα υπήρχαν τα κόμματα αυτά.
Θυμάμαι –και αφού κλείνουμε αυτόν τον κύκλο, θα πρέπει να τα πούμε- τι έλεγε ο Αρχηγός της Αξιωματικής Αντιπολίτευσης σε κάθε ψηφοφορία από το 2009 και είναι αρκετοί εδώ που το θυμούνται.
Στις πρώτες ψηφοφορίες, λοιπόν, ο κ. Τσίπρας μάς καλούσε να καταψηφίσουμε το μνημόνιο και αυτός, ως νέος πάπας, θα μας συγχωρούσε και θα μας έβαζε στο αντιμνημονιακό μπλοκ. Μετά άρχισαν οι εκπτώσεις. Αφού υπήρξαν κάποιοι που έφυγαν, ψήφισαν ένα-δυο μνημόνια και άρχισαν να μπαίνουν στην Κοινοβουλευτική Ομάδα του ΣΥΡΙΖΑ, για τη συγχώρεση αρκούσε να καταψηφίσεις έναν νόμο. Και το χειρότερο, για τις σημερινές εκπτώσεις; Αρκούσε να καταψηφίσεις το γάλα και ήσουν άμεσα αντιμνημονιακός!
Έτσι περάσαμε, αγαπητοί συνάδελφοι και συναδέλφισσες, τα τέσσερα χρόνια. Παρ’ όλα αυτά, όμως, ακόμα και μέσα από τη συνωμοσιολογία, τις συγκρούσεις, επέστρεψε η πολιτική στη χώρα. Σήμερα που ξεθωριάζουν οι έννοιες «μνημόνιο» και «αντιμνημόνιο» και οι πολίτες βρίσκονται στη φάση της νέας συνειδητοποίησης, θέλουν από όλους εμάς ανεξαιρέτως όραμα για το μέλλον και λύσεις για τα προβλήματά τους με ρεαλισμό.
Σήμερα, σε αυτήν την κρίσιμη συνεδρίαση, ούτε πανηγυρίζουμε ούτε καταστροφολογούμε. Έχουμε, όμως, όλες τις ενδείξεις ότι η χώρα βρίσκεται στη σωστή κατεύθυνση και μπορούμε να είμαστε αισιόδοξοι. Γιατί, όμως; Τι είναι αυτό το πρωτογενές πλεόνασμα που μας κάνει αισιόδοξους;
Βέβαια -και αυτό αφορά εμάς, τη Συμπολίτευση- είναι μοναδικό φαινόμενο εδώ και δέκα ημέρες ο κόσμος να μαθαίνει για τους βαθμούς παστερίωσης για το γάλα, αλλά να μη μαθαίνει το πώς κατανέμεται το πρωτογενές πλεόνασμα. Ας πούμε, τουλάχιστον, ότι καλά που δεν πνιγήκαμε σε μία κουταλιά γάλα. Είναι απίστευτο πως δεν ακούστηκε ένα θετικό σχόλιο για το πρωτογενές πλεόνασμα. Και όχι μόνο αυτό, αλλά κάποιοι βάφτισαν και το νομοσχέδιο «νέο μνημόνιο». Τους καταλαβαίνω. Χωρίς μνημόνιο δεν υπάρχει λόγος ύπαρξης γι’ αυτούς. 
Η χώρα σε αυτό το σταυροδρόμι που έφτασε έχει σήμερα εφόδια το πρωτογενές πλεόνασμα, τους δείκτες της χρηματοοικονομικής μας ισορροπίας, τα χαμηλότερα επιτόκια spreads και τη βελτιωμένη εικόνα που έχουν όλοι οι διεθνείς οίκοι. Βάζουμε ένα θεμέλιο στην πορεία της χώρας. Και δεν υπάρχει ένας να πει τα εξής: «Ναι, τα 20 εκατομμύρια που πάνε στους αστέγους είναι μία θετική εξέλιξη. Αυτά που πάνε για τους μακροχρόνια άνεργους και τους ανασφάλιστους είναι μία θετική εξέλιξη. Το 1 δισεκατομμύριο που πάει στις ληξιπρόθεσμες οφειλές και στα εφάπαξ, που τόσο αγωνία έχουμε, είναι μία θετική εξέλιξη. Το ότι μειώνονται οι ασφαλιστικές εισφορές, δίνοντας στο ΙΚΑ, μέσα από αυτό, τα χρήματα που χρειάζεται για να μην υπάρχει κανένα πρόβλημα, είναι μία θετική εξέλιξη.» Αυτό τι είναι; Αυτό που έγινε είναι αριστερό, είναι φιλελεύθερο, είναι νεοφιλελεύθερο; Ελευθερώνουμε την αγορά από αγκυλώσεις δεκαετιών. 
Για να δούμε τι γίνεται με το γάλα. Χρειάζεται το γάλα ημέρας; Είναι μέτρο το οποίο στηρίζει τις πολυεθνικές; Δηλαδή, στη Λάρισα, που υπάρχει ΑΤΜ με γάλα και το παίρνουν με 0,90, οι πολυεθνικές το έφεραν αυτό;","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"105358"," Ναι! Από τον Τύρναβο!","ΦΩΤΕΙΝΗ ΠΙΠΙΛΗ",430
"105359"," Ποιος το έφερε; Αυτό τι είναι; Αυτό είναι αριστερό, φιλελεύθερο, νεοφιλελεύθερο; Τι είναι; 
Η αναδιάρθρωση του παραγωγικού ιστού της χώρας περνάει και μέσα από αυτές τις μεταρρυθμίσεις. Αρκούν μόνο αυτές; Όχι, βέβαια. Διότι κι εμείς ως Κυβέρνηση πρέπει να δούμε γιατί το γάλα φεύγει με 0,45 από τον παραγωγό και φτάνει στην ιδιωτική ετικέτα 0,90 και 0,95 και 1,20 το επώνυμο γάλα. Γιατί;
Άρα και εκεί πρέπει να υπάρξουν μηχανισμοί και να δούμε τους κανόνες με τους οποίους θα πρέπει να δεσμευτούν.
Άκουσα τα θέματα για την τιμή των μη λογοτεχνικών βιβλίων και αναρωτήθηκα. Είμαι σίγουρος ότι πολλοί από εδώ κάθε Σεπτέμβριο έχει χρειαστεί να πάμε να αγοράσουμε βοηθήματα, και αγγλικά, των παιδιών μας. Είμαι σίγουρος!
Δεν γνωρίζει κανένας ότι τα βιβλία των Αγγλικών, που χρειάζονται για να πάνε στα φροντιστήρια τα παιδιά, είναι σε μια τιμή που αυτήν τη στιγμή πρόκειται να μειωθεί κατά 30% και 40%; 
Αυτό τι είναι; Είναι αριστερό, φιλελεύθερο, νεοφιλελεύθερο; Είναι προς όφελος των πολιτών ή όχι; Δεν μπορώ να καταλάβω ότι έστω και γι’ αυτό η Αριστερά δεν θα μπορούσε να πει ότι «ναι, θέλω να βρεθούν και φθηνά βιβλία», βάζοντας τις όποιες επισημάνσεις. Τώρα, καταλαβαίνετε γιατί η Αντιπολίτευση βαφτίζει τις μεταρρυθμίσεις «μνημόνιο». 
Θα ήθελα να κάνω μια επισήμανση για την αγορά των φωτοβολταϊκών, η οποία δομήθηκε με λάθος τρόπο και αυτήν τη στιγμή πρέπει να υπάρξει πραγματικά ένας δίκαιος καταμερισμός. Υπάρχει, όμως, μια ερώτηση. Αν σε αυτήν την αγορά –σύμφωνα με την πρόταση της Αριστεράς ή οποιουδήποτε άλλου- δεν γίνει διορθωτική κίνηση, αυτό το ποσό ποιος θα το πληρώσει; Κάποιος απ’ έξω ή ο καταναλωτής; Γιατί δεν θέλουμε να πούμε στον καταναλωτή ηλεκτρικού ρεύματος ότι, αν δεν υπάρξουν διορθωτικές κινήσεις, το κόστος θα το αναλάβει αυτός; 
Μιλούσαμε χθες για τη ρευστότητα στην πραγματική οικονομία. Εδώ, άκουσα τον κ. Τσακαλώτο για τους καθηγητές. Απ’ ό,τι θυμάμαι, όπως είπε και ο Υπουργός και ο κ. Τσακαλώτος σε μια συνεδρίαση της Επιτροπής Οικονομικών Υποθέσεων, ο κ. Τσακαλώτος ήταν μαθητής του κ. Στουρνάρα. Εδώ, δύο τινά συμβαίνουν. Είτε ο κ. Στουρνάρας δεν τα έλεγε καλά είτε ο κ. Τσακαλώτος δεν τα έμαθε καλά. Άρα είναι ένα θέμα που πρέπει να δουν οι δυο τους. 
Εμείς σε αυτήν την προσπάθεια για τις τράπεζες έχουμε ξεκαθαρίσει ότι θέλουμε να μπουν ιδιωτικά κεφάλαια στις τράπεζες και ότι θέλουμε την απόσυρση του Ταμείου Χρηματοπιστωτικής Σταθερότητας. Είπαμε ένα νούμερο, όμως, που κανένας δεν το αμφισβητεί. Έχουμε δώσει 25 δισεκατομμύρια ευρώ σήμερα στις τράπεζες. Από αυτά το Ταμείο Χρηματοπιστωτικής Σταθερότητας έχει μετοχές αξίας 22 δισεκατομμυρίων ευρώ. Αν πάει καλά η ελληνική οικονομία, σημαίνει ότι μπορούμε να κερδίσουμε πιο πολλά. Αυτό το νούμερο είναι αληθινό ή όχι; Το λέμε εμείς για να κερδίσουμε τις εντυπώσεις ή είναι μια πραγματικότητα; 
Κύριε Υπουργέ, περιμένω να καταθέσετε την επιστολή που σας έχουμε ζητήσει από χθες. Έχω ζητήσει από τον κ. Στουρνάρα να καταθέσει την επιστολή του κ. Αλμούνια και όλη την αλληλογραφία που έχει κάνει το Ταμείο Χρηματοπιστωτικής Σταθερότητας με την Επιτροπή Ανταγωνισμού. Είμαι σίγουρος ότι μέχρι το τέλος της συνεδρίασης θα καταθέσετε αυτές τις επιστολές. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρίες και κύριοι συνάδελφοι, η Ελλάδα και οι Έλληνες προσπάθησαν πολύ, θυσίασαν πολλά, έχασαν πολλά. Δεν μπορούν να περιμένουν. Έφθασε, όμως, η περίοδος να αρχίσουμε πάλι να ονειρευόμαστε, να σκεφτόμαστε με υπευθυνότητα και περισσότερη αισιοδοξία, να ξεκινήσουμε μια νέα πορεία, απαλλαγμένη από τα λάθη και τις απογοητεύσεις, με συνεργασία και εθνική συνεννόηση. Διότι η Ελλάδα δεν μπορεί να περιμένει από τους λαϊκιστές, που σκέφτονται μόνο τα πρόσκαιρα κέρδη, τους κινδυνολόγους, που προτάσσουν ανύπαρκτους κινδύνους του παρελθόντος για τη χώρα, τους εκβιαστές, που εκβιάζουν με ποινικές ευθύνες τους Βουλευτές που θα ψηφίσουν υπέρ.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"105360"," Με αυτό κλείστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105361"," Θα αφήσουμε όλους αυτούς να δημιουργήσουν πρόβλημα σταθερότητας στη χώρα; Όχι. Η θετική μας ψήφος είναι ψήφος πολιτικής σταθερότητας και έξοδος από την κρίση. 
Σας ευχαριστώ πολύ. 
(Χειροκροτήματα)","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"105362"," Κι εμείς ευχαριστούμε. 
Τον λόγο έχει η ειδική αγορήτρια των Ανεξάρτητων Ελλήνων κ. Ραχήλ Μακρή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105363"," Ευχαριστώ, κύριε Πρόεδρε.
«Η μεγάλη ληστεία των Ελλήνων του 2014». Εάν είχατε επιλέξει αυτόν τον τίτλο, θα υπήρχε τουλάχιστον μια γραμμή ειλικρίνειας στο νομοσχέδιο των επτακοσίων ενενήντα επτά σελίδων. Ούτε αυτό, όμως, δεν πράξατε. Τη ληστεία, βέβαια, την πράττετε. Μην ιδρώνετε, δεν θα προβούμε σε χαρακτηρισμούς για τα κίνητρα που σας ώθησαν να εισηγηθείτε τις διατάξεις του υπό συζήτηση νομοσχεδίου. Θα ακούσετε άλλωστε πολλούς χαρακτηρισμούς για τις επιλογές σας από τους συναδέλφους της Αντιπολίτευσης και βέβαια σας αξίζουν όλοι. 
Εμείς θα προβούμε μόνο σε διαπιστώσεις, παρ’ όλο που οι πρόδηλα αντισυνταγματικές διατάξεις του συγκεκριμένου νομοθετήματος εμπνέουν πύρινους λόγους και δικαιολογούν βαρύτατες εκφράσεις για την πολιτική σκοπιμότητα αλλά και την ηθική ευθύνη των επιλογών σας. Εμείς θα προβούμε μόνο σε διαπιστώσεις, όχι γιατί θέλουμε να σας κάνουμε τη ζωή σας εύκολη, αλλά γιατί έχουμε συνειδητοποιήσει ότι δεν έχετε καμμία πρόθεση να ακούσετε ούτε την ελληνική κοινωνία ούτε τους εκπροσώπους της. Καταλαμβάνετε μόνο χώρο στις υπουργικές καρέκλες, περιμένοντας να περάσει η ώρα, για να παρουσιάσετε τα αποτελέσματα της αποστολής σας στα αφεντικά σας. Είστε σίγουροι ότι θα ψηφιστεί, γιατί γνωρίζετε ότι την κρίσιμη ώρα οι υποτιθέμενοι «αντάρτες» θα γυρίσουν στο μαντρί, γιατί θα έχετε αλλάξει δύο κόμματα και μια λέξη, χωρίς να έχετε διαφοροποιήσει, όμως, τίποτα στην ουσία.
Παράλληλα, οι υπόλοιποι εξ αυτών οι οποίοι στηρίζουν τη συγκυβέρνησή σας θα έχουν αναγνώσει πολλάκις την εισηγητική έκθεση εικονικής πραγματικότητας σε μια πλειοδοσία κομματικής πειθαρχίας. Τις διαπιστώσεις δεν τις κάνουμε για εσάς, αλλά για να διαπιστώσει ακόμη και ο πλέον αδιάφορος συμπολίτης μας το μέγεθος και τον βαθμό στον οποίο αυτό το νομοσχέδιο βλάπτει το σύνολο της ελληνικής κοινωνίας.
Ως Τομεάρχης Ανάπτυξης των Ανεξάρτητων Ελλήνων δεν θα μπορούσα παρά να αρχίσω με τα ψεύδη του κ. Χατζηδάκη. Συγκεκριμένα, όταν νομοθετούσε τη λειτουργία των καταστημάτων τις Κυριακές, διερρήγνυε τα ιμάτιά του για τον περιορισμένο αριθμό των Κυριακών και τη δικλίδα ασφαλείας της απόφασης του περιφερειάρχη. Σήμερα βλέπουμε ότι παρακάμπτει τον περιφερειάρχη και ανοίγει τα καταστήματα όλες τις Κυριακές για τρεις περιοχές της χώρας. Μια τροπολογία, λοιπόν, μένει και οι τρεις πιλοτικές περιοχές θα γίνουν ολόκληρη η χώρα. Μην αρχίσετε την καραμέλα της αύξησης του ανταγωνισμού. Τον ανταγωνισμό των περιορίζετε με τις διατάξεις για τη διανομή του πετρελαίου. Εκπρόσωποι της αγοράς σάς κατηγορούν ότι το κάνετε για να εξυπηρετήσετε μόνο τις εταιρείες, σε βάρος των πρατηριούχων. Σας έχουμε καλέσει να απαντήσετε από τη χθεσινή συνεδρίαση της επιτροπής, αλλά δεν βλέπουμε να το πράττετε. 
Σχετικά με την εργαλειοθήκη του ΟΟΣΑ τι να πούμε βέβαια και τι να πιστέψουμε; Ο ίδιος ο οργανισμός αναγράφει σε αυτήν: «Οι γνώμες που εκφράζονται και τα επιχειρήματα που χρησιμοποιούνται εδώ δεν αντανακλούν απαραίτητα τις επίσημες θέσεις του οργανισμού». Τελικά, ισχύουν τα αναφερόμενα σε σημερινό πρωτοσέλιδο της εφημερίδας «ΤΟ ΧΩΝΙ», ότι η αρμόδια επιτροπή της Γενικής Γραμματείας Εμπορίου αρνείται να παραλάβει την έκθεση ως ανεπαρκή; Ισχύει ότι το ένα εκατομμύριο ευρώ πήγε στον ΙΟΒΕ και όχι στον ΟΟΣΑ; 
Σύμφωνα με το δημοσίευμα, λοιπόν, μας παρουσίασαν την έκθεση ΟΟΣΑ πανηγυρικά στις 27 Νοεμβρίου 2013. Μας είπαν ότι θα επιφέρει 5 δισεκατομμύρια έσοδα τον χρόνο στο ελληνικό δημόσιο. Μετά έγινε προαπαιτούμενο της δόσης ξαφνικά και περνά σήμερα από τη Βουλή με τη διαδικασία του κατεπείγοντος. Όμως, η έκθεση ΟΟΣΑ δεν υπάρχει -το λέει η ίδια η έκθεση- και δεν την παραλαμβάνουν από τη Γενική Γραμματεία Εμπορίου, γιατί δεν μπορούν.
Το τρίτο μέρος, που έχει να κάνει με τις προτάσεις και την ποσοστικοποίηση, δεν έχει ακόμα παραληφθεί. Η αρμόδια επιτροπή παραλαβής της Γενικής Γραμματείας Εμπορίου, η οποία ελέγχει αν τηρήθηκαν όπως έπρεπε όσα προέβλεπε η σύμβαση με τον ΟΟΣΑ, δεν εγκρίνει την παραλαβή και άρα την πληρωμή που αφορά στο τρίτο μέρος. Το ένα εκατομμύριο ευρώ δεν είναι το μόνο που χάσαμε. Εφαρμόζοντας τις συγκεκριμένες διατάξεις οι γειτονιές θα χάσουν τα φαρμακεία τους, η αγορά θα συγκεντρωθεί στα χέρια λίγων και οι τιμές των φαρμάκων θα αυξηθούν. Ακόμη και η ειδική επιτροπή της Βουλής εγείρει ερωτήματα για τη συγκέντρωση των φαρμακείων στο κέντρο της πόλης. Γνωρίζουμε βέβαια ότι δεχθήκατε πιέσεις από πολυεθνικές, για να περάσετε διατάξεις κλεισίματος των ελληνικών φαρμακείων. Δεν γνωρίζουμε βέβαια για ποιον λόγο υποκύψατε. Οι καταναλωτές βέβαια δεν θα κινδυνεύουν μόνο από τα ακριβά φάρμακα που θα πωλούνται σε υπεραγορές τροφίμων. Θα κινδυνεύουν και από το γάλα, του οποίου αυξάνετε τη διάρκεια ζωής, χωρίς όμως να υπάρχει η σχετική μελέτη που να διασφαλίζει την ασφάλεια για τη δημόσια υγεία. Δημιουργείτε και μια νέα κατηγορία, που ονομάζεται «γάλα ημέρας». Προφανώς βέβαια το γάλα αυτό θα πωλείται σε αυξημένες τιμές. Σε λίγο καιρό δεν θα εκπλαγούμε αν δούμε τα όρια της συγκεκριμένης κατηγορίας να αυξηθούν από τις δύο στις πέντε ημέρες. Τι θα έχετε, λοιπόν, πετύχει; Να αλλάξετε όνομα στο προϊόν, να αυξήσετε την τιμή και να θέσετε σε κίνδυνο την υγεία των περισσοτέρων πολιτών, με ληγμένα γάλατα δέκα και έντεκα ημερών. 
Μην ισχυριστείτε, βέβαια, ότι κινδυνολογούμε, γιατί τα ίδια σάς λέγαμε και για τις τσιμεντοβιομηχανίες, τις οποίες οι υπουργοί των κομμάτων σας οδήγησαν στο κλείσιμο.
Έρχεστε σήμερα να απελευθερώσετε τη διακίνηση συσκευασμένου τσιμέντου από την Ευρωπαϊκή Ένωση. Πολύ ωραίος ανταγωνισμός! 
Αλήθεια, το ίδιο όραμα έχετε και για τα φαρμακεία και για τις κτηνοτροφικές μονάδες; Να τις κλείσετε υπέρ αυτών που σας δίνουν τις εντολές διάλυσης της ελληνικής κοινωνίας και οικονομίας; 
Οι διαπιστώσεις κυβερνητικής αποτυχίας σας συνεχίζονται στο ΥΠΕΚΑ. Σας το είπαμε και στην επιτροπή. Είστε υπεύθυνοι, γιατί με πράξεις αλλά και ηθελημένες παραλείψεις δημιουργήσατε κρίση στην αγορά ενέργειας από ανανεώσιμες πηγές και κυρίως από τα φωτοβολταϊκά. 
Την κρίση, βέβαια, καλούνται να πληρώσουν σήμερα χιλιάδες πολίτες, που επένδυσαν σε οικιακά, αγροτικά και επαγγελματικά φωτοβολταϊκά, λόγω της δέσμευσης του ελληνικού κράτους για εγγυημένη τιμή αγοράς.
Με τις παρούσες διατάξεις τροποποιείτε μονομερώς αυτές τις συμβάσεις, μειώνοντας την τιμή αγοράς του ρεύματος, παρ’ όλο που το 2013 ζητήθηκε έκτακτη εισφορά της τάξεως του 25% με 30%, η οποία τον Μάιο του ίδιου χρόνου έφτασε στο 42%.
Η πολιτική σας αποσκοπεί στην πώληση των εγκαταστάσεων των μικρών παραγωγών, προκειμένου αυτές να τις συγκεντρώσουν με εξευτελιστικό τίμημα συγκεκριμένοι μεγάλοι παραγωγοί, κάτοχοι καναλιών και κατασκευαστικών εταιρειών. 
Στα εργασιακά αποδομείτε τις τελευταίες εναπομένουσες ρυθμίσεις δικαιοσύνης και εισάγετε τους εργαζόμενους σε έναν μεσαίωνα εργασιακής εκμετάλλευσης. Επεκτείνετε τη δυνατότητα δανεισμού εργαζομένων. Αποσύρετε την εποπτεία του κράτους και με αντισυνταγματικό τρόπο παραχωρείτε το δικαίωμα απολύσεων χωρίς κανένα κριτήριο.
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ )
Όχι μόνο επιτίθεστε στους εργαζόμενους, αλλά πλήττετε και τους συνταξιούχους. Χαρακτηριστικό παράδειγμα αποτελεί η κατάργηση του πόρου υπέρ του τέως Ταμείου Επικουρικής Ασφάλισης Προσωπικού Εταιρειών Πετρελαιοειδών. Τα συγκεκριμένα κεφάλαια δίνονταν από τις εταιρείες εμπορίας πετρελαίου, άρα δεν επιβάρυναν το ελληνικό δημόσιο. Εάν κοπούν και οι εταιρείες το μετακυλίσουν στην κατανάλωση, δεν θα μειώσει την τιμή των καυσίμων, αφού αντιστοιχούν απλώς σε ποσά τέταρτου δεκαδικού, χωρίς κανένα όφελος για τους υπόλοιπους πολίτες. Εάν κοπούν, θα μηδενιστούν οι επικουρικές συντάξεις του ταμείου, που η ίδια, βέβαια, η Κυβέρνησή σας ίδρυσε με πανηγυρισμούς και με τυμπανοκρουσίες. Εάν διαθέτετε τη στοιχειώδη ευαισθησία, μετατρέψτε το συγκεκριμένο πόρο σε εργοδοτική εισφορά. Το ίδιο ισχύει και για το τέως Ταμείο Επικουρικής Ασφάλισης Ασφαλιστών και Προσωπικού Ασφαλιστικών Επιχειρήσεων.
 Εκεί που σας περισσεύει βέβαια μέριμνα είναι η απαλλαγή των εκλεκτών σας από ποινικές ευθύνες! Με την υποπαράγραφο ΙΕ.14 δίνετε το δικαίωμα στον Υπουργό Δικαιοσύνης να παρεμβαίνει στο έργο της και να σταματά την ποινική δίωξη η οποία βρίσκεται σε εξέλιξη σε βάρος αλλοδαπών, με το πρόσχημα των διεθνών σχέσεων. Είναι βέβαια ολοφάνερο ότι προσπαθείτε να καλύψετε τους συνεργάτες σας της τρόικας όσον αφορά τις ευθύνες τους για το ξεπούλημα της περιουσίας του ελληνικού λαού. Όμως δεν θα γίνουν δεκτές τέτοιες αντισυνταγματικές και προδήλως παράνομες διατάξεις. 
Η ληστεία σε βάρος του ελληνικού λαού βέβαια κορυφώνεται με τις διατάξεις για την ανακεφαλαιοποίηση των τραπεζών, αφού ληστέψατε τους μικροομολογιούχους με το PSI και δώσατε τα λεφτά του ελληνικού λαού στους τραπεζίτες, χωρίς βέβαια να πάρετε τον έλεγχό τους, όπως συνέβη στην Αμερική. Οι Έλληνες τραπεζίτες αποζημιώθηκαν στο ακέραιο, όχι μόνο για τις ζημιές που υπέστησαν από το κούρεμα ύψους 55% στα ομόλογα αξίας 56 δισεκατομμυρίων ευρώ που κατείχαν, αλλά και για τις ζημιές που υπέστησαν λόγω της ύφεσης. Αποκορύφωμα βέβαια ήταν ότι 8,5 δισεκατομμύρια, τα οποία περίσσεψαν από τα 50 δισεκατομμύρια, έμειναν παρακαταθήκη και τους περιμένουν μέχρι να αποσαφηνιστούν οι ανάγκες μίας νέας ανακεφαλαιοποίησης.
 Βέβαια εντύπωση προκαλεί το γεγονός ότι ανακαλύπτουμε οι τράπεζες αυτές να έχουν μεταφέρει κάτω από τη μύτη των ελεγκτικών μηχανισμών, που εσείς ιδρύσατε, το χαρτοφυλάκιο χορηγήσεών τους, ύψους 25 δισεκατομμυρίων ευρώ, στα νησιά Κέιμαν, όπως αποδεικνύεται βέβαια με έγγραφο το οποίο καταθέτω και αφορά μόνο μία τράπεζα.
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής.)
Γιατί, κύριε Υπουργέ Οικονομικών, μετέφεραν το χαρτοφυλάκιό τους στα νησιά Κέιμαν; Μήπως για να μη φορολογούνται τα κέρδη; 
Ακόμη η ίδια τράπεζα έχει συνάψει ομολογιακό δάνειο ύψους 20 δισεκατομμυρίων ευρώ με εγγύηση του ελληνικού δημοσίου, γεγονός που σημαίνει ότι, αν δεν το πληρώσει, θα το πληρώσει ο ελληνικός λαός.
Για τον έλεγχο βέβαια των τραπεζών ιδρύσατε το Ταμείο Χρηματοπιστωτικής Σταθερότητας και διορίσατε σε αυτό κομματικούς εκλεκτούς με υπέρογκους μισθούς. Όπως αποδεικνύεται, όμως, από τα ανωτέρω έγγραφα, το ταμείο αυτό αποδείχθηκε τελείως ανίκανο να επιβλέψει την τραπεζική αγορά, αφού επέτρεψε να φύγουν τα λεφτά της ανακεφαλαιοποίησης των Ελλήνων πολιτών σε θυγατρικές υπεράκτιες εταιρείες. 
Καταθέτω στα Πρακτικά και το έγγραφο για τα υπόλοιπα 20 δισεκατομμύρια ευρώ της συγκεκριμένης τράπεζας.
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Σήμερα, λοιπόν, τι ζητάτε; Να δώσουμε και άλλα χρήματα σε αυτούς, από εκείνους βέβαια που εσείς εξαθλιώνετε μέρα με τη μέρα, με τα μέτρα σας και έχετε και το θράσος -επικαλούμενοι το λογιστικό πρωτογενές πλεόνασμα- να μοιράσετε ψίχουλα στους πολίτες που έχετε αφήσει άστεγους και να δώσετε πακτωλό δημοσίων χρημάτων στους ολιγάρχες. 
Δεν φτάνει που τους επιτρέψατε να μην πληρώνουν φόρους, εκμεταλλευόμενοι τριγωνικές συναλλαγές με τροπολογία που φέρατε εδώ, δεν φτάνει που χαρίσατε τον ΦΠΑ ύψους 500 εκατομμυρίων ευρώ στους Γερμανούς που διαχειρίζονται το αεροδρόμιο και το παρακρατούν με το έτσι θέλω, δεν φτάνει που δεν πατάσσετε το λαθρεμπόριο καυσίμων, αλλά θέλετε να αποστραγγίσετε την τελευταία ρανίδα αίματος των Ελλήνων πολιτών, για να μεταφερθεί σε φορολογικούς παραδείσους από τους εκλεκτούς σας φίλους, οι οποίοι έχουν συγκεντρώσει όλες τις ελληνικές τράπεζες στα χέρια δύο τραπεζιτών.
Όλα αυτά, βέβαια, μπορείτε να τα διαβάσετε και στην έκθεση της Επιστημονικής Επιτροπής της Βουλής, η οποία εγείρει πολλαπλά ζητήματα αντισυνταγματικότητας γι’ αυτό το νομοσχέδιο ντροπής.
(Στο σημείο αυτό κτυπάει το κουδούνι λήξεως του χρόνου ομιλίας της  κυρίας Βουλευτού)
Ένα λεπτό και κλείνω, κύριε Πρόεδρε. 
Επειδή χθες ισχυριστήκατε με υπερηφάνεια ότι είστε φιλελεύθεροι και γι’ αυτό παίρνετε αυτά τα μέτρα, θα σας αποδείξω ότι το μόνο που είστε είναι αποτυχημένοι πλασιέ της δημόσιας περιουσίας, μέσω ενός αποσπάσματος βέβαια του νομπελίστα -με το Βραβείο Λογοτεχνίας το 1998- Ζοζέ Σαραμάγκου, ο οποίος είχε πει το εξής: «Ας ιδιωτικοποιηθούν τα πάντα, ας ιδιωτικοποιηθεί η θάλασσα και ο ουρανός, ας ιδιωτικοποιηθεί το νερό και ο αέρας, ας ιδιωτικοποιηθεί η δικαιοσύνη και ο νόμος, ας ιδιωτικοποιηθεί το περαστικό σύννεφο, ας ιδιωτικοποιηθεί το όνειρο, ειδικά σε περίπτωση που γίνεται την ημέρα και με ανοιχτά τα μάτια και σαν κορωνίδα όλων των ιδιωτικοποιήσεων, ιδιωτικοποιήστε τα κράτη, παραδώστε επιτέλους την εκμετάλλευση υμών των ιδίων σε εταιρείες του ιδιωτικού τομέα με διεθνή διαγωνισμό, διότι εκεί ακριβώς βρίσκεται η σωτηρία αυτού του κόσμου. Και μια που μπήκατε στον κόπο, ιδιωτικοποιήστε στο φινάλε και τη μάνα που σας γέννησε». 
Ευχαριστώ.
(Χειροκροτήματα από την πτέρυγα των ΑΝΕΛ)","ΡΑΧΗΛ ΜΑΚΡΗ",293
"105364"," Ευχαριστούμε την κ. Μακρή και για το ακριβές του χρόνου.
Τον λόγο έχει ο ειδικός αγορητής της Χρυσής Αυγής κ. Παναγιώταρος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105365"," Ευχαριστώ, κύριε Πρόεδρε.
Πριν ξεκινήσω, θα ήθελα να σχολιάσω κι εγώ τα όσα είπε ο εισηγητής του ΠΑΣΟΚ, όταν χλεύαζε την Αντιπολίτευση, όταν μιλούσε για το Αγγλικό Δίκαιο. Βέβαια, δεν χρειάζεται μέχρι στιγμής να εφαρμοστεί το Αγγλικό Δίκαιο ούτε να πάμε στα δικαστήρια του Λουξεμβούργου, αφού η ελληνική Κυβέρνηση από μόνη της, με μεγάλη χαρά, ξεπουλάει τα πάντα και δεν έχει απολύτως κανένα πρόβλημα.
Και προς τον εισηγητή της Νέας Δημοκρατίας, που είπε προς την Αντιπολίτευση τη βαρύγδουπη έκφραση «εξηγήστε στις νέες γενιές γιατί η χώρα έφτασε ως εδώ», θέλω να πω ότι θα σας το εξηγήσουμε. Γιατί εδώ και σαράντα χρόνια τα δικά σας κόμματα κυβερνούσαν αυτόν τον τόπο και τώρα στο κύκνειο άσμα τους μαζί, ΠΑΣΟΚ και Νέα Δημοκρατία, παίζουν το τελευταίο κομμάτι του δράματος.
Γιατί εσείς ποτέ δεν λειτουργήσατε για το κοινό καλό, αλλά μόνο για το καλό των διαφόρων «ημετέρων», όπως ήταν πάμπολλοι Βουλευτές που μπήκαν στην πολιτική με ένα λερωμένο σώβρακο και έφυγαν με δεκάδες επιχειρήσεις, σπίτια, ακίνητα, λεφτά, ομόλογα και δεν ξέρω τι άλλο, όπως και πολλοί συγγενείς τους και φίλοι. Λίγα στοιχεία βγαίνουν σιγά –σιγά στη δημοσιότητα μετά από πάρα πολλά χρόνια. 
Γιατί εσείς, και όχι ο ελληνικός λαός, οδηγήσατε τη χώρα σε αυτό το χρέος των 350 δισεκατομμυρίων περίπου ευρώ, για το οποίο δεν είχατε τα κότσια ούτε καν να ζητήσετε να γίνει ένας λογιστικός έλεγχος, ώστε να δούμε τι είναι αυτό το χρέος, ποιος το δημιούργησε, ποιος ευθύνεται. Έχετε χρεώσει με πάνω από 35.000 ευρώ τον κάθε Έλληνα πολίτη. Έχετε υποθηκεύσει την πατρίδα μας για τις επόμενες γενιές με όλες αυτές τις άστοχες –στην καλύτερη των περιπτώσεων- ενέργειές σας.
Γιατί εσείς ήσασταν αυτοί, κύριε εισηγητά της Νέας Δημοκρατίας, που δίνατε θαλασσοδάνεια εκατοντάδων εκατομμυρίων ευρώ στους δικούς σας ανθρώπους, δανεικά και αγύριστα, με πρώτους και καλύτερους τα κόμματά σας, που το καθένα χρωστά πάνω από 120-130 εκατομμύρια ευρώ. 
Γιατί εσείς δίνατε δάνεια με την εγγύηση του ελληνικού δημοσίου στο Μέγαρο Μουσικής -χρωστάει πλέον των 250 εκατομμυρίων ευρώ- και τώρα σκέφτεστε πώς θα τα διαγράψετε, για να τα πληρώσει κι αυτά ο ελληνικός λαός. Όπως συνέβη και με τα 500 εκατομμύρια της «HOCHTIEFF», κύριε εισηγητά του ΠΑΣΟΚ, κάτι που έγινε με υπογραφές ΠΑΣΟΚ και Νέας Δημοκρατίας, σύμφωνα με το Αγγλικό Δίκαιο, και οι οποιεσδήποτε διαφορές θα επιλύονταν στα δικαστήρια του Λουξεμβούργου. Από το 1990 και κάτι έγιναν όλες αυτές οι ιστορίες. 
Την ίδια στιγμή κουρεύετε τους μισθούς, τις συντάξεις, τους μικροομολογιούχους και δίνετε στις τράπεζες εκατοντάδες δισεκατομμύρια ευρώ ως ανακεφαλαιοποίηση. Και λέγατε: «Τα δίνουμε για να πέσουν στην αγορά, ώστε να υπάρξει επανεκκίνηση του πρωτογενούς τομέα, να υπάρξει ανάπτυξη, να έχουμε προϊόντα, να έχουμε εξαγωγές» κ.λπ.. Τελικά δεν έχουμε τίποτα απολύτως. 
Το μεγαλύτερο μέρος του χρέους, άνω του 80%, το οποίο ήταν σε κρατικά ομόλογα, με μοναδική εγγύηση τη φερεγγυότητα του ελληνικού δημοσίου, που υπαγόταν στο Ελληνικό Δίκαιο, θα μπορούσατε με έναν μόνο νόμο που θα ψήφιζε η Βουλή των Ελλήνων να το κουρέψετε σε πολύ μεγάλο ποσοστό και το χρέος και τα ομόλογα -50%, 60% έως και 70%-, να μειώσετε τα επιτόκια, να παραταθεί η λήξη τους για δέκα, είκοσι, τριάντα χρόνια μέχρι να σταθεί στα πόδια της αυτή η χώρα. 
Αντ’ αυτού υπογράψατε το πρώτο μνημόνιο με τον Γεώργιο Παπανδρέου. Πήρατε 110 δισεκατομμύρια ευρώ δάνειο από την Ευρωπαϊκή Ένωση και το ΔΝΤ και μετά από λίγο υπογράψατε και το δεύτερο μνημόνιο και πήρατε άλλα 130 δισεκατομμύρια ευρώ και μετατρέψατε ένα χρέος το οποίο ήταν προς ιδιώτες σε χρέος διακρατικό, το οποίο θα υπάγεται κι αυτό πλέον στο Αγγλικό Δίκαιο, ενυπόθηκο. 
Τα πάντα έχετε υποθηκεύσει σε αυτήν την πατρίδα και οι οποιεσδήποτε διαφορές θα επιλύονται στα δικαστήρια του Λουξεμβούργου. Όπως είπαμε όμως, μέχρι στιγμής δεν χρειάστηκε να πάμε στο Λουξεμβούργο, διότι πράττετε πολύ καλά τη δουλειά σας και ξεπουλάτε τα πάντα κομμάτι-κομμάτι με τη μέθοδο της σαλαμοποίησης. 
Αν αυτό δεν είναι εθνική προδοσία, αν αυτό δεν είναι εσχάτη προδοσία, τότε ποιο είναι; Γιατί εσείς έχετε γίνει, κύριε εισηγητά της Νέας Δημοκρατίας, υποχείρια των μεγαλοεργολάβων. Τους έχετε δώσει πάνω από 2 δισεκατομμύρια ευρώ τα τελευταία χρόνια και δρόμους δεν έχουμε. Και συνεχίζετε και τους δίνετε. Ψεύδονται οι Υπουργοί σας όταν λένε ότι δεν θα υπάρχουν αυξήσεις και μετά από λίγες ημέρες έρχονται νέες αυξήσεις με νέα διόδια, που ήταν ούτως ή άλλως έτοιμα, γιατί ήξεραν οι μεγαλοεργολάβοι ότι όλα αυτά θα ψηφιστούν από τους ανθρώπους τους στο ελληνικό Κοινοβούλιο. 
Εσείς μας κάνατε φτωχότερους ακόμα και από τους Ανατολικοευρωπαίους. Βλέπουμε να γίνεται πραγματικότητα αυτό το οποίο λέγατε το 2010, όταν ακούστηκαν κάποιες φωνές και λέγαμε: «Αν είναι δυνατόν οι μισθοί των Ελλήνων να φτάσουν τα 250 με 350 ευρώ, σαν τους μισθούς της Βουλγαρίας!». Το βλέπουμε να γίνεται πραγματικότητα. 
Οι λίγοι που εργάζονται πλέον -αφού υπάρχουν κοντά ένα εκατομμύριο επτακόσιες χιλιάδες άνεργοι επίσημα στην πατρίδα μας και τόσοι άλλοι ελεύθεροι επαγγελματίες δεν εργάζονται και δεν λογίζονται ως άνεργοι- αμείβονται με 300 και 400 ευρώ τον μήνα. Να, αυτά τα οποία λέγατε το 2010 πώς γίνονται πραγματικότητα.
Εσείς φέρατε ορδές λαθρομεταναστών στην πατρίδα μας, που εισέβαλαν και διέλυσαν τον κοινωνικό ιστό και κάνουν τα πάντα εις βάρος των Ελλήνων και τους πληρώνουμε και από πάνω. Ο Έλληνας πολίτης όμως υφίσταται τις ρατσιστικές συμπεριφορές του ελληνικού κράτους, το οποίο στην τελική το πληρώνει κιόλας. 
Εσείς κουκουλώνατε τόσα χρόνια τα μεγάλα σκάνδαλα, όπως αυτό με τα ολυμπιακά ακίνητα, για τα οποία ξοδέψατε τεράστια ποσά και δεν έγινε στο τέλος ποτέ λογαριασμός, ώστε να δούμε τι έγινε με τους Ολυμπιακούς Αγώνες, ποιος, πού, τι, και τους έχετε βγάλει λάδι όλους. Τώρα πολλά από αυτά τα ξεπουλάτε έναντι πινακίου φακής, όπως σκοπεύετε να κάνετε στο Ελληνικό. 
Διότι εσείς θάψατε και το μεγάλο σκάνδαλο του Χρηματιστηρίου, όπως και άλλα μεγάλα σκάνδαλα. Γιατί εσείς κρατάγατε στα συρτάρια σας τις διάφορες λίστες με τους φοροφυγάδες, την ίδια ώρα που ξεζουμίζατε τον ελληνικό λαό, τον απλό Έλληνα εργαζόμενο, για να του πάρετε και την τελευταία ρανίδα αίματος που διαθέτει, το τελευταίο ευρώ που έχει στην τσέπη του. 
Εσείς οδηγήσατε την Ελλάδα μας, την πατρίδα μας, η οποία το 1981 όταν έμπαινε στην Ευρωπαϊκή Ένωση ήταν αυτάρκης σε αγροτικά προϊόντα και οι εισαγωγές κρέατος και γαλακτοκομικών προϊόντων ήταν σε πολύ μικρό βαθμό, στο σημείο να φτάσουμε αυτήν τη στιγμή να εισάγουμε αγροτικά προϊόντα από παντού, να εισάγουμε το συντριπτικό μέρος των ποσοτήτων κρέατος που θέλουμε σε βόειο και σε χοιρινό, να εισάγουμε γαλακτοκομικά προϊόντα και να θέλετε με αυτό το νομοσχέδιο να διαλύσετε και τους εναπομείναντες κτηνοτρόφους, παραγωγούς γάλακτος.
Διότι, όπως είπε και ο Βουλευτής της Συμπολίτευσης κ. Μαρίνος σε μια εφημερίδα πρόσφατα, κάποτε είχαμε δεκατρεισήμισι χιλιάδες κτηνοτρόφους. Τώρα έχουμε τρεισήμισι χιλιάδες και με τα νέα μέτρα θα φθάσουν τους χίλιους πεντακόσιους και, μάλιστα, πολύ σύντομα.
Διότι εσείς διαλύσατε τη ναυπηγοεπισκευαστική βιομηχανία που είχε η πατρίδα μας. Κάποτε φτιάχνονταν και επισκευάζονταν εδώ καράβια. Χιλιάδες εργαζόμενοι στη Ναυπηγοεπισκευαστική Ζώνη στο Πέραμα, στον Σκαραμαγκά, στην Ελευσίνα, στη Σύρο, στη Χαλκίδα και αλλού είχαν δουλειά, είχαν μεροκάματο και μαζί με αυτούς και οι οικογένειές τους, μαζί με αυτούς και οι τοπικές κοινωνίες με τα λεφτά που έπαιρναν και ξόδευαν γύρω-γύρω. Και τώρα τίποτα! Μαραζώνουν τα πάντα!
Έχετε διαλύσει τα πάντα, όπως επίσης διαλύσατε και την υγεία, την οποία θεωρείτε ότι αναδιαρθρώνετε, αναβαθμίζετε. Μας ήλθε μία επιστολή -από την οποία θα διαβάσω μόνο δύο αράδες- από έναν συνταξιούχο, στην οποία γράφει: «Η σύνταξή μου είναι 795 ευρώ. Τα προηγούμενα χρόνια το κόστος συμμετοχής μου ήταν 50 ευρώ περίπου και τώρα έχει φθάσει να υπερβαίνει τα 150 ευρώ. Πώς θα μπορέσω να αντεπεξέλθω, κύριε Υπουργέ;». Αυτό ερωτά ο κύριος αυτός, ο απλός συνταξιούχος των 795 ευρώ. Πολύ απλά, δεν θα μπορέσει να αντεπεξέλθει.
Την ίδια ώρα διαλύετε και τα φαρμακεία και μας λέτε ότι θα πέσουν οι τιμές στα μη συνταγογραφούμενα φάρμακα. Μα, κατά πρώτον, οι τιμές τους είναι οι χαμηλότερες της Ευρώπης, αποδεδειγμένα. Ψάξτε όπου θέλετε. Κατά δεύτερον, είναι φάρμακα και θα πρέπει να πωλούνται στα φαρμακεία και όχι οπουδήποτε αλλού. Και, τρίτον, σε αυτήν την περίοδο κρίσης, όπου μαστίζονται και οι φαρμακοποιοί και πάρα πολλά φαρμακεία έχουν κλείσει, φαρμακοποιοί έχουν αυτοκτονήσει, έχουν χρεοκοπήσει, τους στερείτε το μοναδικό επί της ουσίας μετρητό έσοδο που έχουν. Διότι όλα τα υπόλοιπα φάρμακα μέσω των ταμείων ξέρετε πότε πληρώνονται από το ελληνικό κράτος. Μετά από ένα και δύο χρόνια. Από τη μία τούς πληρώνουν μετά από ένα-δύο χρόνια και τους λένε «κρατήστε αυτά στα φαρμακεία» και τα υπόλοιπα, που είναι το μετρητό, με το οποίο μπορούν να επιβιώσουν έστω και για ένα εύλογο χρονικό διάστημα, τους το στερείτε για να το δώσετε στις γνωστές δέκα μεγάλες οικογένειες που θα εμπλακούν και σε αυτόν τον τομέα ή σε μεγάλες πολυεθνικές.
Διότι εσείς φέρνετε νόμους, όπως αποδεικνύεται με αυτό το πολυνομοσχέδιο, που διαλύουν τη γειτονιά. Διαλύετε τους φούρνους, διαλύετε τα περίπτερα, διαλύετε τα μπακάλικα, διαλύετε τα φαρμακεία, όλα αυτά στα οποία οι κάτοικοι της κάθε περιοχής είχαν τον άνθρωπό τους, ήταν φίλοι, τους εξυπηρετούσαν, τους έδιναν και βερεσέ. Τώρα τίποτα! Απρόσωπα τα πάντα σε όλες τις πολυεθνικές!
Διότι εσείς διαλύσατε τα διάφορα επαγγέλματα, όπως αυτό των φορτηγατζήδων, όπως των ταξιτζήδων. Η αναδουλειά δεν έχει προηγούμενο. Και τώρα θέλετε και την πλήρη απελευθέρωση. Σας φωνάζουν οι φορτηγατζήδες: «Βοηθήστε. Οι παράνομοι φορτηγατζήδες, η παράνομη διακίνηση προϊόντων μάς έχει τσακίσει και δεν κάνετε τίποτα.». Και τώρα νομιμοποιείτε τους παράνομους και διαλύετε τους νόμιμους.
Το ίδιο και με τα ταξί. Τι έμεινε στα ταξί; Όλη η Ελλάδα είναι μία πιάτσα. Δεν υπάρχει δουλειά ούτε για τους ταξιτζήδες. Τη λίγη δουλειά που υπάρχει από και προς λιμάνια, αεροδρόμια και κάποιους άλλους χώρους, πάτε να τους την πάρετε με το να τη δώσετε απευθείας σε κάποιους άλλους, πάλι στις ίδιες συνηθισμένες οικογένειες, εταιρείες κ.λπ., οι οποίες θα πάρουν και τα τελευταία ψήγματα δουλειάς που έχουν οι ταξιτζήδες.
Το ίδιο κάνετε και με τους φαρμακοποιούς, το ίδιο κάνετε και με τους κτηνοτρόφους, όπως σας είπα, το ίδιο κάνετε και με αυτούς με τα φωτοβολταϊκά. Έλεγε κάποτε ο «Τζέφρι» για «πράσινη ανάπτυξη». Δανείστηκαν, έφτιαξαν κάποιες μονάδες με φωτοβολταϊκά με εγγυημένες τιμές και τώρα, για μία ακόμα φορά, όπως και με τους μικροομολογιούχους, αλλάζετε τις εγγυημένες τιμές και τους διαλύετε, τους τσακίζετε. Τα δάνεια τρέχουν και αυτοί και ο προϋπολογισμός τους πάει, καταρρέει.
Διότι εσείς, κυρίες εισηγητά, οδηγήσατε την πατρίδα μας να έχει ανεργία κοντά στο 30%, μία στις δύο επιχειρήσεις να κλείνει, αυτοκτονίες παντού. Διότι εσείς παρουσιάζετε, άλλο απίστευτο, ως πλεόνασμα αυτό που ανήκει στον ελληνικό λαό. Λέτε το εξής: «Από το πλεόνασμα», που βγάλατε εσείς λογιστικά, «θα επιστρέψουμε ένα μεγάλο ποσό σε αυτούς που οφείλουμε». Αφού τους το οφείλετε, τότε ποιο είναι το πλεόνασμα; Και μάλιστα, μέρος αυτού το οφείλετε σε ανθρώπους που έχουν καταστραφεί, γιατί δεν τους πληρώσατε στην ώρα τους επιστροφή ΦΠΑ ή άλλα ποσά.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Με την ανοχή σας, κύριε Πρόεδρε, τελειώνω σε ένα λεπτό.
Για να σωθεί αυτή η χώρα, θα πρέπει οι παραγωγικές τάξεις –οι μόνες που μπορούν να τη σώσουν- να δουλέψουν. Για να δουλέψουν, θα πρέπει να υφίστανται και να μην τις πεθάνετε, να μην τις εξοντώσετε. Το χωράφι, το εργοστάσιο, οι επιχειρήσεις, οι βιοτεχνίες θα πρέπει να υπάρχουν, να ζουν και να προχωρούν μπροστά. Εσείς, με όλα όσα ψηφίζετε τα τελευταία τέσσερα-πέντε χρόνια, κάνετε το ακριβώς αντίθετο. Θέλετε να διαλύσετε και τα τελευταία ψήγματα πρωτογενούς παραγωγής που υπάρχουν.
Κύριε εισηγητά, θα πρέπει να διεκδικείτε αυτά που μας ανήκουν, όπως είναι το κατοχικό δάνειο, οι πολεμικές αποζημιώσεις, τα οποία είναι δεκάδες –ίσως και εκατοντάδες- δισεκατομμύρια ευρώ, και θα έπρεπε να τα έχετε ρίξει στο τραπέζι των διαπραγματεύσεων. Όμως, ποτέ δεν το τολμήσατε. Βλέπετε, φέρνετε στο εν λόγω πολυνομοσχέδιο, στο άρθρο 159 περί δωροληψίας πολιτικών αξιωματούχων τον Πρωθυπουργό και τα μέλη της Κυβέρνησης ως πιθανούς δράστες, δήθεν για να δείξετε ότι θα καταπολεμήσετε την πολιτική διαφθορά, όταν συνεργάζεστε με τον εισηγητή του νόμου περί ευθύνης Υπουργών Βενιζέλο. Καταλαβαίνετε! Ποιος είναι ο λόγος να απειλείτε με αυστηρές ποινές όσους συναλλάσσονται ή φέρονται να συναλλάσσονται με πολιτικό χρήμα, όταν φοβάστε να καλέσετε ακόμα και ως μάρτυρα σε εξεταστική επιτροπή της Βουλής ή στον ανακριτή αυτόν που κάποτε λέγατε «αρχιερέα της διαπλοκής», τον Σημίτη;
Τέλος, κύριε εισηγητά της Νέας Δημοκρατίας, κυβερνώντες, συγκυβερνώντες και λοιποί Βουλευτές, εσείς έχετε εξευτελίσει τους θεσμούς, τους νόμους και το Σύνταγμα των Ελλήνων και τη δημοκρατία, που τόσο πολύ ευαγγελίζεστε, έχοντας μία Βουλή κουτσουρεμένη, έχοντας παράνομα προφυλακισμένο τον Αρχηγό του κόμματός μας Νίκο Μιχαλολιάκο, Βουλευτές και ενδεχομένως κι άλλους. 
Έχετε τσαλαπατήσει τα πάντα και σας το λένε όλοι. Όμως, η εμπάθειά σας προς τη Χρυσή Αυγή, αλλά και ο φόβος σας, γιατί λέμε τα σύκα σύκα και τη σκάφη σκάφη, σας οδηγεί σ’ αυτές τις απεγνωσμένες και απέλπιδες ενέργειες. Σ’ αυτή τη συμφωνία συμμετέχει και η Αριστερά, την οποία δεν αφήνει η εμπάθειά της να σκεφτεί και να πράξει σωστά, διότι αυτό που γίνεται σε μας ενδεχομένως αύριο να γίνει και σε άλλους.
Γι’ αυτό ο κόσμος θα σας μαυρίσει στις επικείμενες εκλογές, όσα αίσχη και αν διαπράξετε, όσο και αν εφαρμόζετε την τέχνη της σαλαμοποίησης, όσο και αν προσπαθείτε να πείσετε τον Έλληνα που καταρρέει ότι όλα πηγαίνουν καλά, ότι βγαίνουμε στις αγορές, ότι όλα είναι τέλεια, ότι θα μοιράσετε λεφτά και άλλα «θα».
Τελειώνοντας, θα ήθελα να πω για τους διάφορους αντάρτες το εξής: «Κο, κο, κο»! Τέτοιες κότες δεν υπάρχουν πουθενά!
Ευχαριστώ, κύριε Πρόεδρε.","ΗΛΙΑΣ ΠΑΝΑΓΙΩΤΑΡΟΣ",385
"105366"," Αυτό τώρα δεν χρειαζόταν.
Τον λόγο έχει η αγαπητή συνάδελφος και ειδική αγορήτρια της Δημοκρατικής Αριστεράς κ. Ασημίνα Ξηροτύρη-Αικατερινάρη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105367"," Ευχαριστώ, κύριε Πρόεδρε.
Κύριε Υπουργέ, κύριοι συνάδελφοι, δυστυχώς και στο πρώτο τρίμηνο του 2014 και για πολύ ακόμα η ελληνική οικονομία θα εξακολουθεί να βρίσκεται σε κρίσιμη κατάσταση. Σταθεροποιούνται μεν τα δημόσια οικονομικά και εξισορροπείται το ισοζύγιο τρεχουσών συναλλαγών, αλλά αυτό γίνεται με επαπειλούμενη την ικανότητα διαβίωσης ευρέων κοινωνικών στρωμάτων, που έχουν φθάσει σχεδόν στο χείλος της κοινωνικής καταστροφής. Η ανεργία τροφοδοτεί τις διάχυτες αμφιβολίες για τις προοπτικές της χώρας και ιδιαίτερα των νέων. Τα άτομα βιώνουν σήμερα μεγάλες ανατροπές στη ζωή τους. Πολλές πηγές αβεβαιοτήτων αναπτύσσονται στη χώρα, όπως η πολιτική πόλωση και η εξασθένιση της κοινωνικής συνοχής. 
Η διαδικασία και η συζήτηση που έγινε χθες και σήμερα για το πολυνομοσχέδιο, επιβεβαιώνουν αυτό το κλίμα της όξυνσης –και δικαιολογημένα- των κοινωνικών προβλημάτων και της πολιτικής αντιπαράθεσης. Το δημόσιο χρέος, παρά το μέγεθος της προσαρμογής, παραμένει στο δυσθεώρητο ύψος του 170% του ΑΕΠ, λειτουργώντας αποτρεπτικά μεταξύ των άλλων για τις επενδύσεις, άρα και την ανάπτυξη. 
Η Ελλάδα δεν είναι σε θέση από μόνη της να εκπληρώσει τις υποχρεώσεις της, δηλαδή να πληρώσει τους τόκους και τα ληξιπρόθεσμα δάνεια, χωρίς μία διεθνή-ευρωπαϊκή ρύθμιση αντιμετώπισης του χρέους. 
Το ερώτημα, επομένως, είναι το εξής: Τώρα τι κάνουμε, που οι αδυναμίες και τα αδιέξοδα του παρελθόντος συνδέονται πολλαπλασιαστικά με τις πρωτοφανείς επιπτώσεις της οικονομικής και κοινωνικής κρίσης, τώρα, που με τη μείωση των δημόσιων δαπανών –ακόμα και των επενδυτικών- και την υπερφορολόγηση, καταφέραμε μεν να έχουμε πρωτογενές πλεόνασμα, αλλά ο τρόπος επίτευξης αυτού δεν μπορεί να είναι διατηρήσιμος χωρίς σταθερή ανάπτυξη που θα σταματήσει τη στρατιά ανέργων; 
Δεν μας απαντά κανένας σ’ αυτά τα ερωτήματα.
Τι κάνουμε τώρα, που η ανεργία έχει την υψηλότερη τιμή στην Ευρωπαϊκή Ένωση; Αν δεν αντιμετωπιστεί η ανεργία, θα προκαλέσει την πλήρη οικονομική απαξίωση και τη φυσική καταστροφή του σημαντικού παραγωγικού συντελεστή της οικονομίας και του ανθρώπινου δυναμικού της.
Ασχολείται με αυτά τα θέματα το πολυνομοσχέδιο, το οποίο μιλάει για ένα νέο ξεκίνημα; Καμμία συζήτηση γι’ αυτά τα θέματα. 
Οι κοινωνικές ανισότητες και η φτώχεια διευρύνονται. Η ύφεση επηρεάζει σε πολύ μεγαλύτερο βαθμό τους οικονομικά ασθενέστερους, οδηγώντας σε σημαντική αύξηση των κοινωνικών ανισοτήτων. 
Διατίθενται, βέβαια, 520 εκατομμύρια ευρώ από το πρωτογενές πλεόνασμα. Όλα αυτά είναι θετικά μεν, αλλά είναι ελάχιστα, προκειμένου να κλείσουν οι πληγές του βίαιου και άδικου τρόπου επίτευξης της δημοσιονομικής προσαρμογής. Κι εδώ πρέπει να συζητήσουμε ουσιαστικά για τα μέτρα της κοινωνικής επανόρθωσης. 
Διότι οι φτωχοί, με λίγα λόγια, έχουν γίνει ακόμα πιο φτωχοί και οι πλούσιοι πλουσιότεροι. Η υποστήριξη των πιο αδύναμων τμημάτων της κοινωνίας σε περίοδο δημοσιονομικής προσαρμογής, πέρα από τη διατήρηση της κοινωνικής συνοχής, είναι και κρίσιμος παράγοντας για την επιτυχία ενός προγράμματος, τη διατηρησιμότητα, δηλαδή, της μείωσης του δημοσιονομικού ελλείμματος και την αποκλιμάκωση του δημόσιου χρέους. Αυτή η υποστήριξη δεν υπήρξε στη χώρα μας. Σε άλλες χώρες, όπου υπήρξε προσαρμογή, προστατεύτηκαν κατά το δυνατόν τα κοινωνικά δικαιώματα και θέματα. Εδώ το κοινωνικό κράτος και τα δικαιώματα των πολιτών υποχώρησαν πολύ.
Ο σκοπός του πολυνομοσχεδίου κατά την αιτιολογική έκθεση: «Με το εν λόγω πολυνομοσχέδιο ολοκληρώνεται μία μεγάλη περίοδος δοκιμασιών και γίνεται ένα νέο ξεκίνημα. Τα αποτελέσματα γίνονται πλέον ορατά για τον πολίτη. Η προσπάθεια συνεχίζεται για την ανόρθωση της οικονομίας και τη βελτίωση της καθημερινότητας των πολιτών.».
Είναι, όμως, τα πράγματα έτσι; Γιατί, τελικά, μια διαδικασία διαπραγματεύσεων, που διήρκησε επτά μήνες με την τρόικα, έχει ως αποτέλεσμα ένα πολυτομεακό, της τελευταίας στιγμής, νομοσχέδιο, που με τη διαδικασία συζήτησής του παραβιάζεται ακόμη και η διαδικασία του κατεπείγοντος σύμφωνα με το άρθρο 109 του Κανονισμού και το Σύνταγμα; Παραβιάζεται και απαξιώνεται έτσι κάθε κοινοβουλευτική διαδικασία, γιατί μαζί με τα προαπαιτούμενα έχουν προστεθεί κατά τα δύο τρίτα, σχεδόν, άλλα θέματα, τα οποία σε καμμία περίπτωση δεν συμβάλλουν στο νέο ξεκίνημα που θέλετε να λέτε και στη βελτίωση της καθημερινότητας των πολιτών. 
Και, βέβαια, ούτε λόγος γίνεται για ανόρθωση της ελληνικής οικονομίας και εκκίνηση της αναπτυξιακής διαδικασίας!
Στα τρία άρθρα του νομοσχεδίου -ιδιαίτερα στο πρώτο- περιλαμβάνονται θέματα δημοσιονομικής πολιτικής, ανταγωνιστικότητας της ελληνικής οικονομίας, Δημόσιας Διοίκησης, υγείας, κοινωνικής πολιτικής και ασφάλισης, τουρισμού και μεταφορών, ακόμη και θέματα του Υπουργείου Δικαιοσύνης, που αφορούν τα δικαιώματα και τις ελευθερίες των Ελλήνων πολιτών. Κι αυτά με το κατεπείγον θα τα συζητήσουμε; Μα, οδηγούμαστε έτσι στα όρια της συνταγματικότητας. Περιλαμβάνονται, λοιπόν, ρυθμίσεις καθοριστικές για την καθημερινότητα των πολιτών, πολύ μικρό μέρος των οποίων τη βελτιώνει, ενώ το μεγαλύτερο αφορά στην ολοκλήρωση ακόμη και στην επέκταση προαπαιτούμενων μέτρων της δημοσιονομικής προσαρμογής και την επιβολή, θα έλεγα, νέων μέτρων.
Μετά την επτάμηνη διαπραγμάτευση με την τρόικα, λοιπόν, τα μέτρα και οι ρυθμίσεις στο μεγαλύτερο μέρος τους δυσκολεύουν ακόμη περισσότερο  -είναι σαν νέα μέτρα, παρά νέο ξεκίνημα- την καθημερινότητα των πολιτών, τους οποίους η κρίση και ο τρόπος της προσαρμογής έχει πλήξει βίαια.
Στο δεύτερο άρθρο επανακαθορίζεται το καθεστώς του Ταμείου Χρηματοπιστωτικής Σταθερότητας και η ολοκλήρωση της διαδικασίας ανακεφαλαιοποίησης των τραπεζών. Είναι ένα πολύ σημαντικό ζήτημα για την ελληνική οικονομία, τη ρευστότητα και την ενίσχυση των επενδύσεων, το οποίο συνδέεται άμεσα με τη διαχείριση του δημόσιου χρέους, το οποίο έπρεπε να συζητηθεί κανονικά, με νηφαλιότητα και μέγιστη προσοχή, τόσο για τη βελτίωση του τραπεζικού συστήματος, αλλά κυρίως για τα θέματα διασφάλισης του δημόσιου συμφέροντος και των 26 δισεκατομμυρίων -δεν ξέρω και πόσα παραπάνω θα φτάσουμε- τα οποία Έλληνες πολίτες πρόσθεσαν στο μεγάλο βάρος του δημόσιου χρέους.
Με το τρίτο άρθρο τροποποιείται η φορολογική νομοθεσία. Άραγε, αυτό γίνεται προς το καλύτερο; Ίσως. Και αυτό γίνεται σε σχέση βέβαια με λανθασμένες έως και επαχθείς, σε μεγάλο βαθμό, πρόσφατες ρυθμίσεις που είχατε κάνει για τα φορολογικά θέματα, όπως για τα πρόστιμα, τις διαδικασίες είσπραξής τους, τις κατασχέσεις, τον φόρο υπεραξίας ακινήτων, τη φορολογία των αγροτών κ.λπ.. Δεν πρόκειται, δηλαδή, για ευνοϊκές ρυθμίσεις, αλλά για διόρθωση των πρόσφατων λαθών σας στην υπερφορολόγηση και την καταπίεση των γνωστών υποζυγίων. Και όταν κανείς διορθώνει λάθη με μια πρόχειρη και βεβιασμένη διαδικασία, κινδυνεύει να κάνει και νέα λάθη κ.ο.κ..
Στο πρώτο άρθρο, λοιπόν, του νομοσχεδίου και συγκεκριμένα στην παράγραφο Α, γίνεται διανομή του πρωτογενούς πλεονάσματος. Προβλέπεται ένα σημαντικό πλεόνασμα από τον προϋπολογισμό της τάξεως των 2,9 δισεκατομμυρίων, ως αποτέλεσμα των τεράστιων θυσιών του ελληνικού λαού, της φορολόγησης, της περικοπής κοινωνικών παροχών και δαπανών επενδύσεων και της μη απόδοσης ληξιπρόθεσμων οφειλών. Απ’ αυτά, όμως, τα 2,9 δισεκατομμύρια, μόλις τα 530 εκατομμύρια διανέμονται στην κοινωνία για την αποκατάσταση των κοινωνικών αδικιών. 
Εμείς ως Δημοκρατική Αριστερά πασχίσαμε και πετύχαμε να συμπεριληφθεί στο πρόγραμμα προσαρμογής σχεδόν ως νομοθετική ρύθμιση ότι το 70% θα κατανέμεται πράγματι για τις κοινωνικές ανάγκες. Αυτό είναι μια αρχή. Όμως, θα πρέπει να πούμε ότι αυτή η αρχή δεν γίνεται σωστά, διότι στο πρώτο άρθρο προβλέπονται 450 εκατομμύρια ευρώ για τη διανομή κοινωνικού μερίσματος στα άτομα και τις οικογένειες με πολύ χαμηλό ετήσιο εισόδημα και μικρής αξίας ακίνητη περιουσία. Μέχρι τώρα γι’ αυτά τα διάφορα κοινωνικά επιδόματα δεν έχετε καταφέρει ακόμα να καταγράψετε ποιοι είναι αυτοί οι δικαιούχοι, γιατί συνεχώς πολλαπλασιάζονται, γιατί γίνονται συνεχώς όλο και περισσότεροι. Όμως, πρέπει να τους βρούμε και να τους προστατεύσουμε. Και τελικά και εδώ όλα τα θέματα τα παραπέμπετε σε ΚΥΑ. Μας ζητάτε, δηλαδή, σήμερα, κύριοι Υπουργοί, να σας εξουσιοδοτήσουμε να πάρετε μόνοι σας τις αποφάσεις για ένα τόσο σημαντικό θέμα. Εδώ είναι που θα έπρεπε να πάρουμε τις αποφάσεις γι’ αυτά τα κοινωνικά κριτήρια και για το πώς θα δώσουμε τα επιδόματα. Θα πρέπει επιτέλους να ολοκληρώσουμε αυτήν τη διαδικασία. 
Επίσης, έχετε ανοιχτή τη διαδικασία του ελάχιστου εγγυημένου εισοδήματος, όπως κι άλλες διαδικασίες για τις επαχθείς ομάδες. Πότε επιτέλους θα τις κλείσετε; Μήπως προεκλογικά, λίγο πριν από τις εκλογές, με άλλα κριτήρια, αυτά της πελατειακής αντίληψης; 
Και για τα θέματα δράσης, στέγασης, σίτισης κ.λπ., υπάρχουν ανοιχτές διαδικασίες. Τι είναι αυτές οι προγραμματικές συμβάσεις που θα συνάπτει ο Υπουργός με τους διάφορους φορείς της αυτοδιοίκησης κ.λπ.; Αυτό δεν αποτελεί ένα αλισβερίσι; Βρείτε, λοιπόν, έναν τρόπο και όχι πάλι με ΚΥΑ και με τέτοιους τρόπους, ώστε να δοθούν δίκαια και σωστά και να είμαστε γνώστες και να νομοθετήσουμε εμείς για το πώς θα μοιραστεί έστω κι αυτό το ελάχιστο ποσό των 20 εκατομμυρίων. 
Όσον αφορά τώρα τις παροχές ασθένειας σε ανασφάλιστους, θα ήθελα να πω ότι είναι ένα πολύ σωστό μέτρο. Όμως, κι αυτό ΚΥΑ χρειάζεται για να εφαρμοστεί. 
Ας πάμε, όμως, τώρα στα μέτρα του Υπουργείου Ανάπτυξης και Ανταγωνιστικότητας, τα οποία αφορούν την άρση των κανονιστικών εμποδίων της ανταγωνιστικότητας. Όπως ακούσαμε χθες από τον Υπουργό, θα γίνει πράγματι μια ανόρθωση της οικονομίας, γιατί θα υπάρξει μείωση των τιμών κ.λπ.. Όλα αυτά είναι ευχολόγια και δεν στηρίζονται πουθενά. Αυτό που θέλω να πω είναι ότι δεν μας πείσατε πως πράγματι θα έχουν αποτέλεσμα αυτές οι αλλαγές που θέλετε να γίνουν για τη μείωση των τιμών και την ενίσχυση του υγιούς ανταγωνισμού. Αυτό που φοβάμαι είναι ότι μπορεί να έχουν ως αποτέλεσμα κάτι άλλο. Ούτε τον υγιή ανταγωνισμό προστατεύουν, αλλά ούτε και τα ελληνικά προϊόντα και τους Έλληνες παραγωγούς. 
Όσον αφορά τώρα την άρση των εμποδίων για το γάλα, βεβαίως και είναι μεγάλο ζητούμενο να μειωθεί η τιμή του γάλακτος. Όμως, δεν θα πρέπει να ζημιωθούν οι παραγωγοί, ενώ θα πρέπει και ο καταναλωτής με αυτήν τη ρύθμιση να επιτυγχάνει καλύτερη τιμή. Γίνονται όλα αυτά; Όχι, βέβαια!
Εσείς μπήκατε σε μια διαδικασία πειραματισμών για την επιμήκυνση της ζωής του γάλακτος γιατί κάποιοι άλλοι σάς επιβάλλουν αυτά τα πράγματα. Και από την άλλη πλευρά, δεν ασχολείστε με το μεγάλο πρόβλημα που έχει η ελληνική κτηνοτροφία και τις μεγάλες διαρθρωτικές αλλαγές που πρέπει να γίνουν. Φοβάμαι ότι αυτή η συζήτηση δημιούργησε προβλήματα και αποπροσανατολισμό στην όλη διαδικασία.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε Πρόεδρε, θα ήθελα λίγο χρόνο ακόμη.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105368"," Ευχαρίστως, αλλά εννοείται με λογική διαχείριση. Ξέρετε εσείς.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105369"," Προσπαθούσε χθες ο Υπουργός να μας πείσει ότι η κατάργηση της ενιαίας τιμής βιβλίου θα είναι  προς όφελος των πολιτών κ.λπ.. Καθόλου δεν είναι  προς όφελος. Στα περισσότερα κράτη υπάρχει η ενιαία τιμή βιβλίου και οι τιμές είναι πάρα πολύ καλές. Και εδώ στα βιβλία –από τότε που ισχύει η ενιαία τιμή- έχουν πέσει οι τιμές ή τουλάχιστον έχουν παραμείνει σταθερές. 
Υπάρχει, λοιπόν, μια μεγάλη υποπαράγραφος για τα θέματα των τουριστικών εγκαταστάσεων, μεταφορών, διατάξεων κ.λπ., που αφορούν το Υπουργείο Τουρισμού. Το νομοσχέδιο αυτό έγινε πριν από πέντε-έξι μήνες. Αυτές εδώ οι διατάξεις είναι πάρα πολύ σημαντικές. Τι ήταν, δηλαδή, το επείγον να τις συζητήσουμε αυτήν τη στιγμή; Αυτά είναι σημαντικά θέματα για τον τουρισμό μας και ιδιαίτερα για τα ευαίσθητα κομμάτια του τουρισμού μας, που αφορούν τα καταλύματα, αφορούν τις επεκτάσεις των τουριστικών εγκαταστάσεων κ.λπ.. 
Στα θέματα της κοινωνικής ασφάλισης δίνετε κάτι και από την άλλη πλευρά, εδώ πράγματι, αυτό που σας απασχολεί είναι η περαιτέρω μείωση του μισθολογικού κόστους. Τελικά δεν έχετε δει τα διαγράμματα, όλες τις εκθέσεις, που δείχνουν ότι η μείωση του μισθολογικού κόστους ούτε κατά το 20% δεν βελτίωσε την ανταγωνιστικότητα της ελληνικής οικονομίας, αλλά αυτό που έκανε ήταν να οδηγήσει ακόμα περισσότερο τους ανθρώπους στο περιθώριο; Μα, δηλαδή, συνεχώς θα έλεγε κανείς ότι προστίθενται νέα μέτρα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105370"," Ολοκληρώστε, παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105371"," Κύριε Πρόεδρε, θέλω ένα λεπτό. 
Θα τελειώσω με το δεύτερο θέμα του νομοσχεδίου, που αφορά το Ταμείο Χρηματοπιστωτικής Σταθερότητας. Είναι  δυνατόν να συζητήσουμε αυτό το θέμα έτσι εδώ σήμερα, με το κατεπείγον; Εγώ να έχω ένα λεπτό –και αν θα το έχω- και οι άλλοι ομιλητές καθόλου, για να τοποθετηθούν σε αυτό; 
Ο βασικός στόχος, λοιπόν, του νομοσχεδίου είναι η ταχύτερη ιδιωτικοποίηση των συστημικών τραπεζών. Το ελληνικό δημόσιο…","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105372"," Παρακαλώ, ολοκληρώστε, κυρία Ξηροτύρη, εάν έχετε την καλοσύνη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105373"," Τελειώνω.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105374"," Τελειώστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105375"," Μα, ένα λεπτό, κύριε Πρόεδρε, πρέπει να το αναπτύξω αυτό το θέμα. Τουλάχιστον θέλω να πω και να αναδείξω τα προβλήματα.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105376"," Ναι, κυρία Ξηροτύρη, δεν διαφωνώ για ό,τι λέτε. Εάν ήταν κάτι που δεν ήταν σωστό, θα σας διέκοπτα. Αλλά ξέρετε ότι ο χρόνος είναι συγκεκριμένος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105377"," Δώσατε δεκαπέντε λεπτά και στους άλλους ομιλητές.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105378"," Όχι, σε κανέναν από τους κυρίους συνάδελφους που μίλησαν πριν. Τήρησαν τον χρόνο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105379"," Τελειώνω σε ένα λεπτό.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105380"," Τηρήστε τον χρόνο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105381"," Τελειώνω, κύριε Πρόεδρε, σε ένα λεπτό. Θα είχα τελειώσει τώρα. 
Το ελληνικό δημόσιο μέσα από αυτήν τη διαδικασία καλείται να διαχειριστεί τη νέα ανακεφαλαιοποίηση. Εμείς θεωρούμε ότι μέσα από αυτήν τη διαδικασία και τις προτάσεις υπάρχουν επικίνδυνες ρυθμίσεις για τη διασφάλιση του συμφέροντος του ελληνικού δημοσίου. Το ελληνικό δημόσιο μέσω του ταμείου και έχοντας την εμπειρία της πρώτης ανακεφαλαιοποίησης καλείται να διαχειριστεί τη νέα, προς όφελος της συστημικής σταθερότητας της αγοράς. Όμως, το ίδιο δεν ασκεί δυναμική διαχείριση και δεν προστατεύει τα συμφέροντά του.
Το προσχέδιο προβλέπει ότι το ταμείο δεν διατηρεί πλήρη δικαιώματα ψήφου σε τράπεζες που ήδη ελέγχει, όπως η Eurobank. Πρόκειται για καταστρατήγηση κάθε πιθανού υπάρχοντος και μελλοντικού συμφέροντος του δημοσίου υπέρ των ιδιωτών. 
Εμείς λέμε ότι δεν πρέπει να αλλάξει τίποτε, όσον αφορά τα θέματα των αλλαγών για την άσκηση δικαιωμάτων απόκτησης μετοχών warrants με οποιονδήποτε τρόπο, ο οποίος θα αυξάνει τους κινδύνους και θα μειώνει τις εξασφαλίσεις του ελληνικού δημοσίου. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Όπως καταλαβαίνετε, κύριε συνάδελφοι, εμείς καταψηφίζουμε αυτό το νομοσχέδιο. Θα θέλαμε να υπάρχει μια άλλη συζήτηση, γιατί υπάρχουν θέματα που μπορεί να είναι  σε θετική κατεύθυνση, αλλά θα πρέπει να αναπτυχθεί ένας προβληματισμός. Εδώ είναι ένα πολυνομοσχέδιο «σκούπα» και τελικά όλη αυτή η διαδικασία αδικεί και απαξιώνει πλήρως την κοινοβουλευτική διαδικασία. 
(Χειροκροτήματα από την πτέρυγα της ΔΗΜΑΡ)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"105382"," Σας ευχαριστώ πολύ.
Παρακαλώ τον ειδικό αγορητή του Κομμουνιστικού Κόμματος Ελλάδας κ. Καραθανασόπουλο να λάβει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105383"," Ευχαριστώ πολύ, κύριε Πρόεδρε. 
Κατ’ αρχάς, να ξεκαθαρίσουμε τι αφορά αυτός ο νόμος, περί τίνος πρόκειται και τι θέλει να κάνει η Κυβέρνηση με το συγκεκριμένο πολυνομοσχέδιο. Εμείς λέμε καθαρά ότι το συγκεκριμένο πολυνομοσχέδιο περιλαμβάνει μέτρα αλλά και αναγκαίες προσαρμογές για τη φιλόδοξη επιδίωξη που έχει η Κυβέρνηση της ταχύτερης, δηλαδή, ανάκαμψης της καπιταλιστικής οικονομίας.  Αυτός είναι ο στόχος της Κυβέρνησης. Αυτό διακηρύσσετε και μέσα από την εισηγητική έκθεση. Γι’ αυτόν και μόνο τον λόγο –γιατί θέλει να επιδιώξει την ταχύτερη καπιταλιστική ανάκαμψη- είναι βαθύτατα αντιλαϊκό το πολυνομοσχέδιο. Γι’ αυτόν ακριβώς τον λόγο και κυριαρχείται σε όλες του τις σελίδες από τον ταξικό χαρακτήρα. 
Τι περιλαμβάνει το συγκεκριμένο πολυνομοσχέδιο; Μπορεί να το χωρίσουμε σε τρεις βασικές ενότητες: 
Πρώτον, με τις ρυθμίσεις και τα μέτρα συμβάλλει στο να γίνει ακόμη πιο φθηνή η εργατική δύναμη για τους κεφαλαιοκράτες, για τους μεγάλους  επιχειρηματικούς ομίλους, να γίνει δηλαδή μια εργατική δύναμη χωρίς συγκροτημένα εργασιακά, ασφαλιστικά και συνδικαλιστικά δικαιώματα. 
Δεν είναι τυχαίο, λοιπόν, ότι μέσα στις διατάξεις περιλαμβάνονται μια σειρά ρυθμίσεις, όπως τα γραφεία υπενοικίασης εργαζόμενων, που καταλαβαίνετε πολύ καλά πού θα οδηγήσουν. Θα οδηγήσουν σε  νομιμοποίηση της «μαύρης», κακοπληρωμένης και ανασφάλιστης εργασίας μέσα από την κατάργηση, για παράδειγμα, των δικαιωμάτων τα οποία είχαν κατακτήσει οι καθηγητές στον τομέα της ιδιωτικής εκπαίδευσης, μέσα από τη δυνατότητα την οποία παρέχει –στο όνομα της προάσπισης της τουριστικής ανάπτυξης- στις ναυτιλιακές εταιρείες να καταργούν τη συλλογική σύμβαση των ναυτεργατών, άρα και τη σύνθεση των πληρωμάτων και να διαμορφώνουν επιχειρησιακές συμβάσεις, μέσα από τις διατάξεις στις οποίες προβλέπεται ότι στο όνομα της προστασίας των μακροχρόνιων ανέργων διαμορφώνει ένα ειδικό μισθολογικό καθεστώς, όπου οι τριετίες, οι οποίες, παρ’ ότι παραμένουν παγωμένες μέχρι το 2015, μειώνονται κατά 50%. 
Επίσης, περιλαμβάνει διατάξεις και ρυθμίσεις, όπως, για παράδειγμα, η αναφορά στο άρθρο για τον κατώτερο μισθό ως μοναδική αξία ή ποσό αναφοράς, το οποίο οδηγεί ουσιαστικά στην κατάργηση των επιδομάτων που προσαυξάνουν τον κατώτερο μισθό. Όλα αυτά, λοιπόν, διαμορφώνουν αυτήν την τραγική πραγματικότητα για την εργατική τάξη, δηλαδή το ξερίζωμα των εναπομείναντων εργασιακών και μισθολογικών τους δικαιωμάτων. 
Βεβαίως, ουσιαστικά με τη χθεσινή του τοποθέτηση  και τη μη απάντηση ο Υπουργός Εργασίας επιβεβαίωσε ότι υπάρχει και κρυφή ατζέντα, η οποία το επόμενο διάστημα και αμέσως μετά τις ευρωεκλογές θα μπει σε εφαρμογή, όπως είναι το δικαίωμα του lockout για τους εργοδότες, όπως είναι η κατάργηση των περιορισμών στις ομαδικές απολύσεις. 
Δεν φθάνει, βεβαίως, μόνο η επίθεση στα εργασιακά και στα μισθολογικά δικαιώματα. Η περαιτέρω μείωση των εργοδοτικών εισφορών στο όνομα της μείωσης του λεγόμενου «μη μισθολογικού» κόστους και της θωράκισης της ανταγωνιστικότητας, που τα υπόλοιπα κόμματα ασπάζεστε –όχι μόνο της Κυβέρνησης, αλλά και της Αντιπολίτευσης- θα σημάνει έναν νέο γύρο αντιασφαλιστικών μέτρων και ρυθμίσεων. 
Οι επιπτώσεις είναι πάρα πολύ καθαρές: Τα ασφαλιστικά ταμεία, τα οποία είναι ήδη στα πρόθυρα της χρεοκοπίας, θα πάνε μία ώρα αρχύτερα σε αυτή, με αποτέλεσμα τη μείωση στο επόμενο χρονικό διάστημα και των κύριων συντάξεων, την αύξηση της συμμετοχής των εργαζόμενων αλλά και των συνταξιούχων στις δαπάνες της ιατροφαρμακευτικής περίθαλψης, τις νέες ανατροπές στα όρια συνταξιοδότησης. 
Ήδη αυτό φαίνεται και από τώρα. Δεν επισπεύδετε ουσιαστικά τη μείωση των επικουρικών συντάξεων και του εφάπαξ από 1-7-2014 αντί από 1-1-2015, γιατί την απόδοση των επικουρικών συντάξεων τη συνδέετε άμεσα με τη βιωσιμότητα των επικουρικών ταμείων; Άρα πολύ πιο γρήγορα θα επέλθει η μείωση στις επικουρικές συντάξεις και στα εφάπαξ. 
Δεύτερο ζήτημα: Με το συγκεκριμένο νομοσχέδιο παρέχετε διέξοδο στο υπερσυσσωρευμένο κεφάλαιο. Δημιουργείτε νέα πεδία κερδοφορίας. Ενισχύετε τη συγκέντρωση στην αγορά αλλά και τη θωράκιση της ανταγωνιστικότητας των μονοπωλιακών ομίλων. 
Εργαλείο πολύτιμο σε αυτήν την κατεύθυνση είναι η υλοποίηση της εργαλειοθήκης του ΟΟΣΑ, η οποία θα οδηγήσει σε ακόμη μεγαλύτερη απελευθέρωση διαφόρων τομέων της οικονομίας, με δραματικές επιπτώσεις στους αυτοαπασχολούμενους, οι οποίοι θα υποστούν μια βίαιη εκδίωξη από την αγορά προς όφελος της δράσης των επιχειρηματικών καπιταλιστικών ομίλων, μια απελευθέρωση της αγοράς, η οποία θα έχει δραματικές επιπτώσεις στους εργαζόμενους. Και, βεβαίως, θα διαμορφώσει ακόμη πιο δύσκολες συνθήκες στο να μπορούν τα λαϊκά στρώματα να ικανοποιούν τις βασικές τους ανάγκες. Γιατί στις απελευθερωμένες καπιταλιστικές αγορές όχι μόνο δεν μειώνεται η τιμή, αλλά αντίθετα αυξάνονται οι τιμές. 
Αυτό αναδεικνύει και κάτι άλλο, ότι οι όποιοι στο παρελθόν προσωρινοί συμβιβασμοί σε διάφορους κλάδους της οικονομίας –έρχονται στον νου μου, για παράδειγμα, τα ταξί, οι μεταφορές- όχι μόνο δεν ανέστειλαν, δεν απέτρεψαν την πορεία εξέλιξης των πραγμάτων, αλλά καλλιέργησαν τον εφησυχασμό στους αυτοαπασχολούμενους, με αποτέλεσμα σήμερα να ολοκληρώνεται το έγκλημα. 
Έχει γίνει πολλή κουβέντα για το γάλα. Αποτελεί υποκρισία των διαφόρων φωνών, συμπολιτευόμενων σε σχέση με τις ρυθμίσεις για το γάλα, ότι με αυτόν τον τρόπο προστατεύουν τους αγροτοκτηνοτρόφους, όταν οι ίδιοι αποδέχονται την Κοινή Αγροτική Πολιτική, που αποτελεί το βασικό εργαλείο ξεκληρίσματος όχι μόνο της φτωχής και μεσαίας αγροτιάς, αλλά και των κτηνοτρόφων, που είναι τμήμα της αγροτιάς, όταν οι ίδιοι πίνουν νερό και προστατεύουν τα συμφέροντα των μεγάλων επιχειρηματικών ομίλων, που δραστηριοποιούνται τόσο στην προμήθεια των ζωοτροφών, για παράδειγμα, όσο και στην αγορά των παραγόμενων αγροτικών κτηνοτροφικών προϊόντων –είτε είναι γάλα είτε κρέας-, όταν, δηλαδή, προασπίζονται τα συμφέροντα των γαλακτοβιομηχανιών.
Βεβαίως, για ένα ακόμη ζήτημα στο οποίο αισθανόμαστε δικαιωμένοι, είναι αυτό για το οποίο προειδοποιούσαμε τους αγρότες: το τυράκι που έστηναν τα προηγούμενα χρόνια στη φάκα, δηλαδή το να μετατρέψουν την αγροτική γη υψηλής παραγωγικότητας και να εγκαταστήσουν εκεί πέρα τα λαμπόγυαλα, τα φωτοβολταϊκά. Είχαμε προειδοποιήσει τότε ότι το επόμενο βήμα θα είναι η γη αυτή να καταλήξει σε χέρια μεγάλων επιχειρηματικών ομίλων, που δραστηριοποιούνται στον τομέα παραγωγής της ηλεκτρικής ενέργειας. Και το πλήρωμα του χρόνου ήρθε πάρα πολύ γρήγορα, με τις ρυθμίσεις που επιβάλλονται για τα φωτοβολταϊκά. 
Όμως, εκτός από την εργαλειοθήκη του ΟΟΣΑ, έχουμε τη διευκόλυνση των ιδιωτικοποιήσεων μέσα από τις ρυθμίσεις που υπάρχουν για το ΤΑΙΠΕΔ. Έχουμε τη διευκόλυνση της ανάπτυξης μεγάλων τουριστικών επενδύσεων μέσα από την κατάργηση των όποιων εναπομείναντων περιορισμών, όπως, για παράδειγμα, οι μεγάλες τουριστικές επενδύσεις σε κορεσμένες περιοχές.
Και η τρίτη βασική ενότητα που περιλαμβάνει το νομοσχέδιο είναι η διευκόλυνση, η επιτάχυνση της ιδιωτικοποίησης των ανακεφαλοποιημένων τραπεζών που βρίσκονται κάτω από τον έλεγχο του δημοσίου, μια επιτάχυνση που έχει οδηγήσει σε πώληση μετοχών ή σε αύξηση του μετοχικού κεφαλαίου κάτω από μειωμένες τιμές –σε σχέση με τις τιμές αγοράς των μετοχών από το Ταμείο Χρηματοπιστωτικής Σταθερότητας-, εξέλιξη που θα έχει ως αποτέλεσμα ζημιά, τρύπα στα δημόσια έσοδα. Και αυτήν την τρύπα των δημοσίων εσόδων θα κληθεί και πάλι να την καλύψει και να την πληρώσει ο ελληνικός λαός. 
Αυτά, λοιπόν, τα μέτρα που περιλαμβάνονται δεν είναι τίποτα άλλο παρά αναγκαίες προσαρμογές στη νέα εποχή, μια νέα εποχή η οποία σηματοδοτήθηκε πριν από είκοσι τουλάχιστον χρόνια, μια νέα εποχή που ήταν αποτέλεσμα της ανατροπής του σοσιαλισμού, της αλλαγής στον συσχετισμό δυνάμεων σε βάρος της εργατικής τάξης και προς όφελος του κεφαλαίου, μια εποχή η οποία σηματοδοτείται από την όξυνση του ανταγωνισμού σε παγκόσμιο επίπεδο και ως αποτέλεσμα της όξυνσης των αντιθέσεων. 
Ακριβώς αυτές τις συνθήκες έχουμε και προσαρμογές όχι μόνο στα ζητήματα της οικονομίας, αλλά και προσαρμογές στην πολιτική συμμαχιών αστικής τάξης, δηλαδή, την προστασία την οποία παρείχε στο όνομα των πολιτικών συμμαχιών στα μεσαία στρώματα σήμερα την αποσύρει και οδηγεί τα μεσαία στρώματα στη βίαιη προλεταριοποίησή τους.
Αυτό το οποίο βλέπουμε μπροστά μας με το πολυνομοσχέδιο δεν είναι τίποτε άλλο παρά ο ίδιος ο καπιταλισμός, γυμνός, χωρίς φτιασιδώματα, ένας καπιταλισμός ο οποίος έχει ως αποτέλεσμα να συγκεντρώνει τον κοινωνικά παραγόμενο πλούτο σε μια χούφτα κεφαλαιοκράτες και ταυτόχρονα τους άμεσους παραγωγούς του κοινωνικού πλούτου, την εργατική τάξη να την οδηγεί στη φτώχεια και την εξαθλίωση. Είναι μία παραγωγική διαδικασία, που έχει ως συνέπεια την καταστροφή παραγωγικών δραστηριοτήτων και πρώτα και κύρια της ίδιας της βασικής παραγωγικής δύναμης της εργατικής τάξης μέσα από την ανεργία. Είναι μία καταστροφή, η οποία παίρνει τα χαρακτηριστικά του πολέμου, μέσα από τις σφαγές και τις ιμπεριαλιστικές επεμβάσεις.
Αυτή η καπιταλιστική ανάπτυξη είναι αβέβαιη, είναι προσωρινή και θα είναι με υψηλή ανεργία. Θα είναι μία καπιταλιστική ανάπτυξη που θα οδηγεί σε μία νέα, ακόμα πιο βαθιά, κρίση. Από αυτήν την άποψη, ο ισχυρισμός, το ψευτοδίλημμα που έδωσε εχθές ο εισηγητής της Νέας Δημοκρατίας, ότι η διατήρηση των σημερινών ζητημάτων είναι αυτή που οδήγησε στην ύφεση και στην ανεργία, αλλά σήμερα με τα μέτρα που παίρνουμε θα αντιμετωπίσουμε την ύφεση και την ανεργία, αποτελεί πρόκληση. Γιατί ύφεση και ανεργία είναι παιδί του ίδιου του καπιταλιστικού συστήματος, προέρχεται από την ίδια την καπιταλιστική ανάπτυξη και βεβαίως σε συνθήκες καπιταλιστικής κρίσης διευρύνεται.
Αυτό το σύστημα που σαπίζει, αυτό το σύστημα που οδηγεί στη φτώχεια και την εξαθλίωση, υπερασπίζεστε. Δυστυχώς, οι νόμοι οι οικονομικοί του καπιταλισμού για εσάς είναι αδυσώπητοι, είναι πέρα και πάνω από τις θελήσεις σας. Γι’ αυτό ακριβώς τον λόγο, σας οδηγεί και σε καινοφανείς απόψεις, όπως άκουσα τον εισηγητή του ΣΥΡΙΖΑ να λέει ότι οι τράπεζες αποτελούν δραστηριότητα κοινωνικής ωφέλειας. Φαίνεται ότι αυτή η νέα αντίληψη για την τράπεζα σχετίζεται με την αμερικάνικη Αριστερά, με την Αριστερά των Ηνωμένων Πολιτειών. 
Έτσι λοιπόν εφόσον θα διευρυνθούν οι φτωχοί και οι εξαθλιωμένοι, παίρνετε μέτρα διαχείρισης των ακραίων φαινομένων της φτώχειας μέσα από την ανακύκλωσή της. Το κοινωνικό μέρισμα το οποίο περιλαμβάνεται, προέρχεται από το ματωμένο πρωτογενές πλεόνασμα σε βάρος της συντριπτικής πλειοψηφίας του ελληνικού λαού.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105384"," Σας παρακαλώ, ολοκληρώστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105385"," Κύριε Πρόεδρε, θα ολοκληρώσω μέσα στο χρόνο που έκαναν και οι προηγούμενοι ομιλητές.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105386"," Ο μέσος όρος είναι δεκατρία λεπτά. Σας παρακαλώ, ολοκληρώστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105387"," Ολοκληρώνω, κύριε Πρόεδρε. 
Είστε και πονηρούληδες, κύριοι Υπουργοί. Ενδεικτικό αυτού, είναι οι διατάξεις που αφορούν την καταγγελία σύμβασης έμμισθης εντολής για τους δικηγόρους, με τις οποίες καταργείτε επί της ουσίας την αποζημίωση στους δικηγόρους. Είναι οι διατάξεις, με τις οποίες αντιδημοκρατικά θωρακίζονται μία σειρά ζητήματα. Πρέπει να αποσυρθούν γιατί δεν έχουν κανένα κατεπείγον χαρακτήρα, όπως η προσθήκη του άρθρου 253β΄ στον Κώδικα Ποινικής Δικονομίας, η αντικατάσταση των άρθρων 235 και 236 του Ποινικού Κώδικα.
Το συμπέρασμα είναι ότι τα μέτρα αυτά είναι ευρωενωσιακά, όχι απλά μνημονιακά. Έτσι λοιπόν μπορεί να έχει εν μέρει δίκιο ο εισηγητής του ΣΥΡΙΖΑ ότι ο κατώτερος μισθός υπάρχει στο μνημόνιο που πρέπει να είναι ίσος με τον κατώτερο μισθό στις ανταγωνιστικές χώρες, αλλά υπάρχει και στο σύμφωνο για το ευρώ plus, όπου καθορίζει τον κατώτερο μισθό στο σύνολο της Ευρωπαϊκής Ένωσης σε αντιστοιχία με τον κατώτερο μισθό των ανταγωνιστικών χωρών της Ευρωπαϊκής Ένωσης που είναι η Κίνα, η Ινδία και η Ιαπωνία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έτσι, λοιπόν, είναι ευρωενωσιακή αυτή η πολιτική και τα όποια διαρθρωτικά ή δημοσιονομικά μέτρα είναι ψευτοδίλημμα γιατί και δημοσιονομικά μέτρα περιλαμβάνονται μέσα από τη μονιμοποίηση των εκτάκτων χαρατσιών όπως το τέλος αλληλεγγύης και το τέλος επιτηδεύματος, αλλά και στη μία και στην άλλη περίπτωση, ένα είναι το αποτέλεσμα: είτε με δημοσιονομικά είτε με διαρθρωτικά μέτρα οδηγείτε το λαό σε αιματηρές και αδιέξοδες θυσίες στο βωμό στήριξης της ανταγωνιστικότητας και της κερδοφορίας του κεφαλαίου.
Και από αυτήν την άποψη, έχει δίκιο ο εισηγητής της Νέας Δημοκρατίας. Δύο κόσμοι συγκρούονται. Όχι ο κόσμος της ελεύθερης οικονομίας και του κρατισμού, γιατί και η μία και η άλλη είναι εκδοχές του καπιταλιστικού κόσμου. Και το κόμμα της Νέας Δημοκρατίας εφάρμοσε και τον κρατισμό και την ελεύθερη αγορά.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105388"," Ολοκληρώστε, κύριε συνάδελφε, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105389"," Οι δύο δρόμοι που συγκρούονται, λοιπόν,  είναι ο καπιταλισμός και ο σοσιαλισμός. Εμείς είμαστε με τον νέο που αναγεννιέται, με τον σοσιαλιστικό δρόμο ανάπτυξης της ελληνικής οικονομίας και κοινωνίας και όχι με τον καπιταλισμό, ο οποίος πεθαίνει και έχει εξαντλήσει τα όριά του. Και γι’ αυτόν ακριβώς τον λόγο η διέξοδος για τον λαό δεν είναι η μοιρολατρία ή η υποταγή στα συμφέροντα των μονοπωλιακών ομίλων και στον ευρωμονόδρομο. Η διέξοδος για τον λαό είναι η χειραφέτηση για ριζικές ανατροπές. Σ’ αυτόν τον δρόμο βρίσκεται και η ανακούφιση των πλατιών λαϊκών στρωμάτων.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105390"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην αίθουσα της Γερουσίας και στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μεμονωμένοι επισκέπτες, στο πλαίσιο υλοποίησης προγράμματος που διοργανώνει το Ίδρυμα της Βουλής για τον κοινοβουλευτισμό και τη δημοκρατία. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105391"," Κύριε Πρόεδρε, μπορώ να έχω τον λόγο;","ΙΩΑΝΝΗΣ ΣΤΟΥΡΝΑΡΑΣ",168
"105392"," Παρακαλώ, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105393"," Μόνο μία  παρέμβαση θα κάνω. Απλώς ήθελα να καταθέσω μία σειρά από νομοτεχνικές βελτιώσεις. 
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τα προαναφερθείσες νομοτεχνικές βελτιώσεις, οι οποίες έχουν ως εξής: 
(Να μπουν οι σελ. 96-97)","ΙΩΑΝΝΗΣ ΣΤΟΥΡΝΑΡΑΣ",168
"105394"," Παρακαλώ να κατατεθούν και να διανεμηθούν στους κυρίους συναδέλφους.
Τον λόγο έχει ο ειδικός αγορητής των Ανεξάρτητων Δημοκρατικών Βουλευτών, κ. Πάρις Μουτσινάς.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105395"," Ευχαριστώ, κύριε Πρόεδρε.   
Η Κυβέρνηση, αφού φόρτωσε με φόρους και χαράτσια τους Έλληνες πολίτες, γονάτισε την οικονομία και την αγορά, αποδόμησε την κοινωνική συνοχή και οδήγησε σε λουκέτα εκατοντάδες χιλιάδες επιχειρήσεις και σε απώλεια οκτακοσίων χιλιάδων θέσεων περίπου, συνεχίζει ακάθεκτη με το κατατεθέν πολυνομοσχέδιο, πραγματικά ένα νέο μνημόνιο, το καταστροφικό της έργο, δυστυχώς.
Η διαδικασία με την οποία εισήχθη το πολυνομοσχέδιο των οκτακοσίων σελίδων, που παραπέμπει σε εκατοντάδες άρθρα νόμων και διατάξεις, τα οποία επιφέρουν οδυνηρές και μεγάλες επιπτώσεις σε όλα σχεδόν τα επαγγέλματα, τους αγρότες, τους γεωτεχνικούς, τους μηχανικούς, τους φαρμακοποιούς, τους ταξιτζήδες, τους περιπτεράδες, τους επιχειρηματίες, τους κατόχους φωτοβολταϊκών, ασφαλιστικά ταμεία όπως το ΝΑΤ, το ΤΣΜΕΔΕ, ΙΚΑ και διάφορα άλλα μικρά ταμεία, σχεδόν περιλαμβάνει ολόκληρη την κοινωνία, η οποία βρίσκεται στο πόδι. 
Το νομοσχέδιο λειτουργεί σαν φάκα με δόλωμα το μέρισμα του πρωτογενούς πλεονάσματος, το οποίο είχε υποσχεθεί στο 70% του πρωτογενούς πλεονάσματος και κατέληξε να είναι ένα ελάχιστο ποσοστό του, ένα φιλοδώρημα. 
Δίνετε ελεημοσύνη, κύριοι Υπουργοί, στους φτωχούς, που οι μνημονιακές πολιτικές δημιούργησαν. «Να σε κάψω Γιάννη, να σε αλείψω λάδι να ’γιάνεις» λέει μία παροιμία στο χωριό μου. 
Εγώ όμως θα πω το εξής σε αυτούς που θα ψηφίσουν το μνημόνιο. Όταν αρχίσουν να φαίνονται -γιατί δεν φαίνονται ακόμα- όλες οι διατάξεις που ψηφίστηκαν κατά την εφαρμογή τους, τότε θα καταλάβει το Κοινοβούλιο τι πραγματικά έχει ψηφίσει. 
Χθες στην επιτροπή είπα ότι η Κυβέρνηση ομιλεί σε άλλο χρόνο και για άλλη οικονομία. Και πριν περάσουν μερικές ώρες ο Υπουργός, ο κ. Χατζηδάκης, με επιβεβαίωσε. Είπε χαρακτηριστικά ότι η εργαλειοθήκη του ΟΟΣΑ εφαρμόζεται στις εξής χώρες: Αυστραλία, Καναδά, Ιαπωνία. 
Τι κοινό έχουμε με αυτές τις χώρες, κύριε Χατζηδάκη;  Έχουμε την ίδια οικονομία; Έχουμε την ίδια οργάνωση; Έχουμε -ξέρετε πολύ καλά- μικρές, μεσαίες επιχειρήσεις και εκατοντάδες χιλιάδες λουκέτα μικρομεσαίων επιχειρήσεων, μικρό κλήρο, μικρές γεωργικές και κτηνοτροφικές εκμεταλλεύσεις, μεγάλη ανεργία και ανθρωπιστική κρίση και μείωση των πραγματικών επενδύσεων κατά 60%. 
Ήταν ακριβώς αυτή η στιγμή που έπρεπε να εφαρμόσετε αυτό το νομοσχέδιο, το οποίο θα λεηλατήσει την ελληνική οικονομία και τη μικρομεσαία επιχείρηση; 
Ο κύριος Υπουργός ομολόγησε ότι μας ρίχνει στη θάλασσα. Στον ωκεανό -λέω εγώ- μας ρίχνετε, γιατί στη θάλασσα πέσαμε με την είσοδό μας στην ΕΟΚ. Στον ωκεανό μάς ρίχνει το νομοσχέδιο αυτό και θα μάθουμε κολύμπι. 
Θα σας ρωτήσω, όμως, κύριε Υπουργέ, με ειλικρίνεια, θα πετούσατε το παιδί σας στη θάλασσα αν δεν ήξερε κολύμπι, χωρίς να έχει ένα ναυαγοσώστη δίπλα; Ακριβώς γι’ αυτό μιλάω, για τους «ναυαγοσώστες». Μιλάω για τη σωτηρία των επιχειρήσεων και τη στήριξή τους, την ενίσχυση της ανταγωνιστικότητας και της ρευστότητας, που δεν έγινε έως τώρα, δυστυχώς, γιατί δεν υπήρχε ένα τέτοιο εθνικό σχέδιο για να στηρίξει τη μικρομεσαία επιχείρηση, ώστε να είναι σε θέση να ανταγωνιστεί. 
Γι’ αυτό μιλάμε σήμερα. Δυστυχώς, όμως το Υπουργείο Ανάπτυξης -και το Υπουργείο Οικονομικών αλλά κυρίως το Υπουργείο Ανάπτυξης- συμπεριφέρεται σαν «Υπουργείο Εισαγωγών» και δυστυχώς εξυπηρετεί συμφέροντα μεγάλων πολυεθνικών εισαγωγικών εταιρειών σε όλα τα επίπεδα και σε όλα τα προϊόντα. 
Αντί να έχετε όλο αυτό το διάστημα κι εσείς και το Υπουργείο Αγροτικής Ανάπτυξης ένα σχέδιο εθνικής ανοικοδόμησης της χώρας, έρχεστε σήμερα και μας λέτε ότι θα σωθούμε μόνο με τις τεράστιες εισαγωγές προϊόντων από ξένες πολυεθνικές εταιρείες σε δικά μας ποιοτικά προϊόντα και στο γάλα και στο λάδι και στα τυριά και στα φάρμακα και παντού. Αν αυτή είναι η εθνική πολιτική που χρειάζεται σήμερα η χώρα, επιτρέψτε μου να πω ότι δεν με εκφράζει καθόλου. 
Ισχυριστήκατε ότι οι τιμές των αγροτικών και των άλλων τροφίμων στα ράφια των markets είναι πολύ υψηλές. Γιατί, κύριε Υπουργέ; Τι έχετε κάνει όλα αυτά τα χρόνια για να ελέγξετε τα καρτέλ της αγοράς; Μήπως δεν σας έχουμε κάνει ερωτήσεις; Και μαζί με Βουλευτές της Νέας Δημοκρατίας έχουμε γράψει ερώτηση κι έχουμε φωτογραφίσει πολιτικούς εκπροσώπους της Κυβέρνησης και στο Υπουργείο σας, οι οποίοι στηρίζουν αυτά τα συμφέροντα και οι οποίοι δεν ενεργοποιούν καθόλου τη λειτουργία της Επιτροπής Ανταγωνισμού. 
Άλλα λοιπόν έπρεπε να κάνετε. Έπρεπε να εφαρμόσετε τους νόμους που έχετε ψηφίσει, να ενεργοποιήσετε την Επιτροπή Ανταγωνισμού, να αλλάξετε τους ανθρώπους οι οποίοι χρόνια τώρα υποστηρίζουν αυτά τα συμφέροντα, να χτυπήσετε τα καρτέλ. Και δεν είχαμε καμμία ανάγκη από την εργαλειοθήκη του ΟΟΣΑ. 
Αυτά τα λέω για να συνεννοούμαστε. Δυστυχώς, όμως, το νομοσχέδιο διέπεται και διακρίνεται πραγματικά από κάποιες αντιφάσεις. Γιατί είναι αντιφατικό επειδή εξυπηρετεί άλλα συμφέροντα. 
Για παράδειγμα προχωράτε σε κατασχέσεις άνω των πεντακοσίων ευρώ για χρέη των πολιτών και σε δεσμεύσεις των καταθέσεων άνω των χιλίων πεντακοσίων ευρώ. Θα μου πείτε «σοβαρά όρια». 
Την ίδια στιγμή, όμως, το κράτος δεν φέρει καμμία ευθύνη για οφειλές σε τρίτους. Δεν προχωράει το κράτος, κύριε Στουρνάρα, κύριε Υπουργέ, ούτε σε συμψηφισμό οφειλών και οφειλομένων που θα έδινε μία σημαντική ανάσα σε πολλές επιχειρήσεις και επαγγελματίες. Δεν κάνετε ούτε αυτό που έχετε υποχρέωση να κάνετε. 
Δεν δεσμεύεστε -λέει- επίσης για καταβολή συντάξεων αν τα αποθεματικά των ταμείων δεν επαρκούν. Τι σημαίνει αυτό; Λεφτά που έδωσαν οι εργαζόμενοι, ανταποδοτικά χρήματα, δεν θα τα ανταποδώσετε επειδή εσείς καταχραστήκατε τα χρήματα των Ελλήνων για αλλότριες δράσεις κι ενέργειες; Δεν είναι δυνατόν να γίνεται αυτό! 
Καταργείτε τα έσοδα σε πάρα πολλούς οργανισμούς και ταμεία –ΓΕΩΣΕ, ΤΕΕ, ΤΣΜΕΔΕ, ασφαλιστικά ταμεία- αδιαφορώντας για τις τεράστιες επιπτώσεις που έχουν και στους επαγγελματίες και στους υπαλλήλους αλλά και στα πανεπιστημιακά ιδρύματα. 
Σας είπα χθες για τα πολυτεχνεία σε σχέση με το ΤΣΜΕΔΕ και την χρηματοδότηση τους. Είναι σοβαρά θέματα αυτά. 
Απαξιώνετε την αξιοπιστία και τη φερεγγυότητα του δημόσιου τομέα που μονόπλευρα τροποποιεί συμβάσεις σε βάρος των αντισυμβαλλομένων, όπως είναι τα φωτοβολταϊκά. Λανσάρετε ένα κράτος μπαταχτσή και απαιτείτε από τους πολίτες να είναι συνεπείς και φερέγγυοι. Δεν γίνεται έτσι η πολιτική, κύριοι Υπουργοί. Χρειάζεται πρώτα να δείξετε το ήθος και τη συνέπεια εσείς και μετά θα ακολουθήσουν οι πολίτες.
Η πολιτική υποτέλεια απέναντι στους δανειστές και τα χρηματοπιστωτικά ιδρύματα σάς έχουν υποχρεώσει, στο πρόσφατο παρελθόν να ψηφίσετε την απαλλαγή των τραπεζιτών από ποινικές και αστικές ευθύνες για τελεσθείσες πράξεις σε ένα παλαιό νομοσχέδιο, συγκεκριμένα για τη χρηματοδότηση των κομμάτων και άλλες τέτοιες διατάξεις και χρηματοδοτήσεις. Δεν ξέρω τι έγινε με αυτό το περίφημο «πολιτικό χρήμα» και πότε επιτέλους θα εξυγιανθεί η λειτουργία αυτή. Αλλά εδώ μιλάμε σήμερα για ένα νέο ξεπούλημα και ένα νέο τραπεζικό σκάνδαλο. Οι μεγάλες τράπεζες, πραγματικά, θα μπορούν να αγοράσουν μετοχές σε τιμή μετοχής χαμηλότερη από αυτήν που ορίζει το Ταμείο Χρηματοπιστωτικής Σταθερότητας και η ανακεφαλαιοποίηση των τραπεζών, που έγινε με χρήματα των πολιτών και με δάνειο της χώρας. 
Αν είναι δυνατόν να γίνεται αυτό,  την ώρα που εσείς οι ίδιοι λέτε –γι’ αυτό λέω ότι έχετε πολλές αντιφάσεις- ότι πηγαίνει πάρα πολύ καλά η διεθνής αγορά των μετοχών κι έχουν εισέλθει έξι δισεκατομμύρια σε αγορά μετοχών από δύο τράπεζες. Δεν είναι πραγματικά αντίφαση και πρόκληση αυτό που γίνεται σήμερα; Γιατί να πέσουν, λοιπόν, οι τιμές των μετοχών κάτω από την τιμή που ορίζει το Ταμείο Χρηματοπιστωτικής Σταθερότητας; Επιτέλους οι τράπεζες θα λειτουργήσουν ως φορείς κι εργαλεία ανάπτυξης της χώρας ή ως μέσα πλουτισμού των τραπεζιτών; 
Θέλω μία σοβαρή απάντηση γι’ αυτό και δεν μας τη δίνετε. 
Είστε όμως κάτι χειρότερο από όλα αυτά. Δεν είστε καν νεοφιλελεύθεροι. Υπηρετείτε απλά τα συμφέροντα που ορίζει ο νεοφιλελευθερισμός και τα μονοπωλιακά συμφέροντα, χωρίς να βάζετε καμμία ρήτρα, καμμία εθνική πολιτική, καμμία ρύθμιση για την ελληνική κοινωνία και την οικονομία. 
Αυτό δεν είναι νεοφιλελευθερισμός, αυτό είναι υποταγή. Το τραπεζικό σκάνδαλο είναι πρωτοφανές. Επαίρεστε ότι έχει ανακηρυχτεί η χώρα -όχι εσείς- ως πρωταθλήτρια στον ΟΟΣΑ στο επίπεδο της προσαρμογής. Με ποιο κοινωνικό κόστος, όμως, κύριε Υπουργέ και υπέρ ποίων συμφερόντων έγινε αυτή η βίαιη προσαρμογή; Με βίαιη αναδιανομή πλούτου έγινε αυτή η προσαρμογή και αυτό πρέπει να το πείτε εδώ και έγινε πραγματικά με τέτοια στοιχεία που δεν έχω το χρόνο να σας τα φέρω εδώ.
Όσον αφορά την εργαλειοθήκη του ΟΟΣΑ -από την πρώτη στιγμή έχει αμφισβητηθεί για την εγκυρότητά της- η Κυβέρνηση αξιοποιεί επιλεκτικά τα επώδυνα μέτρα που θα ισοπεδώσουν ό,τι έχει μείνει όρθιο από τα προηγούμενα μνημόνια στο όνομα ενός δήθεν εξορθολογισμού και εξυγίανσης.
Η εν λόγω μελέτη ουδεμία σχέση έχει με το παραγωγικό μοντέλο της χώρας, τις δυνατότητες, τις αδυναμίες της ελληνικής οικονομίας και κοινωνίας. «Είναι αστεία υπόθεση η εφαρμογή αυτή», είπε σήμερα κάποιος πρώην συστημικός Υπουργός παλαιότερης κυβέρνησης. Είναι αστεία υπόθεση αυτή η εφαρμογή. Δεν λύνει τα προβλήματα. Η λειτουργία του κράτους και οι επενδύσεις οι ουσιαστικές, η πραγματικά ενδογενής ανάπτυξη της οικονομίας έχει ιδιαίτερη σημασία και αυτό είναι που πρέπει να βάλουμε μπροστά σήμερα αν θέλετε πραγματικά να υπηρετήσουμε το εθνικό συμφέρον και τον ελληνικό λαό.
Τα χαρακτηριστικά του παραγωγικού μοντέλου της χώρας είναι πραγματικά κρίσιμα, είναι μικρομεσαία επιχείρηση με πολλά προβλήματα, ο πολυεπαγγελματισμός, τα λουκέτα, η μικρή αγροτική εκμετάλλευση, ο υποβαθμισμένος συνεργατισμός, η υψηλή ανεργία, η ανθρωπιστική κρίση, ο μη αποτελεσματικός δημόσιος τομέας, αλλά συγχρόνως είναι και η δυνατότητα παραγωγής ποιοτικών προϊόντων, που τα υποτιμάτε, και στο γάλα και στη φέτα και στο λάδι. Η ευελιξία και η εξωστρέφεια είναι θετικά στοιχεία των Ελλήνων παραγωγών και ιδιαίτερα των νέων με πολύ υψηλά προσόντα σήμερα που πρέπει να προσελκύσουν με άλλη πολιτική στην παραγωγική διαδικασία και το παραγωγικό μοντέλο.
Αυτό είναι το θέμα που πρέπει να λύσουμε σήμερα μαζί και να συζητήσουμε και όχι αυτά τα οποία κάνετε και τα οποία δεν έχουν καμμία σχέση με τη δικιά μας οικονομία. Πρώτη στους στόχους μιας σοβαρής κυβέρνησης είναι η στήριξη της μικρομεσαίας επιχείρησης, η ενίσχυση ρευστότητας, ο δημόσιος τομέας, τα κλάστερς, οργανώσεις, οργανωμένες αγορές, logistics και όλα αυτά τα οποία θα ενισχύσουν την εξωστρέφεια της χώρας, η ενίσχυση του δημόσιου τομέα και κυρίως η ηλεκτρονική τεχνολογία την οποία έχετε υποβαθμίσει και η οποία δεν προχωράει στο δημόσιο τομέα που σημαίνει διαφάνεια και αποτελεσματικότητα. 
Θα σας πω κάτι άλλο. Θα αναφερθώ στο γάλα και στην κτηνοτροφία. Αλήθεια με τη ρύθμιση αυτή ποια συμφέροντα εξυπηρετείτε; Γιατί δεν αφήνετε τα πράγματα όπως είναι; Ποιος σας επιβάλλει να εφαρμόσετε αυτήν την πολιτική; Τι σημαίνει γάλα δύο ημερών, κύριε Υπουργέ; Επειδή δούλεψα σε βιομηχανία γάλακτος σαν γεωπόνος, σας λέω ότι την μία μέρα μπαίνει μέσα, ελέγχεται χημικά η παστερίωση και την άλλη μέρα βγαίνει στην αγορά. Μπορεί σε μία μέρα να πάει στην Αθήνα, στην μεγάλη αγορά και να ανταγωνιστεί; Όχι, δεν μπορεί. Άρα υπάρχει υποκρισία.
Υπάρχουν άλλοι τρόποι συμβατοί να ελέγξετε τις τιμές και θα σας έλεγα παραδείγματος χάριν για τα καύσιμα και το ηλεκτρονικό σύστημα που δεν το εφαρμόζετε και το έχουμε πει πάρα πολλές φορές και άλλα θέματα τα οποία μπορούμε εδώ να συζητήσουμε σοβαρά αν θέλετε να κάνουμε μία σοβαρή πολιτική. 
Θέλω να αναφερθώ σε μια ιστορία που αφορά τους Έλληνες ναυτικούς για να σας πω για τον πανικό για την πολιτική που εφαρμόζετε. Την προσεχή Τρίτη έρχεται ένα σχέδιο νόμου στην Ολομέλεια με θέμα «Τουριστικά πλοία και άλλες διατάξεις» και φέρνετε σήμερα πραγματικά ρυθμίσεις, οι οποίες χτυπούν την ναυτιλία, το ΝΑΤ, το οποίο εσείς έχετε υποβαθμίσει και αφαιμάξει με τις πολιτικές σας στο παρελθόν, τα δύο κόμματα. Πρέπει, επιτέλους, να μιλήσουμε λίγο διαφορετικά για αυτό, να στηρίξουμε τους ναυτικούς, να διατηρήσουμε τη χρηματοδότηση του ΝΑΤ, να υπογράφουν συλλογικές συμβάσεις εργασίας. Δεν μπορεί να γυρίζουμε, κύριοι Υπουργοί σε συνθήκες γαλέρας στο ναυτικό επάγγελμα. Είναι ναυτική η οικογένειά μου. Έχω πολλούς ναυτικούς στην οικογένεια και έχω και θύμα τον αδελφό μου στο ναυτικό επάγγελμα πριν βγει στη σύνταξη και ξέρω πολύ καλά πώς προσφέρουν αυτοί οι άνθρωποι, με τι αυτοθυσία δουλεύουν και πόσα έχουν προσφέρει στην ελληνική οικονομία και τους υποτιμούμε.
Ο κ. Κουράκος, ο οποίος πραγματικά εκπροσωπεί τον κλάδο αυτόν μέσα στην ομάδα των Ανεξάρτητων Βουλευτών κάνει πολύ δουλειά. Πραγματικά, εμείς στηρίζουμε την απεργία των ναυτικών που ξεκίνησε σήμερα το πρωί, γιατί θεωρούμε ότι είναι μια εθνικής υπόθεσης απεργία και διεκδίκηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, σε ένα λεπτό, κύριε Πρόεδρε.
Θα ήθελα να πω και για τους άλλους κλάδους, για τους φαρμακοποιούς, για τα μικρά ξενοδοχεία. Οι φαρμακοποιοί επιτελούν ένα μεγάλο κοινωνικό έργο. Δεν έπρεπε να έχουν τέτοια τύχη. Θα έπρεπε με διαβούλευση να φτάσουν πραγματικά στην εξυγίανση. Μπορείτε άλλωστε και με απόφαση της Κυβέρνησης να μειώσετε το κέρδος, αν θέλετε να μειώσετε τις τιμές και να ελέγξετε τη λειτουργία των φαρμακείων. Κανένας δεν λέει όχι σε αυτό, αλλά όχι με τέτοιες πολιτικές οι οποίες βυσσοδομούν με αυτήν την εξέλιξη αυτόν τον κλάδο.
Δεν μπορείτε να αδιαφορείτε για την επιβίωση των κτηνοτρόφων και να προχωράτε σε ρυθμίσεις, οι οποίες τον ζημιώνουν. 
Έχουν μείνει τρεις χιλιάδες από εφτά χιλιάδες πια οι κτηνοτρόφοι, κύριε Υπουργέ. Πρέπει να τους στηρίξουμε, όχι να τους αποδομήσουμε. 
Δεν έχετε δικαίωμα να συνεχίζετε τις περικοπές των μισθών με μείωση των τριετιών στους νέους εργαζομένους, των επικουρικών, των συντάξεων, των νέων εργασιακών δικαιωμάτων. Όπως φαίνεται, μέσα εκεί καθιερώνονται οι «εργαζόμενοι με ενοίκιο». 
Θεωρώ ότι αυτές είναι ρυθμίσεις οι οποίες προσβάλλουν τον ελληνικό πολιτισμό και τη δημοκρατία μας. Πρέπει, επιτέλους, αυτά να τα αλλάξουμε άρδην.
Πιστεύω, τελικά, ότι με την εργασία τις Κυριακές γίνεται αναδιανομή του τζίρου και τις επτά ημέρες και τίποτα περισσότερο. Αν θέλετε, πραγματικά, να ενισχύσετε την αγορά, ενισχύστε τους μισθούς και τις συντάξεις. Είναι ώρα πια να το κάνετε. Πρέπει να το κάνετε. Το δικαιούται ο ελληνικός λαός. Έχει προσφέρει θυσίες δισεκατομμυρίων και πρέπει να το κάνετε τώρα! Διότι η τεχνολογία, δυστυχώς, συσσωρεύει πλούτο υπέρ των ολίγων.
Επιτέλους -και κλείνω με αυτό, κύριε Πρόεδρε, για να μην τρώω περισσότερο χρόνο- θεωρώ ότι ο ανθρώπινος παράγοντας είναι έξω από τη συλλογιστική της πολιτικής σας. Λυπάμαι γι’ αυτό! Ο ανθρώπινος παράγοντας δεν είναι προϊόν. Είναι το κέντρο της οικονομίας και της κοινωνίας και πρέπει να τύχει μεγαλύτερου σεβασμού και μεγαλύτερης αξιοποίησης.
Ευχαριστώ πολύ.","ΠΑΡΙΣΗΣ ΜΟΥΤΣΙΝΑΣ",334
"105396"," Κι εμείς ευχαριστούμε, κύριε συνάδελφε.
Τον λόγο έχει ζητήσει ο Υπουργός Οικονομικών, ο κ. Σταϊκούρας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105397"," Κυρίες και κύριοι συνάδελφοι, συζητούμε σήμερα μία πολυδιάστατη νομοθετική πρωτοβουλία της Κυβέρνησης στο πλαίσιο της υλοποίησης του προγράμματος οικονομικής πολιτικής. Πρωτοβουλία που έρχεται να διαφυλάξει και να προωθήσει, όμως, διεκδικήσεις μετά από τις τεράστιες θυσίες στις οποίες υποβλήθηκε η ελληνική κοινωνία. Συζητούμε μία πρωτοβουλία η οποία διαμορφώνει τις προϋποθέσεις ώστε οι εταίροι μας να ανταποκριθούν στις δεσμεύσεις τους. Πρωτοβουλία η οποία έρχεται ως επακόλουθο των διαπραγματεύσεων της Κυβέρνησης με τους δανειστές μας. 
Πρόκειται για διαπραγματεύσεις μακρές, χρονοβόρες, επίπονες και δύσκολες. Πρόκειται για διαπραγματεύσεις κατά τις οποίες η ελληνική Κυβέρνηση έλαβε μέρος με τεκμηριωμένες θέσεις, σοβαρότητα, μεθοδικότητα, διορατικότητα. Έθεσε στόχους, επεδίωξε συγκεκριμένες βελτιώσεις στο πρόγραμμα και διεκδίκησε, μετά την επίτευξη των δημοσιονομικών στόχων, βαθμούς ελευθερίας. 
Το αποτέλεσμα, δεδομένου του ασφυκτικού πλαισίου, κρίνεται, τουλάχιστον, ως ικανοποιητικό. Και αυτό για τους εξής -ενδεικτικά- λόγους:
Πρώτον, επιβεβαιώθηκε η υπέρβαση των δημοσιονομικών στόχων για το 2013 και η επίτευξη σημαντικού πρωτογενούς πλεονάσματος, πλεονάσματος υψηλότερου από τις κατά καιρούς εκτιμήσεις. Ας προσθέσω και κάτι ακόμη, το οποίο θα το δούμε μπροστά μας. Το δημοσιονομικό έλλειμμα του 2013 διαμορφώθηκε σε επίπεδα κάτω από το όριο του 3%, περίπου στο 2,5%. Διαψεύστηκαν έτσι οι προβλέψεις, οι προφητείες -οι καταστροφικές προφητείες!- του κ. Τσακαλώτου.
Δεύτερον, αποφασίστηκε να διατηρηθεί ο μειωμένος ΦΠΑ στην εστίαση, αφού η απώλεια εσόδων από την υλοποίηση του μέτρου ήταν τελικά χαμηλότερη απ’ ό,τι είχε αρχικά εκτιμηθεί, χωρίς να υπολογίζεται η ενίσχυση της ανταγωνιστικότητας της οικονομίας, η αύξηση του τζίρου και της βιωσιμότητας των επιχειρήσεων, που μεταφράζεται σε διατήρηση ή δημιουργία νέων θέσεων απασχόλησης, αλλά και η συγκράτηση των τιμών.
Τρίτον, αναγνωρίστηκε ότι δεν υπάρχει δημοσιονομικό κενό για το 2014, όταν πριν λίγους μήνες η Αντιπολίτευση, κυρίως η Αξιωματική Αντιπολίτευση, εντός και εκτός Βουλής υποστήριζε ότι ο προϋπολογισμός είναι στον αέρα και θα χρειαστούν νέα μέτρα, συμπληρωματικός προϋπολογισμός.
(Θόρυβος στην Αίθουσα)","ΧΡΗΣΤΟΣ ΣΤΑΪΚΟΥΡΑΣ",476
"105398"," Κυρίες και κύριοι συνάδελφοι,  σας παρακαλώ. Νομίζω ότι ο κύριος Υπουργός είναι ο ειδικός πια που πρέπει να τον ακούσουμε όλοι και μας ενδιαφέρει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105399","  Επαναλαμβάνω ότι πριν από λίγους μήνες, ελάχιστους μήνες, κατά τη διάρκεια της συζήτησης του προϋπολογισμού, η Αξιωματική Αντιπολίτευση υποστήριζε ότι ο προϋπολογισμός είναι στον αέρα και θα χρειαστεί νέος, συμπληρωματικός προϋπολογισμός, νέα πρόσθετα μέτρα.
Ο ελληνικός λαός με τις θυσίες του διέψευσε για άλλη μια φορά τις προβλέψεις, τις εκτιμήσεις του κ. Τσακαλώτου. Γι’ αυτό, πολλή προσοχή στις προβλέψεις!
Τέταρτον, διαπιστώθηκε ότι υπάρχει δημοσιονομικό περιθώριο και για διανομή κοινωνικού μερίσματος.
Συνεπώς εκτιμάται και από τους δανειστές μας πλέον ότι όχι μόνο οι δημοσιονομικοί στόχοι του 2014 θα επιτευχθούν, αλλά υπάρχει και υπέρβαση αυτών κατά τουλάχιστον 525 εκατομμύρια ευρώ, όσο και το κοινωνικό μέρισμα. Πρόκειται για περίπου 450 εκατομμύρια ευρώ, που διατίθενται για τη στήριξη ατόμων και οικογενειών με πολύ χαμηλό συνολικό ετήσιο εισόδημα και για ακίνητη περιουσία μικρής αξίας. 
Εδώ, αποφασίζουμε -και αναφέρομαι στην εισηγήτρια της Δημοκρατικής Αριστεράς- για αυτό το μέτρο. Εδώ κλειδώνουμε αυτό το μέτρο. Το κοινωνικό μέρισμα καταβάλλεται εφάπαξ, είναι αφορολόγητο, δεν υπόκειται σε καμμία κράτηση, δεν κατάσχεται, δεν συμψηφίζεται με ήδη βεβαιωμένα χρέη προς το δημόσιο ή τα πιστωτικά ιδρύματα. Δεν υπολογίζεται στα εισοδηματικά όρια για την καταβολή του ΕΚΑΣ ή οποιασδήποτε άλλης παροχής κοινωνικού ή προνοιακού χαρακτήρα, ενώ χορηγείται και εφάπαξ χρηματική ενίσχυση σε ενστόλους. 
Πρόκειται για εφάπαξ χρηματική ενίσχυση ύψους 500 ευρώ σε εβδομήντα τέσσερις χιλιάδες εξακόσιους εξήντα τέσσερις ενστόλους των Ενόπλων Δυνάμεων, της Ελληνικής Αστυνομίας, του Πυροσβεστικού Σώματος, του Λιμενικού Σώματος, της Ελληνικής Ακτοφυλακής, που τελούσαν σε ενέργεια κατά την 31η Ιανουαρίου του έτους. 
Η χρηματική ενίσχυση καταβάλλεται ολόκληρη, εφόσον οι συνολικές μεικτές τακτικές αποδοχές των ανωτέρω στελεχών δεν υπερέβαιναν τότε τα 1500 ευρώ. Εξαιρούνται τα νυχτερινά και τα πενθήμερα, εξαιρείται και το οικογενειακό επίδομα. Γι’ αυτό το λόγο και ο αριθμός των ενστόλων, οι οποίοι θα λάβουν το επίδομα σε σχέση με την αρχική συμφωνία με τους εταίρους, είναι αυξημένος κατά περίπου δέκα χιλιάδες άτομα.  
Πέμπτον, αποφασίστηκε να διατεθεί επιπλέον ποσό για την αποπληρωμή ληξιπρόθεσμων οφειλών του δημοσίου στον ιδιωτικό τομέα, τονώνοντας τη ρευστότητα, στηρίζοντας την ανάκαμψη της οικονομίας. 
Αποφασίστηκε να στηριχθούν οι άστεγοι συμπατριώτες μας, αυτοί που βιώνουν με το σκληρότερο τρόπο την κρίση, μέσω δράσεων στέγασης, σίτισης, κοινωνικής φροντίδας. 
Αποφασίστηκε επίσης να ενισχυθούν οι ανασφάλιστοι με τη λήψη μέριμνας, προκειμένου να καλυφθούν για παροχές ασθένειας σε είδος κατηγορίες συμπολιτών μας, οι οποίοι επλήγησαν περισσότερο από την οικονομική κρίση και τη συγκυρία με αποτέλεσμα να απωλέσουν την ασφαλιστική τους ικανότητα. 
Αποφασίστηκε να ενδυναμωθεί το δίκτυ κοινωνικής προστασίας για την απορρόφηση των επιπτώσεων της ύφεσης και να μειωθεί το μη μισθολογικό κόστος της εργασίας, αφού οι ασφαλιστικές εισφορές μειώνονται κατά 3,9% επιπροσθέτως του 1% που ήδη έχει γίνει. Το μέτρο αυτό θα ανακουφίσει τις επιχειρήσεις και θα οδηγήσει σε μικρή αύξηση των αποδοχών των εργαζομένων στον ιδιωτικό τομέα. 
Έκτον και πολύ σημαντικό, διαπιστώθηκε ότι δεν υπάρχει χρηματοδοτικό κενό για το 2014, ενώ καλύπτονται επίσης και τα όποια ενδεχόμενα κενά στη βραχυχρόνια ταμειακή ρευστότητα του ελληνικού δημοσίου. 
Η καταβολή των δόσεων της δανειακής σύμβασης από τους εταίρους, η αποπληρωμή προνομιούχων μετοχών του ελληνικού δημοσίου από ελληνικές τράπεζες, η σύναψη συμφωνιών repos και άλλων εισροών εκτιμάται και έχει συμφωνηθεί ότι θα καλύψει τόσο τις χρηματοδοτικές ανάγκες της χώρας για φέτος όσο και τα ενδεχόμενα βραχυχρόνια ελλείμματα ταμειακής ρευστότητας. Και σε αυτά δεν περιλαμβάνεται η έξοδος στις αγορές, η οποία προετοιμάζεται μεθοδικά, σταθερά. 
Κυρίες και κύριοι συνάδελφοι, το παρόν σχέδιο νόμου περιλαμβάνει διατάξεις που επί της ουσίας αφορούν τη διανομή του κοινωνικού μερίσματος, τη βελτίωση διαστάσεων της φορολογικής επιβάρυνσης των πολιτών και των επιχειρήσεων, διορθώνοντας αστοχίες και αντιμετωπίζοντας αβελτηρίες και υστερήσεις, την τροποποίηση διατάξεων για την ανακούφιση κοινωνικών ομάδων που έχουν, για παράδειγμα, δάνεια με εγγύηση του ελληνικού δημοσίου. 
Αποσαφηνίζεται ότι το Συμβούλιο Διαχείρισης και Αξιολόγησης Εγγυητικής Ευθύνης του ελληνικού δημοσίου είναι αρμόδιο να εισηγείται επί αιτημάτων παροχής εγγύησης. Προβλέπεται ότι ειδικά για την περίπτωση της αναστολής καταβολής δόσεων εγγυημένων δανείων, η οποία δεν συνεπάγεται την επιμήκυνση της διάρκειας του δανείου ή την επαύξηση της εγγυητικής ευθύνης του δημοσίου, δεν απαιτείται η σχετική εισήγηση του συμβουλίου, πάγιο αίτημα πολλών επιχειρηματιών, που θα διευκολύνει και θα ανακουφίσει επιχειρήσεις. 
Το σχέδιο νόμου, όμως, περιλαμβάνει και την υλοποίηση διαρθρωτικών μεταρρυθμίσεων, τόσο στο δημόσιο τομέα όσο και στις αγορές, οι οποίες προσδοκάται ότι θα ενισχύσουν την ανάπτυξη, θα αυξήσουν την ανταγωνιστικότητα, θα μειώσουν τις τιμές. Πρόκειται για διαρθρωτικές αλλαγές και μεταρρυθμίσεις οι οποίες σχεδιάζονταν εδώ και δεκαετίες, αλλά ουδέποτε υλοποιήθηκαν, λόγω του φόβου του πολιτικού κόστους, για διαρθρωτικές μεταρρυθμίσεις αναγκαίες για τη διαμόρφωση ενός νέου προτύπου ανάπτυξης και παραγωγής, ενός προτύπου που θα εδράζεται στη μετάβαση από την παραγωγή μη διεθνώς εμπορεύσιμων στην παραγωγή διεθνώς εμπορεύσιμων αγαθών και υπηρεσιών, στη μετάβαση από την υπερβολική κατανάλωση στην αποταμίευση και την επένδυση.
Πρόκειται βέβαια για μια διαδικασία αλλαγής που είναι βραδεία και επίπονη, καθώς συνεπάγεται τον εκσυγχρονισμό οικονομικών δραστηριοτήτων, την ανάδειξη νέων πόλων έλξης κεφαλαίων, την προσέλκυση νέων επενδύσεων, τον αναπροσανατολισμό της λειτουργίας του τραπεζικού συστήματος, την επέκταση της δημιουργικής επιχειρηματικότητας, την προσήλωση στις νέες πηγές ανάπτυξης. Αυτές οι δομικές προϋποθέσεις οδηγούν στην Ελλάδα της ανάκαμψης φέτος και της βιώσιμης ανάπτυξης από φέτος και για τα επόμενα χρόνια.
Κυρίες και κύριοι συνάδελφοι, είναι γεγονός ότι μετά από μια σειρά από δύσκολα χρόνια έχουμε πετύχει τη σταθεροποίηση της διεθνούς θέσης της χώρας μας και των δημόσιων οικονομικών της. Έχουμε καταφέρει να δημιουργηθούν οι προϋποθέσεις για τη λήξη της παρατεταμένης ύφεσης και αυτά τα αποτελέσματα, αυτά τα επιτεύγματα, είναι απόρροια των τεράστιων, των πρωτόγνωρων θυσιών της ελληνικής κοινωνίας αλλά και των πρωτοβουλιών που αναλήφθησαν και υλοποιήθηκαν από την ελληνική Κυβέρνηση για την αντιμετώπιση των συνθηκών έντονης αβεβαιότητας και ασφυξίας που είχαν συσσωρευθεί το καλοκαίρι του 2012.
Τότε η χώρα είχε βρεθεί μπροστά σε ένα ανηφορικό τούνελ. Τότε, η Κυβέρνηση είχε τρεις επιλογές. Η πρώτη ήταν να συνεχίσει το σημειωτόν εντός του τούνελ, σωρεύοντας θυσίες και αδιέξοδα στα νοικοκυριά και στις επιχειρήσεις. Η δεύτερη ήταν να οπισθοχωρήσει, με τεράστιο κόστος αλλά και κίνδυνο για την ευρωπαϊκή πορεία της χώρας. Και η τρίτη ήταν να προχωρήσει αταλάντευτα μπροστά, ώστε να βγει από την κρίση μία ώρα αρχύτερα. 
Επιλέξαμε την πορεία προς τα εμπρός, επιταχύνοντας. Πιστεύω ότι αυτή ήταν η εθνικά ορθή επιλογή, επιλογή που σήμερα αποδίδει καρπούς, επιλογή που παράγει αποτελέσματα. Η ύφεση επιβραδύνεται. Η αυξητική δυναμική της ανεργίας ανακόπτεται. Οι δημοσιονομικοί στόχοι επιτυγχάνονται, υπερκαλύπτονται. Η ανταγωνιστικότητα της οικονομίας ενισχύεται. Το οικονομικό κλίμα βελτιώνεται. Το κόστος δανεισμού μειώνεται. Διαρθρωτικές αλλαγές υλοποιούνται. Αποκρατικοποιήσεις ξεκίνησαν να πραγματοποιούνται. Τώρα, σήμερα, βρισκόμαστε μπροστά στη νέα μεγάλη πρόκληση: να μετατρέψουμε την υπό εξέλιξη σταθεροποίηση σε δυναμική ανάπτυξη, πάνω σε στέρεες βάσεις, εντός της Ευρωζώνης, ανάπτυξη με κοινωνική συνοχή. Και αυτήν την πρόκληση μπορούμε να την αντιμετωπίσουμε με επιτυχία, ώστε οι θυσίες των τελευταίων ετών να μην πάνε χαμένες. Η αποτελεσματικότητα αυτής της επιλογής μπορεί να ενισχυθεί μέσα από την επίτευξη ευρύτερης συνεννόησης και συγκερασμού απόψεων.
Είναι βέβαιο ότι ένα κλίμα πόλωσης μεγεθύνει τις διαφορές και αποτρέπει τις συγκλίσεις. Σήμερα δεν πρέπει να αναλώσουμε εθνική ενέργεια σε ομφαλοσκοπήσεις. Δεν είναι εποχή για πολιτικά ή προσωπικά παίγνια εξουσίας από όλους μας. Η ιστορική, κοινωνική, πολιτική και οικονομική κρισιμότητα των στιγμών επιβάλλει σε όλους μας συγκλίσεις, δημιουργικές συνθέσεις, εθνικό σχέδιο, σκληρή δουλειά.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΧΡΗΣΤΟΣ ΣΤΑΪΚΟΥΡΑΣ",476
"105400"," Ο Γραμματέας της Κοινοβουλευτικής Ομάδας του ΠΑΣΟΚ, κ. Παναγιώτης Ρήγας, έχει ορίσει ως ειδικό αγορητή τον Βουλευτή κ. Οδυσσέα Κωνσταντινόπουλο.
Επίσης, ο Πρόεδρος των Ανεξάρτητων Ελλήνων, κ. Καμμένος, έχει ορίσει ως ειδική αγορήτρια τη Βουλευτή κ. Ραχήλ Μακρή, ως Κοινοβουλευτικό Εκπρόσωπο τον κ. Επαμεινώνδα Μαριά και ως ομιλητή τον κ. Τέρενς-Σπένσερ-Νικόλαο Κουίκ.
Επίσης, ο Γραμματέας της Κοινοβουλευτικής Ομάδας της Χρυσής Αυγής κ. Ζησιμόπουλος ορίζει ως ειδικό αγορητή τον κ. Παναγιώταρο, ως ομιλητή το Βουλευτή Ευβοίας κ. Μίχο και ως Κοινοβουλευτικό Εκπρόσωπο τον κ. Κασιδιάρη.
Τον λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Λαφαζάνης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105401"," Αυτά που ζούμε αυτές τις μέρες στη Βουλή και στην κοινωνία δεν τα έχει ξαναζήσει ο τόπος ούτε στα πιο μαύρα και σκοτεινά χρόνια που έχει περάσει.
Ουδέποτε αυτός ο τόπος έχει ξαναζήσει μία τέτοια διάλυση της Βουλής, κατακρεούργηση του Κανονισμού της και καταπάτηση του Συντάγματος. 
Ουδέποτε στα κοινοβουλευτικά χρονικά έχει ξαναγίνει –φοβούμαι παγκοσμίως- νομοσχέδιο, αιτιολογική έκθεση, έκθεση του Γενικού Λογιστηρίου του Κράτους οκτακοσίων σελίδων να διανέμεται πρωινές ώρες και να καλείται η Βουλή να το ψηφίσει μετά από δέκα ώρες, αφού έχει μεσολαβήσει η νύχτα.
Αυτά δεν έχουν ξανασυμβεί ποτέ. Έχετε επιβάλει σε αυτήν τη χώρα μία νέας μορφής, μία ιδιόμορφη δικτατορία, σκληρότατη όμως, δικτατορία της τρόικας και μίας παραδομένης Κυβέρνησης, η οποία διευθύνεται από τους υπαλληλίσκους της Ευρωπαϊκής Ένωσης, της Ευρωπαϊκής Κεντρικής Τράπεζας και του Διεθνούς Νομισματικού Ταμείου. 
Αυτά που λέω, κύριοι, δεν είναι αντιπολιτευτικές κορόνες. Τα εννοούμε. Είναι αυτά τα τραγικά που συμβαίνουν στη χώρα και θα γραφτούν με μελανές σελίδες. 
Φέρατε ένα πολυνομοσχέδιο, το οποίο αντιπροσωπεύει στην ουσία ένα τρίτο μνημόνιο. Μας λέτε «τα μνημόνια τελείωσαν». Το τρίτο μνημόνιο το έχουμε μπροστά μας όμως και μας καλείτε με διαδικασίες-εξπρές –ιδιαίτερα τους Βουλευτές της Συμπολίτευσης οι οποίοι δεν το έχουν διαβάσει- να το ψηφίσουμε. Δεν έχει διαβαστεί το νομοσχέδιο. Δεν έχει διαβαστεί όχι γιατί δεν είναι οι Βουλευτές επιμελείς, αλλά επειδή είναι αδύνατον να το διαβάσεις. Επιπλέον, και με μία ανάγνωση δεν μπορείς να σχηματίσεις άποψη για τόσο πολλά θέματα τα οποία απαιτούν ιδιαίτερες γνώσεις και ιδιαίτερη συμβουλή. Παραμερίσατε επίσης και την κοινωνία από αυτό το νομοσχέδιο, την οποία θίγετε ολόκληρη. 
Κάνατε, λοιπόν, ένα έκτρωμα που είναι νέο μνημόνιο. Κύριε Στουρνάρα, θεωρείτε ότι έχετε σε μεγάλο βαθμό επιτύχει στο έργο σας και αν κατάλαβα καλά από τη συνέντευξή σας, είστε έτοιμος να αποχωρήσετε -δεν θέλω βεβαίως να παρερμηνεύσω, αλλά εγώ τουλάχιστον κάπως έτσι κατάλαβα. Δεν έχετε ολοκληρώσει κανένα έργο. Αυτό το έργο για το οποίο μπορείτε να υπερηφανεύεστε ότι έχετε αρκετά επιτύχει είναι ένα έργο καταστροφής. Αυτό που απομένει είναι –το πιθανότερο- να έχουμε και καινούργια μνημόνια.
Τι κάνει, λοιπόν, αυτό το νομοσχέδιο που το καθιστά μνημονιακό έκτρωμα ανάλογο με τα προηγούμενα και από πολλές πλευρές χειρότερο; 
Πρώτον, κυριολεκτικά κατεδαφίζει τις συντάξεις και κατακρεουργεί τους μισθούς. Και αυτό το στηρίζουμε με επιχειρήματα. Από τα ασφαλιστικά ταμεία κλέβετε, στην κυριολεξία, 3 δισεκατομμύρια ευρώ ετησίως. Αυτή είναι η πραγματικότητα. 
Και πώς τα κλέβετε; Πρώτον, με τη μείωση των ασφαλιστικών εισφορών και την κατάργηση των κοινωνικών πόρων τους οποίους δεν τους αντικαθιστάτε με άλλους πόρους για να στηριχθεί η προοπτική των ταμείων. 
Τo νέο κούρεμα 3 δισεκατομμυρίων στα έσοδα των ταμείων σημαίνει τέλος για τα ασφαλιστικά ταμεία, σημαίνει ότι τουλάχιστον από το 2016 δεν θα υπάρχουν συντάξεις και οι συντάξεις θα μετατραπούν σε ευτελή οικογενειακά επιδόματα των 360 –το μέγιστο!- ευρώ, όπως άλλωστε προβλέπει σχετικά και το μνημόνιο.
Διαλύετε τους μισθούς. Πώς τους διαλύετε; Τουλάχιστον με δύο μέτρα που συμπεριλαμβάνονται στο πολυνομοσχέδιό σας. Πρώτον, με την κατάργηση στην ουσία των τριετιών. Καταργώντας τις τριετίες, διαμορφώνετε ένα νέο εργατικό δυναμικό του οποίου οι μισθοί θα είναι μειωμένοι, με βάση το νομοσχέδιό σας. 
Δεύτερον, επεκτείνοντας την υπενοικίαση και τις εταιρείες υπενοικίασης και διευκολύνοντας το βάρβαρο έργο τους ακόμη περισσότερο. Φθάνετε στο σημείο ντροπής –και παρακαλώ να το ακούσετε- να εξυπηρετείτε συγκεκριμένα μεγάλα εργολαβικά συμφέροντα δίνοντας τη δυνατότητα να δουλεύουν –άκουσον, άκουσον!- σε μεγάλα έργα, παραδείγματος χάριν σε αυτοκινητόδρομους, υπενοικιαζόμενοι εργαζόμενοι.
Γιατί το κάνετε αυτό; Για να προσφέρετε πάμφθηνο εργατικό δυναμικό σε αυτούς που κερδοσκοπούν στους αυτοκινητόδρομους και ληστεύουν τους πολίτες κυριολεκτικά, με διόδια που έχουν πολύ υψηλό κόστος. Έρχεστε εσείς λοιπόν να τους προσφέρετε και πάμφθηνο δουλεμπορικό εργατικό δυναμικό. 
Το δεύτερο που κάνετε, ο δεύτερος άξονας του νομοσχεδίου είναι η κατεδάφιση όλων των επαγγελμάτων. Μα, μου κάνει εντύπωση! Ανακαλύψατε όλα τα επαγγέλματα να τα εισάγετε σε αυτό το νομοσχέδιο και να βάλετε αυτό τον περίφημο κανόνα της απελευθέρωσης, ώστε να πείτε σε όλους αυτούς τους ανθρώπους «βάλτε λουκέτο στην επαγγελματική σας δραστηριότητα»; Γιατί αυτό κάνετε.
Μιλάτε για «εργαλειοθήκη» του ΟΟΣΑ. Ωραίο όνομα! Σιγά την εργαλειοθήκη! Ξέρω και εγώ να διαλύω όλη την επαγγελματική Ελλάδα. Δεν χρειάζεται η εργαλειοθήκη ούτε ο ΟΟΣΑ. Στο όνομα της απελευθέρωσης πηγαίνετε όλοι στα πολυκαταστήματα και γίνετε υπάλληλοι των πολυκαταστημάτων!
Είσαι φαρμακοποιός; Πιάσε μία γωνία σε ένα πολυκατάστημα για να πάρεις έναν μισθό 580 ευρώ και να πουλάς εκεί –τι ωραία!- τα φάρμακά σου. Οτιδήποτε μπορεί να γίνει έτσι. Και αυτό το λέτε τέχνη; Αυτό το λέτε αναπτυξιακή προοπτική της κοινωνίας; Πείτε μου ποιου είναι η ανακάλυψη αυτή και πού σε όλο τον κόσμο ανακαλύψατε να γίνεται αυτό το πράγμα; Πού υπάρχει απελευθερωμένο ωράριο στα φαρμακεία;
Δυστυχώς όμως η Ελλάδα χρησιμοποιείται ως πειραματόζωο και με εντυπωσιακό τρόπο αυτά μελετώνται σήμερα στην Ευρώπη και δημιουργούν αντιδράσεις. Γιατί; Γιατί, λένε, αυτά τα εκτρώματα που κάνουν στην Ελλάδα, σε λίγο θα τα επεκτείνουν σε πανευρωπαϊκή κλίμακα.
Τι κάνετε λοιπόν εδώ; Ως προς τα φαρμακεία αναφέρθηκα ήδη. 
Αρτοποιοί. Σε τι σας φταίνε οι αρτοποιοί;","ΠΑΝΑΓΙΩΤΗΣ ΛΑΦΑΖΑΝΗΣ",279
"105402"," Δεν ζυγίζουν το ψωμί. Αυτό είναι το πρόβλημα.","ΦΩΤΕΙΝΗ ΠΙΠΙΛΗ",430
"105403"," Τι σας φταίνε οι αρτοποιοί, μπορείτε να μου πείτε;","ΠΑΝΑΓΙΩΤΗΣ ΛΑΦΑΖΑΝΗΣ",279
"105404"," Το ψωμί!","ΦΩΤΕΙΝΗ ΠΙΠΙΛΗ",430
"105405"," Αφήστε το ψωμί.","ΠΑΝΑΓΙΩΤΗΣ ΛΑΦΑΖΑΝΗΣ",279
"105406"," Το ζύγι.","ΦΩΤΕΙΝΗ ΠΙΠΙΛΗ",430
"105407"," Και το ζύγι και το παραζύγι και τα ζύγια θα τα βάλετε όλα μαζί. Το συμπέρασμα όμως είναι ότι: κλείνουμε τα αρτοποιεία. Ήδη δουλεύουν αρτοποιεία ως αλυσίδες. Εσείς συγκεντρώνετε ακόμη περισσότερο την αγορά.","ΠΑΝΑΓΙΩΤΗΣ ΛΑΦΑΖΑΝΗΣ",279
"105408"," Να το ζυγίζουν, δεν λέμε κάτι άλλο.","ΦΩΤΕΙΝΗ ΠΙΠΙΛΗ",430
"105409"," Πείτε μου τι σας φταίνε τα περίπτερα. Και τα περίπτερα σάς ενοχλούν; Αυτό είναι το πρόβλημα στην Ελλάδα;
Σας ενοχλεί το λιανικό εμπόριο. Θέλετε να το επεκτείνετε και στις Κυριακές. Έλεος! Τι είναι αυτό που κάνετε; Από πού ήρθαν αυτές οι ανακαλύψεις; Από το πειραματόζωο, την Ελλάδα.
Επιπίπτετε ακόμη και στα βιβλία.","ΠΑΝΑΓΙΩΤΗΣ ΛΑΦΑΖΑΝΗΣ",279
"105410"," Όχι στο λογοτεχνικό.","ΦΩΤΕΙΝΗ ΠΙΠΙΛΗ",430
"105411"," Όσον αφορά τα ταξί, βλέπετε τις πιάτσες γεμάτες; Δεν δουλεύει κανείς τους. Θέλετε να εξοντώσετε και αυτούς που έχουν απομείνει; 
Δεν γίνεται έτσι, κύριε Χατζηδάκη, η ανάπτυξη της χώρας. Αυτά είναι εγκεφαλικά ανοσιουργήματα νεοφιλελεύθερων δογματικών, οι οποίοι μοιάζουν σαν και αυτούς τους καλόγερους που θεωρούσαν ότι μπορούν να μεταφέρουν τη μοναστική τους ζωή και να την κάνουν κοινωνική. Ε, δεν γίνεται αυτό το πράγμα!
Φορτηγά, βενζινάδικα. Και στο τσιμέντο ακόμα είναι το πρόβλημα. Και, βεβαίως, τους γαλακτοπαραγωγούς, τους κτηνοτρόφους. Δηλαδή, το πρόβλημα της Ελλάδας ήταν ο γαλακτοπαραγωγός; Αυτός είναι το πρόβλημα, κύριε Χατζηδάκη;","ΠΑΝΑΓΙΩΤΗΣ ΛΑΦΑΖΑΝΗΣ",279
"105412"," Η τιμή.","ΦΩΤΕΙΝΗ ΠΙΠΙΛΗ",430
"105413"," Ο γαλακτοπαραγωγός είναι το πρόβλημα; Και αυτόν πρέπει να τον εξοντώσουμε και να μην μπορεί να προσφέρει το γάλα του στην ελληνική αγορά ανά την επικράτεια και με τα μέτρα που παίρνετε τώρα να απευθύνεται στην τοπική αγορά; Δεν θα μπορεί να πουλήσει το γάλα του ευρύτερα, διότι θα έρχεται πάμφθηνο γάλα υπό παστερίωση από πολυεθνικές που θα φθάνει μέχρι τις επτά και έντεκα ημέρες.","ΠΑΝΑΓΙΩΤΗΣ ΛΑΦΑΖΑΝΗΣ",279
"105414"," Πόσο έρχεται;","ΚΩΝΣΤΑΝΤΙΝΟΣ ΣΚΡΕΚΑΣ",468
"105415"," Πού το ξέρετε;","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"105416"," Και αυτό το λέτε εκσυγχρονισμό. Ξέρουμε κι εμείς να διαλύουμε τη γαλακτοπαραγωγή και να τους πετάμε στο δρόμο. Αυτό όμως είναι εκσυγχρονισμός; Χρειάζεται ειδική πολιτική τέχνη για να το κάνετε; Ποια είναι η συνεισφορά αυτήν τη στιγμή στην απασχόληση κ.λπ.; 
Βεβαίως, υπάρχει πρόβλημα με την τιμή του γάλακτος, αλλά να ελέγξετε την αγορά, τα καρτέλ, το κύκλωμα από την παραγωγή μέχρι τη βιομηχανοποίηση και τη λιανική πώληση. Βεβαίως, να το ελέγξετε. Εκεί υπάρχουν μεγάλα περιθώρια παρέμβασης, αλλά δεν κάνετε τίποτα. Έχετε σηκώσει τα χέρια ψηλά ιδιαίτερα απέναντι στις γαλακτοβιομηχανίες. Και τώρα ερχόσαστε να πείτε ότι με τις εισαγωγές θα λύσετε το πρόβλημα. 
Ο τρίτος άξονας είναι οι τράπεζες. Εδώ έχουμε το μεγάλο σκάνδαλο, ποινικών διαστάσεων, κύριοι! Διότι εδώ η ελληνική πολιτεία, το ελληνικό δημόσιο έχει δώσει ένα Ακαθάριστο Εθνικό Προϊόν για να στηρίξει τις τράπεζες, είτε με προνομιούχες μετοχές είτε με ειδικά ομόλογα είτε με εγγυήσεις του δημοσίου. Κι αυτήν τη στιγμή έχουμε ένα αφανές χρέος με εγγυήσεις του δημοσίου προς την Ευρωπαϊκή Κεντρική Τράπεζα για να δίνει δάνεια, τα οποία θα αγοράζουν έντοκα γραμμάτια για να κερδοσκοπούν οι τράπεζες. Εβδομήντα δισεκατομμύρια εγγυήσεις του δημοσίου! Αφανές χρέος προς τις τράπεζες!","ΠΑΝΑΓΙΩΤΗΣ ΛΑΦΑΖΑΝΗΣ",279
"105417"," Και πληρώνουν τόκους.","ΧΡΗΣΤΟΣ ΣΤΑΪΚΟΥΡΑΣ",476
"105418"," Πέραν αυτού όμως δώσατε δανεικά ύψους 39 δισεκατομμυρίων –και έχει μείνει ένα υπόλοιπο, 11 δισεκατομμύρια- για την ανακεφαλαιοποίηση των τραπεζών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό ακόμη και τελειώνω.
Έτσι, εμμέσως, μέσω του περίεργου σχηματισμού του Ταμείου Χρηματοπιστωτικής Σταθερότητας πέρασαν οι τράπεζες υπό δημόσιο μετοχικό, τουλάχιστον, έλεγχο.
Τώρα τι κάνετε; Αντί να διασφαλίσετε τα λεφτά του δημοσίου τα οποία τα χρωστάει ακόμα, κύριοι, ο ελληνικός λαός, τα λεφτά που δόθηκαν για την ανακεφαλαιοποίηση των τραπεζών, τι κάνετε; Ερχόσαστε να τα χαρίσετε σε ιδιωτικά συμφέροντα. 
Κύριε Στουρνάρα, ακούστε με μία στιγμή.","ΠΑΝΑΓΙΩΤΗΣ ΛΑΦΑΖΑΝΗΣ",279
"105419"," Σας ακούω πάντα.","ΙΩΑΝΝΗΣ ΣΤΟΥΡΝΑΡΑΣ",168
"105420"," Πού ακούστηκε -πείτε μου- με νομοθετική ρύθμιση να ερχόσαστε και να κάνετε το εξής: Το Ταμείο Χρηματοπιστωτικής Σταθερότητας να μπορεί να διαθέτει τις μετοχές κάτω από την τιμή κτήσης, όπως λέτε στο νομοσχέδιο -αυτά τα ορίζετε με νόμο- η οποία ήταν εξευτελιστική. Δηλαδή, πάνε τα δισεκατομμύρια του ελληνικού δημοσίου που δόθηκαν για την ανακεφαλαιοποίηση των τραπεζών. 
Και όχι μόνο αυτό. Άκουσον, άκουσον τι λέτε στο νομοσχέδιο -σκάνδαλο. Λέτε ότι μπορεί να διαθέσει τις μετοχές του κάτω ακόμα και από τη χρηματιστηριακή τιμή. Ξέρετε τι σημαίνει αυτό; Ότι η αγορά δίνει, ας πούμε, 0,50 λεπτά για τη μετοχή της τάδε τράπεζας και εσείς λέτε ότι μπορείτε να τη διαθέσετε -και μάλιστα με φωτογραφικό τρόπο, όπως λένε οι διατάξεις του νομοσχεδίου σας- με 0,10 λεπτά. Με ποιο δικαίωμα το κάνετε αυτό; Δικά σας λεφτά είναι; Αυτά είναι λεφτά των φορολογουμένων που τα χρωστάμε.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"105421"," Ολοκληρώστε, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105422"," Γιατί θα τα διασπαθίσετε για να ελέγξουν οι τράπεζες τα ιδιωτικά συμφέροντα; 
Και φτάνετε στο σημείο, επίσης, και τι λέτε στο νομοσχέδιο σας;
Λέτε ότι μπορεί να μη συμμετάσχει το ΤΧΣ σε αύξηση μετοχικού κεφαλαίου-άκουσον, άκουσον!- με απόφασή του και, μάλιστα, να μην ασκήσει ούτε τα δικαιώματα προτίμησής του. 
Αυτά δεν γίνονται. Είναι σκανδαλώδη! Και επειδή το ξέρετε, τι κάνετε; Έρχεστε με διάταξη και το Διοικητικό Συμβούλιο του ΤΧΣ το απαλλάσσετε στην ουσία από αστικές ευθύνες, -αλλά φοβούμαι, όπως είναι γραμμένη η διάταξη- και από ποινικές ευθύνες.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"105423"," Ολοκληρώστε, παρακαλώ, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105424"," Αυτά είναι τα αίσχη τα οποία γίνονται για τις τράπεζες μόνο και μόνο για να παραδοθούν άρον-άρον, προτού έχουμε πολιτικές εξελίξεις, σε ιδιωτικά συμφέροντα.
Δεν νομιμοποιούμε αυτό το νομοσχέδιο. Δεν το αναγνωρίζουμε. Δεν μπορεί να παράγει έννομα αποτελέσματα. Δεν το αναγνωρίζει όχι μόνο η Αντιπολίτευση, αλλά και όλη η κοινωνία ή η συντριπτική της πλειοψηφία που πλήττεται. Αυτή την ώρα μόνο η ανατροπή μπορεί να δώσει διέξοδο στη χώρα!
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"105425"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθητές και μαθήτριες και επτά εκπαιδευτικοί συνοδοί τους, πρώτον, από το Δημοτικό Σχολείο Βαμβακοφύτου Σερρών, δεύτερον, από το Δημοτικό Σχολείο Νέας Ζίχνης Παγγαίου Σερρών και τρίτον, από το 5ο Δημοτικό Σχολείο Θεσσαλονίκης.
Καλώς ορίσατε!
(Χειροκροτήματα απ’ όλες τις πτέρυγες της Βουλής)
Τον λόγο έχει ο Κοινοβουλευτικός Εκπρόσωπος της Νέας Δημοκρατίας κ. Βορίδης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105426"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, οφείλω να πω ότι σήμερα τον ΣΥΡΙΖΑ δεν τον αναγνωρίζω. 
Τι έχετε πάθει; Ούτε μια ένσταση αντισυνταγματικότητας; Δεν έχω ακούσει για την ανατροπή της Κυβέρνησης, δεν έχω ακούσει πανηγυρισμούς για το ΣΥΡΙΖΑ που έρχεται!","ΜΑΥΡΟΥΔΗΣ ΒΟΡΙΔΗΣ",69
"105427"," Στις 25 Μαΐου.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"105428"," Είναι και αυτές οι ρημάδες οι δημοσκοπήσεις που τελευταία δεν πάνε καλά; Δεν σας αναγνωρίζω σήμερα!
(Χειροκροτήματα από την πτέρυγα της Νέας Δημοκρατίας)
Και τέτοιο νομοσχέδιο, υποτίθεται προνομιακό! Ή μήπως όχι; Μήπως όχι, διότι αυτό το νομοσχέδιο για πρώτη φορά, μετά από πολλά χρόνια, έχει επιστροφή κοινωνικού μερίσματος;
Ο κ. Λαφαζάνης χλευάζει. Θυμίζω ότι ο ίδιος ήταν που επί σειρά ετών στους προϋπολογισμούς χλεύαζε τις μόνιμες αυξήσεις ως κουλούρια. Τα θυμάστε. Έδινε η κυβέρνηση Καραμανλή αυξήσεις και έλεγε: «τι δίνετε; Κάτι κουλούρια δίνετε στο λαό». Με τα κουλούρια, που δεν άρεσαν στο Λαφαζάνη τότε, καταλήξαμε, βεβαίως, στην πτώχευση της χώρας, γιατί ο κ. Λαφαζάνης δεν τα θεωρούσε αυτά επαρκή. Έπρεπε να δίνουμε παραπάνω.
Τώρα πάλι τα 500 εκατομμύρια, τα οποία για πρώτη φορά μετά από πέντε χρόνια επιστρέφονται ως κοινωνικό μέρισμα, πάλι με κουλούρια τα συγκρίνει. Όμως και το ένα δισεκατομμύριο πρόσθετης αποπληρωμής χρεών για να ζωντανέψει η αγορά σε αυτά που χρωστάει το κράτος, που έρχεται να προστεθεί στα 1,8 δισεκατομμύρια, το οποίο αποπληρώνεται στην ελληνική οικονομία και αυτά φαντάζομαι ότι τα θεωρεί κουλούρια.","ΜΑΥΡΟΥΔΗΣ ΒΟΡΙΔΗΣ",69
"105429"," Καραμέλες!","ΔΗΜΗΤΡΙΟΣ ΣΤΡΑΤΟΥΛΗΣ",485
"105430"," Όμως και για τα 380 εκατομμύρια, τα οποία οδηγούν σε απομείωση του μη μισθολογικού κόστους και μειώνουν, επομένως, τα βάρη των επιχειρήσεων, θα διαλέξουμε και για αυτά μεταξύ καραμέλας και κουλουριών. Όμως, υπάρχει μια άλλη πραγματικότητα, αυτή την οποία ξέρουν πλέον οι πολίτες: Ότι μια κατεστραμμένη χώρα, εξαιτίας μιας ολόκληρης ιδεολογικής αντίληψης που τη συντρόφευσε για δεκαετίες και την οδήγησε σ’ αυτή την καταστροφή -και η Αριστερά έχει τεράστιες ευθύνες γι’ αυτήν τη συγκεκριμένη αντίληψη και για τη λογική της που επικράτησε όλα αυτά τα χρόνια- πλέον σταθεροποιήθηκε. 
(Χειροκροτήματα από την πτέρυγα της Νέας Δημοκρατίας)
Και όχι απλώς σταθεροποιήθηκε, αλλά οι πολίτες αρχίζουν και βλέπουν το συγκεκριμένο κοινωνικό μέρισμα. Εξ ου και η έλλειψη των πανηγυρισμών! Διότι εάν ήταν διαφορετικά, αντιλαμβάνεστε τι θα είχε γίνει σήμερα. Κάτι αντίστοιχο με αυτό το οποίο εμείς περάσαμε όλα τα προηγούμενα χρόνια.
Θυμίζω τις συνθήκες κάτω από τις οποίες ψηφίζαμε όλα αυτά τα προηγούμενα χρόνια εκείνα ακριβώς τα μέτρα τα οποία σταθεροποίησαν την ελληνική οικονομία, οδήγησαν στο πρωτογενές πλεόνασμα, οδήγησαν σε αναπτυξιακό προϋπολογισμό και έσωσαν ουσιαστικά τη χώρα από τη χειρότερη καταστροφή. 
Αυτά τα ψηφίζαμε τότε κάτω από τις λοιδορίες των σεβαστών συναδέλφων της Αξιωματικής Αντιπολίτευσης.","ΜΑΥΡΟΥΔΗΣ ΒΟΡΙΔΗΣ",69
"105431"," Και τις απειλές.","ΦΩΤΕΙΝΗ ΠΙΠΙΛΗ",430
"105432"," Στην καλύτερη περίπτωση ήταν λοιδορίες. Στη χειρότερη περίπτωση ψηφίζαμε κάτω από τις απειλές τους για τις κρεμάλες, για τους δοσίλογους, για τους προδότες, για τους «Τσολάκογλου». 
Σε αυτό το περιβάλλον, σε αυτό το κλίμα, οι Βουλευτές μας κράτησαν την Ελλάδα όρθια όλα αυτά τα χρόνια! Σε αυτό το κλίμα!
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"105433"," Όχι όλα.","ΠΑΡΙΣ ΚΟΥΚΟΥΛΟΠΟΥΛΟΣ",245
"105434"," Όχι όλα. Για δυο χρονάκια πετούσαν χαρταετό.","ΦΙΛΙΠΠΟΣ ΣΑΧΙΝΙΔΗΣ",454
"105435"," Όλα, όλα! Όλα μαζί τα φάγατε!","ΝΙΚΟΛΑΟΣ ΒΟΥΤΣΗΣ",75
"105436"," Μην την ξανασώσετε τη χώρα! Προσέξτε!","ΠΑΝΑΓΙΩΤΗΣ ΛΑΦΑΖΑΝΗΣ",279
"105437"," Σήμερα, λοιπόν, φθάνουμε σε ένα συγκεκριμένο σημείο, στο οποίο όντως αφήνουμε πράγματα πίσω μας και χαράζουμε μία διαφορετική πορεία. 
Όμως, ακόμα και τώρα, τι έρχεστε και λέτε; Ακούστε, κυρίες και κύριοι συνάδελφοι, την κριτική τους για τις τράπεζες. Θυμάστε τι μας έλεγαν εδώ για τις τράπεζες οι αξιότιμοι κύριοι συνάδελφοι; Θυμάστε; Έλεγαν ότι παίρνουμε τα λεφτά των φορολογουμένων και στηρίζουμε τις τράπεζες, γιατί εμείς είμαστε με τα τραπεζικά συμφέροντα. Αυτά δεν έλεγαν; Μάλιστα. 
Θυμάστε τι λέγαμε εμείς; Λέγαμε ότι με αυτά τα χρήματα σταθεροποιούμε το τραπεζικό σύστημα, διασφαλίζουμε τις καταθέσεις και τελικώς θα ανακτήσουμε χρήματα απ’ όλη αυτήν τη διεργασία. Αυτό λέγαμε εμείς.
Έρχεται, λοιπόν, σήμερα η χρονική στιγμή, στην οποία λόγω ακριβώς της ισορροπίας που έχει επέλθει, προετοιμάζεται να γίνει ακριβώς αυτό: Με την αναμεταβίβαση των μετοχών των τραπεζών σε ιδιώτες, το δημόσιο παίρνει χρήματα. Τα χρήματα τα οποία μπήκαν, ουσιαστικά επιστρέφουν. 
Εδώ, ακούστε τι κριτική μας κάνουν. Μας λένε το εξής: «Μα, τι κάνετε τώρα; Δίνετε τις τράπεζες στους ιδιώτες.». Μα, δεν μπορείς να βγάλεις άκρη με τους ανθρώπους! Όταν ουσιαστικά γινόταν η διάσωση, μας έλεγαν «γιατί δίνετε τα χρήματα για να σωθούν οι τράπεζες;» και λέγαμε «μα, οι τράπεζες ουσιαστικά γίνονται κρατικές» και τώρα που στην πραγματικότητα δημιουργούνται οι προϋποθέσεις για την επιστροφή σε ένα κανονικό τραπεζικό μοντέλο, σύμφωνα με το οποίο το δημόσιο θα πάρει τα χρήματά του πίσω, αυτοί έρχονται και λένε, «γιατί το κάνετε αυτό;».
Θα καταλήξετε τι θέλετε; Αφήνω απ’ έξω τις συνεταιριστικές τράπεζες, γιατί αυτή είναι μία μεγάλη υπόθεση και πρέπει να τη συζητήσουμε. Θα καταλήξετε τι θέλετε;
Ακούστε. Λέει ο κ. Λαφαζάνης συγκεκριμένα ότι: «Δώσαμε λεφτά και πήραμε προνομιούχες μετοχές». Ναι, δώσαμε λεφτά γι’ αυτές. Πεντακόσια πενήντα εκατομμύρια ευρώ το Δεκέμβριο του 2012 έβγαλε το ελληνικό δημόσιο -ενεγράφη στον προϋπολογισμό- απ’ αυτές τις προνομιούχες μετοχές. Τι φωνάζετε εσείς; Δεν θέλετε; Να μην τα πάρουμε; Η Κυβέρνηση η δική μας τα πήρε αυτά. 
Όσον αφορά τις εγγυήσεις, για τις οποίες παραπονείστε, θα ήθελα να σας πω ότι οι εγγυήσεις μάς φέρνουν τόκους. Δεν είναι τζάμπα. Φέρνουν τόκους. Οι εγγυήσεις είναι έσοδα του προϋπολογισμού. Δεν τα θέλετε; Να μην τα πάρουμε; Θέλετε να αφαιρέσουμε τις εγγυήσεις; 
Θα ήθελα να πω κάτι. Δεν ξέρω αν είναι εδώ ο κ. Τσακαλώτος. Να υποθέσω ότι εσείς με το καλό, όταν γίνετε κυβέρνηση –ποτέ, δηλαδή, αλλά λέμε- θα τις σταματήσετε τις εγγυήσεις του ελληνικού δημοσίου. Θα καταπέσουν, έτσι δεν είναι; Οπότε, το τραπεζικό σύστημα δεν υφίσταται. Είναι στον αέρα. Αυτό θα κάνετε; Έχετε συνεννοηθεί με τον κ. Λαφαζάνη γι’ αυτήν την προοπτική; Το λύσαμε;
Άρα λοιπόν ουσιαστικά πάλι δεν έχετε καμμία λύση, καμμία τοποθέτηση.
Ποια είναι, λοιπόν, η κριτική σας στο συγκεκριμένο θέμα; Είναι διαδικαστικού τύπου, δηλαδή πώς θα γίνουν: Οι μεταβιβάσεις των μετοχών; Μα, εδώ υπάρχει συγκεκριμένη συμφωνία, η οποία έρχεται από τον Αλμούνια και λέει τον τρόπο με τον οποίο θα γίνουν. Και λέει: «Οι ιδιώτες και επικουρικώς το Ταμείο Χρηματοπιστωτικής Σταθερότητας». Αυτό σημαίνει ότι κρατάμε και τα χρήματα αυτά, τα οποία βρίσκονται σήμερα στο Ταμείο Χρηματοπιστωτικής Σταθερότητας, ώστε αν τυχόν –που δεν υπάρχει περίπτωση- υπάρξει οποιοσδήποτε κίνδυνος, να αποτελούν μαξιλαράκι διάσωσης και μόνο τότε επικουρικώς να χρησιμοποιηθούν. Επομένως, μιλάμε για πλήρως θωρακισμένο τραπεζικό σύστημα.
Τι είναι η κριτική που κάνετε; Κάτι άκουσα για εγκλήματα και κακουργήματα; Τι λέτε; Πάλι τα ίδια. Τα λέτε πέντε χρόνια αυτά. Δεν έχετε αλλάξει τίποτα. Πάλι τα ίδια; Θα έρθετε κοντά μας να συνεννοηθούμε, να κάνετε καμμιά κριτική που να είναι στοιχειωδώς σοβαρή, να βοηθήσετε ως Αξιωματική Αντιπολίτευση τη χώρα, να σας αναγνωριστεί αυτό, αντί να λέτε αυτά;
Πάω και στα υπόλοιπα. Τι είναι εκείνο το οποίο ακούσαμε; Ξέρετε πώς θα επιτύχει την ανάπτυξη, κυρίες και κύριοι συνάδελφοι, ο ΣΥΡΙΖΑ; Με αναπτυξιακά εργαλεία. Τι είναι αυτό; Είναι το Ταμείο Παρακαταθηκών που θα γίνει επενδυτική τράπεζα, κρατική, κατά τον κ. Τσακαλώτο. Αυτό είναι που λέτε, «έτσι θα την κάνουμε εμείς την ανάπτυξη».
Η ανάπτυξη, επομένως, δεν θα γίνει γιατί θα υπάρχει, κυρίες και κύριοι συνάδελφοι, αυτό που όλοι ξέρουμε, δηλαδή μια ανταγωνιστική οικονομία η οποία είναι εξωστρεφής, η οποία μπορεί να βρει το ρόλο της και το χαρακτήρα της -οι επιχειρήσεις- μέσα στον κόσμο, όπου αυτά τα προϊόντα τα ελληνικά που θα φτιάχνουν αυτές οι ανταγωνιστικές επιχειρήσεις θα πηγαίνουν να βρούνε το δρόμο τους μέσα στην παγκόσμια αγορά. Όχι! Δεν θα γίνει έτσι η ανάπτυξη. Η ανάπτυξη θα γίνει γιατί ο κ. Τσακαλώτος θα πάρει κρατικά λεφτά, τα οποία θα τα βάλει σε μία τράπεζα επενδύσεων, η οποία θα αρχίσει να τα μοιράζει στους κομματικούς φίλους του ΣΥΡΙΖΑ, όπως γινόταν όλα αυτά τα χρόνια. Έτσι θα την κάνει την ανάπτυξη ο κ. Τσακαλώτος. Και μας λέει ότι αυτός είναι ο τρόπος και ο δρόμος με τον οποίο…","ΜΑΥΡΟΥΔΗΣ ΒΟΡΙΔΗΣ",69
"105438"," Αυτό κάνετε τόσα χρόνια; Στους κομματικούς φίλους μοιράζατε τα λεφτά;","ΠΑΝΑΓΙΩΤΗΣ ΛΑΦΑΖΑΝΗΣ",279
"105439"," Μάλιστα, κύριε. Είναι τα προβλήματα του κρατισμού. Μη μας κάνετε αυτήν τη κριτική, γιατί αυτή ακριβώς είναι που σας λέω, ότι κατηγορείτε το παλαιό…","ΜΑΥΡΟΥΔΗΣ ΒΟΡΙΔΗΣ",69
"105440"," Τι έγινε με τις τράπεζες; Απαντήστε σε αυτό.","ΕΥΚΛΕΙΔΗΣ ΤΣΑΚΑΛΩΤΟΣ",510
"105441"," Κύριε Τσακαλώτε, ακούστε. Είναι αυτό που πολύ ωραία είπε ο κύριος Πρωθυπουργός: Έχει πλάκα που μας κάνουν αυτή την κριτική οι «Μαυρογιαλούροι» του ΣΥΡΙΖΑ! Έχει πλάκα!
(Χειρoκροτήματα από την πτέρυγα της Νέας Δημοκρατίας)
Είναι αυτό που ωραία είπε ο Πρωθυπουργός. Γιατί; Διότι εσείς που κομίζετε το νέο -ως νέο παρεμπιπτόντως, κυρίες και κύριοι συνάδελφοι, είναι η κοινωνική οικονομία, είναι οι συνεταιριστικές τράπεζες, είναι οι διάφορες κοινωνικές ενώσεις και συνεταιρισμοί…","ΜΑΥΡΟΥΔΗΣ ΒΟΡΙΔΗΣ",69
"105442"," Τους συνεταιρισμούς.","ΦΩΤΕΙΝΗ ΠΙΠΙΛΗ",430
"105443"," Αυτό είναι το νέο. Έχουμε εμπειρία  του νέο στον κόσμο. Έχουμε εμπειρία χρεοκοπίας αυτού του νέου στον κόσμο. Έχουμε εμπειρία του πώς χαθήκαν τα λεφτά των ανθρώπων από αυτό το νέο.
Όμως λέω εγώ τώρα, η πλάκα ποια είναι; Διότι όντως έχει πλάκα. Η πλάκα είναι ότι εδώ, ενώ εμείς αναγνωρίζουμε ως λάθος μας, κάνοντας την αυτοκριτική μας, ότι ανεχτήκαμε τη δική σας επιρροή ιδεών και δεν σταθήκαμε αρκετά σθεναρά απέναντι σε αυτήν την επιρροή όλα αυτά τα χρόνια -αυτό είναι η αυτοκριτική μας- εσείς σήμερα έρχεστε και υπερασπίζεστε ό,τι το αντιδραστικότερο, ό,τι το παλαιότερο, ό,τι το χειρότερο, ό,τι το αναχρονιστικότερο υπάρχει σε αυτήν την κοινωνία. 
(Χειρoκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"105444"," Φοβερό επιχείρημα! 
(Θόρυβος – Διαμαρτυρίες από την πτέρυγα του ΣΥΡΙΖΑ)","ΔΗΜΗΤΡΙΟΣ ΣΤΡΑΤΟΥΛΗΣ",485
"105445"," Εμείς, λοιπόν, σήμερα, το παλαιό πολιτικό σύστημα, φέρνουμε το νέο σε αυτόν τον τόπο μέσα από μία έμπρακτη διαδικασία αλλαγής πορείας. Κι έρχεστε εσείς να εκπροσωπήσετε ό,τι χειρότερο υποτίθεται υπάρχει, την πιο μαύρη αντίδραση και πράγματι τα πλέον αγκυλωμένα συνδικαλιστικά συντεχνιακά συμφέροντα. Εξ ου και η κριτική σας στις ρυθμίσεις για την απελευθέρωση της αγοράς. 
Για δικαιολογήστε μας, παρεμπιπτόντως, γιατί για παράδειγμα δεν πρέπει να ζυγίζεται το ψωμί; Να μας δικαιολογήσετε γιατί αντιδράτε.","ΜΑΥΡΟΥΔΗΣ ΒΟΡΙΔΗΣ",69
"105446"," Έλα ντε!
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΦΩΤΕΙΝΗ ΠΙΠΙΛΗ",430
"105447"," Μπορώ να έχω ένα δύο λεπτά κύριε Πρόεδρε;","ΜΑΥΡΟΥΔΗΣ ΒΟΡΙΔΗΣ",69
"105448"," Βεβαίως, όπως είχε και ο κύριος Λαφαζάνης.","ΑΘΑΝΑΣΙΟΣ ΜΠΟΥΡΑΣ",350
"105449"," Εφόσον το εγκρίνει ο συνάδελφος σας στην ίδια περιφέρεια.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105450"," Α, ο κ. Μπούρας.","ΜΑΥΡΟΥΔΗΣ ΒΟΡΙΔΗΣ",69
"105451"," Όσο θέλεις έχεις. Μέχρι αύριο!","ΝΙΚΟΛΑΟΣ ΒΟΥΤΣΗΣ",75
"105452"," Τώρα μπαίνει στο ψητό!","ΠΑΝΑΓΙΩΤΗΣ ΛΑΦΑΖΑΝΗΣ",279
"105453"," Θα φέρω και μία ζυγαριά!","ΔΗΜΗΤΡΙΟΣ ΣΤΡΑΤΟΥΛΗΣ",485
"105454"," Πάντως, εμείς οι παλαιότεροι χαιρόμαστε που υπάρχει αυτήν η ιδεολογική αντιπαράθεση, γιατί είναι καλό και καταλαβαίνει και ο κόσμος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105455"," Ο κιμάς κόπτεται παρουσία του πελάτου!","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"105456"," Αυτό τώρα δεν είναι ιδεολογική αντιπαράθεση. 
Συνεχίστε, κύριε Βορίδη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105457"," Κύριε Πρόεδρε, να υποθέσω ότι έχω την άδειά σας.
Μπορείτε λοιπόν να μας εξηγήσετε, για παράδειγμα, τη σκοπιμότητα των περιορισμών των αποστάσεων για την ίδρυση ενός φαρμακείου; Μπορείτε να μας την εξηγήσετε; Ποιος σοφός εγκέφαλος, για παράδειγμα, αποφάσισε ότι μπορεί να ξέρει καλύτερα…","ΜΑΥΡΟΥΔΗΣ ΒΟΡΙΔΗΣ",69
"105458"," Ρωτήστε τον κ. Λοβέρδο. Χθες τα είπε αναλυτικά.","ΝΙΚΟΛΑΟΣ ΒΟΥΤΣΗΣ",75
"105459"," Εντάξει. Ο καθένας έχει την άποψή του. Εγώ να μην πω τη δική μου;","ΜΑΥΡΟΥΔΗΣ ΒΟΡΙΔΗΣ",69
"105460"," Τα είπε αναλυτικά για την πρωτεύουσα και για το πού θα πάει το φαρμακείο.","ΝΙΚΟΛΑΟΣ ΒΟΥΤΣΗΣ",75
"105461"," …από τον ενδιαφερόμενο, από αυτόν ο οποίος νοιάζεται για το πώς θα εξελιχθεί η δουλειά του, ποια είναι η καλύτερη αγορά για να βάλει το κατάστημά του. Δεν το ξέρει ο φαρμακοποιός, αλλά ο γραφειοκράτης του Υπουργείου που μετράει με μεζούρα τις αποστάσεις. Αυτός το ξέρει καλύτερα από εκείνον!","ΜΑΥΡΟΥΔΗΣ ΒΟΡΙΔΗΣ",69
"105462"," Γι’ αυτό παραιτήθηκε χθες….","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"105463"," Μπορείτε να μας εξηγήσετε –πού είναι ο κ. Τσακαλώτος;- μία ωραία σκέψη του κ. Τσακαλώτου; Λέει ο κ. Τσακαλώτος. Μα, δεν είναι δυνατόν. Αντιμετωπίζετε τα πάντα ως προϊόν. Το φάρμακο είναι προϊόν. Το βιβλίο είναι προϊόν.","ΜΑΥΡΟΥΔΗΣ ΒΟΡΙΔΗΣ",69
"105464"," Εμπόρευμα;","ΜΑΡΙΑ ΔΙΑΚΑΚΗ",129
"105465"," Ως εμπόρευμα;","ΜΑΡΙΑ ΜΠΟΛΑΡΗ",347
"105466"," Είπατε εμπόρευμα; Είτε εμπόρευμα είτε προϊόν, το ίδιο είναι. Ως εμπόρευμα, λοιπόν! Δεν θα τα χαλάσουμε εκεί.","ΜΑΥΡΟΥΔΗΣ ΒΟΡΙΔΗΣ",69
"105467"," Δεν είναι το ίδιο πράγμα.","ΜΑΡΙΑ ΔΙΑΚΑΚΗ",129
"105468"," Αντιμετωπίζετε το βιβλίο ως εμπόρευμα. Το φάρμακο ως εμπόρευμα. Να υποθέσω ότι στον ιδανικό κόσμο του ΣΥΡΙΖΑ όλα τα βιβλία θα χορηγούνται δωρεάν. Δεν θα έχουν εμπορευματική αξία.","ΜΑΥΡΟΥΔΗΣ ΒΟΡΙΔΗΣ",69
"105469"," Δωρεάν!","ΠΑΝΑΓΙΩΤΗΣ ΛΑΦΑΖΑΝΗΣ",279
"105470"," Να υποθέσω, επίσης, ότι σ’ αυτόν τον όμορφο κόσμο και εφόσον και τα φάρμακα δεν είναι εμπορεύματα, θα χορηγούνται και αυτά δωρεάν. Κάποια προβληματάκια έχετε με τη φαρμακευτική δαπάνη, αλλά δεν βαριέσαι! Μερικά δισεκατομμύρια είναι, τα ξεπερνάμε! Είναι λεπτομέρειες για την Αριστερά αυτά τα ψιλοζητήματα!
(Χειροκροτήματα από την πτέρυγα της Νέας Δημοκρατίας)
Άρα, λοιπόν, εδώ και όσον αφορά το συγκεκριμένο, μπορείτε να πάρετε μία θέση; Είτε είναι εμπόρευμα, είτε δεν είναι εμπόρευμα, είτε είναι και τα δύο, είναι πνευματικό δημιούργημα που προφανώς έχει μια εμπορική αξία. Το βιβλίο και οι δημιουργοί περιμένουν να πάρουν τα χρήματά τους, όπως και οι εκδότες τα δικά τους. Όμως, κυρίως το κοινό πρέπει να έχει ακριβό ή φθηνό βιβλίο; Ο έρμος ο αναγνώστης τι πρέπει να έχει; Ακριβό ή φθηνό βιβλίο; Και σ’ αυτό τι μας απαντά εμμέσως ο κ. Τσακαλώτος; Μας απαντάει «ακριβό βιβλίο προτιμώ, γιατί εγώ έχω τις δικές μου προτεραιότητες να υπηρετήσω». Πράγματι, λοιπόν, έχουμε διαφωνία. Εμείς θέλουμε και φθηνό φάρμακο…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΜΑΥΡΟΥΔΗΣ ΒΟΡΙΔΗΣ",69
"105471"," Το φάρμακο δεν είναι εμπόρευμα, κύριε Βορίδη. Το καταλαβαίνετε; Το φάρμακο είναι κοινωνικό αγαθό! Δεν μπορείτε να το συγκαταλέγετε εκεί!
(Θόρυβος-διαμαρτυρίες στην Αίθουσα)","ΜΑΡΙΑ ΔΙΑΚΑΚΗ",129
"105472"," …και φθηνό γάλα και φθηνό βιβλίο, γιατί κοιτάμε τον καταναλωτή και όχι τα συμφέροντα. Κοιτάμε τον καταναλωτή και όχι τα συμφέροντα και μου αρέσει που χτυπάτε τα χεράκια σας!","ΜΑΥΡΟΥΔΗΣ ΒΟΡΙΔΗΣ",69
"105473"," Ποιο λαό κοιτάτε, μωρέ;","ΜΑΡΙΑ ΔΙΑΚΑΚΗ",129
"105474"," Ολοκληρώνοντας, κύριε Πρόεδρε, θα ήθελα να πω ότι προφανώς…","ΜΑΥΡΟΥΔΗΣ ΒΟΡΙΔΗΣ",69
"105475"," Σας παρακαλώ, κύριοι συνάδελφοι! Καλά ήμασταν μέχρι τώρα! Σας παρακαλώ, κυρία συνάδελφε!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105476"," Εγώ σας παρακαλώ, κύριε Πρόεδρε! Φαρμακοποιός είστε και αυτά τα ξέρετε πολύ καλύτερα. Δεν μπορεί να μας λέει ότι το φάρμακο είναι εμπόρευμα!","ΜΑΡΙΑ ΔΙΑΚΑΚΗ",129
"105477"," Όσο καλός φαρμακοποιός και να είμαι, δεν μπορώ να δώσω φάρμακα σε όλους. Ήσυχα!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105478"," Κύριε Πρόεδρε, είναι ενδιαφέρουσα η παρατήρηση της συναδέλφου, διότι εδώ η κυρία συνάδελφος θεωρεί ότι παρίσταστε ως φαρμακοποιός. Θεωρεί ότι εδώ παρίσταστε όχι ως Βουλευτής και εκπρόσωπος του έθνους, αλλά ως φαρμακοποιός! 
(Χειροκροτήματα από την πτέρυγα της Νέας Δημοκρατίας)
Έχετε υποχρέωση να είστε φαρμακοποιός εδώ, κύριε Πρόεδρε και όχι Βουλευτής!","ΜΑΥΡΟΥΔΗΣ ΒΟΡΙΔΗΣ",69
"105479"," Και ως Βουλευτής και ως φαρμακοποιός εδώ μέσα….","ΜΑΡΙΑ ΔΙΑΚΑΚΗ",129
"105480"," Εμείς λοιπόν κυρίες και κύριοι συνάδελφοι, κοιτάμε το έθνος, κοιτάμε την ελευθερία του, κοιτάμε το λαό και όχι τις συντεχνίες που υπηρετείτε!","ΜΑΥΡΟΥΔΗΣ ΒΟΡΙΔΗΣ",69
"105481"," Ποιο λαό κοιτάτε, μωρέ;","ΜΑΡΙΑ ΔΙΑΚΑΚΗ",129
"105482"," Και γι’ αυτό προχωράμε χωρίς εσάς για μία ακόμα φορά! 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"105483"," Κύριε Πρόεδρε, θα ήθελα το λόγο.","ΕΥΚΛΕΙΔΗΣ ΤΣΑΚΑΛΩΤΟΣ",510
"105484"," Μισό λεπτό, κύριε Τσακαλώτο. 
Μπορεί να είμαι φαρμακοποιός –και είναι τιμή μου, γιατί έφτασα  εδώ που έφτασα, αφού μου έδωσε αυτήν τη δυνατότητα το λειτούργημα του φαρμακοποιού- αλλά είναι βέβαιο ότι πάνω από το λειτούργημα του φαρμακοποιού, βάζω την Ελλάδα, όπως το κάνουν και όλοι οι συνάδελφοι.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105485"," Και εμείς επίσης, κύριε Πρόεδρε!","ΜΑΡΙΑ ΔΙΑΚΑΚΗ",129
"105486"," Κύριε Πρόεδρε….","ΕΥΚΛΕΙΔΗΣ ΤΣΑΚΑΛΩΤΟΣ",510
"105487"," Κύριε Τσακαλώτο, δεν έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105488"," Επί προσωπικού, κύριε Πρόεδρε.","ΕΥΚΛΕΙΔΗΣ ΤΣΑΚΑΛΩΤΟΣ",510
"105489"," Δεν έγινε τίποτα. Δεν υπήρξε ούτε μία αναφορά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105490"," Επιτρέψτε μου να εξηγήσω τι είναι το προσωπικό. Αναφέρθηκε δεκαπέντε φορές στο πρόσωπό μου!","ΕΥΚΛΕΙΔΗΣ ΤΣΑΚΑΛΩΤΟΣ",510
"105491"," Μα και ο κ. Τσακαλώτος είπε το όνομα του κυρίου Βορίδη, κύριε Πρόεδρε! Δεν υπάρχει κανένα προσωπικό!","ΑΘΑΝΑΣΙΟΣ ΜΠΟΥΡΑΣ",350
"105492"," Ο καθένας έχει το προσωπικό του!","ΑΘΑΝΑΣΙΟΣ ΝΤΑΒΛΟΥΡΟΣ",366
"105493"," Επιτρέψτε μου. Η αντιπαράθεση που έγινε και από μέρους σας –ενώ δεν είχατε τον λόγο, αλλά επειδή μιλούσατε σωστά, δεν σας τον αφαίρεσα- ήταν σε πολύ υψηλό επίπεδο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105494"," Επιτρέψτε μου, κύριε Πρόεδρε, για ένα λεπτό. Θα είχα τελειώσει τώρα.","ΕΥΚΛΕΙΔΗΣ ΤΣΑΚΑΛΩΤΟΣ",510
"105495"," Ένα λεπτό, κύριε Τσακαλώτο!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105496"," Θα πάω πιο κάτω. Σαράντα πέντε δευτερόλεπτα, κύριε Πρόεδρε!","ΕΥΚΛΕΙΔΗΣ ΤΣΑΚΑΛΩΤΟΣ",510
"105497"," Ορίστε, κύριε Τσακαλώτο, έχετε ένα λεπτό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105498"," Όσον αφορά τον κ. Βορίδη, ο οποίος είπε το όνομά μου καμμιά δεκαπενταριά φορές, θα ήθελα να πω ότι μετά από αυτές τις αναφορές και αυτόν τον εκνευρισμό, δεσμεύομαι να μην ξαναμιλήσω για το σχολείο του, το κολέγιό του, γιατί αυτό φαίνεται ότι δεν μπορεί να το αντέξει. 
Σας ευχαριστώ πολύ.","ΕΥΚΛΕΙΔΗΣ ΤΣΑΚΑΛΩΤΟΣ",510
"105499"," Και εμείς ευχαριστούμε.
Ο Κοινοβουλευτικός Εκπρόσωπος του Πανελλήνιου Σοσιαλιστικού Κινήματος, ο συμπατριώτης μας Βουλευτής Κοζάνης κ. Κουκουλόπουλος έχει το λόγο. 
Κάποιοι έχουν ένσταση στο αν οι Κοζανίτες είναι –λέει- Μακεδόνες. Είναι και με κεφαλαία!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"105500"," Ευχαριστώ, κύριε Πρόεδρε. 
Στο τέλος καλοκαιριού του 2011, κυρίες και κύριοι συνάδελφοι, ο Αντιπρόεδρος της Κυβέρνησης τότε και τώρα, Υπουργός Οικονομικών τότε, Υπουργός Εξωτερικών τώρα και Πρόεδρος του ΠΑΣΟΚ τώρα, Ευάγγελος Βενιζέλος μιλώντας στην Εθνική Αντιπροσωπεία για το νομοσχέδιο με τίτλο «Ενισχυμένα μέτρα εποπτείας και εξυγίανσης πιστωτικών ιδρυμάτων και ρύθμιση θεμάτων του χρηματοπιστωτικού χαρακτήρα…», κάνοντας μια ολοκληρωμένη αναφορά στο σύνθετο θέμα της ανακεφαλαιοποίησης των τραπεζών κ.ο.κ., είχε ολοκληρώσει την ομιλία του –διαβάζω αυτολεξεί και είναι καλό να ακούσουν όλοι οι άλλοι συνάδελφοι- ως εξής: 
«Δείτε, κυρίες και κύριοι συνάδελφοι, πόσες παραμέτρους έχει το σύστημα που καλούμαστε να διαχειριστούμε. Είναι εύκολο; Όχι δεν είναι καθόλου εύκολο, είναι πάρα πολύ δύσκολο. Πώς το αντιμετωπίζει αυτό κάνεις; Το αντιμετωπίζει συμβατικά, το αντιμετωπίζει με αντιπολιτευτικό και συνδικαλιστικό λόγο; Είναι μια επιλογή. Ας την κάνουν όσοι θέλουν. 
Εμείς, κάνουμε μια άλλη επιλογή. Είναι εύκολη αυτή η επιλογή για την Κυβέρνηση; Είναι πάρα πολύ δύσκολη. Είναι εύκολη αυτή η επιλογή για τους Βουλευτές του ΠΑΣΟΚ; Ακόμα δυσκολότερη. Γιατί ο Πρωθυπουργός και τα μέλη της Κυβέρνησης είναι προβεβλημένα στελέχη και επώνυμα. Ο Πρωθυπουργός ταυτίζεται με αυτήν τη ιστορική περίοδο της χώρας. 
Εγώ, ως Υπουργός Οικονομικών, κάνω ότι μπορώ για να αντεπεξέλθω σε ένα εθνικό καθήκον. Οι Βουλευτές που σηκώνουν το βάρος αυτής της εντολής και αυτών των δύσκολων αποφάσεων, μπορεί να μη διεκδικούν μια θέση στην ιστορία της χώρας, αλλά μια θέση αξιοπιστίας και τιμής στις περιφέρειές τους, στο περιβάλλον τους, στην οικογένειά τους και κυρίως διεκδικούν να έχουν ήσυχη και καθαρή τη συνείδησή τους.
Κυρίες και κύριοι συνάδελφοι, δεν υπάρχει τίποτα πιο σημαντικό από τη συνείδηση οποιουδήποτε πολίτη, από το να έχεις βοηθήσει στη σωτηρία της χώρας. Αυτό δεν κρίνεται με πολιτικούς, εκλογικούς και συγκυριακούς όρους. Αυτό κρίνεται με όρους ιστορικούς. Αυτός είναι ο πόλεμος της γενιάς μας. Και τον πόλεμο της γενιάς μας πρέπει να τον κερδίσουμε και θα τον κερδίσουμε». 
Έτσι έκλεινε ο Αντιπρόεδρος και Πρόεδρος του ΠΑΣΟΚ την ομιλία του –ως Υπουργός, ξαναλέω, της τότε κυβέρνησης Παπανδρέου, μιλώντας για τα χρηματοπιστωτικά ιδρύματα στις αρχές του Σεπτεμβρίου του 2011. 
Σήμερα, η Κοινοβουλευτική Ομάδα του ΠΑΣΟΚ είναι εδώ παρούσα, αποδεκατισμένη, βαριά τραυματισμένη και πληγωμένη, αλλά παρούσα. Σήμερα κοιτάμε όχι μόνο τους συναδέλφους μας μέσα στην Εθνική Αντιπροσωπεία, αλλά όλους τους πολίτες στα μάτια και κάνουμε το δικό μας απολογισμό, δίνουμε  λογαριασμό στους πολίτες. Ναι, έχουμε πολύ δρόμο ακόμα. Ναι, έχει πολλές στροφές και δυσκολίες ο δρόμος, αλλά τον πόλεμο τον κερδίσαμε. Αυτός είναι ο δικός μας ο απολογισμός. Ας κάνει ο καθένας το δικό του απολογισμό. 
Υπάρχει τέτοια σιγουριά, για να μιλάμε έτσι; Φυσικά. Η χώρα με την ψήφο της Εθνικής Αντιπροσωπείας σήμερα το βράδυ κάνει μία μεγάλη στροφή για να βγει οριστικά από την κρίση και να βγει στις αγορές. Και από μόνη της αυτή η εξέλιξη δικαιώνει αυτήν την οπτική. Αυτή η στροφή σηματοδοτείται από έξι συγκεκριμένα σημεία. 
Πρώτον, από το πρωτογενές πλεόνασμα που πολλοί αμφισβητούσαν και όμως είναι πραγματικότητα και μάλιστα έχουμε κατανομή και σε αποπληρωμή χρέους και σε πληρωμή ληξιπροθέσμων και κοινωνικό μέρισμα. Αναφέρθηκε αναλυτικά ο εισηγητής συνάδελφος κ. Κωνσταντινόπουλος. 
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Επιτρέψτε μου, όμως, να πω ότι αυτός ο πρωτοφανής δρόμος που έχει διανύσει δημοσιονομικά η χώρα και αποτιμάται σε 28 δισεκατομμύρια -25 δισεκατομμύρια έλλειμμα μάς παρέδωσε η Νέα Δημοκρατία του κ. Καραμανλή και 3 δισεκατομμύρια πλεόνασμα έχει σήμερα το δημόσιο ταμείο- επετεύχθη κατά τα είκοσι πέντε εικοστά όγδοα από τις αποφάσεις που μόνο το ΠΑΣΟΚ σήκωσε με τις κυβερνήσεις του Γιώργου Παπανδρέου και του Λουκά Παπαδήμου. Αυτή είναι η πραγματικότητα.  
(Θόρυβος στην Αίθουσα από την πτέρυγα της Νέας Δημοκρατίας)
Ο κ. Βορίδης τώρα δεν ακούει. Δεν συμφέρει. 
Δεύτερον, από τον Οκτώβρη είχαμε πει, όσο και αν ενοχλεί, ότι δεν πρόκειται να δεχθούμε άλλα μέτρα. Λοιδορηθήκαμε, αμφισβητηθήκαμε και, όμως, σήμερα είναι η πραγματικότητα. 
Τρίτον, οι υποκριτές που αμφισβητούσαν το PSI και το κούρεμα του χρέους σήμερα οδύρονται για τη βιωσιμότητα του χρέους. Ας ακούσουν τι λέει ο υπεύθυνος Ευρωπαίος κ. Ρέγκλινγκ, που προΐσταται του Ευρωπαϊκού Μηχανισμού Σταθερότητας: «Υπάρχουν χειρισμοί, για να αποκλιμακωθεί περαιτέρω το χρέος και έχει μία συγκεκριμένη ταυτότητα και φυσιογνωμία το χρέος.». Θα επανέλθουμε επ’ αυτού αργότερα. 
Τέταρτον, σήμερα ολοκληρώνεται η ανακεφαλαιοποίηση των τραπεζών. Αλήθεια, όλες οι πτέρυγες της Βουλής, των σημερινών κυβερνητικών εταίρων συμπεριλαμβανομένων, δεν νιώθουν την ανάγκη να ζητήσουν μία συγγνώμη για όσα μας καταλόγιζαν, όταν μόνοι μας ψηφίζαμε τον Σεπτέμβρη του 2011 την ανακεφαλαιοποίηση των τραπεζών με κοινές μετοχές; 
Όταν ψηφίζαμε το PSI και τα 50 δισεκατομμύρια για τις τράπεζες, όλοι –η Νέα Δημοκρατία είχε ψηφίσει μαζί μας τον Φλεβάρη, η μισή ή μάλλον όση είχε απομείνει Νέα Δημοκρατία του ’12- μας έλεγαν ότι χαρίζουμε λεφτά στους τραπεζίτες. Σώσαμε 170 δισεκατομμύρια καταθέσεις και το τελικό κόστος θα είναι λιγότερο από 15 δισεκατομμύρια ευρώ. Όλα τα άλλα επιστρέφουν στα κρατικά ταμεία. Κανένας σε αυτήν την Αίθουσα δεν έχει ανάγκη να κάνει αυτοκριτική;
Μα το νέο πολιτικό σύστημα, το οποίο με εκκωφαντικό θόρυβο δημιουργήθηκε στην πλατεία και στην Αίθουσα, σε αυτές τις εικασίες βασίστηκε για να αποτυπώσει το νέο λόγο, τον λυτρωτικό για την Ελλάδα! Δεν νιώθει την ανάγκη να κάνει μία αποτίμηση και να ζητήσει και μία συγγνώμη για όλες τις εικασίες που αποδείχθηκαν μία απλή αυτοεκπληρούμενη προφητεία ψευδέστατη;
Η χώρα βγαίνει από την ύφεση και μπαίνει στην ανάπτυξη. Η χώρα το 2010 στις επίσημες εκθέσεις του ΟΟΣΑ έχει την πρώτη θέση στις διαρθρωτικές αλλαγές. Δεν την έχει, κύριε Υπουργέ, μόνο φέτος ή με αυτό το νομοσχέδιο. Από το 2010 οι εκθέσεις του ΟΟΣΑ και μία σειρά έγκυρων διεθνών οίκων επιβεβαιώνουν ότι το 2010, το 2011, το 2012, το 2013 και, φυσικά, το 2014 η χώρα για πέντε χρόνια βρίσκεται στην πρωτοπορία των διαρθρωτικών αλλαγών. Αυτά, για να βάζουμε τα πράγματα στη θέση τους! 
Αυτή η προσπάθεια, λοιπόν, που μας επιτρέπει σήμερα να μπούμε, κοιτώντας, όπως είπα, τους πολίτες στα μάτια, γιατί έχουν πιάσει τόπο οι θυσίες τους, καθαρά πολιτικά δικαιώνει πρώτα απ’ όλα το ΠΑΣΟΚ και τους Βουλευτές του, την ηρωική Κοινοβουλευτική Ομάδα που και τότε και τώρα «σήκωσε» για μεγάλο διάστημα μόνη της αυτήν την προσπάθεια. 
Εμείς δεν είμαστε μίζεροι. Αναγνωρίζουμε ότι η Νέα Δημοκρατία εδώ και είκοσι μήνες συμμετέχει σε αυτήν την προσπάθεια. Αναγνωρίζουμε ότι συμμετείχε και η ΔΗΜΑΡ ένα δωδεκάμηνο. Ας αναγνωρίσουν όμως και οι άλλοι ότι αυτήν την προσπάθεια την ξεκινήσαμε μόνοι, ολομόναχοι! Και δεν ζητάμε δικαίωση για το παρελθόν. Θα μιλήσω και για το σήμερα και για το αύριο στη συνέχεια. Απλώς θέλω να πω ότι αυτήν την έκβαση αυτού του πολέμου της δικής μας γενιάς δεν την χαρίζουμε σε κανένα! Και εάν κάποιοι νομίζουν ότι το ΠΑΣΟΚ έβαλε πλάτη και θυσιάστηκε πολιτικά, για να ανοίξει ο δρόμος για κάποιους άλλους, πλανώνται πλάνη οικτρά. 
Είμαστε εδώ με όπλο τη δικιά μας αλήθεια. Αυτή απεδείχθη και η μόνη –δυστυχώς ή ευτυχώς- αλήθεια για τους Έλληνες πολίτες και τον ελληνικό λαό που έχει δικαιωθεί ήδη. Και θα δικαιωθεί και από τον ιστορικό του μέλλοντος. Γιατί η δικιά μας στρατηγική είναι αυτή που εφαρμόζεται από την αρχή της κρίσης μέχρι και σήμερα που μιλάμε. Και αυτό δεν απομειώνει καθόλου την προσπάθεια και την πλάτη που έχει βάλει ο καθένας και η καθεμιά σε οποιαδήποτε περίοδο αυτής της τετραετούς προσπάθειας.
Σ’ αυτά τα τέσσερα χρόνια πύκνωσε πολύ ο χρόνος. Γεννήθηκε και νέο πολιτικό σύστημα, όπως είπα, βασισμένο σε μια εικασία που απεδείχθη ψευδέστατη. Σήμερα, όμως, αυτό το πολιτικό σύστημα αμήχανο, διότι δεν υπάρχουν νέα μέτρα, δεν υπάρχει νέο μνημόνιο, η χώρα βγαίνει στις αγορές, δεν μπορεί να αρθρώσει λόγο. Ούτε μια ένσταση αντισυνταγματικότητας δεν μπορεί να κάνει σήμερα. Για άλλα είχε ετοιμαστεί. Για αλλού κινήσανε κι αλλού η ζωή τους πάει.
Θέλω, όμως, κυρίες και κύριοι συνάδελφοι, ολοκληρώνοντας να θέσω δίκην ερωτημάτων κάποια κρίσιμα ζητήματα, τα οποία αφορούν το από δω και πέρα. Γιατί η χώρα απέφυγε την άτακτη χρεοκοπία, παρέμεινε στη ζώνη του ευρώ, κράτησε όρθιο το τραπεζικό της σύστημα, έχει πρωτογενές πλεόνασμα και προγραμματίζει την έξοδό της στις αγορές. Τώρα πια πρέπει να μιλάμε μόνο για το εθνικό σχέδιο ανασυγκρότησης. Φτάνει η κουβέντα για το παρελθόν. Και να σας πω και κάτι; Η κουβέντα για το παρελθόν μόνο το ΠΑΣΟΚ θα δικαιώνει όσο κι αν σας ενοχλεί αυτό, όλους και όλες. Όμως, παρ’ ότι εμείς είμαστε οι πρώτοι και οι κατ’ εξοχήν δικαιωμένοι από μία τέτοια συζήτηση, δεν επιδιώκουμε και δεν επιθυμούμε μια τέτοια συζήτηση. Οι πολίτες και κυρίως η νέα γενιά έχουν ανάγκη να ακούσουν προτάσεις για το σήμερα και το αύριο. Δίκην ερωτημάτων λοιπόν αναφέρω μερικές θέσεις.
Μπορεί κανένας να φανταστεί μια νέα Ελλάδα, μια νέα ευημερία, που δεν θα έχει στον πυρήνα της την έννοια της δικαιοσύνης και πρώτα απ’ όλα στη φορολογία; Και ποιος μπορεί να μιλήσει σ’ αυτήν τη χώρα και σ’ αυτήν την Αίθουσα για φορολογική δικαιοσύνη, παρακάμπτοντας τα μέτρα που μόνη της η Κοινοβουλευτική Ομάδα του ΠΑΣΟΚ ψήφισε; Από την άρση του τραπεζικού απορρήτου μέχρι και την αρχή για το ξέπλυμα μαύρου χρήματος και πάει λέγοντας. Μόνοι μας και μάλιστα σε ονομαστικές ψηφοφορίες. Καλά είναι τα λόγια, καλύτερες οι πράξεις.
Δεύτερον, μπορεί κανένας να νοήσει και να πει ότι η Ελλάδα θα μπει σε ένα νέο ενάρετο κύκλο μιας ευημερίας βασισμένης σε πιο σίγουρα θεμέλια, χωρίς να καλύψει το τεράστιο, το απόλυτο κενό που τη χωρίζει από όλα τα ανεπτυγμένα κράτη στην ανθρωπότητα και ιδιαίτερα στην Ευρώπη, που ακούει στο όνομα «κράτος», χωρίς το όπλο, το εργαλείο του σύγχρονου κράτους; Και πώς μπορεί να οικοδομηθεί ένα σύγχρονο κράτος, χωρίς την έννοια του κρατικού υπαλλήλου –νόμος 4024, Νοέμβριος του 2011- χωρίς την απόλυτη κυριαρχία του ΑΣΕΠ, χωρίς τη «Διαύγια»; Όλοι οι νόμοι μόνο με την ψήφο του ΠΑΣΟΚ. Ποιος μπορεί να εννοήσει διαφορετικά και να μας πει πώς αλλιώς γίνεται η ανασυγκρότηση του κράτους;
Τρίτον, μπορεί κανένας να μιλήσει σοβαρά σ’ αυτή την Αίθουσα και έξω από αυτή για μια νέα ευημερία, για μία νέα Ελλάδα, που δεν θα ανατρέπει τη βασική διαρθρωτική ανισορροπία της χώρας, η οποία αποτυπώνεται στην υπερσυγκέντρωση πλούτου, δύναμης και ανθρώπων στο Λεκανοπέδιο και την εγκατάλειψη της υπαίθρου; Αυτή την ανισορροπία πρέπει να την ανατρέψουμε. Θεμέλιοι λίθοι για μια τέτοια προσπάθεια; Να αγαπήσουμε ξανά την εργασία. Να απαλλαγούμε από τις λογικές «όλα τα κιλά, όλα τα λεφτά». Να δούμε τι γίνεται στη νέα γεωργία σε όλη την Ελλάδα. Μιλάμε για το γάλα. Στην πατρίδα του κ. Σαχινίδη η «ΘΕΣΓΑΛ» κάνει θαύματα. Και στην πατρίδα τη δικιά μου το κατσικίσιο γάλα από διακόσιους πενήντα κτηνοτρόφους πωλείται 0,73 λεπτά. Και αναζητούνται άλλες τριακόσιες πενήντα κτηνοτροφικές μονάδες. Αυτές είναι οι προοπτικές που ανοίγονται. Τώρα, αν ο κ. Τσακαλώτος, επειδή εμείς –Ελασσόνα και Κοζάνη- ανήκουμε στις νέες χώρες, νομίζει ότι δεν ενσωματωθήκαμε ακόμη στον εθνικό κορμό, έχουμε εκατόν δύο χρόνια που είμαστε κι εμείς μέρος του εθνικού κορμού.
Στη νέα γεωργία πρέπει να κοιτάξουμε. Και να βάλουμε τέλος στις διαδηλώσεις στο κέντρο της Αθήνας για να λειτουργούν οι λωρίδες για τα λεωφορεία.
Το Λεκανοπέδιο πρέπει να έχει σε δέκα χρόνια ένα εκατομμύριο λιγότερους κατοίκους -γιατί η χώρα θα έχει κάνει παραγωγική ανασυγκρότηση- και δέκα εκατομμύρια παραπάνω επισκέπτες. Αυτοί είναι εθνικοί στόχοι που βασίζουν ένα νέο εθνικό όραμα για την ανάπτυξη. Όμως ποιος μιλάει γι’ αυτά εκτός από εμάς; 
Μπορεί να εννοήσει κανείς ένα νέο εθνικό σχέδιο ανασυγκρότησης που δεν θα βάζει στο επίκεντρο τη δικαιοσύνη και την απλούστευση των δομών της και των αποφάσεών της; Η Παγκόσμια Τράπεζα το 2012 αναφέρει στην έκθεσή της ότι το 50% του ελλείματος ανταγωνιστικότητας της χώρας οφείλεται στην αργή απονομή δικαιοσύνης. 
Τότε μας σταμάτησε η Νέα Δημοκρατία και ο Λαϊκός Ορθόδοξος Συναγερμός. Το θυμάται ο κ. Βορίδης. Αντέδρασαν στο Υπουργικό Συμβούλιο και δεν μας άφησαν να περάσουμε τον νόμο με τον οποίο απλουστεύαμε τις αποφάσεις και επιταχύναμε την απονομή δικαιοσύνης.","ΠΑΡΙΣ ΚΟΥΚΟΥΛΟΠΟΥΛΟΣ",245
"105501"," Ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105502"," Ολοκληρώνω, κύριε Πρόεδρε.
Μπορεί κανείς να εννοήσει το εθνικό σχέδιο ανασυγκρότησης χωρίς σύγχρονα εκπαιδευτικά ιδρύματα, μακριά από το νόμο Διαμαντοπούλου -όπως λέγεται- που ψηφίσαμε το Σεπτέμβριο του 2011; Μπορεί κανείς να εννοήσει μια νέα πραγματικότητα, μια νέα ευημερία χωρίς απελευθερωμένες συμπεριφορές, χωρίς απελευθέρωση επαγγελμάτων και άνοιγμα όλων των αγορών; 
Υπάρχουν ελλείμματα. Ναι, πρέπει να βρούμε μέτρα με τα οποία θα ευνοούμε τις συνέργειες των νέων επιστημόνων. Έχουμε έλλειμμα σε αυτό. Αυτός είναι ένας πραγματικός διάλογος. Αυτόν το διάλογο χρειάζεται η χώρα και κυρίως η νέα γενιά σήμερα, όχι οιμωγές, κραυγές και πολιτική, με μια λέξη. Γιατί έχει καταλάβει η κραυγή το δημόσιο χώρο και το δημόσιο διάλογο και η χώρα έχει ανάγκη να καταλάβει το δημόσιο χώρο ξανά ο πολιτικός λόγος.
Κυρίες και κύριοι συνάδελφοι, επειδή έγινε αναφορά στις δημοσκοπήσεις  από τον Κοινοβουλευτικό Εκπρόσωπο της Νέας Δημοκρατίας, θα ήθελα να πω το εξής. Σας το έχω πει πολλές φορές, αγαπητέ συνάδελφε -και σε σας και στον ΣΥΡΙΖΑ- ότι όλη αυτή η πόλωση που επιχειρείτε δεν οδηγεί πουθενά. 
Σας είπα πριν πολλούς μήνες ότι η πόλωση κινείται στο κατώφλι του 20%. Στις ευρωεκλογές είναι ακόμα παρακάτω. Δεν το βλέπετε; Αν θέλουμε να κάνουμε κάτι χρήσιμο και για το Κοινοβούλιο και για τη χώρα και κυρίως για τη νέα γενιά, είναι να αποκαταστήσουμε, όπως είπα, την κυριαρχία του πολιτικού λόγου στο δημόσιο χώρο. Είναι σίγουρο ότι θα είμαστε όλοι κερδισμένοι και πρώτα και πάνω από όλους οι πολίτες και κυρίως η νέα γενιά που με αγωνία μάς κοιτάζει στα μάτια και περιμένει μια κουβέντα αισιοδοξίας από εμάς.
Ευχαριστώ.
(Χειροκροτήματα από την πτέρυγα του ΠΑΣΟΚ)","ΠΑΡΙΣ ΚΟΥΚΟΥΛΟΠΟΥΛΟΣ",245
"105503"," Ευχαριστούμε κι εμείς. 
Ο κ. Μαριάς έχει τον λόγο.
Θυμίζω ότι ο χρόνος είναι δώδεκα λεπτά. Παρακαλώ, όσο μπορείτε να τον τηρήσετε για να μείνει χρόνος και για τους Βουλευτές. 
Κύριε Μαριά, προφανώς δεν το λέω για εσάς, αλλά ήδη είδα τον κατάλογο και είναι μεγάλες οι υπερβάσεις του χρόνου.
Ορίστε, κύριε Μαριά, έχετε τον λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, θα συμφωνήσω με την τελευταία παρατήρηση του κυρίου Κουκουλόπουλου, ότι πραγματικά οι νέοι παρακολουθούν αυτήν τη συζήτηση και μάλιστα με αγωνία -όπως και όλος ο ελληνικός λαός- και προφανώς προβληματίζονται πώς είναι δυνατόν μέσα σε ελάχιστο χρόνο αυτό εδώ το τεράστιο ανοσιούργημα να έχει μετατραπεί σε νομοσχέδιο που ενσωματώνει το νέο μνημόνιο. Δόθηκε την Παρασκευή το βράδυ, ξημερώματα Σαββάτου στη 1.00΄-1.30΄ στους Βουλευτές και τους καλέσατε να πουν τη γνώμη τους στην επιτροπή και στις αρμόδιες επιτροπές δώδεκα ώρες μετά. Προβληματίζονται, λοιπόν, εάν είχαν την ευκαιρία να διαβάσουν καν τι προβλέπουν αυτές οι διατάξεις. 
Είναι δεδομένο ότι οι νέοι προβληματίζονται για τη λειτουργία του Κοινοβουλίου, για το αν μπορεί αυτό το Κοινοβούλιο με τη διαδικασία του κατεπείγοντος μέσα σε ελάχιστο χρόνο και χωρίς τη συμμετοχή των Βουλευτών -ώστε να μπορούν να αρθρώσουν λόγο και να κάνουν κριτική- να φέρνει ένα σύστημα που περιέχει τρία άρθρα μόνο, αλλά χιλιάδες επιμέρους ανομοιογενείς ρυθμίσεις, τις οποίες θα πρέπει οι Βουλευτές κυρίως της κυβερνητικής μνημονιακής πλειοψηφίας να ψηφίσουν. Και τους κόβετε και το δικαίωμα να διαφοροποιηθούν έστω και σε επιμέρους άρθρα. Προβληματίζεται σίγουρα η νεολαία, κύριε Κουκουλόπουλε, αν είναι αυτή συνταγματική, νόμιμη, δημοκρατική λειτουργία του ελληνικού Κοινοβουλίου ή όχι. 
Αυτό είναι το βασικότερο ερώτημα. Διότι αυτό που κάνετε είναι να φέρνετε ουσιαστικά ένα μνημόνιο, το τέταρτο, χωρίς να έχετε φέρει καν τη συμφωνία που έχει υπογραφεί και να επιβάλετε εδώ με τον άλφα ή βήτα τρόπο να περάσει αυτή η απόφαση.
Το δεύτερο που σίγουρα προβληματίζει τη νεολαία αφορά τα μεγάλα επιτεύγματα, όπως λέτε. Και σίγουρα ο ελληνικός λαός προβληματίζεται πώς είναι δυνατόν να έχετε πάρει όλες οι μνημονιακές κυβερνήσεις μέχρι σήμερα 215 δισεκατομμύρια ευρώ ως δάνεια και να υπάρχουν 1,5 εκατομμύρια άνεργοι.
Επομένως, μπαίνει ένα ζήτημα σχετικά με το πόσα εικοστά όγδοα είναι της επιτυχίας σας, γιατί κάπως έτσι τα προσδιόρισε εν προκειμένω ο κ. Κουκουλόπουλος. Είπε ότι τα είκοσι πέντε εικοστά όγδοα ανήκουν στο ΠΑΣΟΚ, ως μεγάλη επιτυχία και τρία εικοστά όγδοα ανήκουν στη Νέα Δημοκρατία. Βέβαια για τον κ. Βορίδη εγώ πιστεύω ότι είναι είκοσι οκτώ εικοστά όγδοα, διότι συμμετείχε με συνέπεια στη μνημονιακή πολιτική από την έναρξή της μέχρι σήμερα. Αυτή είναι η συμμετοχή σας στην καταστροφή του ελληνικού λαού, διότι έχετε δημιουργήσει πραγματικά ένα κοινωνικό νεκροταφείο. Κι έρχεστε, λοιπόν,  εδώ με έπαρση, να πείτε τι; Ότι έχει πετύχει η πολιτική σας; 
Ακούσαμε ένα κήρυγμα νεοφιλελευθερισμού από την πλευρά του κ. Βορίδη, ο οποίος είπε ότι η αγορά και οι αγορές θα ρυθμίσουν τα πάντα και θα δώσουν και ευκαιρίες, δήθεν, στους ίδιους τους πολίτες να μπορέσουν να αναπτυχθούν, να έχουμε χαμηλές τιμές, όπως λέει. Έφτασε, μάλιστα, σε σημείο να θεωρήσει ότι ακόμη και το φάρμακο πρέπει να ενταχθεί στη λογική της αγοράς. Του υπενθυμίζω ότι ακόμη και αποφάσεις της Ευρωπαϊκής Ένωσης, του Δικαστηρίου της Ευρωπαϊκής Ένωσης που εμπεριέχονται στην έκθεση της Επιστημονικής Επιτροπής, λένε ότι η προστασία της δημόσιας υγείας είναι συγκεκριμένο αγαθό, που μπορεί και δικαιολογεί, προφανώς περιορισμούς στην ελεύθερη αγορά. 
Και θέλω να πω -γιατί έβαλε κάποια ερωτήματα- ότι είναι προφανές ότι όταν απελευθερωθούν οι διατάξεις που υπάρχουν, τότε όλα τα φαρμακεία θα συγκεντρωθούν γύρω από τα νοσοκομεία, θα συγκεντρωθούν στο κέντρο των πόλεων. Δεν θα υπάρχει η δυνατότητα να λειτουργήσουν φαρμακεία στις απομακρυσμένες περιοχές. Διότι εκεί παίζουν έναν κοινωνικό ρόλο και γι’ αυτό πρέπει να υπάρχουν. 
Όταν λοιπόν απελευθερώνεις την αγορά με τέτοιους όρους, τότε το αποτέλεσμα που θα έχεις στη στήριξη της δημόσιας υγείας θα είναι ελάχιστο κι έτσι τα φαρμακεία θα μετατραπούν σε αυτό που γράφετε στο σχέδιό σας, σε φαρμακοπωλεία, δηλαδή σε χώρους πώλησης φαρμάκων απλά, κάτι που θα μπορεί να γίνεται από μεγάλες πολυεθνικές, από σουπερμάρκετ. 
Εκεί οδηγεί, κυρίες και κύριοι συνάδελφοι, η πλήρης απελευθέρωση της αγοράς. Διότι αν θέλετε να πετύχετε δήθεν μία ανάπτυξη, απελευθερώνοντας την αγορά, θα σας πω το εξής απλό: Πρώτον, ποτέ δεν απελευθερώνεις την αγορά, όταν η οικονομία είναι σε κρίση. Δεύτερον, οι δυνάμεις που επιθυμούν την απελευθέρωση της αγοράς είναι αυτές που έχουν ισχυρές παραγωγικές μονάδες, που έχουν ισχυρό πρωτογενή τομέα, που έχουν ισχυρές επιχειρήσεις. Έχει τέτοιες επιχειρήσεις η χώρα μας; 
Όταν, λοιπόν, θα απελευθερώσετε και άλλο τις αγορές, τότε και αυτές οι μικρές επιχειρήσεις θα διαλυθούν. Άρα, ποτέ σε φάση κρίσης, ποτέ όταν δεν έχεις τις υποδομές, δεν πας στην απελευθέρωση των αγορών. Αυτά τα λένε όσοι πιστεύουν σε απλές κεϋνσιανές πολιτικές. 
Αυτά, λοιπόν, τα πράγματα τα καταστρατηγείτε. Και γι’ αυτό πολύ απλά είναι απέναντί σας οι αρτοποιοί, το Γεωτεχνικό Επιμελητήριο, οι περιπτερούχοι, όσοι ασχολούνται με το λιανικό εμπόριο, αυτοί οι οποίοι πουλούν βιβλία, τα ταξί, τα φορτηγά, τα βενζινάδικα, οι γαλακτοπαραγωγοί, οι άνθρωποι που ασχολούνται με τα φωτοβολταικά. Και δεν μας είπατε και για την παραίτηση του κ. Χαρακόπουλου. Συμφωνούσε άραγε με τις δικές σας πολιτικές; 
Αυτό λοιπόν δείχνει ότι οι αντιδράσεις που υπάρχουν δεν είναι επειδή αυτοί είναι συντεχνίες, όπως λέτε, αλλά είναι η ραχοκοκαλιά της ελληνικής οικονομίας που στήριξε τόσα χρόνια τη χώρα. Πρέπει να πάμε σε άλλο παραγωγικό μοντέλο, σίγουρα, αλλά όχι σε αυτό που λέτε. Πρέπει να πάμε σε ένα παραγωγικό μοντέλο μεικτής οικονομίας.
Πρέπει να πάμε σε ένα παραγωγικό μοντέλο που το κράτος θα σπάσει τα καρτέλ, θα βάλει τάξη και θα απαγορεύσει την παράνομη λειτουργία σε όλα τα επίπεδα και στη φοροδιαφυγή. Διότι καλύπτετε τους φοροφυγάδες. Και δεν θα πρέπει να έχουμε φοροαπαλλαγές τέτοιες που περάσατε με τροπολογίες σε προηγούμενες συνεδριάσεις και απαλλαγές από πρόστιμα. Πρέπει να κάνετε και τη ρύθμιση των ενδοομιλικών συναλλαγών, έτσι ώστε οι μεγάλοι όμιλοι που θα εγκατασταθούν εδώ, αλλά κι όσοι είναι εγκατεστημένοι, θα φορολογούνται με βάση τις ρυθμίσεις που φέρατε στο εξωτερικό. Πρέπει να γίνει το χτύπημα της λαθρεμπορίας καυσίμων, το χτύπημα των καρτέλ. Εκεί, ναι, πρέπει να παρεμβαίνει το κράτος, διότι εκεί πρέπει να έχουμε ρυθμίσεις συγκεκριμένες. Αυτά, όμως, δεν τα κάνετε. 
Γιατί φέρατε, όμως, αυτό το νομοσχέδιο; Λέτε ότι το φέρατε για να είστε συνεπείς με τις δεσμεύσεις. Δηλαδή ποιες δεσμεύσεις; Πού θα πάνε τα χρήματα αυτά; Το ίδιο το νομοσχέδιο λέει «μέτρα στήριξης και ανάπτυξης της ελληνικής οικονομίας…» - και δεν σταματάει εκεί- «…στο πλαίσιο εφαρμογής του ν. 4046/2012», δηλαδή στο πλαίσιο εφαρμογής του τρίτου μνημονίου. 
«Το μνημόνιο τελείωσε. Ζήτω το μνημόνιο». Αυτό λέτε. Διότι το μνημόνιο δεν τελείωσε, κύριοι συνάδελφοι, απλά το μνημόνιο τελείωσε εσάς της μνημονιακής πλειοψηφίας με τα μέτρα που πήρατε. 
Το μνημόνιο θα συνεχιστεί, διότι πρώτον, το Διεθνές Νομισματικό Ταμείο παραμένει μέχρι το 2016 και δεν το λέτε. Δεύτερον, το μνημόνιο θα συνεχιστεί,  διότι υπάρχει πλέον ένα διαρκές μνημόνιο ενσωματωμένο στην ευρωπαϊκή διακυβέρνηση που λέει ότι το κράτος μέλος που έχει δανειστεί από την Ευρωπαϊκή Ένωση θα είναι σε αυξημένη εποπτεία μέχρι να εξοφλήσει το 75% των χρεών του. Για την Ελλάδα αυτό ισχύει μέχρι το 2050. Και αν έχουμε και επέκταση της ρύθμισης, όπως θέλετε, θα ισχύει μέχρι το 2070. Αυτή είναι η πραγματικότητα. 
Αυτό είναι, λοιπόν, ένα νομοσχέδιο τακτοποιητικό. Το νομοσχέδιο τακτοποιεί για τους ολιγάρχες τις ρυθμίσεις. Απαλλάσσει ευθυνών μέλη του Διοικητικού Συμβουλίου του Ταμείου Χρηματοπιστωτικής Σταθερότητας, του ΤΑΙΠΕΔ, διαφόρους κρατικούς υπαλλήλους, αλλά -νομίζετε- και την τρόικα, η οποία πλέον ευθύνεται και θα έρθει ενώπιον της δικαιοσύνης. Διότι η τρόικα δεν έχει πλέον ασυλία. Έχει σπάσει η ασυλία με τις πρωτοβουλίες που πήραμε στο Συμβούλιο της Ευρώπης. Μάλιστα, αν δείτε τη διάταξη, κύριοι συνάδελφοι, λέει «να ανασταλεί η ποινική δίωξη για τα μέλη της τρόικας για δωροδοκία». 
Και θέλω να ρωτήσω, αυτή η διάταξη, πέραν των άλλων, μήπως έχει κάποια σχέση με αυτά που γράφτηκαν στον Τύπο, ότι και η τρόικα σε σχέση με την απελευθέρωση για τη ρύθμιση του γάλακτος έλεγε δέκα ημέρες και ήρθε και ζήτησε να γίνει έντεκα ημέρες; Διότι έντεκα μέρες κάνει το γάλα να έρθει από την Ολλανδία στην Ελλάδα. Αυτές είναι οι περίφημες ρυθμίσεις που έκαναν. 
Έχει άραγε καμμία σχέση με την ανασυγκρότηση της πρωτογενούς παραγωγής, τη στήριξη της κτηνοτροφίας, το ότι οι μεγάλες πολυεθνικές εταιρείες παραγωγής γάλακτος που ήταν στην Ελλάδα έχουν μεταφέρει τις έδρες τους στη Ρουμανία και ο χρόνος που χρειάζεται για να έρθει το γάλα είναι έντεκα μέρες;
Ακούστε, ο κόσμος έχει καταλάβει. Οι ποινικές ευθύνες -όπου υπάρχουν- θα αποδοθούν, όσα μέτρα και αν έχετε βάλει για να τους απαλλάξετε. 
Πάμε, λοιπόν, στην ανακεφαλαιοποίηση. Τι γίνεται εκεί; Ο κ. Βορίδης είπε ότι όλα είναι άριστα και ότι δεν υπάρχει κανένα πρόβλημα, γιατί το κράτος θα βγάλει κέρδη. Για να τα δούμε λοιπόν ένα-ένα. 
Πρώτον, το ελληνικό κράτος δεν έχει πληρώσει είκοσι πέντε δισεκατομμύρια ευρώ για την ανακεφαλαιοποίηση. Έκανε ένα μικρό λάθος και ο εισηγητής του ΠΑΣΟΚ που το είπε και ο κ. Βορίδης. Είκοσι πέντε δισεκατομμύρια είναι η ανακεφαλαιοποίηση συστημικών τραπεζών. Ξεχάσατε να μας πείτε τα επτάμισι δισεκατομμύρια ευρώ προίκα στην «Πειραιώς» και τα δυόμισι δισεκατομμύρια ευρώ προίκα για το «Ταχυδρομικό Ταμιευτήριο». Το σύνολο είναι δέκα δισεκατομμύρια ευρώ προίκα. 
Είπατε εδώ οι ίδιοι, ότι οι μετοχές των τραπεζών σήμερα αξίζουν είκοσι δύο δισεκατομμύρια. Το κράτος έβαλε είκοσι πέντε δισεκατομμύρια. Άρα λίγο έως πολύ δεν υπάρχει ζημία. 
Προσέξτε, όμως, τι κάνετε με το νομοσχέδιο σας. Το λέει και στην εισηγητική έκθεση ότι η τιμή διάθεσης των μετοχών θα προσδιοριστεί από το Γενικό Συμβούλιο του Ταμείου Χρηματοπιστωτικής Σταθερότητας. Εδώ, οι οριζόμενες τιμές διάθεσης ή κάλυψης δύνανται να είναι χαμηλότερες της τιμής κτήσης των μετοχών ή της τρέχουσας χρηματιστηριακής αξίας. Δηλαδή τους δίνετε τη δυνατότητα να ξεπουλήσουν πραγματικά τη δημόσια περιουσία και να έχουμε και ζημία. Και για να τους καλύψετε μετά λέτε ότι ό,τι κάνουν είναι υπέρ του δημοσίου συμφέροντος και άρα δεν θα διώκονται. 
Αυτό λέτε, γι’ αυτό έχετε βάλει αυτές τις διατάξεις. Άρα λοιπόν το story δεν είναι έτσι όπως το λέτε, είναι τελείως διαφορετικό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μία κουβέντα μόνο θέλω να πω. Η «Εθνική Τράπεζα» επένδυσε 300 εκατομμύρια ευρώ στην Κωνσταντινούπολη για να αγοράσει έναν ουρανοξύστη, αντί να επενδύσει αυτά τα κέρδη εδώ στη χώρα για να αντιμετωπιστεί η τεράστια ανεργία που υπάρχει.
Άκουσα από τον εισηγητή της Νέας Δημοκρατίας, τον κ. Μαρκόπουλο, ότι δεν έχει δει πρόγραμμα από την Αντιπολίτευση για το θέμα της ανακεφαλαιοποίησης των τραπεζών και τα υπόλοιπα. Τον παραπέμπω στο πρόγραμμα των Ανεξαρτήτων Ελλήνων, το οποίο επί των ημερών του υπήρχε, το γνώρισε, το διάβασε, συμμετείχε και εκλέχθηκε και με βάση αυτό το πρόγραμμα Βουλευτής. Αυτό, τουλάχιστον, το πρόγραμμα υπάρχει. Αν διαφωνεί τώρα είναι μια άλλη ιστορία.
(Χειροκροτήματα από την πτέρυγα των ΑΝΕΛ)
Εδώ, κύριοι συνάδελφοι, στήνετε ένα μοντέλο δήθεν ανάπτυξης. Ποιο; Πρώτον, με την απελευθέρωση θα διαλυθεί κάθε μικρή ελληνική επιχείρηση. Δεύτερον, νομίζουν ότι θα υπάρξει ανταγωνιστικότητα της ελληνικής οικονομίας κινεζοποιώντας τους μισθούς, διαλύοντας τα εργασιακά δικαιώματα. Μα, δεν πρόκειται να γίνει αυτό. Εμείς πιστεύουμε στην ανταγωνιστικότητα της ελληνικής οικονομίας με επένδυση στην καινοτομία, στη γνώση, στις νέες τεχνολογίες. Μόνο έτσι θα απογειωθεί η χώρα. Επομένως, η κινεζοποίηση των μισθών και αυτά που κάνετε δεν μπορούν να συνεισφέρουν σε τίποτα.
Όσον αφορά τα φωτοβολταϊκά βάλατε τους ανθρώπους κι έχουν υπογράψει συμβάσεις. Σπάτε τις συμβάσεις με παρέμβαση του κράτους, που αυτό δεν επιτρέπεται. Και στο τέλος ποιος θα πληρώσει τον βαρκάρη; Δηλαδή, η διάλυση αυτών των συγκεκριμένων επιχειρήσεων των μικρών φωτοβολταικών ποιον βοηθά; Ποιος είναι αυτός που παίρνει έμμεσα συγκεκριμένα ποσά μέσα από όλο αυτό το σύστημα που πρέπει να εξυγιανθεί; Ποιον, λοιπόν, στηρίζετε στο τέλος; Ποια είναι αυτή η μεγάλη επιχείρηση που στηρίζετε μέσα από την καταστροφή όσων έχουν μικρά φωτοβολταϊκά;
Να, λοιπόν, η διάλυση των μικρών επιχειρήσεων και η ενίσχυση των ημετέρων, των μεγάλων επιχειρήσεων, που εσείς στηρίζετε. Έτσι στηρίξατε βέβαια και τους ολιγάρχες των τραπεζών που ήταν μειοψηφία -και είναι- στις τράπεζες και τους αφήσατε στη διοίκηση και τώρα θέλετε να τους χαρίσετε από την πίσω πόρτα τις τράπεζες. Αυτή είναι η πραγματικότητα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105504"," Παρακαλώ, κύριε Μαριά, πρέπει να ολοκληρώσετε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δώστε μου ένα λεπτό, κύριε Πρόεδρε, και τελείωσα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105505"," Βεβαίως.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αυτό, λοιπόν, είναι το μεγάλο πάζλ που πάτε να συνθέσετε. Και να μας αποδείξετε τι; Να μας αποδείξετε ότι αυτά τα κάνετε υπέρ της ελληνικής οικονομίας. 
Να σας πω ότι διαλύετε και τη Γενική Διεύθυνση Επιθεώρησης του Υπουργείου Οικονομικών, γιατί δεν σας βολεύει, επειδή θα κάνει ελέγχους, επειδή δεν μπορεί να προχωρήσουν οι ημέτεροι. 
Πάμε στο περίφημο πρωτογενές πλεόνασμα. Συγχαρητήρια! Αφαιρέσατε από την ελληνική οικονομία 49 δισεκατομμύρια ευρώ και επιστρέφετε 500 εκατομμύρια. Μπράβο σας, είναι μεγάλη επιτυχία! Πήρατε ένα εκατοστάρικο ευρώ από τον Έλληνα, του δίνετε ένα ευρώ πίσω και λέτε ότι πρέπει να σας είναι και ευγνώμων. 
Σε ποιον Έλληνα; Σε αυτόν που είναι άστεγος και του δίνετε τώρα 20 εκατομμύρια για τους αστέγους. Σε αυτόν που πεινά και δίνετε 20 εκατομμύρια για συσσίτια. Σε αυτούς που διαλύσατε και δίνετε 450 εκατομμύρια κοινωνικό μέρισμα, ενώ αφαιρείτε 500 εκατομμύρια από τα ασφαλιστικά ταμεία και θα του μειώσετε επιπλέον τις επικουρικές συντάξεις.
Ακούστε. Δεν είστε συνεπείς ούτε με αυτά που είπατε. Γιατί ο κ. Σαμαράς, από αυτό εδώ το Βήμα είχε πει ότι το κοινωνικό πλεόνασμα που θα μοιράσει θα το μοιράσει όλο στους χαμηλοσυνταξιούχους. Το κοινωνικό πλεόνασμα λοιπόν δεν είναι αυτό που δίνετε. Είναι το 1,5 δισεκατομμύριο και δεν το δίνετε. Δίνετε μόνο 500 εκατομμύρια. Τα υπόλοιπα τα δίνετε για να πληρωθούν οφειλές του δημοσίου στην αγορά, που ούτως ή άλλως είχατε δεσμευτεί ότι έπρεπε να γίνει.
Γι’ αυτό γίνεται η δουλειά, για να πάρετε τα 10 δισεκατομμύρια δόση για να πληρώσετε τα τοκογλυφικά ομόλογα της Ευρωπαϊκής Κεντρικής Τράπεζας που τα αγόρασε με 6 δισεκατομμύρια και θα τους δώσουμε 10 δισεκατομμύρια, 4 δισεκατομμύρια αέρα κοπανιστό. Μα, θα πείτε, του χρόνου θα μας επιστρέψει τα κέρδη. Φέτος μας επέστρεψε κάτι. 
Παρατήρηση πρώτη. Τα φετινά κέρδη, που σας επέστρεψε, δεν τα δίνετε κοινωνικό μέρισμα στο λαό, αλλά τα δίνετε για την εξόφληση του δημοσίου χρέους, δηλαδή να πάνε στους δανειστές.
Δεύτερον, θα δανειστούμε ξανά φέτος με όλες αυτές τις δεσμεύσεις για να πληρώσουμε τους τοκογλύφους του Ντράγκι και της παρέας του.
Με αυτά που κάνετε, διαλύετε την ελληνική οικονομία. Να είστε βέβαιοι ότι θα πάρετε την απάντηση και στις ευρωεκλογές και στις περιφερειακές εκλογές και στις δημοτικές εκλογές. Ο ελληνικός λαός θα σας πει, «Φτάνει πια, τέρμα το καλαμπούρι, πρέπει να φύγετε, διότι διαλύσατε τη χώρα»!
(Χειροκροτήματα από την πτέρυγα των Ανεξάρτητων Ελλήνων)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105506"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα δύο μαθητές και μαθήτριες και τρεις εκπαιδευτικοί-συνοδοί από το 2ο Δημοτικό Σχολείο Θεσσαλονίκης. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Ο Κοινοβουλευτικός Εκπρόσωπος της ΔΗΜΑΡ κ. Τσούκαλης έχει τον λόγο για δώδεκα λεπτά. 
Μετά, αν δεν υπάρχει άλλος Κοινοβουλευτικός Εκπρόσωπος να μιλήσει, θα πάμε στον κατάλογο των ομιλητών.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105507"," Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, σύμφωνα με την αιτιολογική έκθεση το συγκεκριμένο νομοσχέδιο έχει αναδειχθεί εκ μέρους της Κυβέρνησης ως ένα νομοσχέδιο- ορόσημο, ως ένα νομοσχέδιο το οποίο σηματοδοτεί την έξοδο από μία δύσκολη φάση της χώρας και την είσοδο για τη νέα Ελλάδα. Έχει χαρακτηριστεί ως το στοιχείο αυτό που προσδιορίζει τη μετάβαση από την κρίση και την ύφεση σε αυτήν την Ελλάδα την οποία ο καθένας θέλει να οικοδομήσει. Είναι μία περίοδος η οποία πρέπει να μας απασχολήσει όλους.
Όμως, κυρίες και κύριοι συνάδελφοι, το ερώτημα είναι αμείλικτο. Κατά πόσο,  δηλαδή, μπορεί να γίνει μία ψύχραιμη, νηφάλια, παραγωγική συζήτηση για τα μεγάλα και κρίσιμα ζητήματα της χώρας σε προεκλογική περίοδο;
Η εκτίμηση -η δική μας τουλάχιστον- είναι ότι σε καμμία περίπτωση δεν μπορεί να γίνει. Και αυτό φάνηκε ανάγλυφα από τις τοποθετήσεις των Κοινοβουλευτικών Εκπροσώπων. Δυστυχώς, η πόλωση, η οποία έχει οξυνθεί την περίοδο αυτή, ουσιαστικά καταστρέφει μία συζήτηση η οποία είναι ζωτικής σημασίας για  τη χώρα, για το τι Ελλάδα θέλουμε να χτίσουμε. Υποτίθεται ότι αυτή η περίοδος είναι η περίοδος που πρέπει να εγκαταλείψουμε το «τι» και να αρχίσουμε να συζητούμε για το «πώς», τι πρέπει να γίνει τα επόμενα χρόνια στην Ελλάδα. 
Και ακριβώς επειδή είμαστε σε αυτήν τη φάση, κυρίες και κύριοι συνάδελφοι, η συζήτηση αποκτά έντονα ιδεολογικά και πολιτικά χαρακτηριστικά. Όσο η Ελλάδα χρειαζόταν στήριξη προκειμένου να αντιμετωπίσει τα μεγάλα προβλήματα της κρίσης, αυτή η ιδεολογικοπολιτική -αν θέλετε- αντιπαράθεση και ο διαχωρισμός θόλωνε. Τώρα, όμως, συζητούμε για το τι Ελλάδα θέλουμε την επόμενη μέρα. Και εδώ, λοιπόν, τα προβλήματα, τα ζητήματα, τα ερωτήματα είναι αμείλικτα και έχουν έντονο ιδεολογικό και πολιτικό πρόσημο.
Θέλω να σταθώ χαρακτηριστικά στην τοποθέτηση του κ. Βορίδη. Ο κ. Βορίδης ήταν σαφέστατος όσον αφορά την ιδεολογικοπολιτική αντίληψη που έχει η Νέα Δημοκρατία για την Ελλάδα τού αύριο. Δεν άκουσα τη διαφορετική τοποθέτηση εκ μέρους του Κοινοβουλευτικού Εκπροσώπου του ΠΑΣΟΚ. Ποια είναι η διαχωριστική γραμμή ανάμεσα στην αντίληψη του κ. Βορίδη και της Νέας Δημοκρατίας και στην αντίληψη ενός κόμματος που θέλει, φιλοδοξεί να λειτουργήσει μέσα στο πλαίσιο της σοσιαλδημοκρατίας της Ευρώπης ως αντίπαλου δέους -αν θέλετε- της κυρίαρχης πολιτικής στην Ευρώπη; 
Εδώ τα πράγματα είναι απολύτως θολά. Και είναι σκοπίμως θολά, γιατί, δυστυχώς, ακόμα και τώρα στο ΠΑΣΟΚ υπάρχει αυτή η απίστευτη θολούρα όσον αφορά τις προσδιοριστικές του γραμμές.
Ποια άποψη εξέφρασε ο κ. Βορίδης; Εξέφρασε αυτήν την άποψη που λίγο-πολύ την διατύπωναν με σαφήνεια όλα τα στελέχη της Κυβέρνησης το τελευταίο διάστημα. Τη διατύπωνε ο κ. Χατζηδάκης, τη διατύπωνε ο κ. Σκορδάς, τη διατύπωνε ο κ. Γεωργιάδης, τη διατύπωναν και άλλα στελέχη της Νέας Δημοκρατίας. Ποια είναι αυτή η άποψη; Ότι «θέλουμε μια κοινωνία καταναλωτών». Δηλαδή, πώς θα αγοράσει ο Έλληνας πολίτης φθηνότερο το γάλα, φθηνότερα τα φάρμακα, φθηνότερα τα αγροεφόδια, κ.λπ.. 
Αυτός είναι ένας δημόσιος λόγος, ο οποίος έχει απήχηση στον πολίτη, που καταδυναστεύεται σήμερα από όλα αυτά τα οποία συμβαίνουν. Όμως, κυρίες και κύριοι συνάδελφοι, αυτή είναι μία αντίληψη άκρως νεοφιλελεύθερη και πολύ επικίνδυνη. Διότι η «κοινωνία των πολιτών» είναι στην αντίπαλη πλευρά, δηλαδή απέναντι στην «κοινωνία των καταναλωτών». 
Αυτό το οποίο δεν μπορεί να κατανοήσει η Κυβέρνηση -και δεν μπορώ να καταλάβω πώς δεν μπορεί να το διαχωρίσει το ΠΑΣΟΚ- είναι ότι η «κοινωνία των καταναλωτών» είναι στοιχείο της νεοφιλελεύθερης αντίληψης, ενώ προοδευτική αντίληψη αποτελεί η «κοινωνία των πολιτών». 
Πρέπει να γίνει κατανοητό -δεν μπορεί να γίνει κατανοητό- ότι ο χρήστης, ο καταναλωτής δηλαδή, είναι συγχρόνως και παραγωγός. Εκεί είναι το μεγάλο, κρίσιμο ζήτημα. Για τον πολίτη-παραγωγό κανένας, μα κανένας δεν συζητά. Και δεν συζητά, γιατί είναι πάρα πολύ δύσκολο να μπει στην ημερήσια διάταξη ως συζήτηση η παραγωγική ανασυγκρότηση της χώρας. 
Αυτό λοιπόν το οποίο πρέπει να συζητήσουμε πάρα πολύ σοβαρά είναι η επόμενη ημέρα. Η Κυβέρνηση επικαλείται επίτευξη στόχων. Ποιοι είναι αυτοί οι στόχοι που έχουν επιτευχθεί; Πρώτα απ’ όλα, το success story των τραπεζών, η τεράστια προσφορά από ξένα funds για την ανακεφαλαιοποίηση των τραπεζών. Αυτό είναι υπαρκτό. 
Το δεύτερο είναι το πρωτογενές πλεόνασμα.
 Το τρίτο είναι η ετοιμότητα που έχει διαμορφωθεί στη χώρα για την έξοδο στις αγορές και το επενδυτικό ενδιαφέρον, το οποίο ακούστηκε από πολλές πλευρές ότι είναι έντονο. Επίσης ακούστηκε ότι μειώθηκε έως και μηδενίστηκε το ισοζύγιο τρεχουσών συναλλαγών και βεβαίως επακολουθούν τα διάφορα εγκωμιαστικά δημοσιεύματα έγκριτων ξένων περιοδικών, οίκων αξιολόγησης κ.λπ. Όλα αυτά λειτουργούν προς την κατεύθυνση της επίτευξης του τελικού στόχου, ο οποίος είναι η αναδιάρθρωση του χρέους. 
Κυρίες και κύριοι συνάδελφοι, αυτοί οι μακροοικονομικοί στόχοι -όσο και να αντιδράσουν κάποιοι συνάδελφοι από εδώ μέσα- ετίθεντο από όλες τις πτέρυγες της Βουλής. Όλοι ήθελαν πρωτογενές πλεόνασμα -δεν υπάρχει κάποιος που δεν το ήθελε- ανακεφαλαιοποίηση των τραπεζών, έξοδο στις αγορές κ.λπ.. 
Θα μου επιτρέψετε να σας πω ότι η επίτευξη των στόχων είναι κάτι που κάποιος οικονομολόγος τεχνοκράτης μπορεί να τη σχεδιάσει και να την πετύχει με διάφορους τρόπους. Η διαφορά της τεχνοκρατικής προσέγγισης της επίτευξης αυτών των στόχων και της πολιτικής είναι η μέθοδος που ακολουθείς προκειμένου να πετύχεις τους στόχους σου. Εκεί είναι η πολιτική. Επ’ αυτού δεν έχουμε συζητήσει καθόλου. 
Παραδείγματος χάριν, θέτω ένα ερώτημα το οποίο μπορεί να αιωρείται. Αν το πρωτογενές πλεόνασμα που πετύχαμε φέτος, κύριε Υπουργέ, τα 2,9 δισεκατομμύρια -το θέτω όχι ως οικονομολόγος, αλλά ως απλός σκεπτόμενος πολίτης και μου το έχουν θέσει πολλοί- δεν ήταν 2.900.000.000, αλλά 300 εκατομμύρια, το ερώτημα είναι «η ζωή των πολιτών μήπως θα ήταν κατά 1% καλύτερη το 2013;». Οι απαντήσεις που παίρνω είναι διφορούμενες. Οι περισσότεροι μου λένε ότι «ναι, θα ήταν καλύτερη, αν δεν είχαμε βάλει αυτόν τον στόχο και δεν πετυχαίναμε αυτό το πρωτογενές πλεόνασμα». 
Κυρίες και κύριοι συνάδελφοι, αυτό που θέλω να πω με λίγα λόγια είναι πως η εικόνα της Κυβέρνησης είναι ότι έξω καλά τα πάμε. Υπάρχει, όμως, ο αδιάψευστος μάρτυρας του εσωτερικού της χώρας. Διότι δεν πρέπει να ξεχνάμε ότι αυτή τη στιγμή που βρισκόμαστε στο μεταίχμιο και συζητάμε για την επόμενη ημέρα, δυόμισι εκατομμύρια Έλληνες πολίτες ουσιαστικά οφείλουν στο δημόσιο. 
Δηλαδή, με λίγα λόγια, δεν μπορούν να αποπληρώσουν τις υποχρεώσεις τους. Ένα δισεκατομμύριο ευρώ ουσιαστικά προστίθεται στις συνολικές οφειλές των Ελλήνων πολιτών κάθε μήνα προς το δημόσιο. Κάθε μήνα δηλαδή 1 δισεκατομμύριο νέες οφειλές.
Όσον αφορά την πιστωτική ασφυξία, τα πρόσφατα στοιχεία που δημοσιοποιήθηκαν επιβεβαιώνουν την αρνητική χρηματοδοτική επέκταση των τραπεζών. Το 30% της ανεργίας το γνωρίζετε. Το 18% των πολιτών αυτή τη στιγμή δεν μπορούν να προμηθευτούν ούτε τα στοιχειώδη για τη διαβίωσή τους, σύμφωνα με πρόσφατη έκθεση του ΟΟΣΑ. Και, βεβαίως, είμαστε η μοναδική χώρα στην Ευρώπη που το 2013, σύμφωνα με πρόσφατες εκθέσεις της EUROSTAT, το τρίτο τρίμηνο του 2013 είχαμε μείωση μισθών κατά 4,1%. Η μοναδική χώρα στην Ευρώπη! Ακόμα και οι χώρες που είναι στο μνημόνιο δεν είχαν αυτή τη μείωση. 
Ποια είναι η εικόνα; Η εικόνα είναι η εξής: Ότι για να μιλήσουμε για την επόμενη ημέρα, για το αύριο της χώρας, πρέπει να νιώσουμε ότι πλέον έχουμε πατήσει κάπου, ότι έχουμε φθάσει στον πάτο και σχεδιάζουμε για την επόμενη μέρα.
Η Δημοκρατική Αριστερά, κυρίες και κύριοι συνάδελφοι, όταν μπήκε στην τρικομματική Κυβέρνηση είχε θέσει έναν από τους βασικούς όρους -και τον είχε προτείνει- και πίεζε ασφυκτικά. Είναι εδώ ο κύριος Υπουργός. Ποιο ήταν αυτό; Σκεφτόμαστε από τότε τη μεταμνημονιακή Ελλάδα -πώς τη θέλουμε- και είχαμε πει το εξής απλό. Το μεγάλο ζητούμενο όλων των προηγούμενων χρόνων είναι ότι θα πρέπει η χώρα να αποκτήσει το δικό της σχέδιο ανασυγκρότησης. Όχι το μνημόνιο, κυρίες και κύριοι συνάδελφοι, αλλά το δικό της σχέδιο ανασυγκρότησης και εν όψει της νέας χρηματοδοτικής περιόδου.
Έτσι, λοιπόν, μέσα από αυτές τις πιέσεις ο κ. Στουρνάρας μαζί με τον κ. Χατζηδάκη στις 18 Ιανουαρίου του 2013 -κύριε Υπουργέ, σας είχε απασχολήσει και άλλη φορά στην Αίθουσα αυτή και από εμένα και από άλλους συναδέλφους- έκανε σύσκεψη, με σκοπό την εκπόνηση δεκαετούς αναπτυξιακού πλάνου για την ελληνική οικονομία και οι Υπουργοί κατόπιν αυτής της σύσκεψης έδωσαν εντολή στο ΚΕΠΕ και στο ΙΟΒΕ να συντάξουν εντός πενταμήνου –τον Ιανουάριο του 2013- πολυετές σχέδιο για την ανάπτυξη της Ελλάδας, το οποίο να τεθεί σε δημόσια διαβούλευση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Την ανοχή σας, κύριε Πρόεδρε.
Και το σχέδιο αυτό, κυρίες και κύριοι συνάδελφοι, θα περιλάμβανε τρεις βασικούς πυλώνες: πώς θα είναι η Ελλάδα το 2020, κυρίως από μακροοικονομική άποψη, ποιοι θα είναι οι κλάδοι που θα τραβήξουν το κάρο και ποιοι θα είναι οι κλάδοι στους οποίους θα διοχετευθούν τα χρήματα από το επόμενο ΕΣΠΑ 2014-2020. Το τελευταίο κρίσιμο, κυρίες και κύριοι συνάδελφοι, είναι ότι η χώρα –το ξεχνάμε- την επόμενη δεκαετία έχει να διαχειριστεί συνολική χρηματοδότηση άνω των 30 δισεκατομμυρίων. Πού θα τα βρει άλλη χώρα αυτά; Και το ερώτημα είναι: Πώς θα επενδυθούν, πού θα επενδυθούν; Και ο κ. Χατζηδάκης είπε ότι θα πρέπει να δούμε πέρα από τη δημοσιονομική προσαρμογή τι θα γίνει στη μεταμνημονιακή περίοδο.
Έτσι, λοιπόν, κύριε Υπουργέ, σύμφωνα με τις διακηρύξεις της Κυβέρνησης –και το ευχόμαστε και εμείς- δεν θα έχουμε άλλο μνημόνιο. Μπαίνουμε στη μεταμνημονιακή περίοδο. Το σχέδιο πού βρίσκεται; Ποιο είναι το σχέδιο της χώρας για τη διαχείριση αυτού του ποσού; Και δεν λέμε ότι οποιοδήποτε σχέδιο παρουσιαστεί θα γίνει αποδεκτό. Θα έχει μέσα στοιχεία τα οποία χρήζουν επεξεργασίας, χρήζουν αντίκρουσης πολιτικής, ιδεολογικής κ.λπ.. Όμως πού είναι το σχέδιο; 
Δεύτερον, είναι το θέμα των μεταρρυθμίσεων -και τελειώνω με αυτό, κύριε Πρόεδρε. Πλέον έχει καταντήσει «καραμέλα» η μεταρρύθμιση, ακούγεται τόσο πολύ έντονα και μάλιστα με διάφορους προσδιορισμούς, όπου πλέον έχουμε χάσει την έννοια του όρου μεταρρύθμιση.
Να ξεκαθαρίσουμε, λοιπόν, κάτι: Εκτός από τους λαϊκιστές της στασιμότητας ή των παροχών, υπάρχει και ο μεταρρυθμιστικός λαϊκισμός. Είναι, κύριε Υπουργέ, η στάση ορισμένων που επιχειρούν να επιβάλουν μεταρρυθμίσεις εν κενώ, χωρίς να γνωρίζουν ποια είναι η κοινωνική πραγματικότητα. 
Επ’ αυτού θέλω να αναφερθώ σε πρόσφατη δήλωση σε ομιλία του νέου Υπουργού Οικονομικών της Ιταλίας του κ. Παντοάν, που λέει το εξής απλό, το οποίο είναι κανόνας σε όλα τα μήκη και τα πλάτη της υφηλίου: Εάν θέλουμε να κάνουμε μία σοβαρή συζήτηση για την ανάπτυξη στην Ευρώπη και εάν εξακολουθούμε να λέμε –όπως πιστεύω ακράδαντα- ότι το κλειδί για την ανάπτυξη είναι τα μέτρα διαρθρωτικών μεταρρυθμίσεων, τότε θα πρέπει να είμαστε πολύ ξεκάθαροι για το ποιες είναι οι προϋποθέσεις για τα μέτρα αυτά και ποια μέτρα λειτουργούν και ποια όχι. 
Τι σημαίνει αυτό, κυρίες και κύριοι συνάδελφοι; Δεν σημαίνει ότι όταν επιβάλεις μία μεταρρύθμιση θα έχεις τα αποτελέσματα τα οποία επιδιώκεις. Μπορεί να έχεις τα εντελώς αντίθετα αποτελέσματα. 
Και για να κλείσω το κεφάλαιο αυτό, το οποίο θεωρούμε και εμείς στη Δημοκρατική Αριστερά ότι είναι κρίσιμο…","ΝΙΚΟΛΑΟΣ ΤΣΟΥΚΑΛΗΣ",520
"105508"," Και την ομιλία σας ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105509"," Τελειώνω, κύριε Πρόεδρε.
Κύριε Υπουργέ, τον Μάιο του 2013 δηλώσατε ότι το 72% της απελευθέρωσης των επαγγελμάτων έχει ολοκληρωθεί. Μάλιστα τότε αναθέσατε στο ΚΕΠΕ –αν δεν κάνω λάθος- μελέτη για να αξιολογήσει με έκθεσή του ποια είναι τα αποτελέσματα των μεταρρυθμίσεων, του «ανοίγματος» είκοσι επαγγελμάτων  και να σας την παραδώσουν μέχρι το Ιούλιο του 2013. Δεν έχουμε γνώση αυτής της συγκεκριμένης αξιολόγησης. 
Μάλιστα κάνετε μία αναφορά που εμείς τη θεωρούμε κρίσιμη για να δούμε πώς ακριβώς αποδίδουν οι μεταρρυθμίσεις. Αναφερθήκατε σε έκθεση του ΚΕΠΕ που επισημαίνει ότι, εάν ολοκληρωθεί το πλαίσιο απελευθέρωσης των επαγγελμάτων, τότε η χώρα θα έχει όφελος σε βάθος τετραετίας 15%. 
Μπορείτε να μας πείτε, σας παρακαλώ πολύ, όλες αυτές οι μεταρρυθμίσεις οι οποίες έγιναν το προηγούμενο διάστημα –και ιδιαίτερα το «άνοιγμα» των επαγγελμάτων- τι έχουν επιφέρει στο ελληνικό δημόσιο; Η μόνη ενημέρωση και  πληροφόρηση που έχουμε εμείς είναι πρόσφατη έκθεση της ΓΣΕΒΕΕ –και όχι μόνο- η οποία αναφέρει ότι από τις λεγόμενες αυτές μεταρρυθμίσεις και το «άνοιγμα» των επαγγελμάτων όχι μόνο δεν είχαμε κανένα όφελος, αλλά ουσιαστικά απορρυθμίστηκε περαιτέρω η αγορά και οι ίδιοι οι πολίτες δεν απολαμβάνουν τις υπηρεσίες που έπρεπε να απολαμβάνουν. 
Με αυτή, λοιπόν, την έννοια, κύριε Υπουργέ, επειδή, πέραν της οποιασδήποτε διατύπωσης και μορφοποίησης του συγκεκριμένου νομοσχεδίου, καμμία -μα καμμία- συζήτηση ουσιαστικά δεν έχει γίνει για την επόμενη μέρα, γι’ αυτό ακριβώς είμαστε αρνητικοί στο συγκεκριμένο νομοσχέδιο.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"105510"," Ευχαριστούμε και εμείς.
Τον λόγο έχει ο κ. Παφίλης για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105511"," Ένας αντικειμενικός παρατηρητής θα μπορούσε να αντιληφθεί –και αυτό λέμε ότι πρέπει να αντιληφθεί και ο ελληνικός λαός- ότι η αντιπαράθεση που γίνεται μέχρι τώρα από όλα τα κόμματα θα πω του ευρωμονόδρομου –και ας μην παρεξηγηθούν- είναι για το ποιος θα διαχειριστεί τον καπιταλισμό καλύτερα. Γι’ αυτό τσακώνεστε εδώ.","ΑΘΑΝΑΣΙΟΣ ΠΑΦΙΛΗΣ",425
"105512"," Ναι, για πες μας.","ΓΕΩΡΓΙΟΣ ΠΑΝΤΖΑΣ",392
"105513"," Η Κυβέρνηση λέει: «Εγώ έχω αυτό το στρατηγικό σχέδιο». Η Αντιπολίτευση λέει: «Εγώ μπορώ να το διαχειριστώ και να τετραγωνίσω τον κύκλο: Και να αυξήσω τα κέρδη και να ζει και καλύτερα ο κόσμος». Ο κ. Μαριάς από τους Ανεξάρτητους Έλληνες έχει μία άλλη περίεργη λύση. 
Όλοι μαζί τελικά λέτε στον ελληνικό λαό ότι ένα σύστημα χρεοκοπημένο, ένα σύστημα βάρβαρο, ένα σύστημα φθαρμένο, σαπισμένο, που το 2014 γυρίζει τους εργαζόμενους πενήντα και εξήντα χρόνια πίσω, ένα σύστημα που αντικειμενικά έχει τελειώσει την ιστορική του αποστολή, μπορείτε να το διαχειριστείτε καλύτερα.
Αυτή είναι η αντιπαράθεση που γίνεται από όλους, γιατί δεν μπαίνει η ουσία της ανατροπής του, η ιδιοκτησία στα μέσα παραγωγής, η οργάνωση της κοινωνίας, ο πλούτος στα χέρια αυτών που τον παράγουν. Το είπε κανείς από εσάς; Άκουσε κανείς κάποιον εισηγητή να λέει να πάει ο πλούτος σ’ αυτούς που τον παράγουν; Η κοινωνία σήμερα δεν χρειάζεται τους καπιταλιστές. Έχει τη δυνατότητα να πάει μπροστά. Κανείς δεν το λέει, όμως. 
Τσακώνεστε για το μείγμα διαχείρισης. Και μάλιστα τσακώνεστε ακόμη περισσότερο γιατί στην ενδεχόμενη ανάκαμψη η Νέα Δημοκρατία θέλει να διαχειριστεί αυτό που υπάρχει και ο ΣΥΡΙΖΑ από τη δική του πλευρά το θέλει. Όμως, η όποια ανάκαμψη υπάρχει και η όποια ανάπτυξη θα είναι προσωρινή, αβέβαιη και θα προετοιμάζει την επόμενη κρίση. 
Τότε, δεν ξέρω, κύριε Τσακαλώτο, πώς θα την πείτε, της φούσκας ή της τσιχλόφουσκας του Χρηματιστηρίου, που θα είναι βαθιά και αδιέξοδη κρίση του ίδιου του καπιταλισμού. 
Η Κυβέρνηση έχει στρατηγική. Τα περί πειραματόζωων είναι για εντυπωσιασμό. Έχει βαθιά στρατηγική. Και αυτό το νομοσχέδιο, τι είναι; Δωρεά, δώρο προς το κεφάλαιο. Από τη στιγμή που λέει ότι είναι η κινητήρια δύναμη της κοινωνίας, άρα όλα πάνε στο κεφάλαιο. 
Αυτό κάνει για να προετοιμάσει μια ανάπτυξη που θα δώσει κερδοφορία στους καπιταλιστές, η οποία όμως θα βασίζεται –και αυτά δεν τα είπατε, κύριε Βορίδη- σε σεληνιακό τοπίο, όσον αφορά τα εργατικά δικαιώματα το 2014, θα βασίζεται στη συρρίκνωση και το τσάκισμα των αυτοαπασχολούμενων -να διαβάσετε το βιβλίο «Σιδερένια Φτέρνα» του Τζακ Λόντον, θα σας κάνει καλό!- θα βασίζεται στο ξεκλήρισμα της φτωχομεσαίας αγροτιάς, που φυσικά ανταποκρίνεται πλήρως στις επιταγές της Ευρωπαϊκής Ένωσης, με σημαία την ανταγωνιστικότητα. Δεν είναι σημερινό, θα πω και άλλα παραπάνω. 
Τι δίνετε; Τα δίνετε όλα, τα πάντα. Πιο φθηνή εργατική δύναμη, τζάμπα σχεδόν. Εργασιακές σχέσεις σκλαβοπάζαρου. Μας λέτε τώρα για ενοικιαζόμενους εργαζόμενους; Τι είναι αυτοί; Αυτοκίνητα; Τι είναι αυτό, γιατί δεν θέλω να χρησιμοποιήσω άλλη γλώσσα; Γενικεύετε τους ενοικιαζόμενους.
Υπάρχουν κάποιοι που απορούν. Είχα πάει περιοδεία στο Μόναχο. Η «BMW» μέχρι το 2000 είχε έντεκα χιλιάδες εργάτες, μόνιμους και σταθερούς. Μετά το 2000 είχε τρεις χιλιάδες μόνιμους και οκτώ χιλιάδες ενοικιαζόμενους, που έπαιρναν το 1/4 το 1/5 από όσα έπαιρναν οι υπόλοιποι. Αυτό σημαίνει «ενοικιαζόμενος εργαζόμενος».
Τι άλλο κάνετε; Θυσιάζετε τους αυτοαπασχολούμενους μία και έξω. Για ποιον λόγο; Μη μας πείτε ότι τους θυσιάζετε για να παίρνουμε φθηνό γάλα, ψωμί κλπ. Το κάνετε για να πάρουν το μερίδιο της αγοράς τα μεγάλα μονοπώλια και οι μεγάλοι μονοπωλιακοί όμιλοι. 
Το ίδιο έγινε και στην ενέργεια, που απελευθερώθηκε και όλοι πληρώνουμε σήμερα φθηνό ηλεκτρικό ρεύμα, πολύ περισσότερο με την παρουσία των ΑΠΕ. Αξιοποιήθηκαν τα συγκριτικά πλεονεκτήματα της Ελλάδας, για ποιον; Για τους εργαζόμενους; Όχι. Για τα μεγάλα μονοπώλια. 
Το ίδιο κάνετε και στους αγρότες. Πώς το κάνετε; Με τη μείωση του κατώτερου μισθού. Δεν χρειάζεται βέβαια να τα περιγράψω όλα.
Έχουμε επίσης κατάργηση επιδομάτων. Εσείς, οι υπέρμαχοι της οικογένειας, που λέτε ότι την υποστηρίζετε, καταργείτε το οικογενειακό επίδομα. Το 2014 καταργείτε το επίδομα μητρότητας και μιλάτε από πάνω. Προς κατάργηση οδεύει και το επίδομα ασθενείας. Βαρβαρότητα, απανθρωπιά σε όλο της το μεγαλείο. Δεν δικαιούσαι να αρρωστήσεις. Θα πεθαίνεις στη δουλειά. Συνθήκες εργασιακού Μεσαίωνα, κυριολεκτικά. 
Τι έχετε να πείτε στον κόσμο; Και μας λέτε μετά για πλεονάσματα, αναπτύξεις κλπ. Ουστ! 
Φτάσατε στο σημείο να καταργείτε το επίδομα ασθένειας, δηλαδή ένας που πεθαίνει, πρέπει να πάει στη δουλειά και να πεθάνει πάνω στη δουλειά. Τι τον ενδιαφέρει τον καπιταλιστή; Ένα γρανάζι λιγότερο.","ΑΘΑΝΑΣΙΟΣ ΠΑΦΙΛΗΣ",425
"105514"," Αμερικάνικο μοντέλο είναι αυτό.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105515"," Αμερικάνικο μοντέλο, που δεν έχει κανένα δικαίωμα, καμμία σύμβαση, που ζει από τα tips. Ο κ. Τσίπρας μίλησε για τα περιβόητα αμορτισέρ των Ηνωμένων Πολιτειών της Αμερικής και εξύμνησε και τον Ομπάμα που έχει τέτοια κοινωνική προστασία, που δηλαδή δεν υπάρχει τίποτα.
Δουλεμπόριο, ασφαλιστικά ταμεία. Κύριε Βορίδη, τους λογαριασμούς τους κάνετε λίγο μπακάλικα. Δεν ισχύουν αυτά. Είναι μείον 2 δισεκατομμύρια τουλάχιστον. Είναι και παραπάνω.
Ποιος κερδίζει εδώ; Κερδίζουν τα αφεντικά και οι επιχειρηματικοί όμιλοι τα δισεκατομμύρια. Τα αποτελέσματα θα είναι ολέθρια, γιατί θα καταρρεύσει ακόμη και αυτό το σύστημα που υπάρχει σήμερα σε ό,τι αφορά και τις συντάξεις αλλά και την ιατροφαρμακευτική περίθαλψη. Τους τα δίνετε, λοιπόν, όλα.
Οι μικροί επαγγελματίες, οι παραγωγοί, οι αγρότες με τις ρυθμίσεις για το ψωμί, για το γάλα, για τα φάρμακα και για το βιβλίο τι κάνουν; Φεύγουν όχι για να δώσετε φθηνά -αυτά δεν τα πιστεύει κανένας πια, μπορείτε να τα λέτε θεωρητικά- γιατί ζει την πραγματικότητα. Που έχουν γίνει όλα αυτά και ο λαός παίρνει πιο φθηνά και ποιοτικά προϊόντα; Διότι μπορεί να τρώει και σαβούρες. Εδώ έφτασε το σύστημά σας το 2014 -αυτό που υπερασπίζεστε, που έχει όνομα και λέγεται «καπιταλισμός»- να λέει «φάτε ληγμένα», να λέει στον κόσμο «φάτε ληγμένα» και να το προπαγανδίζει! Αυτό το λέτε πρόοδο; 
Δεν θέλω να πω για τα συντεχνιακά κι όλα αυτά τα οποία λέτε, γιατί βάλατε τα θέματα των φαρμακείων. Και ποιος τα έκανε αυτά; Και τώρα έρχεται αυτή η απελευθέρωση των φαρμακείων. Και τι θα κάνει; Θα ανοίξουν περισσότεροι φαρμακοποιοί περισσότερα φαρμακεία και θα φθηνύνει το φάρμακο; Μας δουλεύετε; Θα μπουν οι πολυεθνικές και θα κάνουν αλυσίδες, όπως έχει γίνει παντού. Και θα τους βάλουν με 500 και 400 ευρώ να δουλεύουν. Κι ο λαός θα παίρνει, βέβαια, τα φάρμακα που θα καθορίζουν κάθε φορά οι μονοπωλιακοί όμιλοι. 
Είναι μνημονιακές υποχρεώσεις αυτές ή δεν είναι; Αυτό είναι αδιάφορο για τον λαό. Τι είναι όμως; Είναι η επίσημη πολιτική της Ευρωπαϊκής Ένωσης από τότε που δημιουργήθηκε, είναι οι απαιτήσεις του κεφαλαίου σε συνθήκες διεθνοποιημένου ανταγωνισμού, είναι το ευρωπαϊκό μνημόνιο.
Αλήθεια, εκείνοι που λένε για πειραματόζωα και όλα τα υπόλοιπα, έχουν ακούσει για τη Λευκή Βίβλο; Πότε έγινε αυτή; Τη δεκαετία του ’90 και καθόρισε την ανατροπή των εργασιακών σχέσεων. Τι είπατε τότε; Ούτε λευκή ούτε μαύρη. Εμείς τι είπαμε; Κατάμαυρη κόλαση για τους εργαζόμενους. Ήταν εκσυγχρονισμός η «Λευκή Βίβλος». Μιλάμε για την απελευθέρωση. Και λέει ότι αυτά που γίνονται για την απελευθέρωση είναι εκτρώματα. 
Μήπως ξέρετε την οδηγία Μπολγκενστάιν που ψηφίστηκε στην Ευρωπαϊκή Ένωση, η οποία ισχύει σε όλο τον καπιταλιστικό κόσμο και μιλάει για πλήρη απελευθέρωση των επαγγελμάτων; Γιατί, δεν ισχύει σαν πολιτική της Ευρωπαϊκής Ένωσης σήμερα; Δεν πιέζει για την απελευθέρωση; Δεν τα καθόρισε το Μάαστριχτ, για να μην μπω και στη συνέχεια; 
Λέμε, «φωνάζουν για το γάλα». Η Ευρωπαϊκή Ένωση δεν μιλάει για πλήρη απελευθέρωση των πάντων και για το γάλα και για όλα τα υπόλοιπα; Τι έκανε η Κοινή Αγροτική Πολιτική όλα τα χρόνια που τη διαφημίζατε; Και ο κ. Παπαδημούλης έλεγε ότι αν δεν υπήρχε η Κοινή Αγροτική Πολιτική, έπρεπε να την εφεύρουμε. Τέτοια δήλωση έκανε. Τι έκανε; Να, τα αποτελέσματα. Διέλυσε κυριολεκτικά την αγροτική οικονομία και έστειλε και τους φτωχομεσαίους αγρότες στην ανεργία. Και τώρα δημιουργούνται προϋποθέσεις -και με τις νέες ρυθμίσεις της Κυβέρνησης- για συγκέντρωση σε μονοπώλια. 
Επομένως μη λέμε, «μνημόνιο ή όχι». Το μνημόνιο είναι πλήρως ενσωματωμένο στην πολιτική της ίδιας της Ευρωπαϊκής Ένωσης. 
Κι επειδή υπάρχει -θα το επαναλάβουμε- οικονομική διακυβέρνηση, για όσους μπορεί να έχουν την ελπίδα ότι κάτι μπορεί να αλλάξουν, κάθε τρίμηνο η Ευρωπαϊκή Ένωση σου λέει: Τηρείς τα μέτρα του μνημονίου, ναι ή όχι; Δεν τα τηρείς; Πρόστιμο 10%. Δεν τα τηρείς; Σου κόβω του ΕΣΠΑ. Δεν τα τηρείς; Σου κόβω τα αγροτικά κονδύλια.
Εδώ δεν χωρούν δύο λύσεις. Ή φεύγεις…","ΑΘΑΝΑΣΙΟΣ ΠΑΦΙΛΗΣ",425
"105516"," Ή μένεις.","ΝΙΚΟΛΑΟΣ ΒΟΥΤΣΗΣ",75
"105517"," …ή τα υλοποιείς όταν είσαι με την Ευρωπαϊκή Ένωση.
Άρα, λοιπόν -και μιλώ για την Κυβέρνηση τώρα- είναι κοροϊδία αυτό που λέτε, ότι βγαίνουμε από το μνημόνιο. Και είναι και λογοπαίγνιο και, μάλιστα, παραπλανητικό. Τι λέτε; Βγαίνουμε από το μνημόνιο αφού έχουν περάσει όλα τα μέτρα, ισχύουν όλα και τα έχουμε νομοθετήσει κιόλας. Τι βγαίνουμε δηλαδή; Μπαίνουμε στο ευρωπαϊκό μνημόνιο που τα έχει ενσωματώσει όλα αυτά. Άρα δεν αλλάζει τίποτα. 
Και το νέο τοπίο που θα υπάρχει, θα είναι η ερήμωση και η άθλια κατάσταση με νέα παιδιά να δουλεύουν για δύο κατοστάρικα και τέσσερα κατοστάρικα. Δηλαδή, «φθηνό κρέας». Έχουν διαλυθεί τα πάντα. Αυτά τα επιδόματα και τα προγράμματα ανεργίας, τι είναι; Είναι κοροϊδία απέναντι στον εργαζόμενο. Σε έναν νέο άνθρωπο του λες «πήγαινε…» -και αναγκάζεται και ο πατέρας του να του το πει- «…να δουλέψεις τουλάχιστον να πάρεις δύο κατοστάρικα, να βγάλεις ένα χαρτζιλίκι».
Αυτή είναι η ανάπτυξη. Φθηνό εργατικό δυναμικό, μετακινούμενο, χωρίς δικαιώματα, στο έλεος του κάθε εργοδότη και αν τολμήσετε να αλλάξετε και τον ν. 1264, δεν θα μπορεί ούτε καν να υπερασπίσει τα στοιχειώδη δικαιώματά του.
Όσοι, λοιπόν -και τελειώνω, κύριε Πρόεδρε- λένε ότι μέσα στην Ευρωπαϊκή Ένωση, με αυτή την κατάσταση που υπάρχει σήμερα, θα ακολουθήσουν μια διαφορετική πολιτική, κυριολεκτικά κοροϊδεύουν τον κόσμο.
Θέλουμε, τελειώνοντας, να απευθυνθούμε στους εργαζόμενους, στους αυτοαπασχολούμενους, σ’ όλους αυτούς που συντρίβονται και με τα νέα μέτρα και να τους πούμε το εξής. Να μας ακούσουν και ας επιλέξουν. Ό,τι είπαμε μέχρι τώρα βγήκε σωστό. Τους λέμε, λοιπόν, επιστροφή στα προηγούμενα, έστω σ’ αυτά που είχαν μέσα στο καπιταλιστικό σύστημα. Δεν υπάρχει, ο δρόμος είναι κλειστός προς τα πίσω. Δεν μπορεί πια αυτό το σύστημα. Μια λύση υπάρχει: Η ανατροπή και η εξουσία στα χέρια του λαού.
Το δίλημμα, λοιπόν, είναι: Σύγχρονοι σκλάβοι ή ανασύνταξη, λαϊκή συμμαχία, σπάσιμο των δεσμών με την Ευρωπαϊκή Ένωση, αποδέσμευση, λαϊκή εξουσία. Αυτό είναι το πραγματικό δίλημμα της εποχής.","ΑΘΑΝΑΣΙΟΣ ΠΑΦΙΛΗΣ",425
"105518"," Θα ήθελα να καλωσορίσω την κ. Ελένη Αυλωνίτου και την κ. Τάνια Ιακωβίδου, τις οποίες βλέπω για πρώτη μέρα στην Ολομέλεια. Τους εύχομαι καλή επιτυχία στο έργο τους.
Κύριε Κασιδιάρη, επειδή δεν ήσασταν εδώ στη σειρά…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105519"," Κανένα πρόβλημα, κύριε Πρόεδρε.","ΗΛΙΑΣ ΚΑΣΙΔΙΑΡΗΣ",204
"105520"," Θα δώσω τον λόγο στον κ. Παραστατίδη, αλλά εάν θέλετε να μιλήσετε πρώτος και συμφωνεί ο συνάδελφος…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105521"," Να μιλήσει ο συνάδελφος, κύριε Πρόεδρε.","ΗΛΙΑΣ ΚΑΣΙΔΙΑΡΗΣ",204
"105522"," Ωραία.
Τον λόγο έχει ο κ. Παραστατίδης από τους Ανεξάρτητους Δημοκρατικούς Βουλευτές για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105523"," Ευχαριστώ, κύριε Πρόεδρε.
Κυρίες και κύριοι συνάδελφοι, προτού αναφερθώ στο περιεχόμενο του πολυνομοσχεδίου, θα ήθελα να εκφράσω την έντονη αντίδρασή μου -κάτι που εξάλλου έχει γίνει και από άλλους συναδέλφους- για τον απαράδεκτο τρόπο, θα έλεγα, που επέλεξε η Κυβέρνηση για μια ακόμα φορά με τη διαδικασία του κατεπείγοντος να φέρει σημαντικά θέματα προς ψήφιση στη Βουλή, εφαρμόζοντας την προσφιλή γι’ αυτήν τακτική του αιφνιδιασμού, ιδιαίτερα όταν πρόκειται για συμφωνίες με την τρόικα που θα αποδειχθούν καταστροφικές για μεγάλες κοινωνικές ομάδες του πληθυσμό, δυστυχώς.
Από το Μέγαρο Μαξίμου, βέβαια, γίνεται προσπάθεια δημιουργίας εντυπώσεων σε επικοινωνιακό επίπεδο προκειμένου να πεισθεί η κοινωνία για την ορθότητα των επιλογών. Στην προσπάθειά της αυτή, η Κυβέρνηση δεν είναι μόνη. Επιστρατεύει ορισμένα Μέσα Μαζικής Ενημέρωσης, τα οποία με τη σειρά τους χρησιμοποιούν τα «παπαγαλάκια» τους και διάφορους γυρολόγους των καναλιών, προκειμένου να στηρίξουν αυτές τις καταστροφικές πρακτικές και πολιτικές επιλογές εις βάρος του ελληνικού λαού.
Η στάση αυτή των μιντιακών μέσων να προσπαθούν να διαμορφώσουν τις συνειδήσεις των πολιτών δεν έχει προηγούμενο στα ιστορικά πολιτικά χρονικά. Αυτό το γεγονός ας προβληματίσει τους πολίτες.
Να είστε βέβαιοι, όποιες μεθοδεύσεις και αν χρησιμοποιείτε, κύριοι της Κυβέρνησης, προκειμένου να παραμείνετε στην εξουσία, θα αποτύχουν.
Κυρίες και κύριοι συνάδελφοι, όλα τα μέτρα τα οποία έχουν παρθεί έως τώρα, αλλά και αυτά που πρόκειται να παρθούν -στο όνομα πάντα της οικονομικής κρίσης- έχουν κατασταλτικό και καταστροφικό χαρακτήρα για τους πολίτες. Πρέπει, όμως, να δούμε τι συμβαίνει σε περιόδους οικονομικής κρίσης, ιδιαιτέρως όταν οι κυβερνήσεις αυτές ακολουθούν τέτοιες πρακτικές αντιμετώπισής της. Σε τέτοιου είδους πολιτικές μεθοδεύσεις αυτό που συμβαίνει είναι η συσσώρευση πλούτου από τους εργαζόμενους πολίτες της καθημερινότητας και μικρομεσαίους σε λίγα ιδιωτικά χέρια. Αυτό αποδεικνύεται από το παρακάτω παράδειγμα στο οποίο θα αναφερθώ.
Δεν είναι καθόλου τυχαίο πως από την έναρξη της παγκόσμιας, ευρωπαϊκής και ελληνικής οικονομικής κρίσης των τελευταίων πέντε ετών, σύμφωνα και με τη δημοσίευση του «FORBES», η λίστα των δισεκατομμυριούχων έχει διπλασιαστεί από το 2008, με το ξεκίνημα βέβαια της κρίσης. Προ της κρίσης οι δισεκατομμυριούχοι του πλανήτη ήταν οκτακόσιοι και η περιουσία τους ανερχόταν σε 2,5 τρισεκατομμύρια δολάρια.
Το 2013, ο αριθμός ανέβηκε –προσέξτε- στους χίλιους εξακόσιους πενήντα και η περιουσία τους εκτινάχθηκε στα 6,5 τρισεκατομμύρια ευρώ, δηλαδή περισσότερο από το διπλάσιο. Παράλληλα, αυτήν την περίοδο διπλασιάστηκε ο αριθμός των φτωχών πολιτών. 
Στην Ευρώπη των μνημονίων και της λιτότητας τώρα, οι άνεργοι αυξήθηκαν κατά δέκα εκατομμύρια από το 2008, την ίδια στιγμή που οι δισεκατομμυριούχοι από εκατόν ενενήντα έφθασαν στους τετρακόσιους ενενήντα, δηλαδή δυόμισι φορές επάνω. Βλέπετε, η πορεία εξελίσσεται αντιστρόφως ανάλογα. 
Αυτήν την πολιτική υπηρετείτε, δυστυχώς, κύριοι της Κυβέρνησης. Ελπίζω να μην αισθάνεστε υπερήφανοι για τα σημερινά σας επιτεύγματα. Έτσι, λοιπόν, εξηγείται και η σημερινή σας πολιτική στάση, καθώς χαρίζετε τις τράπεζες σε ξένα funds και σε εγχώριους ολιγάρχες του πλούτου. Εξάλλου, πολλοί έχουν κάνει αναλυτική αναφορά σ’ αυτό πιο ειδικοί από εμένα. Με αυτόν τον τρόπο εξυπηρετείτε τα μεγάλα συμφέροντα, ξεπουλώντας τη δημόσια περιουσία όσο-όσο, ζημιώνοντας το δημόσιο συμφέρον.
Κυρίες και κύριοι συνάδελφοι, θα επικεντρώσω την ομιλία μου σε ορισμένες διατάξεις του νομοσχεδίου, διότι δυστυχώς δεν μου επιτρέπει ο χρόνος να κάνω εκτεταμένη αναφορά σε όλο το περιεχόμενο. 
Θα ξεκινήσω από το γάλα. Με την αλλαγή του σημερινού καθεστώτος για το γάλα είναι βέβαιο πως δίνεται η χαριστική βολή στην εγχώρια κτηνοτροφία. Με την κατάργηση της πενθήμερης διάρκειας ζωής του γάλακτος, ουσιαστικά αίρεται ο περιορισμός των εισαγωγών και δίνεται το περιθώριο να εισαχθεί και να διακινηθεί στα σημεία πώλησης γάλα από το εξωτερικό που θα έχει θεωρητικά επάρκεια ζωής μέχρι και έντεκα ημέρες, σύμφωνα με την πρόταση που προβλέπεται στο νομοσχέδιο.
Με αυτόν τον τρόπο, η Κυβέρνηση μαζί με την τρόικα –που είναι πασιφανές ποια συμφέροντα εξυπηρετεί- εκτιμούν πως θα μειωθεί η τιμή του γάλακτος για τον καταναλωτή. Μάλιστα, αποδίδουν τις ευθύνες στους παραγωγούς για τη σημερινή τιμή στα ράφια. Θεωρώ ότι αυτό είναι ένας μύθος και θα το αποδείξω.
Έχουμε, λοιπόν, τον Έλληνα παραγωγό να απολαμβάνει τιμή από 0,40 ευρώ έως 0,44 ευρώ, ενώ ο αντίστοιχος Ευρωπαίος 0,38 ευρώ. Έχουμε, δηλαδή, μία διαφορά της τάξης των 0,2 ευρώ έως 0,6 ευρώ στο λίτρο. Στην Ελλάδα, το γάλα πωλείται στο ράφι περίπου 1,5 ευρώ, ενώ στην Ευρώπη από 1,10 ευρώ έως 1,20 ευρώ. Άρα έχουμε διαφορά 0,30 ευρώ έως 0,40 ευρώ στο ράφι. Στην πραγματικότητα, όμως, η διαφορά θα έπρεπε να είναι από 0,2 ευρώ έως 0,5 ευρώ. Άρα η τιμή στο ράφι θα έπρεπε να είναι 1,12 ευρώ έως 1,22 ευρώ και όχι 1,5 ευρώ. Έτσι αποδεικνύεται πως οι τιμές διαμορφώνονται μετά τον παραγωγό. Επομένως ένα είναι σίγουρο. Με τα μέτρα αυτά, ο Έλληνας καταναλωτής δεν πρόκειται να πιει φθηνό γάλα και, μάλιστα, στην τιμή του 1,22 ευρώ. 
Θα αναφερθώ τώρα στα φαρμακεία που είναι ίσως ο πιο κατασυκοφαντημένος επαγγελματικός κλάδος από πλευράς Κυβέρνησης. Για μία ακόμα φορά η Κυβέρνηση αθέτησε τις υποσχέσεις της προς τους φαρμακοποιούς και προχώρησε αιφνιδιαστικά σε μέτρα που ουσιαστικά θα οδηγήσουν σε μαρασμό και εν τέλει σε κλείσιμο πολλά από τα δώδεκα χιλιάδες υπάρχοντα φαρμακεία. 
Με τα σημερινά μέτρα που πάει να επιβάλει προωθώντας διατάξεις όπως τη δυνατότητα να λειτουργούν φαρμακεία σε σούπερ μάρκετ, σε καταστήματα παιχνιδιών και αλλού, σίγουρα θέτει σε κίνδυνο την υγεία του πληθυσμού. Όμως, το μένος από το οποίο διακατέχεται η Κυβέρνηση εναντίον των φαρμακοποιών, πραγματικά για μένα είναι ανεξήγητο. Το νομοσχέδιο δίνει τη δυνατότητα να αποκτήσει κάποιος κι άλλη πέραν της μίας άδειας, με ενδεχόμενο αποτέλεσμα τη δημιουργία αλυσίδας φαρμακείων από ξένες εταιρείες και πολυεθνικές. 
Επιπλέον, κύριοι, επιχειρήσατε να μεταφέρετε τα μη συνταγογραφούμενα φάρμακα σε άλλα κανάλια διανομής, όπως είναι τα σουπερμάρκετ και τελικά μεταφέρατε τα φαρμακεία στα σούπερ μάρκετ. Για να τους διευκολύνετε, προφανώς, μειώσατε το εμβαδόν από τριάντα τετραγωνικά μέτρα, σε πέντε τετραγωνικά μέτρα. 
Ακόμα, φαρμακοποιός χωρίς άδεια φαρμακείου μπορεί, σύμφωνα με τη διάταξη του νομοσχεδίου, να συμμετέχει στο κεφάλαιο του φαρμακείου σε ποσοστό έως 99% και σε πέραν της μίας άδειας. Έτσι, δίνετε το δικαίωμα σε χονδρέμπορους και σε εταιρείες να σφετεριστούν το ιδιοκτησιακό καθεστώς του φαρμακείου. Όλα αυτά είναι πρωτόγνωρα και σε ευρωπαϊκό επίπεδο.
Κυρίες και κύριοι συνάδελφοι, θα ήθελα να σταθώ στο θέμα των φωτοβολταϊκών. Εδώ έχουμε πλήρη εξαπάτηση των πολιτών. Αναφέρομαι στα οικιακά και στα αγροτικά φωτοβολταϊκά.
Είναι φοβερό αυτό που συμβαίνει. Αφού τους δόθηκε η δυνατότητα, προτρέποντας τους μάλιστα με καμπάνια η ίδια η πολιτεία, να προχωρήσουν σε ανάπτυξη φωτοβολταϊκών συστημάτων –είτε είναι αυτά οικιακά είτε αγροτικά- και αφού υπέγραψαν τους όρους των συμβολαίων, έρχεται τώρα η Κυβέρνηση, διά μέσου του Υπουργείου, να παραβιάσει τα συμβόλαια και να προβεί μονομερώς σε μείωση της κιλοβατώρας κατά 30% περίπου. 
Αυτό, κύριοι της Κυβέρνησης, θεωρείται απατεωνιά. Λυπάμαι, αλλά είναι ο πιο επιεικής χαρακτηρισμός που μπορώ να χρησιμοποιήσω στη συγκεκριμένη περίπτωση. Δεν λαμβάνετε υπ’ όψιν πως οι περισσότεροι από αυτούς τους επενδυτές χρεώθηκαν σε τράπεζες, πλήρωσαν επιπλέον κάποιες χιλιάδες ευρώ για ενίσχυση του δικτύου της ΔΕΗ. Κι έρχεστε τώρα και τους λέτε πως αλλάζουμε τους όρους των συμβολαίων μονομερώς. 
Στο νομοσχέδιο αυτό υπάρχει διάταξη σχετικά με την παροχή ιατροφαρμακευτικής περίθαλψης των υπερηλίκων ανασφαλίστων. Στην κατηγορία αυτή θα ήθελα να τονίσω πως υπάγονται και ομογενείς παλιννοστούντες, συμπολίτες μας. Οι άνθρωποι αυτοί ζουν σε τραγικές συνθήκες, διότι τους περικόψατε τις συντάξεις, διότι με τα 300 ευρώ τα οποία παίρνανε ως σύνταξη ζούσαν ολόκληρες οικογένειες.
Κύριε Υπουργέ, οφείλετε, πέρα από την ιατροφαρμακευτική περίθαλψη που είναι ένα μέρος αντιμετώπισης των προβλημάτων, να αποκαταστήσετε αυτήν την πολύ μεγάλη αδικία.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"105524"," Έγκλημα!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"105525"," Κύριοι της Κυβέρνησης, οδηγείτε την κοινωνία με την πολίτική σας σε αργό θάνατο. Πορευτήκατε μέχρι σήμερα με το επιχείρημα να μην πτωχεύσει η χώρα. Ουσιαστικά, η χώρα θεωρείται πτωχευμένη, απλώς δεν φέρει την επίσημη σφραγίδα και αυτό διότι δεν εξυπηρετεί τους δανειστές, όχι για κανέναν άλλο λόγο. 
Δεν δείξατε όμως την ανάλογη ευαισθησία για να μην πτωχεύσουν κοινωνικές ομάδες επαγγελματιών και γενικότερα εργαζόμενοι πολίτες που τους οδηγήσατε στη φτώχεια, την ανέχεια και τη δυστυχία. Ποια είναι η ευαισθησία σας έναντι αυτών των κοινωνικών ομάδων; Δυστυχώς, είστε εκτός τόπου και χρόνου και εκτός πραγματικότητας. 
Ένα είναι βέβαιο, πως ο τόπος αυτός πρέπει να βγει από την πολλαπλή κρίση που έχει αγγίξει όλα τα κοινωνικά στρώματα, κυρίως όμως τη μικρομεσαία τάξη. Αυτό μπορεί να γίνει μόνο αν σαρωθεί το φαύλο σύστημα της διαφθοράς και της διαπλοκής και μαζί του όσοι το εξέθρεψαν και όσοι το υπηρετούν. 
Φτάνει πια με τον φόβο της χρεοκοπίας της χώρας, με τον οποίο πορευτήκατε έως τώρα, ο οποίος στο κάτω κάτω αφορά πρωτίστως τους δανειστές και δευτερευόντως τα τέσσερα εκατομμύρια του πληθυσμού που ήδη έχουν υποστεί τις συνέπειες της δικής σας πολιτικής.
Κύριοι της Κυβέρνησης, τελειώνοντας, όπως επιλέξατε μέσω ορισμένων Υπουργών σας με πολύ μεγάλη ευκολία να γκρεμίσετε όσες παραγωγικές δομές της οικονομίας έχουν απομείνει, να είστε σίγουροι πως με την ίδια ευκολία όταν έρθει η ώρα, ο λαός θα σας γκρεμίσει με την ψήφο του. 
Αυτονόητο είναι πως δεν ψηφίζουμε αυτό το νομοσχέδιο.
(Χειροκροτήματα από την πτέρυγα των Ανεξάρτητων Δημοκρατικών Βουλευτών)","ΘΕΟΔΩΡΟΣ ΠΑΡΑΣΤΑΤΙΔΗΣ",419
"105526"," Ευχαριστούμε και εμείς.
Ο κ. Κασιδιάρης έχει τον λόγο τώρα και ολοκληρώνεται ο κατάλογος των Κοινοβουλευτικών Εκπροσώπων.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105527"," Παρακολουθώντας όλη τη σημερινή ημέρα ομιλίες ιδίως των συγκυβερνώντων, των μνημονιακών Βουλευτών, εξάγει κανείς το συμπέρασμα ότι πολλοί άνθρωποι εδώ μέσα ζουν σε έναν γυάλινο κόσμο, στην κυριολεξία, αποστειρωμένοι από την κοινωνία. Ζουν σε ένα παράλληλο σύμπαν και τα εμφανίζουν ότι όλα είναι ανθηρά, όλα είναι τέλεια, κάνουν χαρές, πανηγύρια, μιλούν για πλεονάσματα, για έξοδο στις αγορές. Τρομερά πράγματα! 
Η μοναδική έξοδος που θα δουν οι συγκεκριμένοι συγκυβερνώντες Βουλευτές που υποστηρίζουν και υπερψηφίζουν αυτά τα μέτρα της αθλιότητας είναι η έξοδος από την πολιτική ζωή αυτής της χώρας, γιατί σας υπενθυμίζω ότι όλοι εσείς που υποστηρίζετε αυτήν την ξενόφερτη αθλιότητα, αυτήν την ξενόφερτη ανθελληνική πολιτική, πολύ σύντομα τη Βουλή θα τη βλέπετε μόνο με το κιάλι, διότι πλέον δεν κοροϊδεύετε απολύτως κανέναν Έλληνα. 
Ζούμε σε μία κοινωνία κατεστραμμένη, σε μία κοινωνία εκατομμυρίων ανέργων, σε μία κοινωνία επτά χιλιάδων Ελλήνων αυτοχείρων. Επτά χιλιάδες συμπολίτες μας έχουν αυτοκτονήσει. Επτά χιλιάδες ελληνικές οικογένειες ζουν πλέον χωρίς το στήριγμά τους. Η νεολαία μας πλέον ξενιτεύεται.
Έχω να καταγγείλω και κάποια γεγονότα, τα οποία έγιναν μέσα σε όλο αυτό το κλίμα του αίσχους τις τελευταίες ημέρες και για τα οποία δεν μίλησε κανείς. Βιάστηκε Ελληνίδα στο Κορωπί από συμμορία λαθρομεταναστών και δεν έχει αναφερθεί λέξη πουθενά.
Δεν διερευνάται καν η υπόθεση, δεν μιλούν τα Μέσα Μαζικής Ενημέρωσης, δεν κινείται φύλλο, γιατί έτσι θεωρείτε ότι δεν θα χαλάσει το παραμύθι της δήθεν ευνομίας, που είναι μια κυριαρχία τρόμου εις βάρος πολιτών. Διότι αυτό που προσπαθείτε να επιβάλετε σήμερα με τα μνημονιακά και κατασταλτικά σας μέτρα είναι να μην αντιδρά κανένας Έλληνας, να ζουν υπό το καθεστώς της τρομοκρατίας. Και εν πολλοίς το έχετε καταφέρει. Όμως, ο ελληνικός λαός, η σιωπηρή πλειοψηφία του ελληνικού λαού που οργίζεται, θα αντιδράσει δυναμικά μέσω της ψήφου του πάρα πολύ σύντομα. 
Όσο και αν τα φερέφωνα των τοκογλύφων μέσα στη Βουλή, αλλά και στα κανάλια της διαπλοκής πανηγυρίζουν, όσο και αν λένε ψέματα, η απάτη έχει αποκαλυφθεί στα μάτια του ελληνικού λαού. Μέχρι και οι συνεργάτες σας, μέχρι και τα αφεντικά σας, οι ξένοι τοκογλύφοι, σας ακυρώνουν, όπως ο Όλι Ρεν ο οποίος χαρακτήρισε το ψευδές πλεόνασμα ως δημιουργική λογιστική. Με απλά λόγια, το χαρακτήρισε «παπατζιλίκι», όπως αυτό που παίζουν οι παπατζήδες στην οδό Αθηνάς. Αυτή είναι η πολυδιαφημισμένη πολιτική σας επιτυχία: «παπατζιλίκι», απάτη σε βάρος του ελληνικού λαού.
Βεβαίως το πολιτικό σύστημα δεν μπορούν να το σώσουν ούτε οι χρυσοπληρωμένες «μαϊμού» δημοσκοπήσεις που βλέπουμε στα κανάλια των νταβατζήδων. Το κόμμα της νέας ΠΑΣΟΚρατίας, αυτό το κόμμα «δύο σε ένα» τελειώνει. Δεν ξέρω αν πρέπει να μιλάμε για Νέα Δημοκρατία και ΠΑΣΟΚ ή Ελιά και Πολιτική Άνοιξη πλέον, αλλά το σίγουρο είναι ότι είστε ανύπαρκτοι στην ελληνική κοινωνία. Επιβάλλετε αυτά τα μέτρα σήμερα τα οποία όμως δεν θα έχουν κανένα απολύτως αντίκρισμα, διότι θα ακυρωθούν άμεσα στην κάλπη της 18ης και της 25ης Μαΐου, όσα παράνομα σχέδια και αν απεργάζεστε, είτε μέσω της απαγόρευσης ενός νομίμου πολιτικού κόμματος είτε μέσω της ακύρωσης των ψηφοδελτίων της Χρυσής Αυγής στον Άρειο Πάγο είτε μέσω της εκτεταμένης νοθείας που οργανώνετε να κάνετε μέσω του Υπουργείου Εσωτερικών. Τίποτα απολύτως δεν θα καταφέρετε με όλα αυτά τα παράνομα και ανθελληνικά σας σχέδια. 
Τις τελευταίες ημέρες της κλεπτοκρατίας βιώνουμε τα γεγονότα που θα εξελιχθούν στο προσεχές διάστημα και τα οποία θα είναι καταλυτικά για το μέλλον της πατρίδας μας. Καταγγέλλω το γεγονός της συνεχούς κατασπατάλησης δημοσίου χρήματος. Χαρίζετε ακόμη και σήμερα εκατομμύρια ευρώ μέσω παράνομου τραπεζικού δανεισμού στα μέσα ενημέρωσης των νταβατζήδων, όπως στο «MEGA» του Μπόμπολα, στον «ΠΗΓΑΣΟ», σε αυτούς που λένε ψέματα και παραπληροφορούν την κοινή γνώμη. 
Φτάσατε το σημείο να βάζετε στα ψηφοδέλτιά σας και υπαλλήλους τους δημοσιογράφους, ψευτοδημοσιογράφους που διαμορφώνουν με ψεύδη την κοινή γνώμη, όχι γιατί είναι άνθρωποι περιωπής, αλλά γιατί δεν υπάρχει κανένας σοβαρός Έλληνας να μπει σε αυτό το βρώμικο παιχνίδι με τα κόμματα και τα αποκόμματά σας και να στηρίξει την κλεπτοκρατία. 
Τα εκατομμύρια που μοιράζονται ακόμα και σήμερα μέσω παράνομου δανεισμού στους νταβατζήδες είναι κλεμμένα. Πρόκειται για κλεμμένα εκατομμύρια τα οποία έχουν χαριστεί σε τράπεζες μέσω του μνημονίου και μέσω του μνημονίου τα πληρώνει ο ελληνικός λαός. Μάλιστα, χαρίζονται πάντα στα ίδια πρόσωπα, σε εργολάβους και καναλάρχες. Υπάρχει πάντα ο ίδιος φαύλος κύκλος της διαπλοκής που εδώ και δεκαετίες καταστρέφει την Ελλάδα. 
Θέλω να επιμείνω και να πω κάποια λόγια για το σημερινό νομοθέτημα, το οποίο είναι άθλιο και παράνομο και θα το χαρακτηρίσω ως μνημείο αίσχους, διότι με συγκεκριμένες διατάξεις του παρέχει άσυλο και νομιμοποίηση σε εγκληματίες, σε κακούργους που κατέστρεψαν την ελληνική οικονομία και διέλυσαν τη χώρα. 
Δεν έχει ξαναγίνει στα παγκόσμια χρονικά μια Βουλή να νομοθετεί με στόχο να απαλλάξει από τις ποινικές τους ευθύνες καταχραστές δημοσίου χρήματος και συγκεκριμένα όσους διαπράττουν κακουργηματική απιστία σε βάρος του δημοσίου. Και είναι η δεύτερη φορά που πράττει αναλόγως η εγκληματική σας οργάνωση. Και εξηγούμαι. Πρώτο έγκλημα ήταν η τροπολογία για τα θαλασσοδάνεια των τραπεζών προς τα κόμματα. Αυτό έγινε πριν από ένα χρόνο περίπου, στις 4 Απριλίου του 2013, η οποία από ό,τι βλέπω εδώ ήταν και εκπρόθεσμη. Αυτό το αίσχος το ψήφισε και το νομιμοποίησε η Βουλή, αλλά πρόσκαιρα, διότι όλες αυτές οι παράνομες νομοθετικές διατάξεις θα καταργηθούν. Και θα καταργηθούν όταν η συντριπτική πλειοψηφία του ελληνικού λαού αποφασίσει να δώσει τέλος στην κλεπτοκρατία.
Λέγατε, λοιπόν, τότε ότι δεν συνιστά απιστία, κατά την έννοια των άρθρων 256 και 390 του Ποινικού Κώδικα, για τον πρόεδρο, τα μέλη του διοικητικού συμβουλίου και τα στελέχη των τραπεζών η σύναψη δανείων πάσης φύσεως με νομικά πρόσωπα δημοσίου ή ιδιωτικού δικαίου μη κερδοσκοπικού χαρακτήρα του ευρύτερου δημόσιου τομέα. 
Μιλούσατε, βεβαίως, για τα ιδρύματα των κομμάτων που εισέπραξαν θαλασσοδάνεια που πήγαν σε βίλες και σε πισίνες «ημετέρων» και κανένας τραπεζίτης δεν θα πάει ούτε μια μέρα φυλακή με βάση αυτή την αθλιότητα. Πρώτο έγκλημα αυτό.
Πάω τώρα στο σημερινό μνημείο του αίσχους, όπου νομιμοποιείται η μίζα. Έχουμε νομοθετική διάταξη, με την οποία νομιμοποιείται η μίζα. Ο Στουρνάρας σήμερα σε συνεργασία με τον επίορκο Υπουργό Δικαιοσύνης Αθανασίου κάνουν το τελευταίο τους δώρο στους συνενόχους τους, σε όλους αυτούς που διαπράττουν το απεχθές έγκλημα της διάλυσης της ελληνικής οικονομίας.
Και εξηγούμαι: Άρθρο 235 στο δωδέκατο κεφάλαιο περί παθητικής δωροδοκίας: «Υπάλληλος ο οποίος κατά παράβαση των καθηκόντων του ζητεί ή λαμβάνει ωφελήματα» –μίζα δηλαδή σε απλά ελληνικά, χρησιμοποιώ μια ξένη φράση για να δείξω την αθλιότητά σας- «τιμωρείται με φυλάκιση ενός έτους τουλάχιστον» -προσέξτε- «και αν αυτή η μίζα ξεπερνάει τα 120.000 χιλιάδες ευρώ» -πάμε δηλαδή σε ένα αδίκημα κακουργηματικής φύσεως- «ο δράστης εάν έχει την ιδιότητα του υπαλλήλου οικονομικών, ο καθείς εδώ βολεύει τους «ημετέρους» του, τους δικούς του ανθρώπους- «επιβάλλεται κάθειρξη μέχρι μόνο δέκα έτη», δηλαδή πέφτει το κακούργημα και πάμε σε πλημμέλημα. 
Με αυτά και με αυτά όλοι αυτοί οι μιζαδόροι δεν θα κάνουν ούτε μια μέρα φυλακή! Θα είναι στο σπίτι τους ατσαλάκωτοι, την ίδια ώρα που φυλακίζετε παράνομα τους πολιτικούς σας αντιπάλους όχι επειδή διέπραξαν κάποιο αδίκημα, αλλά επειδή είμαστε εδώ μέσα και μιλάμε με τη γλώσσα της αλήθειας.
Έχω πλέον, μετά από όλες αυτές τις αθλιότητες, κάθε ηθικό δικαίωμα να χαρακτηρίσω την Κυβέρνησή σας «κυβέρνηση μιζαδόρων και απατεώνων» και θεωρώ βέβαιο πως πολύ σύντομα θα πέσετε με πάταγο και θα έρθει ένα εθνικό κράτος δικαίου. Και τότε, όταν θα έρθει η Χρυσή Αυγή στα πράγματα, θα έχουμε πραγματική πολιτική κάθαρση και όλα αυτά τα παράνομα και άθλια νομοθετήματα που νομιμοποιούν το μαύρο χρήμα, τις μίζες και την πολιτική διαφθορά θα γίνουν κουρελόπανα, θα γίνουν προσάναμμα. 
Απευθύνομαι στον ελληνικό λαό και όχι σε όλους αυτούς που εδώ μέσα ψηφίζουν όλα αυτά τα αισχρά νομοθετήματα που απαλλάσσουν απατεώνες και τους θυμίζω ότι εμείς μπήκαμε στη Βουλή με το σύνθημα «οι κλέφτες στη φυλακή». Συνεχίζουμε σταθερά πιστοί σε αυτό το σύνθημα. Αυτό πληρώνουμε σήμερα. Γι’ αυτό και ο Αρχηγός του κόμματός μας βρίσκεται σήμερα στη φυλακή, διότι τρομοκράτησε όχι μόνο όλους αυτούς τους εγχώριους απατεώνες αλλά και τη διεθνή τοκογλυφία, η οποία έχει στόχο να αφαιμάξει τον εθνικό πλούτο της πατρίδας μας.
Γνωρίζω πολύ καλά ότι μας θέλετε όλους στη φυλακή και αυτό είστε έτοιμοι να πράξετε. Λοιπόν, σας απαντώ: Δεν μας καίγεται καρφί. Έπειτα από όλα αυτά ο ελληνικός λαός έχει καταλάβει ποιο είναι το μοναδικό, αντισυστημικό, πατριωτικό κόμμα που αγωνίζεται υπέρ των δικαίων του και που πληρώνει αυτόν ακριβώς το αγώνα. Πληρώνει ότι έγινε η φωνή της αλήθειας μέσα σε ένα κοινοβούλιο μίζας, απάτης και διαφθοράς. 
Παλαιότερα είχαν πει από τον ΣΥΡΙΖΑ ότι ο Σαμαράς θα πάει όπως ο Γιανουκόβιτς, δηλαδή θα σηκωθεί και θα φύγει. Διαφωνούμε κάθετα. Κανείς δεν θα φύγει! Κανένας Σαμαράς, κανένας Βενιζέλος, κανένας Στουρνάρας, κανένας από όλους αυτούς που διέπραξαν εγκλήματα εις βάρος του ελληνικού λαού δεν πρόκειται να φύγει! Θα μείνουν εδώ, θα δικαστούν, θα απονείμουμε δικαιοσύνη. Οι κλέφτες θα πάνε στη φυλακή και τα κλεμμένα θα επιστραφούν στο δημόσιο, θα επιστραφούν στον ελληνικό λαό.
Θα επανέλθω στη δευτερολογία μου. Αλλά, βεβαίως, θα τα λέμε με διαφορετικούς όρους μετά τις 25 Μαΐου, όταν πλέον οι Έλληνες πολίτες θα πετάξουν στον πολιτικό κάλαθο των αχρήστων τη συγκυβέρνηση του μνημονίου, τη συγκυβέρνηση της προδοσίας.
Σας ευχαριστώ.","ΗΛΙΑΣ ΚΑΣΙΔΙΑΡΗΣ",204
"105528"," Ευχαριστούμε και εμείς. 
Προχωρούμε στον κατάλογο των ομιλητών. Από ό,τι βλέπω πρώτος είναι ο κ. Βεσυρόπουλος, μετά είναι ο κ. Σταθάκης, ο κ. Ρήγας, ο κ. Κουίκ κ.λπ.. Αν κάποιος απουσιάζει, παρακαλώ να ειδοποιηθεί, διαφορετικά –δεν θα διαγραφεί, αλλά εν πάση περιπτώσει- θα πάει μετά στο τέλος. 
Κύριοι συνάδελφοι, ο χρόνος για τους αγορητές είναι έξι λεπτά. 
Τον λόγο έχει ο κ. Βεσυρόπουλος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105529"," Ευχαριστώ, κύριε Πρόεδρε.
Κυρίες και κύριοι συνάδελφοι, χθες στην επιτροπή, αλλά και σήμερα ακούγοντας εδώ τον εισηγητή του κόμματος της Αξιωματικής Αντιπολίτευσης ένα πράγμα διέκρινα. Μία αμηχανία, ένα εμφανές πλέον κενό στρατηγικής. Ο καταγγελτικός λόγος ήταν εύκολος και ανέξοδος. Η άρνηση ανάληψης ευθυνών ήταν επίσης μια εύκολη υπόθεση γιατί υπήρχαν άλλοι που αναλάμβαναν αυτές τις ευθύνες και επωμίζονταν και το κόστος. Ο ΣΥΡΙΖΑ καβάλησε το κύμα της οργής, έγινε Αξιωματική Αντιπολίτευση. Ανέμενε την κατάρρευση της Κυβέρνησης, άσχετα εάν αυτό μπορούσε να συνδεθεί και με την κατάρρευση της χώρας. Όλα για την εξουσία!
«Ναι» σε όλα τα αιτήματα των κοινωνικών ομάδων, είτε είναι δίκαια είτε άδικα. «Όχι» σε κάθε μεταρρυθμιστική προσπάθεια. Αυτό ήταν το τρίπτυχο της πολιτικής σας. 
Αποτύχατε, όμως, οικτρά. Η χώρα κατάφερε να σταθεί όρθια με τις θυσίες των Ελλήνων πολιτών. Η μεγάλη κοινωνική πλειοψηφία αναγνωρίζει την προσπάθεια που έκανε η Κυβέρνηση μέσα στο πιο δύσκολο  περιβάλλον που υπήρξε ποτέ. Την ίδια στιγμή δεν εμπιστεύεται την Αξιωματική Αντιπολίτευση.  
Ο ελληνικός λαός από ένα βαθύτερο ένστικτο απορρίπτει τον τυχοδιωκτισμό και τον αυτοσχεδιασμό. Υπόσχεστε στους πολίτες ότι μπορούμε να ξαναγυρίσουμε με έναν μαγικό τρόπο στο παρελθόν, όχι μόνο σε ό,τι αφορά το βιοτικό επίπεδο, αλλά και στην ατμόσφαιρα ενός ατελείωτου πάρτι με τον λογαριασμό να τον πληρώνει ο ελληνικός λαός, δανειζόμενος συνεχώς. 
Οι πολίτες, όμως, έχουν κρίση. Γνωρίζουν ότι η ανάκτηση του βιοτικού επιπέδου θα έρθει μέσα από τη μεταρρυθμιστική προσπάθεια, την αλλαγή των δομών της οικονομίας, από ένα μικρότερο, ευέλικτο και κυρίως αξιόπιστο κράτος, μέσα από την προσέλκυση και ενθάρρυνση επενδυτικών πρωτοβουλιών που εσείς αρνείστε, όταν δεν απειλείτε τους επενδυτές, αλλά και τους πολιτικούς σας αντιπάλους με ειδικά δικαστήρια. Τις διχαστικές αυτές λογικές τις πλήρωσε πολύ ακριβά αυτός ο τόπος κατά  το παρελθόν. Στις έρευνες της κοινής γνώμης αποτυπώνονται όλα αυτά  και είναι εύλογο να σας δημιουργούν εκνευρισμό. 
Το γεγονός ότι φθάσαμε στο τέλος των μνημονίων εντείνει αυτόν τον εκνευρισμό σας.  Η επίτευξη του πρωτογενούς πλεονάσματος σάς έγινε εφιάλτης, όπως και η διανομή του.  Κάποιοι μάλιστα έφθασαν στο σημείο να διασύρουν την ίδια τη χώρα τους και να μιλάνε δημοσίως  για πρωτογενές πλεόνασμα που δημιουργήθηκε με αλχημείες. 
Πόσο βοηθούν την εικόνα της χώρας στο εξωτερικό αυτές οι τοποθετήσεις; Το αφήνω στην κρίση σας. Το πρωτογενές πλεόνασμα, όμως, επιβεβαιώθηκε. Η έξοδος στις αγορές θα είναι το επόμενο μεγάλο βήμα, όπως και η στήριξη των εταίρων μας στη διευθέτηση του χρέους. Είναι σαφές ότι από εδώ και πέρα οι πολίτες θέλουν να ακούνε προτάσεις, θέλουν να βλέπουν να υλοποιούνται αναπτυξιακές πολιτικές και εσείς στερείστε αυτών των δύο στοιχείων. 
Φθάσατε στο σημείο να θεωρείτε τρίτο μνημόνιο το πολυνομοσχέδιο που συζητάμε σήμερα. Να δεχθώ ότι αυτό το πολυνομοσχέδιο αντιμετωπίζει με κάπως άδικο τρόπο κάποιες κατηγορίες. Δεν υπάρχουν, όμως, και θετικές ρυθμίσεις; Δεν αντιλαμβάνεστε ότι έχει περάσει η συγκυρία που όλα τα είχατε αναγάγει σε άσπρο-μαύρο, αξιοποιώντας τον πόνο και την οργή των πολιτών;
Ως ειδικός αγορητής της Πλειοψηφίας για τα φορολογικά ζητήματα που ρυθμίζονται με το πολυνομοσχέδιο, θέλω να επισημάνω θετικές ρυθμίσεις, ρυθμίσεις που στηρίζουν και ανακουφίζουν τον πολίτη. 
Θα ήθελα να αναφερθώ πρώτα στα ζητήματα της φορολογικής συμμόρφωσης στο πλαίσιο του εξορθολογισμού, του κανονιστικού πλαισίου και με γνώμονα τις συνθήκες που επικρατούν στην αγορά, μειώνονται τα πρόστιμα. Μειώνονται στα 250 ευρώ αντί των 1000 ευρώ τα πρόστιμα για τη μη έκδοση αποδείξεων για όσους τηρούν απογραφικά βιβλία και στα 500 ευρώ από τα 2500 ευρώ για όσους τηρούν διπλογραφικά βιβλία. Δεν επιβάλλεται πρόστιμο, σε περίπτωση υποβολής εκπρόθεσμης τροποποιητικής δήλωσης φόρου προστιθέμενης αξίας ή παρακρατούμενου φόρου. 
Η παρακράτηση φόρου για ποσά μέχρι 300 ευρώ καταργείται. Αυξάνεται το όριο οφειλών στα 500 ευρώ πάνω από τα οποία η εφορία θα μπορεί να προχωρά σε κατασχέσεις κινητών ή ακίνητων περιουσιακών στοιχείων. Επαναπροσδιορίζεται και αλλάζει, επίσης, η έννοια της υποτροπής, η οποία θα προκύπτει μόνο εάν διαπιστωθεί  στο πλαίσιο διαφορετικών φορολογικών ελέγχων. 
Καθορίζεται ότι η καταβολή του φόρου προστιθέμενης αξίας σε δύο δόσεις θα γίνεται χωρίς προσαύξηση. Αποσυνδέεται η υποβολή της περιοδικής δήλωσης ΦΠΑ από την καταβολή του φόρου. Ακολουθούν οι ρυθμίσεις που αφορούν τους ένστολους, αλλά και οι κατηγορίες πολιτών που αντιμετώπιζαν προβλήματα από τις στρεβλώσεις του φορολογικού πλαισίου. Προσδιορίζεται ότι το επίδομα επικινδυνότητας στους ένστολους θα είναι αφορολόγητο στο 65% του ποσού.  Ρυθμίζεται, επίσης, ένα άλλο ζήτημα που αφορά τα μεταχειρισμένα εισαγόμενα αυτοκίνητα, για τα οποία εκλαμβανόταν ως πρώτος χρόνος κυκλοφορίας τους ο χρόνος κατά τον οποίο εισήχθησαν στην Ελλάδα. 
Αυτό αλλάζει. Ο πρώτος χρόνος κυκλοφορίας θα είναι αυτός που κυκλοφόρησαν στο εξωτερικό. Με αυτόν τον τρόπο μειώνεται η επιβάρυνση  για χιλιάδες πολίτες. Αυξάνεται το ακατάσχετο για καταθέσεις σε ατομικό ή κοινό λογαριασμό μέχρι το ποσό των 1500 ευρώ. Από τα 1500 ευρώ και κάτω δεν μπορεί να γίνει κατάσχεση, αρκεί να γνωστοποιηθεί ο λογαριασμός από τα φυσικά πρόσωπα με δήλωση. 
Αναφέρεται, επίσης, σαφώς ότι δεν μπορεί να γίνει κατάσχεση μισθών, συντάξεων και ασφαλιστικών βοηθημάτων που καταβάλλονται περιοδικά, εφόσον το ποσό αυτό είναι κάτω των 1500 ευρώ. 
Απαλλάσσονται οι αγρότες από την υποχρέωση τήρησης βιβλίων εφόσον έχουν ετήσια εκκαθάριση στα έσοδα μέχρι 15.000 ευρώ και 5.000 ευρώ επιδοτήσεις. Επίσης, είναι χαρακτηριστικό ότι ακόμα και για τους αγρότες που κινούνται πάνω από το όριο των 15.000 ευρώ και των 5.000 ευρώ, προβλέπεται ότι θα υποβάλλουν μία φορά το χρόνο εκκαθαριστική δήλωση ΦΠΑ και θα απαλλάσσονται από την υποχρέωση υποβολής περιοδικών δηλώσεων ΦΠΑ. 
Όμως, το πιο σημαντικό είναι ότι οι παραγωγοί αγροτικών προϊόντων, που πωλούν τα προϊόντα τους στις λαϊκές αγορές, έχουν πλέον ενιαία φορολογική αντιμετώπιση. Η δραστηριότητά τους αντιμετωπίζεται ως ενιαία και θα φορολογείται με συντελεστή 13%. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σε ένα λεπτό ολοκληρώνω, κύριε Πρόεδρε. 
Αναρωτιέμαι ποιος δεν θα μπορούσε να θεωρήσει θετική ρύθμιση την κατάργηση του ορίου των 9.250 ευρώ ως ετήσιων επιχειρηματικών δαπανών για τα λεγόμενα μπλοκάκια που το ετήσιο εισόδημά τους προέρχεται από τρία το πολύ φυσικά ή νομικά πρόσωπα. 
Καθιερώνεται νέο κανονιστικό πλαίσιο για την υπεραξία μετοχών και ακινήτων. Εξαιρούνται από τον φόρο υπεραξίας όσοι έχουν αγοράσει μετοχές εισηγμένες στο Χρηματιστήριο Αθηνών προ πενταετίας. Αυτό είναι εύλογο, αφού συμπίπτει χρονικά και με την έναρξη κορύφωσης της κρίσης.
Επίσης, απαλλάσσονται από τον φόρο οι μικρομέτοχοι, όσοι κατέχουν κάτω από το 0,5% του μετοχικού κεφαλαίου. 
Για τα ακίνητα εξαιρούνται από τον φόρο υπεραξίας όσα αποκτήθηκαν πριν από το 1995. Ανάλογα με τα έτη διακράτησης του ακινήτου καθιερώνονται οι συντελεστές απομείωσης, ενώ στη μεταβίβαση καθιερώνεται και αφορολόγητο 25.000 ευρώ χωρίς τους περιορισμούς των προηγούμενων διατάξεων. 
Θα ήθελα να αναφέρω κάτι τελευταίο: Ακούω πολλούς να μιλούν για στήριξη των ελληνικών επιχειρήσεων. Αυτή πρέπει να είναι ουσιαστική και δείγμα γραφής δίνει η ρύθμιση του νομοσχεδίου για τα εγγυημένα δάνεια, δάνεια που είχαν εκδοθεί με την εγγύηση του ελληνικού δημοσίου. Ο στόχος είναι να ανακουφίσουμε αυτές τις επιχειρήσεις και να συνεχίσουν να λειτουργούν. Γι’ αυτό και κατατέθηκε η ρύθμιση για την υποχρέωση καταβολής μόνο των τόκων από την πλευρά τους για το 2014. 
Κυρίες και κύριοι συνάδελφοι, οι πολίτες αναγνωρίζουν την προσπάθεια που έγινε, αλλά και συνεχίζεται να γίνεται. Στηρίζουν τη μεταρρυθμιστική προσπάθεια της Κυβέρνησης, αλλά και την ανάγκη πολιτικής σταθερότητας. Με τη δική τους συμβολή, με τις δικές τους θυσίες βγήκαμε από τα μνημόνια. Αυτοί κράτησαν τη χώρα όρθια. Είναι καιρός τώρα να τους το αναγνωρίσουμε έμπρακτα. Η διανομή κοινωνικού μερίσματος σε ευπαθείς κοινωνικά ομάδες είναι μία πρώτη έμπρακτη αναγνώριση. Θα ακολουθήσουν και άλλες.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΠΟΣΤΟΛΟΣ ΒΕΣΥΡΟΠΟΥΛΟΣ",60
"105530"," Ευχαριστούμε τον κύριο συνάδελφο.
Ο κ. Σταθάκης έχει τον λόγο για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105531"," Αγαπητές και αγαπητοί συνάδελφοι, θα ήθελα πολύ να ακολουθήσω τον κ. Βορίδη στην ιδεολογική του αντιπαράθεση ανάμεσα στις δυνάμεις του κρατισμού και του παρελθόντος και τις δυνάμεις της αγοράς και του μέλλοντος, πλην, όμως, αυτές οι ιδεολογικές κορώνες πάνε να αποκρύψουν τα πραγματικά πολύ συγκεκριμένα δεδομένα που έχει το παρόν νομοσχέδιο.
Το παρόν νομοσχέδιο λέει δύο πράγματα: 
Πρώτον, σχετικά με τις τράπεζες: Το ΤΧΣ έχει ανακεφαλαιοποιήσει τις τράπεζες έναντι της κατοχής του 82% των μετοχών. Επαναλαμβάνω, το 82% των μετοχών ανήκουν τώρα στο ΤΧΣ. Αυτό το ΤΧΣ σήμερα, με το παρόν νομοσχέδιο, παραιτείται από ορισμένα δικαιώματα. 
Παραιτείται από το δικαίωμα να έχει οποιονδήποτε λόγο στην άσκηση της διοίκησης των τραπεζών. Επαναλαμβάνω, οποιονδήποτε λόγο. Αναφέρεται ρητά, με άρθρο. Έχει δικαίωμα μόνο να εκλέγει το διοικητικό συμβούλιο ή να κάνει κάποιες άλλες παρεμβάσεις.
Δεύτερον, στα δύο μέλη τα οποία έχει στο διοικητικό συμβούλιο σήμερα με δικαίωμα βέτο -διότι έτσι γίνεται συνήθως- τα οποία επί δύο χρόνια παραμένουν σιωπηλά -δεν επεμβαίνουν ποτέ στη διοίκηση- αφαιρείται το δικαίωμά τους εσαεί να έχουν οποιαδήποτε αρμοδιότητα.
Τρίτον, το ΤΧΣ παραιτείται από το δικαίωμά του να υπερασπίζεται την τιμή της μετοχής την οποία αγόρασε. Παραιτείται! Διότι όταν μιλάμε για την τιμή της μετοχής έχουμε δύο επιλογές βάσει του νομοθέτη: Ή δύναται ή δεν δύναται να πουληθεί χαμηλότερα η τιμή. Μέχρι τώρα ο νομοθέτης –και σωστά- έλεγε ότι δεν δύναται να πουληθεί χαμηλότερα η τιμή. Μπορεί να πουληθεί στην ίδια ή μεγαλύτερη τιμή από αυτή την οποία απόκτησε το ΤΧΣ τις μετοχές, επαναλαμβάνω με χρήματα του ελληνικού δημοσίου.
Σε μία συγκυρία, λοιπόν, όπου η Κυβέρνηση μιλάει για «success story», όπου έρχονται λεφτά, αγοράζουν μετοχές των τραπεζών -όντως- σε τιμή ανώτερη από αυτή του ΤΧΣ -όντως, λέω εγώ- τι θέλει ο νομοθέτης και προεγγράφει ότι αύριο θα πληρώσουμε σε τιμή μικρότερη; 
Βρείτε μου έναν οικονομικό λόγο. Δεν μπορώ να σκεφτώ παρά μόνο έναν: Αγοράζετε σήμερα, αύριο θα σας δώσουμε και το υπόλοιπο 70% σε κάποια τιμή, την οποίαν θα κάνουμε διά της οδού της πολιτικής συμφωνίας. Δεν υπάρχει άλλος λόγος.
Υπάρχει και ένα άλλο πολύ συγκεκριμένο επιχείρημα, το οποίο –μιας και  δεν έχει προτάσεις ο ΣΥΡΙΖΑ- καλώ την Κυβέρνηση να το ακολουθήσει. Στις τράπεζες δώσαμε 25 δισεκατομμύρια ευρώ και άλλα 13 δισεκατομμύρια ευρώ, ήτοι 38 δισεκατομμύρια ευρώ στο σύνολο. Τα 13 δισεκατομμύρια ευρώ ήταν για τις Κυπριακές, ΑΤΕ κ.λπ.. Ειπώθηκαν και πριν αυτά. Αυτήν τη στιγμή η τιμή είναι στα 22,5 δισεκατομμύρια ευρώ. Έχει απωλέσει το ΤΧΣ ένα μικρό ποσοστό. 
Σας προτείνω, λοιπόν,  όχι μόνο κατώτερη τιμή, αλλά και παρακράτηση των μετοχών, έως ότου οι τιμές των μετοχών των τραπεζών να μπορούν να αποζημιώσουν ει δυνατόν το μεγαλύτερο μέρος των 38 δισεκατομμυρίων ευρώ. 
Τι πρόβλημα έχετε; Δεν θέλετε να υπερασπιστείτε το δημόσιο χρήμα που βάλαμε στις τράπεζες; Το έκανε αυτό η Βόρειος Κορέα και τα σοβιετικά μοντέλα; Το έκανε η Αμερική, φοβάμαι, όπου κράτησε τις μετοχές που έδωσε στις τράπεζες έως τη στιγμή που είχαν τουλάχιστον 30% απόδοση. Για να το πω σε αριθμούς, 30 δισεκατομμύρια ευρώ κατ’ ελάχιστον θα πρέπει να απαιτήσουμε να επιστραφούν στο μέλλον από τους μετόχους αυτών των τραπεζών. Διαφωνείτε σε κάτι από αυτά που λέω, κύριε Βορίδη, για να συνεννοηθούμε;
Πρώτον, δεν πούλησε η αριστερά τις τράπεζες. Τις τράπεζες από το 1995 έως το 2002 τις πουλήσατε όλες εσύ ή όποιοι κυβερνούσαν τότε. Ρεκόρ ιδιωτικοποιήσεων στις τράπεζες! Η Γερμανία έχει την Deutsche Bank κρατική, η Γαλλία -δόξα τω Θεώ- έχει πολλές τράπεζες κρατικές. Όλη η Ευρώπη έχει κρατικές τράπεζες. Μόνο στην Ελλάδα δεν έμεινε καμμία, γιατί θεωρήσατε ότι είναι ακραίο. Άρα δεν φταίει η Αριστερά που τις ιδιωτικοποιήσατε.
Δεύτερον, τις έριξαν στα βράχια. Εμείς τις ρίξαμε στα βράχια; Είναι δυνατόν να το λέτε αυτό; Τις έριξαν στα βράχια. Τις ανακεφαλαιοποιούμε με δημόσιο χρήμα. Συμφωνήσατε και εσείς. Και έρχεστε σήμερα να μην περάσετε την κόκκινη γραμμή που λέει ότι υπερασπιζόμαστε αυτό το δημόσιο χρήμα; Δεν μπορεί να τα χαρίζετε και να είναι μονά ζυγά δικά σας. Το καταλαβαίνετε. 
Η Κυβέρνηση εκφράζει με αδιανόητο τρόπο τα πιο στενά -φρικτά στενά- συμφέροντα πέντε ανθρώπων που ελέγχουν τις τράπεζες. Και αυτή είναι η κόκκινη γραμμή, την οποία, όχι αυτή η Βουλή, καμμία Βουλή δεν μπορεί να περάσει.
Ευχαριστώ.
(Χειροκροτήματα από την πτέρυγα του ΣΥΡΙΖΑ)","ΓΕΩΡΓΙΟΣ ΣΤΑΘΑΚΗΣ",474
"105532"," Ευχαριστούμε κι εμείς. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία τριάντα τέσσερις μαθητές και μαθήτριες και τρεις εκπαιδευτικοί-συνοδοί τους από το Γυμνάσιο Αξιού Θεσσαλονίκης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο Πρόεδρος της Κοινοβουλευτικής Ομάδας του ΣΥΡΙΖΑ κ. Τσίπρας για δεκαπέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105533"," Κυρίες και κύριοι συνάδελφοι, τα τέσσερα αυτά χρόνια -σχεδόν τέσσερα χρόνια έχουν περάσει από την υπογραφή του μνημονίου- τα μάτια μας έχουν δει πολλά αλλά αυτό που επιχειρείτε σήμερα ξερνάει κάθε προηγούμενο. 
Διότι σήμερα επιχειρείτε στην κυριολεξία σαν τους κλέφτες, στα κρυφά, και με διαδικασίες του κατεπείγοντος και εξαπατώντας την πλειοψηφία της ελληνικής κοινωνίας, του ελληνικού λαού, να προχωρήσετε σε ένα ακόμα έγκλημα, έγκλημα οικονομικό, έγκλημα κοινωνικό, έγκλημα εθνικό. 
Επιχειρείτε με ένα νομοσχέδιο – σκούπα, με εξακόσιες σελίδες -που φανερώσατε μάλιστα στις 2.00΄ τα ξημερώματα, Παρασκευή προς Σάββατο και καλέσατε εκτάκτως τους Βουλευτές σε μια διαδικασία που εξευτελίζει, απαξιώνει την έννοια του κοινοβουλευτισμού- κατεπειγόντως στην επιτροπή, μέσα σε λίγες ώρες και σήμερα με διαδικασίες εξπρές στην Ολομέλεια, να αποφασίσουν οι Βουλευτές για θέματα τα οποία μόνο ελάσσονος σημασίας δεν είναι. 
Διότι στην πραγματικότητα με αυτό το πολυνομοσχέδιο - σκούπα όσο κι αν κρύβετε την αλήθεια από τον ελληνικό λαό, επιχειρείτε μια διπλή εκκαθάριση: Εκκαθάριση στις τράπεζες από τη μία, στο ασφαλιστικό και στις εργασιακές σχέσεις από την άλλη. Ολοκληρώνετε έτσι με τον χειρότερο τρόπο το εγκληματικό PSI που κατέστρεψε τα ασφαλιστικά ταμεία και χρέωσε με 50 δισεκατομμύρια -τα χρήματα της ανακεφαλαιοποίησης των τραπεζών- τον ελληνικό λαό, προκειμένου να κρατήσει τις τράπεζες στη ζωή. Προέβλεπε, όμως, ότι τα χρήματα αυτά θα ανακτηθούν σε τιμές μετοχών ίδιες με αυτές όταν κατέθετε το ελληνικό δημόσιο τα χρήματα αυτά. 
Με αυτόν τον τρόπο ολοκληρώνετε με τη χειρότερη διαδικασία, με τον χειρότερο τρόπο την εκχώρηση του τραπεζικού συστήματος, αλλά και τη διάλυση των εργασιακών σχέσεων, τον αφανισμό επαγγελματικών ομάδων, διαδικασίες που είχαν ήδη ξεκινήσει από το 2010, από το πρώτο μνημόνιο.
Κυρίες και κύριοι συνάδελφοι, όλα αυτά, όμως, τα προχωράτε, κρατώντας στην ουσία όλο αυτό το διάστημα κρυφές τις διατάξεις αυτές που αφορούν στη διάλυση και στην εκχώρηση του δημόσιου πλούτου, προπαγανδίζοντας και πανηγυρίζοντας, όμως, το πλεόνασμα των 450 εκατομμυρίων που καλείστε, που θέλετε να μοιράσετε μια βδομάδα πριν από τις εκλογές του Μάη. 
Τολμώ να πω ότι σήμερα η κοινοβουλευτική πλειοψηφία καλείται από την Κυβέρνηση του κ. Σαμαρά να γράψει τις πιο μαύρες σελίδες στην ιστορία τη δική σας, την ιστορία της συντηρητικής παράταξης, σελίδες που ξεπερνούν κατά πολύ αντίστοιχες άλλων εποχών. Διότι αυτό που στην ουσία επιχειρείτε είναι να ξεπουλήσετε οριστικά τη χώρα κομμάτι-κομμάτι στην ξένη και ντόπια διαπλοκή, με αντάλλαγμα τη στήριξη των δανειστών, μπας και γλιτώσετε την εκλογική συντριβή στις επερχόμενες ευρωεκλογές του Μάη. 
Πρόκειται για μια ντροπιαστική συνθηκολόγηση ανάμεσα στην Κυβέρνηση σας και στην τρόικα. Πρόκειται για ένα προεκλογικό δούναι και λαβείν σε βάρος του ελληνικού λαού. Πρόκειται για την οργάνωση μιας μεγάλης εκστρατείας εξαγοράς ψήφων και συνειδήσεων. Αντιμετωπίζετε ομάδες κοινωνικές που έχουν υποστεί τεράστιες θυσίες αλλά φυλάνε Θερμοπύλες, ως αναξιοπρεπείς, από τους οποίους θα αγοράστε τη συνείδηση και την ψήφο δίνοντας μια βδομάδα πριν από τις εκλογές ένα επίδομα. Ως τέτοιους αναξιοπρεπείς αντιμετωπίζετε τους ένστολους της πατρίδας μας, αυτούς που κρατάνε ψηλά τη σημαία σε δύσκολες στιγμές. 
Ξεπερνάτε τις χειρότερες παραδόσεις της συντηρητικής παράταξης, βέβαια με τις ευλογίες και τη στήριξη μιας μεταλλαγμένης δήθεν κεντοαριστεράς. Και λέω «δήθεν», διότι στηρίζει μια Κυβέρνηση, η οποία συντάσσετε με το δόγμα Μπαλτάκου, του αντικομμουνισμού, που μας πάει στις χειρότερες μνήμες, στις χειρότερες εποχές αυτού του τόπου. 
Θα ήθελα να υπενθυμίσω στο Σώμα ότι σήμερα είναι μια ιστορική μέρα. Σήμερα, είναι ημέρα μνήμης, ημέρα της εκτέλεσης του Μπελογιάννη κι άλλων τριών συντρόφων του, τότε που ο αντικομμουνισμός ήταν επίσημο δόγμα. Σήμερα, είναι ανεπίσημη κυβερνητική θεωρία. 
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΤΣΙΠΡΑΣ",515
"105534"," Για θυμηθείτε, τι λέγατε;","ΑΘΑΝΑΣΙΟΣ ΝΤΑΒΛΟΥΡΟΣ",366
"105535"," Λέω, όμως, ότι ξεπερνάτε τις χειρότερες παραδόσεις ακόμα και τον αείμνηστο Γεώργιο Ράλλη, που λίγες μέρες πριν από την εκλογική συντριβή του 1981 μοίραζε επιταγές στους αγρότες ανά την επικράτεια, υπεξαιρώντας στην ουσία δημόσιους πόρους, μήπως και καταφέρει να γυρίσει το αποτέλεσμα.
Έχετε, όμως, κοντή μνήμη. Δεν έχετε διδαχτεί τίποτα από την ιστορία, γιατί αυτός ο λαός έχει και μνήμη και περηφάνια και αξιοπρέπεια και για άλλη μια φορά θα δώσει την απάντηση που σας αξίζει στην κάλπη. Πόσω δε μάλλον που αυτήν τη φορά ξεπερνάτε κάθε όριο ευτελισμού και εξαπάτησης. 
Ζητήσατε τη χάρη στην τρόικα να σας αφήσει να μοιράζετε μια εβδομάδα πριν τις εκλογές ορισμένα εκατομμύρια ευρώ. Αυτό, βεβαίως, μας το έχετε φανερώσει με τυμπανοκρουσίες. Είναι το λαβείν από την άθλια συνθηκολόγηση σας. Το δούναι σε αυτήν τη διαδικασία ποιο είναι; Το κρύβετε. Αλλά δεν θα μπορείτε να το κρύβετε για πολύ. 
Το νομοσχέδιο που φέρατε νύχτα, ξημερώματα, αποτελείται από εκατοντάδες σελίδες και απαριθμεί τρία μόνον άρθρα. Σε λίγες μόνο παραγράφους του άρθρου 1, αναλύετε, εξηγείτε, περιγράφετε το λαβείν, τα 450 εκατομμύρια με τα οποία ευελπιστείτε να ανατρέψετε τη λαϊκή βούληση και να εξαγοράσετε το ελεύθερο φρόνημα του ελληνικού λαού. Λίγες μόνο παράγραφοι για το λαβείν που τόσο πολύ διαφημίστηκε. Εξακόσιες, όμως, σελίδες και δυόμισι άρθρα για το δούναι. Αναλυτικότατη καταγραφή των ανταλλαγμάτων που δώσατε μπας και αγοράσετε σωσίβιο της εκλογικής σας συντριβής που έρχεται. 
Τι περιλαμβάνεται, λοιπόν, στο δούναι; Η ζωή και ο επαγγελματικός αφανισμός όλων σχεδόν των τάξεων της εργασίας και του μόχθου, η παραγωγική ραχοκοκαλιά της χώρας που παραχωρούνται στο μεγάλο κεφάλαιο, ξένο και ντόπιο, στην ολιγαρχία του πλούτου. 
Κτηνοτρόφοι: τους αφανίζετε, ό,τι έχει μείνει από παραγωγική τάξη σε αυτή τη χώρα. Γνωρίζετε ότι μόνο το 25% έως 30% της κατανάλωσης ανήκει στην ελληνική παραγωγή, όλο το υπόλοιπο είναι εισαγόμενο. 
Και τι κάνετε με τις διατάξεις που θέλετε να ψηφίσετε και μάλιστα με τις διαδικασίες του κατεπείγοντος; Θέλετε να οδηγήσετε σε εκμηδενισμό αυτού του 25%, ώστε τα κτηνοτροφικά προϊόντα που καταναλώνονται στη χώρα να είναι εξ ολοκλήρου εισαγόμενα από τις μεγάλες πολυεθνικές ή να βάλετε τους μεσάζοντες, τους ντόπιους ολιγάρχες να κερδίζουν από αυτήν τη διαδικασία, ρυθμίσεις που θα αφανίζουν συνολικά τη μικρή, αλλά υπαρκτή ελληνική κτηνοτροφία. 
Στους μικροπαραγωγούς ηλεκτρικής ενέργειας, τους ανθρώπους αυτούς αγρότες στην πλειοψηφία τους, που τους κοροϊδέψατε τα προηγούμενα χρόνια και έχουν επενδύσει απόθεμα ζωής χρεωμένοι, καταχρεωμένοι στις τράπεζες, προκειμένου να φτιάξουν κάτι παραγωγικό τι κάνετε; Τους ξεκληρίζετε. 
Δεν κάνετε το ίδιο για τους ιδιοκτήτες τεράστιων μονάδων παραγωγής, για τους μικροπαραγωγούς. Αυτοί που αναμένουν να αγοράσουν τη ΔΕΗ φθηνά και να ελέγξουν μονοπωλιακά την παροχή ενέργειας στη χώρα απαίτησαν και πέτυχαν από ό,τι φαίνεται την πλήρη διάλυση των μικρών παραγωγών που θα χάσουν όχι μόνο τη μικρή επιχείρησή τους, αλλά και την ίδια τους την ύπαρξη κάτω από το βάρος των οικονομικών τους υποχρεώσεων. 
Μια σειρά από επαγγελματικές ομάδες με μεγάλη παράδοση στη χώρα φαρμακοποιοί, αρτοποιοί, βιβλιοπώλες, οδηγοί ταξί διαλύονται προς όφελος κάποιων μεγάλων συμφερόντων.
Τα παραχωρείτε όλα σε μία λαίλαπα αρπαγής της ζωής και του μόχθου των καθημερινών ανθρώπων, με αποτέλεσμα να πληθύνει η στρατιά των ανέργων, των μεταναστών και, δυστυχώς, των αυτόχειρων, γιατί εδώ μιλάμε για ανθρώπινες ζωές.
Πέρα, όμως, απ’ όλα αυτά, το πιο σκληρό, το πιο χοντρό, αυτό που δεν μπορεί να γίνει αποδεκτό με τίποτα, είναι αυτή η εκκαθάριση που αφορά δύο κατηγορίες παραχωρήσεων, που βρίσκονται στον σκληρό πυρήνα του μνημονιακού σχεδιασμού σε ό,τι αφορά την ολοκλήρωση της εργασιακής απορρύθμισης. 
Εδώ πρέπει να μας εξηγήσετε ποια ιδεοληψία σάς οδηγεί σε τέτοιου είδους αποφάσεις, τι είδους δημοσιονομικό όφελος θα έχει για τη χώρα που βρίσκεται σε οικονομική κρίση η διάλυση των εργασιακών σχέσεων, πέρα από το να εξυπηρετήσει συμφέροντα ντόπιων εργοδοτών. 
Το δεύτερο, βεβαίως, αφορά την εκχώρηση των συστημικών τραπεζών σε κερδοσκοπικά funds και ντόπια συμφέροντα, που θα σημάνει και την απόκτηση του ελέγχου στο σύνολο σχεδόν της ιδιωτικής περιουσίας, συμπεριλαμβανομένης και της κατοικίας, αφού, όπως γνωρίζουμε, τα κόκκινα δάνεια είναι πια ένα τεράστιο ποσοστό. Σχεδόν οι πάντες έχουν υποθηκευμένα ακίνητα, τα οποία τώρα τα εκχωρείτε. Όλα τα εκχωρείτε. Εκχωρείτε τις τράπεζες. Στην πραγματικότητα εκχωρείτε την «καρδιά» της ελληνικής οικονομίας σε ξένα funds και στην εγχώρια ολιγαρχία.
Έλα, όμως, που το ξεδιάντροπο αυτό δούναι και λαβείν σάς στερεί και από κάθε σοβαρό επιχείρημα ότι θα μοιράσετε –λέει- το πλεόνασμα και άρα για πρώτη φορά ο Έλληνας φορολογούμενος θα ωφεληθεί. Τη στιγμή που λέτε ότι θα μοιράσετε στους φορολογούμενους, μια εβδομάδα πριν από τις εκλογές, με ό,τι μπορεί αυτό να σημαίνει ηθικά, πολιτικά για την αξιοπρέπεια αυτών των ανθρώπων, 450 εκατομμύρια, την ίδια στιγμή με αυτό το νομοσχέδιο από την άλλη τσέπη κλέβετε από τον Έλληνα φορολογούμενο δεκάδες δισεκατομμύρια ευρώ, που θα εξαναγκαστούν να πληρώσουν -να πληρώσουμε όλοι- με την κατάργηση των κοινωνικών πόρων μέσω της κατάργησης φόρων, με τη μείωση των ασφαλιστικών εισφορών, που μειώνει τα ετήσια έσοδα των ταμείων, με τα λεφτά τα επενδεδυμένα, δεκάδες δισεκατομμύρια δημόσιου χρήματος, που θα απομειωθούν τουλάχιστον κατά 50%. Αυτά που πήγαν στις τράπεζες θα τα καταπιούν οριστικά τα κερδοσκοπικά συμφέροντα που θα τις ελέγχουν.
Εδώ αποδεικνύεται πόσο κάλπικο, ψεύτικο και απατηλό είναι το επιχείρημα της κυβερνητικής προπαγάνδας που θέλει να μας πείσει ότι έχουμε να κάνουμε με ένα είδος πράξης απελευθέρωσης του ελληνικού λαού, η βασική σας προπαγάνδα, που λέει ότι λεηλατώντας τα πάντα, ξεκοκαλίζοντας τα πάντα, φτάνετε στο τέλος σιγά-σιγά του καταστροφικού σας έργου και άρα, αφού δεν θα έχετε πια τι να λεηλατήσετε, τι να απορρυθμίσετε, θα τελειώσει το μνημόνιο.
(Στο σημείο αυτό κτυπάει το κουδούνι λήξεως του χρόνου ομιλίας του Αρχηγού της Αξιωματικής Αντιπολίτευσης) 
Θα ήθελα πέντε λεπτά ακόμη, κύριε Πρόεδρε.
Αλήθεια, κυρίες και κύριοι της Κυβέρνησης, θα τελειώσει το μνημόνιο; Δηλαδή, θα τελειώσουν και τα μέτρα που επιβλήθηκαν τέσσερα χρόνια τώρα, που έχουν κάνει την Ελλάδα αγνώριστη; Θα τελειώσουν τα «χαράτσια»; Θα τελειώσουν οι περικοπές σε μισθούς και συντάξεις; Θα τελειώσουν οι νόμοι που διαλύουν εργασιακές σχέσεις;
Το μνημόνιο μ’ εσάς δεν τελειώνει. Το μνημόνιο μ’ εσάς γίνεται καθεστώς, μονιμοποιείται. Μονιμοποιείται γιατί διαλύονται τα ταμεία επικουρικής και κύριας ασφάλισης και πάμε σε μόνιμες συντάξεις των 360 ευρώ. Μονιμοποιείται γιατί φορτώνετε ξανά, με τη βούλα του νόμου, δεκάδες, 10 έως 12 -υπολογίζουμε εμείς- δισεκατομμύρια χασούρα στις πλάτες του ελληνικού λαού με την επιχειρούμενη επανιδιωτικοποίηση των τραπεζών σε τιμές χαμηλότερες από αυτές που πλήρωσε ο λαός μας.
Κοιτάξτε, όμως. Ο σχεδιασμός σας έχει κοντά ποδάρια. Διότι τέσσερα χρόνια τώρα κοροϊδεύετε τον λαό, πέρα και έξω από τη λαϊκή βούληση, σε πλήρη δυσαρμονία με τη λαϊκή βούληση. Σας θυμίζω ότι το 2012 βγήκατε εκφοβίζοντας και λέγοντας ψέματα στο λαό με αυτά τα δεκαοκτώ περίφημα σημεία επαναδιαπραγμάτευσης του κ. Σαμαρά. Και εσείς, αντί να επαναδιαπραγματευθείτε, επιταχύνατε το μνημόνιο και σφίξατε τη θηλειά στο λαιμό του ελληνικού λαού. Έχει, λοιπόν, κοντά ποδάρια ο σχεδιασμός σας. Κυριακή κοντή γιορτή!
Τα μέτρα σας δεν θα έχουν πολύ χρόνο ζωής. Τα μέτρα σας τελειώνουν οριστικά στις 25 του Μάη. Η εκλογική σας συντριβή θα οδηγήσει σε ραγδαίες πολιτικές εξελίξεις. 
(Χειροκροτήματα από την πτέρυγα του ΣΥΡΙΖΑ)
Ο ΣΥΡΙΖΑ μαζί με τον λαό θα αναλάβει το δύσκολο έργο, όχι απλά να αντιμετωπίσει έναν νόμο -θα το κάνει και αυτό- αλλά κυρίως το δύσκολο έργο να γκρεμίσει το καθεστώς του μνημονίου που τέσσερα χρόνια έχετε οικοδομήσει στη χώρα, το καθεστώς της διαπλοκής και της ολιγαρχίας, ξένης και ντόπιας, που υπηρετείτε. 
Κυρίες και κύριοι συνάδελφοι, όμως, αυτές τις ημέρες οι μάσκες έπεσαν. Μας είπατε ότι διαπραγματευτήκατε σκληρά. Τη διαπραγμάτευση για το γάλα μάς την περιέγραψε χθες με την επιστολή παραίτησής του ο Υπουργός σας, ο κ. Χαρακόπουλος! Τι να σχολιάσουμε εμείς; Δεν χρειάζεται να σχολιάσουμε τίποτα εμείς, όταν τα λένε οι Υπουργοί σας, όταν ο ίδιος εξηγεί το ποια ακριβώς συμφέροντα εξυπηρετείτε. 
Τη διαπραγμάτευση για τα φάρμακα μάς την περιέγραψε η οργάνωση φαρμακοποιών της Νέας Δημοκρατίας, που επίσης παραιτήθηκε από το κόμμα του κ. Σαμαρά, καταγγέλλοντάς σας ότι εξυπηρετείτε συμφέροντα δύο-τριών μεγαλοεπιχειρηματιών. 
Μετά τις αποκαλύψεις αυτές των «δικών σας παιδιών», του κ. Χαρακόπουλου και της οργάνωσης φαρμακοποιών του κόμματός σας, ο κ. Χατζηδάκης πρέπει να μας εξηγήσει ποιου τα συμφέροντα εξυπηρετεί ως Υπουργός και με ποιον διαπραγματεύεται. Εγώ πρώτη φορά βλέπω να παραγγέλνουμε και να πληρώνουμε κιόλας στον ΟΟΣΑ το σκοινί με το οποίο θα κρεμαστούμε.
Ποια συμφέροντα εξυπηρετεί ο κ. Χατζηδάκης; Η παραμονή του στην Κυβέρνηση αποτελεί μείζον ζήτημα ηθικής τάξης. Ακόμα, όμως, μεγαλύτερο ζήτημα ηθικής τάξης -και όχι μόνον ηθικής αλλά και πολιτικής- αποτελεί η παραμονή του Υπουργού των Οικονομικών στη θέση του. 
Κύριε Στουρνάρα, αυτό που κάνετε με τις τράπεζες δεν έχει προηγούμενο. Δεν έχει ξαναγίνει ποτέ και πουθενά στον κόσμο. Και αλλού υπήρξε διαδικασία ανακεφαλαιοποίησης από το δημόσιο. Και στις Ηνωμένες Πολιτείες της Αμερικής υπήρξε και στην Ισπανία υπήρξε ανακεφαλαιοποίηση από το δημόσιο. Και στις δύο περιπτώσεις τα αντίστοιχα ταμεία πούλησαν με κέρδος και όχι με ζημιά. 
Προσέξτε, όμως, το χειρότερο. Ξέροντας ότι αυτό που επιχειρείτε είναι έγκλημα, όχι μόνο με την πολιτική αλλά και με την ποινική έννοια του όρου -δεν ξέρω νομικά, όσοι γνωρίζουν, όμως, καταλαβαίνουν ότι ονομάζεται «κακουργηματική απιστία εις βάρος του δημοσίου»- επιχειρείτε να αμνηστεύσετε προκαταβολικά τους εμπλεκόμενους, αποδεικνύοντας έτσι όχι μόνο πόσο αδίστακτοι αλλά στην ουσία πόσο φοβισμένοι -και ενοχικοί- είστε μπροστά στην επερχόμενη λαϊκή ετυμηγορία και την επερχόμενη νέμεση μετά την ύβρη. 
Εμείς δεν πρόκειται φυσικά να αφήσουμε ούτε τις τράπεζες, που με το αίμα του έχει πληρώσει ο ελληνικός λαός, στα χέρια εκείνων που θέλουν να τις ελέγχουν στο διηνεκές με τα δικά του χρήματα, αλλά ούτε και τους υπεύθυνους απλώς στη χλεύη της λαϊκής περιφρόνησης. 
Και δηλώνουμε κατηγορηματικά και με κάθε ευθύνη, με σεβασμό στο Σύνταγμα, στους νόμους, στην ελληνική δικαιοσύνη, ότι ως κυβέρνηση κοινωνικής σωτηρίας είμαστε αποφασισμένοι και ακλόνητοι, οι υπεύθυνοι γι’ αυτό το έγκλημα να κάτσουν στο σκαμνί, να δώσουν λόγο για τις υπογραφές και την εμπλοκή τους εκείνοι που διαπράττουν έγκλημα εις βάρος του ελληνικού δημοσίου και των Ελλήνων πολιτών.
(Χειροκροτήματα από την πτέρυγα του ΣΥΡΙΖΑ)
Όμως, κυρίες και κύριοι Βουλευτές, αυτό που κάνετε σήμερα ξεπερνάει κάθε προηγούμενο και εμείς δεν είναι δυνατόν ούτε να ανεχθούμε ούτε να συμβιβαστούμε με την ιδέα ότι ο κ. Στουρνάρας και η Κυβέρνηση Σαμαρά θα φέρνει νόμο που υποθηκεύει το μέλλον της ελληνικής οικονομίας, που ζημιώνει το δημόσιο και εμείς εδώ μέσα σε τρεις ώρες, ψεκάστε, σκουπίστε, τελειώσατε, θα τελειώνουμε.
Ο κ. Στουρνάρας δεν είναι αυτουργός μονάχα αυτού του εγκλήματος. Είναι ένας από τους κύριους υπεύθυνους για την ανθρωπιστική καταστροφή και την κατάρρευση της ελληνικής οικονομίας. Θα θυμάστε, κύριε Υπουργέ, Γενάρης ήταν όταν έκανα ερώτηση στον Πρωθυπουργό -για άλλη μια φορά δεν ήλθε να απαντήσει- και σας ρώτησα αν είναι αληθές το δημοσίευμα των «FINANCIAL TIMES» που σας παρουσιάζουν να καρφώνετε την προτροπή της κ. Λαγκάρντ του ΔΝΤ στο πρώτο Eurogroup μετά την εκλογή σας, να τεθεί θέμα κουρέματος του ελληνικού χρέους και όπως λέει το δημοσίευμα, όταν ο Σόιμπλε σας είπε «forget it, Γιάννης» -ξέχασέ το- σκύψατε το κεφάλι. 
Αυτά δεν είναι ζητήματα που οφείλουν να απασχολούν τις παραπολιτικές στήλες των εφημερίδων. Το χρέος είναι η αιτία που οδηγηθήκαμε έως εδώ. Είναι εθνικό ζήτημα. Μπήκαμε σε ένα σκληρό μνημόνιο, υποτίθεται εξαιτίας αυτού, όταν ήταν 120% και τώρα έχει πάει 175% και εσείς δεν διεκδικείτε τίποτα, όταν σε όλη την Ευρώπη έχει ανοίξει συζήτηση για το πώς μπορεί να γίνει βιώσιμο. Και σήμερα έχετε το θράσος σε μεγάλης κυκλοφορίας εφημερίδα να μας λέτε ότι τελειώσατε το έργο σας, διότι βγάλατε –λέει- από τον τάφο την ελληνική οικονομία. Όχι, κυρίες και κύριοι συνάδελφοι. Σήμερα η Κυβέρνηση Σαμαρά με τη δική σας προτροπή βάζει βαθιά στον τάφο την ελληνική οικονομία και την ελληνική κοινωνία. 
Έχουμε, λοιπόν, υποχρέωση απέναντι στον ελληνικό λαό και τη χώρα, να μη σας επιτρέψουμε, κύριε Στουρνάρα, να ολοκληρώσετε αυτό το έργο και μάλιστα να προσδοκάτε να αποκτήσετε και θέσεις μόνιμες, πενταετούς διάρκειας, υπονομεύοντας εκ των προτέρων επιλογές της επόμενης Κυβέρνησης και άρα της λαϊκής ετυμηγορίας. 
Δεν έχουμε, λοιπόν, άλλη επιλογή, κυρίες και κύριοι συνάδελφοι, από το να καταθέσουμε σήμερα πρόταση δυσπιστίας κατά του κύριου εκτελεστή του συμβολαίου θανάτου της ελληνικής οικονομίας και των Ελλήνων πολιτών, εναντίον του Υπουργού Οικονομικών κ. Γιάννη Στουρνάρα.
(Χειροκροτήματα από την πτέρυγα του ΣΥΡΙΖΑ)
Κύριε Πρόεδρε, ενημερώνω και εσάς και το Σώμα ότι αξιοποιώντας το άρθρο 142 παράγραφος 2 του Κανονισμού της Βουλής, η Κοινοβουλευτική Ομάδα του ΣΥΡΙΖΑ καταθέτει στο Σώμα πρόταση δυσπιστίας εναντίον του Υπουργού των Οικονομικών. 
Με βάση τον Κανονισμό της Βουλής, σας ζητάμε να διακόψετε τη διαδικασία και ζητάμε από την Κυβέρνηση να ξεκινήσει άμεσα τη διαδικασία συζήτησης και ψηφοφορίας μετά τον προβλεπόμενο από τον Κανονισμό της Βουλής χρόνο συζήτησης της πρότασής μας.
(Ζωηρά και παρατεταμένα χειροκροτήματα από την πτέρυγα του ΣΥΡΙΖΑ)
(Η πρόταση δυσπιστίας της Κοινοβουλευτικής Ομάδας του ΣΥΡΙΖΑ εναντίον του Υπουργού Οικονομικών κατατίθεται στα Πρακτικά και έχει ως εξής:
(Να φωτογραφηθεί η σελ. 243α)","ΑΛΕΞΙΟΣ ΤΣΙΠΡΑΣ",515
"105536"," Κυρίες και κύριοι συνάδελφοι, υπενθυμίζω στο Σώμα, εφόσον ο Πρόεδρος της Κοινοβουλευτικής Ομάδας του ΣΥΡΙΖΑ έκανε αναφορά στο άρθρο 142 του Κανονισμού με την πρότασή του και εφόσον στο Προεδρείο έχει κατατεθεί ήδη η πρόταση, ότι ο Κανονισμός αναφέρει πως η πρόταση δυσπιστίας πρέπει να είναι υπογεγραμμένη τουλάχιστον από το 1/6 των Βουλευτών.
Σύμφωνα με τη δεύτερη παράγραφο, η πρόταση δυσπιστίας υποβάλλεται στον Πρόεδρο σε δημόσια συνεδρίαση, όπως και έγινε. 
Τρίτον, εάν διαπιστωθεί ότι η πρόταση υπογράφεται από τον ελάχιστο απαιτούμενο αριθμό Βουλευτών, η Βουλή διακόπτει τις εργασίες της για δύο ημέρες, εκτός εάν η Κυβέρνηση ζητήσει να αρχίσει αμέσως η συζήτηση για την πρόταση δυσπιστίας.
Το Προεδρείο διαπιστώνει ότι υπάρχουν πενήντα υπογραφές και επομένως καλεί την Κυβέρνηση είτε να τοποθετηθεί τώρα ή να κάνουμε σύντομη διακοπή.
Ο κ. Σταμάτης έχει τον λόγο εκ μέρους της Κυβερνήσεως. Πόσο χρόνο θέλετε, κύριε Υπουργέ;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"105537"," Θα είμαι σύντομος.
Σήμερα έγιναν τα αποκαλυπτήρια των προθέσεων του Αρχηγού της Αξιωματικής Αντιπολίτευσης. Η απελπισία μπροστά στην κατάρρευση που υφίσταται το κόμμα του, εξαιτίας ακριβώς των επιτυχιών της Κυβέρνησης, τον οδηγεί στο απονενοημένο διάβημα να θέσει ενώπιον της κρίσης του Σώματος των Βουλευτών το ερώτημα εάν θα καθυστερήσει με όποιον τρόπο μπορεί την ψήφιση του νόμου και την εκταμίευση των χρημάτων που χρειάζεται αυτήν την ώρα η χώρα μας.
(Χειροκροτήματα από την πτέρυγα της Νέας Δημοκρατίας)
Σας καταγγέλλουμε ότι με τη συμπεριφορά σας ευθέως βάλλετε εναντίον των εθνικών συμφερόντων και σας καθιστούμε υπεύθυνους απέναντι στον ελληνικό λαό. 
Προτού το κάνετε αυτό, κύριε Τσίπρα, θα έπρεπε να έχετε μία πρόταση, εάν για οποιονδήποτε λόγο καθυστερούσε αυτή η διαδικασία, να μας πείτε από πού θα βρούμε τα χρήματα για να εκπληρώσουμε τις υποχρεώσεις που έχει η χώρα μας. 
(Χειροκροτήματα από την πτέρυγα της Νέας Δημοκρατίας)
Τα υπόλοιπα είναι φθηνός λαϊκισμός. Εμείς αποδεχόμαστε αμέσως την πρόκληση, γιατί δεν έχουμε χρόνο για χάσιμο. 
Όμως πρέπει να σας δώσω και ορισμένες απαντήσεις και για τα θέματα που θέσατε πριν από λίγο. Από το πρωί μαθαίναμε ότι κάποια στιγμή θα θέσετε θέμα αντισυνταγματικότητας. Αργότερα το αλλάξατε και μάθαμε ότι θα αποχωρούσατε από τη Βουλή και θα πηγαίνατε στη συγκέντρωση των οπαδών σας στο Σύνταγμα και θα ξαναγυρνούσατε για την ψηφοφορία. Τώρα πληροφορηθήκαμε για την πρόταση δυσπιστίας. Δεν το πιστεύαμε ότι θα προχωρούσατε σε αυτά τα αποκαλυπτήρια των προθέσεών σας. Ο καθένας θα κριθεί.
 Είπατε, όμως, και ορισμένα πράγματα στο Σώμα, κύριε Πρόεδρε. Είπατε «γιατί κατεπείγον;». Είναι κατεπείγον το νομοσχέδιο επειδή κατεπείγουσα είναι η εθνική ανάγκη. Όλοι το καταλαβαίνουν. Όλος ο ελληνικός λαός το καταλαβαίνει εκτός από εσάς. 
Στη ρύμη του λόγου σας είπατε ότι «κάνατε ό,τι μπορούσατε για να κρατήσετε πριν από δύο χρόνια ζωντανές τις τράπεζες». Ναι, έτσι είναι. Μήπως όμως ξέρετε τι έχουν οι τράπεζες αυτές; Έχουν τα περιουσιακά στοιχεία Ελλήνων πολιτών. Εάν κατέρρεαν οι τράπεζες μπορείτε να μας πείτε, κύριε Τσίπρα, τι θα γίνονταν οι καταθέσεις των πολιτών; 
Διακωμωδήσατε, δε, το γεγονός ότι η Κυβέρνηση θα δώσει 500 εκατομμύρια ως κοινωνικό μέρισμα. Κατ’ αρχάς πρέπει να αποφασίσετε πότε λέγατε ψέματα: Όταν λέγατε σε όλους τους τόνους πριν από μερικούς μήνες ότι δεν θα υπάρχει ούτε 1 ευρώ πλεόνασμα ή σήμερα; 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Δεύτερον θα πρέπει να πείτε, αφού βρέθηκε το πλεόνασμα, να το δώσουμε, κύριε Τσίπρα, ή να μην το δώσουμε στον ελληνικό λαό; Πρέπει να μας δώσετε μία απάντηση. Όσο για το ότι δίνεται σε προεκλογική περίοδο, θα πρέπει να σας θυμίσω ότι εδώ και ενάμιση χρόνο ο Πρωθυπουργός είπε ότι η προσπάθεια της Κυβέρνησης είναι η επίτευξη πλεονάσματος, ένα μεγάλο μέρος του οποίου θα κατευθυνθεί για την κάλυψη των αναγκών αυτών που έχουν πράγματι ανάγκη.
Τώρα το ακούσατε; Θα έπρεπε να τελειώσουν οι εκλογές για να το μοιράσουμε; Πείτε, λοιπόν, στον ελληνικό λαό ότι «πρότασή μου είναι να μη σας δώσουν τα λεφτά αυτά». Να δούμε πόσο ικανοποιημένοι θα είναι. 
Σήμερα, επίσης, εμφανιστήκατε υπερασπιστές των ενστόλων. Χαιρόμαστε, αλλά πείστε και το κόμμα σας γι’ αυτό, γιατί από τα χείλη Βουλευτών σας ακούμε ότι είναι δολοφόνοι, ότι είναι φασίστες, ότι είναι ακροδεξιά στοιχεία.
Σήμερα είναι υπερασπιστές των δημοκρατικών δικαιωμάτων, αυτοί που εσείς από το πρωί μέχρι το βράδυ βρίζετε και συκοφαντείτε; Γιατί το κάνετε αυτό; Βρήκατε την ευκαιρία. Από παντού προσπαθείτε με λαϊκισμούς να εξοικονομήσετε ψήφους. Δεν θα σας φτάσουν αυτές οι ψήφοι ούτε για τις ευρωεκλογές ούτε για τις εθνικές εκλογές. Θα είναι πολύ λίγες. 
Τέλος, καταφερθήκατε εναντίον δύο Υπουργών. Είναι δικαίωμά σας να καταθέσετε πρόταση ψήφου εμπιστοσύνης, όχι όμως αυτήν τη στιγμή. Αυτό δεν ήταν δικαίωμά σας. Όμως, η Κυβέρνηση έχει εμπιστοσύνη και στο έργο και στην ικανότητα των Υπουργών της. 
Η δική σας κατάθεση πρότασης μομφής εναντίον Υπουργών θα έπρεπε να στηρίζεται σε απτά στοιχεία, όχι σε λόγια, όχι σε εκτιμήσεις. Αυτή είναι η σωστή κοινοβουλευτική συμπεριφορά στα δημοκρατικά καθεστώτα. Ο Αρχηγός της Αξιωματικής Αντιπολίτευσης δεν έχει δικαίωμα να απευθύνει ρητορικές βολές εναντίον Υπουργών και αστήρικτες κατηγορίες, για να ζητήσει τι; Ουσιαστικά τι επιδιώκετε;","ΔΗΜΗΤΡΙΟΣ ΣΤΑΜΑΤΗΣ",477
"105538"," Το μπλοκάρισμα.","ΑΘΑΝΑΣΙΟΣ ΝΤΑΒΛΟΥΡΟΣ",366
"105539"," Τι επιδιώκετε, κύριε Τσίπρα; Έχετε κάποια εκτίμηση ότι η Βουλή δεν θα στηρίξει τους δύο Υπουργούς; Όχι. Γιατί το κάνετε; 
Επανέρχομαι και λέω ότι το κάνετε για έναν και μοναδικό λόγο: να προσπαθήσετε να παρακωλύσετε την ψηφοφορία ενός νομοσχεδίου στη Βουλή, που αυτήν τη στιγμή είναι ζωτικής ανάγκης για τη χώρα. Ο ελληνικός λαός θα σας κρίνει!
(Χειρoκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΣΤΑΜΑΤΗΣ",477
"105540"," Κυρία Πρόεδρε, θα ήθελα τον λόγο.","ΑΛΕΞΙΟΣ ΤΣΙΠΡΑΣ",515
"105541"," Κύριε Πρόεδρε, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105542"," Κατ’ αρχάς θα ήθελα να πω ότι χαίρομαι που ακούω τον Υπουργό Επικρατείας να λέει ότι αποδέχεται –και μάλιστα άμεσα, όπως ορίζει ο Κανονισμός- η Κυβέρνηση, αφού εκπροσωπεί την Κυβέρνηση, να ξεκινήσει τώρα η διαδικασία. 
Θέλω να πω δύο πράγματα μόνο. Δεν θα μπω στην ουσία, γιατί θα μας δοθεί η δυνατότητα να μιλήσουμε επί της ουσίας -και όχι σε διαδικασίες που μας περιορίζουν ασφυκτικά- τις επόμενες τρεις μέρες όσον αφορά την πρόταση δυσπιστίας προς τον Υπουργό Οικονομικών.
Κύριε Σταμάτη, φέρατε και πάλι το ίδιο επιχείρημα, το ίδιο εκβιαστικό δίλημμα, μόνο που αυτήν τη φορά είναι τραγέλαφος και θα σας εξηγήσω γιατί. Τι λέγατε πριν τις εκλογές του 2012; Αν δεν βγει το κόμμα σας και βγει ο ΣΥΡΙΖΑ στην Κυβέρνηση, δεν θα έχουμε δόση και θα καταστραφεί η ελληνική οικονομία. Εσείς κερδίσατε τις εκλογές, αλλά δεν καταστράφηκε η ελληνική οικονομία ούτε τον Ιούνιο ούτε τον Ιούλιο ούτε τον Αύγουστο που δεν πήρατε δόση, ούτε τον Σεπτέμβριο ούτε τον Οκτώβρη ούτε τον Νοέμβριο που την πήρατε τελικά. 
Σήμερα το ίδιο επιχείρημα το επαναφέρετε εδώ ως φάρσα, όχι βεβαίως στη μακροπρόθεσμη χρονική περίοδο του ενός ή των δύο μηνών ή ενός εκλογικού αποτελέσματος, αλλά στην άμεση χρονική περίοδο των τριών ημερών που θα συζητήσει η Βουλή, όπως ορίζει ρητά ο Κανονισμός και το Σύνταγμα τις κοινοβουλευτικές διαδικασίες. Είναι λυπηρό εκ μέρους σας να φέρνετε στο Σώμα αυτό το τραγελαφικό επιχείρημα. Το επιχείρημά σας είναι έωλο. Το καταλαβαίνουν και οι Βουλευτές σας και ο ελληνικός λαός. 
Θέλω να σας ενημερώσω ότι η Βουλή των Ελλήνων έχει διαδικασίες, τις οποίες ορίζει ο Κανονισμός και το Σύνταγμα. Αυτές τις διαδικασίες δεν θα μας τις επιβάλλουν οι δανειστές, ειδάλλως θα έπρεπε να φέρουμε εδώ, για να ορίζει τη διαδικασία, τον κ. Ντάισελμπλουμ ή τον κ. Τόμσεν. Υπάρχουν διαδικασίες και αυτές πρέπει να γίνουν σεβαστές απ’ όλους. 
Η χώρα δεν έγινε προτεκτοράτο ακόμα, όσο υπάρχουμε εμείς εδώ να δίνουμε μάχη για την αξιοπρέπεια του λαού μας. 
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΤΣΙΠΡΑΣ",515
"105543"," Κυρία Πρόεδρε, θα ήθελα τον λόγο.","ΔΗΜΗΤΡΙΟΣ ΣΤΑΜΑΤΗΣ",477
"105544"," Μισό λεπτό, κύριε Υπουργέ.
Κυρίες και κύριοι συνάδελφοι, σύμφωνα με το άρθρο 142 του Κανονισμού, θα πρέπει να διακοπεί πάραυτα η συζήτηση, να διακόψουμε, δηλαδή, για ένα μισάωρο, αφού συνεννοηθήκαμε με την Κυβέρνηση. Δεν μπορούμε να προχωρήσουμε σε παραπέρα συζήτηση.
Κύριε Υπουργέ, θα σας δώσω τον λόγο για να απαντήσετε. 
Σε μισή ώρα, λοιπόν, θα ανασυνταχθούν οι δυνάμεις των κομμάτων. 
(Θόρυβος στην Αίθουσα)
Έτσι δεν λένε; Εμένα μου αρέσει αυτή η λέξη.
Θα ανασυνταχθούν, λοιπόν, οι δυνάμεις των κομμάτων, η κάθε Κοινοβουλευτική Ομάδα θα προσδιορίσει ξανά τους ομιλητές και αφού η Κυβέρνηση -προφανώς μετά από συνεννόηση- θέλει να ξεκινήσουμε αμέσως τη συζήτηση επί της προτάσεως δυσπιστίας, θα ξεκινήσουμε κατά τις 17.15΄ με 17.30΄.
Η συζήτηση θα πρέπει να τελειώσει, σύμφωνα με το άρθρο 142 παράγραφος 4, δύο ημέρες μετά την υποβολή. Άρα την Τρίτη το βράδυ στις δώδεκα θα γίνει η ψηφοφορία επί της ψήφου εμπιστοσύνης. 
Θα δώσω τον λόγο στον κ. Σταμάτη, τον Υπουργό Επικρατείας της Κυβέρνησης, και μετά θα διακόψουμε.
Έχετε τον λόγο για δύο λεπτά, κύριε Υπουργέ, κατά παρέκκλιση του Κανονισμού. Το δηλώνω.
(Θόρυβος στην Αίθουσα)
Παρακαλώ, κύριοι συνάδελφοι!
Έχετε τον λόγο, κύριε Σταμάτη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105545"," Κύριε Πρόεδρε, ακούσατε εσείς ή κάποιος άλλος να αρνούμαστε την πρότασή σας; Τότε γιατί επικαλείστε εσείς έλλειψη σεβασμού στους κανονισμούς;","ΔΗΜΗΤΡΙΟΣ ΣΤΑΜΑΤΗΣ",477
"105546"," Για τη δόση σας είπα.","ΑΛΕΞΙΟΣ ΤΣΙΠΡΑΣ",515
"105547"," Εμείς αμέσως κάναμε αποδεκτή την πρόταση. Τυπικά έχετε δικαίωμα. Το πρόβλημά σας δεν είναι τυπικό, είναι ηθικό. Και είναι ηθικό σε βάρος των συμφερόντων της χώρας. 
Την Τρίτη -το γνωρίζετε πολύ καλά- εδώ στη χώρα μας θα συγκληθούν τα ευρωπαϊκά όργανα για να αποφασίσουν να μας δώσουν χρήματα, το ECOFIN και το Eurogroup. Κι εσείς κάνετε ό,τι μπορείτε για να μη μας δοθούν τα χρήματα, γιατί δεν μπορεί να μετατεθεί η συζήτηση αυτή.
(Θόρυβος στην Αίθουσα)","ΔΗΜΗΤΡΙΟΣ ΣΤΑΜΑΤΗΣ",477
"105548"," Κύριοι συνάδελφοι, παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105549"," Το πρόβλημα, λοιπόν, το δικό σας δεν είναι τυπικό. Το πρόβλημα το δικό σας είναι ουσιαστικό. 
Και από εκεί και πέρα, επειδή μας είπατε πως πριν από τις εκλογές του 2012 είχαμε ισχυριστεί πως αν δεν πάρουμε τα λεφτά και αν δεν βγει η Νέα Δημοκρατία ή, εν πάση περιπτώσει, μία σοβαρή κυβέρνηση για να διαχειριστεί τις τύχες του τόπου, υπήρχε απειλή πτώχευσης, αυτή ήταν η πραγματικότητα. Ακριβώς η εκλογή των κομμάτων που στήριξαν τη συγκυβέρνηση και συμπεριφέρθηκαν με σοβαρότητα ήταν αυτή που μας έδωσε το δικαίωμα να απευθυνθούμε στους δανειστές, να μας εμπιστευτούν και να κρατήσουμε όρθια τη χώρα. Αν ήσασταν εσείς, ήδη θα είχαμε πτωχεύσει! Θα είχαμε κάνει πράξη το όραμα των στελεχών σας, θα πηγαίναμε στη δραχμή!
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΣΤΑΜΑΤΗΣ",477
"105550"," Ένα λεπτό, κυρίες και κύριοι συνάδελφοι. Θέλω να σας θυμίσω κάτι. Θα διακόψουμε έτσι κι αλλιώς, απλά κατά το άρθρο 142, παράγραφος 6, η πρόταση δυσπιστίας δεν μπορεί να υποβληθεί πριν περάσει εξάμηνο από την απόρριψη προηγούμενης όμοιας πρότασης. 
(Θόρυβος στην Αίθουσα)
Μισό λεπτό. Θα το ξεδιαλύνω, δεν υπάρχει θέμα. Η τελευταία ήταν 8-11-2013…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105551"," Όμοιας πρότασης.","ΑΛΕΞΙΟΣ ΤΣΙΠΡΑΣ",515
"105552"," Όμοιας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105553"," Μα, το απεδέχθη η Κυβέρνηση.","ΑΛΕΞΙΟΣ ΜΗΤΡΟΠΟΥΛΟΣ",319
"105554"," Θα διακόψουμε έτσι κι αλλιώς για ένα μισάωρο και θα επανέλθουμε, αφού το δούμε και με το νομικό τμήμα της Βουλής. 
Πριν διακόψουμε, όμως, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα οκτώ μαθητές και μαθήτριες και πέντε εκπαιδευτικοί - συνοδοί τους από το Δημοτικό Σχολείο Ζηπαρίου της Κω. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Στο σημείο αυτό διακόπτεται η συνεδρίαση. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105555"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Εκ μέρους της Κυβερνήσεως, ο Αντιπρόεδρος της Κυβέρνησης κ. Βενιζέλος έχει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105556"," Κυρίες και κύριοι Βουλευτές, ο Αρχηγός της Αξιωματικής Αντιπολίτευσης και Πρόεδρος του ΣΥΡΙΖΑ υπέβαλε, σύμφωνα με το Σύνταγμα και τον Κανονισμό της Βουλής, κατά την άποψή του, πρόταση δυσπιστίας που στρέφεται κατά του Υπουργού Οικονομικών.
Θέση της Κυβέρνησης είναι ότι η πρόταση αυτή υποβάλλεται κατά τρόπο απαράδεκτο σύμφωνα με το Σύνταγμα και τον Κανονισμό της Βουλής και ως εκ τούτου καλώ τον κύριο Πρόεδρο της Βουλής να απορρίψει ευθύς αμέσως την υποβληθείσα αυτή πρόταση ως απαράδεκτη.
Σύμφωνα με το άρθρο 84 παράγραφος 2 του Συντάγματος, η Βουλή με απόφασή της μπορεί να αποσύρει την εμπιστοσύνη της από την Κυβέρνηση ή από μέλος της. Η πρόταση δυσπιστίας όμως δεν μπορεί να υποβληθεί ξανά, εάν δεν παρέλθει εξάμηνο από την υποβολή προηγούμενης πρότασης δυσπιστίας, όπως λέει ευθύς αμέσως το δεύτερο εδάφιο της ίδιας παραγράφου.
Ερμηνεύουμε το Σύνταγμα αναγόμενοι στις αρχές που το διέπουν, στις αρχές που διέπουν ένα σύγχρονο κοινοβουλευτικό σύστημα διακυβέρνησης. Το κοινοβουλευτικό σύστημα διακυβέρνησης διέπεται από την αρχή της δεδηλωμένης και πιο συγκεκριμένα, από το 1975 και μετά στη χώρα μας, από την αρχή της κυβερνητικής σταθερότητας, που αποτελεί ρητή και ευδιάκριτη αρχή της λειτουργίας του πολιτεύματός μας. 
Για τον λόγο αυτό, το Σύνταγμα στο άρθρο 84 εγκατέστησε έναν φραγμό που αποτρέπει την καταστρατήγηση των προτάσεων δυσπιστίας, δηλαδή την άσκηση ενός τόσο σημαντικού και ακραίου μέσου κοινοβουλευτικού ελέγχου κατά τρόπο που δεν είναι ουσιώδης, αλλά έχει ως μόνο στόχο την παρεμπόδιση του νομοθετικού έργου, της κυβερνητικής λειτουργίας, της λειτουργίας της χώρας. 
Είμαστε, λοιπόν, υποχρεωμένοι για λόγους προστασίας αυτών των τόσο σημαντικών συνταγματικών αγαθών, που είναι εθνικά αγαθά, να επισημάνουμε το αυτονόητο: Ότι η πρόταση αυτή είναι πρόταση, κατά το Σύνταγμα και κατά τον Κανονισμό της Βουλής, απαράδεκτη και άρα μη δυνάμενη να τεθεί υπό συζήτηση επί της ουσίας. Η Κυβέρνηση φοβάται να αντιμετωπίσει την πρόταση αυτήν επί της ουσίας;","ΕΥΑΓΓΕΛΟΣ ΒΕΝΙΖΕΛΟΣ",58
"105557"," Όχι.","ΠΟΛΛΟΙ ΒΟΥΛΕΥΤΕΣ",NA
"105558"," Προφανώς όχι. Γιατί η ψηφοφορία που θα διεξαχθεί σήμερα το βράδυ επί του νομοσχεδίου έχει τα πολιτικά χαρακτηριστικά της πρότασης εμπιστοσύνης. Η ψηφοφορία που, ούτως η άλλως, θα διεξαχθεί για τη συμφωνία που έχει επιτευχθεί με τους εταίρους και πιστωτές μας είναι μία ψηφοφορία που δεν αφορά μόνο συγκεκριμένες ρυθμίσεις, αλλά την εθνική στρατηγική, την κεντρική κατεύθυνση της κυβερνητικής πολιτικής. Για εμάς η ψηφοφορία αυτή ήταν και είναι ούτως ή άλλως μία πολύ μεγάλη θεσμική και πολιτική ευκαιρία για την πανηγυρική επιβεβαίωση της εμπιστοσύνης της πλειοψηφίας της Βουλής προς την Κυβέρνηση. 
Άρα είναι προφανές ότι η Κυβέρνηση πολιτικά ούτε φοβάται ούτε αποφεύγει την σύγκρουση με την Αξιωματική Αντιπολίτευση και με τα υπόλοιπα κόμματα της Αντιπολίτευσης. Η Κυβέρνηση, όμως, είναι υποχρεωμένη να προστατεύσει, πρώτον, τα εθνικά συμφέροντα. Είναι υποχρεωμένη να διαφυλάξει τη διεθνή, πολιτική και οικονομική αξιοπιστία της χώρας. Η Κυβέρνηση είναι υποχρεωμένη να στείλει ένα μήνυμα σταθερότητας, αισιοδοξίας και προοπτικής στην ελληνική κοινωνία και την ελληνική οικονομία και δεν είναι διατεθειμένη να παίζει με τους θεσμούς και το Σύνταγμα της χώρας. 
Ως εκ τούτου, εάν η πολιτική επιδίωξη του ΣΥΡΙΖΑ είναι να διεξαχθεί μία διαδικασία μέσα από την οποία θα ελεγχθεί η ύπαρξη της δεδηλωμένης πλειοψηφίας, αυτό διασφαλίζεται με το παραπάνω μέσα από τη συζήτηση και τη ψήφιση του παρόντος νομοσχεδίου. Αν η πρόθεση του ΣΥΡΙΖΑ είναι –που δυστυχώς είναι- να καθυστερήσει η διαδικασία, να ευτελιστεί η διαδικασία, να υπονομευθεί η πορεία της χώρας και της οικονομίας, να τρωθεί η αξιοπιστία, να πληγεί το φρόνημα, να υποβαθμιστεί η μεγάλη επιτυχία αυτού που έχουμε κάνει, αυτό δεν μπορούμε να το δεχθούμε.","ΕΥΑΓΓΕΛΟΣ ΒΕΝΙΖΕΛΟΣ",58
"105559"," Κύριε Πρόεδρε, ποια διαδικασία είναι αυτή; Ανέβηκε στο Βήμα για να μιλήσει κατά του ΣΥΡΙΖΑ; Να μιλήσει για την πρόταση.
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"105560"," Φυσικά δεν θα το δεχθούμε. Υπάρχει δε περίτρανη απόδειξη της καταστρατήγησης του Συντάγματος εκ μέρους του ΣΥΡΙΖΑ. Στρέφεται δήθεν κατά του Υπουργού Οικονομικών, για να προβάλει τον παιδαριώδη ισχυρισμό ότι αυτό δεν είναι πρόταση δυσπιστίας κατά της Κυβέρνησης και άρα δεν ισχύει η απαγόρευση του εξαμήνου. Για ποιον λόγο στρέφεται κατά του Υπουργού Οικονομικών; Για κάποια προσωπική επιλογή; Για κάποιο προσωπικό ατόπημα; Στρέφεται κατά του Υπουργού Οικονομικών, όπως θα μπορούσε να στραφεί κατά του Υπουργού Ανάπτυξης, κατά του Υπουργού Υγείας, κατά του Υπουργού Εσωτερικών, κατά οποιουδήποτε Υπουργού και υποτίθεται ότι με τη λογική αυτή μπορεί να το κάνει στη συνέχεια και να το κάνει διαρκώς. Κάθε τρεις μέρες να στρέφεται κατά ενός Υπουργού για λόγους που αφορούν την κυβερνητική πολιτική.
Στην πρόταση που υπεβλήθη κατηγορείται ο Υπουργός Οικονομικών, όχι ως άτομο αλλά ως όργανο άσκησης μιας συλλογικής κυβερνητικής πολιτικής που είναι εγκεκριμένη από την πλειοψηφία της Βουλής. Αυτό είναι η επιτομή, το «σχολικό παράδειγμα» της καταστρατήγησης.
Άρα υπάρχει ένα πολύ σοβαρό πρόβλημα που υπερβαίνει τη συγκεκριμένη πρόταση, γιατί καθίσταται πλέον πρόβλημα σεβασμού των θεσμών, πρόβλημα δημοκρατίας και πρόβλημα πολιτικής και εθνικής σοβαρότητας. 
Ναι, κυρίες και κύριοι Βουλευτές του ΣΥΡΙΖΑ, μπορείτε να διαφωνείτε με την κυβερνητική πολιτική, μπορείτε να αντιδράτε, μπορείτε να είστε πάρα πολύ οξείς σ’ αυτά που λέτε, μπορείτε να είστε υβριστικοί, απειλητικοί, εκφοβιστικοί, εκβιαστικοί, όπως και είστε. Αλλά δεν μπορείτε να παρεμποδίσετε την ομαλή λειτουργία της Βουλής και του δημοκρατικού πολιτεύματος της χώρας και δεν μπορείτε να υπονομεύσετε την εθνική προσπάθεια. Δεν σας αφήνουμε να το κάνετε. Δεν θα το κάνετε.
(Χειροκροτήματα)
Η στρατηγική της εφόδου κουράζει. Η στρατηγική της εφόδου απέτυχε μία φορά, αποτυγχάνει τώρα εκ προοιμίου, «από τα αποδυτήρια», όπως είπα, χωρίς έφοδο, χωρίς προοπτική εξουσίας, γιατί αυτό είναι τώρα που σας τροφοδοτεί, κάτι το οποίο είναι αφελές και ανιστόρητο. Δεν υπάρχει συνεκτική ουσία, δεν υπάρχει κάτι να πείτε. 
Βέβαια, αυτό που σας έχει οδηγήσει σε θεσμικές παρεκτροπές και σ’ έναν πρωτοφανή εκνευρισμό είναι το γεγονός ότι χάνετε την επιχειρηματολογία σας. Φεύγουν οι βάρβαροι. Ένα κόμμα που είναι συγκυριακό όχημα διαμαρτυρίας και έκφρασης της αγωνίας και της αντίδρασης του κόσμου, τι θα κάνει χωρίς μνημόνιο, χωρίς κρίση; Τι θα κάνει τώρα που γυρίζει σελίδα η χώρα; Κάνει αυτά που βλέπετε. Παραβιάζει και καταστρατηγεί τους θεσμούς και προσπαθεί να παρεμποδίσει μία εθνική προσπάθεια. Την ώρα που απαιτείται εθνική ενότητα και τουλάχιστον στοιχειώδης συναίνεση στα θεμελιώδη, έχουμε μία ανάξια των περιστάσεων καταστρατήγηση των διαδικασιών με στόχο την καθυστέρηση. Αυτό είναι το μήνυμα που στέλνουμε. 
Αυτό κατ’ αρχάς, κύριε Τσίπρα, πλήττει την αξιοπιστία σας ως υποψηφίου Προέδρου της Ευρωπαϊκής Επιτροπής. Πώς θα το εξηγήσετε όταν θα μιλήσετε με τους συνυποψήφιους σας σε πανευρωπαϊκό επίπεδο; Θα έχετε κάποια δυσκολία να το εξηγήσετε.
(Χειροκροτήματα)
Επειδή -δυστυχώς για σας αλλά ευτυχώς για τον τόπο- υπάρχουν θεσμοί, υπάρχει Σύνταγμα και υπάρχει η εκφρασμένη βούληση της Κυβέρνησης στο πλαίσιο της προγραμματικής συμφωνίας που τη διέπει, είμαστε υποχρεωμένοι να σεβαστούμε το Σύνταγμα και επικαλούμενοι το άρθρο 84 παράγραφος 2 του Συντάγματος και το άρθρο 141 του Κανονισμού της Βουλής, να ζητήσουμε από τον Πρόεδρο του Σώματος να απορρίψει ως απαράδεκτη την πρότασή σας. Είστε απαράδεκτοι.
(Χειροκροτήματα)","ΕΥΑΓΓΕΛΟΣ ΒΕΝΙΖΕΛΟΣ",58
"105561"," Ο Αρχηγός της Αξιωματικής Αντιπολίτευσης κ. Τσίπρας έχει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105562"," Κύριε Πρόεδρε, αν δεν είχαμε όλοι δει αυτά τα τέσσερα χρόνια όλα όσα αυτή η κοινοβουλευτική πλειοψηφία έχει πράξει, προκειμένου να παρακάμψει τον Κανονισμό της Βουλής και το Σύνταγμα της χώρας για να επιβάλει μέτρα παράλογα και εξωφρενικά, δηλαδή το μνημόνιο που αίρει μεγάλο μέρος της κυριαρχίας της χώρας μας, αλλά και αν δεν είχαμε δει και την ίδια την προσπάθεια να υπονομευθούν η κοινοβουλευτική διαδικασία και η δημοκρατία, θα είχαμε εκπλαγεί από τη σημερινή στάση του κ. Βενιζέλου.
Αυτό, όμως, που μου κάνει μεγαλύτερη εντύπωση απ’ όλα είναι το εξής: Τελικά αυτή η Κυβέρνηση πόσες φωνές έχει; Ποιος εκφράζει και εκπροσωπεί αυτήν την Κυβέρνηση; Ο κ. Βενιζέλος ως τι ομίλησε πριν από λίγο; Ως Πρόεδρος του ΠΑΣΟΚ; Ως έγκριτος συνταγματολόγος, ο οποίος κατά καιρούς έχει συμβάλει στη νομοπαρασκευή εκτρωμάτων για την αυτοαμνήστευση Υπουργών και εμπλεκομένων σε σκάνδαλα που δεν έχουν τίποτε άλλο να κρύψουν παρά μονάχα την ευθύνη απέναντι στην εκποίηση του δημόσιου πλούτου;
Ο κ. Βενιζέλος ήταν αυτός που τον Αύγουστο του ΄11 έφτιαξε τον νόμο για την αυτoαμνήστευση των μελών της Κυβερνήσεως στο σκάνδαλο της Proton Bank. Ως συνταγματολόγος ομιλεί σήμερα εδώ; Αλλά πριν από λίγο, λίγο πριν σταματήσει η διαδικασία, όπως σωστά έπραξε το Προεδρείο με βάση τον Κανονισμό της Βουλής, εξέφρασε την άποψη και τη θέση της Κυβέρνησης ο Υπουργός Επικρατείας κ. Σταμάτης και μάλιστα την εξέφρασε δύο φορές. 
Την πρώτη φορά ευθαρσώς τοποθετήθηκε λέγοντας «προχωράμε αμέσως τώρα και αυτή είναι η θέση της Κυβέρνησης, αλλά η πράξη σας είναι αντεθνική, διότι δεν θα πάρουμε τη δόση». Όταν απάντησα στον Υπουργό Επικρατείας ότι αυτό είναι ένα απολύτως έωλο επιχείρημα, διότι υπάρχουν διαδικασίες, θεσμοί και ο Κανονισμός και το Σύνταγμα που πρέπει να τηρούνται πέρα και έξω από εκβιασμούς, ο Υπουργός Επικρατείας εκφράζοντας τη θέση της Κυβερνήσεως τοποθετήθηκε στη Βουλή –πράγμα το οποίο έχει καταγραφεί στα Πρακτικά- και είπε: «Είναι καθόλα νόμιμη η πρόταση την οποία καταθέτετε, δεν σας εγκαλούμε περί αυτού. Σας εγκαλούμε περί της πολιτικής, αν θέλετε, ευθύνης σας απέναντι στις εξελίξεις». 
Και έχουμε τώρα τον κ. Βενιζέλο να έρχεται να εκφράσει –δεν έχουν περάσει λίγα λεπτά της ώρας αμέσως μετά τη διακοπή- μια εντελώς διαφορετική άποψη. Αυτή είναι η Κυβέρνηση που θέλει να βγάλει τη χώρα από την κρίση; Αυτή είναι η Κυβέρνηση της σοβαρότητας και της υπευθυνότητας, το τέρας με τα δύο κεφάλια που άλλα λέει ο ένας άλλα λέει ο άλλος; 
(Χειροκροτήματα από την πτέρυγα του ΣΥΡΙΖΑ)
Και, εν πάση περιπτώσει, εγώ θα ήθελα να ξέρω τι ακριβώς εκφράζει τον Πρωθυπουργό που είναι για άλλη μια φορά απών από τη διαδικασία, από μια κρίσιμη διαδικασία. Ποιος ακριβώς εκφράζει τον Πρωθυπουργό; Ο Υπουργός Επικρατείας και στενός του συνεργάτης ή ο Πρόεδρος του ΠΑΣΟΚ κ. Βενιζέλος; 
Θέλω, όμως, να μιλήσω επί της ουσίας και επί της πολιτικής ουσίας πρωτίστως και επί της διαδικασίας δευτερευόντως. Η πολιτική ουσία είναι μία, κύριε Πρόεδρε. Πρόκειται για μία Κυβέρνηση τρομαγμένη στο φόβο ότι σε τρεις μέρες από σήμερα ο Υπουργός των Οικονομικών κ. Στουρνάρας, ο βασικός υπεύθυνος αυτής της άθλιας μεθόδευσης για το ξεπούλημα των τραπεζών και για την κλοπή του δημόσιου πλούτου, την απαξίωση κατά 50% τουλάχιστον των επενδυμένων κεφαλαίων του ελληνικού δημοσίου στις τράπεζες, δεν θα τύχει της επικρότησης της κοινοβουλευτικής πλειοψηφίας. 
Αυτό είναι που τρομάζει την Κυβέρνηση, η οποία ψάχνει να βρει νομικά ερείσματα και επιχειρήματα έωλα, για να αλλάξει τη θέση και τη στάση που ο Υπουργός Επικρατείας πριν από λίγα λεπτά της ώρας πήρε ενώπιον της Βουλής των Ελλήνων. Είναι μια φοβισμένη Κυβέρνηση ότι ο Υπουργός των Οικονομικών θα καταψηφιστεί από την κοινοβουλευτική πλειοψηφία.","ΑΛΕΞΙΟΣ ΤΣΙΠΡΑΣ",515
"105563"," Απόψε θα το δούμε.","ΑΘΑΝΑΣΙΟΣ ΜΠΟΥΡΑΣ",350
"105564"," Και έρχομαι και στη διαδικασία. Άκουσα, λοιπόν, τον κ. Βενιζέλο να κάνει στροφή εκατόν ογδόντα μοιρών και να ανακαλύπτει ξαφνικά ότι δεν είναι σύμφωνη με τον Κανονισμό της Βουλής και το Σύνταγμα η πρόταση δυσπιστίας, την οποία κατέθεσε η Κοινοβουλευτική Ομάδα του ΣΥΡΙΖΑ εναντίον του Υπουργού των Οικονομικών. 
Κυρίες και κύριοι συνάδελφοι, όλοι γνωρίζετε τον Κανονισμό της Βουλής και το Σύνταγμα της χώρας. Και όλοι γνωρίζετε ότι αυτό στο οποίο αναφέρθηκε ψάχνοντας να βρει νομικά επιχειρήματα ο Αντιπρόεδρος της Κυβέρνησης, έχει να κάνει με μια φράση στον Κανονισμό της Βουλής που μιλάει για την αδυναμία κατάθεσης πρότασης δυσπιστίας, όμοιας όμως, προ παρελεύσεως έξι μηνών. 
Όλη η σύγχρονη βιβλιογραφία και η πλέον πρόσφατη μονογραφία για την κυβερνητική ευθύνη αναφέρει επί λέξει και θα σας καταθέσουμε και τις αντίστοιχες νομολογίες…","ΑΛΕΞΙΟΣ ΤΣΙΠΡΑΣ",515
"105565"," Νομολογίες; Τις περιμένουμε, κύριε Τσίπρα.","ΕΥΑΓΓΕΛΟΣ ΒΕΝΙΖΕΛΟΣ",58
"105566"," Θα σας καταθέσουμε, κύριε Βενιζέλο, τις αντίστοιχες γνωμοδοτήσεις. Με συγχωρείτε. Εντάξει, κύριε Βενιζέλο, αν αυτό είναι το λάθος μας.","ΑΛΕΞΙΟΣ ΤΣΙΠΡΑΣ",515
"105567"," Να ήταν μόνο αυτό!","ΚΩΝΣΤΑΝΤΙΝΟΣ ΤΑΣΟΥΛΑΣ",493
"105568"," Θα σας καταθέσουμε και τις αντίστοιχες γνωμοδοτήσεις ότι η προθεσμία αυτή, κύριε Πρόεδρε, δεν ισχύει όταν η προγενέστερη πρόταση μομφής αφορούσε το Υπουργικό Συμβούλιο στο σύνολό της ή τον Πρωθυπουργό ενώ τώρα αφορά μεμονωμένο μέλος της Κυβέρνησης.","ΑΛΕΞΙΟΣ ΤΣΙΠΡΑΣ",515
"105569"," Το είπαμε αυτό.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"105570"," Εξάλλου η παραπάνω άποψη επιβεβαιώνεται κατ’ ουσίαν από τα εξής επιχειρήματα. Προφανής σκοπός της περί εξαμήνου διάταξης του άρθρου 84, παράγραφος 2 του Συντάγματος είναι η διασφάλιση κυβερνητικής σταθερότητας, η οποία όμως μόνο από ενδεχόμενη αποδοχή πρότασης δυσπιστίας κατά της Κυβέρνησης συνολικά κινδυνεύει και όχι από την αποδοχή τέτοιας πρότασης ατομικά κατά Υπουργού.
Στη δεύτερη περίπτωση, αν μετά όσα ορίζει ο Κανονισμός και το Σύνταγμα της χώρας, μετά από τρεις μέρες, γίνει αυτό που φοβάται η Κυβέρνηση και ψάχνει να βρει νομικά επιχειρήματα, δηλαδή, γίνει αποδεκτή από το Κοινοβούλιο η πρόταση δυσπιστίας εναντίον του Υπουργού των Οικονομικών, ο Υπουργός των Οικονομικών θα αναγκαστεί σε παραίτηση. Η συνταγματική ωστόσο θέση της Κυβέρνησης συλλογικά με βάση τη διαδικασία δεν θίγεται. 
Θέλω, όμως, να μπω και σε ένα δεύτερο ιδιαίτερα σημαντικό σημείο της διαδικασίας. Επιτρέψτε μου. Δυο λεπτά θα απασχολήσω. 
Σύμφωνα με το άρθρο 142, παράγραφος 3 του Κανονισμού της Βουλής «αν διαπιστωθεί ότι η πρόταση υπογράφεται από τον ελάχιστο απαιτούμενο αριθμό Βουλευτών, η Βουλή διακόπτει τις νομοθετικές ή άλλες εργασίες» όπως και έγινε, όπως ανακοίνωσε το Προεδρείο αφού απεδέχθη η Κυβέρνηση την πρόταση διά στόματος κ. Σταμάτη, Υπουργού Επικρατείας, «και ακολουθεί έναρξη της συζήτησης της πρότασης». Η κατά τη διάταξη αυτή διαπίστωση γίνεται προφανώς από το Προεδρείο της Βουλής. 
Η αρμοδιότητα του Προεδρείου της Βουλής -το οποίο αυτήν την ώρα ο Αντιπρόεδρος της Κυβέρνησης καλεί να πάρει διαφορετική απόφαση- εξαντλείται σε αυτήν και μόνο τη διαπίστωση. Ούτε στο άρθρο 142, ούτε στα άρθρα 11, 12 και 14 του Κανονισμού, τα οποία καθορίζουν τις αρμοδιότητες του Προέδρου, των λοιπών μελών του Προεδρείου και της Διάσκεψης των Προέδρων περιέχεται οποιαδήποτε πρόβλεψη περί δυνατότητας του Προεδρείου ή της Διάσκεψης των Προέδρων να απορρίψει το ίδιο πρόταση δυσπιστίας, επειδή κατά τη γνώμη, ενδεχομένως, πλειοψηφίας των μελών ή προσωπικά του Προέδρου η πρόταση δεν πληροί τις προϋποθέσεις του άρθρου 84 του Συντάγματος και 142 του Κανονισμού της Βουλής σχετικά με το χρόνο υποβολής της. 
Μόνη αρμόδια να απορρίψει την πρόταση δυσπιστίας σύμφωνα με τις ανωτέρω διατάξεις είναι η Ολομέλεια της Βουλής αφού, εννοείται, προηγηθεί η συζήτηση με τους όρους της παραγράφου 4 του άρθρου 142 του Κανονισμού της Βουλής.
Κύριε Πρόεδρε, εάν αποδεχθείτε, λοιπόν, την πρόταση του κατά τα άλλα συνταγματολόγου Αντιπροέδρου της Κυβέρνησης, προκειμένου να μη γίνει δεκτή η συζήτηση για την πρόταση δυσπιστίας ενάντια στον Υπουργό Οικονομικών που κατέθεσε ο ΣΥΡΙΖΑ κι έγινε καθόλα δεκτή από το Προεδρείο, το οποίο διέκοψε τη διαδικασία, θα πρόκειται για ένα πρωτοφανές κοινοβουλευτικό πραξικόπημα, που στόχο θα έχει μονάχα να προστατέψει την Κυβέρνηση από μία προφανή κοινοβουλευτική συντριβή μετά από τρεις ημέρες.
Κύριε Πρόεδρε, επειδή υπάρχουν όρια στην απαξίωση του ελληνικού Κοινοβουλίου, υπάρχουν όρια στους εκβιασμούς που μας θέτουν οι δανειστές μας διά μέσου της Κυβέρνησης, σας δηλώνω ότι αν εσείς ή το Προεδρείο κατά πλειοψηφία δεν τηρήσετε το γράμμα και το νόμο του Κανονισμού, η Κοινοβουλευτική Ομάδα του ΣΥΡΙΖΑ θα καταθέσει…
(Γέλωτες και χειροκροτήματα από την πτέρυγα της Νέας Δημοκρατίας)","ΑΛΕΞΙΟΣ ΤΣΙΠΡΑΣ",515
"105571"," Αυτά όλα τα ξέρουμε. Το γνωρίζουμε από το πρωί, κύριε Πρόεδρε.
(Θόρυβος στην Αίθουσα)","ΦΩΤΕΙΝΗ ΠΙΠΙΛΗ",430
"105572"," Κύριοι συνάδελφοι, παρακαλώ, με σεβασμό να ακούσουμε όλες τις απόψεις. Παρακαλώ!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105573"," Θα μου επιτρέψετε να ολοκληρώσω, κύριε Πρόεδρε.
Εάν, λοιπόν, το Προεδρείο της Βουλής δεχθεί αυτήν την καθ’ όλα παράνομη, αντισυνταγματική πρόταση της Κυβέρνησης να μην κάνει δεκτή την πρόταση δυσπιστίας που κατέθεσε ο ΣΥΡΙΖΑ εναντίον του Υπουργού Οικονομικών και να μην προχωρήσει άμεσα στην έναρξη της τριήμερης συζήτησης, ακριβώς επειδή θεωρούμε ότι θα πρόκειται για ένα πρωτοφανές κοινοβουλευτικό πραξικόπημα, εμείς θα καταθέσουμε πρόταση μομφής κατά του Προεδρείου, με βάση το άρθρο 150 του Κανονισμού της Βουλής. Τον Κανονισμό της Βουλής και το Σύνταγμα δεν θα τα κάνετε «κουρέλια», επειδή έτσι σας ορίζουν οι δανειστές.
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΤΣΙΠΡΑΣ",515
"105574"," Κυρίες και κύριοι συνάδελφοι, παρακαλώ να διεξαχθεί η συζήτηση με πλήρη ηρεμία και να ακούσουμε όλους τους ομιλητές. 
Έχουν ζητήσει τον λόγο ο κ. Σταμάτης, ο κ. Βενιζέλος, ο κ. Καμμένος, η κυρία Παπαρήγα…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105575"," Συγγνώμη, κύριε Πρόεδρε, θέλω να πω κάτι επί της διαδικασίας.","ΑΛΕΞΑΝΔΡΑ ΠΑΠΑΡΗΓΑ",413
"105576"," Με συγχωρείτε. Θα παρακαλέσω πάρα πολύ η συζήτηση να διεξαχθεί με ηρεμία, να ακούσουμε όλες τις απόψεις.
Να πάρει τον λόγο ο κ. Σταμάτης που το ζήτησε;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105577"," Να μιλήσουν τα κόμματα πρώτα, κύριε Πρόεδρε, και μετά ο κ. Σταμάτης.","ΠΑΝΟΣ ΚΑΜΜΕΝΟΣ",181
"105578"," Θα ήθελα να πω κάτι πάνω στη διαδικασία. Η Κυβέρνηση…","ΑΛΕΞΑΝΔΡΑ ΠΑΠΑΡΗΓΑ",413
"105579"," Πάνω στη διαδικασία δεν υπάρχει…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105580"," Ο κ. Βενιζέλος δεν θέλει να ακούσει τη γνώμη των υπολοίπων; Τι θα γίνει; Διάλογος των δύο;","ΑΛΕΞΑΝΔΡΑ ΠΑΠΑΡΗΓΑ",413
"105581"," Βεβαίως και θα τις ακούσω.","ΕΥΑΓΓΕΛΟΣ ΒΕΝΙΖΕΛΟΣ",58
"105582"," Όχι, θα ακούσουμε, απλώς επειδή υπάρχει προσωπικό για τον κ. Σταμάτη…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105583"," Όχι, τώρα πρέπει να μιλήσουμε με τη σειρά και να πάρουμε θέση όλα τα κόμματα.","ΑΛΕΞΑΝΔΡΑ ΠΑΠΑΡΗΓΑ",413
"105584"," Θα πάει με τη σειρά, απλώς, επειδή αναφέρθηκε το όνομα του κ. Σταμάτη, επί προσωπικού να απαντήσει ο κ. Σταμάτης και οι Αρχηγοί αμέσως μετά θα έχουν τον λόγο.
Παρακαλώ, κύριε Σταμάτη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105585"," Κύριε Πρόεδρε, πρέπει να βρίσκεστε σε πολύ μεγάλη απελπισία, τόση ώστε να μην μπορείτε να καταλάβετε τη δήλωση που έχω κάνει.
(Γέλωτες από την πτέρυγα του ΣΥΡΙΖΑ)
Γελάτε. Διαβάστε την καλύτερα. Η Κυβέρνηση έκανε δεκτό το εξής: Εάν το αίτημά σας είναι νόμιμο και συνταγματικό, η συζήτηση να αρχίσει αμέσως. Και η ερμηνεία αυτών που σας λέω, αν διαβάσετε το κείμενο της ομιλίας μου, βγαίνει αβίαστα. Σας λέω δεν θέλουμε να χάσουμε ούτε μία μέρα. 
Από κει και πέρα, κύριε Τσίπρα, η Κυβέρνηση ή ο Υπουργός κρίνει τη συνταγματικότητα ή το σύννομο των ενεργειών; Αυτό είναι ένα θέμα που το κρίνει η Βουλή, δεν το κρίνει ένας Υπουργός.","ΔΗΜΗΤΡΙΟΣ ΣΤΑΜΑΤΗΣ",477
"105586"," Σηκώνετε το γάντι.","ΑΛΕΞΙΟΣ ΤΣΙΠΡΑΣ",515
"105587"," Εγώ δεν είμαι εκείνη την ώρα σε θέση να γνωρίζω αν παρήλθαν έξι μήνες ή πενήντα πέντε μήνες ή όχι.","ΔΗΜΗΤΡΙΟΣ ΣΤΑΜΑΤΗΣ",477
"105588"," Με την αριθμητική δεν τα πάτε καλά.","ΖΩΗ ΚΩΝΣΤΑΝΤΟΠΟΥΛΟΥ",272
"105589"," Εγώ γνωρίζω ότι πενήντα ένας Βουλευτές καταθέσατε στο Προεδρείο της Βουλής μία πρόταση δυσπιστίας. Και η θέση της Κυβέρνησης είναι αν αυτό το αίτημά σας είναι συνταγματικό, η συζήτηση να ξεκινήσει αμέσως, χωρίς να χάσουμε ούτε μία ώρα. Αυτή είναι η ερμηνεία και αν διαβάσετε το τι έχω πει, αυτό βγαίνει αβίαστα.
Διότι αλλιώς, θα πρέπει να αποδεχθείτε, κύριε Τσίπρα, ότι κάθε φορά που τίθεται ένα θέμα συνταγματικότητας δεν θα ερωτάται η Βουλή αλλά θα αποφασίζει η Κυβέρνηση και μάλιστα ένας Υπουργός.
Όταν, λοιπόν, την επόμενη φορά για κάποιο λόγο θέσετε στη Βουλή θέμα αντισυνταγματικότητας, τότε θα αρκέσει, σύμφωνα με την άποψή σας, η δήλωση της Κυβέρνησης ότι το αίτημά σας είναι λάθος, γιατί είναι συνταγματική η ενέργεια της Κυβέρνησης, και θα απορριφθεί το αντίστοιχο αίτημα το δικό σας.
Αφήστε, λοιπόν, τις ερμηνείες, διαβάσετε καλά το τι έχω δηλώσει και το Σώμα της Βουλής θα αποφασίσει αν το αίτημά σας είναι σύμφωνο με το Σύνταγμα ή όχι. Ο Υπουργός δεν είναι ο αρμόδιος για να το αποφασίσει, αλλά η Βουλή.","ΔΗΜΗΤΡΙΟΣ ΣΤΑΜΑΤΗΣ",477
"105590"," Ο κ. Καμμένος έχει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105591"," Ελπίζω οι Έλληνες πολίτες να παρακολουθούν τη διαδικασία αυτή της συζήτησης στη Βουλή. Είναι προφανές ότι κατά τη διάρκεια της συζήτησης του νομοσχεδίου, ο Αρχηγός της Αξιωματικής Αντιπολιτεύσεως νόμιμα, τυπικά κατέθεσε την πρόταση δυσπιστίας κατά του Υπουργού επί των Οικονομικών. Ο παρών Υπουργός Επικρατείας απεδέχθη τη συγκεκριμένη πρόταση και μάλιστα είπε ότι ξεκινάει αμέσως η συζήτηση. Το Προεδρείο της Βουλής διέκοψε κατά τον Κανονισμό, άρα δεν υπάρχει κανένα θέμα να επανέλθουμε πλέον στη συζήτηση επί της διαδικασίας.
Κύριε Πρόεδρε, απευθύνομαι σε σας προσωπικά: έχετε τεράστια, πλέον, προσωπική ευθύνη ως Πρόεδρος της Βουλής να εφαρμόσετε το Σύνταγμα και τους κανονισμούς της Βουλής. Το άρθρο 142 παράγραφος 3 του Κανονισμού της Βουλής λέει ρητά και κατηγορηματικά ότι η ευθύνη του Προεδρείου είναι μόνο στο να ξεκινήσει η συζήτηση της πρότασης δυσπιστίας. Για το αν αυτή θα γίνει δεκτή ή αν θα απορριφθεί, κατά το πέρας της συζητήσεως, τότε θα αποφασίσει η Ολομέλεια της Βουλής.
Εάν ανατραπεί η διαδικασία, την οποία παρακολούθησε το σύνολο του ελληνικού λαού αλλά και ο νομικός κόσμος στην Ελλάδα και στην Ευρώπη, εάν στη χώρα της δημοκρατίας έχουμε ακόμα ένα πραξικόπημα, το οποίο γίνεται προφανώς μπροστά στα μάτια του ελληνικού λαού, θα είστε κι εσείς προσωπικά υπεύθυνος, διότι ο ελληνικός λαός βάσει του άρθρου 120 του Συντάγματος είναι υποχρεωμένος να προστατεύσει το Σύνταγμα, το οποίο παραβιάζεται σήμερα.
(Χειροκροτήματα από την πτέρυγα των ΑΝΕΛ)
Είναι σαφές ότι πρέπει να αρχίσει τώρα η συζήτηση της προτάσεως δυσπιστίας κατά του Υπουργού Οικονομικών.
Και εδώ θέλω να πω και προς την Αντιπολίτευση: όταν εμείς σαν Ανεξάρτητοι Έλληνες το ζητήσαμε πριν από περίπου ένα χρόνο, όταν έγινε το πραξικόπημα, το άλλο οικονομικό πραξικόπημα, με το κούρεμα των κυπριακών καταθέσεων και σε μία νύχτα ο αρεστός τραπεζίτης της Κυβέρνησης, παίρνοντας δάνειο 500 εκατομμύρια, πήρε τα υποκαταστήματα των κυπριακών τραπεζών στην Ελλάδα –πράγμα που διερευνάται σήμερα στην κυπριακή αντιπροσωπεία, για το κατά πόσον δηλαδή υπάρχουν ποινικές ευθύνες και οικονομικές απολαβές πιθανώς κάποιων από τη συγκεκριμένη διαδικασία– τότε δεν έγινε δεκτό το δικό μας αίτημα.
Οι δεκαπέντε Βουλευτές των Ανεξάρτητων Ελλήνων βάζουμε την υπογραφή μας σε αυτήν την πρόταση δυσπιστίας. Και καλώ και τα άλλα κόμματα της Αντιπολίτευσης…","ΠΑΝΟΣ ΚΑΜΜΕΝΟΣ",181
"105592"," Ουρά…","ΙΟΡΔΑΝΗΣ ΤΖΑΜΤΖΗΣ",498
"105593"," … και τα άλλα κόμματα της Αντιπολίτευσης να συνηγορήσουν προκειμένου να αποφευχθεί αυτό το πραξικόπημα. Το κατά πόσον η Κυβέρνηση αυτή λειτουργεί με δημοκρατικά κριτήρια, το είδαμε πριν από δεκαπέντε μέρες. Το «ου» του κ. Τζαμτζή, του αντάρτη του γάλακτος…","ΠΑΝΟΣ ΚΑΜΜΕΝΟΣ",181
"105594"," «Ουρά του Τσίπρα» είπα…","ΙΟΡΔΑΝΗΣ ΤΖΑΜΤΖΗΣ",498
"105595"," Τον ακούμε τώρα τον αντάρτη του γάλακτος! Αυτοί οι οποίοι πήγαν να εξυπηρετήσουν τις τράπεζες έκαναν ολόκληρη φασαρία δήθεν για το γάλα και τους κτηνοτρόφους, προκειμένου να συγκαλύψουν το πόσα χαρίζουν στο Μυτιληναίο με το φωτοβολταϊκά, το πόσα θα δώσουμε στους τραπεζίτες, το πώς θα καλύψουμε τους ημέτερους που δίνουν διαφημιστικά κονδύλια στις εφημερίδες που μας προβάλλουν.
Κύριε Πρόεδρε της Βουλής, έχουμε την ειλημμένη απόφαση την οποία πάει να ανατρέψει ο πραγματικός κυβερνήτης, ο οποίος ουσιαστικά δίνει εντολές στην Κυβέρνηση Σαμαρά, ο κ. Βενιζέλος. Αυτή η Κυβέρνηση στηρίζεται ακριβώς σε αυτό, στη συμφωνία της συγκάλυψης, να μη γίνει μία και μόνη εξεταστική, να μη γίνει η διερεύνηση για τα υποβρύχια, να καλύψουμε τα σκάνδαλα τώρα των τραπεζών και μάλιστα, σε εκείνους που διενεργούν τα σκάνδαλα σήμερα, να τους δώσουμε και ασυλία.
Είναι ξεκάθαρο ότι πλέον αυτό που ετοιμάζει η Κυβέρνηση Σαμαρά, είναι ένα σόου το οποίο θα δούμε τις επόμενες μέρες και προαναγγέλθηκε σήμερα σε κυριακάτικη εφημερίδα. Περιμένουν να έρθει εδώ η κ. Μέρκελ και να ανακοινώσει δήθεν την επιμήκυνση του δανεισμού, προκειμένου να σκλαβώσουμε και τις επόμενες γενιές. Αυτός είναι και ο λόγος για τον οποίο θέλουν να καταλύσουν σήμερα το Σύνταγμα και τον Κανονισμό της Βουλής, για να γίνει ένα σόου, το οποίο ουσιαστικά θα οδηγήσει στο να μη σκλαβώσουμε μόνο με τα λάθη τα δικά μας και των γενιών μας τη δική μας γενιά αλλά τα παιδιά μας και τα εγγόνια μας. 
Σε αυτήν την προσπάθεια, ζητώ την παρέμβαση του Προέδρου της Βουλής. Άλλως, κύριε Πρόεδρε, εμείς καλούμε τον ελληνικό λαό να αντισταθεί απέναντι σε αυτό το πραξικόπημα το οποίο πάει να κάνει σήμερα η μη νόμιμη Κυβέρνηση του τόπου.
(Χειροκροτήματα από την πτέρυγα των ΑΝΕΛ)","ΠΑΝΟΣ ΚΑΜΜΕΝΟΣ",181
"105596"," Τον λόγο έχει η κ. Παπαρήγα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105597"," Κύριε Πρόεδρε, εμείς ανεξάρτητα από την όποια σκοπιμότητα υπάρχει ή αποδίδεται στην πρόταση του ΣΥΡΙΖΑ και ανεξάρτητα από ερμηνείες διαδικασίας, συμφωνούμε να μετατραπεί η συζήτηση σε συζήτηση δυσπιστίας. Βεβαίως, τυπικά θα απευθύνεται στον Υπουργό Οικονομικών, στην πραγματικότητα, βεβαίως, πρόκειται για μία συζήτηση, για εμάς, που αφορά ολόκληρη την Κυβέρνηση, γιατί δεν συμφωνούμε στην επικέντρωση σε ένα πρόσωπο. Άλλωστε κανένα πρόσωπο, όσο καίρια θέση και αν έχει, δεν χαράζει μόνος του…
(Θόρυβος στην Αίθουσα)
Σας παρακαλώ κάνετε ησυχία!","ΑΛΕΞΑΝΔΡΑ ΠΑΠΑΡΗΓΑ",413
"105598"," Κύριοι συνάδελφοι, σας παρακαλώ!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105599"," Επιτέλους, δηλαδή!
Ξέρουμε ποιος είναι ο κίνδυνος και φαίνεται από τη σημερινή συζήτηση: Η συζήτηση αυτή να μετατραπεί σε ένα προεκλογικό μπαλκόνι Κυβέρνησης και Αξιωματικής Αντιπολίτευσης και συν αυτώ. 
Εφόσον γίνει δεκτή αυτή η πρόταση, εμείς θα κάνουμε ό,τι περνάει από το χέρι μας η συζήτηση να πάρει ουσιαστικό χαρακτήρα, τουλάχιστον από την πλευρά μας. Και είναι, αν θέλετε, μια ευκαιρία να συζητήσουμε όχι μόνο τα εργασιακά, όχι μόνο τι τραγικά προβλέπονται για τους κτηνοτρόφους, για τους φαρμακοποιούς, για τους ιδιωτικούς εκπαιδευτικούς και για άλλους, για να μην τα επαναλάβω, αλλά και γι’ αυτό το περίφημο σχέδιο εθνικής ανασυγκρότησης, για το χρέος, για τα μνημόνια κλπ.. Και επιτέλους να γίνει συζήτηση και για τη διαρκή επιτήρηση, τη γενική, την ειδική, να γίνει συζήτηση για τον πολεμικό βραχίονα της Ευρωπαϊκής Ένωσης που ετοιμάζει και που πολύ αναλυτικά τον είπε ο κ. Αβραμόπουλος. 
Δεν καταλαβαίνουμε γιατί δεν δέχεται η Κυβέρνηση. Δεν έχω καταλάβει αν δέχεται ή δεν δέχεται. Αυτή η συζήτηση βολεύει και τους δύο. Έχει αποδειχθεί ότι οι συζητήσεις δυσπιστίας βολεύουν κατ’ αρχάς και την Κυβέρνηση και την Αξιωματική Αντιπολίτευση. Ποιος θα κερδίσει στο τέρμα, αυτό δεν το ξέρουμε. 
Ξεκαθαρίζουμε ότι για εμάς η πολιτική της Κυβέρνησης είναι άκρως επικίνδυνη και έχει το δεδηλωμένο της επικινδυνότητας. Δεν το συζητάμε και δεν έχουμε καμμία αμφιβολία γι’ αυτό. 
Άκρως επικίνδυνη, χωρίς να έχει προς το παρόν τη δεδηλωμένη, είναι και η πολιτική του ΣΥΡΙΖΑ -αυτό δεν θα συνηγορήσει να πούμε όχι στην πρόταση δυσπιστίας- για τις αυταπάτες, για την εξαπάτηση που κάνει, ότι μια κυβέρνηση του θα καταργήσει το μνημόνιο, ενώ θα υπάρχουν όλες οι συνέπειες της διαρκούς μνημονιακής, ας το πούμε έτσι, πολιτικής της κυβέρνησης. 
Και τέλος, δεν θα πάρω το πεντάλεπτο αλλά θέλω να ξεκαθαρίσουμε το εξής: Ξέρετε γιατί μιλάμε για προεκλογικά μπαλκόνια; Παρ’ ότι όλοι κλαίνε εδώ για την απαξίωση του κοινοβουλίου κι έχουμε δάκρυα, εμείς ξέρετε ότι δεν παλεύουμε για να αλλάξει μία κυβέρνηση. Παλεύουμε για να ανατραπεί η πολιτική της, να ανατραπεί η εξουσία των μονοπωλίων και όχι να έχουμε απλώς εναλλαγές κυβερνήσεων. 
Παρ’ όλα αυτά και σε αυτό το Κοινοβούλιο, που εμείς το λέμε αστικό και θέλουμε ένα άλλο λαϊκό κοινοβούλιο, προσπαθούμε να μιλήσουμε με επιχειρήματα. Δυστυχώς, φάνηκε από τις παρεμβάσεις ως τώρα τι θα ακούσουμε τις επόμενες μέρες αν γίνει συζήτηση, για τους κολλητούς, τους μη κολλητούς, για τα στημένα παιχνίδια. Τίποτα δεν είναι στημένο.
Φυσικά, επικοινωνιακά κόλπα υπάρχουν. Υπάρχουν πραγματικές πολιτικές που υποστηρίζονται απ’ όλα τα κόμματα. Το ότι τώρα, σε περίοδο κρίσης, φτώχειας τα καλύπτετε με επικοινωνιακά κόλπα, με πάρλες και παρλάτες, αυτό είναι γνωστό. Πάντα γινόταν. Δεν είναι καινούργιο το φαινόμενο.
Θα ακούσουμε, λοιπόν, για τους κολλητούς, θα ακούσουμε ότι λίγοι γέμισαν τον Κορυδαλλό και να πάνε άλλοι, θα απειλούμε με ποινικές ευθύνες. Η Κυβέρνηση θα λέει «είστε συνωμότες και υπονομευτές και πάτε να ανατρέψετε το σύστημα», θα σας κατηγορεί για φιλοσοβιετισμό. Έλεος! Ο αντισοβιετισμός έχει πολλές μορφές αλλά παίζει το ρόλο. Ο αντικομμουνισμός θα ενταθεί. Οι άλλοι θα λένε «θα σας στείλουμε στη φυλακή». Αυτό είναι το προεκλογικό μπαλκόνι που εμείς σιχαινόμαστε κυριολεκτικά. 
Όμως, παρ’ όλα αυτά, θεωρούμε ότι δεν είναι κακή μία συζήτηση. Τι την φοβάστε; Κάτι θα βγάλετε κι εσείς, κάτι και η Αξιωματική Αντιπολίτευση. Δυστυχώς, από τα προεκλογικά μπαλκόνια και του δικομματισμού και του διπολισμού και οι μεν και οι δε κερδίζουν. Χάνει ο λαός. Όμως, εμείς -θα το πω- θεωρούμε ότι έχει βάση αυτή η συζήτηση και τα διαδικαστικά που επικαλείστε, γιατί μόνο γι’ αυτά δεν θα μπορούσε να γίνει, δεν στέκουν. 
Μας λέτε και για εκταμίευση. Ο λαός βρίσκεται κάτω από τον εκβιασμό της ημερομηνία εκταμίευσης και θα βρίσκεται και τα επόμενα χρόνια, αν δεν συγκεντρώσει δυνάμεις για τη ριζική ανατροπή.","ΑΛΕΞΑΝΔΡΑ ΠΑΠΑΡΗΓΑ",413
"105600"," Τον λόγο έχει ο κ. Φώτης Κουβέλης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105601"," Κύριε Πρόεδρε, κυρίες και κύριοι συνάδελφοι, αναμφισβήτητα το Προεδρείο είναι το μόνο αρμόδιο να κρίνει τη νομιμότητα της πρότασης δυσπιστίας. 
Όμως, πέρα απ’ αυτό, εμείς με δεδομένη τη μεγάλη αντίθεση στο σχέδιο νόμου που συζητάει η Βουλή, με δεδομένη την αντίθεσή μας για την ασκούμενη κυβερνητική πολιτική και ιδιαίτερα στα σημεία που αναφέρονται στο νομοσχέδιο, λέμε ότι δεν είναι δυνατόν η πολιτική αντιπαράθεση να διεξάγεται με όρους διαδικαστικούς, ασφυκτιούσα ή κρυμμένη πίσω από ποικιλώνυμες ερμηνείες του Συντάγματος ή και του Κανονισμού της Βουλής. 
Μιας όμως και έγινε λόγος και αναφορά στο Σύνταγμα, κύριε Πρόεδρε, είναι αναμφισβήτητο ότι είναι συλλογική η ευθύνη –και ας δει ο κάθε συνάδελφος το άρθρο 85 του Συντάγματος- των μελών της Κυβέρνησης, των Υπουργών και των Υφυπουργών.
Κατά συνέπεια, είναι πολιτικό λάθος να απομονώνεις υφ’ οιανδήποτε εκδοχή δήθεν ευθύνη ενός Υπουργού ή κάποιον Υπουργών και όχι τη συλλογική ευθύνη της Κυβέρνησης. Κατά τούτο δεν συμφωνούμε με την πρόταση δυσπιστίας και όπως έχει κατατεθεί.
(Χειροκροτήματα από την πτέρυγα της Νέας Δημοκρατίας)","ΦΩΤΗΣ ΚΟΥΒΕΛΗΣ",241
"105602"," Τον λόγο έχει ο Κοινοβουλευτικός Εκπρόσωπος της Χρυσής Αυγής κ. Ηλίας Κασιδιάρης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105603"," Ως Χρυσή Αυγή ασφαλώς και δεν τρέφουμε αυταπάτες και έχουμε γνωρίσει άριστα εμείς οι ίδιοι ως πολίτες αλλά και ως εκλεγμένοι εκπρόσωποι του ελληνικού λαού ότι το Σύνταγμα των Ελλήνων και η λαϊκή κυριαρχία έχουν προ πολλού καταπατηθεί. 
Γίναμε όμως μάρτυρες σήμερα, μαζί με χιλιάδες Έλληνες, μίας μεγάλης φαιδρότητας, να βλέπουμε από Βήματος Βουλής ένα Βενιζέλο, να παριστάνει τον υπερασπιστή του Συντάγματος των Ελλήνων, τον υπερασπιστή της νομιμότητας, ενός ανθρώπου που είναι ο εμπνευστής ενός εκτρωματικού νόμου, του νόμου περί ευθύνης Υπουργών, που νομιμοποιεί την πολιτική διαφθορά, ενός εκπροσώπου ενός συστήματος που έχει καταλύσει το Σύνταγμα και τη λαϊκή κυριαρχία, φυλακίζοντας Βουλευτές. Ανέχεστε να λειτουργεί μία παράνομη Βουλή των διακοσίων ενενήντα τεσσάρων Βουλευτών και να προωθεί και να ψηφίζει παράνομα νομοθετήματα. 
Το πιο γελοίο απ’ όλα βεβαίως, είναι να βλέπουμε ένα Βενιζέλο να καταχειροκροτείται και να αποθεώνεται και να επευφημείται απ’ όλους τους νεοδημοκράτες Βουλευτές. Μας έχουν μπερδέψει τέλος πάντων αν πρέπει να μιλάμε για ΠΑΣΟΚ ή για Ελιά για Νέα Δημοκρατία ή Πολιτική Άνοιξη ή εν τέλει για νέα Πασοκοκρατία, για ένα εκτρωματικό μόρφωμα, το οποίο πολύ σύντομα –είναι πολύ λίγος ο καιρός που απομένει μέχρι τις 18 και τις 25 Μαΐου- θα καταρρεύσει. Θεωρώ προσωπικά αδύνατο, παρ’ όλο που στηρίζω την πρόταση που κατέθεσε σήμερα η Αξιωματική Αντιπολίτευση… 
(Χειροκροτήματα από την πτέρυγα της Νέας Δημοκρατίας)
Χειροκροτήστε! Αυτά τα χειροκροτήματα και αυτές τις ειρωνείες να τις φυλάξετε για τους προαγωγούς του πολιτικού συστήματος, για τον Μπόμπολα, για όλους αυτούς που τους χαρίζετε εκατομμύρια. Εκεί να σας δω να γελάτε και να ειρωνεύεστε και όχι εδώ μέσα. Διότι η πλειοψηφία που έχετε σήμερα είναι πλαστή. Τις μαγκιές αυτές και τις ειρωνείες όχι σε αυτήν την Αίθουσα και όχι σε εμένα. 
Θα έπρεπε να τις κάνετε στους Ευρωπαίους νταβατζήδες και στους Ευρωπαίους τοκογλύφους οι οποίοι έχουν διαλύσει τη χώρα. Εσείς αρέσκεστε, όμως, να χαμογελάτε εδώ μέσα και να κάνετε τις μαγκιές σας σε καθαρίστριες, σε ανθρώπους του μεροκάματου, στον «λαουτζίκο» που λέει και ο αγαπημένος σας Πρετεντέρης.
Πράγματι, η Χρυσή Αυγή το έχει δηλώσει από την ημέρα που μπήκε στη Βουλή ότι στηρίζει κάθε νόμιμη ενέργεια από όπου και αν προέρχεται, εάν έχει στόχο την κατάργηση του μνημονίου, εάν έχει στόχο την εθνική ανεξαρτησία, να φύγουν οι ξένοι τοκογλύφοι από την Ελλάδα, ιδίως σήμερα που έχει έρθει προς ψήφιση ένα νομοθέτημα, σε κάποιες διατάξεις του οποίου βλέπουμε νέα προσπάθεια νομιμοποίησης της διαφθοράς, νέα προσπάθεια να μην πάνε στη φυλακή οι μιζαδόροι. Όλα αυτά κάνετε και γι’ αυτό πολύ σύντομα ο ελληνικός λαός σάς επιφυλάσσει μια πολύ δυσάρεστη έκπληξη και στο τέλος του Μαΐου θα μιλάμε πλέον με διαφορετικούς όρους με όλους αυτούς που διαλύουν την Ελλάδα.","ΗΛΙΑΣ ΚΑΣΙΔΙΑΡΗΣ",204
"105604"," Κύριε Πρόεδρε, μπορώ να έχω τον λόγο;","ΒΥΡΩΝ ΠΟΛΥΔΩΡΑΣ",435
"105605"," Τον λόγο έχει εκ μέρους της Νέας Δημοκρατίας ο Κοινοβουλευτικός Εκπρόσωπος κ. Βορίδης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105606"," Κύριε Πρόεδρε…","ΒΥΡΩΝ ΠΟΛΥΔΩΡΑΣ",435
"105607"," Τώρα ζητήσατε τον λόγο, κύριε Πρόεδρε. Θα πάρετε τον λόγο. 
Κύριε Βορίδη, επειδή είναι Πρόεδρος προηγείται. 
Ορίστε, κύριε Πολύδωρα, έχετε τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105608"," Κύριε Πρόεδρε, δεν είναι δικαίωμα του κ. Βενιζέλου να γελοιοποιεί τη Βουλή με τη σύμφωνη γνώμη της Πλειοψηφίας. Γιατί; Διότι το κρινόμενο ζήτημα δεν είναι ούτε νομικό ούτε συνταγματικό. Είναι ηθικό και λογικό. Με άλλα λόγια, το όλον δεν ταυτίζεται με το ένα ούτε και υπάγεται το ένα στο όλον. Λίγο Αριστοτέλη, λίγο Λογική του γυμνασίου αν διαβάσει κανείς, θα δει τις οριοθετήσεις.
Στην προκειμένη περίπτωση για τους σοφιστικά συνταγματολογούντες μια λέξη έχω. Εάν λάβει ψήφο εμπιστοσύνης μια κυβέρνηση σε ασκηθείσα δυσπιστία-μομφή ή σε αιτηθείσα εμπιστοσύνη και ο Υπουργός της Κυβέρνησης που έλαβε τέτοια ψήφο εμπιστοσύνης κάνει οψιγενές παράπτωμα και σύσσωμη η Βουλή θέλει να αποκρούσει αυτόν τον Υπουργό, να εκφράσει τον αποτροπιασμό της και τη μομφή, δεν μπορεί επειδή δεν έχει διαρρεύσει το εξάμηνο; Αυτήν την άσκηση να μου απαντήσει και το Προεδρείο και εκείνοι οι οποίοι ζητωκραύγαζαν υπέρ του μετερχομένου τις σοφιστείες. Τίποτα άλλο.","ΒΥΡΩΝ ΠΟΛΥΔΩΡΑΣ",435
"105609"," Τον λόγο έχει ο κ. Βορίδης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105610"," Ευχαριστώ, κύριε Πρόεδρε.
Κυρίες και κύριοι συνάδελφοι, φέρεται προς κρίση ενώπιον του Σώματος μια αίτησις, η οποία στηρίζεται στο άρθρο 84 παράγραφος 2 του Συντάγματος και διαβάζω το κρίσιμο εδάφιο επί του οποίου πρέπει να αποφασίσουμε.","ΜΑΥΡΟΥΔΗΣ ΒΟΡΙΔΗΣ",69
"105611"," Και στο άρθρο 142.","ΖΩΗ ΚΩΝΣΤΑΝΤΟΠΟΥΛΟΥ",272
"105612"," «Πρόταση δυσπιστίας μπορεί να υποβληθεί μόνο μετά την πάροδο εξαμήνου», κύριε Πρόεδρε, «αφ’ ότου η Βουλή απέρριψε πρόταση δυσπιστίας». Αυτό λέει το Σύνταγμα.
Στο άρθρο 142 του Κανονισμού της Βουλής, πράγματι, η διατύπωση αυτή επαναλαμβάνεται περίπου η ίδια με την εξής, όμως, προσθήκη: «Πρόταση δυσπιστίας δεν μπορεί να υποβληθεί, πριν περάσει εξάμηνο από την απόρριψη προηγούμενης όμοιας πρότασης». Έχει υποβληθεί, πράγματι, προ εξαμήνου, όπως θα θυμάστε, πρόταση δυσπιστίας κατά της Κυβερνήσεως. Τον ενδέκατο μήνα, αν θυμάμαι καλά, τη συζητήσαμε.","ΜΑΥΡΟΥΔΗΣ ΒΟΡΙΔΗΣ",69
"105613"," Όχι εξάμηνο. Στις 7/11.","ΑΘΑΝΑΣΙΟΣ ΜΠΟΥΡΑΣ",350
"105614"," Εντός, λοιπόν, αυτού του κρίσιμου εξαμήνου. Δεν έχει παρέλθει το εξάμηνο, για να ακριβολογήσω. 
Ετέθησαν, λοιπόν, τότε αιτιάσεις για το ζήτημα της δυσπιστίας προς την Κυβέρνηση και να θυμίσω, κυρίες και κύριοι συνάδελφοι, ότι τότε βεβαίως μέλη της ήταν και ο κ. Στουρνάρας και ο κ. Χατζηδάκης. 
Όπως ασφαλώς θα θυμάστε, κύριε Πρόεδρε, η πρόταση αυτή απερρίφθη. Επειδή όμως άκουσα τον κ. Τσίπρα, ο οποίος δήλωσε ότι δεν γνωρίζει νομικά αλλά έχει εγκρίτους συναδέλφους μου νομικούς που τον συμβουλεύουν για τα ζητήματα αυτά, να επικαλείται –όχι βεβαίως τη νομολογία, η οποία δεν υφίσταται, αλλά- τη βιβλιογραφία, διαβάζω από τον κ. Παραρά, τι συμβαίνει εν προκειμένω. Γιατί, ξέρετε, ένα από τα στοιχεία που πρέπει να διέπουν κυρίως έναν πολιτικό και δη τον Αρχηγό της Αξιωματικής Αντιπολίτευσης είναι η ακεραιότητα. Αυτό σημαίνει ότι τα λέμε όλα, δεν λέμε τα μισά. 
Λέει, λοιπόν, ο κ. Παραράς: «Ζήτημα γεννάται, εάν η απορριφθείσα πρώτη πρόταση δυσπιστίας αφορούσε μέλος μόνο της κυβερνήσεως, ενώ κατόπιν η Βουλή θέλει να αποδοκιμάσει με νέα πρόταση δυσπιστίας όλη την κυβέρνηση. Θα έλεγα ότι η συνεπής εφαρμογή του συγχρόνου κοινοβουλευτισμού, επιβάλλει τη συσταλτική ερμηνεία της παραγράφου 2, ήτοι στην περίπτωση αυτή δεν χρειάζεται να παρέλθει εξάμηνη προθεσμία. Αντιστρόφως –λέει ο κ. Παραράς- η προθεσμία αυτή ισχύει εφόσον η πρώτη πρόταση δυσπιστίας αφορούσε ολόκληρη την Κυβέρνηση η δε μεταγενέστερη, μέλος της μόνον». 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"105615"," Μου επιτρέπετε; Υπάρχει και άλλη βιβλιογραφία.","ΙΩΑΝΝΗΣ ΔΡΑΓΑΣΑΚΗΣ",137
"105616"," Βεβαίως, την ανέγνωσε ο κ. Τσίπρας.","ΜΑΥΡΟΥΔΗΣ ΒΟΡΙΔΗΣ",69
"105617"," Ούτε συγγραφέα ανέφερε ούτε παράθεμα.","ΕΥΑΓΓΕΛΟΣ ΒΕΝΙΖΕΛΟΣ",58
"105618"," Υπάρχει ο κ. Χρυσόγονος, τον οποίο ανέγνωσε ο κ. Τσίπρας, να σας το πω εγώ.","ΜΑΥΡΟΥΔΗΣ ΒΟΡΙΔΗΣ",69
"105619"," Ποιον συγγραφέα επικαλείται και ποιο παράθεμα; Να μας το πει!","ΕΥΑΓΓΕΛΟΣ ΒΕΝΙΖΕΛΟΣ",58
"105620"," Νομίζω τον κ. Χρυσόγονο. 
(Θόρυβος στην Αίθουσα)","ΜΑΥΡΟΥΔΗΣ ΒΟΡΙΔΗΣ",69
"105621"," Κύριοι συνάδελφοι, παρακαλώ!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105622"," Να αναφέρει το όνομα. Να πει ποιον επιστήμονα επικαλείται.","ΕΥΑΓΓΕΛΟΣ ΒΕΝΙΖΕΛΟΣ",58
"105623"," Κύριε Πρόεδρε, ετέθη ένα δεύτερο ζήτημα –γιατί αυτό το πρώτο το λύνουμε- που είναι το εξής: Άκουσα «ναι αλλά η Κυβέρνηση απεδέχθη διά του κ. Σταμάτη». Με συγχωρείτε, αλλά επίσης ετέθη το εξής ζήτημα –που αυτό και αν είναι περίεργο- που είναι το θέμα του παραδεκτού. Διευκρινίζω ότι έχουμε πάντοτε δύο στάδια που κρίνουμε τα ζητήματα. Παραδεκτόν και βάσιμον. Το παραδεκτό, σημαίνει να πληρούνται τυπικές προϋποθέσεις για να εξετάσουμε ένα ζήτημα.","ΜΑΥΡΟΥΔΗΣ ΒΟΡΙΔΗΣ",69
"105624"," Ο Παραράς λέει άλλα γι’ αυτά που λέτε.","ΣΤΑΥΡΟΣ ΚΟΝΤΟΝΗΣ",236
"105625"," Μην «παροράτε» τον Παραρά!","ΚΩΝΣΤΑΝΤΙΝΟΣ ΤΑΣΟΥΛΑΣ",493
"105626"," Ποια είναι εδώ η τυπική προϋπόθεση, κύριε Πρόεδρε; Έχει παρέλθει το εξάμηνο ή όχι; Υπάρχει προηγούμενη πρόταση δυσπιστίας, επί της οποίας απεφάνθη το Σώμα, ή όχι; Αυτή είναι η τυπική προϋπόθεση. Θα μπούμε στην ουσία της συζήτησης προτού το εξετάσουμε αυτό; Μα, τότε να ρωτήσω, ποιο είναι το νόημα του να τίθεται αυτή η προθεσμία, αν είναι ούτως ή άλλως να εξετάζεται σε κάθε περίπτωση η πρόταση δυσπιστίας; Αυτό δεν θα είχε απολύτως κανένα νόημα. 
Θέτω το ερώτημα τώρα. Λέτε ότι ο κ. Σταμάτης απεδέχθη. Ο κ. Σταμάτης, για να το διευκρινίσουμε και να τελειώσουμε, εκείνο το οποίο αποδέχεται είναι την πρόκλησή σας. Υπό ποια έννοια, σας το διευκρίνισε ο κύριος Αντιπρόεδρος. Εμείς, λοιπόν, πράγματι μετατρέπουμε την ψήφιση του σημερινού νομοσχεδίου σε ψήφιση για την εμπιστοσύνη της Κυβέρνησης. Την μετατρέπουμε τώρα! 
(Χειροκροτήματα από την πτέρυγα της Νέας Δημοκρατίας)
Γι’ αυτό επειδή άκουσα να λέτε ότι θα φύγετε, δεν φαντάζομαι να μας κάνετε τέτοιο κακό! Θα σας έχουμε κοντά μας στην ψηφοφορία. 
Άρα, λοιπόν, για να τα λήγουμε τα θέματα, κύριε Πρόεδρε, αρμόδιο για την απόφανση επί του παραδεκτού είναι το Προεδρείο και περιμένουμε την απόφανσή σας. 
Μπορεί εν συνεχεία, με διαδικασία που υπάρχει, επί του Κανονισμού να επιληφθεί το Σώμα αλλά αυτό είναι δικό σας θέμα. Θα το δείτε. 
Τελειώνω, αν μου επιτρέπετε, κύριε Πρόεδρε, σε λίγα δευτερόλεπτα. Αυτή η συζήτηση έχει κανένα νόημα; Ποιο είναι το πολιτικό νόημα αυτής ξανά της διαδικαστικής συζήτησης, η οποία -απ’ ό,τι ακούω- συνοδεύεται ανάλογα με την έκβασή της και από πρόταση μομφής προεξαγγελθείσα κατά του Προεδρείου. 
Δυστυχώς, στη δύσκολη αυτή στιγμή, κύριε Πρόεδρε, κυρίες και κύριοι συνάδελφοι, η χώρα δυστύχησε να έχει Αξιωματική Αντιπολίτευση, επιπέδου δεκαπενταμελούς μαθητικού συμβουλίου. Ο κ. Τσίπρας δεν ενηλικιώθηκε ποτέ! Έχει μείνει στα μαθητικά χρόνια και στις καταλήψεις! 
(Χειροκροτήματα από τη πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"105627"," Κύριε Πρόεδρε, μπορώ να έχω τον λόγο;","ΕΥΑΓΓΕΛΟΣ ΒΕΝΙΖΕΛΟΣ",58
"105628"," Αν σας δώσω τον λόγο, μετά θα υπάρξει δεύτερος διάλογος, κύριε Πρόεδρε. 
Κυρίες και κύριοι συνάδελφοι, επιτρέψτε μου ως Πρόεδρος της Βουλής, αφού άκουσα όλες τις απόψεις, όλων των κομμάτων, να σας πω ότι η γνώμη μου δεν επηρεάζεται από τις κορώνες του τύπου «θα καταθέσουμε μομφή κατά του Προέδρου».","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105629"," Τι εννοείτε «κορώνες», κύριε Πρόεδρε;","ΑΛΕΞΙΟΣ ΤΣΙΠΡΑΣ",515
"105630"," Τι «κορώνες»;","ΠΑΝΑΓΙΩΤΗΣ ΛΑΦΑΖΑΝΗΣ",279
"105631"," Θα μπορούσατε να περιμένετε την απόφασή μου και αν κρίνατε ότι δεν είναι σύμφωνη με τον Κανονισμό και με αυτά που εσείς θα θέλατε, να καταθέσετε πρόταση μομφής εκ των υστέρων. Αυτό, ως προς εκφοβισμό του Προέδρου, δεν νομίζω ότι μπορεί να τίθεται.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105632"," Ποιος εκφοβισμός;","ΑΛΕΞΙΟΣ ΤΣΙΠΡΑΣ",515
"105633"," Κύριε Πρόεδρε, επιτρέψτε μου να σας πω ότι δεν αντιδικώ με κανέναν.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105634"," Να πάρετε πίσω αυτό περί κορώνας και εκφοβισμού.","ΑΛΕΞΙΟΣ ΤΣΙΠΡΑΣ",515
"105635"," Όχι, να το πάρετε εσείς πίσω. Θα πάρετε εσείς πίσω αυτό που είπατε. Εσείς είπατε: «Αν η άποψη του Προέδρου της Βουλής είναι διαφορετική, θα καταθέσουμε πρόταση μομφής». Τι, με εκβιάζετε; 
Κύριε Πρόεδρε, το ηθικό για το οποίο εσείς τόσο κόπτεστε, θα ήταν να περιμένετε την άποψή μου και αν δεν σας άρεσε, τότε να την κάνετε την πρόταση μομφής. Τι νομίζετε ότι θα φοβηθώ την πρόταση μομφής; 
(Χειροκροτήματα από την πτέρυγα της Νέας Δημοκρατίας)
Ή νομίζετε ότι θα μου προκαλέσετε την απόφαση; 
Για να καταλαβαινόμαστε όλοι μαζί, νομίζω ότι ο Πρόεδρος της Βουλής, έχει ασκήσει με τον πιο δημοκρατικό τρόπο τα καθήκοντά του, σε σημείο μάλιστα που πάρα πολλοί συνάδελφοι λένε ότι δεν χρειάζεται να είμαστε και τόσο δημοκρατικοί. Έχω ασκήσει τα καθήκοντά μου, σύμφωνα με τον Κανονισμό, σύμφωνα με τους νόμους, σύμφωνα με το Σύνταγμα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105636"," Από τη θέση του Προέδρου δεν μπορείτε να μιλάτε έτσι!","ΖΩΗ ΚΩΝΣΤΑΝΤΟΠΟΥΛΟΥ",272
"105637"," Αν κάποιος συνάδελφος νομίζει ότι δεν τα έχω ασκήσει με αυτόν τον τρόπο, τον προκαλώ εδώ και τώρα να καταθέσει την πρόταση μομφής!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105638"," Εκφοβισμός είναι αυτός;","ΑΛΕΞΙΟΣ ΤΣΙΠΡΑΣ",515
"105639"," Η πρόταση μομφής, άλλωστε, κυρίες και κύριοι συνάδελφοι, δεν είναι για να χρησιμοποιείται, είναι για να κατατίθεται.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105640"," Ε, βέβαια!","ΠΑΝΑΓΙΩΤΗΣ ΛΑΦΑΖΑΝΗΣ",279
"105641"," Και θέλω να σας πω ότι η άποψη η δικιά μου δεν θα είναι σύμφωνα με το τι εσείς θα πείτε για το αν θα καταθέσετε ή όχι πρόταση μομφής. Αυτό ως προς το ένα ζήτημα για να τελειώνουμε. 
Το δεύτερο, κυρίες και κύριοι συνάδελφοι, είναι ότι από τη συζήτηση στις 8-11-2013 που είχε κατατεθεί η πρόταση μομφής, ο Πρόεδρος και το Προεδρείο ζητήσαμε γνώμη νομικών, συνταγματολόγων και πολλών συναδέλφων, για το αν μπορεί να υπάρξει μέσα στο εξάμηνο νέα πρόταση μομφής ή πρόταση μομφής κατά Υπουργού. 
Η απάντηση την οποία έχω λάβει νομικά, είναι ότι πρόταση μομφής του εξαμήνου καλύπτει και τους Υπουργούς, όταν αυτοί ασκούν κυβερνητική πολιτική, με κυβερνητική εντολή και με την πλειοψηφία της Βουλής.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105642"," Από ποιόν υπογράφεται;","ΖΩΗ ΚΩΝΣΤΑΝΤΟΠΟΥΛΟΥ",272
"105643"," Θα μπορούσε να ασκηθεί κατά Υπουργού –όπως με ρώτησε ο Πρόεδρος, ο κ. Πολύδωρας- εφόσον ήταν προσωπικό του το ζήτημα, εφόσον τον αφορούσε προσωπικά και όχι ως εκτελεστή της κυβερνητικής πολιτικής, με πλειοψηφία της Βουλής. 
Επειδή η πρόταση του ΣΥΡΙΖΑ, στέκεται στο ότι το συγκεκριμένο πολυνομοσχέδιο –όπως αναφέρει- μεθοδεύει το χάρισμα των τραπεζών σε χρεοκοπημένους τραπεζίτες και κάνει πρόταση μομφής στον κύριο Υπουργό, ο οποίος λειτουργεί κατ’ εντολή της Κυβέρνησης και της πλειοψηφίας της Βουλής –αν εγκριθεί και άρα δεν μπορεί να γίνει πρόταση μομφής εκ των προτέρων-, ή η πρόταση μομφής προς τον Υπουργό θα λέει ότι τον μέμφομαι, γιατί έχει κάνει κάτι το οποίο δεν είναι ηθικό, δεν είναι νόμιμο, δεν είναι σωστό και εξ αυτού του λόγου μας φέρνει το νομοσχέδιο και παραπλανά τη Βουλή, οπότε του κάνουμε πρόταση μομφής ή ειδάλλως –εφόσον έχουμε ένα νομοσχέδιο- σε κάθε νομοσχέδιο, κύριε Πρόεδρε, θα μπορούσατε για κάθε Υπουργό να κάνετε πρόταση μομφής λέγοντας ότι ο κύριος Υπουργός φέρνει μια τέτοια διάταξη, εμείς δεν την πιστεύουμε και πριν καν την ψηφίσει η Βουλή του κάνουμε πρόταση μομφής.            
Άρα, λοιπόν, θα παρέλυε πρώτον, το κοινοβουλευτικό μας σύστημα, όπως τουλάχιστον μου έχουν εξηγήσει και ερμηνεύσει οι περισσότεροι συνταγματολόγοι, νομικοί, συνάδελφοι και όσους είχα ρωτήσει από τις 8/11.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105644"," …(Δεν ακούστηκε).","ΖΩΗ ΚΩΝΣΤΑΝΤΟΠΟΥΛΟΥ",272
"105645"," Παρακαλώ, να ολοκληρώσω. Εγώ δεν διέκοψα κανέναν.
Κατά συνέπεια, εάν διακόψουμε τώρα για τρεις μέρες, εγώ πιστεύω ότι η κυβερνητική πλειοψηφία και εγώ προσωπικά δεν τη φοβόμαστε τη συζήτηση. Άλλωστε θα φανεί, εάν προχωρήσουμε στο νομοσχέδιο, από την ψηφοφορία το βράδυ. Εάν ψηφιστεί το συγκεκριμένο άρθρο, υπάρχει ψήφος εμπιστοσύνης στον Υπουργό που το εισάγει. Αυτό λέει το κοινοβουλευτικό μας σύστημα τόσα χρόνια.
Εάν πούμε τώρα ότι διακόπτουμε για τρεις μέρες, συζητάμε χωρίς να φοβόμαστε..","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105646"," Το είπαμε πριν.","ΖΩΗ ΚΩΝΣΤΑΝΤΟΠΟΥΛΟΥ",272
"105647"," Όχι, δεν το είπαμε. Η κ. Κόλλια –επειδή μιλάγαμε και στο τηλέφωνο- είπε ότι διακόπτουμε για να ανασυνταχθούμε, να συζητήσουμε και να δούμε αλλά να συζητήσουμε επί της πρότασης, όχι να συζητήσουμε εάν μπαίνει η πρόταση. Και παρακαλώ να δείτε τα Πρακτικά. 
Εάν υποθέσουμε ότι διακόπτουμε για τρεις μέρες, ψηφίζουμε και καλύπτουμε ή όχι τον κύριο Υπουργό, μετά έχουμε άλλες διατάξεις. Θα κάνετε το ίδιο στον Υπουργό Ανάπτυξης; Θα ξαναδιακόψουμε τρεις μέρες; Θα ξανασυζητήσουμε για τον Υπουργό Ανάπτυξης; Μετά έχουμε για τον Υπουργό Υγείας. Θα ξαναδιακόψουμε τρεις μέρες; Θα ξανασυζητήσουμε για τον Υπουργό Υγείας;
(Θόρυβος στην Αίθουσα)
Επιτρέψτε μου, κυρίες και κύριοι συνάδελφοι! 
Ο Πρόεδρος της Βουλής και πιστεύω και η συντριπτική πλειοψηφία δεν έχουμε κανένα πρόβλημα να συζητάμε τρεις μέρες και τέσσερις και πέντε και όσες φορές θέλετε. Και αφήστε το πολιτικό και το ηθικό, γιατί εγώ πιστεύω ότι πολιτικά μια τέτοια συζήτηση θα εξυπηρετούσε την Κυβέρνηση. Αυτό το πιστεύω. Δεν έχει να φοβηθεί τίποτα, απ’ ό,τι τουλάχιστον δείχνει. Θα εξυπηρετούσε, αν θέλετε, και τον κοινοβουλευτισμό και τον διάλογο και το Κοινοβούλιο και όλα τα σχετικά. 
Όμως, θα ήμασταν έξω από τους θεσμούς, έξω από το Σύνταγμα, εάν αποδεχόμασταν να γίνει μια τέτοια συζήτηση αυτήν τη στιγμή. Ο Πρόεδρος της Βουλής έχει αυτήν την άποψη. Εγώ την καταθέτω ότι πρέπει η συζήτηση του νομοσχεδίου να συνεχιστεί.
Και θέλω να σας πω ότι επειδή εσείς με εκλέξατε για να διευθύνω τις εργασίες του Σώματος, σύμφωνα με τον Κανονισμό, εγώ ζητώ από την Ολομέλεια που είναι το κυρίαρχο Σώμα να πάρει απόφαση, εάν θέλετε να συζητήσουμε ή όχι. 
Αλλά, να ξέρετε –γιατί ετέθη και συμπίπτουν εδώ όλοι- εφόσον υπάρχει ψήφος της Βουλής για την πρόταση δυσπιστίας και δεν έχουν περάσει έξι μήνες, Υπουργός για κυβερνητική πολιτική που ασκεί και για νομοσχέδιο που φέρνει για να εγκριθεί από την πλειοψηφία, δεν μπορεί να τίθεται πρόταση δυσπιστίας κατά αυτού. Θα μπορούσε να τεθεί, εάν ο ίδιος είχε κάνει κάτι εκτός κυβερνητικής πολιτικής ή κάτι προσωπικό, στην προσωπική του ζωή ή οτιδήποτε. Επ’ αυτού, όμως, δεν μπορεί να τεθεί. Αυτή είναι η άποψη του Προέδρου. Και σας λέω κιόλας ότι εγώ ζητώ από το Σώμα, που είναι το κυρίαρχο, να πάρει την απόφαση…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105648"," Με ποιο άρθρο;","ΖΩΗ ΚΩΝΣΤΑΝΤΟΠΟΥΛΟΥ",272
"105649"," Με το παρεμπίπτον ζήτημα, με το άρθρο 67 του Κανονισμού.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105650"," …(Δεν ακούστηκε)","ΖΩΗ ΚΩΝΣΤΑΝΤΟΠΟΥΛΟΥ",272
"105651"," Κοιτάξτε, κατ’ αρχάς όταν θα απευθύνεστε στον Πρόεδρο, θα έχετε τον απαιτούμενο σεβασμό. Κατά δεύτερον, θα μου επιτρέψετε…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105652"," Και εσείς από τη θέση του Προέδρου..
(Θόρυβος από την πτέρυγα της Νέας Δημοκρατίας)
(Κωδωνοκρουσίες)","ΖΩΗ ΚΩΝΣΤΑΝΤΟΠΟΥΛΟΥ",272
"105653"," Κύριοι συνάδελφοι, παρακαλώ! Τεχνητή ένταση δεν υπάρχει λόγος να δημιουργήσουμε. Όποιος θέλει μπορεί να δείξει ότι φωνάζει και αν θέλει να κάνει και πρόταση δυσπιστίας. Η άποψη του Προέδρου, λοιπόν, είναι αυτή. 
Επειδή, όπως ελέχθη και προηγουμένως από τον Αρχηγό της Αξιωματικής Αντιπολίτευσης, η Ολομέλεια είναι αυτή που έχει τον τελικό λόγο -πράγματι η Ολομέλεια είναι το κυρίαρχο Σώμα- εγώ θα παρακαλούσα ως παρεμπίπτoν ζήτημα με το άρθρο 67 να τεθεί το θέμα και να προχωρήσουμε. Εάν η πλειοψηφία της Βουλής θέλει να διακόψουμε και να πάμε σε πρόταση δυσπιστίας, έχει καλώς. Εάν όχι συνεχίζεται η συζήτηση επί του νομοσχεδίου.
Κύριε Πρόεδρε, κύριε Τσίπρα…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105654"," Όχι, με συγχωρείτε, κύριε Πρόεδρε. Έχω ζητήσει τον λόγο εγώ, εάν πρόκειται να…","ΕΥΑΓΓΕΛΟΣ ΒΕΝΙΖΕΛΟΣ",58
"105655"," Ναι, έχει ζητήσει τον λόγο ο κ. Βενιζέλος. Αυτό είναι αλήθεια.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105656"," Με συγχωρείτε, κύριε Πρόεδρε, εάν έχετε αποφανθεί…","ΕΥΑΓΓΕΛΟΣ ΒΕΝΙΖΕΛΟΣ",58
"105657"," Έχω αποφανθεί.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105658"," Εάν έχετε αποφανθεί, να κηρύξετε περαιωμένη τη συζήτηση επί του παρεμπίπτοντος θέματος και να το θέσετε δι’ εγέρσεως στη Βουλή, εάν έχει κηρυχθεί περαιωμένη.
Εάν δεν έχει κηρυχθεί περαιωμένη, έχω ζητήσει τον λόγο.","ΕΥΑΓΓΕΛΟΣ ΒΕΝΙΖΕΛΟΣ",58
"105659"," Είπα ότι έχω αποφανθεί, δεν την έχω κηρύξει περαιωμένη. Έχετε τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105660"," Εγώ παραιτούμαι του λόγου, εάν την κηρύξετε περαιωμένη και ζητήσετε ψηφοφορία δι’ εγέρσεως.","ΕΥΑΓΓΕΛΟΣ ΒΕΝΙΖΕΛΟΣ",58
"105661"," Όχι, διότι έχει ζητήσει τον λόγο ο κύριος Πρόεδρος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105662"," Τότε ζητώ τον λόγο.","ΕΥΑΓΓΕΛΟΣ ΒΕΝΙΖΕΛΟΣ",58
"105663"," Πάντως, εγώ έχω αποφανθεί. Από εκεί και πέρα η συζήτηση δεν έχει κηρυχθεί περαιωμένη.
Τον λόγο έχει ο κύριος Αντιπρόεδρος της Κυβέρνησης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105664"," Κατ’ αρχάς, θέλω να συγχαρώ, κύριε Πρόεδρε, εσάς, γιατί σωστά εντοπίσατε το ιταμό ύφος και τον αδιανόητο κοινοβουλευτικά και χυδαίο εκβιασμό που διετύπωσε προηγουμένως ο κ. Τσίπρας. Απείλησε τον Πρόεδρο της Βουλής των Ελλήνων, πως αν δεν συμμορφωθεί στις δικές του επιθυμίες, θα τον υποβάλει στην προσωπική και θεσμική δοκιμασία της πρότασης μομφής. Αυτό είναι ασχημία κοινοβουλευτική και δημοκρατική.
(Χειροκροτήματα)
Και του απαντήσατε με σθένος όπως πρέπει. Εκτός εάν η απάντησή σας εξελήφθη ως βροχή, ενώ ήταν φτύσιμο, αυτό που έπρεπε να είναι.","ΕΥΑΓΓΕΛΟΣ ΒΕΝΙΖΕΛΟΣ",58
"105665"," Παρακαλώ, δεν χρησιμοποίησα τέτοιες εκφράσεις.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105666"," Δεύτερον, επειδή άκουσα πολλά για το πώς διεκόπη προηγουμένως η συνεδρίαση, σας διαβάζω τα Πρακτικά:
«","ΕΥΑΓΓΕΛΟΣ ΒΕΝΙΖΕΛΟΣ",58
"105667"," Όμοιας πρότασης.","ΑΛΕΞΙΟΣ ΤΣΙΠΡΑΣ",515
"105668"," Όμοιας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"105669"," Μα, το απεδέχθη η Κυβέρνηση.","ΑΛΕΞΙΟΣ ΜΗΤΡΟΠΟΥΛΟΣ",319
"105670"," Ποιος το είδε με το νομικό τμήμα της Βουλής;","ΖΩΗ ΚΩΝΣΤΑΝΤΟΠΟΥΛΟΥ",272
"105671"," «Να ανασυνταχθούμε», είπε.","ΠΑΝΑΓΙΩΤΗΣ ΛΑΦΑΖΑΝΗΣ",279
"105672"," Λέτε πολλά, βαριά, ατεκμηρίωτα, χωρίς κανένα φραγμό, χωρίς καμμία δεοντολογία, χωρίς να σέβεστε τίποτα. Δεν θα απαντήσω στις προσωπικές προσβολές, διότι εξαρτάται ποιος τις απευθύνει τις προσβολές αυτές. Και επειδή οι προσωπικές προσβολές απευθύνθηκαν από ανθρώπους που δεν είναι αντικείμενο  ενδιαφέροντός μου, τις παραβλέπω.
Υπάρχει, όμως, ένα δημοκρατικό πρόβλημα. Γιατί έχετε πεισμώσει, κύριε Τσίπρα; Τι πείσμα είναι αυτό;
Η Κυβέρνηση είπε προηγουμένως διά του Αντιπροέδρου της ότι ούτως ή άλλως πολιτικά, για εμάς η ψήφιση του νομοσχεδίου συνιστά διαδικασία εμπιστοσύνης. Πολιτικά το βράδυ η νομοθετική διαδικασία θα ολοκληρωθεί με μία ψηφοφορία πολιτικά βαρύνουσα. Θα δούμε εάν επιβεβαιώνεται η δεδηλωμένη πλειοψηφία πάνω στην οποία στηρίζεται η Κυβέρνηση και κυρίως η εθνική στρατηγική. Συζητάμε με αφορμή το νομοσχέδιο, ψηφίζουμε με αφορμή το νομοσχέδιο και μετράμε τον κοινοβουλευτικό συσχετισμό δυνάμεων με απόλυτη θεσμική σοβαρότητα και διαφάνεια. Τι παραπάνω θέλετε;
Θέλετε να παρεμποδίσετε τη λήψη απόφασης. Θέλετε να παρεμποδίσετε την πλειοψηφία να ασκήσει τις αρμοδιότητές της. Θέλετε να υπονομεύσετε τη χώρα. Άρα, καταστρατηγείτε το Σύνταγμα για να υπονομεύσετε την εθνική στρατηγική. Λειτουργείτε ως πέμπτη φάλαγγα. Υπάρχει κόστος γι’ αυτό που κάνετε, οικονομικό κόστος, κοινωνικό κόστος, υπάρχουν άνθρωποι που πληρώνουν, διότι εσείς υπονομεύετε τις προσπάθειές μας. 
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"105673"," Με τη λίστα Λαγκάρντ στην τσέπη!","ΖΩΗ ΚΩΝΣΤΑΝΤΟΠΟΥΛΟΥ",272
"105674"," Αφήστε, όλοι κρινόμαστε και όλοι θα κριθούμε στο τέλος από κάθε άποψη.
Έχετε πραγματικά αναλάβει τεράστια ευθύνη, εθνική ευθύνη, διότι όχι τώρα μόνο, στο τέλος, στην τελική ευθεία για την έξοδο από την κρίση και το μνημόνιο αλλά και τα προηγούμενα χρόνια, θέτοντας φραγμούς, καταλύοντας την ενότητα και τη συναίνεση, παρεμποδίζοντας την κοινωνία να καταλάβει στο σύνολό της τι συμβαίνει, ποια είναι τα πραγματικά ερωτήματα, έχετε αυξήσει τον κίνδυνο για το έθνος και τους πολίτες και δεν έχετε συμμορφωθεί!
Πρέπει να σας πω, επίσης, ότι δεν καταλαβαίνετε τι σας λένε και τα άλλα κόμματα της Αντιπολίτευσης. Προφανώς, δεν καταλάβατε ούτε τη διαφοροποίηση του κ. Κουβέλη ούτε το γεγονός ότι ταυτίζεστε με τον κ. Καμμένο σε μία αντίληψη περί ήθους της πολιτικής, ενώ διαφωνείτε με την κ. Παπαρήγα, η οποία σας έκανε ένα μάθημα, του πως φερόμαστε πολιτικά και πως χειριζόμαστε τα θέματα επί της ουσίας και όχι με διαδικαστικό και αδιέξοδο πείσμα. Όμως, έχετε κάνει την επιλογή σας. Ανήκετε σε μία αντίληψη. Ταυτίζεστε με συγκεκριμένες δυνάμεις.
Έχετε, λοιπόν, ηττηθεί πολλαπλά σήμερα. Πρώτον, διότι διακόψατε τη συζήτηση για την ουσία των ρυθμίσεων, γιατί δεν έχετε τι να πείτε. 
(Θόρυβος από την πτέρυγα του ΣΥΡΙΖΑ)
Σπαταλάτε τον χρόνο του Κοινοβουλίου και των Βουλευτών και στην πραγματικότητα μετατρέπετε το θεμελιώδες ουσιαστικό ζήτημα της πορείας της χώρας, σε μία παιδαριώδη συζήτηση για το τι λένε ο Κανονισμός της Βουλής και το Σύνταγμα σε κάτι που είναι οφθαλμοφανές και αυτονόητο. 
Δεν τολμήσατε δε να πείτε ούτε καν ποιοι σας συμβουλεύουν και ποιους επικαλείστε. Δεν το είπατε και έχει πολύ μεγάλη σημασία αυτό, γιατί φυσικά δεν υπάρχουν επιχειρήματα νομικά, υπάρχουν σκοπιμότητες μικροκομματικές. Και δεν τις εξυπηρετείτε μόνος σας, έχετε και συνεργούς στην εξυπηρέτηση αυτών των μικρών μικροκομματικών σκοπιμοτήτων.
Κύριε Πρόεδρε, ξέρω ότι σέβεστε πολύ τη δεοντολογία και θέλετε να ολοκληρώνονται οι κύκλοι. Η δική μου άποψη, όμως, είναι ότι αφού μου απαντήσει ο κ. Τσίπρας –γιατί έτσι ξεκίνησε αυτή η συζήτηση- να κηρύξετε περαιωμένη τη συζήτηση και να καλέσετε το Σώμα δι’ εγέρσεως να αποφανθεί. Πρέπει τα κόλπα να σταματούν. Βρισκόμαστε αντιμέτωποι με ιστορικές ευθύνες αλλά και με προοπτικές.
(Χειροκροτήματα)","ΕΥΑΓΓΕΛΟΣ ΒΕΝΙΖΕΛΟΣ",58
"105675"," Ο κ. Τσίπρας έχει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105676"," Κύριε Πρόεδρε, είναι ώρα να τελειώνουν τα ψέματα σε αυτήν την Αίθουσα και είναι ώρα να μιλήσουμε επί της ουσίας και όχι επί της διαδικασίας. 
(Θόρυβος από την πτέρυγα της Νέας Δημοκρατίας)
Τι είναι αυτό που κάνει τον Υπουργό, τον Αντιπρόεδρο της Κυβέρνησης και την Κυβέρνηση συνολικά, να κάνουν αυτήν την πρωτοφανή κωλοτούμπα και να έρχονται να αλλάζουν εκατόν ογδόντα μοίρες τη θέση, την τοποθέτηση του Υπουργού Επικρατείας… 
(Θόρυβος από την πτέρυγα της Νέας Δημοκρατίας)","ΑΛΕΞΙΟΣ ΤΣΙΠΡΑΣ",515
"105677"," Κύριοι συνάδελφοι, παρακαλώ!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105678"," …ο οποίος έχει το θράσος αυτήν τη στιγμή να έρχεται εδώ και να λέει άλλα απ’ αυτά που είπε την ώρα που καταθέσαμε την πρόταση δυσπιστίας απέναντι στον Υπουργό των Οικονομικών; 
Τι είναι αυτό που κάνει την Κυβέρνηση να τρέμει μία επί της ουσίας συζήτηση μέσα σε τρεις μέρες για το μείζον θέμα της εκχώρησης των συστημικών τραπεζών και της διασπάθισης του δημόσιου πλούτου του ελληνικού λαού και των Ελλήνων φορολογουμένων; 
(Θόρυβος από την πτέρυγα της Νέας Δημοκρατίας)
Το προφανές, κύριε Πρόεδρε. Η Κυβέρνηση τρέμει δύο πράγματα. Πρώτον, τρέμει τη δυνατότητα που θα παρείχε η τριήμερη συζήτηση για την πρόταση δυσπιστίας στον Υπουργό των Οικονομικών να ενημερωθεί επί της ουσίας ο ελληνικός λαός γι’ αυτό το έγκλημα, εθνικό, οικονομικό και κοινωνικό, που θέλετε μέσα σε τέσσερις ώρες να διεκπεραιώσετε, το οποίο το κρύβατε μέχρι τις 2 τα ξημερώματα της Παρασκευής και φέρνετε τους Βουλευτές μέσα σε τέσσερις ώρες επιτροπής και σε έξι ώρες κοινοβουλευτικής διαδικασίας να το ψηφίσουν άρον-άρον, για άλλη μία φορά υπό τη δαμόκλειο σπάθη της δήθεν διακοπής της χρηματοδότησης. 
Το δεύτερο που τρέμετε, κυρίες και κύριοι της Κυβέρνησης, είναι το γεγονός ότι ο κ. Στουρνάρας δεν θα τύχει της εμπιστοσύνης και της στήριξης της κοινοβουλευτικής Πλειοψηφίας, διότι έχει χάσει ήδη την υποστήριξη και την εμπιστοσύνη της κοινοβουλευτικής Πλειοψηφίας. Αυτό τρέμετε. 
Θα περίμενε κανείς να αντιδράσετε με μεγαλύτερη ψυχραιμία, θα περίμενε κανείς να μην προβάλλετε με τόσο έκδηλο τρόπο τον πανικό και την κατατρομοκράτησή σας, κάτω από νομικά επιχειρήματα τα οποία είναι αστεία ακόμα και για παιδιά δημοτικού σχολείου. Θα περίμενε κανείς να εκμεταλλευθείτε αυτήν την πρόταση, να αξιοποιήσετε την πρόταση που κατέθεσε η Αξιωματική Αντιπολίτευση και να σηκώσετε το γάντι, όπως ήταν η πρώτη αντίδραση του Υπουργού Επικρατείας κ. Σταμάτη, που πραγματικά τον αδειάζετε και ο ίδιος αδειάζει τον εαυτό του, ερχόμενος εδώ και λέγοντας «Άλλα είπα, άλλα έκανα».","ΑΛΕΞΙΟΣ ΤΣΙΠΡΑΣ",515
"105679"," Δεν καταλάβατε τίποτα!
(Θόρυβος στην Αίθουσα)","ΔΗΜΗΤΡΙΟΣ ΣΤΑΜΑΤΗΣ",477
"105680"," Κύριοι συνάδελφοι, κύριε Υπουργέ, σας παρακαλώ, να ακουστεί ο ομιλητής.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105681"," Θα μας απαγορεύσετε να ομιλούμε; Θα περίμενε κανείς ότι δεν θα ρίχνατε στα σκυλιά τον κ. Στουρνάρα κι ότι θα σηκώνατε το γάντι να γίνει η διαδικασία και να τον υπερψηφίσετε. Όμως με αυτήν τη διαδικασία, ουσιαστικά εκθέτετε ανεπανόρθωτα τον Υπουργό των Οικονομικών. Με ποιο κύρος θα μπορέσει αύριο να συνεχίσει να εκτελεί τα καθήκοντά του, όταν αρνείστε τη διαδικασία εμπιστοσύνης στο πρόσωπό του;
Αυτό που θέλετε, κύριοι της Κυβέρνησης, και κρύβεστε πίσω από νομικίστικα επιχειρήματα, που όλοι πλέον τα κατανοούν, είναι να ξεμπερδεύετε με ένα έγκλημα ενάντια στον ελληνικό λαό, μέσα σε έξι ώρες, να ξεμπερδεύετε και να προχωρήσετε. Αλλά δεν θα πάτε πολύ μακριά και δεν θα πάτε πολύ μακριά, διότι αυτός που τελικά θα κρίνει την πορεία του τόπου θα είναι ο κυρίαρχος ελληνικός λαός. Μέχρι τις 25 του Μάη είναι οι ώρες και οι μέρες σας. Δεν θα πάτε μέρα παραπάνω! 
(Χειροκροτήματα από την πτέρυγα του ΣΥΡΙΖΑ)
Σε ό,τι αφορά, κύριε Πρόεδρε, τους χαρακτηρισμούς σας, γνωρίζετε πάρα πολύ καλά ότι η τοποθέτησή μου είχε σαφέστατο πολιτικό περιεχόμενο. Δεν είναι μία διαμάχη προσωπική. Αν την εκλάβατε έτσι, κάνατε λάθος. Έχει σαφέστατο πολιτικό περιεχόμενο και σας εξήγησα αναλυτικά ότι, με βάση τον Κανονισμό και το Σύνταγμα, δεν έχει τη δικαιοδοσία το Προεδρείο της Βουλής να αποφανθεί επ’ αυτού του αιτήματος. Με βάση τον Κανονισμό και με βάση το Σύνταγμα, τη δικαιοδοσία την έχει, όπως λέτε, η Ολομέλεια, αλλά αφότου παρέλθει ο χρόνος συζήτησης της ουσίας της πρότασης δυσπιστίας, την οποία έχουμε καταθέσει, σύμφωνα με την παράγραφο 4 του άρθρου 142 του Κανονισμού της Βουλής. 
Ως εκ τούτου, κύριε Πρόεδρε, λυπούμαι αλλά θεωρώ ότι η κρίση σας δεν είναι δίκαιη. Πριν από λίγο ακούσαμε και διάφορα νομικά επιχειρήματα, ακούσαμε τον Κοινοβουλευτικό Εκπρόσωπο της Νέας Δημοκρατίας να θέτει ουσιαστικά υπό άλλη μορφή το δίλημμα του Πόντιου Πιλάτου. Το δίλημμα του Πόντιου Πιλάτου έλεγε «Ιησούν ή Βαραββάν». Ο κ. Βορίδης μας είπε «Σταμάτη ή Παραράν» και απάντησε «Παραράν» και όχι Σταμάτη, ο οποίος βγήκε με την ευθύνη του Υπουργού Επικρατείας και τοποθετήθηκε και τώρα παίρνει πίσω αυτά που είπε.
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΤΣΙΠΡΑΣ",515
"105682"," Εγώ είπα να διεξαχθεί αμέσως, εάν η πρόταση είναι σύννομη! Απλά ελληνικά ούτε ελληνικά δεν ξέρετε!","ΔΗΜΗΤΡΙΟΣ ΣΤΑΜΑΤΗΣ",477
"105683"," Παρακαλώ πολύ, μη διακόπτετε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105684"," Καθίστε, καθίστε, εντάξει, δεν έχετε καμμία αξιοπιστία για να μου απευθύνεστε πια, κύριε Σταμάτη, καμμία αξιοπιστία! Έπρεπε ήδη να είχατε παραιτηθεί. Δεν έχετε καμμία αξιοπιστία!
(Θόρυβος στην Αίθουσα-Κωδωνοκρουσίες)","ΑΛΕΞΙΟΣ ΤΣΙΠΡΑΣ",515
"105685"," Παρακαλώ πολύ, ησυχία για να ολοκληρώσει ο κύριος Αρχηγός της Αντιπολίτευσης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105686"," Κύριε Πρόεδρε, δεν πρόκειται για μία προσωπική αντιδικία, πρόκειται για μια θέση και στάση πολιτική. Θεωρώ ότι με αυτήν τη διαδικασία, η Βουλή υπόκειται σε πρωτοφανείς μικροπολιτικές σκοπιμότητες, σκοπιμότητες που έχουν στόχο να φιμώσουν την άλλη άποψη, να φιμώσουν την ουσιαστική διεξαγωγή ενός δημοκρατικού κοινοβουλευτικού διαλόγου και να προχωρήσουν στο άρον-άρον μάντρωμα της κοινοβουλευτικής Πλειοψηφίας σε αυτό το νομοσχέδιο-έκτρωμα που παρουσιάζει σήμερα η Κυβέρνηση. 
Με αυτήν την έννοια, εμείς δεν έχουμε άλλη επιλογή, παρά να αποδοκιμάσουμε την επιλογή σας. Ως εκ τούτου καταθέτουμε πρόταση μομφής εναντίον του Προέδρου της Βουλής. 
Η συζήτηση, σύμφωνα με το άρθρο 142 παράγραφος 4, θα πρέπει να διεξαχθεί και εφόσον ολοκληρωθεί η συζήτηση της πρότασης δυσπιστίας που καταθέσαμε, τότε πρέπει να θέσετε στην κρίση της Ολομέλειας την πρότασή σας και την άποψή σας για την εγκυρότητα ή μη της πρότασης δυσπιστίας.","ΑΛΕΞΙΟΣ ΤΣΙΠΡΑΣ",515
"105687"," Πού το λέει αυτό;","ΑΘΑΝΑΣΙΟΣ ΜΠΟΥΡΑΣ",350
"105688"," Αυτό πού το λέει;","ΜΑΥΡΟΥΔΗΣ ΒΟΡΙΔΗΣ",69
"105689"," Θα ήθελα –και κλείνω- μιας και ο κύριος Αντιπρόεδρος της Κυβέρνησης επικαλέσθη τα Πρακτικά –και βεβαίως, δεν επικαλέσθη τα Πρακτικά σε ό,τι αφορά τη θέση και στάση του Υπουργού Επικρατείας κ. Σταμάτη αλλά επικαλέσθη το κλείσιμο της κ. Κόλλια, Προεδρεύουσας της Βουλής εκείνη την ώρα- να διαβάσω επί λέξει τι είπε η κ. Κόλλια, κάτι το οποίο προσπάθησε ευσχήμως να παραλείψει ο Αντιπρόεδρος της Κυβέρνησης.","ΑΛΕΞΙΟΣ ΤΣΙΠΡΑΣ",515
"105690"," Κύριε Πρόεδρε, θα με προστατεύσετε; Να ζητήσει συγγνώμη! 
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"105691"," Μη με διακόπτετε!","ΑΛΕΞΙΟΣ ΤΣΙΠΡΑΣ",515
"105692"," Κύριε Πρόεδρε, να ολοκληρώσει ο κ. Τσίπρας και αμέσως μετά θα έχετε τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105693"," Διάβασα τα Πρακτικά και θα τα καταθέσω. Πρέπει άμεσα να ζητήσει συγγνώμη! 
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"105694"," Κυρίες και κύριοι συνάδελφοι, παρακαλώ, ησυχία! Κύριε Πρόεδρε…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105695"," Να ζητήσει συγγνώμη! Είναι απρεπέστατος και παραβιάζει κάθε όριο!","ΕΥΑΓΓΕΛΟΣ ΒΕΝΙΖΕΛΟΣ",58
"105696"," Θα απαντήσετε αμέσως μόλις ολοκληρώσει ο κύριος Πρόεδρος.
Παρακαλώ, κύριε Πρόεδρε, ολοκληρώστε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105697"," Η κ. Κόλλια, Προεδρεύουσα της διαδικασίας, λοιπόν, είπε επί λέξει τα εξής: «Η συζήτηση θα πρέπει να τελειώσει, σύμφωνα με το άρθρο 142 παράγραφος 4, δύο μέρες μετά την υποβολή. Άρα, την Τρίτη το βράδυ στις 12.00΄ θα γίνει η ψηφοφορία επί της ψήφου εμπιστοσύνης.». Αυτά είπε η κ. Κόλλια και τα καταθέτω στα Πρακτικά. 
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΤΣΙΠΡΑΣ",515
"105698"," Κύριε Πρόεδρε, θα ήθελα το λόγο.","ΕΥΑΓΓΕΛΟΣ ΒΕΝΙΖΕΛΟΣ",58
"105699"," Θα έχετε τον λόγο αμέσως. 
Ολοκληρώσατε, κύριε Πρόεδρε;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105700"," Κύριε Πρόεδρε, περιμένω την κρίση σας απέναντι σε όσα είπαμε. 
(Στο σημείο αυτό ο Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξιος Τσίπρας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΑΛΕΞΙΟΣ ΤΣΙΠΡΑΣ",515
"105701"," Κατ’ αρχάς, κύριε Πρόεδρε, να σας πω ότι χαίρομαι ιδιαίτερα…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105702"," Κύριε Πρόεδρε, μην απαντήσετε πριν ακούσετε…
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"105703"," Όχι, ένα λεπτό.
Δεν θα υποδείξει κανείς στον Πρόεδρο της Βουλής…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105704"," Προηγείται το προσωπικό θέμα.","ΕΥΑΓΓΕΛΟΣ ΒΕΝΙΖΕΛΟΣ",58
"105705"," Θα απαντήσετε επί του προσωπικού, κύριε Πρόεδρε. 
Κατ’ αρχάς, θα ήθελα να σας πω ότι χαίρομαι ιδιαίτερα που αναγνωρίζετε ότι το θέμα δεν είναι προσωπικό, διότι ούτε εγώ το έθεσα προσωπικά. Πολιτικό είναι το ζήτημα και πολιτικά μας αφορά, δεν έχουμε τίποτα προσωπικό. 
Απλώς θα ήθελα να σας πω, κύριε Πρόεδρε, ότι πολιτικά είπα ότι δεν ήταν σωστό πριν ακούσετε την άποψη του Προέδρου να πείτε «θα θέσουμε και πρόταση μομφής, αν δεν συμφωνούμε με τη γνώμη του». Νομίζω ότι αυτό το καταλάβατε και προσπαθήσατε με έναν τρόπο δικό σας να το διορθώσετε και σας ευχαριστώ που το καταλάβατε. 
Κατά δεύτερον, θέλω να σας πω, κύριε Πρόεδρε, ότι είναι εμφανής πια η προσπάθεια να καθυστερήσουμε και να μην ψηφιστεί το νομοσχέδιο και όλα τα σχετικά. 
Θα σας πω ότι σύμφωνα με το άρθρο 150 του Κανονισμού της Βουλής, όπως με ενημερώνουν, θα πρέπει η πρόταση να είναι γραπτή, να υπογράφεται από πενήντα Βουλευτές, να υπάρχει ο απαιτούμενος αριθμός των Βουλευτών. Για την οικονομία του χρόνου θα κατατεθεί στα Πρακτικά. Θα πρέπει να το συζητήσουμε σε ημέρα όχι νομοθετικής εργασίας αλλά ελέγχου. Άρα, σήμερα θα προχωρήσουμε στην ολοκλήρωση της διαδικασίας. Τη Δευτέρα που είναι ημέρα ελέγχου ή την Τρίτη ευχαρίστως θα έχουμε, αφού και η Κυβέρνηση συμφωνήσει, την ψηφοφορία επί της πρότασης μομφής. Αυτό το λέω για να ολοκληρώσουμε τη συζήτηση.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105706"," Κύριε Πρόεδρε, θα ήθελα τον λόγο.","ΕΥΑΓΓΕΛΟΣ ΒΕΝΙΖΕΛΟΣ",58
"105707"," Κύριε Πρόεδρε, έχετε τον λόγο επί προσωπικού.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105708"," Ποιο προσωπικό, κύριε Πρόεδρε; Δεν υπήρξε προσωπικό!","ΑΛΕΞΙΟΣ ΤΣΙΠΡΑΣ",515
"105709"," Επί προσωπικού για ένα λεπτό και μετά απαντάτε συνολικά. Πρέπει να ολοκληρώσουμε, όμως, τη συζήτηση και να προχωρήσουμε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105710"," Ζητώ να ανακαλέσετε στην τάξη τον Πρόεδρο του ΣΥΡΙΖΑ, τον κ. Τσίπρα, γιατί προηγουμένως απευθυνόμενος στο Σώμα και παραποιώντας την αλήθεια είπε πως δεν διάβασα επί λέξει τα λόγια της κ. Κόλλια που προήδρευε κατά τη λήξη της συνεδρίασης, κατά τη διακοπή της συνεδρίασης, που είναι και το πόρισμα της ως τότε συζήτησης. 
Και εις απόδειξιν του ψεύδους που είπε, διάβασε ένα απόσπασμα από παρέμβαση της Προεδρεύουσας κ. Κόλλια πολλά λεπτά νωρίτερα, σε προγενέστερο σημείο της συζήτησης όταν δεν είχαν τεθεί τα θέματα.
Άρα, πρώτον, με κατηγόρησε ψευδώς ότι δεν ενημέρωσα το Σώμα και δεύτερον, εψεύσθη διότι προσπάθησε να παραπλανήσει το Σώμα κατά τρόπο ευτελέστατο και πρωτοφανή για Αρχηγό κόμματος.
Εις απόδειξιν του γεγονότος ότι έχω αναγνώσει επί λέξει από τα Πρακτικά της Βουλής τα όσα είπε η κ. Κόλλια μαζί με τις παρεμβολές του κ. Τσίπρα και του κ. Μητρόπουλου, καταθέτω για τα Πρακτικά της Βουλής τις σελίδες 255 και 256 των πρόχειρων Πρακτικών της προηγούμενης φάσης της συζήτησης.
Και επειδή ο κ. Τσίπρας δεν προσέχει, δεν κατανοεί το τί κάνει, γιατί τα κάνει, χωρίς επίγνωση των συνεπειών των θεσμικών των πράξεών του και ως εκ τούτου δεν περιμένω να μου ζητήσει συγγνώμη, σας παρακαλώ να τον ανακαλέσετε στην τάξη.
Καταθέτω για τα Πρακτικά τα κείμενα στα οποία αναφέρθηκα.
(Στο σημείο αυτό ο Αντιπρόεδρος της Κυβέρνησης και Υπουργός Εξωτερικών κ. Ευάγγελος Βενιζέλος καταθέτει για τα Πρακτικά τα προαναφερθέντα Πρακτικά της Βουλής, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΕΥΑΓΓΕΛΟΣ ΒΕΝΙΖΕΛΟΣ",58
"105711"," Κηρύσσεται περαιωμένη η συζήτηση…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105712"," Κύριε Πρόεδρε, θέλω τον λόγο.","ΠΑΝΟΣ ΚΑΜΜΕΝΟΣ",181
"105713"," Ένα λεπτό. 
Επ’ αυτού;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105714"," Θέλω τον λόγο, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"105715"," Αναφέρθηκε το όνομά μου.","ΠΑΝΟΣ ΚΑΜΜΕΝΟΣ",181
"105716"," Πρέπει να ολοκληρώσουμε, κύριε Πρόεδρε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105717"," Μία δήλωση πριν από την ψηφοφορία.","ΠΑΝΑΓΙΩΤΗΣ ΛΑΦΑΖΑΝΗΣ",279
"105718"," Ολοκληρώσατε με την πρόταση μομφής κατά του Προέδρου. Τι άλλο θέλετε;
Ο κ. Καμμένος έχει τον λόγο και κλείσαμε, κύριε Λαφαζάνη. Έχει μιλήσει ο Αρχηγός σας δύο φορές. Θα μιλήσει ο κ. Καμμένος για ένα λεπτό και ολοκληρώνουμε.
Ορίστε, Κύριε Καμμένε, έχετε τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105719"," Αναφέρθηκε ο Αντιπρόεδρος της Κυβέρνησης προηγουμένως στην κ. Μαρία Κόλλια, Βουλευτή των Ανεξαρτήτων Ελλήνων και Αντιπρόεδρο της Βουλής. Τα Πρακτικά το τί λένε είναι σαφές, σαφέστατα.
Κατά λάθος, έχοντας κάνει κόψιμο και ράψιμο απ’ αυτά που είπε η κ. Κόλλια, είπε ότι…
(Θόρυβος – Διαμαρτυρίες από την πτέρυγα της Νέας Δημοκρατίας)","ΠΑΝΟΣ ΚΑΜΜΕΝΟΣ",181
"105720"," Κύριε Καμμένε, αυτά είναι από τα επίσημα Πρακτικά.
Παρακαλώ, κύριοι συνάδελφοι!
(Θόρυβος – Διαμαρτυρίες από την πτέρυγα της Νέας Δημοκρατίας)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105721"," Πάντως, πιο δημοφιλή Αρχηγό η Νέα Δημοκρατία από τον Βενιζέλο δεν είχε ποτέ!
(Θόρυβος – Διαμαρτυρίες από την πτέρυγα της Νέας Δημοκρατίας)","ΠΑΝΟΣ ΚΑΜΜΕΝΟΣ",181
"105722"," Παρακαλώ, κύριοι συνάδελφοι!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105723"," Κύριε Πρόεδρε, μέσα στα λόγια που διάβασε ο Αντιπρόεδρος της Κυβέρνησης, είναι σαφές ότι θα ερωτηθεί η νομική επιτροπή της Βουλής. 
Ζητώ τώρα να αναγνώσετε την απόφαση της νομικής επιτροπής της Βουλής επί του θέματος. Υπάρχει ή δεν υπάρχει;
(Χειροκροτήματα από την πτέρυγα των ΑΝΕΛ)
Δεν υπάρχει, για το λόγο του ότι η κυρία Αντιπρόεδρος της Βουλής κατά το πέρας της ομιλίας της περιέγραψε ακριβώς κατά τον Κανονισμό ότι πάμε σε ψηφοφορία την Τρίτη το βράδυ. Γι’ αυτό και δεν συγκαλέσατε τη νομική επιτροπή της Βουλής και γι’ αυτό δεν ειπώθηκε κανένα Πρακτικό μέσα.
Είναι απορίας άξιον…
(Θόρυβος στην Αίθουσα)","ΠΑΝΟΣ ΚΑΜΜΕΝΟΣ",181
"105724"," Κύριοι συνάδελφοι, παρακαλώ!
Ολοκληρώστε, κύριε Πρόεδρε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105725"," Συνεστήθη η νομική επιτροπή της Βουλής και σας έδωσε έγγραφο; Να μας το αναγνώσετε.","ΠΑΝΟΣ ΚΑΜΜΕΝΟΣ",181
"105726"," Λέω ότι θα σας απαντήσω, κύριε Πρόεδρε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105727"," Να μου απαντήσετε. Να τελειώσω;","ΠΑΝΟΣ ΚΑΜΜΕΝΟΣ",181
"105728"," Ολοκληρώστε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105729"," Τελειώνω αμέσως.
Κύριε Πρόεδρε, είναι πλέον σαφές στον ελληνικό λαό ότι εδώ έχουμε κατ’ αρχάς έναν Πρωθυπουργό ο οποίος απουσιάζει. Τον αντικαθιστά ο κ. Βενιζέλος.","ΠΑΝΟΣ ΚΑΜΜΕΝΟΣ",181
"105730"," Ευχαριστώ! Το εκτιμώ!","ΕΥΑΓΓΕΛΟΣ ΒΕΝΙΖΕΛΟΣ",58
"105731"," Ξέραμε ότι το μεν ΠΑΣΟΚ γίνεται Ελιά για να αλλάξουν το ΑΦΜ και να γλυτώσουν 110 εκατομμύρια από τις τράπεζες, οι οποίες σήμερα παίρνουν ειδικό δώρο.","ΠΑΝΟΣ ΚΑΜΜΕΝΟΣ",181
"105732"," Ολοκληρώστε, κύριε Πρόεδρε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105733"," Ξέραμε ότι η Νέα Δημοκρατία γίνεται Νέα Ελλάδα. Αλλά ότι πλέον έχουμε σύμπραξη των δύο κομμάτων υπό τον κ. Βενιζέλο, σήμερα έγινε απόλυτα σαφές.
(Χειροκροτήματα από την πτέρυγα των ΑΝΕΛ)","ΠΑΝΟΣ ΚΑΜΜΕΝΟΣ",181
"105734"," Ο κ. Τσίπρας έχει το λόγο για ένα λεπτό και ολοκληρώνεται η συζήτηση.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105735"," Κύριε Πρόεδρε, προφανώς και δεν θα ασχοληθώ με την παιδαριώδη παράκληση του Αντιπροέδρου της Κυβέρνησης που σας αντιμετωπίζει σαν γυμνασιάρχη να με εγκαλέσετε στην τάξη.
Θα κάνω μόνο μία δήλωση που αφορά τη στάση μας στη σημερινή διαδικασία.
Κύριε Πρόεδρε, θεωρούμε ότι αυτήν τη στιγμή διεξάγεται ένα πρωτοφανές για τα κοινοβουλευτικά δεδομένα πραξικόπημα, μία εκτροπή.
(Θόρυβος - Διαμαρτυρίες)","ΑΛΕΞΙΟΣ ΤΣΙΠΡΑΣ",515
"105736"," Δεν ξέρεις τι είναι πραξικόπημα και μιλάς.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"105737"," Μία κοινοβουλευτική και συνταγματική εκτροπή, με προφανή σκοπιμότητα να μη συζητηθεί στη Βουλή η ουσία των μεγάλων ζητημάτων που θέτει αυτό το πολυνομοσχέδιο του τριπλού εγκλήματος, που αφορά τις τράπεζες και το δημόσιο πλούτο, που αφορά μία σειρά επαγγελματικών ομάδων, που αφορά την κατάρρευση του ασφαλιστικού συστήματος. 
Ως εκ τούτου, κύριε Πρόεδρε, εμείς, αυτήν την εκτροπή από την αρμόζουσα και προβλεπόμενη κοινοβουλευτική διαδικασία, δεν μπορούμε ούτε να την αναγνωρίσουμε ούτε να την νομιμοποιήσουμε. Όπως γνωρίζετε, έχουμε καταθέσει, βεβαίως, ονομαστική ψηφοφορία σε σχέση με το πολυνομοσχέδιο, αλλά αυτήν την απόφασή σας –την πρωτοφανή, επιτρέψτε μου, απόφαση- να θέσετε πριν διεξαχθεί συζήτηση, όπως ορίζει ο Κανονισμός, στην κρίση της Ολομέλειας την εγκυρότητα ή μη της πρόταση δυσπιστίας, δεν μπορούμε να την αναγνωρίσουμε. Αν την αναγνωρίσουμε και τη νομιμοποιήσουμε, τότε ποτέ άλλοτε σε αυτό το Κοινοβούλιο δεν θα μπορεί να εγκρίνεται πρόταση δυσπιστίας, διότι κάθε φορά, η εκάστοτε κοινοβουλευτική πλειοψηφία θα κρίνει αν θα μπορεί να ξεκινήσει ή όχι η συζήτηση. Δεν μπορούμε, λοιπόν, εμείς να νομιμοποιήσουμε κάτι το οποίο είναι πέρα και έξω από το πλαίσιο της δημοκρατίας και της λογικής και αποχωρούμε, κύριε Πρόεδρε.
(Στο σημείο αυτό αποχωρούν από την Αίθουσα οι Βουλευτές του ΣΥΡΙΖΑ)
(Χειροκροτήματα από την πτέρυγα της Νέας Δημοκρατίας και του ΠΑΣΟΚ)","ΑΛΕΞΙΟΣ ΤΣΙΠΡΑΣ",515
"105738"," Κυρίες και κύριοι συνάδελφοι, θα ήθελα να διευκρινίσω στο Σώμα ότι ο Πρόεδρος και το Προεδρείο, δεν θα είχε καμμία αντίρρηση να συζητάμε εδώ μέρες ολόκληρες. Δεν φοβόμαστε τη συζήτηση και δεν έχουμε κανένα πρόβλημα. 
Επίσης, θα ήθελα να πω ότι νέου τύπου προσπάθειες, όπου θα κατατίθεται πρόταση μομφής κατά Υπουργού, γιατί εισάγει διάταξη προς ψήφιση, δεν μπορεί να γίνει ποτέ αποδεκτή. Αν η πρόταση μομφής συνοδευόταν από οποιοδήποτε άλλο ζήτημα και άλλες δικαιολογίες, ίσως θα μπορούσαμε να το συζητήσουμε. Τέτοιου είδους πρόταση δυσπιστίας σε Υπουργό δεν έχει ξαναγίνει και δεν μπορεί και να υπάρξει. Λυπούμαι γιατί ο ΣΥΡΙΖΑ απεχώρησε. Η απόφαση του Προέδρου είναι αυτή και παρακαλώ να συνεχίσουμε τη συζήτηση επί του νομοσχεδίου.
Κηρύσσεται περαιωμένη η συγκεκριμένη συζήτηση.
Παρακαλώ τον κ. Παναγιώτη Ρήγα να πάρει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105739"," Κυρίες και κύριοι συνάδελφοι, γίναμε μάρτυρες μίας πρωτοφανούς συμπεριφοράς κόμματος Αξιωματικής Αντιπολίτευσης σε μία κρίσιμη για το έθνος, τη χώρα και το λαό στιγμή. Τη στιγμή που η πατρίδα μας αλλάζει σελίδα, αξιοποιεί τις θυσίες και τον πόνο ενός ολόκληρου λαού για τέσσερα χρόνια και βγαίνει στο ξέφωτο, διάλεξαν αυτοί που αποδεικνύονται κατώτεροι των περιστάσεων, να βάλουν με διαδικαστικό τρόπο εμπόδια στην ολοκλήρωση της συζήτησης και της ψήφισης ενός κρίσιμου νομοσχεδίου. Ενός νομοσχεδίου, που σε τρία άρθρα περιλαμβάνει σημαντικά, για τη χώρα μας και το μέλλον της, ζητήματα. 
Είναι παραπάνω από βέβαιο ότι η Κυβέρνηση, αυτήν τη στιγμή έχει στα χέρια της τις τύχες της χώρας και θα πρέπει με αποφασιστικό τρόπο να προχωρήσουμε στα επόμενα βήματα. Από αύριο κιόλας, μετά την ψήφιση του νομοσχεδίου, η χώρα μας θα ακολουθήσει ένα-ένα τα βήματα που πρέπει, προκειμένου να επιβεβαιωθεί η βιωσιμότητα του δημόσιου χρέους, να εκταμιευθούν τα χρήματα τα οποία είναι απαραίτητα για να μπορέσει η χώρα να αντιμετωπίσει τις δανειακές της υποχρεώσεις και κυρίως να ξεκινήσει μία απαραίτητη και αναγκαία αναπτυξιακή πορεία, έτσι ώστε το πρωτογενές πλεόνασμα να είναι βιώσιμο, να μην είναι μία προσωρινή επιβεβαίωση των προσπαθειών που έκανε ο ελληνικός λαός.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Αγαπητοί συνάδελφοι, σ’ αυτήν τη στιγμή δεν φτάσαμε τυχαία. Δεν ήλθαν έτσι τα πράγματα με τον «αυτόματο πιλότο» σ’ αυτήν την πραγματικά επιτυχημένη για τη χώρα συγκυρία. Έγιναν προσπάθειες. Κάποιοι ανέλαβαν φορτίο και έφεραν τη χώρα μέχρι εδώ. Δυστυχώς, δεν ξεκινήσαμε όλοι μαζί την προσπάθεια. Υπήρξε η αρχική στιγμή όπου η χώρα, κρεμασμένη από ένα λεπτό σχοινάκι πάνω από το γκρεμό, έπρεπε να πάρει αποφάσεις. Τότε το ΠΑΣΟΚ πήρε την απόφαση, φορτώθηκε ένα εθνικό φορτίο υπερβολικό, ίσως και πάνω απ’ αυτό που μπορούσε να αντέξει και προχώρησε με αποφασιστικά μέτρα στο να ελαχιστοποιήσει το μεγάλο δημοσιονομικό έλλειμμα, στο να μπορέσει να αναδιατάξει τα προβληματικά δημοσιονομικά της χώρας. 
Ακούσαμε για το εγκληματικό PSI, δηλαδή για το «κούρεμα». Από ποιους; Απ’ αυτούς που σήμερα ζητούν «κούρεμα» του δημόσιου χρέους και χαρακτηρίζουν εγκληματικό το «κούρεμα» που έγινε στο ιδιωτικό χρέος με το PSI. Ποια είναι η συνέπειά τους; Πώς μπορεί ο λαός να τους πιστέψει και να τους εμπιστευθεί, όταν σήμερα το δημόσιο χρέος της χώρας δεν είναι πλέον επιθετικό; Είναι ένα δημόσιο χρέος, που κατά 80% ανήκει σε δημόσιους δανειστές και το 20% ανήκει μόνο σε ιδιώτες. Αυτό το δημόσιο χρέος είναι πολύ διαφορετικό, πολύ πιο εύκολα αντιμετωπίσιμο απ’ ό,τι ήταν προηγουμένως, όταν το δημόσιο χρέος της χώρας κατείχαν ιδιώτες. 
Αυτήν τη στιγμή, γίνεται μία προσπάθεια για την ανακεφαλαιοποίηση των τραπεζών και για τη σωτηρία κάποιων τραπεζών, οι οποίες πρέπει να μείνουν ως «πυλώνες» του τραπεζικού μας συστήματος. 
Ακούστε γιατί η Αξιωματική Αντιπολίτευση μας κατηγόρησε και γιατί μας απείλησε ότι θα οδηγηθούμε ενώπιον της δικαιοσύνης. Ακούστε, σας παρακαλώ. Έχει πολύ μεγάλη σημασία. Μας λένε λοιπόν: «Πρέπει να ανακεφαλαιοποιηθούν οι τράπεζες, με πρώτη την Eurobank». Σ’ αυτό συμφωνούμε όλοι. Τι θα κάνουμε, λοιπόν, για να την ανακεφαλαιοποιήσουμε; Δύο λύσεις υπάρχουν. Η μία λύση, είναι να την ανακεφαλαιοποιήσουμε μέσω πώλησης των μετοχών στον ιδιωτικό τομέα και η δεύτερη λύση, είναι να πληρώσει το δημόσιο πάλι την ανακεφαλαιοποίηση.
Ακούστε, λοιπόν, το συλλογισμό τους. Λένε: «Πόσο θα πουλήσετε στους ιδιώτες τις μετοχές; Θα τις πουλήσετε φθηνά, εξευτελιστικά;». Να θυμίσω ότι σήμερα η μετοχή της Eurobank είναι 0,44 λεπτά του ευρώ περίπου. Η αγορά από το ταμείο, όταν έγινε, ήταν 1,21 ευρώ περίπου. Μας λένε λοιπόν: «Εάν δεν «πιάσετε» αυτήν τη στιγμή την ίδια τιμή, θα έχετε διαπράξει το αδίκημα της απιστίας».
Και τους ρωτάμε: «Εάν, λοιπόν, βγούμε στην αγορά και ζητήσουμε 1,21 ευρώ τη μετοχή και δεν βρεθεί καθένας ιδιώτης να αγοράσει τη μετοχή σε αυτήν την τιμή –που δεν θα βρεθεί- το επόμενο βήμα ποιο είναι»; Θα πρέπει το ταμείο, δηλαδή το ελληνικό δημόσιο, δηλαδή το δημόσιο χρέος να αγοράσει τη μετοχή με 1,21 ευρώ. Αυτό δεν θα είναι απιστία; Δεν θα είναι ζημιά σε βάρος του δημοσίου; Ποια είναι η λογική της πρότασής τους; Τι είναι αυτό που προτείνουν; 
Αυτήν τη στιγμή, λοιπόν, εμείς λέμε ότι ένα μέρος των μετοχών που θα κατέχει το ταμείο πωλείται στους ιδιώτες. Όχι όλο. Γιατί; Για να μπει φρέσκο, ιδιωτικό χρήμα στο τραπεζικό σύστημα. Για να μπορέσει η διεθνής αφορά να εμπιστευτεί τις ελληνικές τράπεζες. Για να μπορέσει η μετοχή να ανέβει και να ανέβει και η αξία των μετοχών που θα έχουν μείνει στα χέρια του ταμείου. 
Και μια σημαντική αλήθεια. Από τα 50 δισεκατομμύρια ευρώ που ακούμε ότι έδωσε το δημόσιο χρέος, δηλαδή το δημόσιο, για να ανακεφαλαιοποιήσει τις τράπεζες μέχρι αυτήν τη στιγμή –πριν πωληθούν οι μετοχές- έχουν δοθεί μόνο 13 δισεκατομμύρια ευρώ για να προστατέψουμε 170 δισεκατομμύρια καταθέσεις. Αυτή είναι η αλήθεια και αυτήν την αλήθεια θα πρέπει ο ελληνικός λαός να την ακούσει. 
Αγαπητοί συνάδελφοι, κάνουμε αυτήν τη στιγμή ένα βήμα. Κάνουμε ένα βήμα αποδεχόμενοι σημαντικές αλλαγές σε πολλούς τομείς της αγοράς και της οικονομίας. Υπάρχουν θέματα με τα οποία προφανώς υπάρχει προβληματισμός και δεν είναι μικρά αυτά τα θέματα, γιατί έχουν να κάνουν με την ανάπτυξη της χώρας, με παραγωγικούς τομείς της χώρας. Ούτε το γάλα είναι μικρό θέμα ούτε τα τσιμέντα είναι μικρό θέμα ούτε τα θέματα των φαρμακείων είναι μικρό θέμα. 
Όμως, έγινε η καλύτερη δυνατή διαπραγμάτευση. Έγιναν οι καλύτερες δυνατές ρυθμίσεις. Προφανώς μπορεί να υπάρχουν ακόμα προβλήματα και κενά. Όμως, παρ’ όλα αυτά δεν μπορούμε για τα επί μέρους να χάνουμε τη συνολική εικόνα. Και η συνολική εικόνα είναι θετική.","ΠΑΝΑΓΙΩΤΗΣ ΡΗΓΑΣ",443
"105740"," Ολοκληρώστε, κύριε συνάδελφε, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105741"," Αυτό κρατάμε και το περνάμε ως μήνυμα αισιοδοξίας στους Έλληνες πολίτες που περιμένουν επιτέλους να δουν μία ελπίδα, ένα φως σε αυτήν την προσπάθεια.","ΠΑΝΑΓΙΩΤΗΣ ΡΗΓΑΣ",443
"105742"," Ευχαριστούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105743"," Με αυτό, λοιπόν, το νομοσχέδιο δείχνουμε στον ελληνικό λαό την ελπίδα. Δείχνουμε στον ελληνικό λαό την προοπτική. 
Γι’ αυτό, λοιπόν, σας καλώ παρ’ όλες τις όποιες ενστάσεις, προβληματισμούς και ίσως επί μέρους αντιρρήσεις υπάρχουν, να δώσουμε θετική ψήφο σε αυτό το νομοσχέδιο, έχοντας την πεποίθηση ότι η χώρα μας αλλάζει σελίδα, μπαίνει στο ξέφωτο και ο ελληνικός λαός θα μπορέσει επιτέλους με το πρωτογενές πλεόνασμα που κατανέμεται, να δει ελπίδα, να δει φως στην άκρη του τούνελ. Συνάδελφοι, η χώρα μας πραγματικά αλλάζει σελίδα. 
Σας ευχαριστώ. 
(Χειροκροτήματα από την πτέρυγα του ΠΑΣΟΚ)","ΠΑΝΑΓΙΩΤΗΣ ΡΗΓΑΣ",443
"105744"," Κύριε Κουβέλη, έχετε εσείς τον λόγο. Να προηγηθεί ο κ. Κουίκ που είναι στη σειρά; Εσείς ό,τι πείτε. Εσείς έχετε ζητήσει τον λόγο και μετά η κ. Παπαρήγα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105745"," Δεν έχω αντίρρηση.","ΦΩΤΗΣ ΚΟΥΒΕΛΗΣ",241
"105746"," Ούτε εγώ.","ΑΛΕΞΑΝΔΡΑ ΠΑΠΑΡΗΓΑ",413
"105747"," Κύριε Κουίκ, έχετε τον λόγο αφού σας παραχωρούν τη σειρά τους οι δύο πολιτικοί Αρχηγοί αλλά να είστε μέσα στο χρόνο του επταλέπτου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105748"," Κύριε Πρόεδρε, κυρίες και κύριοι συνάδελφοι, κατ’ αρχάς θα πρέπει να ομολογήσουμε ότι όλη αυτή η διαδικασία είναι προϊόν μιας άθλιας πολιτικής μεθόδευσης, ο τρόπος με τον οποίον εκβιαστικά φέρνετε ένα πολυνομοσχέδιο σε τρία άρθρα, εκβιάζοντας τους Βουλευτές να πουν σε όλα «ναι».
Επίσης, αυτό είναι σαν συνέχεια της κατάλυσης της λειτουργίας της Βουλής όπως πρέπει να λειτουργεί, των πράξεων νομοθετικού περιεχομένου που υπέγραφε σωρηδόν ο Πρόεδρος της Δημοκρατίας ο κ. Κάρολος Παπούλιας, συνυπεύθυνος των όσων συμβαίνουν μέσα εδώ στο Κοινοβούλιο με όλη αυτήν την αντισυνταγματική διαδικασία. 
Μιλάτε, κύριοι της Κυβέρνησης, για πρωτογενές πλεόνασμα και αναφέρομαι στον Υπουργό Οικονομικών αλλά και στον Υπουργό Ανάπτυξης. Ποιο πρωτογενές πλεόνασμα, κύριε Χατζηδάκη, για να καταλάβω; 
Δεν ξέρω τι μεροκάματο έχετε κάνει στη ζωή σας αλλά, ξέρετε, έχω δουλέψει κι έχω φτιάξει και λεμονάδες, αυτές που φτιάχνετε εσείς τώρα. Γιατί το πλεόνασμα που λέτε, είναι μια λεμονάδα με στυμμένες λεμονόκουπες. Έχετε κάνει λεμονόκουπα τον ελληνικό λαό. 
Λέει ο κ. Στουρνάρας στην συνέντευξή του: «Εγώ έκλεισα τον κύκλο μου αλλά βγάλαμε την Ελλάδα από τον τάφο». Να του πω ότι την Ελλάδα κατ’ αρχήν την έβαζε -για να φτάσουμε εδώ που φτάσαμε- βήμα-βήμα στον τάφο της, το κόμμα το οποίο υπηρετεί. Κύριε Χατζηδάκη, αυτό το κόμμα της δεκαετίας του 1980, μας έβαζε σταδιακά μέσα στον τάφο μαζί με τις συντεχνίες, τις «πράσινες ακρίδες» τύπου Άκη Τσοχατζόπουλου! Είναι αυτοί οι οποίοι σήμερα έχουν γίνει οι εταίροι σας, οι φίλοι σας. Είναι αυτοί, που σήμερα απέδειξαν στον κ. Βενιζέλο ότι αυτόν έχετε εσείς αρχηγό του συνασπισμού σας. Δεν βγάλατε την Ελλάδα από τον τάφο. Την Ελλάδα τη ρίξατε μέσα βαθιά στον οικονομικό τάφο της με τετρακόσιες πενήντα χιλιάδες λουκέτα, με εκατόν πενήντα χιλιάδες ανέργους, με πέντε χιλιάδες αυτοκτονίες. 
Ρωτώ εσάς, κύριε Χατζηδάκη, γιατί βλέπω ότι ο κ. Στουρνάρας έφυγε. Θέλετε να πάμε μαζί μια βόλτα μέχρι την αγορά Καπάνη Θεσσαλονίκης, εκεί που ήμουν προχθές; Μια βόλτα να πάμε οι δυο μας. Σας διαβεβαιώ ότι κανείς δε θα σας πειράξει. Να ακούσετε όμως τη φωνή του εμπόρου. 
Μιλάτε για επιστροφή κοινωνικού μερίσματος. Μας αντέγραψε ο ΣΥΡΙΖΑ. Στις 19 Μαρτίου, βγάλαμε την ανακοίνωση που έλεγε ότι για επιταγές τύπου Ράλλη. Μας αντέγραψε ο κ. Τσίπρας. 
Μακάρι να μας αντέγραφε και σε άλλα ζητήματα. Όπως για παράδειγμα στην αγωνία που έχουμε για τη Θράκη μας. Να έρθει να μας αντιληφθεί στην αγωνία που έχουμε να μην αφήσουμε τη Θράκη στα χέρια της Άγκυρας. Μη γελάτε, κυρία Ρεπούση. Η Άγκυρα, πάει να κάνει αυτό που κάνετε εσείς, η κ. Δραγώνα, η Φραγκουδάκη και όλοι οι γνωστοί της παρέας, που αρχίζετε από τώρα να αμφισβητείτε με διήμερα συνέδρια τη Συνθήκη της Λοζάνης, την ώρα που ο Αρχηγός της Αξιωματικής Αντιπολίτευσης –και όχι μόνο- αλλά και πολιτευτές από τη Νέα Δημοκρατία –και όχι μόνο- διαφημίζουν τις περιοδείες δίγλωσσα, όταν ξέρουμε ότι η γλώσσα της Ελλάδας είναι μια. Είναι η ελληνική. Και με Βουλευτές των κομμάτων του ΣΥΡΙΖΑ και του ΠΑΣΟΚ, να φωτογραφίζονται κάτω από την πράσινη σημαία, όταν έχουν δώσει εδώ όρκο στην ελληνική σημαία. Η σημαία της Θράκης είναι η ελληνική σημαία και καμμία άλλη. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν εννοεί την σημαία του ΠΑΣΟΚ.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"105749"," Εμείς είμαστε μωρέ μαζί με τον ΣΥΡΙΖΑ; Κολλεγιά έχετε, εμείς είμαστε μαζί; Η ουρά του ΣΥΡΙΖΑ έχετε γίνει.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"105750"," Παρακαλώ πολύ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105751"," Ελάτε κύριε Κεγκέρογλου μαζί μου, παρακαλώ πολύ, στη Θράκη για να καταλάβετε. Ελάτε να δείτε ποιοι είναι στην ουρά έξω από την πόρτα του προξενείου. Ελάτε! Αλλά μιλάτε εσείς, ο αρχιτέκτονας - πατέρας, ο αρχισυνεταιριστής που έχει διαλύσει το συνεταιρισμό, που έχει διαλύσει τους κτηνοτρόφους.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"105752"," Παρακαλώ, κύριε Κουίκ, μην απευθύνεστε προσωπικά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105753"," Ξέρω πολύ καλά τι λέω, κύριε Πρόεδρε. Μην τους υπερασπίζεστε εσείς, κύριε Πρόεδρε. Ανήκετε σε έναν άλλο χώρο και όμως έχετε γίνει συνέταιροι μαζί τους.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"105754"," Κύριε Κουίκ, παρακαλώ, όχι προσωπικές αιχμές κατά συναδέλφων. Συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105755"," Και μια που μιλάτε για επιστροφή κοινωνικού μερίσματος, τις αδικίες τις έχετε αντιληφθεί; Για παράδειγμα, από 1.500 ευρώ και πάνω για τους ένστολους δεν θα το πάρουν. Από 1.500 ευρώ και κάτω θα το πάρουν. Δηλαδή, ο αστυνομικός που παίρνει από 1.500 ευρώ και πάνω, που σημαίνει ότι πια έχει κάνει οικογένεια, έχει κάνει παιδιά και τα σπουδάζει, δεν θα πάρει μία! Και θα το πάρει ο κάτω από τα 1.500 ευρώ, ο νεαρός αστυνομικός που βεβαίως πρέπει να τα πάρει, για να βγει με την κοπελιά του –και καλά θα κάνει να βγει με την κοπελιά του- αλλά αυτό είναι κοινωνική ευαισθησία; Έτσι το βλέπετε εσείς; Αυτές είναι οι επιταγές σας τύπου Ράλλη!
Ως προς τα φωτοβολταϊκά, έχετε ρημάξει τους ανθρώπους. Μιλάμε για ένα νέο χρηματιστήριο του 1999 που το έκαναν οι συνέταιροί σας στην Κυβέρνηση, κύριε Χατζηδάκη.
Μιλάτε για το γάλα. Χτύπημα στην πρωτογενή παραγωγή. Ρωτώ εδώ τους συναδέλφους: Πότε έγινε εδώ μια οργανωμένη συζήτηση για γεωργία, κτηνοτροφία, πτηνοτροφία; Όταν μάλιστα έχουμε μια Κυβέρνηση με φτερά, να μην κάνουμε για την πτηνοτροφία μια συζήτηση ή για την αλιεία, όταν η Ελλάδα είναι γεμάτη από θάλασσα; Ποτέ!
Θα ήθελα να πω και κάτι τελευταίο που αφορά το Σώμα, κύριε Πρόεδρε και κλείνω με αυτό. Στη Θράκη –και αυτό δεν το λέω επειδή κατεβαίνω υποψήφιος Περιφερειάρχης Ανατολικής Μακεδονίας-Θράκης, χωρίς να έχω καμμία δέσμευση από κανέναν, χωρίς να έχω προσκυνήσει ποτέ κανένα προξενείο- υπάρχει ένα νήπιο πέντε ετών, το οποίο βιάστηκε, ένα ξανθό πομακάκι, που το πήρε η πρόνοια και το πήγε αλλού μαζί με τη μάνα την πολύτεκνη και τώρα η πρόνοια, κύριε Χατζηδάκη, το έχει παρατήσει στο έλεος του Θεού. Δεν έχει η μάνα να πληρώσει ενοίκια, δεν έχει η μάνα να πληρώσει τίποτα. Ζητώ από τον Υπουργό Εργασίας, τον κ. Βρούτση, να υπογράψει τη συνέχεια της προστασίας αυτής της γυναίκας.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"105756"," Ευχαριστούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105757"," Και δηλώνω ότι μέχρι να το υπογράψει –κι επειδή έτσι κι αλλιώς αφαιρείτε επιδόματα από τον κόσμο- τα επιδόματα, τα οποία κακώς παίρνουμε για τη συμμετοχή μας στις επιτροπές της Βουλής, θα τα καταθέτω κάθε μήνα μέσω της Βουλής στο λογαριασμό αυτής της γυναίκας.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"105758"," Σας ευχαριστούμε πολύ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105759"," Εγώ ευχαριστώ, κύριε Πρόεδρε.
(Χειροκροτήματα από την πτέρυγα των ΑΝΕΛ)","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"105760"," Κυρίες και κύριοι συνάδελφοι,, για να κλείσουμε το θέμα της υποβολής πρότασης μομφής κατά του Προέδρου της Βουλής, έχω την τιμή να ανακοινώσω στο Σώμα ότι σήμερα 30 Μαρτίου του 2014, υπεβλήθη στο Προεδρείο πρόταση μομφής κατά του Προέδρου της Βουλής από τον Πρόεδρο της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξη Τσίπρα κι εβδομήντα ενός Βουλευτών του κόμματός του.
Σύμφωνα με την παράγραφο 1 του άρθρου 150 του Κανονισμού της Βουλής, η πρόταση μομφής πρέπει να είναι γραπτή και να υπογράφεται από πενήντα τουλάχιστον Βουλευτές. Κατά συνέπεια, επειδή έχει κατατεθεί στα Πρακτικά η πρόταση και υπάρχει ο απαιτούμενος αριθμός Βουλευτών, για την οικονομία του χρόνου το κείμενο της προτάσεως έχει κατατεθεί στα Πρακτικά. 
Η Κυβέρνηση, κατά τον Κανονισμό της Βουλής, θα πρέπει να προτείνει σε ποια από τις δύο επόμενες συνεδριάσεις κοινοβουλευτικού ελέγχου, Δευτέρα ή Παρασκευή, επιθυμεί να συζητηθεί η πρόταση μομφής κατά του Προέδρου της Βουλής.
(Η κατατεθείσα πρόταση μομφής έχει ως εξής:
(Να φωτογραφηθούν οι σελ. 346-351)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105761"," Τον λόγο έχει ο Πρόεδρος της Δημοκρατικής Αριστεράς, κ. Φώτης Κουβέλης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105762"," Κυρίες και κύριοι συνάδελφοι η επίτευξη πρωτογενούς πλεονάσματος γίνεται αντικείμενο αντιπαράθεσης με επικοινωνιακούς όρους. Η Κυβέρνηση, επιχειρεί τη δημιουργία επίπλαστης ευφορίας, η Αντιπολίτευση, το μηδενισμό του ζητήματος. Εμείς έχουμε μία διαφορετική προσέγγιση. 
Σε ό,τι αφορά τη διανομή του πρέπει να υπενθυμίσουμε ότι ΠΑΣΟΚ και Νέα Δημοκρατία είχαν αποδεχθεί, η υπεραπόδοση στην κάλυψη των δημοσιονομικών στόχων να δεσμεύεται στο λογαριασμό αποπληρωμής του δημοσίου χρέους. 
Η Δημοκρατική Αριστερά –και προεκλογικά και στη διάρκεια της συμμετοχής της στην κυβέρνηση- έθεσε θέμα τροποποιήσεων του μνημονίου μεταξύ αυτών και της συγκεκριμένης ρύθμισης. Έτσι, ας είναι η μνήμη ζωντανή, το Νοέμβριο του 2012, συμπεριελήφθη η ρύθμιση ότι το 70% της εκάστοτε υπεραπόδοσης του δημοσιονομικού στόχου, θα επιστρέφει με μέτρα κοινωνικής στήριξης στις ομάδες που αντιμετωπίζουν τα σοβαρότερα προβλήματα. 
Υπενθυμίζω ότι αυτήν την παρέμβασή μας θεωρούμε πάρα πολύ σημαντική, για να τονίσω την αντίληψη που ανέδειξε τη σύνδεση της δημοσιονομικής προσαρμογής με την κοινωνική προστασία. Σε αυτό το ειδικότερο θέμα εκφράζεται και η γενικότερα διαφορετική μας λογική, που δεν ευθυγραμμίζεται με τις θέσεις των δανειστών και δεν κινείται στην αφοριστική λογική της απόρριψης χωρίς εναλλακτική θέση. Αυτή η ρύθμιση πρέπει να υλοποιηθεί στο ακέραιο, δηλαδή να επιστραφεί το 70% του πρωτογενούς πλεονάσματος στην κοινωνία και όχι μόνο τα περίπου 500 εκατομμύρια ευρώ. 
Κυρίες και κύριοι συνάδελφοι, φέτος μπορεί να δοθεί κοινωνικό μέρισμα, διότι για το 2013 η πρόβλεψη-στόχος, ήταν το μηδενικό πλεόνασμα. 
Τι θα γίνει όμως τα αμέσως επόμενα χρόνια, που οι στόχοι αναφέρονται σε 2,5 έως και 6 δισεκατομμύρια ευρώ; Πώς θα επιτευχθούν αυτά; Και πώς θα γίνει δυνατή η επιστροφή ποσών σε κοινωνικές δράσεις; Απαιτείται άμεση αναθεώρηση και προσγείωση των υπερφιλόδοξων οικονομικών στόχων των αμέσως επομένων ετών. Η διατήρηση των δημοσιονομικών στόχων σε τόσο υψηλά επίπεδα, θα αποστερήσει κρίσιμους πόρους και από την οικονομία και από την κοινωνία.
Απαιτείται, αγαπητές και αγαπητοί συνάδελφοι, ταυτόχρονα διαφορετική ρύθμιση σχετικά με τη διανομή των πλεονασμάτων. Εφεξής, η επιστροφή σε κοινωνικές δράσεις πρέπει να μην αφορά το ποσό άνω του δημοσιονομικού στόχου που έχει τεθεί, αλλά να επιστρέφει το 30% του όποιου πλεονάσματος από το πρώτο ευρώ, ανεξαρτήτως της καλύψεως του δημοσιονομικού στόχου.
Ζήτημα, βέβαια, καθοριστικής σημασίας είναι ο τρόπος επίτευξης του πρωτογενούς πλεονάσματος. Πιστεύουμε ακράδαντα, πως μπορούσε να επιτευχθεί με άλλη πολιτική, όχι με υπερφορολόγηση, όχι με τεράστια μείωση των μισθών και περικοπή των απαραίτητων κοινωνικών δαπανών.
Πέραν όμως όσων έχουν συντελεστεί, οφείλουμε να πούμε καθαρά ότι χωρίς αλλαγή της οικονομικής πολιτικής, η επίτευξη των δημοσιονομικών στόχων στο μέλλον δεν θα είναι δυνατή. Και βεβαίως η αλλαγή της οικονομικής πολιτικής, δεν είναι η παραπομπή του ζητήματος στη λήψη νέων μέτρων στο μέλλον. Αυτό μπορεί να διευκολύνει προεκλογικά βέβαια την Κυβέρνηση αλλά δεν λύνει το πρόβλημα.
Κυρίες και κύριοι συνάδελφοι, ποια νέα μέτρα έρχονται να πλήξουν ακόμη περισσότερο τις εργασιακές σχέσεις; Μιλήστε, κύριοι της Κυβέρνησης, καθαρά. Τι άλλο πρόκειται να επέλθει για τις εργασιακές σχέσεις και την περαιτέρω αποδιάρθρωσή τους; Η πλήρης απελευθέρωση των εταιρειών ενοικίασης εργαζομένων; Η ανταπεργία, το γνωστό lock out των εργοδοτών; Τι σημαίνει η ανακοίνωση της τρόικας ότι «οι μεταρρυθμίσεις της εργατικής νομοθεσίας καθυστερούν, οι αρχές όμως έχουν δεσμευθεί να τις υλοποιήσουν σταδιακά εντός του έτους 2014»;
Χρειάζεται να αποκρουστεί η λογική της λιτότητας, κυρίες και κύριοι συνάδελφοι, και να αντικατασταθεί από την πολιτική, που θα συνδέει την δημοσιονομική προσαρμογή με την ανάπτυξη, που θα έχει στο επίκεντρο τη δημιουργία θέσεων εργασίας. Απαιτείται νέα συμφωνία με τους εταίρους, που θα μεταβάλλει τις σχέσεις της χώρας με την τρόικα, ώστε η χώρα να ανακτήσει – να επανακτήσει, ακριβέστερα – την αυτονομία των πολιτικών αποφάσεων. 
Αλλά πέραν τούτου, είναι η ώρα που η ελληνική πλευρά πρέπει να διεκδικήσει ρυθμίσεις, ευνοϊκές ρυθμίσεις. Αν η ελληνική Κυβέρνηση απουσιάζει από το τραπέζι της διαπραγμάτευσης ή εμφανίζεται χωρίς ένα συγκεκριμένο και ρεαλιστικό διεκδικητικό πλαίσιο, είναι αναπόφευκτο οι αποφάσεις των άλλων να μην είναι ευνοϊκές για τη χώρα μας. Και δεν πρέπει να αποφασίσουν οι δανειστές για εμάς χωρίς εμάς.
Και ξεκαθαρίζω, κυρίες και κύριοι συνάδελφοι, τούτο. Όσοι νομίζουν ότι μέσα από επικοινωνιακές προσεγγίσεις θα λυθούν τα προβλήματα, κάνουν τουλάχιστον λάθος. Οι στρατιές των ανέργων, των απλήρωτων εργαζομένων του ιδιωτικού τομέα, των ανασφάλιστων πολιτών χωρίς ιατροφαρμακευτική κάλυψη, δεν μπορούν να συμμεριστούν το «αφήγημα της επιτυχίας».
Η Ελλάδα, είναι η μία από τις δύο χώρες της Ευρωπαϊκής Ένωσης χωρίς εθνικό ελάχιστο εγγυημένο εισόδημα. Και η δαπάνη για τη στήριξη των ανέργων, αυτή που γίνεται στην Ελλάδα, αποτελεί κλάσμα της δαπάνης που διαθέτει μια τυπική χώρα του ΟΟΣΑ.
Η οικονομική ανάκαμψη, ακόμη και όταν θα έχει εδραιωθεί, δεν θα τερματίσει διόλου σύντομα την κοινωνική κρίση και την κρίση στην αγορά εργασίας. Γιατί είναι διαφορετικό το πέρασμα την ανάπτυξη που θα ωφελήσει τους λίγους, όσους είναι προνομιακά τοποθετημένοι σε θυλάκους ανάπτυξης και διαφορετικό ένα μοντέλο, ένα πρότυπο ανάπτυξης με διάχυση των ωφελειών στους πολλούς.
Είναι διαφορετική, κυρίες και κύριοι συνάδελφοι, μία άνεργη ανάπτυξη από ένα αναπτυξιακό μοντέλο που θα έχει ως πρώτο και αδιαπραγμάτευτο στόχο τη δημιουργία θέσεων εργασίας. Είναι διαφορετικό να διαμορφώνεις μία οικονομία των ολιγοπωλίων, των ημετέρων, των συμφερόντων και της μεγέθυνσης των ανισοτήτων και διαφορετικό να προβαίνεις σε ρυθμίσεις, που ναι θα ενισχύουν τον ανταγωνισμό αλλά ταυτόχρονα θα ανανεώνουν τα εργασιακά δικαιώματα. 
Οι τρόποι επίτευξης της δημοσιονομικής ισορροπίας διαφέρουν. Η δική μας πρόταση είναι διαφορετική, είναι προοδευτική, αναδεικνύει και υποστηρίζει ένα διαφορετικό κοινωνικό κράτος παροχής υπηρεσιών, που με τον τρόπο λειτουργίας του θα αυξάνει το ΑΕΠ και θα υποβοηθά τη λειτουργία του ιδιωτικού τομέα σε υγιείς παραγωγικές βάσεις. Είναι ένα επιθετικό πρόγραμμα δημιουργίας θέσεων απασχόλησης με στόχο –πρέπει να μπει στόχος- τη μείωση της ανεργίας κατά δέκα ποσοστιαίες μονάδες τα επόμενα τρία χρόνια. Είναι ένα ενισχυμένο Πρόγραμμα Δημοσίων Επενδύσεων, με αναπροσανατολισμό των πόρων σε πεδία που προσφέρουν μεγαλύτερο αναπτυξιακό αποτύπωμα. Χρειάζεται μία ανασυγκρότηση του δημόσιου τομέα με ποιοτική αναβάθμιση και όχι με αυτές τις απαράδεκτες οριζόντιες απολύσεις. Χρειάζεται μία δίκαιη φορολογική μεταρρύθμιση και όχι παραπομπή του θέματος στο μέλλον, όπως έκαναν Νέα Δημοκρατία και ΠΑΣΟΚ με την πρόσφατη προγραμματική τους συμφωνία.
Κύριοι της Κυβέρνησης, πώς μπορείτε να θεωρείτε ότι λειτουργείτε συγκροτημένα, όταν κάθε δίμηνο τουλάχιστον -κατά κυριολεξία, κυρίες και κύριοι συνάδελφοι, κάθε δίμηνο- φέρνετε στη Βουλή πλειάδα διατάξεων τις οποίες ονομάζετε «βελτιώσεις» στη φορολογική νομοθεσία. Μπορεί να είναι κι έτσι, όταν οι νέες διατάξεις βελτιώνουν σε κάποια σημεία τις αμέσως προηγούμενες, που ήρθαν να βελτιώσουν τις αμέσως πιο πριν διατάξεις κ.ο.κ.. Είναι, όμως, αυτό φορολογική πολιτική; 
Για δε το εξαγγελθέν δίκαιο φορολογικό σύστημα, ας μην το συζητάμε. Μπορείτε να αναλάβετε την ευθύνη για τη διαβεβαίωση του ελληνικού λαού ότι οι διατάξεις, για παράδειγμα, του άρθρου 3 του νομοσχεδίου μετά από τέσσερις μήνες, δεν θα επανέλθουν για αλλαγή και τροποποίηση; Και όχι βέβαια γιατί θα έχουν μεταβληθεί οι συνθήκες. 
Και κάτι άλλο απολύτως συναφές. Πώς είναι δυνατόν να συνεχίζεται, κυρίες και κύριοι συνάδελφοι, ο βηματισμός της χελώνας με τον έλεγχο και τη φορολόγηση των εμβασμάτων του εξωτερικού της περιόδου 2009-2012, όταν είκοσι τέσσερις χιλιάδες από τις πενήντα τέσσερες χιλιάδες υποθέσεις παρουσιάζουν τουλάχιστον σοβαρά προβλήματα; Μόλις εκατόν σαράντα έξι έλεγχοι επί χιλίων εβδομήντα μίας υποθέσεων έχουν περατωθεί μέχρι τώρα. Και εδώ τα στοιχεία τα διαθέτει η Τράπεζα της Ελλάδος. Λίστες Λαγκάρντ και λίστα Λιχτενστάιν συζητούνται αλλά τα αποτελέσματα είναι πενιχρότατα. Γιατί δεν ελέγχονται οι υποθέσεις; 
Είναι ζήτημα πλέον τιμής και αξιοπιστίας του πολιτικού συστήματος και προφανώς ηθικής τάξεως έναντι των πολιτών που υποφέρουν από την υπερφορολόγηση. Εμείς θα επιμένουμε και με κάθε μέσο που διαθέτουμε, θα ζητάμε επίμονα να ελεγχθούν όλες αυτές οι υποθέσεις. Αφού έχουν ξεπεραστεί τα θεσμικά εμπόδια, τι είναι αυτό που εμποδίζει τον έλεγχο και τα αποτελέσματά του; Και βεβαίως, απόλυτα δικαιολογημένα εγείρεται αν όχι η βεβαιότητα, η υποψία ότι υπάρχει το στοιχείο επιλογής στην καθυστέρηση ελέγχου αυτών των υποθέσεων.
Είμαστε αντίθετοι με την κυβερνητική πολιτική που συνδυάζει την οικονομική αναποτελεσματικότητα με την κοινωνική αδικία. Διαφωνούμε, βέβαια, και με την πολιτική που αρκείται σε εύκολους αφορισμούς, αντιτίθεται σε αναγκαίες αλλαγές, αθροίζει συντεχνιακά αιτήματα και εμφορείται από έναν παρωχημένο κρατισμό.
(Στο σημείο αυτό κτυπάει το κουδούνι λήξεως του χρόνου ομιλίας του Προέδρου της ΔΗΜΑΡ)
Κύριε Πρόεδρε, δώστε μου και τη δευτερολογία μου.
Εμείς προτείνουμε τη δική μας εναλλακτική συγκεκριμένη και υπεύθυνη στρατηγική για τη δημοκρατική έξοδο από την κρίση, με ένα εθνικό σχέδιο προοδευτικής ανασυγκρότησης της χώρας.
Κύριοι Υπουργοί, η εργαλειοθήκη του ΟΟΣΑ, περιλαμβάνει προτάσεις που κάποιες απ’ αυτές είναι σε σωστή κατεύθυνση εξορθολογισμού. Όμως, για εμάς, η κυριακάτικη αργία, η ενιαία τιμή του βιβλίου, το φρέσκο ψωμί στους φούρνους, τα φαρμακεία, η προστασία των ιδιωτικών εκπαιδευτικών, δεν αποτελούν στρεβλώσεις του ανταγωνισμού. Είναι αναγκαίες αυτές οι ρυθμίσεις, προκειμένου να αποτραπούν μονοπωλιακές καταστάσεις και κοινωνικά ανεπιθύμητα αποτελέσματα. 
Ειδικά για το γάλα, παρά το χλευασμό που επέλεξαν κάποιοι για να αντιμετωπίσουν αυτό το πολύ σημαντικό ζήτημα, η αντιμετώπιση των ιδιαίτερα υψηλών τιμών στην αγορά, απαιτεί, κυρίες και κύριοι συνάδελφοι, διαρθρωτικές παρεμβάσεις στο κύκλωμα παραγωγής και εμπορίας, και όχι μέτρα που θα χτυπήσουν την ελληνική παραγωγή, αυξάνοντας κατακόρυφα τις εισαγωγές. 
Πρέπει να δοθεί λύση στο υψηλό κόστος της ενέργειας με την υιοθέτηση ειδικού τιμολογίου, να εξυγιανθεί ο τρόπος καθορισμού των τιμών, να ενισχυθούν οι δράσεις, για τη δημιουργία οικονομιών κλίμακας μέσα από συλλογικές μορφές δραστηριοποίησης των παραγωγών. Έχουμε τονίσει κατ’ επανάληψη την αναγκαιότητα μείωσης του ΦΠΑ στις ζωοτροφές και στα κτηνιατρικά φάρμακα και αναλώσιμα. Ακούστε, κυρίες και κύριοι συνάδελφοι, δεν μπορεί στη Γερμανία και την Ολλανδία να παράγονται ζωοτροφές με 7% και 6% ΦΠΑ, στην Ιταλία και την Ισπανία με 4% ΦΠΑ και εδώ, σ’ αυτήν τη χώρα, την Ελλάδα με ΦΠΑ 13%. 
Για να έρθω σε ένα καίριο ζήτημα, κυρίες και κύριοι συνάδελφοι. Η όποια διευθέτηση για την ανακεφαλαιοποίηση των τραπεζών, είναι απαραίτητο να τίθεται υπό την έγκριση της Βουλής με την παρουσίαση όλων των δεδομένων. Η ανακεφαλαιοποίηση και η σταθερότητα του τραπεζικού συστήματος είναι καθοριστικής σημασίας για την οικονομική σταθερότητα. Τα χρήματα γι’ αυτήν επιβαρύνουν το χρέος του κράτους, το χρέος των Ελλήνων πολιτών. Είναι, λοιπόν, ένα μέγιστο πολιτικό ζήτημα και όχι ένα τεχνικό διαχειριστικό θέμα. 
Το ερώτημα είναι αν η ανακεφαλαιοποίηση θα γίνει με ξεκάθαρο νομικό πλαίσιο, με όρους διασφάλισης του δημοσίου συμφέροντος και ανάκαμψης της οικονομίας στο σύνολό της ή αν αντίθετα με μία εσπευσμένη και άνευ όρων ιδιωτικοποίηση των τραπεζών που θα θέσει εν αμφιβόλω τη σταθερότητα του τραπεζικού συστήματος και της οικονομίας, πλήττοντας το δημόσιο συμφέρον. 
Για να εξασφαλίσουμε το πρώτο και να αποτρέψουμε το δεύτερο χρειάζεται αλλαγή του τρόπου διαχείρισης του τραπεζικού συστήματος. Δεσμευτικός στόχος πρέπει να είναι τα συνολικά διαχρονικά έσοδα από τη μεταβίβαση του συνόλου των μετοχών των τραπεζών που κατέχει το ελληνικό δημόσιο μέσω του Ταμείου Χρηματοπιστωτικής Σταθερότητας, να καλύπτουν το κόστος της επένδυσης που έχει κάνει το δημόσιο στηρίζοντας τις τράπεζες, γι’ αυτό ζητάμε να υπάρχουν διευθετήσεις σε βάθος χρόνου και όχι κάτω από την πίεση καταστάσεων και μάλιστα κάτω από την πίεση ιδιωτικών συμφερόντων. 
Ο λόγος για να είναι αποτελεσματικός πρέπει να είναι ειλικρινής και τα ιδιωτικά συμφέροντα στην υπόθεση αυτή είναι παρόντα και πιεστικά. Γι’ αυτό ζητάμε να προβλεφθούν ειδικές ρήτρες, ώστε το Ταμείο να παραιτείται των δικαιωμάτων του σε αυξήσεις κεφαλαίων μόνο στο μέτρο που αυτό δεν θίγει την κατοχή της καταστατικής πλειοψηφίας των μετοχών. Γι’ αυτό ζητάμε να μεταβιβάζει πακέτα μετοχών σε στρατηγικό εταίρο με δικαίωμα οφέλους από τυχόν μελλοντικές υπεραποδόσεις των τραπεζών, προοπτική βεβαίως, κυρίες και κύριοι συνάδελφοι, που υποθηκεύεται από τη διάταξη για τη διάθεση σημαντικών ποσοστών των μετοχών που κατέχει το ταμείο σε τιμή κατώτερη της τιμής κτίσης. 
Σε αυτό το πλαίσιο εξάλλου διαφωνούμε με την αλλαγή των όρων άσκησης των δικαιωμάτων απόκτησης των μετοχών με τρόπο που μειώνει τις εξασφαλίσεις του δημοσίου.
Δεσμευτικός στόχος πρέπει να είναι η λειτουργική εποπτεία των συστημικών τραπεζών, για όσο διάστημα το ταμείο κατέχει το ποσοστό εκείνο που εξασφαλίζει τον έλεγχο της διοίκησής τους. Μόνο έτσι είναι δυνατό να ελέγχεται η πορεία των εργασιών των τραπεζών και η συμβατότητα της τραπεζικής πρακτικής τους με τις ανάγκες ανάκαμψης της πραγματικής οικονομίας. Επίσης, με την παροχή ρευστότητας στις αγορές, με το φθηνό και προσβάσιμο χρήμα στην πραγματική οικονομία. 
Σε άλλες χώρες της Ευρωπαϊκής Ένωσης που βρίσκονται σε φάση ανακεφαλαιοποίησης, κύριοι συνάδελφοι, οδήγησαν τις τράπεζες σε μια πορεία ελεγχομένων και απομειούμενων ζημιών, δίνοντας προτεραιότητα στην πραγματική οικονομία, ενισχύοντας τις δραστηριότητες των επιχειρήσεων και των νοικοκυριών και υποστηρίζοντας όσο το δυνατό περισσότερο τις αξίες των περιουσίων. Περιόρισαν τα επιτόκια χορηγήσεων στο μισό και συμπίεσαν τα επιτοκιακά περιθώρια των τραπεζών τους από 2,5% που κυμαίνονταν στη δεκαετία του 2000, γύρω στο 0,5%. Προτίμησαν, μέσω της ανάκαμψης της πραγματικής οικονομίας να επιφέρουν και την ανάκαμψη των τραπεζών. Αυτοί πέτυχαν. Εμείς, δυστυχώς, όχι. 
Μια από τις βασικές αιτίες της παρατεταμένης ελληνικής κρίσης είναι η πολιτική που έχει αναγάγει τις τράπεζες σε αποκλειστικό μοχλό ανάκαμψης της πραγματικής οικονομίας. Είναι η πολιτική που αφήρεσε τη ρευστότητα από τις επιχειρήσεις και εγκλώβισε την οικονομία σε φαύλο κύκλο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Προέδρου)","ΦΩΤΗΣ ΚΟΥΒΕΛΗΣ",241
"105763"," Κύριε Πρόεδρε, παρακαλώ ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105764","  Δώστε μου ένα λεπτό, κύριε Πρόεδρε. 
Συνακόλουθο ζήτημα είναι μέσω της λειτουργικής εποπτείας να διασφαλιστούν τα δικαιώματα των δανειοληπτών. Το παράδειγμα είναι χαρακτηριστικό. Σας υπενθυμίζω ότι στην Ιρλανδία λειτουργεί ειδικό γραφείο δευτεροβάθμιας προσφυγής δανειοληπτών, που έχει αρμοδιότητα να προτείνει την αναθεώρηση των χρηματοδοτικών αποφάσεων των τραπεζών. Μάλιστα, η επιτυχία του θεσμού οδήγησε την κυβέρνηση να διευρύνει το όριο αναθεώρησης για χρηματοδοτήσεις μέχρι και 3 εκατομμύρια ευρώ. 
Βέβαια, δεσμευτικός στόχος θα πρέπει να είναι ο πλουραλισμός του τραπεζικού συστήματος και η αύξηση του ανταγωνισμού στο χρηματοπιστωτικό σύστημα, αλλά και η κατάργηση εμποδίων εισόδου στον τραπεζικό κλάδο και η προσαρμογή του πλαισίου ίδρυσης των χρηματοπιστωτικών ιδρυμάτων τοπικής εμβέλειας. 
Κυρίες και κύριοι συνάδελφοι, δεν μπορεί η επόμενη μέρα να είναι ο έλεγχος των χρηματοδοτικών πόρων από τέσσερις τράπεζες που θα κατευθύνουν σε οικονομικούς φορείς και ιδιωτικούς φορείς κατά το δοκούν, χωρίς καν αξιοκρατικά ιδιωτικοοικονομικά κριτήρια, χωρίς ίσες ευκαιρίες για τις μικρομεσαίες επιχειρήσεις, χωρίς συνεκτική και συνολική αναπτυξιακή λογική.
Κυρίες και κύριοι συνάδελφοι, ολοκληρώνοντας να πω ότι καθήκον της πολιτικής είναι να δημιουργεί τις συνθήκες για την οικονομική και κοινωνική σταθερότητα. Και αυτό δεν μπορεί να γίνει, παρά με την πραγματική παραγωγική ανάπτυξη της οικονομίας, με την αποκατάσταση της ρευστότητας στην αγορά και με την ανασυγκρότηση πολλών μικρών επιχειρήσεων.
Εσείς ενεργείτε διαφορετικά από αυτά που λέμε, με πλήρη πολιτική συνείδηση.","ΦΩΤΗΣ ΚΟΥΒΕΛΗΣ",241
"105765"," Κύριε Πρόεδρε, εάν μου επιτρέπετε, παρακαλώ ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105766"," Διαμορφώνετε σήμερα ένα τραπεζικό σύστημα που θα δεσμεύει καθοριστικά και αρνητικά για το δημόσιο συμφέρον και το αύριο. 
Είμαστε αντίθετοι με αυτά που δεχθήκατε και αποφασίσατε. Αυτά υπονομεύουν την προοπτική μιας πραγματικής ανάκαμψης και καθηλώνουν και πάλι την πλειονότητα των Ελλήνων πολιτών.
Καταψηφίζουμε το νομοσχέδιο, κυρίες και κύριοι συνάδελφοι. 
(Χειροκροτήματα από την πτέρυγα της ΔΗΜΑΡ)","ΦΩΤΗΣ ΚΟΥΒΕΛΗΣ",241
"105767"," Ευχαριστούμε, κύριε Πρόεδρε.
Τον λόγο έχει η Πρόεδρος της Κοινοβουλευτικής Ομάδας του Κομμουνιστικού Κόμματος Ελλάδας κυρία Παπαρρήγα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105768"," Κυρίες και κύριοι Βουλευτές, είμαι βέβαιη ότι αύριο στις λίγες σελίδες που θα αφιερώσουν για το ΚΚΕ οι εφημερίδες και γενικά ο Τύπος, θα λένε το εξής: «μίλησαν και οι Βουλευτές του ΚΚΕ και ως συνήθως έκαναν μια ανάλυση της λειτουργίας της καπιταλιστικής οικονομίας και του καπιταλιστικού συστήματος».
Δυστυχώς γι’ αυτούς που το πιστεύουν αυτό -γιατί μερικοί δεν το πιστεύουν, αλλά το λένε επειδή το θεωρούν ένα καλό επιχείρημα για το λαό- ενδιαφερόμαστε και για το γάλα και για τις τριετίες και για το επίδομα μητρότητας, για τους ιδιωτικούς εκπαιδευτικούς που τους αλλάζουν τις εργασιακές σχέσεις. Και οι ιδιωτικοί εκπαιδευτικοί ήταν κάτω από χειρότερες συνθήκες από ό,τι στο δημόσιο. Μας ενδιαφέρουν τα χαράτσια. Μας ενδιαφέρουν τα πάντα, αυτά που ταλαιπωρούν και βασανίζουν καθημερινά το λαό. Και θα ήταν αδύνατο να μην το κάνουμε. Άλλωστε, η συντριπτική πλειοψηφία των μελών και στελεχών του κόμματος είναι ένα κομμάτι αυτού του φτωχού λαού. Δεν είναι, όμως, μόνο αυτό. Είναι η ιστορία, τα χαρακτηριστικά, ο ρόλος, η αποστολή και η φυσιογνωμία του κόμματος.
Όμως, αυτοί που λένε «Αφήστε τώρα για τον καπιταλισμό. Δεν ενδιαφέρεται  ο λαός για αναλύσεις για τον καπιταλισμό. Ενδιαφέρεται για πρακτικές, αποτελεσματικές λύσεις», ασχολούνται πάρα πολύ με τη θεωρία. Και θεωρία έχουν και ιδεολογία και ασχολούνται με τον καπιταλισμό και την καπιταλιστική οικονομία και θεωρητικά. Δεν λέω για τους δημοσιογράφους. Ένα μεγάλο μέρος των δημοσιογράφων κάνει δουλειά με τα δελτία Τύπου και με τα ραβασάκια. Μιλάω για τα στελέχη των κομμάτων. Μόνο που θεωρούν ότι αυτά είναι ψιλά γράμματα, δεν είναι για το λαό. Αυτά είναι για να τα συζητάμε στο Ινστιτούτο Λεβί, στο London School of Economics, να τα συζητάμε στα σεμινάρια ή στα συμπόσια ή στα  τραπέζια που κάνει ο «ECONOMIST», να τα συζητάμε με τον κ. Σόρος, με τον κ. Χάμπερμας κ.λπ.. Δεν είναι για τον λαό. Ο λαός θέλει λύσεις.
Όμως, ο λαός ακούει για ανταγωνιστικότητα, κανόνες ανταγωνισμού, ευρωπαϊκή εμβάθυνση της ευρωπαϊκής ενοποίησης, Ευρωπαϊκή Ένωση της αμοιβαιότητας, της σύγκλισης, για ευελφάλεια. Το τι όρους έχει ακούσει ο ελληνικός λαός τα τελευταία είκοσι χρόνια δεν λέγεται. Μιλάμε για καινούργιους όρους με παλιό περιεχόμενο, με εξελισσόμενο περιεχόμενο. Αυτά δεν είναι για το λαό. Και ο λαός δεν είναι όπως ήταν πριν από πενήντα χρόνια. Το μορφωτικό επίπεδο έχει ανέβει και έχει και τεράστια πρακτική πείρα. Ακούει για την ανακεφαλαιοποίηση του τραπεζικού συστήματος, ακούει για το χρηματοπιστωτικό σύστημα, ακούει για τις «φούσκες», ακούει για τα warrants, ακούει χίλια δυο πράγματα. Όμως, όχι, αυτά δεν θα τα αναλύσουμε στο λαό. Στο λαό θα λέμε «ένα, δυο, τρία, τρεις το λάδι και το λαδόξιδο». 
Εμείς κάνουμε και τα δυο. Άλλωστε, δεν έχει ανάγκη ούτε η Νέα Δημοκρατία ούτε ο ΣΥΡΙΖΑ ούτε άλλα κόμματα από θεωρητικές συζητήσεις ή αναλύσεις στο λαό ως κόμματα. Το εκπαιδευτικό σύστημα από το νηπιαγωγείο μιλάει για τον καπιταλισμό, στο δημοτικό, στο γυμνάσιο, στο λύκειο. Δεν λέμε για το πανεπιστήμιο. Δεν υπάρχει πόρος του συστήματος που δεν κάνει ιδεολογική δουλειά. Δεν είναι ανάγκη να την κάνουν τα κόμματα τα ίδια και οι Βουλευτές. Έχετε τους μηχανισμούς. Εμείς πρέπει να κάνουμε και τα δυο. Δύσκολο έργο που δεν συνδυάζεται εύκολα. Πρέπει, όμως, να κάνουμε και τα δυο και τα κάνουμε και στους τόπους δουλειάς και με τις διαδηλώσεις και με τις κινητοποιήσεις και με οποιονδήποτε άλλο πρόσφορο τρόπο διαθέτουμε. 
Γιατί στο κάτω-κάτω πώς θα τοποθετηθούμε σήμερα σε μια σειρά από διλήμματα που μπαίνουν στο λαό; Παραδείγματος χάριν, λιτότητα ή ανάπτυξη; Εμείς λέμε: Λιτότητα ή καπιταλιστική ανάπτυξη; Θα έχουμε μια κρατική τράπεζα; Θα υπάρχει ένας κρατικός τομέας επιχειρηματικός ή πρέπει να είναι όλος ιδιωτικός και το κράτος να είναι το επιτελείο; Μπαίνει και αυτό το ερώτημα στο λαό. Δημόσιες ή ιδιωτικές επενδύσεις; Για την ανάπτυξη, θα δώσουμε έμφαση στην παραγωγή για τις εγχώριες καταναλωτικές ανάγκες ή θα δώσουμε και μια έμφαση για τις εξαγωγές ή μεικτά και για τις εγχώριες και για εξαγωγές; Θα βγούμε ή δεν θα βγούμε από το μνημόνιο; Να μπούμε ή να μην μπούμε στις αγορές; Αυτά, δηλαδή, δεν είναι για το λαό; Και πώς εξηγούνται αυτά έξω από τη λειτουργία του καπιταλιστικού συστήματος; 
Εμείς δεν μπορούμε να μιλάμε για τις πελατειακές σχέσεις. Όχι ότι δεν υπάρχουν. Δεν μπορούμε να μιλάμε για τους «κολλητούς», στους οποίους η άλφα ή η βήτα κυβέρνηση κάνει παροχές. Εμείς θα μιλήσουμε για το μονοπώλιο. Άλλοι λένε για ολιγάρχες. Ο λατρεμένος Πούτιν παράγει και λέξεις. Αντιγράφετε τον Πούτιν. Δεν πειράζει.
Εμείς θα πούμε για το μονοπώλιο, το οποίο είναι η οικονομική ουσία του καπιταλισμού. Δεν είναι ούτε το «φακελάκι» που έπαιρναν οι γιατροί ούτε οι συντεχνίες. Δεν έφτιαξαν αυτές τα μονοπώλια, ούτε οι μίζες ούτε οι τυφλοί, που δεν είναι τυφλοί και κακώς, βεβαίως, παίρνουν επιδόματα. Δεν φτιάχνει τα μονοπώλια η διαφθορά και μάλιστα η διαφθορά μέσα στο λαό. Το μονοπώλιο ξεκίνησε από τις μεσαίες και τις μεγάλες επιχειρήσεις, που δεν ήταν μονοπωλιακές. 
Γι’ αυτό κι εμείς απαντάμε στο εξής. Λιτότητα ή ανάπτυξη δεν είναι δίλημμα. Γιατί και λιτότητα  μπορεί να έχεις και ανάπτυξη και μάλιστα με μεγάλους ρυθμούς. Και φτώχεια μπορεί να έχεις και ανεργία. Και κρατικές επιχειρήσεις μπορεί να έχεις και τους ιδιώτες να ωφελούνε. 
Βεβαίως, ο ΣΥΡΙΖΑ όταν μιλάει για τον κρατικό τομέα, ξέρετε τι θέλει να πει; Απευθύνεται αν θέλετε σε συνθήκες μεγάλης ανεργίας και φτώχειας, σε ένα μέρος των εργαζομένων που ταυτίζουν την κρατική επιχείρηση με τη μονιμότητα της θέσης και με τους καλύτερους μισθούς, που υπήρχε για ένα διάστημα. 
Ολόκληρος ο κρατικός τομέας να διευρυνθεί σήμερα και να επανακρατικοποιηθούν επιχειρήσεις, οι εργασιακές σχέσεις δεν θα είναι οι ίδιες. Αφήστε που και τον κρατικό τομέα τον λυμαίνονταν οι ιδιώτες. Και στο κάτω κάτω πώς έγινε ο κρατικός τομέας; Χρεοκόπησαν οι ιδιωτικές επιχειρήσεις, τις αγόρασε το κράτος, τις «ξελάσπωσε» και τις ξαναγυρνάει στους ιδιώτες. Άμα δεν υπήρχε ο κρατικός επιχειρηματικός τομέας θα μπορούσαν να έχουν μια συσσώρευση κερδών οι ιδιώτες, ούτως ώστε να μπορέσουν να ξαναπάρουν πίσω τις επιχειρήσεις; Κρατική –λέει- τράπεζα. Θα μείνει κρατική μέχρι να γίνει πιο πλούσια και να την πάρουν ξανά οι ιδιώτες. 
Γι’ αυτό δεν θα ήθελα να επεκταθώ περισσότερο, αλλά θα ήθελα να σταθώ στο ερώτημα με το μνημόνιο. Η συζήτηση που πρέπει να κάνουμε σήμερα είναι: Πρώτον, αυτό που λέει το μνημόνιο τα λέει η Συνθήκη του Μάαστριχτ. Δεν λέει για την απελευθέρωση αγοράς κεφαλαίων, εμπορευμάτων; Τώρα ανακαλύψαμε ότι μπαίνουν εμπόδια στο μικρό κτηνοτρόφο; Βεβαίως, υπήρχαν κάποια ισχνά εμπόδια. Τα βγάζουμε από τη μέση. Τι, για να έχουμε φθηνό γάλα; Όχι. Για να προχωρήσει η μεγάλη καπιταλιστική επιχείρηση στην κτηνοτροφία. 
Η κ. Ξαφά σήμερα το πρωί στην τηλεόραση τα είπε ωραία και καλά. Ξέρετε ποια είναι η κ. Ξαφά. Και όταν λέω ωραία και καλά, εμάς μας αρέσουν αυτά που λέγονται καθαρά. Τα καθαρά λόγια. Αυτά που ντύνονται με διάφορα τερτίπια δεν μας αρέσουν. Λέει η κ. Ξαφά: «Δεν μπορεί να δυναμώσει η ελληνική κτηνοτροφία και να σταματήσουν ο εισαγωγές, αν δεν κάνουμε μεγάλες επιχειρήσεις. Αυτές οι επιχειρήσεις ή θα είναι καπιταλιστικές ή θα είναι κοινωνικοποιημένες ή θα είναι μεγάλες. Και μάλιστα στην κτηνοτροφία θα είναι επιχειρήσεις αγροτοβιομηχανικές, με οριζόντια και κάθετη διασύνδεση. Και αυτές θα ανήκουν στην κοινωνία, όχι στο κράτος. Θα είναι κοινωνικοποιημένες». Έτσι είναι.
Διότι δεν ζούμε τον καπιταλισμό που κυριαρχούσε -σε μια σειρά κλάδους και ιδιαίτερα στην αγροτική παραγωγή- η μικρή ιδιοκτησία. Και φθηνό πετρέλαιο να τους δώσεις, το κόστος είναι μεγάλο. 
Γι’ αυτό λέμε ότι αντικειμενικά έχει ωριμάσει η ανατροπή του καπιταλισμού, ανεξαρτήτως ότι σήμερα  λείπουν ορισμένες άλλες –αυτό που λέμε υποκειμενικές- προϋποθέσεις. Αφού δεν υπάρχει λύση. Και πείτε μου πού –όπου έγινε απελευθέρωση αγοράς- έπεσαν οι τιμές. Ίσως σε ορισμένα προϊόντα πέσουν. Εμείς δεν θέλουμε να είμαστε κάθετοι σε αυτό. Τα μεροκάματα όμως και οι συντάξεις θα είναι τόσο κάτω που δεν θα μπορούμε να αγοράζουμε ούτε τα φθηνά προϊόντα, τα πιο φθηνά σε σχέση με πέρυσι. Ούτε το γιαούρτι ούτε το γάλα. 
Να δεχθούμε ότι σε ορισμένα μπορεί να πέσουν. Ξέρετε ότι η τεχνολογία σήμερα το κόστος το κατεβάζει πάρα πολύ. Μα, όταν έχουμε μισθούς 400 ευρώ και συντάξεις 200 ευρώ, δεν θα μπορούμε ούτε αυτά να αγοράσουμε. 
Άρα, δεν είναι εκεί πέρα το θέμα. Εμείς δεν θα δώσουμε τη μάχη. Δεν πιστεύουμε ότι θα φθηνύνει. Και ιδιαίτερα τα βασικά είδη διατροφής δεν φθηναίνουν. Εγώ σας λέω ότι δύο προϊόντα μπορεί να φθηνύνουν και να αντισταθμιστεί και σε άλλα να ακριβύνει. Λοιπόν; Το θέμα είναι θα μπορούμε να τα αγοράζουμε; Θα φθηνύνει –λέει- το φάρμακο. Μα δεν μπορούμε να αγοράζουμε ούτε το φθηνό. 
Επομένως το πολυνομοσχέδιο που φέρνει η Κυβέρνηση είναι ένα νομοσχέδιο το οποίο είναι «κράχτης» όχι επικοινωνιακός, αλλά πραγματικός «κράχτης».
Και λέει το εξής: Μπείτε εγχώριοι επενδυτές που διστάζετε, που έχετε χρήματα συσσωρευμένα ή φέρτε τα απ’ έξω και ξένοι επενδυτές ελάτε να επενδύσετε στην Ελλάδα, διότι θα έχετε πάμφθηνη, χειραγωγημένη εργατική δύναμη με μειωμένες απαιτήσεις λόγω σχετικής ή απόλυτης εξαθλίωσης. Αυτό λέει. Είναι «κράχτης».
Ο κ. Μηταράκης, παραδείγματος χάριν, όταν μιλάει, κατεβάζει έναν ολόκληρο κατάλογο νέων επενδυτών. Δεν έχουμε καμμία διάθεση να αμφισβητήσουμε αυτόν τον κατάλογο. Μπορεί να έχει και δέκα υπερβολές, μπορεί να μην έχει. Δεν δίνουμε εκεί τη μάχη.
(Στο σημείο αυτό κτυπάει το κουδούνι λήξεως του χρόνου ομιλίας της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας κ. Αλεξάνδρας Παπαρήγα)
Θα πάρω και τη δευτερολογία.
Άμα οι επενδυτές μπορούν να βγάλουν μεγάλο κέρδος, θα έρθουν. Γιατί να μην έρθουν;
Επομένως, οι διαφορές ανάμεσα σε αυτά που λέει ο ΣΥΡΙΖΑ και αυτά που λέει η Κυβέρνηση και τα κόμματα που κινούνται στις παρυφές τους είναι –τι να σας πω;- σαν να παίρνεις έναν τσελεμεντέ και να βλέπεις δύο, τρεις συνταγές για το κέικ, το σπανακόρυζο και το αρνάκι στο φούρνο. Αυτό το πράγμα είναι.
Έχουν διαφορές; Ναι, έχουν. Δεν μας λένε όμως το εξής πράγμα. Να πάρω ένα παράδειγμα. Είδα τον κ. Τσακαλώτο χθες στην επιτροπή από το κανάλι της Βουλής. Είναι –λέει- το νερό, το φάρμακο εμπόρευμα; Βεβαίως είναι εμπόρευμα. Ο κ. Βορίδης σε αυτά που είπε είχε δίκιο, με την εξής διαφορά. Ο κ. Βορίδης λέει ότι είναι εμπόρευμα γιατί θέλει να το κάνει ακόμα πιο εμπόρευμα, όχι αποκλειστικά ο ίδιος, η Νέα Δημοκρατία. Απλά αναφέρω παράδειγμα το τι είπε. Βεβαίως η ομιλία του από τη σκοπιά του ήταν σωστή. Γιατί λέει ότι, αφού είναι εμπόρευμα, πρέπει να συγκεντρωθεί σε λιγότερα χέρια. Πρέπει να γίνουν λιγότεροι οι εμπορευματοπαραγωγοί και πιο δυνατοί και να φύγουν οι ενδιάμεσοι, διότι ο φαρμακοποιός είναι ενδιάμεσος. Και μάλιστα τώρα οι μεγάλες βιομηχανίες θα κάνουν και δικά τους δίκτυα. Τα σούπερ μάρκετ δεν αγοράζουν ολόκληρα θερμοκήπια, δεν έχουν φτιάξει δικά τους; Επομένως, αυτό είναι.
Εμείς έχουμε στον αντίποδα την πρόταση. Οι φαρμακοποιοί να είναι όλοι ενταγμένοι –δεν μπορεί να είναι ελευθεροεπαγγελματίας ο φαρμακοποιός- μέσα στο κοινωνικοποιημένο δημόσιο σύστημα υγείας και να είναι υπάλληλοι με καλό μισθό, με εκσυγχρονισμό των γνώσεών τους, με ωράριο και χωρίς την αγωνία να ανοίξουν και την Κυριακή τη νύχτα για να έρθουν περισσότεροι πελάτες. Έγιναν –λέει- τα φαρμακεία σούπερ μάρκετ. Μα, τι να κάνει ο φαρμακοποιός; Από τη σκοπιά του άνοιξε ένα μαγαζί.
Εμπόρευμα είναι και το νερό, αφού το αγοράζουμε. Τι είναι δηλαδή; Στην καλύτερη περίπτωση θα έπρεπε να δίνουμε ελάχιστα, αν θέλουμε να δημιουργήσουμε μία συμβολή στο κόστος υποδομών. Εμπορεύματα είναι όλα. Εδώ είναι εμπόρευμα η ικανότητα του ανθρώπου προς εργασία, δεν θα είναι εμπόρευμα η τροφή που τρώει, το ρούχο που ντύνεται; Παίζουμε; Συζητάμε εδώ κάποιους γενικούς όρους; Να γιατί αναγκαζόμαστε και εμείς να μιλήσουμε για την καπιταλιστική οικονομία, όχι μόνο γενικά και αφηρημένα, πολύ συγκεκριμένα.
Ωραία, λοιπόν, κάνουμε μία κρατική τράπεζα. Την Αγροτική Τράπεζα την ξεχάσαμε που λήστεψε με τα χρέη τους αγρότες; Θα κάνουμε –λέει- μία κρατική τράπεζα. Μα, εάν η κρατική τράπεζα δεν έχει κέρδος, εάν δεν βρει λεφτά με χαμηλά επιτόκια, θα κλείσει. Τι είναι, για τη ψυχή της μαμάς τους και του μπαμπά τους; Μιλάμε για τραπεζίτες. 
Βεβαίως, αυτό που κάνετε τώρα με την ανακεφαλαιοποίηση των τραπεζών θα δημιουργήσει ένα τεράστιο κενό στο δημόσιο ταμείο με τη διαφορά των μετοχών που θα το πληρώσει ο λαός. Βεβαίως. Είναι μία –ας το πούμε- σκανδαλώδης παραχώρηση. Αλλά αυτό είναι το χρηματοπιστωτικό σύστημα. 
Και εδώ ξέρετε ποια είναι η τάση. Πόσες τράπεζες θα μείνουν στην Ευρώπη; Θα κλείσουν τράπεζες. Η απόφαση για την τραπεζική ενοποίηση βάζει μέσα εκατόν τριάντα πέντε τράπεζες και ο Ολάντ –ο μεγάλος αριστερός αγωνιστής!- ζητούσε έξι χιλιάδες τράπεζες να μπουν στον ευρωπαϊκό μηχανισμό. Σιγά! Θα κλείσουν.
Επομένως αυτά που λέει τώρα η Κυβέρνηση, είναι «μπάτε, σκύλοι, αλέστε» στην Ελλάδα. «Εμείς σας δίνουμε έναν λαό πεινασμένο, γονατισμένο, ο οποίος ακριβώς επειδή έχει χάσει τα πάντα, με δουλειά τριών και τεσσάρων και πέντε μηνών θα είναι και ευχαριστημένος και ελάτε να επενδύσετε», αυτό λέει. Αυτό είναι ανάπτυξη κατά την Κυβέρνηση.
Ο ΣΥΡΙΖΑ τι λέει; «Θα έχω και ένα κρατικό τιμόνι».
Μα, οι εισαγωγές είναι νόμιμες. Δεν μπορείς να εμποδίσεις τις εισαγωγές, ίσα-ίσα. Και οι εισαγωγές δεν γίνονται μόνο από χώρες μέλη της Ευρωπαϊκής Ένωσης, γίνονται από τη Λατινική Αμερική και από παντού. Η  Ευρωπαϊκή Ένωση και βεβαίως οι δυνάμεις που έχουν το πάνω χέρι γιατί είναι πιο δυνατές οικονομικά, όταν βλέπουν ότι μειώνονται τα μηχανήματά τους που εξάγουν στην Κίνα, για διάφορους λόγους, γιατί η Κίνα κάνει τη δική της βιομηχανία, γιατί και η Κίνα αρχίζει τώρα και αγκομαχεί, κάνει συμφωνία με τη Λατινική  Αμερική να εξάγει εκεί μηχανές και να παίρνει αγροτικά προϊόντα. Δεν θα πλήξουν τον αγρότη; Ποια κυβέρνηση είναι αυτή που θα καταφέρει και μέσα στην απελευθέρωση της αγοράς και με την επιτήρηση της  Ευρωπαϊκής Ένωσης η οποία είναι μόνιμη να αναστείλει τη μείωση των μισθών, συντάξεων κλπ και να αναστείλει και τη χρεοκοπία των μικρών επιχειρήσεων; Δεν θα μπορέσει να αναστείλει ούτε μεγάλων καπιταλιστικών επιχειρήσεων που θα τις καταπιούν οι πιο μεγάλες. Αυτά κάνει η Νέα Δημοκρατία. 
Τι λέει ο ΣΥΡΙΖΑ; «Α, εγώ θα βρω και κάποιες άλλες συνεργατικές μορφές». Αυτή θα είναι πολύ μεγάλη προσφορά στο σύστημα. Συνεταιρισμοί και συνεργατικές μορφές, όπως έγινε με τα φωτοβολταϊκά, έτσι θα γίνει. Ίσα-ίσα την αγορά πάντα την ανοίγει ο μικρός, ο συνεταιρισμός, οι συνεργατικές μορφές τύπου «ΒΙΟΜΕ» Θεσσαλονίκης. Ίσα-ίσα η μεγάλη καπιταλιστική επιχείρηση, το μονοπώλιο θέλει να πάρει όσο γίνεται μαζεμένους. Θα πηγαίνει να απορροφά ένα-ένα μικροκατάστημα; Θα πάει να απορροφήσει τη συνεργατική μορφή επιχείρησης, θα πάει να απορροφήσει τα δίκτυα αλληλεγγύης που κάνουν οι δήμοι, που είναι και ιδιώτες και φιλάνθρωποι, οι νέοι Συγγροί και οι νέοι Ζάππες. Αυτό θα κάνει. Αυτό θα είναι πολύ μεγάλη προσφορά, δηλαδή οι συνεργατικές μορφές, με ημερομηνία λήξης όχι την ημερομηνία λήξης που είχαν οι συνεταιρισμοί πριν χρόνια σε άλλη φάση του καπιταλισμού. Η ημερομηνία λήξης θα είναι πολύ μικρή. Αυτά θέλετε να λέμε και εμείς, για να θεωρείτε ότι είμαστε μοντέρνοι;
Θα μου πείτε «Καλά, αυτά που λέτε εσείς για το σοσιαλισμό, για τις κατακτήσεις, για την κοινωνική ιδιοκτησία αυτή η ζωή των εργαζομένων πού έγινε, πού τη συναντήσατε;» Στο σοσιαλισμό που γνωρίσαμε στον 20ο αιώνα, βεβαίως, και για όσο διάστημα οι ηγεσίες των κομμάτων και η κεντρική εξουσία ακολουθούσε τους νόμους της σοσιαλιστικής οικοδόμησης ή ανίχνευε, με κριτήριο τους νόμους της σοσιαλιστικής οικονομίας, νέους δρόμους που έπρεπε να ακολουθήσει. Όταν εγκατέλειψε αυτούς τους δρόμους είτε από υποχώρηση είτε από ανικανότητα είτε από πίεση -δεν έχει σημασία η υποκειμενική ή η ηθικίστικη πλευρά- τα πράγματα τουμπάρισαν.
Δεν μου λέτε, οι κατακτήσεις που υπήρχαν σχετικά στη Δυτική και Βόρεια Ευρώπη ειδικά –διότι δεν υπήρχαν και στην Αφρική αυτές οι κατακτήσεις- ήταν άσχετες από την πρόοδο σε βασικά και στοιχειώδη ζητήματα που σημειώθηκαν στο σοσιαλισμό; 
Βεβαίως, εμείς λέμε το εξής πράγμα: Επιβεβαιώνεται η πολιτική του ΚΚΕ και από τις κατακτήσεις που είχαν οι εργαζόμενοι στις καπιταλιστικές χώρες. Δεν λέμε ότι δικαιωνόμαστε μόνο στο σοσιαλισμό. Υπήρχαν κατακτήσεις. Βεβαίως σε μία περίοδο που και ο καπιταλισμός ήθελε να κάνει παραχωρήσεις και είχε περιθώρια να κάνει ορισμένες υποχωρήσεις, πράγμα που δεν το έχει σήμερα.
(Στο σημείο αυτό κτυπάει το κουδούνι λήξεως του χρόνου ομιλίας της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας, κ. Αλεξάνδρας Παπαρήγα)","AΛΕΞΑΝΔΡΑ ΠΑΠΑΡΡΗΓΑ",413
"105769"," Κυρία Πρόεδρε, παρακαλώ ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105770"," Αλλά, με ποια γραμμή μπορείς να έχει κατακτήσεις; Με την ταξική πάλη. Και σήμερα δεν χρειάζεται απλώς να ασκήσεις πίεση γύρω από κάποια προβλήματα, σήμερα πρέπει να υπάρχει κίνημα αμφισβήτησης του καπιταλιστικού συστήματος και κατεύθυνση, αποδέσμευση από την Ευρωπαϊκή Ένωση και όχι «Δεν μπορούμε να κάνουμε τίποτα». Και να υπάρχει όχι μόνο στην Ελλάδα, όχι μόνο σε μια χώρα, αλλά και στις άλλες χώρες της Ευρώπης. Τότε τα πράγματα θα είναι καλύτερα. Να υπάρχει γραμμή κοινωνικοποίησης εργατικής λαϊκής εξουσίας παίρνοντας και από την αρνητική πλευρά με θετικό δίδαγμα και ό,τι αρνητικό υπήρχε στο σοσιαλισμό να μην επαναληφθεί. Αλλιώς δεν πρόκειται να έχεις κατακτήσεις. 
Τέλος για το χρέος, ποια είναι η διαφορά, τι λέει η Κυβέρνηση; «Ε, θα παζαρέψω, επιμήκυνση, μικρότερα επιτόκια και κάποιο κουρεματάκι.» Μεγαλύτερο κούρεμα θέλει το Διεθνές Νομισματικό Ταμείο για τα δικά του συμφέροντα.
Εμείς, δεν αποκλείουμε και κούρεμα να γίνει. Όταν παίρνεις χειρότερα μέτρα, γιατί να μην γίνει; Αλλά, κοιτάξτε να δείτε, δεν θα καθοριστεί ούτε από την εργασιομανία του κ. Σαμαρά, που άκουγα χθες ότι είναι εργασιομανής ούτε από την αίγλη, την ελκυστικότητα που μπορεί να ασκεί ο κ. Τσίπρας στο πλαίσιο της Ευρωπαϊκής Ένωσης. 
Τα περιθώρια διεκδίκησης είναι λίγα. Θα εξαρτηθεί από το εάν ανεβαίνουν τα χρέη των άλλων χωρών. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Προέδρου)","ΑΛΕΞΑΝΔΡΑ ΠΑΠΑΡΗΓΑ",413
"105771"," Κυρία Πρόεδρε, με αυτό ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105772"," Τελειώνω.
Κοιτάξτε, η Γερμανία έχει 80%, η Γαλλία έχει 100%, η Ιταλία έχει 120%. Η Ελλάδα έχει πολύ παραπάνω. Καταλαβαίνετε ότι δεν θέλουν να δημιουργήσουν προηγούμενο. Θα εξαρτηθεί, λοιπόν, από το πώς θα συμβιβάσουν τα πράγματα. 
Το παιχνίδι παίζεται αλλιώς. Δεν παίζεται ούτε με την ικανότητα, ούτε με την ηθική των προσώπων, ούτε με τίποτα άλλο. Με αυτήν την έννοια, λοιπόν, εμείς λέμε ότι ναι, είναι πιθανό να πάμε για ανάκαμψη. Το πότε ακριβώς θα είναι αυτή, εάν θα είναι το 2014 ή το 2015 ή το 2016, δεν μπορούμε να είμαστε σίγουροι, αλλά θα είναι πάνω στα ερείπια κατακτήσεων, που η ζωή τις έχει ξεπεράσει ήδη. Τώρα έπρεπε να παλεύουμε για περισσότερες κατακτήσεις και όχι μόνο ποσοτικά αλλά και ποιοτικά. 
Αυτή την ανάκαμψη εμείς την απορρίπτουμε. Αργά ή γρήγορα –το θέμα είναι όσο πιο γρήγορα γίνεται- πρέπει να το κατανοήσει και ο ελληνικός λαός. Εμείς, πάντως, το λαό και τον εμπιστευόμαστε και σε καμμία περίπτωση δεν θέλουμε να πιστεύει ότι μέσα από την κάλπη θα έλθει η αλλαγή. Η κάλπη είναι ένα όπλο και πρέπει να το χρησιμοποιεί σωστά. Η κάλπη, όμως, εκφράζει πολλές φορές παγίδες, αυταπάτες. Αν πας στην κάλπη με αυταπάτες ή με φόβο που καλλιεργεί η Νέα Δημοκρατία για έλλειψη σταθερότητας, τότε η ψήφος θα γυρίσει εναντίον σου.","ΑΛΕΞΑΝΔΡΑ ΠΑΠΑΡΗΓΑ",413
"105773"," Ευχαριστούμε πολύ, κυρία Πρόεδρε.
Κύριε Πολύδωρα, είχε ζητήσει πιο πριν το λόγο ο Πρόεδρος κ. Καμμένος. Βέβαια, εσείς να διευκρινίσω ότι δικαιούστε το ήμισυ του χρόνου του πρώην Προέδρου της Βουλής. 
Θα παρακαλούσα τον κ. Καμμένο να με αφήσει να δώσω τον λόγο για πέντε λεπτά στον κ. Πολύδωρα. Ό,τι πει ο κ. Καμμένος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105774"," Εγώ να φύγω τότε.","ΒΥΡΩΝ ΠΟΛΥΔΩΡΑΣ",435
"105775"," Γιατί να φύγετε, κύριε Πρόεδρε; Ίσα-ίσα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105776"," Γιατί έτσι είναι το ύφος του Προεδρείου.","ΒΥΡΩΝ ΠΟΛΥΔΩΡΑΣ",435
"105777"," Όχι, κύριε Πρόεδρε, δεν το δέχομαι αυτό. Εγώ εφαρμόζω τον Κανονισμό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105778"," Δεν ήταν εδώ ο Πρόεδρος, όταν εγώ ζήτησα το λόγο.","ΒΥΡΩΝ ΠΟΛΥΔΩΡΑΣ",435
"105779"," Το λόγο έχει ο πρώην Πρόεδρος της Βουλής και Πρόεδρος της Ένωσης για την Πατρίδα και το Λαό, ο κ. Πολύδωρας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105780"," Κυρίες και κύριοι Βουλευτές, χρωστώ μία απάντηση προς τον κ. Βορίδη ή προς όσους είχαν την ίδια άποψη. Εγώ προέβαλα το επιχείρημα ότι πρόταση μομφής κατά του Υπουργού, της μονάδος, πριν από την παρέλευση του εξαμήνου από την προηγηθείσα πρόταση μομφής κατά της Κυβερνήσεως, επιτρέπεται, εφόσον έχει προκύψει οψιγενές θέμα που αφορά αποκλειστικά έναν Υπουργό. Τέτοια οψιγενή θέματα υπάρχουν εδώ στο νομοσχέδιο. Είναι καινούργια περίπτωση και αφορά τον έναν Υπουργό.
Όσον αφορά το επιχείρημα ότι έτσι θα ακυρώναμε τη λειτουργία της Βουλής ή θα καταστρέφαμε τη χώρα, γιατί κάθε λίγο θα κάναμε μία πρόταση μομφής κατά ενός άλλου Υπουργού, αυτό κρίνεται από το πολιτικό ήθος που ορίζει ισορροπίες. Συγκεκριμένα, θα εξετίθεντο εκείνοι οι οποίοι θα έκαναν καταχρηστική άσκηση αυτού του δικαιώματος.
Επί του θέματος που συζητούμε, θέλω να σας πω ότι πολυτελώς και καταχρηστικώς το επιγράφουμε ως νομοσχέδιο και πολύ ναρκισσιστικά ως πολυνομοσχέδιο. Αυτά είναι ευφημισμοί αυταρέσκειας. Δεν είναι νομοσχέδιο, ούτε πολυνομοσχέδιο. Κατά τη λογία έκφραση, είναι λίθοι, πλίνθοι και κέραμοι ατάκτως ερριμένα. Δηλαδή, μπορεί να θεωρηθεί ότι αυτό είναι και ριπές κατά πασών των τάξεων, καθ’ όλου του λαού, γιατί έτσι έκρινε η τρόικα.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Αυτό φαίνεται κι από τη νομοτεχνική διάταξη, αυτό λέει το νομοσχέδιο, μετά από το κεφάλαιο ενός τίτλου. Κάθισα και το διάβασα από τις 2.00΄ τη νύχτα μέχρι τις 11.00΄ το πρωί. Είναι διακόσιες σελίδες το σώμα του νομοσχεδίου, διακόσιες σελίδες η αιτιολογική έκθεση και διακόσιες τόσες σελίδες μία άλλη αθλιότητα που λέγεται, κατά αμερικανιά, «εργαλειοθήκη». 
Πώς τα ανέχεστε αυτά, κύριοι συνάδελφοι Βουλευτές; Ορολογίες, ακατανόητα, ακατάληπτα, προκλητικά, εντός παρενθέσεως μες στον νόμο “toolkit”, εργαλειοθήκη κ.λπ.. Αυτά είναι βαρβαρισμοί, έπρεπε να τα απορρίπτει, να τα αποβάλλει, υπέρ της ελληνικής και υπέρ της εθνικής αξιοπρέπειας, για τη λεπτομέρεια του λόγου, η ελληνική Βουλή. 
Προσπάθησα να ερμηνεύσω το οψιγενές που σας είπα προηγουμένως. Ένα από τα οψιγενή είναι το σκανδαλώδες της δυνατότητας στο Ταμείο να πωλεί μετοχές των τραπεζών που κατέχει, που θα προχωρήσουν στην κεφαλαιοποίηση, κάτω από την τιμή των μετοχών. Εάν αυτό δεν είναι σκάνδαλο και ποινικό αντικείμενο πρώτου μεγέθους, διερωτώμαι τι είναι. Και θα το ψηφίσουμε αυτό, θα το ψηφίσετε; Δεν θέλω να πιστεύω ότι θα το ψηφίσετε αυτό το άρθρο, αυτή την πρόνοια, την κακουργηματική διάταξη δηλαδή, παρά τις προειδοποιήσεις. 
Διερωτώμαι γιατί το κάνουν αυτό. Βρήκα κάποιες προσεγγίσεις από την ανάλυση της κ. Παπαρήγα. Πάλι δεν πείθομαι. Διότι έχουν τριάντα τέσσερα εκατομμύρια αγελάδες στην Ευρώπη. Εμείς έχουμε ογδόντα πέντε χιλιάδες. Μέχρι και η διπλανή Βουλγαρία έχει τετρακόσιες πενήντα χιλιάδες και παραπάνω η Ρουμανία, που είναι μέσα στην επιδικία, έχει ένα εκατομμύριο αγελάδες. Μα τόσο πολύ τους κόφτει για τις ογδόντα πέντε χιλιάδες και για τους τέσσερις ή πέντε χιλιάδες εναπομείναντες αγελαδοτρόφους; Διερωτώμαι, τόση απληστία; 
Δεν είναι έτσι, είναι κάτι χειρότερο. Αυτό ήθελα να σας πω. Είναι έμπρακτη ταπείνωση ενός λαού. Μας ταπεινώνουν. «Όχι, δεν είστε άξιοι να φάτε και να πιείτε γάλα με θρεπτικές ουσίες, καθώς μάλιστα χρωστάτε και είστε και τεμπέληδες και μπαταχτσήδες.»
Μάλιστα υπάρχουν κυβερνητικά παπαγαλάκια που το λένε, κι όχι μόνο κυβερνητικά αλλά άκουσα κι από τον ΣΥΡΙΖΑ για την υπαιτιότητα του λαού στη δημιουργία του χρέους. Υπαίτιος ο λαός! Δεν έχουν ακούσει στην πολιτειολογία, στο Συνταγματικό αυτοί του London School of Economics και του Harvard ότι υπάρχει ένα τεκμήριο, ένα αμάχητο τεκμήριο, το τεκμήριο της αθωότητας του λαού και της ανευθυνότητας του λαού; Ανεύθυνος δεν είναι μόνο ο Πρόεδρος της Δημοκρατίας ή ο ανώτατος άρχων, ανεύθυνος είναι και ο λαός, με το τεκμήριο της αθωότητας. Ένας λαός θα ψηφίσει, δεν ξέρω αν θα είναι αποτελεσματικός ή αν ευστοχεί, αλλά από εκεί και ύστερα την ευθύνη την έχουν οι κυβερνώντες. 
Λένε λοιπόν: «Δεν είστε άξιοι για καλό ψωμί. Θάνατος στα αρτοποιεία!». Αδιαφορούνε και επιστρατεύουν μάλιστα και τον κοινωνικό αυτοματισμό, που λένε, δηλαδή τον κοινωνικό κανιβαλισμό, και λένε «Βαράτε τα αρτοποιεία γιατί το πουλάν και ακριβά», το φθηνότερο ψωμί στην Ευρώπη! «Δεν είστε άξιοι για γάλα φρέσκο. Είναι κι ακριβό». Λέει ο Υπουργός Ανάπτυξης: «Είναι το τρίτο ακριβότερο στην Ευρώπη.» Ψεύδεται! Η Ελλάδα έχει 13% ΦΠΑ γάλακτος, 0% ΦΠΑ η Αγγλία, 4% η Ισπανία κι η Πορτογαλία. Άσε τι γίνεται στις ζωοτροφές. «Δεν είσαι ικανός για φάρμακα καθαρά. Θάνατος στους φαρμακοποιούς! Πρέπει να είναι στα σούπερ μάρκετ.» Τι είναι αυτά;
«Δεν είσαι ικανός για εξασφαλισμένο βιβλίο για ένα λογοτέχνη, για ένα φιλόλογο, να γράψει και να έχει ένα μίνιμουμ τιμής εκδόσεως, για να αμειφθεί και εκείνος που έκανε πνευματικό κόπο». Όχι! Αυτή είναι η ταπείνωση. 
Και λένε, κύριε Πρόεδρε –το απέσυραν, θα το φέρουν σε άλλη ευκαιρία- «δεν είσαι ικανός για να τρως καθαρό παρθένο ελαιόλαδο. Πρέπει να τρως νοθευμένο μοναχά, διότι τόσο σου ταιριάζει, καθώς είσαι ένας οφειλέτης, χρωστάς στα αφεντικά». Και αυτά θα τα αποδεχθούμε; 
Και θα λέει ότι ήταν διαπραγμάτευση επτά μηνών; Έλεος! Ήταν παραδοχή με δόσεις! Ήταν παράδοση με δόσεις! Ήταν υποχώρηση με δόσεις! Καμμία διαπραγμάτευση δεν έγινε και ο Θεός να βάλει το χέρι του! 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Όσον αφορά τα φωτοβολταϊκά για την ενέργεια, έγινε ό,τι έπαθαν και οι φθηνοί ομολογιούχοι. Επενδύσεις, λένε! Μα, έρχονται τα κοράκια, τα λεγόμενα «venture funds», τα λεγόμενα «γυπόρνια» επενδυτικά και τα «distress funds» να πάρουν από τους απελπισμένους. 
Διάβαζα προχθές ότι ογδόντα πέντε άνθρωποι στον πλανήτη σε κορυφές εταιρεικών πυραμίδων κατέχουν πλούτο όσο τριάμισι δισεκατομμύρια κόσμος, όσο ο μισός πληθυσμός του πλανήτη. Αν τους λογαριάσουμε, δεν θα πείτε κανένα «όχι»; Θα καταστραφεί ο πλανήτης και ο πολιτισμός, λέει η NASA.","ΒΥΡΩΝ ΠΟΛΥΔΩΡΑΣ",435
"105781"," Παρακαλώ, συντομεύετε, κύριε Πρόεδρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105782"," Και δεν θα πείτε ένα «όχι» για την τιμή της Ελλάδος, για τη σωτηρία της Ελλάδος; 
Τελειώνω με δύο παρατηρήσεις. Μέσα σε όλον αυτόν τον ορυμαγδό, καθώς πυροβολούν -βομβαρδισμένο τοπίο- όλες τις τάξεις, γιατρούς, δικηγόρους, μηχανικούς, όλα τα ταμεία, καταδικάζουν και το ΝΑΤ με τους ναυτεργάτες, γιατί λένε ότι δεν θα το ενισχύσουν. Και πώς θα ζήσουν τριακόσιες χιλιάδες ναυτεργάτες; Και θέλουμε να είμαστε και πρωταθλητές στη ναυτιλία! Είναι σοβαρά πράγματα αυτά; Και μετά από δύο μέρες θα φέρουν νομοσχέδιο, όπως μου καταγγέλλουν, για τη ναυτιλία. 
Ασφαλώς και θα διακόψω την ομιλία μου γιατί δεν έχω χρόνο και βλέπω την ανελαστικότητα του Προεδρείου. 
Όμως, μπορούμε να πούμε –αφού ευχαριστήσω και για την ανοχή- ότι πρέπει να συμβάλλει η Ελλάς, αυτή η Βουλή, έστω αυτή η Κυβέρνηση σε ένα «όχι» που θα αποσκοπεί σε ευρύτερους και υψηλότερους στόχους, να αποφευχθούν οι κοινωνικές εξεγέρσεις, γιατί δεν τους έχω εμπιστοσύνη. Μπορεί να το έχουν προγραμματισμένο και να αλληλοσφαγούμε εδώ μέσα. Και το «όχι» γίνεται, εγείρεται, διαμορφώνεται, μόνο όταν μιλήσεις για το λαό. Και δεν πρέπει να φανταζόμαστε ότι ο λαός είναι κάποιος πολτός. Ο λαός έχει τάξεις, έχει κατηγορίες, έχει επαγγέλματα, έχει συντεχνίες. Όλα αυτά είναι κοινωνικές και ιστορικές κατακτήσεις. Θα ήθελα να σας δω κάπου να μιλάτε για το λαό και να δράτε ανάλογα. 
Ασφαλώς και καταψηφίζουμε. Όμως, αυτό είναι το έλασσον. Αυτό που μετράει είναι η ανάλυση που συνοδεύει την αρνητική μας ψήφο. 
Σας ευχαριστώ. 
(Χειροκροτήματα)","ΒΥΡΩΝ ΠΟΛΥΔΩΡΑΣ",435
"105783"," Τον λόγο έχει ζητήσει ο κ. Παναγιώτης Καμμένος, Πρόεδρος των Ανεξαρτήτων Ελλήνων. 
Κύριε Πρόεδρε, θα πάρετε και το χρόνο της δευτερολογίας σας;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105784"," Ναι, πρωτολογία και δευτερολογία μαζί, συγχρόνως.","ΠΑΝΟΣ ΚΑΜΜΕΝΟΣ",181
"105785"," Ορίστε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105786"," Κύριε Πρόεδρε, κυρίες και κύριοι συνάδελφοι, έχουμε τη συνέχεια του ίδιου έργου από το 2009, κάποιοι να απειλούν ότι αν δεν ψηφίσουμε, την επόμενη μέρα δεν θα υπάρχουν χρήματα, κάποιοι να κατηγορούν τους άλλους ότι είναι με τα συμφέροντα της δραχμής, κάποιοι να κάνουν τους «υπερευρωπαίους» και κάποιοι να αντιστεκόμαστε. 
Έχουν αλλάξει πολύ τα πράγματα, αλλά δεν έχει αλλάξει η λογική του εκβιασμού. Έχουμε τον ίδιο ακριβώς εκβιασμό που ζήσαμε το 2010, όταν τότε η Νέα Δημοκρατία και ο σημερινός Πρωθυπουργός ήταν κατά του πρώτου μνημονίου και της εισόδου της χώρας στο μηχανισμό στήριξης, κατά της παράδοσης της εθνικής κυριαρχίας της χώρας.
Από την άλλη μεριά, ο Γιώργος Παπανδρέου, ο οποίος έχοντας αλλοιώσει τα στατιστικά στοιχεία της χώρας, έχοντας κάνει συμφωνία με τον Στρος Καν, έβαζε την Ελλάδα σε αυτήν την περιδίνηση που δεν έχει τέρμα.
2011. Κωλοτούμπα ο κ. Σαμαράς. Το φάρμακο που σκοτώνει τον ασθενή, έγινε το φάρμακο που έδινε σαν φαρμακοποιός ή μάλλον σαν φαρμακοτρίφτης της πολιτικής. Σε μια νύχτα τούμπαραν τα πάντα και έγινε ο μεγαλύτερος υπηρέτης των τραπεζιτών και των δανειστών. 
Και τότε από αυτό εδώ το Βήμα, ήμουν μόνος μου. Ήταν η εποχή που δεν υπήρχαν ούτε μαξιλάρια ούτε ανεξάρτητοι. Α, όχι. Υπήρχε ο άρχοντας των μαξιλαριών, ο κ. Κουβέλης, ο οποίος πάντα χρησιμοποιείτο και το δικό του κόμμα όπου χρειαζόταν.
(Χειροκροτήματα από την πτέρυγα των ΑΝΕΛ)
Όπως σήμερα, που ενώ καταψηφίζει το νομοσχέδιο, έρχεται και στην πρόταση μομφής λέει ότι στηρίζει την Κυβέρνηση, μη τυχόν και κινδυνεύσει η Κυβέρνηση.
Τότε βέβαια, εκείνη την εποχή, ο κ. Παπαδήμος, ο Πρωθυπουργός της χώρας, ο Υπουργός Οικονομικών φοβόντουσαν να παραδεχτούν το έγκλημα το οποίο διέπρατταν. Του μιλούσα από αυτό εδώ το Βήμα και του έλεγα ότι παραδίδετε τη χώρα στο Αγγλικό Δίκαιο, παραδίδετε τους εθνικούς προϋπολογισμούς στις Βρυξέλλες. Και με διέψευδε. Μου έλεγε δεν είναι έτσι, κύριε Βουλευτά. Την ίδια στιγμή βέβαια, υπέγραφε την παράδοση της χώρας στο Αγγλικό Δίκαιο. 
Και πριν από μια βδομάδα βλέπουμε τον Γερμανό υπερκαγκελάριο, τον Υπουργό Οικονομικών τον κ. Σόιμπλε, να ανακοινώνει επισήμως ότι θα μπει Επίτροπος επί των προϋπολογισμών των χωρών-μελών της Ευρωπαϊκής Ένωσης. Κατάργηση δηλαδή της εθνικής κυριαρχίας των χωρών-μελών της Ευρωπαϊκής Ένωσης, υποστολή των σημαιών, φεντεραλισμός! Δηλαδή, παράδοση της χώρας. Αυτήν την παράδοση της χώρας την παραδέχεται πλέον επίσημα η Κυβέρνηση.
Ποιος, κυρίες και κύριοι συνάδελφοι, σε αυτήν εδώ την Αίθουσα, στον ελληνικό λαό, θα μπορούσε πριν από πέντε, δέκα χρόνια να σκεφτεί ότι θα υπήρχε Υπουργός που θα έλεγε τι; Θα πάρουμε, λέει, τα μέτρα που προτείνουμε για το γάλα και θα τα στείλουμε για έγκριση στους δανειστές. Ποια είναι η κυρίαρχη χώρα που ο Υπουργός παίρνει άδεια από τους δανειστές; Ποια είναι η κυρίαρχη χώρα και ποιο κοινοβούλιο είναι αυτό το οποίο ασκεί τη νομοθετική εξουσία και ποια κυβέρνηση την εκτελεστική εξουσία όταν έρχεται και ξευτιλίζεται ο Υπουργός, λέγοντας ότι θα εγκρίνουν ξένοι τη νομοθεσία αυτού εδώ του κράτους; 
Κι εμείς νομοθετούμε; Συνεχίζουμε να νομοθετούμε τι; Νομοθετούμε τις εντολές που δίνουν κάποιοι έξω.
Και θα μου πείτε ότι κάποιοι έχουν αποδεχθεί αυτήν την ιστορία. Είδα σήμερα τον εισηγητή της Κυβέρνησης. Βουλευτής ο οποίος εξελέγη με τους Ανεξάρτητους Έλληνες μιλώντας για διαγραφή του χρέους, μιλώντας για κρατικοποίηση της Τράπεζας της Ελλάδος και υπερασπιζόμενος το «Εθνική Αντιπρόταση», το πρόγραμμά μας, πήρε και υπέκλεψε τις ψήφους του ελληνικού λαού για να έρθει εδώ σήμερα και να κάνει τον εισηγητή της Πλειοψηφίας για το μνημόνιο 4! 
Είναι σίγουρο ότι σε αυτήν εδώ τη μάχη, τα μέσα είναι πολλά, είναι βρώμικα, είναι σκληρά. Αλλά έχουμε υποχρέωση να αντισταθούμε. Κι έχουμε υποχρέωση να αντισταθούμε όλοι και οι πολίτες. Δεν μπορεί σήμερα στην πλατεία Συντάγματος να είναι δέκα χιλιάδες κόσμος. Αύριο πρέπει να είμαστε εκατό, διακόσιες, τριακόσιες χιλιάδες! Συντακτική εθνοσυνέλευση χρειάζεται, για να ανατρέψουμε τις παράνομες συμβάσεις, τις παράνομες νομοθεσίες που φέρνουν οι δανειστές!
(Χειροκροτήματα από την πτέρυγα των ΑΝΕΛ)
Γιατί βεβαίως, αυτά που σήμερα ψηφίζουμε είναι και παράνομα και αντισυνταγματικά και άκυρα. Και εμείς το λέμε από το Βήμα της Βουλής: Το πρώτο βράδυ το οποίο θα έρθουμε εδώ με εντολή του ελληνικού λαού, θα καταργήσουμε με ένα νόμο όλα τα μνημόνια και δεν αναγνωρίζουμε καμμία από τις δανειακές συμβάσεις.
(Χειροκροτήματα από την πτέρυγα των ΑΝΕΛ)
Κυρίες και κύριοι συνάδελφοι, έρχονται σήμερα με την εργαλειοθήκη του ο ΟΟΣΑ. Οι Ελληνίδες και οι Έλληνες ακούνε ότι ήλθαν εδώ να φέρουν τα εργαλεία. Ποια είναι τα εργαλεία; Τα εργαλεία είναι αυτά τα οποία έχουν την υπογραφή του ΟΟΣΑ, αλλά που έχει συντάξει ο ΙΟΒΕ. Εκείνος ο οργανισμός, δηλαδή, στον οποίο προϊστάμενος ήταν ο σημερινός Υπουργός των Οικονομικών. Δεν θυμόμαστε τον κ. Στουρνάρα το 2011 στο «MEGA» όταν έλεγε ότι το 2012 θα βγούμε στις αγορές και το εγγυάτο ως επικεφαλής του ΙΟΒΕ; Οι ίδιοι μηχανισμοί, τα ίδια εργαλεία, οι ίδιες εργαλειοθήκες στην πλάτη του λαού. Ποιοι είναι αυτοί οι οποίοι ουσιαστικά σήμερα έρχονται να τακτοποιηθούν; 
Δεν είναι μόνο η υπόθεση του γάλακτος, την οποία «ανέβασαν» επίτηδες δήθεν κυβερνητικοί Βουλευτές. Από τις επτακόσιες ογδόντα σελίδες το θέμα το οποίο έγινε στις τηλεοράσεις ήταν μόνο για το γάλα. Βεβαίως, στο γάλα εξυπηρετούνται συγκεκριμένες βιομηχανίες που ήξεραν το κόλπο από πριν, διότι το γάλα θα έρχεται από την Ολλανδία, θα έρχεται από εκείνες που στήθηκαν ήδη στη Ρουμανία, θα έρχεται από εκείνες τις επιχειρήσεις που ήξεραν το μυστικό εναντίον όλων των υπολοίπων άλλων. 
Ενώ, όμως, η φασαρία γινόταν για το γάλα και για το ποιος υποχωρεί –βέβαια, «αντάρτες» του γάλακτος απεδείχθησαν όλοι - από την πίσω πόρτα ένας ολόκληρος κόσμος καταστρέφεται. Φαρμακεία κλείνουν. Γιατί; Διότι θα πρέπει, λέει, τα φάρμακα να μπουν στο σούπερ μάρκετ. Γιατί αν το «LIDL» είναι σε ένα νησί και καλύπτει τις ανάγκες που κάλυπτε κάποτε ο κρεοπώλης, ο μανάβης, ο φούρναρης, τώρα θα καλύπτει και τις ανάγκες του φαρμακοποιού. Γιατί έτσι θα ελέγχεται ο πολίτης. Γιατί έτσι θα περνάει ο νέος διατροφικός κώδικας. Γιατί έτσι θα περάσουμε στα μεταλλαγμένα προϊόντα, τα οποία θα φέρει αύριο-μεθαύριο το σούπερ μάρκετ. Γιατί έτσι οι πολυεθνικές εταιρείες θα ελέγχουν τον λαό. Γιατί έτσι θα επιβληθεί η νέα τάξη των πραγμάτων. Γιατί έτσι θα περάσουμε αργότερα στον έλεγχο του νερού, στην απαγόρευση των οικόσιτων, στην απαγόρευση να υπάρχουν δύο ντομάτες κι ένα μαρούλι, που αν σήμερα θα το βάλετε στον κήπο σας θα συλληφθείτε. 
Αυτή είναι η λογική της κατάργησης ακόμα και του μικρού φούρναρη, του κλεισίματος των μικρών επιχειρήσεων, των φωτοβολταϊκών. Σε εκείνους που το κράτος είπε «ελάτε να επενδύσετε» κι ό,τι είχαν από το υστέρημά τους το έβαλαν και το επένδυσαν για να έχουν ένα άλλο μικρότερο εισόδημα για τα παιδιά τους, σήμερα τους φορολογεί αναδρομικά για το 2013 και τους λέει να γυρίσουν το 30% επί του τζίρου.
Και την ίδια στιγμή στο αλουμίνιο της Ελλάδος τα χαρίζει. Γιατί τα χαρίζει; Γιατί δεν κουρεύει και τα δάνεια που πήρε ο ιδιοκτήτης των φωτοβολταϊκών από την τράπεζα; Για έναν και μόνο λόγο. Για να κατασχέσει τα φωτοβολταϊκά και να δημιουργήσει τεράστιες μονάδες που θα ελέγχουν και την ενέργεια. Αυτός είναι ο σκοπός της συγκεκριμένης διάταξης. Το ίδιο γίνεται παντού αλλά, κυρίως γίνεται το ίδιο για τις τράπεζες. Και αυτό την ώρα που ετοιμάζεται το μεγάλο σόου.
Κυρίες και κύριοι συνάδελφοι, θα δούμε μέχρι τις εκλογές την επίσκεψη της κ. Μέρκελ στην Ελλάδα, όπου θα ανακοινωθεί από το Ευρωπαϊκό Λαϊκό Κόμμα η μεγάλη επιτυχία της ελληνικής Κυβερνήσεως, που θα είναι η ρύθμιση των δανείων σε μακροχρόνιο διάστημα και με μικρότερο επιτόκιο. Αυτό θα το εμφανίσει η Κυβέρνηση σαν μία μεγάλη γιορτή. Αυτό, όμως, είναι το μεγαλύτερο έγκλημα, γιατί εκεί δεν θα δεσμεύσουν μόνο το μέλλον το δικό μας αλλά και το μέλλον των παιδιών μας και δισέγγονών μας. Εκεί θα παραδοθεί πλήρως η εθνική κυριαρχία της χώρας. Η εθνική κυριαρχία που έχουμε καθήκον και όρκο να προστατέψουμε. Εδώ, στη Βουλή των Ελλήνων. Ασχέτως από πού προερχόμαστε πολιτικά, την αριστερά ή τη δεξιά, το κέντρο, από πάνω ή από κάτω. 
Είναι ακριβώς ο τρόπος με τον οποίο δέσμευσαν τον ελληνικό λαό. Δημιούργησαν οι ίδιοι οι τραπεζίτες τεράστιες τρύπες στις τράπεζές τους, με κομπίνες και απάτες και εν συνεχεία με την ανακεφαλαιοποίηση των τραπεζών.
Το τραπεζικό χρέος το έκαναν δημοσιονομικό χρέος. 
Εδώ βεβαίως έρχονται σήμερα να νομοθετήσουν. Τι να νομοθετήσουν; Τη μελλοντική απαλλαγή από ποινικά δικαστήρια αυτών που διαπράττουν σήμερα τα εγκλήματα. Γιατί να έχει ασυλία το ΤΧΣ; Για ποιο λόγο ο κ. Χαράλαμπος Μάκκας -που ελέγχεται σήμερα από τη δικαιοσύνη γιατί ήταν συνεταίρος του Μαργέλου με τα CDS και ο εισαγγελέας Κορέας έχει το φάκελό του- να έχει ασυλία, όταν έχει διοριστεί από το ΤΧΣ σαν εκπρόσωπός του στο Διοικητικό Συμβούλιο της Εθνικής Τράπεζας, κύριε Υπουργέ; Για ποιο λόγο αυτός ο τύπος να έχει ασυλία, αν έχει διαπράξει εγκλήματα; Μη μου πείτε ότι δεν το ξέρατε. Το ξέρατε, γιατί σ’ αυτή την Αίθουσα για το συγκεκριμένο θέμα αυτά είναι καταγεγραμμένα στα Πρακτικά. Εγώ μίλησα με το διοικητή του ΤΧΣ όταν βγήκε η αθωωτική απόφαση, γιατί μου είχε κάνει αγωγή και ζητούσε ένα εκατομμύριο ότι τον συκοφαντώ και την έχασε τη δίκη και παρ’ όλα αυτά παρέμεινε στο Διοικητικό Συμβούλιο της Εθνικής για το ΤΧΣ. Να σας πω γιατί. Ο λόγος είναι απλός. Ο λόγος είναι ότι καλύπτετε το Διοικητή της Τράπεζας της Ελλάδος και τους τραπεζίτες. 
Δυστυχώς για σας, έπεσε στα χέρια μας το σύνολο του αρχείου της Διεύθυνσης Εποπτείας Πιστωτικού Συστήματος με χαρακτηρισμό «απόρρητο». Εγώ θα τα καταθέσω αυτά σήμερα στη Βουλή. Σας λέω ότι παρανομώ. Θα καταθέσω απόρρητο έγγραφο της Τράπεζας της Ελλάδος προς την προστασία του δημοσίου συμφέροντος. Πείτε στον κύριο Υπουργό Δικαιοσύνης να ζητήσει τη δίωξή μου.
Εδώ τι αποδεικνύεται; Καταθέτω το πρώτο έγγραφο το οποίο τι λέει: «Φεβρουάριος 2014. Έκθεση ειδικής έρευνας. Έλεγχος πιστοδοτήσεως χρηματοπιστωτικών ιδρυμάτων προς τις εταιρείες ομίλου Καρούζου από τη Διεύθυνση Εποπτείας, αριθμός πρωτοκόλλου 341, εμπιστευτικό 902, απόρρητο», χαρακτηρισμένο μετά. Ο κ. Προβόπουλος σαν Διοικητής της Εμπορικής Τράπεζας ενέκρινε δάνεια στον όμιλο Καρούζου χωρίς να υπάρχει καμμία εγγύηση. Το δε σκεπτικό το οποίο λένε τώρα οι ελεγκτές της Τράπεζας της Ελλάδος είναι: «Με βάση το αρχικό εισηγητικό σημείωμα η Τράπεζα ενέκρινε bridge financing της Κarouzos Construction μέσω υφιστάμενης ΣΑΛ η οποία δεν τέθηκε στη διάθεσή μας, καθώς τα φυσικά αρχεία πριν το 2005 καταστράφηκαν από πυρκαγιά». Χάθηκαν τα αρχεία από την πυρκαγιά. 
Πάμε παρακάτω: Η «ΤWD» κατά την ημερομηνία της εγκρίσεως ήταν νεοσυσταθείσα επιχείρηση και ως εκ τούτου δεν έγινε ανάλυση οικονομικών στοιχείων της. Αντ’ αυτού έγινε ανάλυση των στοιχείων της Karouzos Construction. Οι οικονομικές καταστάσεις της Karouzos Construction δεν τέθηκαν στη διάθεσή μας, καθώς τα φυσικά αρχεία τηρούνταν στο κατάστημα Ερυθρού το οποίο καταστράφηκε από πυρκαγιά». Και αυτά από πυρκαγιά και άλλα από πυρκαγιά και ο Καρούζος φυλακή και ο Προβόπουλος Διοικητής της Τράπεζας της Ελλάδος, ο ελεγκτής και ο ελεγχόμενος. Τα καταθέτω στη Βουλή και αναλαμβάνω την ευθύνη. 
	(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Από κει και πέρα, κύριε Υπουργέ, ξέρετε πολύ καλά τι έχουν κάνει οι υπόλοιποι τραπεζίτες. Οι μετοχές τους έχουν περάσει στο Ταμείο Χρηματοπιστωτικής Σταθερότητας. Οι ίδιοι παραμένουν διοικητές. Ποιος εγκρίνει τις διαφημίσεις της Τράπεζας Πειραιώς; Τι έχει γίνει με τις offshore των μελών της οικογένειας, διοικητών στην Κύπρο; Τι δάνεια πήραν ο ένας από τον άλλον για αυξήσεις του κεφαλαίου; Τα έχουμε και τα έχει η δικαιοσύνη και σήμερα έρχεστε να νομοθετήσετε για να τους καλύψετε. Έρχεστε να νομοθετήσετε για να γράψετε: «Υποπαράγραφος ιε14, τροποποίηση της διάταξης του άρθρου 30 Κώδικα Ποινικής Δικονομίας». Η παράγραφος 2 του άρθρου 30 του Κώδικα Ποινικής Δικονομίας αντικαθίσταται ως εξής: «Στα πολιτικά εγκλήματα καθώς και στα εγκλήματα από τα οποία μπορούν να διαταραχθούν οι διεθνείς σχέσεις του κράτους, με την εξαίρεση δωροδοκίας αλλοδαπών δημοσίων λειτουργών στις διεθνείς επιχειρηματικές συναλλαγές, ο Υπουργός Δικαιοσύνης έχει το δικαίωμα με προηγούμενη σύμφωνη απόφαση του Υπουργικού Συμβουλίου να αναβάλει την έναρξη της ποινικής δίωξης ή να αναστείλει την ποινική δίωξη. Η αναστολή της ποινικής δίωξης μπορεί να γίνει το αργότερο ως την έναρξη της συζήτησης στο ακροατήριο». Δηλαδή, πέραν του ότι τακτοποιούμε τις συνθέσεις, πέρα του ότι καλούμε τους δικαστές στο γραφείο του Προέδρου του Αρείου Πάγου, νομοθετούμε για να τη χαρίσουμε στους τραπεζίτες που τ’ αρπάξανε.
Θα το ψηφίσετε, κύριοι συνάδελφοι; Θα το ψηφίσετε στα τρία άρθρα που μας το φέρνουν; Θα τους απαλλάξουμε; Γιατί το ίδιο ερώτημα ισχύει και για τις άλλες τράπεζες. 
Η αλήθεια είναι ότι με το PSI, από τα ομόλογα αποζημιώθηκαν για το 55% από τις αξίες 56 δισεκατομμυρίων ευρώ, αλλά και για τις ζημιές που υπέστησαν. Για ποιο λόγο μετά χαρτοφυλάκιο χορηγήσεων της Eurobank και της EFG φεύγει και πάει στα νησιά Cayman με εγγυητή το ελληνικό δημόσιο; Από πού και ως που φεύγουν 25 δισεκατομμύρια της Eurobank EFG και πάνε στην EFG Hellas Cayman Islands Limited; Είκοσι πέντε δισεκατομμύρια ευρώ και είκοσι δισεκατομμύρια ευρώ μας κάνουν σαράντα πέντε δισεκατομμύρια ευρώ. 
Καταθέτω αυτό το έγγραφο για τα Πρακτικά. 
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά τo προαναφερθέν έγγραφo, τo οποίo βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Ψάχνετε να βρείτε που είναι τα λεφτά; Ψάχνουμε να βρούμε γιατί τα χρήματα που πήγαν στις ανακεφαλαιοποιήσεις και περνάνε στο δημόσιο χρέος, είναι τα λεφτά που μας κάνουν αιχμάλωτους στους δανειστές; Γιατί μας βάλατε αιχμάλωτους στους δανειστές και γιατί συνεχίζουμε να νομοθετούμε για να απαλλάξουμε κιόλας αυτούς που έκαναν την κομπίνα. Αυτά τα λεφτά, είναι τα χρήματα που θα μπορούσαν να χρησιμοποιηθούν για την ανάπτυξη της χώρας. 
Εμείς τι λέμε; Να σταματήσουμε τώρα να πληρώνουμε τα τοκοχρεολύσια. Δεν αναγνωρίζουμε το επονείδιστο και επαχθές χρέος. Και όχι το 5% που λέει ο ΣΥΡΙΖΑ, αλλά το σύνολό του μέχρι να γίνει επιτροπή λογιστικού ελέγχου. Διαγράφουμε μονομερώς το μεγαλύτερο μέρος. Και όσο έχει ανάγκη ο λαός, όσο υπάρχουν άνθρωποι που τρώνε σε συσσίτια, όσο δεν υπάρχει υγεία και παιδεία, θα εφαρμόσουμε αυτό που εφαρμόσανε οι Γερμανοί μετά την κατοχή και αυτό που κάναμε δώρο οι υπόλοιποι ευρωπαίοι. Θα συντηρήσουμε το λαό μας και όχι τους δανειστές. Αυτά είναι τα χρήματα με τα οποία θα κάνουμε ανάπτυξη. 
(Χειροκροτήματα από την πτέρυγα των ΑΝΕΛ)
Και αν μας λέτε ότι θα μας διώξουν από την Ευρωζώνη, η απάντηση είναι μία: Εάν θεωρούμε ότι οι Ευρωπαίοι έκαναν καλά τη δουλειά τους σε σχέση με τις υποχρεώσεις απέναντι στη χώρα, τότε να παλέψουμε για να μείνουμε. Αν, όμως, στο μηχανισμό στήριξης που μας έβαλαν με το Διεθνές Νομισματικό Ταμείο μας έβαλαν παράνομα, εάν δούμε ότι στο πρώτο μνημόνιο η Deutsche Bank έπαιρνε 6% επιτόκιο με 1% από την Ευρωπαϊκή Κεντρική Τράπεζα, τότε θα δούμε ότι την παρανομία την έκανε πρώτα η Ευρωζώνη, η Ευρωπαϊκή Κεντρική Τράπεζα, ο Σόϊμπλε και οι υπόλοιποι. 
Ας αναλάβουμε τη χώρα στα χέρια μας και ας πούμε ότι από αύριο κατεβάζουμε τους φόρους. Μίλησαν προηγουμένως οι συνάδελφοι και άκουσα τον κ. Κουβέλη που είπε για το ΦΠΑ που είναι στις ζωοτροφές 4% με 13%. 
Εάν κατεβάσουμε παντού το ΦΠΑ στο 3%, εάν δώσουμε αφορολόγητο πετρέλαιο στους κτηνοτρόφους, εάν βάλουμε 8% φορολογία και σκίσουμε το σύνολο των φορολογικών νομοσχεδίων, αν ξαναβγεί μπροστά η αγορά, εάν ξαναρχίσει να δουλεύει η οικοδομή, αν αναστείλουμε το ξέπλυμα χρήματος για να έρθουν πίσω χρήματα, δεν θα κάνουμε την Ελλάδα παράδεισο;  
Τι να κάνει αυτήν τη στιγμή ένας μικρομεσαίος επαγγελματίας όταν αυτά που χρωστά είναι αυτά που δεν μπορεί να πληρώσει; Τι να κάνει ένας άνεργος όταν βλέπει ότι όλες οι πόρτες είναι κλειστές; 
Υπάρχει η ελπίδα. Και η ελπίδα είναι να σταματήσετε να εκβιάζετε τον ελληνικό λαό σε σχέση με τους δανειστές. Να ενωθούμε οι Έλληνες μαζί, να πούμε ότι δεν πληρώνουμε το χρέος όταν δεν έχουμε και να δημιουργήσουμε εκείνες τις προϋποθέσεις ανάπτυξης προκειμένου να ξαναέρθει το χαμόγελο και να μην παραδώσουμε τη χώρα στην κ. Μέρκελ, που θέλει να κάνει τη μεγάλη φιέστα για να δεσμεύσει τα δισέγγονά μας. 
Εμείς, όσοι και αν μείνουμε οι Ανεξάρτητοι Έλληνες, με αυτές τις αρχές θα παλέψουμε μέχρι τέλους. Αντέχουμε! Και αντέχουμε γιατί είμαστε μαζί με τον ελληνικό λαό. 
(Χειροκροτήματα από την πτέρυγα των ΑΝΕΛ)","ΠΑΝΟΣ ΚΑΜΜΕΝΟΣ",181
"105787"," Ο Υπουργός Οικονομικών κ. Στουρνάρας έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105788"," Κύριε Πρόεδρε, ευχαριστώ πολύ. 
Κύριοι Βουλευτές, η χώρα μας χάρη στις θυσίες του ελληνικού λαού κατάφερε έναν άθλο χωρίς προηγούμενο στη σύγχρονη διεθνή οικονομική ιστορία. Διαπιστώνω δυστυχώς ότι η Αξιωματική Αντιπολίτευση αυτό δεν θέλει να το αναγνωρίσει. Προτιμά να συνεχίσει την ίδια ισοπεδωτική ρητορεία απαξιώνοντας τις θυσίες των Ελλήνων πολιτών. Χωρίς να θέλω να ρίξω αλάτι στις πληγές της Αξιωματικής Αντιπολίτευσης, είμαι υποχρεωμένος να θυμίσω ότι εμείς τηρήσαμε μέχρι κεραίας τις δεσμεύσεις μας. Τις θυμίζω.
Πρώτον, δεν θα υπάρξουν νέα οριζόντια δημοσιονομικά μέτρα και η προσπάθεια από εδώ και πέρα θα αφορά κυρίως αναπτυξιακού χαρακτήρα διαρθρωτικά μέτρα.
Δεύτερον, ότι θα επιτευχθεί δημοσιονομικό πλεόνασμα και στη συνέχεια ένα μέρος του θα διανεμηθεί για να ανακούφιση των πλέον αδύναμων συμπολιτών μας. 
Τρίτον, η Ελλάδα θα αποκαταστήσει την αξιοπιστία της απέναντι στο διεθνές χρηματοπιστωτικό σύστημα και θα επανακτήσει πρόσβαση σ’ αυτό. 
Τέταρτον, θα αποκαταστηθεί η αξιοπιστία και η σταθερότητα του τραπεζικού συστήματος, ώστε αυτό σταδιακά να συμμετέχει ενεργά στην αναπτυξιακή προσπάθεια της χώρας.
Πέμπτον, θα τεθούν τα θεμέλια για ένα νέο αναπτυξιακό πρότυπο προσανατολισμένο στην εξωστρέφεια και την ανταγωνιστικότητα του ιδιωτικού τομέα. Η συνέπεια της κυβέρνησης σε όλα αυτά τα θέματα λειτουργεί πλέον αποστομωτικά για όσους μικρόψυχους ή για λόγους μικροκομματικών τακτικισμών επέλεξαν το δρόμο της απόλυτης άρνησης, της μεμψιμοιρίας, του λαϊκισμού και σήμερα της προσπάθειας δημιουργίας κοινοβουλευτικού πραξικοπήματος. 
Δεν πρέπει να ξεχνάμε άλλωστε ότι η προσπάθεια των Ελλήνων πλέον αναγνωρίζεται διεθνώς από τους εταίρους μας, από τις αγορές, από τα έγκυρα διεθνή μέσα ενημέρωσης. 
Αλλά ο κ. Τσίπρας δεν ξέρει να χάνει. Το απέδειξε σήμερα. Επιδιώκει να υπονομεύσει την προσπάθεια για έξοδο από την κρίση με εξόφθαλμα ψέματα και με απειλές. Απόψε επιχείρησε ένα άνευ προηγουμένου κοινοβουλευτικό πραξικόπημα. Κατέθεσε πρόταση μομφής εναντίον του Υπουργείου Οικονομικών. Για προσωπικούς λόγους; Όχι. Με έπιασε με τη γίδα στην πλάτη; Όχι. Είμαι σφετεριστής δημοσίου χρήματος; Όχι. Παίρνω επίδομα για την ενήλικη κόρη μου από την πρόνοια; Δεν παίρνω.
(Χειροκροτήματα από την πτέρυγα της Νέας Δημοκρατίας)
Άρα, λοιπόν, για ποιο λόγο; Διότι κατέθεσα ένα νομοσχέδιο που έχει άρθρα που δεν του αρέσουν. Ε, τί να κάνουμε; 
Πριν από λιγότερο από έξι μήνες είχε καταθέσει πρόταση μομφής κατά της Κυβέρνησης και άρα κατά του Υπουργού Οικονομικών. Γιατί το έκανε, λοιπόν; Από κουτοπονηριά. Μεθαύριο η χώρα μας φιλοξενεί το Eurogroup ως προεδρεύουσα της Ευρωπαϊκής Ένωσης και το Ecofin. Εκεί θα αποφασιστεί το χρονοδιάγραμμα εκταμίευσης της επόμενης δόσης. Όπως ξέρετε το Μάιο εκταμιεύεται η τελευταία δόση από την Ευρωπαϊκή Ένωση. Θέλει per mare, per terra αυτό να μη γίνει. Δε θα του κάνουμε το χατίρι. 
Από τη συζήτηση προέκυψε –επίσης ελέχθη από τον κ. Πολύδωρα- ότι δεν είναι αλήθεια ότι μετά από την πρόταση μομφής εναντίον μου θα κάνει και κατά του κ. Χατζηδάκη, θα κάνει και κατά του κ. Γεωργιάδη. Το απέδειξε σήμερα. Μετά από μένα έκανε στον Πρόεδρο της Βουλής. Άρα, λοιπόν, θα πήγαινε σχοινί κορδόνι αυτό με στόχο να μη συζητηθεί μεθαύριο στο Eurogroup το χρονοδιάγραμμα εκταμίευσης της επόμενης δόσης. Είμαι υποχρεωμένος να το τονίσω για να το ακούσει ο ελληνικός λαός, για να δει με τί έχει να κάνει. 
Από τη συζήτηση προέκυψε ότι κάποιοι βλέπουν αντεστραμμένη την πραγματικότητα. Μιλούν για ανατροπή και εννοούν συντήρηση. Μιλούν για δημόσιο συμφέρον και εννοούν διατήρηση συντεχνιών και μεταπολιτευτικών παθογενειών, αυτά τα μικρά και μεγάλα συμφέροντα που απολάμβαναν μέχρι σήμερα καθεστώς προστασίας εις βάρος του κοινωνικού συνόλου και των φτωχών ανθρώπων. 
Πραγματικά, επειδή αρέσκεται ο κ. Τσακαλώτος να μιλάει για φιλοσοφία, βλέπουν με το κεφάλι κάτω και τα πόδια πάνω, όπως είπε ο Χέγκελ, τις πραγματικές μεταρρυθμίσεις που περιλαμβάνονται σ’ αυτό το μεταρρυθμιστικό για την ελληνική οικονομία εκσυγχρονιστικό νομοσχέδιο. 
Δεν θα ασχοληθώ ιδιαίτερα με τις κατηγορίες και τις απειλές που ο κ. Τσίπρας εκτοξεύει εναντίον. Κι αυτό όχι γιατί δεν σέβομαι το θεσμικό του ρόλο. Άλλωστε πολλές φορές του έχω απευθύνει ανοιχτή πρόσκληση να συνδράμει στην εθνική προσπάθεια. 
Εγώ δεν έχω μάθει να κάνω πολιτική ούτε με απειλές ούτε με εκφοβισμούς. Από την πρώτη στιγμή που ανέλαβα ως Υπουργός Οικονομικών μέλημά μου ήταν και είναι να κάνω αυτό που θεωρώ σωστό για την πατρίδα μου. 
Δεν αντέχει τα αποτελέσματα που έρχονται. Του ανατρέπουν το πρόγραμμα. Είχε επενδύσει στην καταστροφή.
Η ανατροπή των προβλέψεων για τις εκλογές, του έχει φέρει πολύ μεγάλη αναστάτωση. 
Ο Πρωθυπουργός, η Κυβέρνηση και οι Βουλευτές που τη στηρίζουν με έχουν περιβάλλει με την εμπιστοσύνη τους. Μπορεί να έχουμε εντάσεις ή και διαφορετικές προσεγγίσεις, πάντα, όμως, στο τέλος συμφωνούσαμε και πράτταμε όσα επιβάλλει η εθνική μας ευθύνη απέναντι στον τόπο και το ίδιο κάνουμε και τώρα. 
Επομένως, οι απειλές και η ποινικοποίηση της πολιτικής ζωής δεν μας αγγίζουν. Όχι μόνο διότι δεν θα έχει ποτέ τη δυνατότητα ο κ. Τσίπρας να κάνει όσα, δήθεν, σήμερα υπερασπίζεται, αφού ο λαός έχει πλέον αντιληφθεί την κενότητα των λεγομένων του, αλλά κι επειδή όπως και να το κάνουμε αντιλαμβανόμαστε διαφορετικά την πολιτική. Κοινώς, ζούμε σε άλλους κόσμους. Είναι στον κόσμο του ψέματος και είμαστε στον κόσμο της αλήθειας. Λέμε στον κόσμο τι συμβαίνει, τι έχει συμβεί και τι πρέπει να κάνουμε. Αυτός μιλάει για διαγραφή μονομερώς χρέους ωσάν να μην γνωρίζει τι σημαίνει αυτό. 
Κύριε Τσίπρα, κυρίες και κύριοι από την Αντιπολίτευση, θέλουμε να φέρουμε ένα νέο παράδειγμα στην πολιτική που στηρίζεται στην ειλικρίνεια και στη σχέση εμπιστοσύνης με τον πολίτη. Αυτά που λέμε, αυτά κάνουμε. Είστε ελεύθεροι να μείνετε προσκολλημένοι στις πρακτικές του χθες. Αυτό δεν σημαίνει, όμως, ότι θα σας ακολουθήσουμε. Κόπτεστε δήθεν για το δημόσιο συμφέρον και πώς αυτό διακυβεύεται με τις διατάξεις που φέρνουμε, δήθεν, για την ανακεφαλαιοποίηση των τραπεζών. 
Σας υπενθυμίζω ότι η κρίση των τραπεζών προήλθε, κυρίως, από το κούρεμα στα ελληνικά ομόλογα και αυτό είχε ένα μεγάλο όφελος σε όρους δημοσίου χρέους. Τριάντα πέντε δισεκατομμύρια ευρώ ήταν το όφελος σε όρους δημόσιου χρέους από το κούρεμα αυτό. Και ξεχνάτε ότι από την μετέπειτα επαναγορά από το κράτος των νέων κουρεμένων ομολόγων, το ελληνικό δημόσιο έχει κερδίσει κι άλλα κι έχει επιπλέον στην κατοχή του τραπεζικές μετοχές σημαντικής αξίας. 
Ειλικρινά δεν μπορώ να παρακολουθήσω τον κ. Τσίπρα. Πιστεύει ειλικρινά ότι δεν συμφέρει το ελληνικό δημόσιο να συμμετέχουν στις αυξήσεις μετοχικού κεφαλαίου ιδιώτες επενδυτές; Το πιστεύει; Δεν είναι υπέρ του δημοσίου συμφέροντος να διατηρηθεί ανέπαφο το απόθεμα των 11 δισεκατομμυρίων ευρώ από τα αρχικά 50 δισεκατομμύρια για να λειτουργούν ως εγγύηση και ασφάλεια για το τραπεζικό σύστημα, για να έχουν οι πολίτες εμπιστοσύνη στο τραπεζικό σύστημα και την οικονομία μας; Τι θέλει δηλαδή; Να πάρει ο κόσμος τις καταθέσεις και να φύγει; Το έχει πει κι άλλη φορά αυτό. Δεν αυξάνεται η ρευστότητα των συναλλαγών από τη συμμετοχή ιδιωτών; Δεν συμμετέχουν πλέον και οι ιδιώτες στο μελλοντικό όποιο ρίσκο; Δεν θέλετε οι τράπεζες να είναι υγιείς κι ανταγωνιστικές; Θέλετε να τα βάζουν από την τσέπη τους οι πολίτες; Αυτό ζητάτε; Ή μήπως θέλετε να τις ελέγχετε για να κάνετε τα όσα μαγικά υπόσχεστε αφειδώς; 
Ξεχνάτε ή μήπως δεν ξέρετε -μιας και είστε, κύριε Τσίπρα, υποψήφιος για την Προεδρία της Ευρωπαϊκής Επιτροπής- ότι υπάρχουν ξεκάθαροι ευρωπαϊκοί κανόνες εδώ και λίγο καιρό που αφορούν τις κρατικές ενισχύσεις στις αυξήσεις μετοχικού κεφαλαίου τραπεζών; Ως υποψήφιος όφειλε να το γνωρίζει ο κ. Τσίπρας. Ότι υπάρχουν κανόνες που ελαχιστοποιούν τη συμμετοχή του φορολογούμενου πολίτη κι επιδιώκουν κι επιβάλλουν τη συμμετοχή ιδιωτών επενδυτών;
Σας καταθέτω την επιστολή που ζητήσατε χθες από τον κ. Αλμούνια, τον Επίτροπο αρμόδιο για τα θέματα αυτά. Θέλετε να κάνουμε, κύριε Τσίπρα, το αντίθετο από αυτό που επιτάσσει η κοινή λογική και η ευρωπαϊκή οδηγία; 
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Με τις προτεινόμενες διατάξεις στο νομοσχέδιο σήμερα κάνουμε το αυτονόητο: Δίνουμε όλα τα εφόδια στο Ταμείο Χρηματοπιστωτικής Σταθερότητας να πάρει τις σωστές αποφάσεις και στις τράπεζες να επανέλθουν σταδιακά στον ιδιωτικό τομέα προς όφελος της πραγματικής οικονομίας. 
Διαπιστώνω ότι για μία ακόμα φορά ο κ. Τσίπρας βιάζεται να εξάγει συμπεράσματα. Μιλάει για κακουργηματική απιστία. Στο σπίτι του κρεμασμένου δεν μιλάνε για σχοινί. Μιλάει για κατάρρευση τραπεζών και ήδη οι δύο πρώτες αυξήσεις μετοχικού κεφαλαίου ήταν απόλυτα επιτυχημένες. Μιλάει για ξεπούλημα και ζημιά του δημοσίου, αλλά και πάλι θα διαψευστεί. Φωνάζει που ο νόμος προβλέπει ότι το ταμείο μπορεί να επιτρέψει να γίνει ανακεφαλαιοποίηση σε τιμή κάτω από την τιμή κτίσης και κάτω από την τιμή αγοράς. Αυτό συμβαίνει παντού. Παντού. Όταν κάνεις αύξηση κεφαλαίου δίνεις μία μικρή έκπτωση σε σχέση με την τιμή αγοράς. Αυτό έκανε και η Τράπεζα Πειραιώς αυτό έκανε και η Alpha. Γιατί να μην το κάνει το Ταμείο Χρηματοπιστωτικής Σταθερότητας; 
Για να δούμε λίγο τη λογική του: Μας είπε σήμερα ότι αν επιτρέψει το ταμείο να γίνει ανακεφαλαιοποίηση της Eurobank κάτω από το 1,25, θα μας στείλει για κακούργημα. Τον προκαλώ να φέρει νομοσχέδιο στο οποίο να λέει ότι η τιμή θα είναι 1,25, να δούμε θα έρθει ένας επενδυτής να βάλει 1 ευρώ όταν η τιμή στην αγορά σήμερα είναι πολύ χαμηλότερη;
Τι θα κάνει τότε το Τ.Χ.Σ.; Θα αφήσει την Eurobank αθωράκιστη; Θα έρθει και θα βάλει 3 δισεκατομμύρια σε 1,25 ευρώ. Αυτό δεν είναι κακούργημα τότε; Ξέρει τι λέει; Έχει αίσθηση της πραγματικότητας;
(Χειροκροτήματα από την πτέρυγα της Νέας Δημοκρατίας)
Έχει πέσει έξω σε όλα. Και αν αυτόν δεν τον προβληματίζει, είμαι σίγουρος ότι έχει αρχίσει και προβληματίζει σοβαρά τους πολίτες που τον ακολουθούν. Επένδυσε στην καταστροφή, η οποία δεν ήρθε. Αυτό τον απελπίζει. Οι δημοσκοπήσεις οι καινούργιες τον έχουν τρομάξει. Και οι δημοσκοπήσεις οι καινούργιες, οι θετικότερες ήρθαν όταν ξεκαθαρίσαμε το σκηνικό με τους εταίρους μας και συμφωνήσαμε. Αυτό τον έχει ενοχλήσει πάρα πολύ.
Εμείς με σταθερότητα, υπευθυνότητα, νηφαλιότητα, επιμονή και υπομονή βγάλαμε την οικονομία από την κρίση. Επενδυτές επενδύουν σημαντικά χρήματα σήμερα στις ελληνικές τράπεζες. Ο κ. Τσίπρας δίνει σήμερα – και το απέδειξε με μεγαλειώδη τρόπο – μια μάχη οπισθοφυλακών, χαμένη πια και το ξέρει πάρα πολύ καλά.
Ήμουν εδώ και το Νοέμβριο του 2012, όταν η χώρα μας με πολύ κόπο, με έντονη δυσπιστία συμφωνούσε με τους εταίρους της το μεσοπρόθεσμο πρόγραμμα και παράλληλα έθετε τις βάσεις γι’ αυτό που όλοι μαζί πετύχαμε, γι’ αυτό που ο ελληνικός λαός κατάφερε αυτήν την περίοδο, γι’ αυτό εσείς με την ψήφο σας, κύριοι Βουλευτές, και την εποικοδομητική σας κριτική βοηθήσατε πάρα πολύ να γίνει να μπορέσει η χώρα να σταθεί με αξιοπρέπεια, αφήσουμε πίσω μας την εποχή των διπλών ελλειμμάτων και να αρχίσουμε να ενισχύουμε εκείνους που επλήγησαν βαρύτερα από την κρίση, εκείνους που επωμίστηκαν ένα μεγάλο φορτίο και να μπορούμε τώρα, από πλεονεκτική θέση, ύστερα από τιτάνια προσπάθεια, που αναγνωρίζεται από φίλους και εχθρούς, από κυβερνήσεις και από media -  όχι όμως από τον κ. Τσίπρα – να μπορούμε να ανοίξουμε τη συζήτηση και για το χρέος και την ελάφρυνσή του προς όφελος της οικονομίας και των συμπολιτών μας.
Είναι όμως μόνο αυτό; Θυμάστε το σημείο αφετηρίας; Η κρίση βρήκε τη χώρα ανοχύρωτη και απροετοίμαστη σε πολλά επίπεδα. Λίγοι μπήκαν στον κόπο να εξηγήσουν με ειλικρίνεια την είσοδό μας σε μια σκληρή πραγματικότητα. Και ακόμα λιγότεροι μπόρεσαν να ακούσουν, αφού οι φωνές του λαϊκισμού και της αντίδρασης ήταν πολλές. Μπορέσαμε όμως και σταθήκαμε όρθιοι. Λάθη σίγουρα έχουν γίνει και αδικίες. Αυτές όμως σήμερα θέλουμε να αποκαταστήσουμε.
Γιατί τώρα, σε ένα καθεστώς μεγαλύτερης ασφάλειας και σταθερότητας, οφείλουμε όλοι οι προοδευτικοί πολίτες να δουλέψουμε μαζί πάνω σε κοινές αρχές και αξίες, να συζητήσουμε γόνιμα και εποικοδομητικά, να σχεδιάσουμε συλλογικά ένα καλύτερο μέλλον, ώστε σε δέκα χρόνια από σήμερα να είμαστε μια από τις πιο ανεπτυγμένες κοινωνικά, πολιτικά και οικονομικά χώρες.
Πώς θα δημιουργήσουμε ένα πλαίσιο όπου ο καθένας θα αισθάνεται ότι μπορεί να πετύχει όσα επιδιώκει και ονειρεύεται; Παίρνουμε σταδιακά τις τύχες μας στα χέρια μας. Από εμάς εξαρτάται και από τη δική μας προσπάθεια, από τη δική μας στέρηση και βούληση να αλλάξουμε και να αφήσουμε πίσω μας όσα μας κρατούσαν καθηλωμένους, αυτές τις πρακτικές που είδαμε σήμερα εδώ στη Βουλή, συμπεριφορές και νοοτροπίες, πρακτικές και πολιτικές, κουτοπονηριές. Αυτή είναι η προσπάθεια που κάνουμε.
Και αν δουλεύουμε, για να βελτιώσουμε την οικονομία μας και να πιάσουμε τους στόχους μας, που με περισσή ευκολία απαξιώνει η Αντιπολίτευση, είναι διότι θέλουμε να είμαστε ισχυροί και ανεξάρτητοι, κύριοι της τύχης και των επιλογών μας.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΣΤΟΥΡΝΑΡΑΣ",168
"105789"," Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «Ελευθέριος Βενιζέλος» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι μαθήτριες και μαθητές και τέσσερις εκπαιδευτικοί-συνοδοί από το 1ο Δημοτικό Σχολείο Άργους Ορεστικού.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Ο κ. Σταυρογιάννης, Πρόεδρος των Ανεξάρτητων Δημοκρατικών Βουλευτών, έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105790"," Ευχαριστώ, κύριε Πρόεδρε. 
«Εάν θέλει κανείς να κυβερνάει, πρέπει να έχει την ικανότητα να διαφοροποιεί κατά το δοκούν τη σχέση του με την πραγματικότητα, επειδή το μυστικό της εξουσίας είναι το να πιστεύει κανείς στο δικό του αλάθητο», Όργουελ από τον «Μεγάλο Αδελφό». Αν κανείς άκουγε προηγουμένως την αυταρέσκεια του Υπουργού των Οικονομικών και τα όσα έλεγε από του Βήματος της Βουλής, τότε θα πίστευε πως πράγματι είναι ένας πολύ καλός μαθητής των όσων λέει ο Όργουελ στον «Μεγάλο Αδελφό». 
Ο Όργουελ, επίσης, αναφέρεται στη διπλή σκέψη, στο δεύτερο κανόνα δηλαδή που είναι η ικανότητα του να έχει κάποιος δύο πεποιθήσεις, δύο απόψεις αντιφατικές μεταξύ τους και να παραδέχεται και τις δύο, να λέει δηλαδή ηθελημένα ψέματα και να πιστεύει ειλικρινά ότι αυτά που λέει είναι αλήθεια και να αρνείται την ύπαρξη μιας αντικειμενικής πραγματικότητας, όταν την ίδια στιγμή ξέρει πως αυτή η πραγματικότητα υπάρχει. 
Μέσω αυτής της λογικής, με την πολιτική δηλαδή που επεβλήθη στη χώρα από τους δανειστές μας, το ΔΝΤ, την Ευρωπαϊκή Κεντρική Τράπεζα και την Κομισιόν, επιβάλλονται οι επιλογές των δυνατών του χρήματος παγκοσμίως. Και όταν κάποια κυβέρνηση κάποιας υπερχρεωμένης χώρας καλεί το Διεθνές Νομισματικό Ταμείο να τη δανειοδοτήσει, τότε έχουμε την εφαρμογή ενός προγράμματος με πολλά διαφορετικά στάδια, το οποίο πρέπει οι κυβερνήσεις υπακούοντας τους δανειστές, να επιβάλλουν στη χώρα και στην κοινωνία, με στόχο όμως την περιθωριοποίηση και τη φτωχοποίηση του λαού και των πολλών και την οικονομική υποδούλωση της χώρας. 
Αυτό λειτουργεί προς όφελος της επέκτασης των μεγάλων πολυεθνικών επιχειρήσεων παγκοσμίως και χρησιμοποιεί γι’ αυτό το λόγο όλα τα όπλα που έχει στην υπηρεσία του το χρήμα, τις εταιρείες αξιολόγησης, τις τράπεζες, τα κερδοσκοπικά κεφάλαια, τους διεθνείς αναλυτές, οικονομολόγους και οικονομολογούντες, με τελικό στόχο να ανοίγει παντού τις εκάστοτε κλειστές αγορές, για χάρη όμως των πολυεθνικών, που στην κυριολεξία λεηλατούν τοπικές επιχειρήσεις, φτωχοποιούν και περιθωριοποιούν λαούς, επιβάλλοντας ανεξέλεγκτη κίνηση τοκογλυφικών κεφαλαίων και διαλύοντας τον παραγωγικό ιστό των χωρών. 
Δεν επαρκεί ο χρόνος για να αναφερθώ στα λόγια ενός πρώην οικονομολόγου του Διεθνούς Νομισματικού Ταμείου, του Μπαντού, ώστε να πάψουν εδώ οι διαπύρσιοι κήρυκες της σωστής ασκούμενης πολιτικής, να προσπαθούν να διατηρήσουν ουτοπικές ελπίδες σε μία φτωχοποιημένη κοινωνία και σε έναν εξαθλιωμένο λαό. 
Η πολιτική, λοιπόν, που εφαρμόζεται εδώ είναι μέρος του προβλήματος –αν όχι το μεγαλύτερο μέρος του προβλήματος- οπότε φυσικά δεν αποτελεί λύση για την Ελλάδα, αλλά αντίθετα επιδεινώνει καθημερινά την κατάστασή της. Αν, λοιπόν, δεν βγούμε έξω απ’ αυτήν την πολιτική, αν δεν εκδιωχθούν όσοι μας την επιβάλλουν και όσοι την υπηρετούν πιστά –γεγονός που δεν συμπεραίνεται καν από τα γεγονότα-, δεν υπάρχει μέλλον ούτε για την πραγματική οικονομία ούτε για την κοινωνία, ενώ τα ενεργειακά μας αποθέματα, μαζί με αυτά της Κύπρου, καθώς και οι άλλες πλουτοπαραγωγικές πηγές της πατρίδας μας, εγγυώνται –με ό,τι αυτό συνεπάγεται- τη μακρόχρονη παραμονή τους. 
Η Κυβέρνηση, λοιπόν, αφού –συνεχίζοντας την ίδια πολιτική των προκατόχων- φόρτωσε με αβάστακτους φόρους και χαράτσια νοικοκυριά και επιχειρήσεις, γονάτισε την πραγματική οικονομία και την αγορά, αποδόμησε την κοινωνική συνοχή και οδήγησε σε κλείσιμο χιλιάδες επιχειρήσεις, με αποτέλεσμα την απώλεια οκτακοσίων χιλιάδων θέσεων εργασίας, συνεχίζει ακάθεκτη με το συζητούμενο πολυνομοσχέδιο-πραγματικό προοίμιο ενός νέου μνημονίου το καταστροφικό της έργο.
Με την προσφιλή τακτική της, ευτελίζοντας στην κυριολεξία κοινοβουλευτικές διαδικασίες με τη μορφή του κατεπείγοντος και εκβιάζοντας για μία ακόμα φορά τους Βουλευτές της συγκυβέρνησης με τη μέθοδο fast track, προσπαθεί και περνάει στο πολυνομοσχέδιο –που στην πραγματικότητα είναι πολύ μεγαλύτερο από τις περίπου διακόσιες είκοσι σελίδες, με τις συνεχείς παραπομπές σε αποφάσεις και σε νόμους- όλα όσα απαιτούν και επιβάλλουν τα συμφέροντα των ντόπιων και ξένων ολιγαρχών.
Τα άρθρα και οι διατάξεις του θα επιφέρουν οδυνηρές, τεράστιες επιπτώσεις σε όλα σχεδόν τα επαγγέλματα, αγρότες, κτηνοτρόφους, γεωτεχνικούς, μηχανικούς, φαρμακοποιούς, ιδιοκτήτες και οδηγούς ταξί, μικροεπιχειρηματίες και επαγγελματίες, ιδιοκτήτες φωτοβολταϊκών πάρκων είτε αγροτικών φωτοβολταϊκών είτε όχι, ασφαλιστικά ταμεία, ΝΑΤ, ΤΣΜΕΔΕ, ΙΚΑ. 
Δίνετε ελεημοσύνη, κύριοι της Κυβέρνησης, στους νεόπτωχους, που η πολιτική που εφαρμόζετε, δημιουργεί για να περάσετε νέα μέτρα που θα οδηγήσουν και τους υπόλοιπους Έλληνες στη φτωχοποίηση και την εξαθλίωση. 
Χρησιμοποιείτε επιχειρήματα, παραδείγματα για να δικαιολογήσετε τα αδικαιολόγητα, όπως τη λεγόμενη εργαλειοθήκη του ΟΟΣΑ που εφαρμόζετε. Άκουσον-άκουσον! Αυτά είναι επιχειρήματα που παρουσιάζουν Υπουργοί της Κυβέρνησης στην Ιαπωνία, την Αυστραλία, τον Καναδά. Μήπως τελικά δεν είμαστε στην Ευρώπη και μέλος της Ευρωζώνης και ανήκουμε σε άλλη ήπειρο; Τι κοινό έχει η ελληνική οικονομία με τις οικονομίες αυτών των χωρών; Μήπως ανάλογο μέγεθος ή μήπως τις μικρομεσαίες επιχειρήσεις που στην πατρίδα μας είναι πολύ μικρές και την αυτοαπασχόληση, που μέχρι και σήμερα είναι χαρακτηριστικό της οικονομίας μας; 
Την ίδια στιγμή, η ανεργία είναι στα ύψη, ο αγροτικός κλήρος δεν επαρκεί γι’ αυτό που ονομάζουν και θέλουν να μας πείσουν ότι είναι ανταγωνιστική η αγροτική επιχείρηση, η φτώχεια και η ανθρωπιστική κρίση είναι παρούσες στη χώρα μας και η πραγματική μείωση των επενδύσεων είναι κοντά στο 60% σε σχέση με το 2008.
Προασπίζεστε, κύριοι της Κυβέρνησης, με πάθος το επιχείρημα ότι η είσοδος των πολυεθνικών θα τονώσει των ανταγωνισμό, θα συμβάλει στην εξυγίανση της αγοράς και τη μείωση των τιμών. Εννοείται ότι θα κλείσουν και οι περισσότερες και από τις επιχειρήσεις που λειτουργούν. Έχετε επικίνδυνες εμμονές και απίστευτες ιδεοληψίες που προσπερνούν κάθε όριο. Ούτε καν νεοφιλελεύθερες δεν μπορούν να χαρακτηριστούν. 
Η κυβερνητική πολιτική όχι μόνο δεν υπακούει σε ένα σχέδιο ανασυγκρότησης και ανάπτυξης, αλλά λειτουργεί ως οδοστρωτήρας, διαλύοντας επιχειρήσεις, εργασιακά δικαιώματα για να είναι όλα όπως πρέπει, όταν οι πολυεθνικές θα αποφασίσουν ότι ολοκληρώθηκε η εσωτερική υποτίμηση και τώρα μπορούν να επενδύσουν-κερδοσκοπήσουν σε μία διαλυμένη οικονομία και σε μία κοινωνία που θα έχει χάσει και τα ελάχιστα εναπομείναντα βασικά θεμελιώδη εργασιακά, ασφαλιστικά και οικονομικά κεκτημένα των εργαζομένων, όπως κατήγγειλαν τα μέλη της Πολιτικής Επιτροπής της Νέας Δημοκρατίας, οι κ.κ. Θεοχάρης και Καψοκόλης, συνδικαλιστές της ΔΑΚΕ του ιδιωτικού τομέα. 
Και αυτό δεν είναι κριτική από τα κόμματα της Αριστεράς. Συνεχίζουν λέγοντας πως αν ψηφιστεί ως έχει το νομοσχέδιο μπαίνει οριστικά ταφόπλακα στις κατακτήσεις των τελευταίων σχεδόν εκατό ετών, ενώ με το καθεστώς ενοικίασης των εργαζομένων που απελευθερώνεται, σημειώνεται ότι κάθε έννοια του Συντάγματος καταργείται και οι Έλληνες γίνονται σκλάβοι που θα εργάζονται σε συνθήκες γαλέρας.
Να κάνω μια αναφορά στα προϊόντα μας όπως το γάλα και το λάδι, που είναι προϊόντα ελληνικά με υψηλή διατροφική αξία και που έχουν πράγματι υψηλότερες τιμές, όχι γιατί ωφελούνται οι παραγωγοί –οι τιμές είναι πολύ φτηνές στον τόπο παραγωγής, στο χωράφι- ούτε μόνο γιατί υπάρχουν προβλήματα ανταγωνιστικότητας στις δικές μας επιχειρήσεις, αλλά γιατί –όπως αναφέραμε σε μια ερώτηση που είχαμε υποβάλει παλιά με πολλούς συναδέλφους από τη Νέα Δημοκρατία και όχι μόνο- φωτογραφίζαμε στελέχη που διαχρονικά υπηρετούν στα Υπουργεία Ανάπτυξης και Οικονομικών και στηρίζουν συμφέροντα των καρτέλ και των μεγάλων επιχειρήσεων. Θέλουμε σίγουρα γάλα φρέσκο, φθηνό, υψηλής διατροφικής αξίας και ελληνικό. 
Το αποτέλεσμα, από αυτά που περιλαμβάνονται στο νομοσχέδιο, θα είναι να έχουμε γάλα μόνο εισαγόμενο, μακράς διάρκειας, άγνωστης τιμής και σίγουρα αμφίβολης ποιότητας, καταστρέφοντας εβδομήντα με ογδόντα χιλιάδες θέσεις εργασίας και ένα παραγόμενο προϊόν, αξίας περίπου 300 εκατομμυρίων ευρώ.
Πού είναι, λοιπόν, η στήριξη της εγχώριας παραγωγής; Πού είναι η στήριξη επιχειρήσεων κτηνοτροφικών, γαλακτοκομικών για την παραγωγή προϊόντων που θα καταναλώνουν οι Έλληνες και θα εξάγουμε; Αντίθετα με αυτά που περιλαμβάνονται, καταστρέφουμε την παραγωγή, υπηρετούμε συμφέροντα πολυεθνικών και κυρίως του καρτέλ του γάλακτος, όπως υπηρετείτε τα ξένα κερδοσκοπικά funds και τους ντόπιους ολιγάρχες, χαρίζοντας στις τράπεζες που τις πλήρωσε και συνεχίζει να τις πληρώνει ο φτωχοποιημένος ελληνικός λαός. 
(Στο σημείο αυτό κτυπάει το κουδούνι λήξεως του χρόνου ομιλίας του Προέδρου των Ανεξάρτητων Δημοκρατικών Βουλευτών)
Θα πάρω και τον χρόνο της δευτερολογίας μου, κύριε Πρόεδρε. 
Δίνετε τη χαριστική βολή στο ήδη τραυματισμένο ασφαλιστικό σύστημα. Κηρύσσετε διωγμό σε παραδοσιακά επαγγέλματα, όπως οι μηχανικοί και οι φαρμακοποιοί, δίνοντας τα φάρμακα στα χέρια λίγων μεγάλων συμφερόντων, όπως οι συνδικαλιστές φαρμακοποιοί της Νέας Δημοκρατίας ισχυρίζονται. 
Ως προς τον πυρήνα του περιεχομένου αυτού του νομοσχεδίου, οδηγείτε στην πλήρη κατάρρευση το κοινωνικό κράτος, αποδομείτε την πραγματική  οικονομία και οδηγείτε σε ρήξη τον κοινωνικό ιστό. Και αυτό, κυρίες και κύριοι συνάδελφοι της Νέας Δημοκρατίας, θα φανεί μετά τις ευρωεκλογές, από το ερχόμενο φθινόπωρο. 
Όμως, η Κυβέρνηση και τα μέσα που υποστηρίζουν επικοινωνιακά αυτήν την πολιτική ακολουθούν την τακτική της στρουθοκαμήλου. Πιστεύουν ότι με το παραμύθι της συγκάλυψης θα περάσουν το «Ρουβίκωνα» των ευρωεκλογών. Η κοινωνία, όμως, παραζαλισμένη και σαστισμένη διαβάζει τα πρωτοσέλιδα που προσπαθούν να αποτυπώσουν τη δική τους αλήθεια για όσα συμβαίνουν σε μια διαλυμένη χώρα και σε έναν βασανισμένο λαό που ζει για πέμπτη συνεχή χρονιά κάτω από τη μπότα του μνημονίου με τη δαμόκλειο σπάθη των δόσεων διαρκώς πάνω από το κεφάλι της, των δόσεων που παίρνονται για να εξυπηρετούνται δάνεια και όχι αυτών που θα μπορούσαν να δώσουν ρευστότητα στην οικονομία. 
Και ο Υπουργός Οικονομικών επιμένει ότι δεν θα επιβληθούν νέα μέτρα. Αλήθεια, πόσο πιο αξιόπιστες δεσμεύσεις; Τις έχουμε ακούσει και στο παρελθόν, ότι δεν θα έχουμε νέο μνημόνιο, ενώ η Βουλή καλείται να εγκρίνει τη συμφωνία της Κυβέρνησης με την τρόικα που ισοπεδώνει στην κυριολεξία ό,τι έχει απομείνει όρθιο, με την καταστροφή των ασφαλιστικών ταμείων, που θα φέρει σαρωτικές περικοπές στις συντάξεις, τη συμπίεση των αποδοχών σε επίπεδο Βουλγαρίας και την ενοικίαση των εργαζομένων. 
Την ίδια στιγμή, τα πρώτα μηνύματα από την εφαρμογή του προϋπολογισμού του 2014 στο πρώτο δίμηνο είναι αποκαρδιωτικά, γιατί καταρρέουν τα φορολογικά έσοδα. Ποιος θα πληρώσει; Οι επιχειρήσεις που δεν έχουν ρευστότητα και κέρδη; Τα νοικοκυριά που δεν έχουν τα στοιχειώδη για να επιβιώσουν με αξιοπρέπεια; 
Η κοινωνία, όμως, κύριοι της Κυβέρνησης, θα σας στείλει το μήνυμα το βράδυ των αυτοδιοικητικών εκλογών και των ευρωεκλογών και η απόφασή της θα είναι σκληρή και αμείλικτη.
Και δεν θα έχουν ιδιαίτερη σημασία όσα τα φιλικά σας μέσα ενημέρωσης προσπαθούν να αναδείξουν, για να αλλάξουν πεδίο συζήτησης. Το αποτέλεσμα θα δείξει ότι ο κυβερνητικός συνασπισμός βρίσκεται σε προφανή δυσαρμονία με το εκλογικό σώμα και μάλιστα σε τέτοιο βαθμό, που οι μετέπειτα εξελίξεις θα είναι ραγδαίες. Εύχομαι αυτές οι εξελίξεις να δώσουν τη δυνατότητα σε μία άλλη κυβέρνηση –γιατί σίγουρα εσείς και δεν θέλετε και δεν μπορείτε- εθνικής και  κοινωνικής σωτηρίας, να στείλει όλους αυτούς που υπηρετούν μία σκληρή, αναποτελεσματική και λαθεμένη πολιτική, όλους αυτούς που είτε βρίσκονται στο εξωτερικό είτε υπηρετούν με συνέπεια αυτές τις πολιτικές στο εσωτερικό, εκεί που πρέπει. 
Για όλους αυτούς τους λόγους καταψηφίζουμε το παρόν νομοσχέδιο.
(Χειροκροτήματα από την πτέρυγα των Ανεξαρτήτων Δημοκρατικών Βουλευτών)","ΝΙΚΟΛΑΟΣ ΣΤΑΥΡΟΓΙΑΝΝΗΣ",482
"105791"," Τον λόγο έχει ο Υπουργός Ανάπτυξης κ. Χατζηδάκης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105792"," Κύριε Πρόεδρε, πρώτα απ’ όλα, κάτι διαδικαστικό. Επί του εκκρεμούς θέματος ορισμού ημέρας συζήτησης της πρότασης μομφής κατά του κυρίου Προέδρου της Βουλής, προτείνουμε εκ μέρους της Κυβερνήσεως να διεξαχθεί αυτή αύριο, Δευτέρα 31 Μαρτίου.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"105793"," Ευχαριστώ, κύριε Υπουργέ και κατόπιν τούτου θα εκδοθεί ειδική ημερήσια διάταξη, η οποία και θα διανεμηθεί στους κυρίους συναδέλφους. 
Ορίστε, συνεχίστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105794"," Κύριε Πρόεδρε, κυρίες και κύριοι συνάδελφοι, έχουμε δει κατά καιρούς να αναπτύσσονται, να εξελίσσονται διάφορα ιδεολογικά κινήματα: σοσιαλιστικά κινήματα, κομμουνιστικά κινήματα, εθνικιστικά κινήματα. Τις τελευταίες ημέρες επ’ αφορμή της ψηφίσεως του νομοσχεδίου αυτού στη Βουλή και πιο συγκεκριμένα των μέτρων που περιλαμβάνονται στην εργαλειοθήκη του ΟΟΣΑ, είδαμε να αναπτύσσεται και ένα άλλο, πρωτόφαντο κίνημα, το κίνημα υπέρ της ακρίβειας. Αυτό το κίνημα έχει εκφραστεί από πολλές και διαφορετικές δυνάμεις της Αντιπολίτευσης και μάλιστα από αυτές οι δυνάμεις που μας κάνουν μαθήματα κοινωνικής ευαισθησίας ταυτόχρονα. Αυτές οι δυνάμεις είναι που θέλουν να κρατήσουν τις τιμές ψηλά για τον ανυπεράσπιστο καταναλωτή. 
Ενοχλείται ο ΣΥΡΙΖΑ. Ενοχλούνται άλλες δυνάμεις της Αντιπολίτευσης επειδή –άκουσον, άκουσον- η Κυβέρνηση θα κάνει το φοβερό ανοσιούργημα να επιτρέψει να απελευθερωθούν προς τα κάτω οι τιμές των μη συνταγογραφούμενων φαρμάκων στα φαρμακεία. Φοβερό! Άνευ προηγουμένου! Θα επιτρέψουμε να καταργηθεί το εγγυημένο κέρδος 34% των φαρμακοποιών; Τέτοια αναλγησία εναντίον των ασθενών οι οποίοι θα μπορούν να παίρνουν φθηνότερα φάρμακα; Πρέπει πραγματικά να μας υποβληθεί πρόταση μομφής σε όλους, στον κ. Γεωργιάδη, σε μένα, στον κ. Στουρνάρα, στο σύνολο της Κυβερνήσεως γι’ αυτό το έγκλημα!
Ενοχλείται ο ΣΥΡΙΖΑ και τα άλλα κόμματα της Αντιπολίτευσης ,γιατί τα βιβλία δεν θα πωλούνται πια στην Ελλάδα 50% και 100% ακριβότερα σε σχέση με άλλες χώρες της Ευρώπης και του κόσμου. Απαράδεκτο! Θα έπρεπε, για να εξυπηρετηθούν κάποιοι εκδότες, οι αναγνώστες, τα νέα παιδιά στα σχολεία να πληρώνουν πανάκριβα σχολικά και λογοτεχνικά βιβλία.
Ενοχλείται ο ΣΥΡΙΖΑ και οι άλλες δυνάμεις της Αντιπολίτευσης γιατί πια στα στοκατζίδικα και στα outlets, σε αυτά τα καταστήματα θα επιτρέπονται εκπτώσεις. Μα, είναι δυνατόν οι καταναλωτές να βρίσκουν τέσσερις φορές το χρόνο φθηνότερα προϊόντα; Πώς το επιτρέπουμε; Πραγματικά, πρέπει να κάνω και εγώ την αυτοκριτική μου.
Ενοχλείται ο ΣΥΡΙΖΑ και οι άλλες δυνάμεις της Αντιπολίτευσης, γιατί καταργούμε μία σειρά από εμπόδια στην αγορά των απορρυπαντικών, για να μπούνε περισσότεροι παίχτες και να πέσουν οι τιμές. Μα, οι Ελληνίδες νοικοκυρές να μπορούν να παίρνουν φθηνότερα απορρυπαντικά και να ζημιωθούν οι σημερινές εταιρείες εμπορίας των απορρυπαντικών;
Τέτοια αναλγησία της Κυβέρνησης απέναντι στις εταιρείες εμπορίας των απορρυπαντικών; 
Ενοχλείται ο ΣΥΡΙΖΑ γιατί επιτρέπουμε να μην κάνουν εμπόριο τσιμέντου μόνο οι δυο-τρεις τσιμεντοβιομηχανίες που δραστηριοποιούνται στην Ελλάδα αλλά να επιτρέψουμε και σε άλλους παίκτες να μπούνε, χωρίς να χρειάζονται να έχουν μία σειρά από προϋποθέσεις και διαδικασίες. Να παίρνουμε φθηνότερο τσιμέντο. Άλλο «έγκλημα» στο οποίο αυτήν την ώρα προχωρεί η Κυβέρνηση. 
Ενοχλείται, επίσης, ο ΣΥΡΙΖΑ και οι άλλες δυνάμεις της Αντιπολίτευσης, γιατί η Κυβέρνηση επιδιώκει, προστατεύοντας ταυτόχρονα την ελληνική αγελαδοτροφία και την ελληνική παραγωγή με το ελληνικό σήμα και με το γάλα ημέρας, να πέσουν οι τιμές του γάλακτος, ενώ έχουμε αυτήν την πρωτοφανή κρίση και τη μεγάλη ανεργία και τις μειώσεις των μισθών.
Είναι έγκλημα το ότι θέλουμε, έχουμε θέσει ως στόχο να πέσουν οι τιμές του γάλακτος. Δε βαριέσαι τώρα; Είναι μια λεπτομέρεια ότι στην Ισπανία και στην Πορτογαλία, εξίσου μεσογειακές χώρες, το γάλα κάνει 0,80 ευρώ το λίτρο, μεσοσταθμικά, ενώ εδώ κάνει 1,28 ευρώ. Ποιος νοιάζεται γι’ αυτό; Είναι ανάλγητη πολιτική να μειώνεις τις τιμές του γάλακτος. Αυτό είναι το συμπέρασμα το οποίο έχει προκύψει από την κοινωνικά «ευαίσθητη» ελληνική Αντιπολίτευση. 
Κυρίες και κύριοι, είναι προφανές ότι έχουμε μία Αντιπολίτευση κουβαρντάδων. Είναι διατεθειμένοι να πληρώνουν πανάκριβα προϊόντα. Ε, μπορεί εσείς, κυρίες και κύριοι της Αντιπολίτευσης, να είστε κουβαρντάδες. Οι Έλληνες πολίτες, οι Έλληνες καταναλωτές δεν είναι κουβαρντάδες. Δικαιούνται χαμηλότερες τιμές και αυτή ακριβώς είναι η προσπάθεια της Κυβέρνησης. 
Αλίμονο, κυρίες και κύριοι συνάδελφοι, αν επιτρέψουμε στη Βουλή των Ελλήνων να μεταβληθεί σε μια Βουλή των συντεχνιών, μια Βουλή που βλέπει στενά το συμφέρον μιας συγκεκριμένης επαγγελματικής ομάδας και αγνοεί τα δέκα περίπου εκατομμύρια των Ελλήνων. 
Ταυτόχρονα, όμως, σήμερα, στο πλαίσιο του ρητορικού του ξεσπάσματος εναντίον του κ. Στουρνάρα και εμού, ο κ. Τσίπρας μας έδωσε και μαθήματα για το παραγωγικό μοντέλο της χώρας. Μας είπε: «Προωθείτε τις εισαγωγές και καταστρέφετε τον παραγωγικό ιστό». 
Το κόμμα –λείπουν τώρα- που είναι αντίθετο σε κάθε επένδυση που πάει να γίνει στον τόπο, το κόμμα που υποστηρίζει περιθωριακές στην πραγματικότητα απόψεις για την οικονομία, τουλάχιστον με βάση τα ευρωπαϊκά δεδομένα, το κόμμα που έχει ως ίνδαλμά του τον Μαδούρο στη Βενεζουέλα, έρχεται εδώ πέρα και δίνει μαθήματα στην Κυβέρνηση για το ποιο πρέπει να είναι το παραγωγικό μοντέλο της χώρας. 
Μια πολιτική, κυρίες και κύριοι συνάδελφοι, που διώχνει επενδυτές στον τουρισμό, στο εμπόριο, στις μεταφορές, προφανώς δεν μπορεί να δημιουργήσει ανάπτυξη. Ε, το νομοσχέδιο που σήμερα ψηφίζουμε, ακριβώς -και μεταξύ των άλλων- τέτοιου είδους επενδύσεις θέλει να προωθήσει. 
Αυτό επιδιώκουμε με την άρση των χιλιομετρικών και άλλων ανόητων περιορισμών για την ίδρυση ξενοδοχειακών και άλλων τουριστικών μονάδων. Πώς θα στηρίξουμε τον τουρισμό μας, όταν τον εμποδίζουμε με μια σειρά από περιττές γραφειοκρατικές ρυθμίσεις, για τις οποίες δεν είδα να λέει μια κουβέντα η Αντιπολίτευση; 
Αυτό επιδιώκουμε να κάνουμε με τη διευκόλυνση της δημιουργίας επιχειρήσεων στο χώρο των δομικών υλικών, στο τσιμέντο, στην άσφαλτο κ.λπ.. Γιατί θα πρέπει η Αντιπολίτευση να είναι αντίθετη ακόμα και σε αυτήν την προσπάθεια;
Αυτό επιδιώκουμε να κάνουμε με την κατάργηση περιττών απαγορεύσεων στο χώρο των μεταφορών και στο χώρο των μεταφορών σε σχέση με τον τουρισμό πάλι. 
Και αυτό επιδιώκουμε να κάνουμε και με το πιλοτικό άνοιγμα σε τρεις περιοχές της χώρας των καταστημάτων τις Κυριακές όλο το χρόνο.
Πέρσι οι διάφορες δυνάμεις της Αντιπολίτευσης προέβλεπαν ότι θα έρθει η καταστροφή με το ότι διευρύναμε το ωράριο των καταστημάτων τις Κυριακές. Και τώρα έρχονται οι δήμοι, έρχονται πολλοί εμπορικοί σύλλογοι και το προτείνουν, διότι είδαν ότι το πείραμα σε μεγάλο βαθμό πέτυχε. Και λέμε να το δοκιμάσουμε σε τρεις περιοχές της χώρας με βάση προτάσεις που θα μας έρθουν από δήμους ή από εμπορικούς συλλόγους. Δεν θα επιβάλουμε εμείς σε κανέναν να το κάνει. Και πάλι αυτό θεωρείται έγκλημα καθοσιώσεως.
Τι και αν το έχει η Ιταλία με διακομματική συναίνεση για πενήντα δύο Κυριακές το χρόνο παντού; Τι και αν το έχει η Κύπρος με διακομματική συναίνεση για 52 Κυριακές το χρόνο παντού; Εμείς εδώ πέρα θέλουμε το δικό μας δρόμο. Ακολουθούμε –λυπάμαι που θα το πω- σε ορισμένες περιπτώσεις πολιτικές παραδοξολογίας, κυρίες και κύριοι συνάδελφοι.
Αλλά, ξέχασα, έχουμε μία αντιπολίτευση και κυρίως μια Αξιωματική Αντιπολίτευση η οποία πιστεύει στο δόγμα ότι μπορούμε να έχουμε επενδύσεις χωρίς επενδυτές και ότι μπορούμε να υπηρετούμε τους καταναλωτές κρατώντας τις τιμές ψηλά. Αυτή είναι η Αξιωματική Αντιπολίτευση που έχουμε σήμερα, που κατά τα άλλα θέλει να ισχυρίζεται ότι είναι και προοδευτική δύναμη με τέτοιες αντιλήψεις.
Και εκτός αυτού, είδαμε και τον Αρχηγό της σήμερα, ο οποίος αφού υποστήριξε εμμέσως πλην σαφώς όσα σας περιέγραψα κινούμενος σε κάποιο βαθμό κατά την άποψή μου στον χώρο του πολιτικού σουρεαλισμού –δεν είπα σοσιαλισμού, είπα σουρεαλισμού- τον είδαμε στη συνέχεια να λέει περίπου ότι ο κ. Στουρνάρας δήθεν έχει εγκληματήσει και ότι για εμένα τίθεται θέμα ηθικής τάξεως για το ότι παραμένω στην Κυβέρνηση. 
Επειδή, δηλαδή, προσπαθούμε να δημιουργήσουμε τις προϋποθέσεις να λειτουργήσει ο ανταγωνισμός, να λειτουργήσει η αγορά, να πέσουν οι τιμές, τίθεται θέμα ηθικής τάξεως κατά τον κ. Τσίπρα για τον Υπουργό που το επιδιώκει. Μα είναι προφανές ότι εάν τίθεται θέμα ηθικής τάξεως για κάποιον, τίθεται για τον ίδιο που ως Αρχηγός της Αξιωματικής Αντιπολίτευσης έρχεται και υποστηρίζει όλες αυτές τις παράδοξες θέσεις ενώπιον της Βουλής των Ελλήνων.
Εμείς ως συνήθως πάλι ακούσαμε σήμερα –χωρίς καμμιά τεκμηρίωση προφανώς- ότι υπηρετούμε συμφέροντα. Κυρίες και κύριοι του ΣΥΡΙΖΑ, εσείς εάν υπηρετείτε κάτι, υπηρετείτε τη στασιμότητα, υπηρετείτε τη μιζέρια, υπηρετείτε την καθυστέρηση. Και πάντως εάν δεν υπηρετείτε κάτι, αυτό που δεν υπηρετείτε είναι το συμφέρον του καταναλωτή. 
Άλλωστε, σας έχουμε συνηθίσει. Το ζήσαμε το περασμένο φθινόπωρο, όταν ζητήσατε ονομαστική ψηφοφορία για να ψηφίσετε υπέρ ακριβών, ψηλών τιμών στα φάρμακα. Κατά τα λοιπά, νοιαζόσαστε για τους αναπήρους, για τους ασθενείς, για τους φτωχούς. Αυτή είναι η υποκρισία και για αυτό βλέπετε τις δημοσκοπήσεις, όχι απλά να μην σας δίνουν πόντους αλλά να σας καθηλώνουν και να σας αποδομούν.
Κυρίες και κύριοι συνάδελφοι, όπως σημείωσα και χθες, το νομοσχέδιο που σήμερα συζητάμε είναι ένα νομοσχέδιο σημαντικό για την πορεία του τόπου, έτσι ώστε σε ένα σύντομο χρονικό διάστημα η Ελλάδα να ξαναγίνει και πάλι μία κανονική ευρωπαϊκή χώρα. Και σίγουρα ως προς το τμήμα που αφορά το Υπουργείο Ανάπτυξης περιλαμβάνει μεταρρυθμίσεις οι οποίες θα έπρεπε να είχαν γίνει και από προηγούμενες κυβερνήσεις εδώ και πολλά χρόνια. Δεν έγιναν, γιατί υπήρχαν αντιδράσεις. Η Κυβέρνηση, όμως, η σημερινή δεν νοιάστηκε για αυτές τις αντιδράσεις, τις ξεπέρασε.
Αποδείχθηκε σήμερα από τις πολύ περιορισμένης έκτασης, τελικώς, διαμαρτυρίες που είχαμε έξω από το Κοινοβούλιο, ότι είχαμε δίκιο που δεν νοιαστήκαμε γι’ αυτές τις αντιδράσεις. Και είμαι βέβαιος ότι ο Έλληνας καταναλωτής μας πιστώνει ότι δεν κάναμε πίσω και ότι παρά τις περιορισμένες αυτές αντιδράσεις και παρά το κίνημα υπέρ της ακρίβειας εμείς προχωρούμε μπροστά για να υλοποιήσουμε αυτές τις μεταρρυθμίσεις.
Βεβαίως, δεν έχουμε κάποια δογματική προσέγγιση. Συζητήσαμε με τους Βουλευτές, με τα κόμματα, με τους ενδιαφερόμενους και σε λίγο θα ανακοινώσουμε κάποιες περιορισμένες νομοτεχνικές βελτιώσεις στο πλαίσιο της λογικής και των διεθνών δεσμεύσεων της χώρας. Αλλά από εκεί και πέρα το πράγμα είναι ξεκάθαρο. Οι μεταρρυθμίσεις αυτές είναι αναγκαίες για τους Έλληνες καταναλωτές, είναι αναγκαίες για να περάσει η Ελλάδα μπροστά.
Εμείς, λοιπόν, τολμάμε, διορθώνουμε τα λάθη του παρελθόντος, προχωρούμε στο δρόμο της Ευρώπης και της κοινής λογικής και αφήνουμε το ΣΥΡΙΖΑ και τις άλλες δυνάμεις της αντίδρασης και της καθυστέρησης στο παρελθόν. Εμείς προχωρούμε μπροστά γιατί η Ελλάδα πρέπει να τα καταφέρει και με αυτήν την Κυβέρνηση θα τα καταφέρει.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"105795"," Τον λόγο έχει ο Βουλευτής του ΚΚΕ κ. Κατσώτης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105796"," Ευχαριστώ, κύριε Πρόεδρε.
Είπε ο κ. Στουρνάρας ότι «Λέμε την αλήθεια στο λαό». Αλήθεια, λέτε ότι είχαμε μεγάλους μισθούς, ότι κατανάλωνε ο λαός περισσότερα απ’ όσα παρήγαγε, ότι υπήρχαν κακώς εννοούμενες κατακτήσεις όπως η σταθερή δουλειά, ο σταθερός ημερήσιος χρόνος δουλειάς, οι ετήσιες άδειες, η αποζημίωση σε περίπτωση απόλυσης, το πενθήμερο, το σαρανταοκτάωρο, η κυριακάτικη αργία, οι συλλογικές συμβάσεις, οι κύριες και επικουρικές συντάξεις, η κοινωνική ασφάλιση κ.α., ότι όλα αυτά ήταν εμπόδιο στην ανταγωνιστικότητα, ότι όλα αυτά οδήγησαν στη μείωσή της και στη μειωμένη κερδοφορία; Ο κ. Χατζηδάκης λέει ότι έπρεπε οι μεταρρυθμίσεις να είχαν γίνει πολλά χρόνια πριν, αλλά οι αντιδράσεις τις καθυστέρησαν. Με τις μεταρρυθμίσεις, τις αναδιαρθρώσεις λέτε ότι προχωράτε σε βαθιές αλλαγές, δημιουργείτε νέο οικονομικό μοντέλο που θα οδηγήσει στην έξοδο από την κρίση, στην ανάκαμψη. 
Ποιο είναι το νέο οικονομικό μοντέλο; Η αλήθεια είναι ότι είναι αυτό που επιβάλλει η Ευρωπαϊκή Ένωση, το Διεθνές Νομισματικό Ταμείο και τα μονοπώλια. Είναι η πλήρης εναρμόνιση με τις ελευθερίες κίνησης των κεφαλαίων, των εργαζομένων, των προϊόντων, των υπηρεσιών, η προσαρμογή στις αποφάσεις της  Ευρωπαϊκής Ένωσης και του ΟΟΣΑ. Είναι η δημιουργία του φιλικού περιβάλλοντος για τους επενδυτές. Με αυτόν τον τρόπο δικαιολογείτε τη δραστική διαρκή μείωση του λαϊκού εισοδήματος, των κοινωνικών κατακτήσεων στην υγεία, την κοινωνική ασφάλιση, την παιδεία, την πρόνοια. Δικαιολογείτε την εκμετάλλευση των ανέργων, καταργείτε κάθε ρύθμιση που έμπαινε εμπόδιο στη συγκέντρωση σε επιχειρηματικούς ομίλους μερίδων της αγοράς. Αυτό έρχεται να διασφαλίσει η λεγόμενη απελευθέρωση της αγοράς στο λιανεμπόριο, στους φούρνους, στα φάρμακα, στα βιβλία, στον τουρισμό, στα ταξί, στα φορτηγά και βέβαια στο γάλα. 
Προχωράτε στις φιλομονοπωλιακές ρυθμίσεις που έρχονται να συγκεντρώσουν την αγορά στα χέρια λίγων, να εκτοπίσουν τους μικρούς παραγωγούς, τους αυτοαπασχολούμενους. Προσπαθείτε να δημιουργήσετε κλίμα ευφορίας στους εργαζόμενους, στα λαϊκά στρώματα ότι «τελείωσαν τα δύσκολα, βγαίνουμε στις αγορές, έρχεται η ανάκαμψη, πετύχαμε το πρωτογενές πλεόνασμα». 
Αρπάξατε την προηγούμενη περίοδο 63 δισεκατομμύρια ευρώ από τους εργαζόμενους, τα λαϊκά στρώματα και δίνετε 450 εκατομμύρια. Με αυτό το πολυνομοσχέδιο, πέρα από τα άλλα, πάνω από ένα δισεκατομμύριο ευρώ αρπάζετε από τους εργαζόμενους, αφού καταργείτε τα οικογενειακά επιδόματα, τα επιδόματα μητρότητας, ασθενείας, στράτευσης και άλλα. Αρπάζετε 180 εκατομμύρια ευρώ από πόρους φορέων επικουρικής ασφάλισης που στηρίζουν του συνταξιούχους. Πάνω από 500 εκατομμύρια αρπάζετε από τους συνταξιούχους που θα δουν να μειώνονται δραστικά οι επικουρικές συντάξεις έως και 50% ή και να καταργούνται. Συνολικά με αυτό το νομοσχέδιο έρχεστε να καλύψετε τη ληστεία κοντά στα 2 δισεκατομμύρια ευρώ δίνοντας 450 εκατομμύρια που μοιράζετε σε κάποιες ομάδες.
Τα θύματα του πολυνομοσχεδίου είναι γνωστά. Είναι οι εργαζόμενοι, στους οποίους μειώνετε ακόμη περισσότερο την τιμή της εργατικής δύναμης. Μειώσατε τον κατώτερο μισθό από τα 751 ευρώ στα 586 ευρώ και στα 511 ευρώ για τους νέους. Αυτό το κάνατε για την αύξηση, όπως λέγατε, των θέσεων εργασίας. Τι είχαμε; Αύξηση των ανέργων.
Τώρα συνεχίζετε, στο όνομα της ανεργίας, την παραπέρα μείωση του μισθού, με μείον 50% για τις τριετίες που έχει κάθε εργαζόμενος. Και πάλι αυτό είναι στο όνομα -λέμε- των ανέργων.
Καταργείτε τα οικογενειακά επιδόματα, αφού καταργείτε τον ΔΛΟΕΜ, τα επιδόματα μητρότητας και στράτευσης, αφαιρώντας από τους εργαζόμενους περίπου 1 δισεκατομμύριο ευρώ. 
Καταργείτε θεσμοθετημένους πόρους σε ασφαλιστικά ταμεία και τα μεταφέρετε στον κρατικό προϋπολογισμό και από εκεί στους μονοπωλιακούς ομίλους. 
Μειώνετε τις εισφορές για τα ταμεία κατά 3,9%, δημιουργώντας τις προϋποθέσεις για νέα επίθεση στα ασφαλιστικά δικαιώματα, στερώντας πάνω από 1 δισεκατομμύριο στα ταμεία. 
Αλλάζετε τον τρόπο υπολογισμού των επικουρικών συντάξεων, ενθυλακώνοντας πάνω από 500 εκατομμύρια ευρώ από τους συνταξιούχους, πέρα απ’ όσα έχετε αφαιρέσει μέχρι τώρα. 
Καταργείτε τις συλλογικές συμβάσεις εργασίας των ναυτεργατών στα επιβατικά οχηματαγωγά που πλέουν στη χώρα μας. Θεσπίζετε τη δουλεία στα μεγάλα έργα με εργαζόμενους από εταιρείες προσωρινής εργασίας, με εξευτελιστικούς μισθούς και χωρίς δικαιώματα. 
Προβλέπετε ρυθμίσεις που θα επιτρέψουν την πλήρη κατάργηση της μονιμότητας, μειώνοντας τις αντιδράσεις με την καταβολή αποζημιώσεων και επιδόματα ανεργίας στους δημοσίους υπαλλήλους.
Ετοιμάζετε τη ρύθμιση για την απαγόρευση ουσιαστικά των απεργιών και τη δυνατότητα του lock out των εργοδοτών. Καταργείτε την κυριακάτικη αργία και δημιουργείτε συνθήκες ζωής για τους εργαζόμενους στο εμπόριο όπως ήταν εκατό χρόνια πριν.
Σε συνέχεια της άθλιας ρύθμισης να πωλούνται τα ληγμένα προϊόντα στα σούπερ μάρκετ, έρχεστε και θεσπίζετε όρους που επιβάλλουν οι πολυεθνικές για εισαγωγή γάλακτος που θα θεωρείται φρέσκο. Και αυτή η ρύθμιση γίνεται στο όνομα της μείωσης των τιμών. 
Καταργείτε κάθε εμπόδιο στη δράση των επιχειρηματικών ομίλων για συγκέντρωση της αγοράς στα φάρμακα, στο ψωμί, στα φορτηγά, στα ταξί, στον τουρισμό. 
Δίνετε τα πάντα, γη και ύδωρ, στους μεγάλους παίκτες του τουρισμού στο όνομα της ανάπτυξης. 
Όλα αυτά συνθέτουν αυτό που το ΚΚΕ λέει δικτατορία των μονοπωλίων. Αποδεικνύεται ότι το απόλυτο, το σταθερό στοιχείο της καπιταλιστικής ανάπτυξης είναι η αύξηση της εκμετάλλευσης, η δραστική συμπίεση της εργατικής δύναμης. Σε άστεγους, φτωχούς, ή εξαθλιωμένους, που είναι αποτέλεσμα της πολιτικής σας, τους δίνετε ένα πιάτο φαΐ με τη λεγόμενη κοινωνική επιταγή 20 εκατομμυρίων ευρώ. Στους κατεστραμμένους αυτοαπασχολούμενους ανασφάλιστους δίνετε παροχή σε είδος και για την ασθένεια 20 εκατομμύρια. Δίνετε εφάπαξ ένα κόκκαλο από το λεγόμενο κοινωνικό μέρισμα, από τη ληστεία δεκάδων δισεκατομμυρίων του εισοδήματος, την οποία πράξατε για λογαριασμό του κεφαλαίου.
Αυτός ο δρόμος είναι εχθρικός για την πλειοψηφία του λαού μας. Είναι μονόδρομος για τα μονοπώλια, τους επιχειρηματικούς ομίλους. Η πρόταση του ΚΚΕ για τη λαϊκή συμμαχία είναι η μόνη που έρχεται να ενώσει τους εργαζόμενους, τους άνεργους, τους αυτοαπασχολούμενους, τους φτωχούς αγρότες, τη νεολαία, τις γυναίκες, χωρίς να βάζει ταμπέλες απέναντι στον κοινό εχθρό, τα μονοπώλια και τη δικτατορία τους.
Ο αγώνας για την ανασύνταξη του εργατικού κινήματος είναι η προϋπόθεση για τη νίκη της λαϊκής συμμαχίας, για να ανοίξει ο δρόμος της εργατικής λαϊκής εξουσίας, για αποδέσμευση από την Ευρωπαϊκή Ένωση, για μονομερή διαγραφή του χρέους. Η διέξοδος για τους εργαζόμενους βρίσκεται ακριβώς στο δρόμο ανάπτυξης που θα καταργεί το καπιταλιστικό κέρδος σαν κίνητρο της παραγωγής. Ο επιστημονικός κεντρικός σχεδιασμός θα αντικαταστήσει την αγορά, τα κοινωνικοποιημένα μέσα παραγωγής, με την εργατική εξουσία και τον εργατικό έλεγχο να ικανοποιούν τις όλο και περισσότερο διευρυμένες ανάγκες του ίδιου του λαού μας. 
Καταψηφίζουμε το σχέδιο νόμου.","ΧΡΗΣΤΟΣ ΚΑΤΣΩΤΗΣ",214
"105797"," Τον λόγο έχει ο κ. Κακλαμάνης, πρώην Πρόεδρος της Βουλής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105798"," Σωστά όλα όσα είπατε, αγαπητέ συνάδελφε του Κομμουνιστικού Κόμματος, αλλά αυτά, νομίζω, θα έπρεπε και το δικό σας κόμμα και οι του σημερινού ΣΥΡΙΖΑ να τα σκεφθούν. Μην ξεχνάτε, είναι οι σκληροί που διέσπασαν το Κομμουνιστικό Κόμμα το 1991.
Τότε όλοι μαζί καταψηφίζατε την εργατική νομοθεσία, αυτά όλα για τα οποία σωστά μιλήσατε από εδώ, τότε όταν τα εισηγούμασταν εμείς, η Κυβέρνηση του ΠΑΣΟΚ του Ανδρέα Παπανδρέου, τα καταψηφίζατε. Το λοκ άουτ το κατήργησε ο ν. 1264, αλλά εσείς τον καταψηφίζατε. Ό,τι καλό γινόταν, αν δεν μπορούσατε να το αρνηθείτε, λέγατε «Με αγώνες κατακτάμε τα δικαιώματά μας.», ότι δηλαδή δεν υπάρχει κυβέρνηση που μπορεί με τη συμβολή της Αντιπολίτευσης να γίνεται καλύτερη. 
Αυτό κάνει τώρα ο ΣΥΡΙΖΑ. Αυτό που ζήσαμε απόψε, είναι, κυρίες και κύριοι Βουλευτές, μία πρόβα ανωμαλίας -θυμηθείτε το αυτό που σας λέω- ό,τι ζήσαμε πριν από τον Μάη του 2012 μέχρι τον Ιούνιο του 2012, όταν δεν τολμούσαμε, ιδιαίτερα εμείς στο ΠΑΣΟΚ τρώγαμε ξύλο στους δρόμους. Πρόβα λοιπόν είναι αυτή. Θα βγουν στον κόσμο να λένε «Εκεί μέσα δεν γίνεται τίποτε, εμπρός στους λαϊκούς αγώνες.». Αυτή είναι η πραγματικότητα. Λυπάμαι που μιλώ έτσι, αλλά έχω ζήσει πολλά και γνωρίζω τη νοοτροπία, νοοτροπία που πάει πίσω εξήντα και εβδομήντα χρόνια. Κάποιοι οραματίζονται πράγματα ανέφικτα σήμερα και συμβάλλουν στη σημερινή κακουχία του λαού. 
Εγώ πιστεύω, κυρίες και κύριοι, με την πείρα τόσων ετών, μιας ζωής ολόκληρης, ότι δεν υπάρχουν κυβερνήσεις εκατό τοις εκατό καλές και κυβερνήσεις εκατό τοις εκατό κακές. Έχουν και καλά και κακά. Αν υπάρχει μία καλή αντιπολίτευση, υποχρεώνει την κυβέρνηση να γίνεται καλύτερη, να κάνει λιγότερα λάθη. Αν είναι μια κακή αντιπολίτευση, γίνεται και η κυβέρνηση χειρότερη, ή εάν η Βουλή απαξιώνεται και επωφελούνται αυτοί που περνούν στον λαό το μήνυμα ότι αυτό είναι ένα Κοινοβούλιο του πεταμού. 
Βλέπετε πού καταντήσαμε. Όπως έλεγε ο Γεώργιος Παπανδρέου για τον Γρίβα Διγενή, ότι δοξάστηκε κρυπτόμενος και γελοιοποιήθη εμφανιζόμενος, έχουμε τώρα έναν δημοσιογράφο, ο οποίος δοξάστηκε εμφανιζόμενος στα κανάλια με τις εκπομπές του, και γελοιοποιείται κρυπτόμενος. Ο λαός μας, για να καταλάβετε σε ποιο σημείο έχουν αποπροσανατολίσει τον λαό, ακούει τις λέξεις «πολιτικός» και «πολιτικοί» και κάνει τον σταυρό του ή μουντζώνει. Αυτό το πληρώνει και η Αντιπολίτευση, εντός ή εκτός εισαγωγικών, της Αριστεράς. 
Διότι βέβαια όταν αυτό το φόρουμ της δημοκρατίας εσύ δεν το δοξάζεις γιατί έχεις άλλα πράγματα στο μυαλό σου, επόμενο είναι να έρχεται και μία Κυβέρνηση η οποία ουσιαστικά να καταργεί, πράγματι, τον Κανονισμό και το Σύνταγμα. Πολλές φορές το έχουμε επισημάνει. Η Αντιπολίτευση όμως, πέρα από τις κραυγές, τι άλλο έκανε εδώ πέρα; Πέρα από τη γελοιοποίηση του Κοινοβουλίου από αυτό εδώ το Βήμα, με τις ύβρεις, τις συκοφαντίες, τους αλαλαγμούς, τι άλλο προσέφερε; Αυτό θέλει να ακούσει ο απλός πολίτης, τι του προσέφερε. 
Δυστυχώς, από το 2010 που μπήκαμε στην κρίση, είχαμε μια κακή Αντιπολίτευση, που αντί να βάλει πλάτη τότε, έλεγε «Να φύγει ο Παπανδρέου». Κάποιοι άλλοι έλεγαν «Να φύγει ο Τσολάκογλου ο Παπανδρέου», όπως επί Χαριλάου Τρικούπη, οι υπαίτιοι τότε της πτώχευσης του 1893 ξεσήκωναν τον λαό  να φύγει ο «Πετρέλαιος», γιατί ο Τρικούπης έβαλε έναν φόρο στο πετρέλαιο για να αντιμετωπιστούν οι δαπάνες και τα ελλείμματα. Έτσι λοιπόν έγινε το 2010. Και φυσικά, όταν ο λαός αποπροσανατολίζεται και χειραγωγείται από αυτούς που θέλουν καταργώντας και το αγγελιόσημο… 
Σήμερα απεργούν οι δημοσιογράφοι. Για ποιον λόγο; Διότι θέλουν τα καλά και συμφέροντα, αφού τους τα έδωσε όλα και η Κυβέρνηση αυτή, για παράδειγμα την ψηφιακή τηλεόραση. Γιατί έκλεισε η ΕΡΤ, παρά γι’ αυτό;
Αγαπητοί συνάδελφοι, είναι η ώρα της αλήθειας για όλους μας. Μιλάμε για το πλεόνασμα. Το πλεόνασμα πώς προέκυψε; Προέκυψε με την εξάλειψη των 25 δισεκατομμυρίων του ελλείμματος που παρέδωσε έπειτα από πεντέμισι χρόνια η Κυβέρνηση του κ. Σαμαρά, της Νέας Δημοκρατίας. 
Μέχρι το 2012 ποιοι κυβερνούσαν τη χώρα; Θα θυμούνται εδώ πολλοί συνάδελφοι ότι για τον προϋπολογισμό του 2012 προβλέπαμε πρωτογενές πλεόνασμα. Πέρασε ένας χρόνος για να έχουμε αυτό το πλεόνασμα. Γιατί; Διότι οκτώ μήνες οδηγήθηκε η χώρα σε μία πολιτική αστάθεια, μέχρι να γίνει ο κ. Σαμαράς Πρωθυπουργός. Έγινε Πρωθυπουργός. Από εκεί και πέρα, «μην τον είδατε». Εγώ δεν τον ξαναείδα εδώ στη Βουλή, παρά μόνο όταν έρχεται να ψηφίσει. Άρα, μαζί με τον κ. Τσίπρα συμβάλλουν στην απαξίωση του Κοινοβουλίου. 
Και αυτό θα οδηγήσει –εκεί στοχεύουν!- στην πόλωση, όπως έγινε το 2012. Ήδη βλέπω τα μεγάλα συγκροτήματα, με πρώτο το ΔΟΛιο συγκρότημα με άρθρο του εκδότη του, που λέει «Σαμαράς ή Τσίπρας είναι το δίλημμα». Δηλαδή να διαλυθεί ό,τι υπάρχει ανάμεσά τους, ο λαός να πάει όσο γίνεται πιο δεξιά, όσο γίνεται πιο αριστερά και η επόμενη φάση, όσοι τουλάχιστον λόγω ηλικίας τη ζήσαμε, ξέρουμε ποια είναι. Τα ζήσαμε στο παρελθόν όταν διχαζόταν αυτός ο τόπος. 
Είπε και ο κ. Κουβέλης –τον άκουσα με προσοχή- ότι αν ήταν στην Κυβέρνηση, θα ήταν περισσότερη και καλύτερη η διανομή του πλεονάσματος. Ωραία, γιατί έφυγε; Διότι θέλει να είναι εντός, εκτός και επί τα αυτά; Σαν επιτήδειος ουδέτερος; Μα, αυτό το βλέπει ο λαός, όσο και αν συντηρείται μία εικόνα από τα γνωστά media, τους «βαρόνους», όλους αυτούς. Κάποια στιγμή, ο λαός θα καταλάβει ποιοι τον εκμεταλλεύονται ποικιλοτρόπως. Γιατί δεν είναι καλό ότι το μέρισμα αυτό το παίρνουν άστεγοι, ανασφάλιστοι, ταλαίπωροι, κατώτεροι ένστολοι; Καλό δεν είναι αυτό; 
Για μένα καλά είναι και πολλά από τα μέτρα της περίφημης εργαλειοθήκης. Μα, τι πράγμα είναι αυτό; Δεν μπορούσατε να χρησιμοποιήσετε κάποιον άλλο όρο ελληνικότερο και σοβαρότερο; Ο ΟΟΣΑ λέει «δεν αναλαμβάνουμε την ευθύνη για αυτά που εισηγούνται όσοι έκαναν την έκθεση» και τουρλού, μέσα στο τσουβάλι όλα εδώ. Είναι πάρα πολλά. Πολλά είναι σωστά και πάρα πολλά λαθεμένα. 
Όσον αφορά το περίφημο άνοιγμα των επαγγελμάτων, τρία χρόνια τώρα «το γουδί, το γουδοχέρι», έχουμε άνοιγμα του επαγγέλματος του μηχανικού και έχουμε την κάστα στο Τεχνικό Επιμελητήριο, που καπελώνει και τους διπλωματούχους και τους μη διπλωματούχους μηχανικούς. Λέτε ότι θα περιορίσετε το κόστος με το τσιμέντο, τα υλικά και βάζετε διατάξεις. Αφού το κοστολόγιο το έχετε δώσει ήδη, αυτό δεν είναι σύμφωνο με τις αμοιβές που καθορίζει το Τεχνικό Επιμελητήριο, το οποίο πετάει έξω από το ηλεκτρονικό σύστημα τις όποιες μελέτες. Και η Επιτροπή Ανταγωνισμού καταδίκασε το Τεχνικό Επιμελητήριο, αλλά εσείς του είπατε «μπράβο!». 
Και τι σας φταίει το περίπτερο που βλέπω εδώ; Γιατί πρέπει δηλαδή οι διάφοροι τυχοδιώκτες και απατεώνες να αγοράζουν περίπτερα; Ένας εμφανίζεται στου Παπάγου, άλλος στην Πετρούπολη. Λένε ότι η ίδια εταιρεία εμφανίστηκε να μισθώσει αυτά τα περίπτερα. Μιλάμε για το περίπτερο, που είναι η ψυχή της γειτονιάς. 
Όμως, δεν είναι αυτή η πολιτική, είναι η νεοφιλελεύθερη αντίληψη της αυτορρύθμισης της αγοράς. Διότι τι θα γίνει στα σούπερ μάρκετ; Δεν ξέρετε πώς λειτουργούν οι αλυσίδες των σούπερ μάρκετ, πόσο κοστίζει να βάλει ένας παραγωγός το προϊόν του εκεί; 
Όσον αφορά τα φάρμακα, εάν 34% είναι τα κέρδη των φαρμακοποιών, τότε εκεί που παίρνετε το μέσο όρο των τριών κατώτερων τιμών στα φάρμακα στην Ευρώπη, μπορείτε να τα ρυθμίσετε. Όμως, τα μη συνταγογραφούμενα -που δεν ξέρω πόσο θα τα πληρώνουμε στα σούπερ μάρκετ- στην Αμερική τα ρυθμίζουν ιατρικοί και φαρμακευτικοί σύλλογοι.
Κάντε ένα όργανο στο ΚΕΣΥ με εκπροσώπους των ιατρικών και των φαρμακευτικών τμημάτων να καθορίζουν ποια δεν πρέπει να συνταγογραφούνται και ποια πρέπει. 
Κυρίες και κύριοι συνάδελφοι, θα μου πείτε: Γιατί ψηφίζεις το νόμο αυτό; Για τον ίδιο λόγο που ψήφισα όλους τους άλλους νόμους μέχρι τώρα, καταδικάζοντας μεν τις διαδικασίες, που έχουν κάνει κουρέλι τον Κανονισμό. 
Μία Αξιωματική Αντιπολίτευση κάθε Δευτέρα και Παρασκευή δεν πρέπει να κάνει επερωτήσεις; Δείτε αν καταθέτουν επερωτήσεις και πότε. Διότι επερώτηση δεν σημαίνει κραυγές. Σημαίνει ότι θα στρωθεί κάτω μία ομάδα στελεχών, θα μελετήσει, θα κατακρίνει, άρα θα προτείνει και κάτι. Εδώ είναι ελευθέρα Κέρκυρα. Μπορούμε να φωνάζουμε, να κάνουμε ό,τι θέλουμε, αλλά να μην αναλαμβάνουμε δεσμεύσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Εμείς δεσμευόμαστε, γιατί θέλουμε να σταθεί όρθια αυτή η χώρα. 
Λείπει ο κ. Τέρενς Κουίκ που μας είπε για τη Θράκη. Για τη Θράκη εμείς αγωνιζόμαστε, όταν εσείς με την τακτική σας υπονομεύετε την προσπάθεια να σταθεί όρθια η χώρα. Γιατί αν η χώρα δεν σταθεί όρθια, να μου πείτε με ποιες ένοπλες δυνάμεις, αν χρειαστεί, θα υπερασπιστούμε τη Θράκη, που λέτε για το παιδί που το διέφθειραν κ.λπ.. Δεν είναι σωστό. Αλλά το θέμα είναι μείζον και το ξέρουμε όλοι πολύ καλά.","ΑΠΟΣΤΟΛΟΣ ΚΑΚΛΑΜΑΝΗΣ",172
"105799"," Ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105800"," Τέλος, κύριε Πρόεδρε –και θα κλείσω- υπάρχει ένα μείζον θέμα, που θέλω να το καταλάβει η Κυβέρνηση, διότι υποθέτω ότι όσοι με ακούν το καταλαβαίνουν.
Δεν μου λέτε, θέλουμε ανάπτυξη; Θέλουμε ρευστότητα στην αγορά; Για ποιον λόγο τόσους μήνες έχουμε παγώσει την αγορά ακινήτων; Έκανα μία επίκαιρη ερώτηση για την περίφημη υπεραξία. Τι είναι αυτό πάλι; Με αυτό έχετε παγώσει τα πάντα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μετά είναι η άλλη –συγγνώμη, δεν θέλω να χρησιμοποιώ εκφράσεις- ανοησία –ας το πω έτσι, για να μην το πω βαρύτερα- ότι μπαίνουν στο λογαριασμό του μικροκαταθέτη, για να του πάρουν αν χρωστάει 100, 200 ευρώ. Έχουν οδηγήσει τους μικροκαταθέτες…","ΑΠΟΣΤΟΛΟΣ ΚΑΚΛΑΜΑΝΗΣ",172
"105801"," Κύριε Πρόεδρε, ολοκληρώστε, παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105802"," Ό,τι έγινε τα ’10, που αυτοί που είχαν τα πολλά τα έβγαζαν έξω και οι φουκαράδες οι μικροί τα σήκωναν από τις τράπεζες, αυτό γίνεται δυστυχώς και αυτήν τη στιγμή.
Δεν καταλαβαίνουν πολλοί παράγοντες, σύμβουλοι, παρασύμβουλοι της Κυβέρνησης και βέβαια, δεν υπάρχει μία Αντιπολίτευση, η οποία με τον τρόπο της, με το λόγο της, με την επιχειρηματολογία της, συνεγείροντας σε αυτό την κοινή γνώμη, θα την κάνει να…","ΑΠΟΣΤΟΛΟΣ ΚΑΚΛΑΜΑΝΗΣ",172
"105803"," Ευχαριστούμε, κύριε Πρόεδρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105804"," …πιο υπεύθυνα τα πράγματα. 
Αλλά, επαναλαμβάνω, ψηφίζω κι αυτόν το νόμο, παρ’ όλες τις αδυναμίες του. Πιστεύω ότι όταν ομαλοποιηθεί η κατάσταση και η οικονομία μας ξαναβρεί τους κανονικούς της ρυθμούς θα γίνει ό,τι έγινε και στο παρελθόν, όχι να μοιράζουμε, όπως μας κατηγορούν, λεφτά έτσι. Διότι απεδείχθη ποιοι μοίραζαν λεφτά, όταν το 2009 μας παρέδωσαν 25 δισεκατομμύρια εκείνο τον χρόνο μόνο.
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΑΠΟΣΤΟΛΟΣ ΚΑΚΛΑΜΑΝΗΣ",172
"105805"," Ευχαριστούμε, κύριε Πρόεδρε.
Τον λόγο έχει ο Υπουργός Υγείας, κ. Γεωργιάδης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105806"," Ευχαριστώ πάρα πολύ, κύριε Πρόεδρε.
Θα ήθελα να πω εν πνεύματι καλής συνεργασίας στον σεβαστό κύριο Πρόεδρο, κ. Κακλαμάνη, ότι δεν θα ήταν καλή ιδέα να αρχίσουμε να μελετάμε τα ελλείμματα της κάθε κυβερνήσεως από το ’74 μέχρι σήμερα. Αν πιστεύατε ότι θα είναι μια καλή ιδέα, να την κάναμε αυτήν τη συζήτηση. Κακή μέρα να γίνει κι όχι χρήσιμη.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"105807"," Να την κάνουμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"105808"," Ας το αφήσουμε, λοιπόν, εν πνεύματι καλής συνεργασίας.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"105809"," Να μην το αφήσουμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"105810"," Ας το αφήσουμε καλύτερα, κύριε Πρόεδρε. Ας το αφήσουμε.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"105811"," Μιλάμε για τα πεντέμισι χρόνια με τα 25 δισεκατομμύρια και την κρίση.","ΑΠΟΣΤΟΛΟΣ ΚΑΚΛΑΜΑΝΗΣ",172
"105812"," Γιατί τα 300 δισεκατομμύρια χρέος δεν ήταν των τελευταίων πέντε ετών. Ήταν πολλών περισσότερων κι ας μην ανοίξουμε τη δεκαετία του ’80 τώρα, γιατί θα πάμε μακριά.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"105813"," Τα μισά ήταν. Γιατί να τα εξετάσουμε όλα;","ΑΠΟΣΤΟΛΟΣ ΚΑΚΛΑΜΑΝΗΣ",172
"105814"," Παρακαλώ, αφήστε τον Υπουργό να ολοκληρώσει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105815"," Επίσης, αντιλαμβανόμαστε όλοι ότι ο Πρωθυπουργός της χώρας –κι αυτό το έχει κερδίσει στην εκτίμηση του ελληνικού λαού- είναι ένας από τους πιο σκληρά εργαζομένους Πρωθυπουργούς, που έχει γνωρίσει ο τόπος όλο το τελευταίο διάστημα. Είναι τουλάχιστον άδικο αυτό το οποίο είπατε και σίγουρα διέλαθε της προσοχής σας για ποιον το είπατε. Ο Αντώνης Σαμαράς εργάζεται είκοσι τέσσερις ώρες το εικοσιτετράωρο. Όσοι είμαστε Υπουργοί το ξέρουμε πάρα πολύ καλά αυτό.
Κυρίες και κύριοι συνάδελφοι, κατ’ αρχάς θα ξεκινήσω και το μείζον θέμα, που αφορά εμένα στο νομοσχέδιο και που αφορά τα φαρμακεία και το οποίο έχει προκαλέσει τόσο μεγάλη αντίδραση.
Μόλις πριν από λίγα λεπτά, ένας συνάδελφος μου είπε: «Μου λένε έξω κάποιοι φαρμακοποιοί ότι θα μπορούν να αγοράζουν φαρμακεία και μη φαρμακοποιοί». Του λέω: «Μα, το γράφουμε στο νόμο. Δεν γίνεται». Μου λέει: «Μα, έτσι λένε έξω».
Ακούστε, θα πρέπει κάποια στιγμή να αποφασίσουμε στ’ αλήθεια τι θέλουμε να κάνουμε στον τόπο: Αν θέλουμε να πάμε μπροστά ή αν θέλουμε να μείνουμε κολλημένοι στο παρελθόν. Αυτό συζητάμε σήμερα. Πρέπει να σας πω ότι όσον αφορά στα φαρμακεία η μόνη πραγματική κριτική που θα είχε βάση να ασκηθεί στην Κυβέρνηση είναι ότι δεν πήγαμε τόσο τολμηρά, όσο θα έπρεπε. Ο μόνος λόγος που δεν πήγαμε είναι γι’ αυτό που είπε εχθές ο συνάδελφός μου και πρώην Υπουργός Υγείας, κ. Λυκουρέντζος, ότι πράγματι οι θεσμικές αλλαγές υπέρ των καταναλωτών και της δημιουργίας ανταγωνισμού είναι ένα καλό πράγμα, αλλά πρέπει στην πατρίδα μας να συνυπολογίσουμε το γεγονός ότι έχουμε τα περισσότερα φαρμακεία στον κόσμο, σε αναλογία πληθυσμού. 
Φυσικά, κύριε Πρόεδρε, έχουμε τα περισσότερα φαρμακεία στον κόσμο, γιατί είχαμε επί σειρά ετών εξαιρετικά προστατευτικούς κανόνες, οι οποίοι εξασφάλιζαν μεγάλο κέρδος, προστατευμένο κέρδος και άρα είχε νόημα για κάποιον να ανοίγει φαρμακείο στην Ελλάδα. Γι’ αυτό εδώ έχουμε δώδεκα χιλιάδες και σε άλλες χώρες έχουν χίλια. Επαναλαμβάνω, όμως, πως εγώ δεν κυβερνούσα τότε που γίνονταν αυτά. Εσείς κυβερνούσατε.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"105816"," Κόψτε το. Κόψτε τις τιμές.","ΑΠΟΣΤΟΛΟΣ ΚΑΚΛΑΜΑΝΗΣ",172
"105817"," Άρα, ας το αφήσουμε και πάλι.
Πάμε, λοιπόν, τώρα στο τι κάνουμε σήμερα. Σήμερα, προσπαθούμε -και πιστεύω ότι αυτή η νομοθεσία το πράττει- να σταθμίσουμε την ανάγκη να προστατεύσουμε τα συμφέροντα των Ελλήνων καταναλωτών, δίνοντας την ευκαιρία και στην αγορά του φαρμακείου να αποκτήσει ανταγωνισμό, προστατεύοντας από την άλλη την οικογενειακή επιχείρηση, γιατί σεβόμαστε τις οικογενειακές επιχειρήσεις, τις οποίες πρέπει να βοηθήσουμε να έχουν το χρόνο να προσαρμοστούν στα νέα δεδομένα της ελληνικής, της ευρωπαϊκής και της παγκόσμιας οικονομίας. 
Αυτό ακριβώς κάνουμε σήμερα και η νομοθεσία μας είναι απολύτως σταθμισμένη. Μην σπεύδουν ορισμένοι να υιοθετούν άκριτα όλα τα συνδικαλιστικά διακλαδικά αιτήματα. Με την πρόταση της εργαλειοθήκης του ΟΟΣΑ, θα έπρεπε να επιτρέψουμε ο οποιοσδήποτε κεφαλαιούχος, όπως λέει η πρόταση, να αγοράσει όσα φαρμακεία στην Ελλάδα θέλει, εκτός πληθυσμιακών κριτηρίων, αρκεί το φαρμακείο να δουλεύει. Εμείς δεν κάναμε αυτό. Εμείς κρατήσαμε τα πληθυσμιακά κριτήρια -άρα κρατάμε τον έλεγχο του αριθμού των αδειών- και αποκλείσαμε να υπάρχει ανώνυμη εταιρεία για να μην μπορεί να μπει μη φαρμακοποιός. Μόνο φαρμακοποιός μπορεί να έχει φαρμακείο, είτε μόνος του είτε σε συνεργασία με άλλους φαρμακοποιούς είτε να είναι προσωπική εταιρεία είτε εταιρεία περιορισμένης ευθύνης, για να φαίνεται ο μέτοχος και να φαίνεται ότι είναι φαρμακοποιός. 
Άρα, δεν μπορεί ούτε η αλυσίδα διαγνωστικών κέντρων ούτε η αλυσίδα των σούπερμάρκετ ούτε κάθε άλλη αλυσίδα να μπει ως μέτοχος, ούτε κατά 1%, σε κανένα φαρμακείο με αυτό το νόμο, αγαπητέ κύριε Πρόεδρε.
Να ακούμε κριτική, αλλά να ακούμε κριτική επ’ αυτών που νομοθετούμε. Μην ακούμε κριτική από αυτά που λένε έξω, που καλώς λένε οι συνδικαλιστές. Οι συνδικαλιστές είναι για να εκφράζουν διακλαδικά ζητήματα, καμμία αντίρρηση. Εμείς, όμως, είμαστε Βουλευτές. Εκφράζουμε τα συμφέροντα και των υπολοίπων ανθρώπων. 
Όσον αφορά δύο κρίσιμα ζητήματα, θέλω να κάνω μία δήλωση, η οποία θα είναι καθαρή για την ερμηνεία του νόμου που νομοθετούμε. Πρώτον, για τη συστέγαση. Μα, φυσικά η συστέγαση γίνεται με όρους, ώστε να μπορεί το φαρμακείο να λειτουργεί και αυτόνομα για να συμμετέχει στην εφημερία. Το είπα χθες. Τι συζητάμε; Τι ισχύει σήμερα; Σήμερα, αν πάτε σε ένα μεγάλο σούπερ μάρκετ, υπάρχει φαρμακείο. Με τη διαφορά ότι για να πας στο φαρμακείο, πρέπει να βγεις από το σούπερ μάρκετ και να μπεις στο φαρμακείο. Τώρα, θα μπορεί αυτό το φαρμακείο να ανοίξει και εσωτερική πόρτα, θα μπορείς δηλαδή να μπαίνεις και από την εσωτερική πλευρά στο φαρμακείο. Δεν θα χρειάζεται να βγεις έξω. Φαρμακοποιός, όμως, θα είναι ξεχωριστή ταμειακή μηχανή, ξεχωριστό ΑΦΜ, άδεια φαρμακείου εντός πληθυσμιακών κριτηρίων. Τρομερή μεταβολή! Άξια για να γίνει όλη αυτή η φασαρία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105818"," Ποιος ο λόγος να το κάνετε αυτό;","ΧΡΗΣΤΟΣ ΚΑΤΣΩΤΗΣ",214
"105819"," Θα έλθω σε σας αμέσως μετά.
Θα ξεκαθαρίσω κάτι δεύτερο: Όταν λέμε ότι αφαιρούμε τη διάταξη για τα ελάχιστα τετραγωνικά, φυσικά εννοούμε ότι οι γενικές διατάξεις που ισχύουν για τα καταστήματα υγειονομικού ενδιαφέροντος, ισχύουν και για τα φαρμακεία. Μα, δεν χρειάζεται να λέμε αυτονόητα πράγματα σ’ ένα νόμο. Προφανώς, ισχύουν οι διατάξεις που ισχύουν για τα καταστήματα υγειονομικού ενδιαφέροντος. Αυτό το οποίο καταργείται είναι ένας νόμος του 1932, για να έχουν υποχρεωτικά σαράντα επτά τετραγωνικά. Άρα και τα πληθυσμιακά κριτήρια μένουν και μόνο ο φαρμακοποιός μπορεί να έχει ιδιοκτησία φαρμακείου, είτε όλο είτε εν μέρει, και δεν μπορεί να είναι ανώνυμη εταιρεία και δεν μπορούν να καταλήξουν στα διαγνωστικά κέντρα και δεν μπορούν να καταλήξουν ανώνυμη εταιρεία αλυσίδας σούπερ μάρκετ. Αυτό ψηφίζουμε. Είναι λυπηρό το να μην μπορούμε να συνεννοηθούμε. 
Βεβαίως, θα πει κάποιος να μην κάνουμε τίποτα. Υπάρχει και αυτή η θέση, να μην κάνουμε τίποτα. Εμείς δεν υποστηρίζουμε αυτή τη θέση. Εμείς λέμε ότι η χώρα χρειάζεται μεταρρυθμίσεις για να πάει μπροστά και ότι η χώρα χρεοκόπησε, όπως σωστά είπε ο κ. Δραγασάκης, γιατί κάναμε κι εμείς λάθη ως χώρα και ερχόμαστε σήμερα μ’ αυτό το νομοσχέδιο να διορθώσουμε πολλά απ’ αυτά τα λάθη.
Θέλω να κλείσω με το εξής, γιατί μου έκανε πολύ μεγάλη εντύπωση. Δεν το λέω εις βάρος του ΚΚΕ. Το ΚΚΕ λέει πάντα τα ίδια και αυτό είναι ένα δείγμα συνέπειας. Θα διαβάσω μερικές γραμμές από ένα φυλλάδιο που μου έφεραν χθες και το οποίο είχε εκδώσει το ΚΚΕ το 1988. 
Διαβάζω: Συνέντευξη τύπου, 4 Φλεβάρη 1988. Ξέρετε, εγώ έχω βαρεθεί να ακούω όλη τη μέρα «ο Γεωργιάδης που άφησε τα νοσοκομεία χωρίς γάζες, που άφησε τα νοσοκομεία χωρίς υλικά, που άφησε τα νοσοκομεία χωρίς νοσηλευτές, που άφησε τα νοσοκομεία χωρίς γιατρούς». Είμαι βέβαιος ότι τα ίδια έλεγαν και για το Λυκουρέντζο πριν από ένα χρόνο, όπως είμαι βέβαιος ότι τα έλεγαν και για το Λοβέρδο πριν από τρία χρόνια, γιατί αυτά λένε.
Ακούστε, λοιπόν, κυρίες και κύριοι συνάδελφοι, για να καταλάβετε τι κάνουμε σήμερα. Τι έγραφε το ΚΚΕ το 1988, όπου τότε ήταν όλοι μαζί;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105820"," Το ΚΚΕ ήταν μόνο του το 1988.","ΣΠΥΡΙΔΩΝ ΧΑΛΒΑΤΖΗΣ",534
"105821"," Παρακαλώ πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105822"," Καλά, εντάξει. Εννοώ μετά τη διάσπαση…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105823"," Το λέω για να είμαστε καθαροί.","ΣΠΥΡΙΔΩΝ ΧΑΛΒΑΤΖΗΣ",534
"105824"," Ο κ. Λαφαζάνης το 1988, απ’ ό,τι θυμάμαι, ήταν στο ΚΚΕ. Αν κάνω λάθος, διορθώστε με.
«Οι σημερινοί ρυθμοί χρηματοδότησης του υγειονομικού συστήματος δεν επαρκούν, όχι μόνο για την ανάπτυξη νέας υποδομής και αντικατάστασης της παλιάς, αλλά ούτε και για την κάλυψη τρεχουσών λειτουργικών δαπανών των νοσοκομείων. Ήδη πολλά έργα σε νοσοκομεία έχουν ανασταλεί ή επιβραδύνεται η εκτέλεσή τους, ενώ πολλά νοσηλευτικά ιδρύματα δεν έχουν χρήματα για μισθοδοσία προσωπικού και αγορά υγειονομικού υλικού», ό,τι μου λένε κάθε μέρα σήμερα. Μια μέρα να βγω στον Παπαδάκη…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105825"," Πάντα έτσι ήταν για την υγεία.","ΧΡΗΣΤΟΣ ΚΑΤΣΩΤΗΣ",214
"105826"," Μπορεί ο Κοινοβουλευτικός σας Εκπρόσωπος στη συνέχεια να αντικρούσει.
Συνεχίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105827"," Πάντα έτσι ήταν πριν από το μνημόνιο, πριν από την τρόικα, πριν από τους τοκογλύφους δανειστές, πριν από τον ΟΟΣΑ, πριν απ’ όλα. Μάλιστα τότε, το ΠΑΣΟΚ κυβερνούσε μόνο του.
Ακούστε. Το λέω αυτό στον κ. Λοβέρδο που έχει κάνει και Υπουργός Εργασίας και Υγείας: 1988 «Οι κλάδοι υγείας των ασφαλιστικών φορέων και οργανισμών αντιμετωπίζουν σήμερα οξύτατο πρόβλημα να ανταποκριθούν σε στοιχειώδεις ανάγκες των ασφαλισμένων. Πολλοί απ’ αυτούς, αντί να επεκτείνουν, είναι αναγκασμένοι να περικόπτουν τις παροχές τους». Τις περιέκοπταν και πριν την τρόικα και πριν το μνημόνιο και πριν τον κακό τον ΟΟΣΑ και πριν τους τοκογλύφους.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105828"," Καπιταλισμός ήταν και τότε.","ΝΙΚΟΛΑΟΣ ΜΩΡΑΪΤΗΣ",355
"105829"," Δεν λέω για σας. Μην πετάγεστε. Εσείς λέτε πάντα τα ίδια. Τελεία, το κλείσαμε. Έχετε δίκιο. Εσείς τα λέτε γιατί αυτή είναι η κριτική σας στον καπιταλισμό, αλλά εγώ απαντώ σ’ αυτούς που τα βάζουν στο μνημόνιο. Αυτά είναι προ μνημονίου. Δεν λέω για σας, λέω για τους άλλους που λείπουν, τους «ριψάσπιδες» που αποχώρησαν.
Ακούστε το πιο ωραίο και μ’ αυτό θα κλείσω. Είναι για την πρωτοβάθμια φροντίδα υγείας. Ακούστε: «Τα προγράμματα για την ανάπτυξη της πρωτοβάθμιας φροντίδας υγείας της πόλης, κέντρα υγείας αστικού τύπου και οικογενειακός γιατρός» -είναι αυτά που νομοθετήσαμε με τη μεταρρύθμιση και καταψήφισε το ΚΚΕ- «έχουν μείνει στα χαρτιά»…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105830"," Τριάντα χρόνια αργότερα…","ΣΠΥΡΙΔΩΝ ΧΑΛΒΑΤΖΗΣ",534
"105831"," …και παραπέμπεται η ψήφισή τους από πενταετές σε πενταετές». Έφτασε και το πενταετές τώρα και τα ψηφίσαμε, για να είμαστε ειλικρινείς.
(Χειροκροτήματα από την πτέρυγα της Νέας Δημοκρατίας)
Γιατί τα λέω αυτά; Γιατί θέλω να ακούσει ο ελληνικός λαός και οι κύριοι που παρακολουθούν στα θεωρεία και όλοι. Τι κάνουμε εδώ; Ούτε υπακούμε στην τρόικα ούτε στον ΟΟΣΑ ούτε σε κανέναν. Αποφασίζουμε ως υπεύθυνοι πολιτικοί άνθρωποι και κάνουμε μία πολιτική επιλογή: Να πάει ο τόπος μας μπροστά. Βαρεθήκαμε να λέμε και να κάνουμε διαρκώς τα ίδια και τα ίδια, τα οποία ίδια και ίδια μας έφεραν στη χρεοκοπία και στην ανάγκη των δανειστών και στην ανάγκη της τρόικας και στην ανάγκη του ΟΟΣΑ και στην ανάγκη οποιουδήποτε άλλου. 
Σήμερα αποφασίζουμε να πάρουμε τη χώρα στα χέρια μας. Αυτή είναι η αλήθεια. Και το νομοσχέδιο που ψηφίζεται σήμερα είναι η μεγαλύτερη συγκεντρωμένη μεταρρυθμιστική προσπάθεια, που έχει γίνει στη χώρα τα τελευταία πενήντα χρόνια. Άρα, το ψηφίζουμε με εξαιρετική υπερηφάνεια, γιατί έχει πράγματα που έπρεπε να γίνουν εδώ και πάρα πολλά χρόνια, κυρίες και κύριοι συνάδελφοι.
Μία κριτική θα ήταν δίκαιη, ότι έχουμε πάει σε ορισμένα σημεία –εγώ αναλαμβάνω στο μέτρο που μου αναλογεί την ευθύνη- λιγότερο τολμηρά από όσο θα έπρεπε. Αυτό είναι αλήθεια. Όμως, έπρεπε να σταθμίσουμε και το γεγονός ότι είμαστε σε μια ελληνική κοινωνία πολύ πιεσμένη και πολύ κουρασμένη μετά από όλη αυτήν την πορεία. 
Να θυμάστε, όμως, κάτι: Η σημερινή ημέρα στην ελληνική ιστορία θα καταχωρηθεί στο μέλλον ως η μέρα που η χώρα εξήλθε του εφιάλτη της χρεοκοπίας που ξεκίνησε στις 6 Μαΐου του ’10, την επονομαζόμενη εποχή του μνημονίου. Είναι η μέρα από την οποίαν η χώρα ανακτά σταδιακά τη δημοσιονομική της κυριαρχία, όχι για να επαναλάβει αυτά του παρελθόντος, όχι για να κατηγορούμε τον κάθε επόμενο Υπουργό Υγείας ότι δεν έχει γάζες, όπως έκαναν το ’88, αλλά για να βρούμε τη λύση. Να βρούμε πραγματικές λύσεις στα προβλήματα, στον πραγματικό κόσμο όπως έχουν κάνει τόσα και τόσα άλλα κράτη πριν από εμάς και τα οποία πρέπει τώρα να ακολουθήσουμε εις το δρόμο της προόδου. 
Με υπερηφάνεια ψηφίζουμε αυτό το νομοσχέδιο και όχι γιατί μας το επιβάλει κάποιος τρίτος!
Σας ευχαριστώ πολύ.  
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105832"," Σας ευχαριστούμε. 
Το λόγο έχει ο Βουλευτής της Δημοκρατικής Αριστεράς κ. Ψύρρας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105833"," Ευχαριστώ, κύριε Πρόεδρε. 
Κυρίες και κύριοι συνάδελφοι, το πολυνομοσχέδιο έχει μια σειρά ερωτήματα, τα οποία αφορούν κατά πρώτον τη συγκρότησή του αυτή καθ’ αυτή και φυσικά τη διαδικασία ψήφισής του. 
Θα αρχίσω με τα ερωτήματα που αφορούν τον τρόπο της συγκρότησης. Πόσα από τα περιεχόμενά του είναι όντως προαπαιτούμενα και μνημονιακές υποχρεώσεις; Αναρωτιέμαι αν είναι μνημονιακό προαπαιτούμενο η επιλεκτική κατάργηση της εισφοράς στα επιμελητήρια ή οι τροποποιήσεις του ποινικού κώδικα. Πόσα περιεχόμενα του νομοσχεδίου έχουν βαπτιστεί προαπαιτούμενα; 
Είναι, δηλαδή, προαπαιτούμενο η κατάργηση της αυτασφάλισης του απολυόμενου; Είναι προαπαιτούμενο η παρακράτηση των κοινοτικών επιδοτήσεων σε περίπτωση ασφαλιστικών οφειλών; Πόσα περιεχόμενα του νομοσχεδίου δεν ανήκουν ούτε στην πρώτη ούτε στη δεύτερη κατηγορία, αλλά είναι απλές εκκρεμότητες των Υπουργείων, που βρήκαν τώρα την ευκαιρία οι Υπουργοί να τα στριμώξουν την τελευταία στιγμή και να δημιουργήσουν ένα εντελώς ετερόκλητο νομοσχέδιο, εκμεταλλευόμενοι το γεγονός ότι ουσιαστικά δεν μπορεί να συζητηθεί αναλυτικά; 
Σκεφτείτε τα θέματα του τουρισμού: Κάλυψη τουριστικών καταλυμάτων, κέντρα φοιτητικού και προπονητικού τουρισμού, θαλασσοθεραπεία, θεματικά πάρκα, τουριστικά λεωφορεία, τουριστικοί λιμένες. Ήδη, αύριο-μεθαύριο θα υπάρξει κατάθεση ενός νομοσχεδίου για τον τουρισμό. Γιατί αυτά δεν μπορούσαν να βρίσκονται μέσα και πρέπει να περάσουν απόψε, ειδικά με τη διαδικασία του κατεπείγοντος;
Και φυσικά υπάρχουν, κύριοι συνάδελφοι, μια σειρά ερωτήματα για την εργαλειοθήκη του ΟΟΣΑ. Φέρατε στο νομοσχέδιο όλα όσα περιέχει η εργαλειοθήκη του ΟΟΣΑ; Ποια αφήσατε απ’ έξω; Γιατί αφήσατε απ’ έξω πολύ σημαντικά πράγματα. Η εργαλειοθήκη του ΟΟΣΑ μιλούσε στις παρατηρήσεις και για το ελάχιστο εγγυημένο εισόδημα και για τις πιλοτικές περιοχές όπου πρέπει να εφαρμοστεί και για τα κριτήρια. Ούτε κριτήρια ούτε πιλοτική εφαρμογή υπάρχει εδώ πέρα. Και φυσικά, δεν γίνεται λόγος για την ψαλίδα τιμών παραγωγού- καταναλωτή για την οποία έκανε ρητή αναφορά η εργαλειοθήκη του ΟΟΣΑ και δεν υπάρχει μέσα στο νομοσχέδιο. Υπήρχαν όμως στην εργαλειοθήκη του ΟΟΣΑ όλα αυτά τα κόλπα του ανταγωνισμού, που αφορούν τις ενδοομιλικές συναλλαγές. 
Νομίζω ότι τα ερωτήματα που αφορούν στην διαδικασία της ψήφισης δεν τίθενται πλέον γιατί, ουσιαστικά το αντιλαμβάνεστε και μόνοι σας, είναι δίχως διαβούλευση, δίχως ικανό χρόνο για την ανάγνωση του τελικού σχεδίου.
Όλα αυτά διαμορφώνουν ένα πολύ συγκεκριμένο πεδίο επιλογών. Το νομοσχέδιο αναδεικνύει ορισμένα πολύ συγκεκριμένα ιδεολογικοπολιτικά χαρακτηριστικά. Η συμπολίτευση έχει δίκιο σε ένα πράγμα. Το χαρακτηρίζει ως καθοριστικό νομοσχέδιο. Όντως είναι καθοριστικό. Γιατί αν διαβάσει κάποιος τις βασικές ρυθμίσεις που εισάγονται, διαπιστώνει ότι στην πραγματικότητα, μέσω του νομοσχεδίου, επιχειρείται μια αναδιανομή ισχύος. Δημιουργείται εδώ μέσα μια ανακατανομή ισχύος ανάμεσα στα νέα τζάκια, στα υπάρχοντα τζάκια τα οποία πρωτοστάτησαν ήδη την τελευταία δεκαπενταετία επί ΠΑΣΟΚ και Νέας Δημοκρατίας και τώρα επανέρχονται στην καινούρια μοιρασιά. 
Βάζει σε διαδικασία φτωχοποίησης και τα ανώτερα μεσοστρώματα πια, αφού ήδη από την ύφεση και την έλλειψη ανάπτυξης έχει εξοντωθεί η μεσαία τάξη με βασικό στόχο, σε αυτή τη συγκεκριμένη περίπτωση τη συμπίεση του μισθολογικού κόστους. Και φυσικά, ανοιχτά πια υπονομεύονται τα εργασιακά δικαιώματα και καταργούνται τα όποια στηρίγματα του κοινωνικού  κράτους απόμειναν, μοιράζοντας δυστυχώς προεκλογικά πεντακοσάρια. 
Σήμερα -και απευθύνομαι κυρίως σ’ αυτούς που αναφέρονται στην κεντροαριστερά- χτίζεται και με τη δική σας ανοχή η δομή του αύριο της ελληνικής κοινωνίας, η οποία δυστυχώς δεν θα είναι ούτε καν νεοφιλελεύθερη. Θα είναι απλώς ασύδοτη. 
Θέλω να επιμείνω σε δυο στοιχεία μόνο, για να δείξω ακριβώς αυτόν τον ισχυρισμό. Στην περίπτωση για παράδειγμα των φωτοβολταϊκών υιοθετήθηκε η μονομερής μεταβολή συμβάσεων εκ μέρους του δημοσίου. Καταργήθηκε η τιμαριθμική προσαρμογή των αποζημιώσεων των παραγωγών, κάτι που στερείται εντελώς οικονομικής λογικής. Δεν περιλαμβάνεται καμμία, μα καμμία πρόβλεψη σχετικά με τη ρύθμιση δανείων των παραγωγών από τις τράπεζες. Καμμία δέσμευση για ζητήματα όπως η ρύθμιση των επιτοκίων και η παράταση του χρόνου αποπληρωμής των δανείων. 
Και δεν είναι καθόλου, μα καθόλου σαφές αν οι υιοθετούμενες ρυθμίσεις θα καταφέρουν να εξαλείψουν μακροπρόθεσμα το πελώριο έλλειμμα που υπάρχει στις ΑΠΕ. 
Να μη μιλήσω για τους ιδιωτικούς εκπαιδευτικούς που μετατρέπονται εν μια νυκτί σε απλούς εργαζόμενους. Ουσιαστικά, τους καταργείτε τη δυνατότητα να παραμένουν λειτουργοί. 
Να μη μιλήσω για τις ρυθμίσεις που έγιναν στο γάλα. Ελπίζω, έστω την τελευταία στιγμή, να υπάρξουν κάποιες βελτιωτικές ή όποιες βελτιωτικές προσπάθειες. 
Θα μείνω σε ένα στοιχείο και σας παρακαλώ, κύριοι συνάδελφοι, να το προσέξουμε και να το αλλάξουμε, γιατί αυτό αφορά στην φορολογία των αγροτών. Προσέξτε. Μέσα στο νομοσχέδιο, στην υποπαράγραφο ΙΑ2 του άρθρου πρώτου οι ασφαλιστικοί οργανισμοί μπορούν να παρακρατούν από την είσπραξη των ληξιπρόθεσμων ασφαλιστικών εισφορών τα οφειλόμενα ποσά από πάσης φύσεως καταβολές, επιδοτήσεις και αποζημιώσεις. Προσέξτε. Θα βρεθούμε «με την πλάτη στον τοίχο» από την Ευρωπαϊκή Ένωση.
Ο Επίτροπος, κ. Τσιόλος, μέσα εδώ στη Βουλή ήταν ξεκάθαρος την τελευταία φορά. Οι επιδοτήσεις, λέει, είναι επιδοτήσεις των αγροτών, δεν είναι καταθέσεις που μπορεί να τις παίρνει το ασφαλιστικό ταμείο. Αν περάσουν αυτά τα πράγματα, θα βρεθούμε μπλεγμένοι. Αυτό ήταν ένα χαρακτηριστικό και για την «τσαπατσουλιά», με την οποία συγκροτήθηκε αυτό το συμπίλημα του νομοσχεδίου. 
Ευχαριστώ.
(Χειροκροτήματα από την πτέρυγα της ΔΗΜΑΡ)","ΘΩΜΑΣ ΨΥΡΡΑΣ",557
"105834"," Το λόγο έχει ο κ. Βρούτσης, Υπουργός Εργασίας, Κοινωνικής Ασφάλισης και Πρόνοιας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105835"," Κυρίες και κύριοι συνάδελφοι, κατ’ αρχήν θέλω να δηλώσω και να επιβεβαιώσω, μάλιστα, ότι αυτό το νομοσχέδιο είναι και κρίσιμο και σημαντικό. Επιτρέψτε μου, όμως, η δική μου παρέμβαση να κινηθεί στην κατεύθυνση του να φωτίσω πτυχές του νομοσχεδίου, που από τη δική μας οπτική είναι πτυχές οι οποίες θα φωτιστούν, καθ’ ότι μέσα στο νομοσχέδιο υπάρχουν ρυθμίσεις, προβλέψεις, διατάξεις, οι οποίες έρχονται ενισχυτικά στην εθνική μας οικονομία, υπέρ των εργαζομένων, υπέρ των ανέργων, υπέρ γενικά της εξυγίανσης και του εξορθολογισμού. 
Μία εισαγωγική παρατήρηση θα ήθελα να κάνω: Άκουσα τον Αρχηγό της Αξιωματικής Αντιπολίτευσης να χρησιμοποιεί στην ομιλία του τις εξής λέξεις: Ότι αυτήν τη στιγμή η Κυβέρνηση μοιράζει 527 εκατομμύρια σε ευάλωτες κοινωνικές ομάδες, έτσι όπως το είχε προγραμματίσει μέσα από το πρωτογενές πλεόνασμα. 
Υπενθυμίζω ότι αυτό το πρωτογενές πλεόνασμα είναι το αποτέλεσμα μιας χρηστής δημοσιονομικής διοίκησης, είναι το νοικοκύρεμα που επιφέραμε στα δημοσιονομικά της πατρίδας μας για πρώτη φορά. Και καταγγέλλει ο κ. Τσίπρας την Κυβέρνηση ότι εν όψει ευρωεκλογών και αυτοδιοικητικών εκλογών έρχεται να κάνει εξαγορά ψήφων και συνειδήσεων. 
Εύλογα γεννιέται ένα ερώτημα: Εάν αυτό το κάνουμε εμείς που μοιράζουμε, πραγματικά, ένα νοικοκυρεμένο οικονομικό προϊόν μιας συνετής δημοσιονομικής διαχείρισης που γίνεται για πρώτη φορά στην πατρίδα μας, τι μπορεί κάποιος να καταλογίσει προς την πλευρά του κ. Τσίπρα και της Κοινοβουλευτικής του Ομάδας όταν -είναι κάτι που έχω πει και το ξαναλέω- επαναξιολογώντας τις δικές του προτάσεις του δικού του κόμματος για επαναφορά συντάξεων στο ίδιο ύψος με πριν, για αύξηση των μισθών σε πολύ υψηλότερο επίπεδο, για διεύρυνση των επιδομάτων ανεργίας -και όχι μόνο, αλλά και αύξηση- ξεπερνάει η δική του προσέγγιση τα 10 έως 12 δισεκατομμύρια ευρώ; Καλό θα ήταν να απαντήσει, για να δούμε τελικά ποιος μιλάει για εξαγορά συνειδήσεων και ψήφων.
Εκεί που θα συμφωνήσω -γιατί πρέπει να συμφωνήσουμε- είναι ότι αυτό το νομοσχέδιο φέρνει θεμελιακές αλλαγές. Και φέρνει θεμελιακές αλλαγές στην κατεύθυνση που είπα προηγούμενα, υπέρ της εξυγίανσης της οικονομίας μας, υπέρ των εργαζομένων, των ανέργων.
Και εξηγούμαι: Πρώτον, ακούστηκε ότι θίγονται εργασιακά δικαιώματα, κυρίως, στο μείζον ζήτημα του θεσμού των τριετιών. Το επανέλαβα χθες στην παρατήρηση που ακούστηκε από Βουλευτή του ΣΥΡΙΖΑ, το επαναλαμβάνω και σήμερα για ακόμη μία φορά: Δεν θίγεται και παραμένει αναλλοίωτος ο θεσμός των τριετιών. Η μόνη αλλαγή η οποία έγινε και είναι προς τη σωστή κατεύθυνση, είναι να κινητροδοτήσουμε τους μακροχρόνια ανέργους, οι οποίοι έχουν τρεις τριετίες, με μία μείωση του ποσοστού της προσαύξησης κατά 5%, έτσι ώστε να έχουν ένα κίνητρο ευκαιρίας ανταγωνιστικό περισσότερο, για να ξαναμπούν στην αγορά εργασίας. 
Ποιος μπορεί να έχει αντίρρηση με κάτι τέτοιο, όταν γνωρίζουμε ότι η έννοια του μακροχρόνια ανέργου -που σήμερα, δυστυχώς, σε πληθυσμό είναι πολύ μεγάλη στην πατρίδα μας- αναζητεί τρόπους και δρόμους για να επανέλθει στην αγορά εργασίας, γιατί αν μείνει περαιτέρω απέξω χάνει τις δεξιότητές της, χάνει ό,τι έχει στα χέρια της σήμερα η εργατική δύναμη, ο εργαζόμενος, για να το αξιοποιήσει επανερχόμενος στην αγορά εργασίας. Αυτή είναι η μόνη αλλαγή που κάναμε. Άρα, ο θεσμός των τριετιών παραμένει.
Δεύτερον, άκουσα ότι τα ασφαλιστικά ταμεία της χώρας θα χάσουν πόρους, καθώς μειώνουμε το μη μισθολογικό κόστος κατά 3,9 μονάδες. 
Ποια είναι η αλήθεια; Ποια είναι η πραγματικότητα που πρέπει να ακούσει όσο πιο δυνατά μπορεί ο ελληνικός λαός; Κυρίες και κύριοι συνάδελφοι, πρέπει να ξέρετε –και το ξέρετε- ότι δυστυχώς η χώρα μας, ανάμεσα στις πολλές παθογένειες που είχε και στα μεγάλα διοικητικά, φορολογικά βάρη που είχε για τις επιχειρήσεις, είχε και ένα μεγάλο βάρος το οποίο καθιστούσε την Ελλάδα, δυστυχώς, πρωταθλήτρια και εδώ στην Ευρώπη, στον ανεπτυγμένο κόσμο, όσον αφορά στο φορολογικό βάρος της εργασίας.
Σε αυτό, λοιπόν, ερχόμαστε σήμερα και παρεμβαίνουμε. Και κάνουμε τη δεύτερη συνεχόμενη παρέμβαση, η οποία είναι η μεγαλύτερη παρέμβαση των τελευταίων δεκαετιών που γίνεται, καθώς μειώνουμε το φορολογικό κόστος της εργασίας κατά πέντε συνολικά μονάδες. Τι σημαίνει αυτό; Πράγματι είναι 1,2 δισεκατομμύρια ευρώ η μείωση των εσόδων στα ασφαλιστικά ταμεία απ’ αυτή την παρέμβαση. Πριν από ενάμιση χρόνο έγινε 1,1 και 3,9 μονάδες γίνονται τώρα.
Τι θα συμβεί όμως με αυτήn την παρέμβαση; Η Ελλάδα έρχεται και εξισώνεται με τις υπόλοιπες ανεπτυγμένες χώρες της Ευρώπης σε επίπεδο του κόστους εργασίας. Τέσσερις μονάδες μειώνεται η ασφάλιση του εργοδότη, κάτι πολύ σημαντικό, και μία μονάδα η του εργαζόμενου. Τι σημαίνει αυτό; Αυτό σημαίνει ότι με τα μακροοικονομικά μας υποδείγματα σε βάθος ενός έτους αυτή και μόνο η παρέμβαση θα δημιουργήσει τριάντα χιλιάδες νέες θέσεις εργασίας.
Δεύτερον –και εδώ θέλω να δώσετε προσοχή εσείς και ο κόσμος που μας ακούει- με αυτήν τη μείωση που κάνουμε, που είναι μεγάλη και αισθητή και θα μειώσει έσοδα πραγματικά στα ασφαλιστικά ταμεία, επιδιώκουμε –και αυτό είναι το μήνυμα- να υπάρξει συμμόρφωση απέναντι στις υποχρεώσεις τις εργοδοσίας, των εργοδοτών, των επιχειρήσεων στους εργαζόμενους και στα ασφαλιστικά ταμεία.
Γνωρίζετε την παρέμβαση που κάναμε ως Υπουργείο Εργασίας –ιστορικά η μοναδική- με το υψηλότατο πρόστιμο των 10.500 ευρώ. Δηλώνω απ’ αυτό το Βήμα –είναι παρών και ο κ. Κεγκέρογλου, ο Υφυπουργός Εργασίας, που έχει και την αρμοδιότητα- ότι μετά την ψήφιση του νομοσχεδίου δεν υπάρχει άλλοθι για κανέναν επιχειρηματία, για καμμία επιχείρηση να συντηρεί φαινόμενα αδήλωτης και ανασφάλιστης εργασίας. Ήδη προετοιμάζονται τα συνεργεία του ΙΚΑ, του ΣΕΠΕ και της Οικονομικής Αστυνομίας.
Κάνουμε αυτή την παρέμβαση και επιδιώκουμε να ισοσκελίσουμε τα έσοδα των ασφαλιστικών ταμείων, μέσα από τη συμμόρφωση κυρίως. Κανείς δεν έχει τη μανία του προστίμου. Το ξεκαθαρίζω, το λέω, το κατανοούμε όλοι. Αλλά επιδιώκουμε μέσα απ’ αυτή τη μεγάλη μείωση να έρθει και μια αντίστοιχη συμμόρφωση.
Ως προς τις επικουρικές συντάξεις έχουν ακουστεί πολλά. Πράγματι από την 1η Ιουλίου αυτού του έτους, μετά την ψήφιση του νομοσχεδίου, έρχεται πλέον και εφαρμόζεται ένα νέο μοντέλο στη λειτουργία του επικουρικού συστήματος της χώρας μας. Ποια είναι η αλήθεια; Πρέπει να αποκαταστήσουμε την αλήθεια, όπως έγινε και με το εφάπαξ. Και η αλήθεια λέει το εξής: Δυστυχώς –θα το ακούτε πολλές φορές από μένα- το ασφαλιστικό σύστημα της χώρας μας και τα επικουρικά ταμεία ήταν ένα άθροισμα εξαιρέσεων και ειδικών καθεστώτων.
Είχαμε είκοσι οκτώ ταμεία επικουρικά ταμεία. Είκοσι οκτώ ταμεία! Και οι συντάξεις δίνονταν με το μάτι και το ζύγι. Δεν ξέραμε ποιος παίρνει σύνταξη επικουρική, γιατί παίρνει. Αλλά υπήρχε και ένα θλιβερότερο γεγονός. Το θλιβερότερο γεγονός ήταν ότι δίνονταν επικουρικές συντάξεις, με συντελεστή αναπλήρωσης 30% ή 40%, παραπάνω απ’ αυτό που αντιστοιχούσε.
Και πού οδήγησε αυτό; Αυτό οδήγησε δυστυχώς, στο να ναυαγήσουν τα επικουρικά ταμεία και να χρειαστούν άμεση παρέμβαση. Και την κάναμε. Στο τέλος του 2013 ενοποιήσαμε όλα τα επικουρικά ταμεία. Ενοποιήσαμε και ομογενοποιήσαμε τους συντελεστές.
Και τώρα έρχεται η ώρα να εφαρμόσουμε τον συντελεστή βιωσιμότητας, μέσα από τον οποίον επιτυγχάνουμε τα εξής: Πρώτον, δεν ξαναγεννιούνται ποτέ ελλείμματα στα επικουρικά ταμεία. Δεύτερον, σε βάθος χρόνου θα έχει, στο πλαίσιο της νοητής κεφαλαιοποίησης, ο κάθε συνταξιούχος να πάρει αυτό το οποίο πλήρωσε. Και τρίτον –και πιο σημαντικό- κανένας δεν θα μπορέσει σήμερα, από την παρούσα γενιά των Ελλήνων, να χρησιμοποιεί τα αποθεματικά των επικουρικών ταμείων, να τα «τρώει» δηλαδή εις βάρος των επόμενων γενεών. 
Από σήμερα που θα ψηφιστεί αυτό το νομοσχέδιο, θα ξέρουν όλοι οι Έλληνες, τα νέα Ελληνόπουλα, οι νέες γενιές των Ελλήνων, ότι θα πάρουν επικουρική σύνταξη, γιατί κανένας πλέον απ’ την παρούσα γενιά δεν θα μπορέσει να καταχραστεί και να πάρει αποθεματικά που τους ανήκουν από τις επόμενες γενιές.
Αυτή είναι η μεγάλη παρέμβαση που κάνουμε για τις επικουρικές συντάξεις, που εξορθολογίζει και βάζει τα πράγματα στη σωστή τους διάσταση. 
Πάω και σε κάτι επίσης σημαντικό, για το οποίο ακούστηκαν πάρα πολλά, σε σχέση πάλι με τη μείωση των εσόδων των ασφαλιστικών ταμείων, όσον αφορά τους ονομαζόμενους «κοινωνικούς πόρους». Θέλω να προσέξετε αυτό το ζήτημα, γιατί έχει την αξία του με αυτά στα οποία θα αναφερθώ. Στην πραγματικότητα, η έκφραση «κοινωνικοί πόροι» ήταν ένα λεκτικό εφεύρημα, που χτίστηκε διαχρονικά, δεκαετίες πριν –θα ακούσετε το πότε χτίστηκε- στη βάση αυτού του περίφημου ασφαλιστικού της χώρας μου, του κατακερματισμένου που, δυστυχώς, μέσα από την πολυπλοκότητά του δημιούργησε πελατειακές σχέσεις και δημιούργησε ισχυρούς και αδύναμους. Οι ισχυροί, που είχαν παρέμβαση στο πολιτικό σύστημα, είχαν την εύνοια του πολιτικού συστήματος και θέσπιζαν διαχρονικά συντεχνιακούς φόρους εις βάρος όλου του άλλου αδύναμου ελληνικού πληθυσμού. 
Τι κάνουμε σήμερα; Είναι η πρώτη φορά που ερχόμαστε και παρεμβαίνουμε σε νομοθεσίες, που θα ακούσετε τώρα από πότε προέρχονται, καταργώντας συντεχνιακούς φόρους εις βάρος του ελληνικού πληθυσμού. Το ύψος της παρέμβασης αυτής είναι περίπου 200 εκατομμύρια ευρώ. Αυτά θα λείψουν από τα ασφαλιστικά ταμεία ή από συγκεκριμένα ταμεία, όμως τα συγκεκριμένα αυτά 200 εκατομμύρια δεν χάνονται, επιστρέφουν στον ελληνικό λαό.
Ακούστε, λοιπόν. Καταργούμε το ν.1726/1944, καταργούμε το ν.2262/1952, καταργούμε το ν.6598/1928, καταργούμε το ν.1878/1944, καταργούμε το ν.687/1977, καταργούμε το ν.1924/1942, καταργούμε το ν.1068/1942, καταργούμε το νομοθετικό διάταγμα 135/1946, καταργούμε το ν.185/1973.","ΙΩΑΝΝΗΣ ΒΡΟΥΤΣΗΣ",77
"105836"," Καταργείτε το ν. 1351 και απολύετε τους εκπαιδευτικούς.","ΑΠΟΣΤΟΛΟΣ ΚΑΚΛΑΜΑΝΗΣ",172
"105837"," Καταργούνται είκοσι πέντε διατάξεις νόμων αυτών των περιόδων. Τι έκρυβαν αυτές οι διατάξεις; Αυτές οι διατάξεις έκρυβαν μέσα φόρους, που κάτω από την ονομασία «κοινωνικοί πόροι» στήριζαν συγκεκριμένα ταμεία. 
Δεν φταίνε ούτε οι σημερινοί ούτε οι χθεσινοί άνθρωποι, συνταξιούχοι που έπαιρναν στις συντάξεις που στηρίζονταν στην αδύναμη πλευρά του ελληνικού πληθυσμού. Φταίνε οι πελατειακές σχέσεις, που διαμορφώθηκαν διαχρονικά δεκαετίες τώρα –πενήντα, εξήντα, εβδομήντα χρόνια πριν- και σήμερα εξυγιαίνουμε το σύστημα.
Δεν θα αναφερθώ σε κατηγορίες, γιατί δεν θέλω να θίξω συγκεκριμένες κατηγορίες εργαζομένων, συνταξιούχων πλέον. Θα αναφερθώ σε μία που έχει την αξία της. Μία απ’ αυτές τις νομοθετικές παρεμβάσεις καταλύει, κλείνει το 1% που έμπαινε σε τιμολόγια της ΕΥΔΑΠ και πήγαινε στο συγκεκριμένο ταμείο των εργαζομένων-συνταξιούχων της ΕΥΔΑΠ. Από αύριο το 1% πρέπει να το μειώσει η ΕΥΔΑΠ και αυτό το 1% θα το ωφεληθεί όλος ο ελληνικός πληθυσμός. Έκανα μόνο αυτή τη χαρακτηριστική αναφορά, για να δώσω το στίγμα της παρέμβασης των άλλων είκοσι πέντε «κοινωνικών πόρων». 
Κυρίες και κύριοι συνάδελφοι, αυτά και άλλα πολλά κάνουμε με το παρόν νομοσχέδιο.","ΙΩΑΝΝΗΣ ΒΡΟΥΤΣΗΣ",77
"105838"," Για τις απολύσεις των εκπαιδευτικών δεν μας είπατε τίποτα.","ΑΠΟΣΤΟΛΟΣ ΚΑΚΛΑΜΑΝΗΣ",172
"105839"," Σας παρακαλώ. Εάν έχετε την καλοσύνη, μην διακόπτετε τον ομιλητή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105840"," Με λίγα λόγια, παρεμβαίνουμε θετικά στην εθνική μας οικονομία, παρεμβαίνουμε δημιουργικά στην εθνική μας οικονομία και ουσιαστικά, αυτό το νομοσχέδιο συνεχίζει να χτίζει σε υγιείς και στέρεες βάσεις την ελληνική πραγματικότητα, τη νέα Ελλάδα, που την ονειρευόμαστε και τη θέλουμε όλοι, πιστεύω, σε αυτήν την Αίθουσα.
Πριν κατέβω από το Βήμα, κύριε Πρόεδρε, θέλω να κάνω δύο διευκρινιστικού χαρακτήρα παρατηρήσεις που αφορούν το νομοσχέδιο. Πρώτον, όσον αφορά ανησυχίες, οι οποίες διατυπώνονται για τη βιωσιμότητα των επαγγελματικών ταμείων της επικουρικής ασφάλισης, μετά την κατάργηση και εδώ των «κοινωνικών πόρων» τους οποίους εισέπρατταν, έχω να πω το εξής: Η εφαρμογή των σχετικών διατάξεων ξεκινάει από 1-1-2015, συνεπώς έχει προβλεφθεί το απαιτούμενο χρονικό διάστημα για τη διαβούλευση μεταξύ εργοδοτών και εργαζομένων, ώστε να αποφασίσουν από κοινού το ύψος των εισφορών που θα καταβάλλει το κάθε μέρος. 
Επειδή στο Υπουργείο Εργασίας θα κάνουμε αναλογιστικές μελέτες, εάν χρειαστεί παρέμβαση του Υπουργείου Εργασίας μετά το αποτέλεσμα της αναλογιστικής μελέτης, βεβαίως και θα υπάρχει συνδρομή του Υπουργείου Εργασίας. 
Δεύτερον, όσον αφορά το ζήτημα του ΤΕΑΠΑΣΑ, έχω να πω ότι το κομμάτι της πρόνοιας δεν συμμετέχει στο κομμάτι, το οποίο σήμερα ερχόμαστε να εφαρμόσουμε με το συντελεστή βιωσιμότητας …","ΙΩΑΝΝΗΣ ΒΡΟΥΤΣΗΣ",77
"105841"," Τι λέτε τώρα, κύριε Υπουργέ;","ΔΗΜΗΤΡΙΟΣ ΚΥΡΙΑΖΙΔΗΣ",263
"105842"," ...και ότι το ΤΕΑΠΑΣΑ ως προς τον κλάδο επικούρησης, αλλά και ως προς τον κλάδο πρόνοιας παραμένει στην αρμοδιότητα του Υπουργείου Δημοσίας Τάξεως και Προστασίας του Πολίτη. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΒΡΟΥΤΣΗΣ",77
"105843"," Κύριε Υπουργέ, αυτό δεν είναι τυπωμένο μέσα στο νόμο!","ΔΗΜΗΤΡΙΟΣ ΚΥΡΙΑΖΙΔΗΣ",263
"105844"," Το λόγο έχει ο Υπουργός Ανάπτυξης και Ανταγωνιστικότητας κ. Κωνσταντίνος Χατζηδάκης για κάποιες νομοτεχνικές βελτιώσεις. 
Ορίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105845"," Κύριε Πρόεδρε, θα καταθέσω τις νομοτεχνικές βελτιώσεις, σε σχέση με την εργαλειοθήκη του ΟΟΣΑ. Για λόγους δεοντολογίας είναι σκόπιμο να εξηγήσω δι’ ολίγον στους συναδέλφους το περιεχόμενο των νομοτεχνικών βελτιώσεων. 
Κατατίθεται, λοιπόν, νομοτεχνική βελτίωση για το γάλα. Ορίζεται –στην πραγματικότητα αυτή είναι η ουσία της νομοτεχνικής βελτίωσης- ότι το παστεριωμένο γάλα έχει διάρκεια συντήρησης μέχρι επτά ημέρες. Η συντήρηση καθορίζεται με ευθύνη του παρασκευαστή και υπόκειται στους ελέγχους των αρμοδίων αρχών του Υπουργείου Αγροτικής Ανάπτυξης και Τροφίμων. Αυτό είναι το στοιχείο, οι επτά ημέρες στην πραγματικότητα. 
Στη συνέχεια έχουμε άλλη νομοτεχνική βελτίωση. Διατυπώνεται σαφέστερα ο ορισμός των λογοτεχνικών βιβλίων αναλυτικά, με ενδεικτική απαρίθμηση για ερμηνευτικούς λόγους και διατηρείται η ευθεία παραπομπή στο ν. 2121/93 περί πνευματικής ιδιοκτησίας. 
Τρίτον, σε σχέση με τις Κυριακές και την πιλοτική λειτουργία για πενήντα δύο Κυριακές ολόκληρο το χρόνο, οι τουριστικές περιοχές για την απελευθέρωση των Κυριακών ορίζονται σε τρεις και όχι σε τουλάχιστον τρεις.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"105846"," Οριστικά δηλαδή είναι τρεις.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"105847"," Καταργούμε το ερωτηματολόγιο που θα έπρεπε να καταθέσει ο διακινητής τσιμέντου, για να βεβαιώσει ότι πληροί τις προϋποθέσεις του νόμου για τη μη αποθήκευση σε κέντρο διανομής και διατηρούμε την απλή υπεύθυνη δήλωση ότι πληροί αυτές τις προϋποθέσεις. Δηλαδή, κάνουμε τα πράγματα απλούστερα, σε σχέση με την αρχική διατύπωση.
Κατόπιν καταργείται εντελώς η καταχώρηση απορρυπαντικών. Δεν θα έχουμε καν την ηλεκτρονική καταχώριση, πάλι προς την κατεύθυνση της περαιτέρω απλούστευσης είναι αυτή η νομοτεχνική βελτίωση. Επίσης, με μία άλλη νομοτεχνική βελτίωση αίρεται ο περιορισμός που είχαν οι εταιρείες να μην αυξάνουν την τιμή πώλησης των προϊόντων τους, εφόσον ήθελαν να πραγματοποιήσουν προωθητικές ενέργειες μέσα σε εξήντα ημέρες από την αύξηση. Ο περιορισμός αυτός θα καλυφθεί από τον επικείμενο κώδικα δεοντολογίας που θα ρυθμίζει όλα τα θέματα προστασίας του καταναλωτή κατά τη διάρκεια των εκπτώσεων και των προσφορών. 
Ορίζεται επίσης ρητά σε σχέση με τις καθυστερήσεις πληρωμών, σε σχέση με την οδηγία που πέρσι περίπου τέτοιο καιρό είχαμε εγκρίνει εδώ, ότι τα προβλεπόμενα της οδηγίας όπως έχουν ενσωματωθεί στην ελληνική έννομη τάξη εφαρμόζονται σε όλους τους πιστωτές, που είναι εγκατεστημένοι στην Ένωση. Δηλαδή θα υπάρχει πληρέστερη προστασία, θα μπορείς να καλύπτεσαι και έναντι πιστωτού, πέραν των ελληνικών συνόρων. 
Διαγράφεται η περίπτωση που έθετε σαφή κριτήρια για την προσωρινή αποθήκευση στα τελωνεία, καθώς πρόσφατα υπεγράφη σχετική απόφαση, η οποία βρίσκεται στο Εθνικό Τυπογραφείο για να λάβει αριθμό Φύλλου Εφημερίδος Κυβερνήσεως. Επομένως, είναι μία ρύθμιση περιττή πια. 
Θα γίνουν και κάποιες νομοτεχνικές βελτιώσεις, σε σχέση με την άρση εμποδίων στον τομέα του τουρισμού, τις οποίες θα ανακοινώσει, νομίζω αμέσως μετά ο Υπουργός Οικονομικών. Μεταξύ αυτών συμπεριλαμβάνεται και η μεταβατική περίοδος για την κατάργηση των γνωστοποιήσεων τιμών των ενοικιαζόμενων δωματίων από 1-1-2015, καθώς έχει ήδη ξεκινήσει η τουριστική περίοδος και προκειμένου να αποφευχθεί άνιση μεταχείριση και σύγχυση στην αγορά. 
Αυτές είναι οι νομοτεχνικές βελτιώσεις, κυρίες και κύριοι συνάδελφοι.
(Στο σημείο αυτό ο Υπουργός Ανάπτυξης και Ανταγωνιστικότητας, κ. Κωνσταντίνος Χατζηδάκης καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής: 
(Να μπουν οι σελίδες 489-492)","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"105848"," Παρακαλώ, να διανεμηθούν. 
Επίσης, ο Υπουργός Οικονομικών κ. Στουρνάρας έχει να κάνει ορισμένες νομοτεχνικές βελτιώσεις.
Ορίστε, κύριε Υπουργέ, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105849"," Κατ’ αρχάς, να πω ότι γίνεται δεκτή η με γενικό αριθμό 1322 και ειδικό αριθμό 218 τροπολογία, όπως έχει κατατεθεί, με την ακόλουθη νομοτεχνική βελτίωση: Στο άρθρο 1 της παραγράφου 1 οι λέξεις: «από την ψήφιση του παρόντος», αντικαθίστανται από τις λέξεις: «από 8 Απριλίου 2014».
Επίσης, καταθέτω τρεις νομοτεχνικές βελτιώσεις του Υπουργού Παιδείας και Θρησκευμάτων.","ΙΩΑΝΝΗΣ ΣΤΟΥΡΝΑΡΑΣ",168
"105850"," Παρακαλώ, κύριε Υπουργέ, να εξηγήσετε ποιες είναι αυτές.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105851"," Στο σχέδιο νόμου: «Μέτρα στήριξης και ανάπτυξης της ελληνικής οικονομίας στο πλαίσιο εφαρμογής του ν. 4046/2012 και άλλες διατάξεις» του Υπουργείου Οικονομικών επέρχονται οι κάτωθι νομοτεχνικές βελτιώσεις: 
Πρώτον, στο στοιχείο 1 της υποπαραγράφου ΙΓ.12 της παραγράφου ΙΓ του άρθρου πρώτου του σχεδίου νόμου οι φράσεις «των Πολυτεχνείων και των Πολυτεχνικών σχολών» και του «Πανεπιστημιακού Τομέα» διαγράφονται και από τα τρία τροποποιούμενα με το παρόν άρθρα 1, 2 και 3 του ν. 4663/1930 «Περί εξασκήσεως του επαγγέλματος του Πολιτικού Μηχανικού, Αρχιτέκτονος και Τοπογράφου». 
Δεύτερον, στο στοιχείο 1 της υποπαραγράφου ΙΓ.12 της παραγράφου ΙΓ του άρθρου πρώτου του σχεδίου νόμου, η εντός παρενθέσεως φράση «(των Πολυτεχνείων και των πολυτεχνικών σχολών των Ιδρυμάτων του Πανεπιστημιακού Τομέα της Ανώτατης Εκπαίδευσης της ημεδαπής)» διαγράφεται από το τροποποιούμενο με το παρόν άρθρο 4 του ν. 4663/1930  «Περί ασκήσεως του επαγγέλματος του Πολιτικού Μηχανικού, Αρχιτέκτονος και Τοπογράφου». 
Τρίτον, στην αιτιολογική έκθεση της παραγράφου Ζ του άρθρου πρώτου του σχεδίου νόμου, η φράση «ΠΥΣ 38/2012» αντικαθίσταται επί το ορθό με τη φράση «ΠΥΣ 6/2012».","ΙΩΑΝΝΗΣ ΣΤΟΥΡΝΑΡΑΣ",168
"105852"," Παρακαλώ, να κατατεθούν και να διανεμηθούν στους κυρίους Βουλευτές.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105853"," Βεβαίως, κύριε Πρόεδρε.
(Στο σημείο αυτό ο Υπουργός Οικονομικών, κ. Στουρνάρας, καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής: 
(Να μπουν οι σελίδες 496,497)","ΙΩΑΝΝΗΣ ΣΤΟΥΡΝΑΡΑΣ",168
"105854"," Τον λόγο έχει τώρα ο Ανεξάρτητος Βουλευτής κ. Νικολόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105855"," Πού φτάσαμε; Από το να νιώθει κανείς μια στοιχειώδη ντροπή, ή εάν θέλετε μια συστολή, γιατί ψηφίζει ένα τέταρτο μνημόνιο που φέρνει μια ακόμα καταστροφή, να ακούει εδώ Υπουργό από το κόμμα που έλεγε προεκλογικά ότι θα επαναδιαπραγματευτεί και θα καταργήσει τους δεκαοκτώ επαχθείς όρους, να λέει τώρα ότι πρέπει να νιώθει και υπερηφάνεια! Νιώστε υπερήφανοι, λοιπόν. Μπράβο!
Και έπεσε χειροκρότημα σε αυτήν την παράταξη, τη λαϊκή πατριωτική παράταξη, στο άκουσμα ότι με υπερηφάνεια ψηφίζουμε ένα τέταρτο μνημόνιο. Τουλάχιστον, ο Πρωθυπουργός έκανε το φαντομά και σήμερα. Δεν προσήλθε να υπερασπιστεί ή να πει τίποτα για όλα αυτά. Εάν κανείς εξαιρέσει το γεγονός ότι άφησε να καταλάβουμε όλοι ποιος είναι ο πραγματικός Πρωθυπουργός –δηλαδή ο κ. Βενιζέλος- που έτσι μπόρεσε να ανατρέψει την αρχική συμφωνία του εκπροσώπου του Πρωθυπουργού, του κ. Σταμάτη, για αποδοχή της πρότασης του κ. Τσίπρα και όλων των άλλων πολιτικών Αρχηγών που στήριξαν αυτήν την πρωτοβουλία, καταλαβαίνει πια πολύ καλά ο ελληνικός λαός τι είναι αυτό που σήμερα παρατηρείται εδώ.
Βεβαίως, επειδή υπάρχει ζωντανή αναμετάδοση, ίσως να είδαν οι Έλληνες, οι ένστολοι, οι αστυνομικοί κάποιους συναδέλφους εδώ που προέρχονται από τα Σώματα Ασφαλείας να προσπαθούν κάτι να πουν στον Υπουργό Εργασίας για όλους εκείνους που διαμαρτύρονται έξω, τους συναδέλφους τους. Αλλά ξέρετε, εδώ υπάρχει ένας και μοναδικός καθαρός τρόπος. Εάν διαφωνούν αυτοί οι συνάδελφοι, ξέρουν τι πρέπει να κάνουν. Πρέπει να καταψηφίσουν. Με το να βγαίνουν έξω και να λένε ότι «είμαστε μαζί σας, αλλά …» δεν γίνεται τίποτα. Γιατί ο Υπουργός Εργασίας δεν έμαθε, φαίνεται, ότι απεργούν οι ναυτικοί, επειδή έχουν μείνει ακόμα σε εκείνη την υπόσχεση, την προεκλογική και μετεκλογική, ότι εμείς δεν θα καταργούσαμε τις συλλογικές συμβάσεις τους και ότι εμείς θα υπερασπιζόμασταν τουλάχιστον το μεροκάματό τους.
Κυρίες και κύριοι συνάδελφοι, όλοι σήμερα κατάλαβαν πάντως πολύ καλά, χάρη στην πρωτοβουλία του Αρχηγού της Αξιωματικής Αντιπολίτευσης, ποιο είναι το μείζον θέμα και γιατί είμαστε σήμερα εδώ. Γιατί οι χρεοκοπημένες τράπεζες κρατούν τις χρεοκοπημένες επιχειρήσεις των μέσων ενημέρωσης και εκείνες τη χρεοκοπημένη κυβέρνηση, που νομίζει ότι σήμερα κάτι κατάφερε. 
Θέλω να πιστεύω ότι ο κ. Τσίπρας δεν θα μείνει στην αποψινή πρωτοβουλία, ότι θα εξαντλήσει, και τώρα που είναι αρχηγός της Aντιπολίτευσης, εκείνο το δικαίωμα που χρησιμοποιούν ήδη χιλιάδες Ελληνίδες και Έλληνες. Είκοσι τρεις χιλιάδες έχουν υπογράψει μόνο μέχρι σήμερα από όλη την Ελλάδα μηνυτήριες αναφορές. Γιατί δεν το λέει μόνο ο Κασιδιάρης από αυτήν εδώ τη Βουλή, από αυτό εδώ το Βήμα. Σήμερα το είπε ο Τσίπρας. Το έχουμε ακούσει από τον Καμμένο. Το έχουμε ακούσει από πολλούς να το λένε, ότι ο κάθε κλέφτης θα πρέπει να πάει στο κελί του. Γι’ αυτό πιστεύω πραγματικά ότι ο κ. Τσίπρας θα ακολουθήσει και με επόμενα βήματα για τη μεγάλη λεηλασία που γίνεται και θέλει να νομιμοποιηθεί με την ψήφο σήμερα το βράδυ σε αυτό εδώ το πολυνομοσχέδιο. 
Αξίζει να το ξαναδούν οι Ελληνίδες και οι Έλληνες. Για κοιτάξτε αυτό! Θα φταίει μετά ο Χρυσοχοΐδης, να πει ότι δεν πρόλαβε να το διαβάσει; Όσοι από εσάς ακούσατε τον κ. Στουρνάρα, όσοι τον είδατε στους τηλεοπτικούς σας δέκτες, τι καταλάβατε τώρα σε αυτά που είπε ότι άλλαξε; Εγώ θέλω να πω ότι είναι επτακόσιες ενενήντα επτά σελίδες με όσες ακόμα προστίθενται κάθε λεπτό και δευτερόλεπτο που περνά.
Και σηκώνονται Υπουργοί που επαίρονται για το έργο τους. Άκουσα τον κ. Χατζηδάκη. Αν δεν κάνω λάθος, στη διετία που ήταν Υπουργός Ανάπτυξης εκτινάχθηκαν οι φαρμακευτικές δαπάνες. Τυχαίο; Δεν νομίζω. Άκουσα και τον κ. Κακλαμάνη να μαλώνει όλους εκείνους που κρατούν ακόμα στη ζωή και στην κυβέρνηση το ΠΑΣΟΚ και να κάθονται να τον ακούν. Κάτι πήγε να ψελλίσει ο κ. Γεωργιάδης, αλλά είπε να δώσει τόπο στην οργή.
Κυρίες και κύριοι συνάδελφοι, είναι σίγουρο ότι αυτό θα είναι ένα μέρος του κατηγορητηρίου για το οποίο σε λίγες ημέρες θα αποφανθεί ο ελληνικός λαός, αλλά είμαι σίγουρος πως σύντομα και η ελληνική δικαιοσύνη, γιατί είναι σίγουρο ότι και οι κλέφτες θα πάνε φυλακή και τα κλεμμένα θα γυρίσουν πίσω.  Επίσης, είναι σίγουρο ότι αυτή η παράταξη δεν είναι μία παράταξη που γεννήθηκε χθες και που θα μπορούσε ενδεχομένως ένας που θα ήθελε μόνο και μόνο να ικανοποιήσει το απωθημένο του, δηλαδή να γίνει όπως και όπως Πρωθυπουργός της Ελλάδος, να μπορέσει να βάλει τελεία και παύλα με μία δήθεν νέα Ελλάδα της συμφοράς. Αυτό δεν θα του επιτρέψει ο ελληνικός λαός με την ψήφο του. 
Σας ευχαριστώ, κύριε Πρόεδρε, για την ανοχή σας.","ΝΙΚΟΛΑΟΣ ΝΙΚΟΛΟΠΟΥΛΟΣ",363
"105856"," Μπορώ να έχω τον λόγο, κύριε Πρόεδρε;","ΙΩΑΝΝΗΣ ΣΤΟΥΡΝΑΡΑΣ",168
"105857"," Έχετε τον λόγο, κύριε Στουρνάρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105858"," Θα ήθελα να καταθέσω, επίσης, μία σειρά από προσθήκες και νομοτεχνικές βελτιώσεις.","ΙΩΑΝΝΗΣ ΣΤΟΥΡΝΑΡΑΣ",168
"105859"," Παρακαλώ όχι μόνο να τις δίνετε. Να τις ακούμε κιόλας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105860"," Είναι πολλές, κύριε Πρόεδρε.","ΙΩΑΝΝΗΣ ΣΤΟΥΡΝΑΡΑΣ",168
"105861"," Ε, τι να κάνουμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105862"," 1. Στο τέλος της περίπτωσης Α΄ της υποπαραγράφου Α.3, του άρθρου πρώτου, η φράση «τα 12.000 ευρώ» αντικαθίσταται από τη φράση «τις δώδεκα χιλιάδες (12.000) ευρώ» και προστίθεται εδάφιο ως εξής: 
«Όσοι ασφαλισμένοι έχουν ρυθμίσει ή θα ρυθμίσουν το σύνολο των οφειλών τους, δικαιούνται οι ίδιοι και τα προστατευόμενα μέλη αυτών, όλες τις παροχές ασθένειας χωρίς χρονικό περιορισμό, με μόνη προϋπόθεση την τήρηση της ρύθμισης.»  
2. Στο τέλος της περίπτωσης Β΄ της υποπαραγράφου Α.3 του άρθρου πρώτου, η φράση «τα 12.000 ευρώ» αντικαθίσταται από τη φράση «τις δώδεκα χιλιάδες (12.000) ευρώ». 
3. Στην περίπτωση Δ΄ της υποπαραγράφου Α.3 του άρθρου πρώτου α) η φράση «Οικονομικών και Υγείας» αντικαθίσταται από τη φράση «και Οικονομικών» και  β) η φράση «η διαδικασία και κάθε αναγκαία λεπτομέρεια» αντικαθίσταται από τη φράση «η διαδικασία, τα ειδικότερα ζητήματα και κάθε αναγκαία λεπτομέρεια». 
4. Η εσωτερική περίπτωση β) της περίπτωσης 5 της υποπαραγράφου Β.3 του άρθρου πρώτου αναδιατυπώνεται ως εξής: «Εάν με τις πράξεις ή παραλήψεις τους παρεμποδίζουν τη λειτουργία του Ταμείου, ώστε να προκαλείται αδικαιολόγητη διακοπή των εργασιών ή να διακυβεύεται η επίτευξη των στόχων του. Η απόφαση της Γενικής Συνέλευσης για την παύση των μελών του Διοικητικού Συμβουλίου λαμβάνεται μετά από εισήγηση του Διοικητικού Συμβουλίου του Ταμείου».   
5. Στην περίπτωση 2 της υποπαραγράφου Γ.3 του άρθρου πρώτου η λέξη «διαγράφονται» αντικαθίσταται από τη λέξη «καταργούνται». 
6. Στην εσωτερική παράγραφο 9 της περίπτωσης 1, της υποπαραγράφου Γ.3, του άρθρου πρώτου, μετά τη λέξη «αποζημίωση» προστίθεται η λέξη «μέρους».
 Μετά τη λέξη «Αρχή» προστίθενται οι λέξεις «κατά το 2012». 
Οι λέξεις «Γενικής Απογραφής» αντικαθίστανται από τις λέξεις «Απογραφής Πληθυσμού - Κατοικιών».
Μετά τη λέξη «αποζημιώθηκε» προστίθενται οι λέξεις «για τις εργασίες αυτές».
7. Στην υποπαράγραφο Γ.2 του άρθρου πρώτου προστίθεται η νέα περίπτωση 7 ως εξής: «7.α. Με κοινή απόφαση των Υπουργών Οικονομικών και Διοικητικής Μεταρρύθμισης και Ηλεκτρονικής Διακυβέρνησης ρυθμίζεται κάθε άλλο ζήτημα που προκύπτει από την ανακατανομή αρμοδιοτήτων και την κατάργηση οργανικών μονάδων και επιτροπών που διενεργείται με διατάξεις της παρούσας». 
β. «Οι διατάξεις της παρούσας υποπαραγράφου τίθενται σε ισχύ ένα μήνα μετά την έναρξη ισχύος του παρόντος με εξαίρεση τις διατάξεις περί σύστασης του τμήματος Ζ, σχεδιασμού και υποστήριξης στην Διεύθυνση Προϋπολογισμού Γενικής Κυβέρνησης και της περίπτωσης 4.Γ, οι οποίες τίθενται σε ισχύ με την έναρξη ισχύος του παρόντος νόμου». 
8. Στην παράγραφο 29 του άρθρου 72, του ν. 4172/2013, που προστίθεται με την περίπτωση 22ε της υποπαραγράφου Δ.1 του άρθρου πρώτου του σχεδίου νόμου διαγράφονται οι λέξεις «του άρθρου 12 του Κώδικα». 
9. Στην περίπτωση 16 της παραγράφου Δ.1 του άρθρου πρώτου του σχεδίου νόμου οι υφιστάμενες υποπεριπτώσεις α έως ε αναριθμούνται σε υποπεριπτώσεις β έως στ και προστίθεται νέα υποπερίπτωση α ως εξής: 
«α. Το πρώτο εδάφιο της περίπτωσης δ της παραγράφου 1 του άρθρου 64 αντικαθίσταται ως εξής: «δ. για αμοιβές για τεχνικά έργα, αμοιβές διοίκησης, αμοιβές για συμβουλευτικές ή παρόμοιες υπηρεσίες είκοσι τοις εκατό (20%).»»
10. Στην εσωτερική περίπτωση θ) της υποπερίπτωσης β) της περίπτωσης 9 της υποπαραγράφου Δ.2 του άρθρου πρώτου νόμου, αντικαθίστανται οι λέξεις «φορολογικά στοιχεία» με τις λέξεις «αποδείξεις λιανικής πώλησης ή επαγγελματικά στοιχεία». 
11. Στην υποπερίπτωση β) της περίπτωσης 7 της υποπαραγράφου Δ.1 του άρθρου πρώτου προστίθεται στοιχείο vi ως εξής: 
«vi. Στο τελευταίο εδάφιο της παραγράφου 2 του άρθρου 41 οι λέξεις «η αγοραία αξία του κτίσματος, η οποία δεν μπορεί να είναι μικρότερη από τα 2/3 της αντικειμενικής αξίας του οικοπέδου μαζί με το συστατικό αυτού κτίσμα» αντικαθίσταται με τις λέξεις «η αντικειμενική αξία του κτίσματος»».)
12. Στην εσωτερική παράγραφο 3 της υποπερίπτωσης γ) της περίπτωσης 7 της υποπαραγράφου Δ1 του άρθρου πρώτου, μετά από τις λέξεις, «σχετική αίτηση τακτοποίησης», προστίθενται οι λέξεις, «και αν αυτός δεν προκύπτει, η λήξη των χρονικών περιόδων που ορίζονται στο ν. 4178/2013».
13. Η υποπερίπτωση θ) της περίπτωσης 7 της υποπαραγράφου Δ1 του άρθρου πρώτου αντικαθίστανται ως εξής: «θ. Η παράγραφος 9 αντικαθίσταται ως εξής: «Από την υπεραξία, όπως αυτή προκύπτει μετά την απομείωσή της σύμφωνα με την παράγραφο 5, αφαιρείται ποσό μέχρι είκοσι πέντε χιλιάδες (25.000) ευρώ, εφόσον ο φορολογούμενος διακράτησε το ακίνητο για πέντε τουλάχιστον έτη και επιβάλλεται φόρος υπεραξίας στο τυχόν υπόλοιπο ποσό.»»
14. Στο τέλος της εσωτερικής παραγράφου 26 της υποπερίπτωσης ε) της περίπτωσης 22 της υποπαραγράφου Δ1 του άρθρου πρώτου προστίθεται εδάφιο ως εξής: «Εδικά στην περίπτωση της χρησικτησίας, εφόσον ο σχετικός χρόνος συμπληρώθηκε πριν από την 31η Δεκεμβρίου 1994, ως χρόνος κτήσης θεωρείται η 1η Ιανουαρίου 1995.».
15. Στο εσωτερικό στοιχείο α) της περίπτωσης 11α της υποπαραγράφου Δ1 του άρθρου πρώτου οι λέξεις «20011/96/ΕΕ» αντικαθίστανται από τις λέξεις «2011/96/ΕΕ».
16. Στο εσωτερικό στοιχείο δ) της περίπτωσης…","ΙΩΑΝΝΗΣ ΣΤΟΥΡΝΑΡΑΣ",168
"105863"," Κύριε Υπουργέ, επειδή καταλαβαίνω ότι καλύτερα οπτικά μπορεί κανείς να καταλάβει περί τίνος πρόκειται, να κατατεθούν στα Πρακτικά και να διανεμηθούν, ούτως ώστε να υπάρχει και χρόνος για μελέτη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105864"," Ναι, κύριε Πρόεδρε.
 (Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής
(Να μπουν οι σελίδες 508-512)
Π ΡΟΕΔΡΕΥΩΝ (Χρήστος Μαρκογιαννάκης): Τον λόγο έχει ο Υπουργός Περιβάλλοντος, Ενέργειας και Κλιματικής Αλλαγής, κ. Ιωάννης Μανιάτης.","ΙΩΑΝΝΗΣ ΣΤΟΥΡΝΑΡΑΣ",168
"105865"," Κύριε Πρόεδρε, θα καταθέσω για τους συναδέλφους ορισμένες νομοτεχνικές βελτιώσεις.","ΙΩΑΝΝΗΣ ΜΑΝΙΑΤΗΣ",297
"105866"," Παρακαλώ, να κατατεθούν και να διανεμηθούν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105867"," Δεν θα τις διαβάσω, γιατί είναι στον πίνακα με τις περικοπές των φωτοβολταϊκών. Οι συνάδελφοι, που έχουν ασχοληθεί, αμέσως θα βρουν τις διαφορές. 
Νομίζω ότι είναι χρήσιμο να τις καταθέσω.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής, κ. Ιωάννης Μανιάτης καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
(Να μπουν οι σελίδες 514-517)","ΙΩΑΝΝΗΣ ΜΑΝΙΑΤΗΣ",297
"105868"," Τον λόγο έχει ο Υπουργός Αγροτικής Ανάπτυξης και Τροφίμων, κ. Αθανάσιος Τσαυτάρης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105869"," Κύριε Πρόεδρε, κυρίες και κύριοι Βουλευτές, είναι πολύ σημαντικό το γεγονός ότι με τη συζήτηση και τη ψήφιση του σημερινού νομοσχεδίου οριστικοποιείται πλέον και επισημοποιείται μια συμφωνία, θα έλεγα, η τελική συμφωνία, που σφραγίζει το τέλος μιας περιόδου και τη μετάβαση σε μια νέα περίοδο για τη χώρα μας, μια περίοδο με αναπτυξιακό προσανατολισμό και, θα έλεγα, αυτοδύναμο χαρακτήρα σε αυτόν τον αναπτυξιακό μας προσανατολισμό.
Η δοκιμασία της χώρας μας και οι θυσίες όλων μας θωρακίζουν, θα έλεγα, από τώρα και ύστερα την εθνική μας ανασυγκρότηση, μιας και πατάει σε ίδιες δυνάμεις. Τρία στοιχεία χαρακτηρίζουν αυτό το νομοσχέδιο ή όποιον θέλει να κάνει μια εποικοδομητική συζήτηση και τονίστηκαν ήδη από πολλούς προλαλήσαντες από αυτό το Βήμα.
Το πλεόνασμα που έχει πετύχει η Κυβέρνηση με σκληρή και ομαδική δουλειά επισημοποιείται πλέον, γεγονός καθόλου αδιάφορο για την προοπτική της χώρας και των πολιτών της, των οποίων άλλωστε είναι επίτευγμα. 
Βρισκόμαστε σε κομβικό σημείο για την ελληνική κοινωνία, γιατί από το σημείο αυτό ξεκινούν όλα τα άλλα αρχής γενομένης από την ίδια την κατανομή του πρωτογενούς πλεονάσματος, γιατί τώρα μπορούμε να αρχίσουμε τη μερική και σταδιακή αποκατάσταση αδικιών, την αναπλήρωση των θυσιών στις οποίες αναγκαστήκαμε και κυρίως αναγκάστηκαν να υποβληθούν οι πιο αδύναμοι, οι πιο ευάλωτες κοινωνικά ομάδες. Αυτή η δημοσιονομική προσαρμογή, που πετύχαμε σε τέσσερα μόλις χρόνια, είναι το πιο ισχυρό επιχείρημα για την αφοσίωσή μας στο στόχο για τη μεγάλη πρόκληση να πατήσει ο τόπος στα πόδια του ξανά, για να βαδίσει στον αναπτυξιακό του δρόμο με το κεφάλι ψηλά πλέον.
Δεύτερον, επιλύεται το γεγονός ότι οριστικοποιείται η ανακεφαλαιοποίηση των ελληνικών τραπεζών, που επίσης είναι σημαντική και τονίστηκε από πολλούς. Και το τρίτο μέρος αφορά μια σειρά διαρθρωτικών αλλαγών, που σίγουρα απαιτούνται και η Ελλάδα επιμένει να κινείται προς αυτή την κατεύθυνση τα τελευταία χρόνια. 
Πολλές από τις στρεβλώσεις που μας ταλαιπώρησαν στο παρελθόν, με προσεγμένα βήματα,  τις αφήνουμε πλέον πίσω μας.
Κυρίες και κύριοι Βουλευτές, μέσα σε αυτό το μεγάλο σύνολο των θετικών μέτρων, των μεταρρυθμίσεων που εισάγονται υπήρξε ένα θέμα που κυριάρχησε στη δημοσιότητα το διάστημα αυτό, όπως και το διήμερο της συζήτησης στη Βουλής, αυτό του γάλακτος. Θα έλεγα ότι η έκταση που δόθηκε αδίκησε τα σημαντικά στοιχεία του νομοσχεδίου, που προανέφερα και επισημάνθηκαν από πιο αρμόδιους συναδέλφους. Όμως, όπως έλεγαν και οι πρόγονοί μας, ουδέν κακόν αμιγές καλού, γιατί έστω και με αυτόν τον τρόπο συζητήσαμε ξανά για τη γεωργία και ειδικά για την κτηνοτροφία και πιο ειδικά για την ενσταβλισμένη αγελαδοτροφία και το γάλα. Ακούστηκαν πολλά, άλλα σωστά, άλλα υπερβολικά και άλλα ανακριβή. Χαίρομαι, όμως, γιατί έστω και με αυτόν τον τρόπο, δείχνει ότι λειτουργεί η κοινοβουλευτική δημοκρατία και στο τέλος, με το διαρκή διάλογο, την επιστημονική τεκμηρίωση καταφέραμε να διαμορφώσουμε μια καλή ρύθμιση γι’ αυτό το τόσο σημαντικό τρόφιμο. 
Το αποτέλεσμα της νομοθετικής διάταξης είναι η χρυσή τομή. Στηρίζει τα εξαιρετικής ποιότητας ελληνικά προϊόντα μας, συμπεριλαμβανομένου και του γάλακτος, αναδεικνύει τις τοπικές συλλογητικές προσπάθειες και το αποτέλεσμά τους, προστατεύει τον παραγωγό και την προοπτική του, στηρίζει την ελληνική βιομηχανία γάλακτος, κρατά την αγορά ανοικτή σε όλους, προστατεύει τον καταναλωτή και του δίνει όλες τις δυνατότητες επιλογής ως προς την τιμή, ως προς την υγιεινή, ως προς την ποιότητα του γάλακτος, αλλά και τέλος ως προς τη γνώση, γιατί διότι διακρίνει το ελληνικό προϊόν από το αλλοδαπό και δείχνει την προέλευσή του.
Χαίρομαι που και η Κυβέρνηση και οι Βουλευτές της Συμπολίτευσης επέδειξαν την ίδια νηφαλιότητα, σύνεση και ευθύνη και ζητώ απ’ όλους να την υποστηρίξετε, γιατί με αυτήν τη διάταξη που σας μοιράστηκε προσδιορίζεται για πρώτη φορά με ακρίβεια και σαφήνεια τι είναι το παστεριωμένο γάλα, που νοείται ως το γάλα, το οποίο έχει παστεριωθεί σε υψηλή θερμοκρασία για μικρό χρονικό διάστημα και μάλιστα προσδιορίζεται επακριβώς στους 71,7ο C για τουλάχιστον δεκαπέντε δευτερόλεπτα. Ή σε χαμηλή θερμοκρασία, 63ο C, για μεγαλύτερο χρονικό διάστημα, τουλάχιστον για τριάντα λεπτά ή σε διαδικασία παστερίωσης που χρησιμοποιεί διαφορετικούς συνδυασμούς συνθηκών, μεταξύ των παραπάνω συνθηκών, για την επίτευξη του ισοδύναμου αποτελέσματος. Ορίζεται για πρώτη φορά πώς είναι το γάλα ημέρας. Ορίζεται για πρώτη φορά με σαφήνεια ποιο είναι το γάλα υψηλής θερμικής επεξεργασίας και διαφοροποιείται σαφώς από το παστεριωμένο γάλα. Όπως επίσης διευκρινίζονται σημεία της διακίνησης, της εμπορίας του κ.λπ..
Κυρίες και κύριοι, πρέπει να ενισχύσουμε την ελληνική γεωργία και την παραγωγική διαδικασία. Έχουμε χρέος προς αυτό. Το νέο μοντέλο εθνικής ανασυγκρότησης της χώρας μας έχει ανάγκη της στήριξης του πρωτογενούς τομέα, όσο και της μεταποίησης και φυσικά των υπηρεσιών. Πρώτα και κύρια όμως επιτάσσει να αναδείξουμε τον πρωτογενή τομέα, τον ιδρώτα του Έλληνα αγρότη και του κτηνοτρόφου. Γιατί, όπως έχω πει και απ’ αυτό το Βήμα, την πρώτη μέρα της ανάληψης των καθηκόντων μου, είναι η ελληνική γεωργία, η κτηνοτροφία, η μελισσοκομεία, η αλιεία και οι υδατοκαλλιέργειες που μπορεί να γίνουν πραγματικός πυλώνας για να πατήσει η ανάπτυξη του τόπου μας. Είναι ένας πραγματικός δείκτης παραγωγικής αυτοδυναμίας.
Θα μου επιτρέψετε για ένα λεπτό να σας τονίσω τι προσπάθεια κάναμε ως ΥΠΑΑΤ, για να υποστηρίξουμε αυτό τον τομέα και ειδικά την κτηνοτροφία. 
Στηρίξαμε τη ρευστότητα των κτηνοτρόφων με ενισχύσεις de minimis, εξισωτική αποζημίωση και το ποιοτικό παρακράτημα. 
Δημιουργούμε τα πρώτα κτηνοτροφικά πάρκα για την ενσταβλισμένη κτηνοτροφία και τις κτηνοτροφικές ζώνες για την εκτακτική αιγοπροβατοτροφία. 
Επιλύσαμε το θέμα του χρονίζοντος προβλήματος των βοσκοτόπων και εφαρμόζουμε για πρώτη φορά ειδικό περιφερειακό πρόγραμμα για τους βοσκοτόπους, ενώ δοκιμάσαμε ήδη σε πιλοτικές προσπάθειες την αναχλόωση των βοσκοτόπων και τη βελτίωσή τους. 
Καθιερώσαμε συνδεδεμένη ενίσχυση για την κτηνοτροφία, όπως επίσης και για τα ψυχανθή, τις πιο σημαντικές ζωοτροφές του τόπου μας. 
Απλοποιήσαμε την αδειοδότηση των στάβλων και τη νομιμοποίηση με πάρα πολύ μικρό κόστος. 
Υλοποιούμε προγράμματα για τους κτηνοτρόφους με τα σχέδια βελτίωσης. Υλοποιούμε προγράμματα για τη μεταποίηση του γάλακτος, του κρέατος και των ζωοτροφών.
Προωθούμε για πρώτη φορά τις συμπράξεις όλων των παραγωγικών φορέων, συμπεριλαμβανομένων και της έρευνας και της τεχνολογίας και του καταναλωτή στο συγκεκριμένο χώρο.
Εφαρμόζουμε προγράμματα βελτίωσης των παραδοσιακών μας φυλών και τις ενισχύουμε παραγωγικά. Θεσμοθετήσαμε την οικοτεχνία για τα πολυαγροκτήματα, μεταξύ των οποίων είναι και κτηνοτροφικά αγροκτήματα και οικοτεχνία.
Προωθούμε τα προϊόντα ποιότητας, τα παραδοσιακά προϊόντα και τα προϊόντα με τις γεωγραφικές ενδείξεις. Δεν είναι παράξενο που, κάνοντας στρατηγική μας επιλογή την υποστήριξη των ποιοτικών αγροτικών μας προϊόντων, πέντε από τα δέκα κορυφαία προϊόντα που εξάγει αυτός ο τόπος είναι τα αγροτικά μας προϊόντα.
Προωθούμε τα προγράμματα ανανέωσης του ανθρώπινου δυναμικού με τις προκηρύξεις των προγραμμάτων για τους νέους αγρότες. Προσλαμβάνουμε επιστημονικό προσωπικό και μεταδιδακτορικούς ερευνητές και αναζωογονούμε την έρευνα και την τεχνολογία, ενώ με τη νέα ΚΑΠ εξασφαλίζουμε ένα περιβάλλον σταθερότητας για τους αγρότες και τους κτηνοτρόφους μέχρι το 2020 και εφαρμόζουμε, όπως είπα, και τα προγράμματα ποιότητας. 
Κυρίες και κύριοι Βουλευτές, καθημερινά παλεύουμε για μια παραγωγική ελληνική γεωργία προϊόντων και αγαθών, όπως είπα, με στρατηγική επιλογή την ποιότητα, γιατί μόνο έτσι, πιστεύω, μπορούμε να μιλάμε για μια βιώσιμη οικονομικά και κοινωνικά ανάπτυξη. Δεν είναι ανάπτυξη ένα μοντέλο που στηρίζεται στην υπερκατανάλωση. Μετατρέψαμε μια κοινωνία παραγωγική σε μια κοινωνία καταναλωτική. Και όταν αυτή η καταναλωτική κοινωνία άρχισε να καταναλώνει με δανεικά, είδατε τα αποτελέσματα. 
Ζητώ, λοιπόν, από καθέναν από εσάς ξεχωριστά και από όλους μαζί να κάνετε ο καθένας αντίστοιχα τέτοια δεκαπέντε πράγματα για την κτηνοτροφία.
Σας ευχαριστώ πολύ. 
(Χειροκροτήματα)","ΑΘΑΝΑΣΙΟΣ ΤΣΑΥΤΑΡΗΣ",511
"105870"," Τον λόγο έχει ζητήσει ο κ. Καραθανασόπουλος για δύο λεπτά.
Κύριε συνάδελφε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"105871"," Ευχαριστώ πολύ, κύριε Πρόεδρε.
Εδώ, πριν από ένα τέταρτο και ενώ συζητούμε ζητήματα που τα χαρακτήρισε η Κυβέρνηση ως κατεπείγοντα, ως  προαπαιτούμενα για το ECOFIN, κάνει αποδεκτή ο Υπουργός Οικονομικών μια βουλευτική τροπολογία, που αυτό σημαίνει ότι δεν είναι κατεπείγον ζήτημα και δεν είναι προαπαιτούμενο.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Σε αυτήν τη βουλευτική τροπολογία που αφορά ζητήματα της υγείας έχουμε να κάνουμε με διαθεσιμότητα και κινητικότητα μιας σειράς εργαζόμενων στο χώρο της υγείας και πιο συγκεκριμένα, για τους φύλακες και τους νυχτοφύλακες. Πάνω από όλα, με το άρθρο 3 της συγκεκριμένης τροπολογίας προχωρούμε ουσιαστικά, αν όχι στο κλείσιμο, στη δραστική συρρίκνωση δύο νοσοκομείων, του Νοσοκομείου Νοσημάτων Θώρακα στην Πάτρα, για το οποίο πολύ πρόσφατα, κύριε Υπουργέ, είχαμε συζητήσει επίκαιρη ερώτηση και είχατε δεσμευθεί ότι δεν υπάρχει τέτοιο ζήτημα και δεύτερον, του Κέντρου Υγείας των Κρεστένων. 
Από αυτήν την άποψη, εδώ πρόκειται για ένα προκλητικό γεγονός. Ζητάμε από τον κύριο Υπουργό να αποσύρει τη συγκεκριμένη τροπολογία από τη στιγμή που δεν είναι προαπαιτούμενο και να συζητηθεί κανονικά. Εάν θέλετε, φέρτε το σε σχέδιο νόμου ή αλλιώς το Προεδρείο να παρέμβει σε αυτήν την διαδικασία.
Στο «παρά πέντε» δεν μπορεί να έρχονται ζητήματα που οδηγούν στο κλείσιμο νοσοκομειακών μονάδων, στη συγχώνευση και στην καλύτερη περίπτωση στη συρρίκνωσή τους. Είναι μία προκλητική τροπολογία, κύριε Πρόεδρε, και πρέπει να αποσυρθεί.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105872"," Ευχαριστούμε πολύ, κύριε συνάδελφε. 
Κύριε Βρούτση, θέλετε να καταθέσετε κάποια νομοτεχνική βελτίωση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105873"," Κύριε Πρόεδρε, έχω μία νομοτεχνική βελτίωση, θα τη διαβάσω, είναι πολύ σύντομη: Στο πρώτο εδάφιο της περίπτωσης 3Δ της υποπαραγράφου ΙΑ2 της παραγράφου ΙΑ του άρθρου πρώτου, οι λέξεις «οι αντίστοιχοι» αντικαθίστανται από τις λέξεις «ο κλάδος επικουρικής ασφάλισης».
Την καταθέτω στα Πρακτικά.
Ευχαριστώ.
(Στο σημείο αυτό ο Υπουργός Εργασίας, Κοινωνικής Ασφάλισης και Πρόνοιας κ. Ιωάννης Βρούτσης καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής: 
(Να μπει η σελίδα 528)","ΙΩΑΝΝΗΣ ΒΡΟΥΤΣΗΣ",77
"105874"," Κύριε Στουρνάρα, εσείς έχετε κάποια νομοτεχνική βελτίωση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105875"," Ναι, κύριε Πρόεδρε, την καταθέτω στα Πρακτικά. 
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής: 
(Να μπει η σελίδα 530)","ΙΩΑΝΝΗΣ ΣΤΟΥΡΝΑΡΑΣ",168
"105876"," Ευχαριστούμε. Παρακαλώ να διανεμηθούν.
Τον λόγο έχει ο κ. Σταμενίτης για επτά λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105877"," Κύριε Πρόεδρε, κυρίες και κύριοι συνάδελφοι, βρισκόμαστε εδώ σήμερα για να επικυρώσουμε με την ψήφο μας την ολοκλήρωση μιας σημαντικής και καθοριστικής συμφωνίας για τη χώρα, μιας συμφωνίας ιστορικής, γιατί σηματοδοτεί πραγματικά την έξοδο της χώρας από τα μνημόνια και από τις δύσκολες καταστάσεις. Οι διαπραγματεύσεις με την τρόικα ολοκληρώθηκαν με επιτυχία και με την ψήφιση του σημερινού πολυνομοσχεδίου η Ελλάδα προχωρά σταθερά στο αύριο. 
Κανείς πλέον δεν αμφισβητεί τα επιτεύγματα των δύο τελευταίων χρόνων. Τα αμφισβητούν μόνο όσοι στοιχημάτισαν στην αποτυχία των Ελλήνων, αυτοί που αύριο δεν θα έχουν λόγο πολιτικής ύπαρξης, μιας και δεν θα υπάρχει μνημόνιο ούτε να το αναθεωρήσουν ούτε να το επαναδιαπραγματευθούν, αλλά ούτε και να το σκίσουν στα σκαλιά της Βουλής. Η Ελλάδα, κύριοι της Αντιπολίτευσης, τα πήγε πολύ καλύτερα από όσο ευχόσασταν. Το λένε όλοι, στην Ευρώπη και στο Διεθνές Νομισματικό Ταμείο, ότι μετά την επίτευξη συμφωνίας με την τρόικα είναι ξεκάθαρο ότι η Ελλάδα γυρίζει σελίδα και εισέρχεται στον δρόμο της βιώσιμης ανάπτυξης. 
Σήμερα, κυρίες και κύριοι συνάδελφοι, κλείνουμε οριστικά την πόρτα στις πρακτικές και στα λάθη του παρελθόντος. Αποδεικνύουμε ότι η Ελλάδα που οραματιζόμαστε, για την οποία μιλούσαμε στην αρχή αυτής της προσπάθειας, βήμα-βήμα, με σχεδιασμό, με σκληρή δουλειά και με θυσίες των Ελλήνων γίνεται πράξη. 
Το σημερινό πολυνομοσχέδιο είναι η απόδειξη. Πρόκειται για ένα σύνολο νομοθετικών ρυθμίσεων, που πρώτον, προωθεί αναγκαίες και διαρθρωτικές αλλαγές και μεταρρυθμίσεις αναπτυξιακού χαρακτήρα, που ενισχύουν την ανταγωνιστικότητα και απελευθερώνουν την οικονομία. 
Δεύτερον, αποκαθιστά τις αδικίες που συντελέστηκαν, στον βαθμό που επιτρέπει η οικονομία, με την επιστροφή μέρους του πλεονάσματος, πάνω από μισό εκατομμύριο ευρώ, στους πολίτες, όπως είχε δεσμευτεί ο Πρωθυπουργός κ. Αντώνης Σαμαράς, αλλά και με ένα δισεκατομμύριο επιπλέον σε οφειλές του δημοσίου προς τους ιδιώτες. 
Τρίτον, επιλύει προβλήματα σημαντικά για την οικονομία και τη λειτουργία του δημόσιου τομέα, όπως για παράδειγμα αυτό των ανανεώσιμων πηγών ενέργειας. Θα μου επιτρέψετε να αναφερθώ εκτενώς σε αυτό το ζήτημα. Κυρίες και κύριοι συνάδελφοι, το Υπουργείο Περιβάλλοντος, Ενέργειας και Κλιματικής Αλλαγής, τους τελευταίους μήνες, με μια σειρά από νομοσχέδια, ρύθμισε και ξεπέρασε προβλήματα που, όχι μόνο στοίχισαν στον τομέα της ενέργειας, αλλά και δημιούργησαν σημαντικά προβλήματα στο σύνολο της ελληνικής οικονομίας. 
Το ίδιο κάνει και στο ζήτημα των ανανεώσιμων πηγών ενέργειας, στο οποίο υπάρχουν δύο βασικά αγκάθια που πρέπει να κοπούν. Το πρώτο είναι το τεράστιο έλλειμμα που υπάρχει, 549 εκατομμύρια ευρώ μέχρι 31-12-2013, και το δεύτερο ότι με το υφιστάμενο πλαίσιο είναι αδύνατον αυτή η πορεία να ανακοπεί. Δημιουργούμε κάθε μέρα χρέος στο χρέος. Γιατί φτάσαμε ως εδώ; Λόγω της κακής διαχείρισης, των λανθασμένων επιλογών και των άστοχων και προσωρινών λύσεων. 
(Στο σημείο αυτό την Προεδρική Έδρα καταλαμβάνει ο Πρόεδρος της Βουλής κ. ΕΥΑΓΓΕΛΟΣ-ΒΑΣΙΛΕΙΟΣ I. ΜΕΪΜΑΡΑΚΗΣ )
Αυτά έρχεται σήμερα να διορθώσει το Υπουργείο. Σε αυτήν την προσπάθεια θα πρέπει να συμβάλουν όλοι. Και οι παραγωγοί ενέργειας και η πολιτεία και οι τράπεζες πρέπει να συμμετέχουν αναλογικά και δίκαια και συμμετέχουν. 
Γιατί τώρα είναι σημαντικές οι ρυθμίσεις που προωθεί το Υπουργείο;Πρώτον, ρυθμίζουν το ζήτημα του ελλείμματος οριστικά, μηδενίζοντάς το μέχρι το τέλος του 2014, το οποίο αποτελεί μία σημαντική προϋπόθεση και προαπαιτούμενο για να γίνει εκταμίευση της δόσης. Δεύτερον, προωθούν την εξυγίανση του Ειδικού Λογαριασμού Ανανεώσιμων Πηγών Ενέργειας, του ΛΑΓΗΕ, που είναι μία κομβική εξέλιξη για το σύνολο της εγχώριας αγοράς ενέργειας. Τρίτον, επηρεάζουν άμεσα και με θετικό τρόπο τον υπολογισμό του Ειδικού Τέλους Μείωσης Εκπομπών Αέριων Ρύπων, το οποίο επιβάλλεται σε όλους τους καταναλωτές ηλεκτρικού ρεύματος. 
Με την ψήφιση αυτού του πολυνομοσχεδίου δεν θα τεθεί σε εφαρμογή η απόφαση της ΡΑΕ για αύξηση του ειδικού τέλους, σύμφωνα με την οποία προβλέπονταν μεγάλες αυξήσεις για όλους τους καταναλωτές και ειδικά για τα νοικοκυριά. Τέταρτον, κατανέμουν τα βάρη δίκαια σε όλες τις κατηγορίες των παραγωγών. Στα φωτοβολταϊκά η επιβάρυνση είναι μεγαλύτερη στους μεγάλους παραγωγούς και μικρότερη στους μικρότερους, πάντοτε με κριτήριο το βαθμό απόδοσης των επενδύσεων. Με αυτόν τον τρόπο, εξασφαλίζεται σαφέστατα η βιωσιμότητά τους σε επίπεδο εικοσαετίας. 
Με την υιοθέτηση, λοιπόν και εφαρμογή όλων όσων προανέφερα, δημιουργείται ένα ασφαλές και υγιές περιβάλλον για τους καταναλωτές και τους ιδιοκτήτες φωτοβολταϊκών πάρκων και παραγωγούς ενέργειας, αλλά και για τους μελλοντικούς επενδυτές. 
Εισάγονται οι ανανεώσιμες πηγές ενέργειας σε μία νέα εποχή και απομακρύνεται ο φόβος για νέα λάθη, νέα ελλείμματα, νέες μειώσεις, νέες προσαρμογές, νέες αποκλίσεις από τους στόχους. 
Με λίγα λόγια και σε αυτόν τον τομέα της ενέργειας, όπως και στους υπολοίπους, η Κυβέρνηση ξεκαθαρίζει το τοπίο, θεσπίζει κανόνες, σχεδιάζει μακρόπνοα, εξαλείφει τη λογική του μπαλώματος, δίνει λύσεις οριστικές και όχι προσωρινές, όπως γινόταν μέχρι σήμερα, οι οποίες αντί να λύσουν τα προβλήματα, τα διόγκωναν. 
Τί σημαίνουν πρακτικά αυτές οι ρυθμίσεις; Ύστερα από ένα μακρύ διάλογο με τους Βουλευτές και τους φορείς το Υπουργείο προχωρά στα παρακάτω: 
Δίνει πενταετή παράταση των συμβολαίων και εγγύηση του εισοδήματος για είκοσι και είκοσι πέντε χρόνια. Αυτό πρακτικά σημαίνει ότι οι παραγωγοί των οποίων οι τιμές από ζημίες μειώνονται, έχουν τη δυνατότητα να επεκτείνουν τις συμβάσεις πώλησής τους για επιπλέον πέντε χρόνια, αντικαθιστώντας τις απώλειες και τις μειώσεις. 
Καταργείται η έκτακτη εισφορά. Οι νέες τιμές είναι σαφώς μειωμένες, αλλά η επιβάρυνση που προκαλούν είναι πολύ μικρότερη από τις επιβαρύνσεις που προκάλεσαν οι έκτακτες εισφορές. 
Συμμετέχουν στη λύση του προβλήματος και οι τράπεζες, οι οποίες δεσμεύονται σε συγκεκριμένα ανταποδοτικά. 
Υπάρχει ειδική μέριμνα στην κατηγορία των αγροτικών φωτοβολταϊκών. Με τη σημερινή νομοτεχνική βελτίωση που ήρθε, ορίζεται η μείωση τιμής στο 12% και ικανοποιείται και ένα αίτημα των παραγωγών, που έχουν την ιδιότητα να μεταβιβάσουν τα φωτοβολταϊκά. Υπάρχει ειδική μέριμνα για τα οικιακά φωτοβολταϊκά, που είναι συνδεδεμένα με τα αντίστοιχα στεγαστικά δάνεια και εφαρμόζεται παραμετροποίηση για την έκδοση πιστωτικού τιμολογίου. Το ποσοστό δεν είναι οριζόντιο στο 35%, αλλά είναι 34% και 37,5% στα μεγάλα φωτοβολταϊκά, 20% για τους φωτοβολταϊκούς σταθμούς έως 100 KW και 10% για τις υπόλοιπες τεχνολογίες των ΑΠΕ.  
Η Κυβέρνηση θα προχωρήσει στο συμψηφισμό οφειλών ΦΠΑ με το ΛΑΓΗΕ. 
Τέλος, παρά τη μείωση των τιμών οι επενδύσεις παραμένουν κερδοφόρες, πολύ πάνω από το μέσο όρο της Ευρωπαϊκής Ένωσης και πολύ πιο πάνω από οποιαδήποτε άλλη επένδυση στη χώρα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρίες και κύριοι συνάδελφοι, η χώρα διένυσε μία πολύ μεγάλη και εξαιρετικά δύσκολη διαδρομή σε πολύ μικρό χρονικό διάστημα. Οι θυσίες των Ελλήνων πολιτών και οι προσπάθειες όλων μας αναγνωρίζονται πλέον από όλους. Η ελληνική οικονομία, όπως είχαμε υποσχεθεί στον ελληνικό λαό, έχει σταθεροποιηθεί και ήδη δείχνει τα πρώτα σημάδια ανάκαμψης. Μας δίνει, επίσης, για πρώτη φορά τη δυνατότητα να παρέχουμε ελαφρύνσεις και να αποκαθιστούμε αδικίες, βασιζόμενοι σε δικά μας χρήματα και όχι σε δανεικά. 
Αυτήν την πορεία την ενισχύουμε, τη θωρακίζουμε και τη συνεχίζουμε, προχωρώντας ασφαλείς, σίγουροι και αισιόδοξοι για την έξοδο από την οικονομική κρίση. 
Το σημερινό πολυνομοσχέδιο τερματίζει την πιο επώδυνη περίοδο στη νεότερη ιστορία μας. Γι’ αυτό σας ζητώ να το υπερψηφίσετε όλοι.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΔΙΟΝΥΣΙΟΣ ΣΤΑΜΕΝΙΤΗΣ",478
"105878"," Ο Υπουργός Δικαιοσύνης κ. Αθανασίου έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105879"," Ευχαριστώ. 
Κυρίες και κύριοι συνάδελφοι, χθες κατέθεσα μία νομοτεχνική βελτίωση στο άρθρο 235 και από παραδρομή παρεισέφρησαν τρεις λέξεις, που αλλάζουν το νόημα του κειμένου. Αν δείτε τη χθεσινή νομοτεχνική βελτίωση, είναι ακριβώς αυτή που επαναλαμβάνουμε. Επειδή παρεισέφρησαν τρεις λέξεις που δεν διαγράφησαν. Αφορά το άρθρο 235 στο κεφάλαιο ΙΕ΄ 6. Οι λέξεις «τιμωρείται με φυλάκιση τουλάχιστον τριών» διαγράφονται. Αυτό, δεν είναι τίποτα το σπουδαίο. Δείτε και τη χθεσινή. Είναι ένα λάθος που έγινε κατά την καθαρογραφή.
(Στο σημείο αυτό ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Χαράλαμπος Αθανασίου καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(να μπει η σελίδα 540)","ΧΑΡΑΛΑΜΠΟΣ ΑΘΑΝΑΣΙΟΥ",10
"105880"," Καλώς. Ευχαριστούμε, κύριε Υπουργέ.
Ο κύριος Υπουργός Υγείας έχει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105881"," Ευχαριστώ πολύ, κύριε Πρόεδρε.
Για να διασκεδάσω τις εντυπώσεις και να απαντήσω και στον κ. Καραθανασόπουλο, να πω ότι πράγματι μέσα στα πλαίσια της παραγράφου που έχουμε για τη διαθεσιμότητα έπρεπε να έχουν μπει οι σχετικές ρυθμίσεις στο κυρίως σώμα του νομοσχεδίου. Για νομοτεχνικούς λόγους δεν προλάβαμε και μπαίνει με τη διαδικασία της βουλευτικής τροπολογίας, την οποία κάνουμε δεκτή.
Όσον αφορά ειδικά για τα Κρέστενα, όπου με ρώτησαν τοπικοί Βουλευτές, είναι το σχέδιο που ανακοινώσαμε εδώ και πολλούς μήνες. Δεν κλείνει το νοσοκομείο. Κανένα νοσοκομείο δεν κλείνουμε. Είναι αλλαγή χαρακτήρα χρήσης ενός νοσοκομείου σε μία περιοχή που είναι τρία στη σειρά, για να το κάνουμε κέντρο αποκατάστασης ή κάτι άλλο που θα συναποφασίσουμε με την τοπική κοινωνία. 
Το νοσοκομείο δεν κλείνει. Το τονίζω, για να μην γίνει παρεξήγηση. Τα έχουμε πει όλα από το καλοκαίρι. Είναι το γνωστό σχέδιο και τίποτα καινούργιο.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"105882"," Ο κ. Λαφαζάνης έχει τον λόγο. Στη συνέχεια ο κ. Τσούκαλης και θα ολοκληρωθεί η διαδικασία.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105883"," Κύριε Πρόεδρε, εδώ γίνονται πράγματα και θαύματα. Και ακούμε τον κύριο Υπουργό Υγείας να μας λέει καταστάσεις που περιγράφονται στο νομοσχέδιο, στην τροπολογία, λες και δεν ξέρουμε να διαβάζουμε.
Πρώτα απ’ όλα, κύριε Υπουργέ, αυτό που κάνετε δεν έχει καμμιά δεοντολογία, για να μην πω κάτι βαρύτερο. Αν έχετε την πρόθεση σε ένα νομοσχέδιο-«τέρας», όπως είναι αυτό, το οποίο δεν μπορούμε να το παρακολουθήσουμε, να μας φέρνετε την τελευταία στιγμή νομοτεχνικές βελτιώσεις, οι οποίες είναι σωρεία, τότε είναι αδύνατον να το παρακολουθήσουμε. Και δεν είναι νομοτεχνικές βελτιώσεις, είναι ουσιαστικές τροποποιήσεις. Ερχόσαστε τώρα, την τελευταία στιγμή, όταν κλείνει η συζήτηση και μας λέτε: «κάνω δεκτή μία τροπολογία, μίνι νομοσχέδιο του Υπουργείου Υγείας». 
Κύριε Υπουργέ Υγείας τι λέει εδώ; «Η αποκεντρωμένη οργανική μονάδα» -το έχετε διαβάσει, κύριε Υπουργέ;- «Νοσοκομείων Νοσημάτων Θώρακος της Νοτιοδυτικής Ελλάδας, ο «Άγιος Λουκάς», του ενιαίου νομικού προσώπου δημοσίου δικαίου Γενικό Νοσοκομείου Πατρών συγχωνεύεται με την οργανική μονάδα της έδρας του ενιαίου νομικού προσώπου δημοσίου δικαίου». Θέλετε να κάνετε συγχώνευση, δηλαδή, ενός νοσοκομείου που είναι η οργανική μονάδα σε άλλο και μας το φέρνετε την τελευταία στιγμή διά αεροπλανικής τροπολογίας. Εισάγεται από Βουλευτή και έρχεται ο Υπουργός την τελευταία στιγμή και λέει «το κάνω δεκτό». Είναι τρόπος να νομοθετείτε αυτός; Αυτό είναι σκάνδαλο!
Δεύτερον, τι λέτε; Το Γενικό Νοσοκομείο και Κέντρο Υγείας της πόλης των Κρεστένων το καταργείτε και το μετατρέπετε, από γενικό νοσοκομείο και κέντρο υγείας, σε κέντρο υγείας απλώς, χωρίς να δίνετε διευκρινίσεις τι θα είναι κι αυτό το κέντρο υγείας. Και την τελευταία στιγμή ερχόσαστε και κάνετε αυτές τις συγχωνεύσεις και καταργήσεις και μετατοπίσεις και μεταλλάξεις νοσοκομειακών μονάδων; Δεν είναι σοβαρά πράγματα αυτά.
Παρακαλούμε να την αποσύρετε πάραυτα αυτήν την τροπολογία. 
Αν νομίζετε ότι είναι τόσο ωραία, έχετε νομοσχέδιο, το επόμενο διάστημα να τη φέρετε να τη συζητήσει η επιτροπή και να ψηφιστεί. Αν δεν το κάνετε –και μην μας λέτε πάλι, κύριε Πρόεδρε, ότι απειλούμε κανέναν- εμείς θα την εντάξουμε στην ονομαστική ψηφοφορία που θα κάνουμε. Εφόσον δεν αποσυρθεί –σας παρακαλούμε να το κάνετε, κύριε Υπουργέ- τότε παρακαλούμε, η τροπολογία με γενικό αριθμό 1322 και ειδικό αριθμό 218 να μπει κι αυτή στην ονομαστική ψηφοφορία και καλούμε τους Βουλευτές να μην αποδεχθούν τέτοιου είδους ρυθμίσεις τελευταίας στιγμής από τα κάτω για καταργήσεις νοσοκομείων και συγχωνεύσεις νοσοκομείων.","ΠΑΝΑΓΙΩΤΗΣ ΛΑΦΑΖΑΝΗΣ",279
"105884"," Τον λόγο έχει ο κ. Τσούκαλης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105885"," Κύριε Πρόεδρε, όσο καλή διάθεση και να έχει να επιδείξει κάποιος απέναντι στην προσπάθεια της Κυβέρνησης να διευθετήσει κάποιες υπερεπείγουσες περιπτώσεις, είναι κάποιες τροπολογίες που «βγάζουν μάτι» και διαδικασίες οι οποίες υπερβαίνουν τα όρια. Η έκκλησή μας προς εσάς είναι σαφής: Δεν ξέρω κατά πόσον μπορείτε να επέμβετε στην Κυβέρνηση. Είναι προφανές ότι κάθε Υπουργός επιδιώκει, μέσω της διαδικασίας του κατεπείγοντος και των τριών άρθρων, να εισαγάγει και να περάσει ρυθμίσεις, τις οποίες ο ίδιος πιθανόν να πίστευε ότι θα είχε δυσκολία με την κανονική διαδικασία. Είναι ευτελισμός αυτής της διαδικασίας.
Ερώτημα πρώτο: Σε διαδικασία κατεπείγοντος, μπορούν Βουλευτές να υποβάλουν τροπολογίες; Όχι. Έτσι δεν είναι; Εμείς θέλαμε να υποβάλουμε τροπολογίες, αλλά δεν υποβάλαμε. Τι λέει ο κύριος Υπουργός Υγείας; Ότι σε μία τροπολογία για τη διαθεσιμότητα νυχτοφυλάκων κ.λπ., πρέπει να ενταχθεί και μία πρόταση για συγχώνευση δύο νοσηλευτικών μονάδων. Την Τρίτη έχουμε κανονική διαδικασία και νομοσχέδιο. Σας παρακαλώ πολύ, κάντε την παρέμβασή σας, να τελειώσουμε με αυτήν τη διαδικασία. 
Επίσης -δεν ξέρω αν ο Υπουργός Δικαιοσύνης είναι παρών, πληροφορήθηκα πριν λίγο ότι έγινε μία πρόταση-τροποποίηση ενός άρθρου του Κώδικα περί Δικηγόρων για την αναγνώριση των πτυχίων της αλλοδαπής, το οποίο το είχαμε περάσει σχεδόν ομόφωνα. Ξαφνικά, με αυτήν τη διαδικασία, έρχεται τροπολογία.","ΝΙΚΟΛΑΟΣ ΤΣΟΥΚΑΛΗΣ",520
"105886"," Έχει δίκιο, κύριε Πρόεδρε.","ΑΝΔΡΕΑΣ ΛΟΒΕΡΔΟΣ",286
"105887"," Σας παρακαλώ πάρα πολύ, απευθύνουμε έκκληση σε εσάς προσωπικά. Θέλουμε να διατηρήσουμε στοιχειωδώς την αξιοπρέπεια λειτουργίας του Κοινοβουλίου.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"105888"," Καταρχήν, κυρίες και κύριοι συνάδελφοι, ο Πρόεδρος αλλά και όλοι οι συνάδελφοι έχουμε πει ότι μόνο τα κατεπείγοντα μπορούν και πρέπει να μπουν με το χαρακτήρα του κατεπείγοντος. 
Ο Κανονισμός επιτρέπει, βεβαίως, να κατατίθενται τροπολογίες, αλλά τις τροπολογίες και μάλιστα των εκλεκτών συναδέλφων δεν μπορώ εγώ να τις κρίνω. Δεν νομίζω, όμως, ότι είναι κατεπείγουσες τροπολογίες που μπορούν να ψηφιστούν τώρα. Ωστόσο, αυτό –και βάσει του Κανονισμού μπορεί- θα το κρίνει η Κυβέρνηση. 
Από εκεί και πέρα, για το θέμα των δικηγόρων το οποίο αναφέρατε, θα έλθει ο κ. Αθανασίου να απαντήσει.
Τον λόγο έχει ο κ. Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, αυτό που παρακολουθούμε την τελευταία μισή ώρα, υποβαθμίζει πραγματικά το ρόλο της Βουλής: συνεχείς δήθεν νομοθετικές βελτιώσεις. Δήθεν! Κατ’ επανάληψη, ο ένας Υπουργός μετά τον άλλο. Όσοι Υπουργοί λείπουν, όπως ο Υπουργός Παιδείας, δίνει στον Υπουργό Οικονομικών να κάνει τις νομοθετικές βελτιώσεις. Η ίδια εικόνα και εδώ στη Βουλή, αλλά και τηλεοπτικά, είναι πραγματικά απογοητευτική. Δείχνει την πλήρη υποβάθμιση του Κοινοβουλίου! 
Δεν είναι δυνατόν, λοιπόν, κύριε Πρόεδρε –και θέλουμε εσείς ως Προεδρείο να το διασφαλίσετε- σε ένα πολυνομοσχέδιο διακοσίων πενήντα σελίδων με τρία μόνο άρθρα, να γίνονται τροπολογίες στην πράξη, μέσω δήθεν νομοθετικών βελτιώσεων, τη στιγμή που δεν παρακολουθεί κανένας συνάδελφος, κανείς δεν έχει τη δυνατότητα παρά μόνο να ψηφίσει υπέρ ή κατά σε κάθε ένα από τα τρία άρθρα και τώρα, την τελευταία στιγμή, έχουμε την τροπολογία του κυρίου Υπουργού Υγείας, η οποία πρέπει να απορριφθεί! 
Κύριε Πρόεδρε, δεν μπορούμε να συνεχίσουμε με αυτή τη διαδικασία. Προφανώς, οι ίδιοι οι συνάδελφοι της Πλειοψηφίας δεν έχουν αντιληφθεί ότι μεγάλο μέρος του νομοσχεδίου έχει ήδη τροποποιηθεί με δήθεν νομοτεχνικές βελτιώσεις. Δεν μπορεί να συνεχιστεί αυτή η κατάσταση. Πρέπει να σταματήσει. Είναι ένα μεγάλο «παζάρι» αυτό που γίνεται την τελευταία μισή ώρα, κύριε Πρόεδρε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105889"," Ο κ. Καραθανασόπουλος έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105890"," Θεωρώ ότι ο κύριος Υπουργός Υγείας δεν έχει μνήμη χρυσόψαρου, γιατί στην ομιλία του ανέγνωσε τις θέσεις του ΚΚΕ του 1988. 
Θα του θυμίσω ότι πριν από είκοσι μέρες κάναμε μία συζήτηση εδώ κατά τη διαδικασία των επίκαιρων ερωτήσεων για το περιφερειακό Νοσοκομείο Νοσημάτων Θώρακα της Πάτρας. Τότε δήλωνε ο κ. Υπουργός ότι το νοσοκομείο θα συνεχίσει να υπάρχει. Σήμερα αρνήθηκε να απαντήσει στην παρέμβαση και στην πρόκληση που τού κάναμε, γιατί δεν είναι μόνο το Νοσοκομείο των Κρεστένων κέντρο υγείας, αλλά είναι και το Νοσοκομείο Θώρακα. 
Φαίνεται από την απάντηση για τα Κρέστενα ότι ήταν προαποφασισμένη διαδικασία. Αν διαβάσουμε το τι γράφεται στην τροπολογία, στην καλύτερη των περιπτώσεων, για να μην πούμε ότι κλείνει, αυτό θα σημάνει δραστική συρρίκνωση του Νοσοκομείου Θώρακος που ξέρετε πολύ καλά ότι εξυπηρετεί τις περιφερειακές ανάγκες ενός εξειδικευμένου πνευμονολογικού νοσοκομείου. Ενώ πριν από είκοσι μέρες δεσμευόσασταν, σήμερα αρχίζετε και το τροποποιείτε. 
Απ’ αυτήν την άποψη, εμείς λέμε καθαρά ότι η συγκεκριμένη τροπολογία πρέπει να αποσυρθεί και, αν επιμένετε, να τη φέρετε σε άλλη διάταξη νομοσχεδίου, ώστε να συζητηθεί αναλυτικά στην επιτροπή, αλλά και στην Ολομέλεια.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105891"," Ο κύριος Υπουργός έχει τον λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105892"," Ξεκινάω με το μείζον: Δεν κλείνει το Νοσοκομείο στα Κρέστενα. Η τροπολογία λέει:  «Εξορθολογισμός χαρακτήρα και αλλαγή σκοπού». Δεν κλείνει λοιπόν, το τονίζω. Αυτά έχουν συζητηθεί στο δημόσιο διάλογο επί σειρά μηνών. 
Θα μιλήσω τώρα σε έναν προς έναν τους συναδέλφους. Κύριε Καραθανασόπουλε, σας απάντησα και πριν ότι δεν κλείνει. Ωραία; Να είμαστε συνεννοημένοι.
Ο κ. Μαριάς ανέφερε τη γενική άρνηση…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105893"," Κύριε Πρόεδρε, εγώ μίλησα για το Νοσοκομείο Νοσημάτων Θώρακα της Πάτρας.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105894"," Για το Νοσοκομείο της Πάτρας θα απαντούσα τώρα στον κ. Τσούκαλη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105895"," Άλλο ρωτάμε και γι’ άλλο απαντάει ο Υπουργός; Είναι δυνατόν;","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105896"," Δεν μπορώ έτσι, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105897"," Παρακαλώ, κύριε Καραθανασόπουλε.
Συνεχίστε, κύριε Υπουργέ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105898"," Για το Νοσοκομείο της Πάτρας θα μίλαγα στον κ. Τσούκαλη, που έθεσε το θέμα. Είμαι βέβαιος ότι ο κ. Τσούκαλης ως Βουλευτής Αχαΐας γνωρίζει τα προβλήματα λειτουργίας που έχει το νοσοκομείο. Ας μην έλθουμε τώρα σ’ αυτό. Είναι στο δημόσιο διάλογο τόσο πολύ εξαντλημένα αυτά και έχουν συζητηθεί, τόσο πολύ, που είναι κρίμα να χάνουμε χρόνο.
Θα μου επιτρέψετε, όμως, να δώσω μία απάντηση στον κ. Λαφαζάνη. Είχα όλη την καλή διάθεση να απαντήσω στον κ. Λαφαζάνη. Σεβόμενος, όμως, την απόφαση του κ. Τσίπρα να αποχωρήσει ο ΣΥΡΙΖΑ από τη συζήτηση, νομίζω ότι δεν θα ήταν δόκιμο να απαντήσω σ’ ένα κόμμα που είπε ότι αποχωρεί από τη συζήτηση. Αφού αποχωρήσατε, δεν μπορώ να σας απαντήσω.
Οφείλω, όμως, να σας πω, επειδή αναφερθήκατε ονομαστικά σε μένα, ότι δεν σας απαντώ και για έναν δεύτερο λόγο: Διότι προτιμήσατε να κάνετε την πρόταση μομφής στον κ. Στουρνάρα και όχι σε μένα. Είμαι πολύ στενοχωρημένος γι’ αυτό!
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"105899"," Έτσι εξευτελίζονται τα πάντα εδώ μέσα, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"105900"," Τηλεπαράθυρα!","ΝΙΚΟΛΑΟΣ ΒΟΥΤΣΗΣ",75
"105901"," Ο καθένας κρίνεται, κύριε Λαφαζάνη.
Ο κύριος Υπουργός Δικαιοσύνης έχει το λόγο και ολοκληρώνουμε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105902"," Κυρίες και κύριοι συνάδελφοι, καταθέτω μία νομοτεχνική βελτίωση:  Στην εσωτερική περίπτωση β΄ της περίπτωσης β΄ της υποπαραγράφου ΙΕ.1 της παραγράφου ΙΕ του άρθρου πρώτου για την εξομοίωση, όπως μας υποχρεώνει και η κοινοτική νομοθεσία ότι όλα τα κοινοτικά πανεπιστήμια είναι ισότιμα, αυτοί που θα έρχονται από το εξωτερικό θα δίνουν μόνο εξετάσεις όπως οι Έλληνες, ως ασκούμενοι. Δεν θα χρειάζεται να περνάνε από επάρκεια.
Καταθέτω, λοιπόν, τη σχετική νομοτεχνική βελτίωση όπου διαγράφονται οι λέξεις αυτές που αναφέρονταν στο ότι χρειαζόταν να περνάνε από επάρκεια στη ΙΕ. 
(Στο σημείο αυτό ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Χαράλαμπος Αθανασίου καταθέτει για τα Πρακτικά την προαναφερθείσα νομοτεχνική βελτίωση η οποία έχει ως εξής:
(Να μπει η σελίδα 553)","ΧΑΡΑΛΑΜΠΟΣ ΑΘΑΝΑΣΙΟΥ",10
"105903"," Παρακαλώ να διανεμηθεί στους κυρίους συναδέλφους.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105904"," Κύριε Πρόεδρε, θα μπορούσα να έχω τον λόγο;","ΝΙΚΟΛΑΟΣ ΤΣΟΥΚΑΛΗΣ",520
"105905"," Ναι, κύριε Τσούκαλη, σας ακούμε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105906"," Θα ήθελα να δώσω μία απάντηση και στον κύριο Υπουργό Δικαιοσύνης και στον κύριο Υπουργό Υγείας. 
Δεν στεκόμαστε στην ουσία. Το αίτημα είναι σαφές. Είναι μια διαδικασία κατεπείγουσα, στην οποία καλείτε εσείς, ως Κυβέρνηση, κάθε Βουλευτή να τοποθετηθεί υπεύθυνα, λόγω της ανάγκης της χώρας και παρεισφρέουν διατάξεις, οι οποίες δεν είναι ούτε μνημονιακή υποχρέωση και κυρίως δεν είναι κατεπείγουσας υφής. 
Αυτό το οποίο λέμε ευθέως –και ο κ. Καραθανασόπουλος το είπε- είναι να αποσυρθούν από το παρόν νομοσχέδιο και να έρθουν με την κανονική διαδικασία συζήτησης, διαβούλευσης και ψήφισης. Είναι απλό. Μην μπαίνουμε στην ουσία αν είναι έτσι ή αλλιώς. 
Κύριε Πρόεδρε, δεν είναι δυνατόν μία τροπολογία –όσο και νόμιμη να είναι- να έρχεται υπογεγραμμένη από δύο Βουλευτές, οι οποίοι δεν έχουν καμμία σχέση, όχι με την Αχαΐα ή την Ηλεία αλλά ούτε με τη Δυτική Ελλάδα, μόνο και μόνο για να καλυφθεί η ανάγκη –λέει- του κυρίου Υπουργού σε σχέση με το θέμα αυτό. Εξακολουθούμε να λέμε ότι είναι ο ευτελισμός της διαδικασίας.","ΝΙΚΟΛΑΟΣ ΤΣΟΥΚΑΛΗΣ",520
"105907"," Τον λόγο έχει ο Πρόεδρος, ο κ. Κακλαμάνης. Παρακαλώ, κύριε Πρόεδρε, έχετε δύο λεπτά. 
(Θόρυβος – Διαμαρτυρίες από την πτέρυγα της Νέας Δημοκρατίας)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105908"," Τι συμβαίνει; Εσείς να σιωπάτε και εμείς να ψηφίζουμε; Σας παρακαλώ. Άλλωστε, μαζί με το ΣΥΡΙΖΑ χέρι-χέρι πάτε και γίνεται αυτή η εικόνα του Κοινοβουλίου. 
(Θόρυβος – Διαμαρτυρίες στην Αίθουσα)","ΑΠΟΣΤΟΛΟΣ ΚΑΚΛΑΜΑΝΗΣ",172
"105909"," Τι λέτε τώρα;","ΠΑΝΑΓΙΩΤΗΣ ΛΑΦΑΖΑΝΗΣ",279
"105910"," Κύριε Πρόεδρε, σας παρακαλώ, μιλήστε επί του θέματος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105911"," Βεβαίως, κύριε Πρόεδρε, έχουμε καθήκον εμείς. Δεν συρόμαστε ούτε από τη λεγόμενη Αριστερά ούτε από τη Δεξιά. Είμαστε το ΠΑΣΟΚ εδώ. Όσο και αν θέλουν να μας εξαφανίσουν, εμείς θα υπάρχουμε. 
Ζήτησα το λόγο για τον Κανονισμό, κύριε Πρόεδρε. Δεν πρέπει να δικαιώσετε την άδικη κριτική που είχατε από το ΣΥΡΙΖΑ. Και θα την δικαιώσετε, εάν δεν εφαρμόσετε τον Κανονισμό. Έχουν δίκιο όσοι μιλούν για ολόκληρες σελίδες. Είναι νομοτεχνικές βελτιώσεις; 
Κύριε Πρόεδρε, ό,τι είναι ουσιαστική αλλαγή θα έπρεπε να είχε κατατεθεί ως τροπολογία προ τριών ημερών, επειδή ο χρόνος κατάθεσης του νομοσχεδίου δεν το επέτρεπε. Άρα, δεν υπάρχουν τροπολογίες ούτε Βουλευτών ούτε Υπουργών. 
Από εκεί και πέρα, να σεβαστούμε αυτό το Κοινοβούλιο –που πολλές δυνάμεις εργάζονται είτε θεληματικά είτε αθέλητα για να απαξιώνεται και ό,τι δεν έχει σχέση με αυτό –που είναι τα περίφημα «προαπαιτούμενα» και απευθύνομαι στον Υπουργό Οικονομικών- οφείλει να μας το πει. Το Νοσοκομείο Κρεστένων για παράδειγμα είναι στα προαπαιτούμενα; 
Η  κατάργηση του ν.1351 για τους ιδιωτικούς εκπαιδευτικούς για να παίρνουν τσάμπα δασκάλους για τα ιδιωτικά σχολεία, είναι στα προαπαιτούμενα; Αν είναι στα προαπαιτούμενα, τα ψηφίζουμε και αυτά, αν και κάποτε θα πρέπει αυτά να τα αλλάξουμε. 
Κύριε Πρόεδρε, η ευθύνη είναι σε εσάς. Ό,τι δεν είναι νομοτεχνική βελτίωση και δεν εντάσσεται στα προαπαιτούμενα –που παρακαλώ, με την ανοχή όλων, εφόσον τίθεται σε αυτήν τη βάση το θέμα να μην σας κατηγορούν ότι δεν θέλετε να πάρουμε τα 8 δισεκατομμύρια ευρώ- αυτό να περάσει. Τα άλλα, όμως –για να σέβεστε το Κοινοβούλιο οι Υπουργοί- να τα πάρετε πίσω. 
Εγώ τροπολογία Υπουργού σαν αυτές που κρατάω στο χέρι μου, κύριε Πρόεδρε, δεν ψηφίζω. Ο Κανονισμός λέει ότι θα βάλετε χωριστά σε ψηφοφορία τις τροπολογίες των Υπουργών και μετά ως προς τα άρθρα να μη μας υποχρεώσουν να καταψηφίσουμε εκείνα τα άρθρα τα οποία θέλουμε να τα ψηφίσουμε κάνοντας μεγάλη αβαρία, γιατί δεν θέλουμε να ξημερώσουν αύριο τα χρηματιστήρια κ.λπ. ή να πάει ο Υπουργός στο Eurogroup και να του λένε «τι ήρθες εδώ χωρίς νόμο;».","ΑΠΟΣΤΟΛΟΣ ΚΑΚΛΑΜΑΝΗΣ",172
"105912"," Κυρίες και κύριοι συνάδελφοι, όλοι συμφωνούμε σ’ αυτό. Παρακαλώ την Κυβέρνηση, αν υπάρχουν τροπολογίες οι οποίες δεν έχουν τον κατεπείγοντα χαρακτήρα, να μην συζητηθούν. Έχουμε νομοσχέδιο την Τρίτη να το περάσουμε.
Παρακαλώ, κύριε Υπουργέ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105913"," Η τροπολογία εν τω συνόλω είναι υπερεπείγουσα, γιατί εμπίπτει στο κομμάτι της διαθεσιμότητας. Αποσύρω όμως την παράγραφο 3, που αφορά ειδικά στα Κρέστενα και στο Νοσοκομείο Νοσημάτων Θώρακος των Πατρών, για να το πάμε στην κανονική διαδικασία. Δεν θα κριθεί όλη η διαθεσιμότητα απ’ αυτό, παρ’ όλο που όλοι γνωρίζουμε ότι είναι κάτι που πρέπει να γίνει. Αλλά εν πάση περιπτώσει, για να μην στενοχωρηθεί και ο κ. Τσούκαλης, που καταλαβαίνει την ορθότητα της ουσίας, αλλά θέτει το διαδικαστικό θέμα, ας αφήσουμε την παράγραφο 3, το κομμάτι που αφορά ειδικά στα Κρέστενα και στο Νοσοκομείο Νοσημάτων Θώρακος της Πάτρας. Αυτό αποσύρεται.
Ευχαριστώ πολύ.","ΣΠΥΡΙΔΩΝ- ΑΔΩΝΙΣ ΓΕΩΡΓΙΑΔΗΣ",96
"105914"," Άρα, η παράγραφος 3 αποσύρεται.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105915"," Κύριε Πρόεδρε, θα ήθελα τον λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"105916"," Ορίστε, κύριε Λαφαζάνη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105917"," Δεν απαντάει ο κύριος Υπουργός Υγείας στο Λαφαζάνη, αλλά αποσύρει, μετά από αντιδράσεις του συνόλου σχεδόν της Συμπολίτευσης –προς τιμή της, παρ’ όλο που αποδέχεται ένα νομοσχέδιο «τέρας» απ’ ότι φαίνεται- τη διάταξη, για την οποία διαμαρτυρηθήκαμε. Άρα, είχαμε δίκιο να διαμαρτυρόμεθα. Απολύτως δίκιο να διαμαρτυρόμεθα.","ΠΑΝΑΓΙΩΤΗΣ ΛΑΦΑΖΑΝΗΣ",279
"105918"," Άρα, αποσύρετε την ονομαστική ψηφοφορία.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105919"," Βεβαίως, την αποσύρουμε προφανώς, γιατί τη βάλαμε για τα δύο νοσοκομεία. 
Αλλά εδώ, κύριε Πρόεδρε, περιέχονται νομοτεχνικές βελτιώσεις. Την τελευταία στιγμή προσπαθούμε να αντιληφθούμε τι γίνεται σ’ αυτήν την Αίθουσα, τι μας φέρνετε και τι κρύβουν αυτά που μας φέρνετε. Εδώ, στην ουσία πάτε να απελευθερώσετε τα επαγγέλματα του πολιτικού μηχανικού, του αρχιτέκτονα και του τοπογράφου και στην ουσία να εισάγετε ότι θα μπορούν από κολλέγια πλέον και όχι από πολυτεχνικές σχολές και τον πανεπιστημιακό τομέα να είναι πολιτικοί μηχανικοί, αρχιτέκτονες και τοπογράφοι. 
Τι είναι αυτά που κάνετε εδώ; Με ποιο δικαίωμα το φέρνετε την τελευταία στιγμή; Είναι νομοτεχνική βελτίωση αυτή; Καταργείτε τα ελληνικά πανεπιστήμια και τα ελληνικά πολυτεχνεία και βάζετε τα κολλέγια να κάνουν εξάσκηση επαγγέλματος πολιτικού μηχανικού;","ΠΑΝΑΓΙΩΤΗΣ ΛΑΦΑΖΑΝΗΣ",279
"105920"," Τα ΤΕΙ αφορά, μάλλον.","ΠΑΡΙΣ ΚΟΥΚΟΥΛΟΠΟΥΛΟΣ",245
"105921"," Με συγχωρείτε, δεν αφορά τους αποφοίτους των ΑΕΙ. Τα κολλέγια αφορά. 
Παρακαλούμε αυτή δεν είναι νομοτεχνική βελτίωση και να την αποσύρετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"105922"," Αφορά τα ΤΕΙ. Να προσθέσετε και τα ΤΕΙ και όχι τα κολλέγια.","ΑΠΟΣΤΟΛΟΣ ΚΑΚΛΑΜΑΝΗΣ",172
"105923"," Να βάλετε αυτό που ισχύει και όχι γενικές φράσεις που πάνε στα κολλέγια.","ΠΑΝΑΓΙΩΤΗΣ ΛΑΦΑΖΑΝΗΣ",279
"105924"," Συμφωνώ. Να προσθέσετε τα ΤΕΙ, λοιπόν.","ΑΠΟΣΤΟΛΟΣ ΚΑΚΛΑΜΑΝΗΣ",172
"105925","  Να προσθέσετε ό,τι θέλετε. 
Εσείς δεν κάνετε τη ρύθμιση. Άλλοι κάνουν τη ρύθμιση. Και αυτοί που κάνουν τη ρύθμιση έχουν αφήσει ανοιχτό το δρόμο, για να μιλάμε για κολλέγια πλέον.","ΠΑΝΑΓΙΩΤΗΣ ΛΑΦΑΖΑΝΗΣ",279
"105926"," Κύριε Λαφαζάνη, τα εξήγησε ο κ. Μανιάτης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105927","  Τι εξήγησε;","ΠΑΝΑΓΙΩΤΗΣ ΛΑΦΑΖΑΝΗΣ",279
"105928"," Κύριε Πρόεδρε, θα ήθελα το λόγο.","ΠΑΝΟΣ ΚΑΜΜΕΝΟΣ",181
"105929"," Παρακαλώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105930"," Κύριε Πρόεδρε, με συγχωρείτε. Εδώ υπάρχει μια διαδικασία. Ο κύριος Υπουργός αποσύρει από την τροπολογία το 2 και το 3 και επιμένει στο 1;","ΠΑΝΟΣ ΚΑΜΜΕΝΟΣ",181
"105931"," Το 3.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105932"," Αν αποσύρει, λοιπόν, το 3, πρέπει να το αναδιατυπώσει, να διανεμηθεί και να αποφασίσουμε. 
Για να καταλάβετε την προχειρότητα, μας μοιράζουν τις νομοτεχνικές βελτιώσεις και μας έχουν το εισηγητικό σημείωμα που πρέπει να διαβάσει ο Υπουργός και από πίσω πώς πρέπει να αντιμετωπίζει το ΣΥΡΙΖΑ: «ανάκαμψη χωρίς απασχόληση», «φούσκες ανάκαμψη» κ.λπ..
Αυτά συμβαίνουν στη Βουλή. Είναι κωμικό πια. Μοιράζουν στους Βουλευτές τα σημειώματα του συμβούλου του Υπουργού για το τι θα πει απέναντι στο ΣΥΡΙΖΑ και την Αντιπολίτευση! Το καταθέτω στα Πρακτικά!
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΠΑΝΟΣ ΚΑΜΜΕΝΟΣ",181
"105933"," Καταγράφεται η άποψη του κ. Καμμένου.
Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής του σχεδίου νόμου του Υπουργείου Οικονομικών «Μέτρα στήριξης και ανάπτυξης της ελληνικής οικονομίας στο πλαίσιο εφαρμογής του ν. 4046/2012 και άλλες διατάξεις».
Ερωτάται το Σώμα: Γίνεται δεκτό το σχέδιο νόμου επί της αρχής;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105934"," Μάλιστα, μάλιστα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"105935"," Συνεπώς, το νομοσχέδιο του Υπουργείου Οικονομικών «Μέτρα στήριξης και ανάπτυξης της ελληνικής οικονομίας στο πλαίσιο εφαρμογής του ν. 4046/2012 και άλλες διατάξεις» γίνεται δεκτό επί της αρχής κατά πλειοψηφία.
Εισερχόμεθα στην ψήφιση των άρθρων.
Επί του πρώτου και δευτέρου άρθρου του σχεδίου νόμου έχει υποβληθεί η αίτηση ονομαστικής ψηφοφορίας από Βουλευτές του Συνασπισμού Ριζοσπαστικής Αριστεράς της οποίας το κείμενο έχει ως εξής:
(Να μπει η σελίδα 563α).","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105936"," Θα αναγνώσω τον κατάλογο των υπογραφόντων την αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. 
Ο κ. Βούτσης Νικόλαος. Παρών.
Ο κ. Κουρουμπλής Παναγιώτης. Παρών. 
Ο κ. Μητρόπουλος Αλέξιος. Παρών.
Η κ. Καφαντάρη Χαρούλα. Παρούσα. 
Ο κ. Πάντζας Γεώργιος. Παρών.
Η κ. Διακάκη Μαρία. Παρούσα. 
Η κ Σταμπουλή Αφροδίτη. Παρούσα.
Ο κ. Γάκης Δημήτριος. Παρών. 
Ο κ. Δρίτσας Θεόδωρος. Παρών.
Η κ. Αυλωνίτου Ελένη. Παρούσα. 
Η κ. Καλογερή Αγνή. Παρούσα.
Ο κ. Συρμαλένιος Νικόλαος. Παρών. 
Ο κ. Πετράκος Αθανάσιος. Παρών.
Ο κ. Δερμιτζάκης Κωνσταντίνος. Παρών. 
Ο κ. Γελαλής Δημήτριος. Παρών.
Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών.
Συνεπώς, διακόπτουμε τη συνεδρίαση για δέκα (10΄) λεπτά, σύμφωνα με τον Κανονισμό. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105937"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Θα διεξαχθεί ονομαστική ψηφοφορία επί του πρώτου και δεύτερου άρθρου του σχεδίου νόμου του Υπουργείου Οικονομικών: «Μέτρα στήριξης και ανάπτυξης της ελληνικής οικονομίας στο πλαίσιο εφαρμογής του ν. 4046/2012 και άλλες διατάξεις».
Οι αποδεχόμενοι τα άρθρα λέγουν «ΝΑΙ».
Οι μη αποδεχόμενοι τα άρθρα λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Καλούνται επί του καταλόγου οι Βουλευτές κ. Ιορδάνης Τζαμτζής από τη Νέα Δημοκρατία και κ. Απόστολος Αλεξόπουλος από τον ΣΥΡΙΖΑ.
Σας ενημερώνω, επίσης, ότι έχουν έρθει στο Προεδρείο τηλεομοιοτυπίες-φαξ συναδέλφων, σύμφωνα με το άρθρο 70Α΄ του Κανονισμού της Βουλής, με τις οποίες γνωστοποιούν την ψήφο τους επί του πρώτου και του δεύτερου άρθρου του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(Κατά τη διάρκεια της ψηφοφορίας την Προεδρική Έδρα καταλαμβάνει ο Α’ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"105938"," Υπάρχει συνάδελφος ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά και έχουν ως εξής:.
(Να μπουν οι σελίδες 568,569)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105939"," Κυρίες και κύριοι συνάδελφοι, θα ήθελα να σας ενημερώσω ότι οι συνάδελφοι Βουλευτές κ. Ανδρέας Ψυχάρης και κυρία Αγγελική Γκερέκου δεν θα παρευρεθούν στη σημερινή ονομαστική ψηφοφορία και μας γνωρίζουν με επιστολή τους πως αν ήταν παρόντες θα ψήφιζαν «ΝΑΙ».
Οι επιστολές αυτές, οι οποίες εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης, αλλά δεν συνυπολογίζονται στην καταμέτρηση των ψήφων.
(Οι προαναφερθείσες επιστολές έχουν ως εξής:
( Να μπουν οι σελίδες 571,572)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105940"," Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση και διαλογή των ψηφοδελτίων και την εξαγωγή του αποτελέσματος.
(ΚΑΤΑΜΕΤΡΗΣΗ) 
(ΜΕΤΑ ΤΗΝ ΚΑΤΑΜΕΤΡΗΣΗ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105941"," Κυρίες και κύριοι συνάδελφοι, έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας. 
Εψήφισαν συνολικά 288 Βουλευτές. 
Για το άρθρο πρώτο:
Υπέρ του άρθρου, δηλαδή «ΝΑΙ», εψήφισαν 152 Βουλευτές. 
Κατά του άρθρου, δηλαδή «ΟΧΙ», εψήφισαν 135 Βουλευτές. 
«ΠΑΡΩΝ» εψήφισε 1 Βουλευτής. 
Για το άρθρο δεύτερο:
Υπέρ του άρθρου, δηλαδή «ΝΑΙ», εψήφισαν 151 Βουλευτές.
Κατά του άρθρου, δηλαδή «ΟΧΙ», εψήφισαν 136 Βουλευτές. 
«ΠΑΡΩΝ» εψήφισε 1 Βουλευτής σύμφωνα με το παρακάτω πρωτόκολλο ονομαστικής ψηφοφορίας:
(Να μπει το πρωτόκολλο σελίδα 574α).","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105942"," Συνεπώς το άρθρο πρώτο έγινε δεκτό όπως τροποποιήθηκε από τον κύριο Υπουργό κατά πλειοψηφία και το άρθρο δεύτερο έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο τρίτο του νομοσχεδίου όπως τροποποιήθηκε από τον κύριο Υπουργό;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105943"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"105944"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105945"," Κατά πλειοψηφία.
ΧΡΥΣΟΥΛΑ –","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"105946"," Κατά πλειοψηφία.","ΜΑΡΙΑ ΓΙΑΤΑΓΑΝΑ",104
"105947"," Συνεπώς το άρθρο τρίτο έγινε δεκτό όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 1322 και ειδικό 218, όπως τροποποιήθηκε από τον κύριο Υπουργό;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105948"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"105949"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"105950"," Κατά πλειοψηφία.
ΧΡΥΣΟΥΛΑ –","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"105951"," Κατά πλειοψηφία.
Συνεπώς η τροπολογία με γενικό αριθμό 1322 και ειδικό 218 έγινε δεκτή όπως τροποποιήθηκε από τον κύριο Υπουργό και εντάσσεται στο άρθρο πρώτο του νομοσχεδίου. 
Εισερχόμαστε στην ψήφιση του ακροτελεύτιου άρθρου του νομοσχεδίου του Υπουργείου Οικονομικών.
Ερωτάται το Σώμα: Γίνεται δεκτό το ακροτελεύτιο άρθρο;","ΜΑΡΙΑ ΓΙΑΤΑΓΑΝΑ",104
"105952"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"105953"," Το ακροτελεύτιο άρθρο έγινε δεκτό κατά πλειοψηφία. 
Συνεπώς, το νομοσχέδιο του Υπουργείου Οικονομικών: «Μέτρα στήριξης και ανάπτυξης της Ελληνικής Οικονομίας στο πλαίσιο εφαρμογής του ν. 4046/2012 και άλλες διατάξεις» έγινε δεκτό κατά πλειοψηφία, επί της αρχής και επί των άρθρων. 
Δέχεστε στο σημείο αυτό να ψηφίσουμε το νομοσχέδιο και στο σύνολό του;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105954"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"105955"," Ερωτάται το Σώμα: Γίνεται δεκτό το νομοσχέδιο και στο σύνολο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105956"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"105957"," Κατά πλειοψηφία.
ΧΡΥΣΟΥΛΑ –","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"105958"," Κατά πλειοψηφία.","ΜΑΡΙΑ ΓΙΑΤΑΓΑΝΑ",104
"105959"," Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Οικονομικών: «Μέτρα στήριξης και ανάπτυξης της ελληνικής οικονομίας στο πλαίσιο εφαρμογής του ν. 4046/2012 και άλλες διατάξεις» έγινε δεκτό κατά πλειοψηφία σε μόνη συζήτηση επί της αρχής και των άρθρων και έχει ως εξής:
(Να μπει το νομοσχέδιο σελ. 577α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105960","  Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105961"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"105962","  Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, με επιστολή την οποία μόλις έλαβε το Προεδρείο από τον Πρόεδρο της Νέας Δημοκρατίας και Πρωθυπουργό, κ. Αντώνιο Σαμαρά, ανακοινώνεται στο Σώμα η διαγραφή από την Κοινοβουλευτική Ομάδα της Νέας Δημοκρατίας του Βουλευτή Α΄ Αθηνών, κ. Νικήτα Κακλαμάνη.
Η επιστολή να πρωτοκολληθεί και να κατατεθεί στα Πρακτικά. 
(Η προαναφερθείσα επιστολή έχει ως εξής:
(Να μπει η σελίδα 578α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105963","  Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"105964"," Μάλιστα, μάλιστα.
Με τη συναίνεση του Σώματος και ώρα 00.25΄ λύεται η συνεδρίαση για σήμερα Δευτέρα 31 Μαρτίου 2014 και ώρα 18.00΄, με αντικείμενο εργασιών του Σώματος, κοινοβουλευτικό έλεγχο: α) συζήτηση επίκαιρων ερωτήσεων και β) συζήτηση και λήψη απόφασης επί της προτάσεως μομφής κατά του Προέδρου της Βουλής, σύμφωνα με την ειδική ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
