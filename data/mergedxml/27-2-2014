"","Content","name","ParlmemberID"
"88810","Date","27-2-2014",NA
"88811"," Σύμφωνα με την από 26-2-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ϞΣΤ΄ συνεδριάσεώς του, της Τετάρτης 26 Φεβρουαρίου 2014, σε ό,τι αφορά στην ψήφιση στο σύνολό του σχεδίου νόμου: «Ενιαίος Φορέας Εξωστρέφειας και άλλες διατάξεις»)
Έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 28 Φεβρουαρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 615/25-2-2014 επίκαιρη ερώτηση του Βουλευτή Χανίων της Νέας Δημοκρατίας κ. Μανούσου Βολουδάκη προς τον Υπουργό Αγροτικής Ανάπτυξης και Τροφίμων, σχετικά με τη θέση της Κυβέρνησης απέναντι στις προτάσεις του Οργανισμού Οικονομικής Συνεργασίας και Ανάπτυξης (ΟΟΣΑ) για το ελαιόλαδο.
2. Η με αριθμό 618/25-2-2014 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Παναγιώτη Κουρουμπλή, προς τον Υπουργό Οικονομικών, σχετικά με τις πρωτοβουλίες του Υπουργείου για την αντιμετώπιση της διαπλοκής στον τραπεζικό τομέα. 
3. Η με αριθμό 617/25-2-2014 επίκαιρη ερώτηση του Βουλευτή Χίου του Πανελλήνιου Σοσιαλιστικού Κινήματος κ. Κωνσταντίνου Τριαντάφυλλου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων για τη μείωση των τιμών των τροφίμων και των ειδών πρώτης ανάγκης.
4. Η με αριθμό 625/25-2-2014 επίκαιρη ερώτηση του Βουλευτή Α΄ Πειραιώς του Λαϊκού Συνδέσμου-Χρυσή Αυγή κ. Νικολάου Κούζηλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις έρευνες περί ενδείξεων μεγάλων κοιτασμάτων φυσικού αερίου σε Ιόνιο και νότια Κρήτη.
5. Η με αριθμό 620/25-2-2014 επίκαιρη ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με τις υπεραξίες των ακινήτων.
6. Η με αριθμό 622/25-2-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας, κ. Σπυρίδωνος Χαλβατζή, προς τους Υπουργούς Υγείας και Εργασίας και Κοινωνικής Ασφάλισης και Πρόνοιας, σχετικά με τα προβλήματα που βιώνουν οι πάσχοντες από σκλήρυνση κατά πλάκας.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 616/25-2-2014 επίκαιρη ερώτηση της Βουλευτού Φθιώτιδας της Νέας Δημοκρατίας κ. Ελένης Μακρή-Θεοδώρου προς τον Υπουργό Αγροτικής Ανάπτυξης και Τροφίμων, σχετικά με τους μειωμένους πόρους για την Περιφέρεια Στερεά Ελλάδας που προβλέπεται στο Πρόγραμμα Αγροτικής Ανάπτυξης (ΠΑΑ) 2007-2014.
2. Η με αριθμό 619/25-2-2014 επίκαιρη ερώτηση του Βουλευτή Νομού Αττικής του Συνασπισμού Ριζοσπαστικής Αριστεράς κ. Αλεξίου Μητρόπουλου προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Εσωτερικών, σχετικά με τη διαθεσιμότητα και την απαγόρευση υπηρεσιακών μεταβολών εν όψει δημοτικών και περιφερειακών εκλογών.
3. Η με αριθμό 624/25-2-2014 επίκαιρη ερώτηση της Βουλευτού Κερκύρας του Πανελλήνιου Σοσιαλιστικού Κινήματος κ. Αγγελικής Γκερέκου προς τους Υπουργούς Υποδομών, Μεταφορών και Δικτύων και Οικονομικών, σχετικά με την επίσπευση των διαδικασιών και των μηχανισμών για την αδειοδότηση υδατοδρομίων.
4. Η με αριθμό 626/25-2-2014 επίκαιρη ερώτηση του Βουλευτή Λαρίσης του της του Λαϊκού Συνδέσμου-Χρυσή Αυγή κ. Χρυσοβαλάντη Αλεξόπουλου προς τον Υπουργό Υποδομών, Μεταφορών και Δικτύων, σχετικά με την ανάγκη κάλυψης του νομικού κενού, αναφορικά με χρήση δεκτών τύπου scanner ακρόασης ραδιοκυμάτων.
5. Η με αριθμό 621/25-2-2014 επίκαιρη ερώτηση της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την καθυστέρηση ψήφισης του αντιρατσιστικού νόμου.
6. Η με αριθμό 623/25-2-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με την «ακύρωση της σκανδαλώδους φωτογραφικής προκήρυξης για τον ΟΣΕ που αλυσοδένει τους αγρότες και υπονομεύει τον ΟΠΕΚΕΠΕ».
Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η έβδομη με αριθμό 600/24-2-2014 επίκαιρη ερώτηση πρώτου κύκλου του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Δημητρίου Ανδρουλάκη προς τον Υπουργό Ανάπτυξης και Ανταγωνιστικότητας, σχετικά με τη θέση της Ελληνικής Κυβέρνησης για την Διατλαντική Εμπορική και Επενδυτική Συνεργασία.
Τον λόγο έχει ο κ. Δημήτριος Ανδρουλάκης για να αναπτύξει την επίκαιρη ερώτηση.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Κύριε Υπουργέ, πριν αρκετά χρόνια, όταν ξεκινούσε η διαπραγμάτευση για τη Βασιλεία ΙΙ του χρηματοοικονομικού συστήματος, επιχείρησα με εκπομπές και με βιβλία να τραβήξω λίγο το ενδιαφέρον της Κυβέρνησης του Κοινοβουλίου σε αυτήν τη διαπραγμάτευση. Διότι η Βασιλεία ΙΙ, θα έβλεπε κανείς, ότι υπονοούσε ένα risk management που με βεβαιότητα θα οδηγούσε κάποια ημέρα στην καταστροφή. 
Αυτό στάθηκε αδύνατον. Υπήρξε απόλυτη αδιαφορία από όλο το πολιτικό σύστημα. Το ίδιο συνέβη όμως και σε άλλες χώρες. Δηλαδή μεγάλες συμφωνίες που αργότερα αποδεικνύονται σημαντικές, περνάνε στο ντούκου, χωρίς καμμία δημόσια διαβούλευση. Τίθεται, λοιπόν, ένα τεράστιο πρόβλημα δημοκρατίας και νομιμότητας. 
Τώρα, έχουμε την έναρξη του νέου γύρου των διαπραγματεύσεων Ευρώπης-Ηνωμένων Πολιτειών για το διατλαντικό εμπόριο και τις επενδύσεις και πάλι ξέρω τι λένε στο αμερικάνικο Κογκρέσο. Υπάρχουν θυελλώδεις συζητήσεις, εν χορώ οι γερουσιαστές λένε –ας το πούμε έτσι- «φραγμοί υπάρχουν στο εμπόριο από τους Ευρωπαίους». 
Ξέρω τι λένε τα αμερικάνικα λόμπι, ξέρω τις ακριτομυθίες του Αμερικάνου διαπραγματευτή που λέει ότι πρέπει να ελαχιστοποιήσουμε τις αποκλίσεις Ευρώπης-Αμερικής στις ρυθμίσεις, διότι πια δεν δίνουν μεγάλη σημασία στους δασμούς. Ξέρω ότι οι Πορτογάλοι βάζουν το πρόβλημα του παπουτσιού, οι Ιταλοί έχουν fashion agenda τα προϊόντα πολυτελείας, οι Γάλλοι έχουν τον κινηματογράφο. 
Ο διαπραγματευτής της Ευρώπης, Κάρελ ντε Χουχτ –αν δεν κάνω λάθος- ουσιαστικά είπε σε ακριτομυθία «πρέπει να δούμε ξανά το θέμα της συμβουλευτικής μου ομάδας, οι μεγάλοι όμιλοι διαμορφώνουν τη διαπραγματευτική ατζέντα και εγώ είμαι γυμνός». 
Δύο σύμβουλοι της ευρωπαϊκής ομάδας –αν δεν κάνω λάθος ένας Τζορτζ Ντονγκ κι ένας Πιερ Ντι Πιετρ- σε δηλώσεις τους επίσημες και με γράμμα στους «FINANCIAL TIMES» λένε ότι παραβιάζεται η δημοκρατία και η νομιμότητα, διότι παρακάμπτονται, γίνεται by pass, στο δικαιικό σύστημα των χωρών και οι διαφορές επενδυτών-κρατών θα περνάνε από ένα πάνελ με διαιτητές που το 50% θα το διορίζουν οι μπίζνες. Τέλος πάντων, υπάρχει ένας χαμός αλλά στην Ελλάδα υπάρχει απόλυτη σιγή απ’ όλες τις πτέρυγες. Δεν συζητάμε καθόλου. 
Έχετε, λοιπόν, υποχρέωση σε μια συντεταγμένη συζήτηση να παρουσιάσετε την ελληνική ατζέντα, την ευρωπαϊκή ατζέντα. Υπάρχει τεράστια αδιαφάνεια αυτήν τη στιγμή. Βλέπω στον παγκόσμιο Τύπο που μιλάνε ακόμα και για κρυφή ατζέντα. Έχετε, λοιπόν, υποχρέωση να τη φέρετε στο Κοινοβούλιο, να ενημερωθούν οι Βουλευτές, να ξέρουμε τι ζητάμε και τι δεν ζητάμε. 
Και μην αποτολμήσετε να μου πείτε ότι είμαι «εραστής» των υπερυθμίσεων ή του υπερπροστατευτισμού ή να μου υπενθυμίσετε –διότι αυτό είναι το τραγικό, κύριοι συνάδελφοι- ότι το βαθύτερο πρόβλημα δεν είναι οι ρυθμίσεις αλλά το «made in Greece». Ακόμα και οι Πορτογάλοι ενδιαφέρονται. Εμείς δεν ενδιαφερόμαστε θα πει κανείς διότι ίσως δεν παράγουμε και μάλλον δεν πουλάμε τίποτα που να ενδιαφέρει τη συμφωνία. Θα ήταν τραγικό να το πούμε αυτό. 
Σας καλώ, λοιπόν, να ενημερώσετε το Κοινοβούλιο συντεταγμένα.","ΕΠΙΚΥΡΩΣΗ ΠΡΑΚΤΙΚΩΝ",NA
"88812"," Ευχαριστούμε.
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88813"," Ευχαριστώ, κύριε Πρόεδρε.
Αγαπητέ συνάδελφε, ευχαριστώ πάρα πολύ για την ερώτησή σας, γιατί είναι για μένα μια πάρα πολύ καλή ευκαιρία να μιλήσω για το έργο που κάνει η Ελληνική Προεδρία, λίγες μόνο ώρες πριν αρχίσει σήμερα το απόγευμα στην Αθήνα η Σύνοδος του Συμβουλίου Υπουργών Εξωτερικού Εμπορίου της Ευρωπαϊκής Ένωσης, το οποίο έχει και την αρμοδιότητα για την εν λόγω συμφωνία και στο οποίο έχω την τιμή να προεδρεύω αυτό το εξάμηνο.  
Πραγματικά, όχι μόνο δεν υπάρχει σιωπή από την Αθήνα, αλλά αντίθετα βρισκόμαστε μπροστά στις εξελίξεις. Η συμφωνία μεταξύ της Ευρωπαϊκής Ένωσης και των ΗΠΑ αποτελεί μία από τις επίσημες προτεραιότητες της Ελληνικής Προεδρίας. Είναι ένα θέμα το οποίο συζητήθηκε και στο Ζάππειο Μέγαρο κατά την τελετή έναρξης της Ελληνικής Προεδρίας, στην κοινή συνεδρίαση του ελληνικού Υπουργικού Συμβουλίου με το Κολλέγιο των Ευρωπαίων Επιτρόπων. 
Στην Ελλάδα, φυσικά, θα βρίσκεται στο πλαίσιο του συμβουλίου και ο αρμόδιος Επίτροπος της Ευρωπαϊκής Ένωσης ο κ. Κάρελ ντε Χουχτ, ο οποίος σύμφωνα με τη Συνθήκη της Λισαβόνας έχει την ευθύνη για την διαπραγμάτευση εκ μέρους της Ευρωπαϊκής Ένωσης, στο πλαίσιο της κοινής εμπορικής πολιτικής. 
Η Ελλάδα φυσικά και θέτει προτεραιότητες σε αυτήν τη συμφωνία. Κατ’ αρχάς να τονίσω ότι είναι μία συμφωνία, η οποία αναμένεται να έχει πολύ σημαντικά οφέλη για την ευρωπαϊκή οικονομία. Υπολογίζεται ότι η συμφωνία θα βοηθήσει την ευρωπαϊκή οικονομία να αυξηθεί, με οικονομική ανάπτυξη κατά 120 δισεκατομμύρια ευρώ, ενώ η αμερικάνικη οικονομία κατά 90 δισεκατομμύρια. 
Προβλέπεται η αύξηση του ευρωπαϊκού ΑΕΠ, ως αποτέλεσμα αυτής της συμφωνίας, να είναι περίπου στο 0,5%-1% όταν υλοποιηθεί πλήρως, το οποίο έχει υπολογιστεί, κυρίες και κύριοι συνάδελφοι, να σημαίνει 545 ευρώ ανά έτος για την κάθε οικογένεια. 
Άρα, είναι σημαντικό για μια οικονομία όπως η ελληνική, που η εξωστρέφεια αποτελεί τη βασική αιχμή της προσπάθειας ανάκαμψης από την κρίση, να ενισχύσουμε τις εμπορικές συμφωνίες.
Ένα πολύ μεγάλο θέμα που η Ελλάδα θέτει ως βασικό θέμα συζήτησης στο Ευρωπαϊκό Συμβούλιο αύριο στο Ζάππειο Μέγαρο, αποτελεί και βασικό μέρος της συμφωνίας ΗΠΑ-Ευρωπαϊκής Ένωσης, είναι η προστασία των προϊόντων ονομασίας προέλευσης και η προστασία των προϊόντων γεωγραφικής ένδειξης. 
Είναι ενδιαφέρον που κάναμε μια συζήτηση με μια επίκαιρη επερώτηση πριν από δύο εβδομάδες στη Βουλή και θυμάμαι ότι είχατε μιλήσει, κύριε συνάδελφε, και είχα μιλήσει και εγώ. Μιλήσαμε για τη συμφωνία με τον Καναδά. Τότε είχα πει ότι η μεγάλη πλειοψηφία των ελληνικών εξαγωγών προϊόντων ΠΟΠ είναι μόνο μέσα στην Ευρωπαϊκή Ένωση και μόνο μέσα στις χώρες που έχουμε συμφωνίες. Όπου η Ελλάδα δεν έχει εμπορική συμφωνία, δεν έχει καταφέρει να αποκτήσει σημαντικές εξαγωγές.
 Βλέπω τον Καναδά για παράδειγμα. Στην τελευταία ενημέρωση που είχα από το γραφείο του οικονομικού ακολούθου μας στην Οτάβα, η Ελλάδα είναι εντός των ποσοστώσεων που μας δίνει ο Καναδάς για τη φέτα, δεν καταφέραμε να πουλήσουμε περισσότερο. Και χάρη στην εμπορική συμφωνία με τον Καναδά παραδείγματος χάριν, θα διπλασιαστεί η ποσότητα των ελληνικών προϊόντων που θα μπαίνουν αδασμολόγητα στον Καναδά. Άρα, είναι πολύ σημαντικές αυτές οι συμφωνίες. 
Η Ελλάδα και ως Προεδρεύουσα χώρα του Συμβουλίου της Ευρωπαϊκής Ένωσης είναι πρωτεργάτης στη συζήτηση. Έχουμε καταφέρει να εντάξουμε βασικές ελληνικές θέσεις στη διαπραγματευτική εντολή που έχει η Ευρωπαϊκή Επιτροπή. Και φυσικά μαζί με το Ευρωπαϊκό Κοινοβούλιο, το οποίο παράλληλα με το Ευρωπαϊκό Συμβούλιο έχει τη συναρμοδιότητα της τελικής κύρωσης, θα λάβει τις τελικές συμφωνίες όταν εν ευθέτω χρόνω αυτή η συμφωνία ωριμάσει. Το ίδιο θα κάνουν και στην Αμερική τα αντίστοιχα όργανα του Κογκρέσου. 
Η Επιτροπή Εξωτερικού Εμπορίου του Ευρωπαϊκού Κοινοβουλίου, θέλω να σας πω, κυρίες και κύριοι συνάδελφοι, ότι έχει ήδη ένα πολύ σημαντικό ρόλο και έχει βάλει πολύ δυνατές θέσεις, τις οποίες στηρίζει και η Ελλάδα για την εμπορική συμφωνία, ότι μία συμφωνία χωρίς την προστασία των ΠΟΠ δεν θα είναι ανεκτή από εμάς, θέση του Ευρωπαϊκού Κοινοβουλίου που συμφωνεί η Ελλάδα.
Και θα χαρώ να μου δοθεί η δυνατότητα –το έχω πει πολλές φορές, κυρίες και κύριοι συνάδελφοι- στην αρμόδια Επιτροπή Παραγωγής και Εμπορίου –όπου είμαι πάντα στη διάθεσή σας- να σας ενημερώσω για οποιοδήποτε θέμα τεχνικότερης φύσεως απ’ ό,τι ίσως απασχολεί την Ολομέλεια και μέσα στα τρία λεπτά που δίνει ο χρόνος.
Σας ευχαριστώ.","ΠΑΝΑΓΙΩΤΗΣ ΜΗΤΑΡΑΚΗΣ",318
"88814"," Τον λόγο έχει ο αγαπητός συνάδελφος κ. Ανδρουλάκης.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Κύριε Υπουργέ, μιλήσατε με πολύ μεγάλο ενθουσιασμό για τη συμφωνία αυτή. Βεβαίως, μπορεί να έχει και θα έχει ασφαλώς ευκαιρίες και για την ευρωπαϊκή οικονομία και για την ελληνική αλλά και μεγάλους κινδύνους. 
Αυτό που υπονοείται από πολλές πλευρές στον παγκόσμιο Τύπο είναι ότι τη συμφωνία αυτή –και αυτό θέλουν ενδεχομένως οι Αμερικάνοι βιομήχανοι και οι άλλοι που φωνάζουν- θα αποτελέσει τον Δούρειο Ίππο για να σαρωθούν εργασιακά, περιβαλλοντικά στάνταρ ή ασφάλειας των τροφίμων, ενδεχομένως -λέτε ότι θα το παλέψετε- οι προστατευόμενες ονομασίες προέλευσης και γενικά ο στόχος αυτών που σπρώχνουν τη διαπραγμάτευση αυτήν τη στιγμή κατά κύριο λόγο είναι να υπάρξει μια ανακατανομή των παγκόσμιων αγορών προς όφελος των μεγάλων παραγωγών, των μεγάλων παιχτών σε βάρος των επιχειρήσεων που απευθύνονται κυρίως στην εθνική και τοπική αγορά.
Θα σας έλεγα, λοιπόν, περιορίστε τον ενθουσιασμό σας, πιέστε τους Ευρωπαίους διαπραγματευτές να θέσουν ουσιώδη ζητήματα. Δεν λέω –προς Θεού!- ότι φταίνε οι εμπορικές συμφωνίες για το ότι έχει μείνει πίσω η Ευρώπη, ας πούμε, στις hi tech τεχνολογίες ή στα βιομηχανικά καταναλωτικά προϊόντα. Τα αίτια είναι εντελώς διαφορετικά. 
Εν πάση περιπτώσει, όμως, και από τη Συμφωνία της Λισαβόνας είστε υποχρεωμένοι να κάνετε δημόσια διαβούλευση. Αυτήν τη στιγμή η διαπραγμάτευση είναι εν κρυπτώ στην Ευρώπη. Πρέπει, λοιπόν, να ενημερωθούν οι Έλληνες επιχειρηματίες, οι Έλληνες αγρότες, το τραπεζικό σύστημα, διότι βλέπω ότι η συζήτηση περιλαμβάνει και financial και αγροτικά. Ποια είναι αυτά;
Δεν πρέπει, λοιπόν, άλλη μια φορά οι συμφωνίες να περάσουν πάνω από το κεφάλι του Κοινοβουλίου. Δεν είναι τεχνικά ζητήματα. Κατά κανόνα περνούν πάνω από το κεφάλι των Κοινοβουλίων. Υπάρχει τεράστιο πρόβλημα δημοκρατίας σε όλη την Ευρώπη, σε όλο τον κόσμο. 
Ενημερώστε, λοιπόν, αναλυτικά έστω την Επιτροπή Εμπορίου και συνεχίζουμε τη συζήτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88815"," Τον λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88816"," Κύριε συνάδελφε, συμφωνώ μαζί σας. 
Έχω ενθουσιασμό για τα αποτελέσματα που αυτή η συμφωνία μπορεί να δώσει στην ευρωπαϊκή οικονομία. Συμφωνώ, όμως, μαζί σας ότι είναι μια πολύ μεγάλη και δύσκολη μάχη. Και αυτήν τη μάχη τη δίνουμε ήδη δεκαοκτώ μήνες σε κάθε ευκαιρία, για να ανοίξουμε αγορές για τα ελληνικά προϊόντα, να κερδίσουμε για τις ελληνικές επιχειρήσεις, παραχωρώντας τα ελάχιστα σε αντάλλαγμα. Όπως έγινε –και εξήγησα συγκεκριμένα- με τη συμφωνία με τον Καναδά.
Υπάρχει μια παραφιλολογία για τα εργασιακά και το περιβάλλον. Λέω, παραφιλολογία, γιατί σε κανένα σημείο της διαπραγμάτευσης δεν έχει τεθεί κανένα θέμα ελαστικοποίησης των αυστηρών όρων που και η Ευρωπαϊκή Ένωση και οι Ηνωμένες Πολιτείες έχουν στους εν λόγω κλάδους.
Αυτό που έχει τεθεί είναι το θέμα της ρυθμιστικής ισοδυναμίας το οποίο είναι ένα λογικό θέμα που συζητάνε βέβαια οι ειδικοί, και το οποίο τι σημαίνει πολύ απλά; Αν ένα αυτοκίνητο, για παράδειγμα, παραχθεί στην Ευρώπη και ελεγχθεί από την Ευρωπαϊκή Επιτροπή Πιστοποίησης δεν σημαίνει ότι είναι ήδη κατάλληλο για την αμερικανική αγορά; Δηλαδή, να μην έχουμε παράλληλες διαδικασίες. Όμως αυτό δεν σημαίνει ότι θα βρούμε τον λιγότερο κοινό παρονομαστή. Σημαίνει ότι τα εργασιακά και το περιβάλλον αποτελούν σημαντικό παράγοντα γι’ αυτήν τη Συμφωνία και έχει ξεκαθαριστεί απ’ όλους τους συμμετέχοντες στο Ευρωπαϊκό Συμβούλιο ότι δεν θα δεχθούμε εκπτώσεις, αλλά και κανείς δεν έχει ζητήσει εκπτώσεις.
Ως προς τη διαφάνεια, που είναι ένα πολύ σημαντικό θέμα, θα ήθελα να σας πω ότι αύριο το πρωί στην Αθήνα, στο Ζάππειο Μέγαρο στις 08.30΄ θα ανοίξουμε το Συμβούλιο Υπουργών -αυτό είναι πολύ σπάνιο- και θα έχουμε και τηλεοπτική κάλυψη ανοικτής συζήτησης. Έχουμε καλέσει εκπροσώπους και της ευρωπαϊκής και της αμερικανικής επιχειρηματικής κοινότητας να μιλήσουν δημόσια για τη συμφωνία.
Η Ευρωπαϊκή Επιτροπή μετά από κάθε γύρο διαπραγματεύσεων κάνει εμπεριστατωμένη ενημέρωση στους εκπροσώπους των παραγωγικών φορέων, στους εκπροσώπους των εργαζομένων, στις περιβαλλοντικές οργανώσεις, στις ΜΚΟ. Σε οποιονδήποτε έχει σχέση και επηρεάζεται απ’ αυτήν τη συμφωνία γίνεται εμπεριστατωμένη ενημέρωση. Φυσικά το Ευρωπαϊκό Κοινοβούλιο και το Ευρωπαϊκό Συμβούλιο ενημερώνονται σε πολύ τακτά χρονικά διαστήματα.
Πάντως, κλείνοντας θέλω να πω δύο πράγματα. Να πω για χιλιοστή φορά για τα ΠΟΠ ότι σήμερα δεν υπάρχουν ΠΟΠ στην Αμερική. Σήμερα η Αμερική δεν αναγνωρίζει την έννοια των ΠΟΠ. Άρα, η Ευρώπη δεν μπορεί να παραχωρήσει διότι δεν έχει τίποτα. Διεκδικεί και είναι απαραίτητο και πρωταρχική μας θέση ότι πρέπει να πετύχουμε παραχωρήσεις, αλλά να ξέρετε από πού ξεκινάμε. Ξεκινάμε από ένα περιβάλλον που τα ΠΟΠ δεν αναγνωρίζονται, δεν προστατεύονται. Τα ΠΟΠ είναι ευρωπαϊκή πρωτοβουλία, κατοχυρωμένη εντός της Ευρωπαϊκής Ένωσης, αναγνωρισμένη από τις ευρωπαϊκές αποφάσεις και το Ευρωπαϊκό Δικαστήριο για το δικό μας έδαφος.
Το τελευταίο και πολύ σημαντικό, κυρίες και κύριοι συνάδελφοι -και θα κλείσω με αυτό- είναι το θέμα των μικρομεσαίων επιχειρήσεων. Έχει αποδειχθεί στην πράξη και με ακαδημαϊκές μελέτες ότι οι μεγάλες πολυεθνικές είναι αυτές που μπορούν καλύτερα να αντεπεξέλθουν στα πολύπλοκα ρυθμιστικά πλαίσια. Όταν υπάρχουν δύσκολοι, αυστηροί κανόνες, γραφειοκρατία, εμπόδια, κείμενα από χώρα σε χώρα η πολυεθνική δεν έχει πρόβλημα διότι έχει εξειδικευμένο προσωπικό, έχει μεγάλες ποσότητες προϊόντων που διακινεί και τα καταφέρνει. Ο μικρομεσαίος είναι αυτός που δεν μπορεί να εξάγει όταν είναι πολύπλοκες οι διαδικασίες. Η πρόσβαση, λοιπόν, στην αμερικανική αγορά –όταν ανοίγουμε τις αγορές- με χαμηλότερες δασμολογικές επιβαρύνσεις αλλά και με λιγότερα τεχνοκρατικά εμπόδια δεν θα ωφελήσει τις μεγάλες επιχειρήσεις. Οι μεγάλες επιχειρήσεις είναι ήδη εκεί, ήδη εξάγουν. Υπάρχει μεγάλη ευρωπαϊκή επιχείρηση που δεν είναι στην Αμερική; Υπάρχει μεγάλη αμερικάνικη πολυεθνική που δεν είναι στην Ευρώπη σήμερα; Η ευκαιρία είναι για τους μικρομεσαίους και η ραχοκοκαλιά της ελληνικής οικονομίας –δεν θα βαρεθώ ποτέ να το λέω- είναι οι μικρομεσαίοι.
Σας ευχαριστώ, κύριε Πρόεδρε.","ΠΑΝΑΓΙΩΤΗΣ ΜΗΤΑΡΑΚΗΣ",318
"88817"," Και εμείς ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθήτριες και μαθητές και τρεις εκπαιδευτικοί- συνοδοί τους από το 10ο Γυμνάσιο Νίκαιας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η τέταρτη με αριθμό 608/24-2-2014 επίκαιρη ερώτηση δεύτερου κύκλου του συμπατριώτη Βουλευτή Έβρου των Ανεξάρτητων Ελλήνων κ. Μαρίνου Ουζουνίδη προς τον Υπουργό Υγείας, σχετικά με τη νομική και διοικητική αυτοτέλεια του Νοσοκομείου Διδυμοτείχου.
Τον λόγο έχει ο κύριος συνάδελφος για να αναπτύξει την επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88818"," Σας ευχαριστώ πολύ, κύριε Πρόεδρε.
Θεωρώ πραγματικά ότι είμαι τυχερός που και σήμερα είστε στο Προεδρείο εσείς για να με βοηθήσετε λίγο που μεταφέρω ένα αίτημα των ανθρώπων της περιοχής μου για ένα πολύ σοβαρό θέμα, το θέμα της υγείας.
Κύριε Υπουργέ, μεταφέρω την αγωνία, την ανησυχία των ανθρώπων οι οποίοι ζουν σε μια απομακρυσμένη περιοχή τόσο από την πρωτεύουσα όσο και από τη μεγάλη πόλη του Νομού μου, που είναι η Αλεξανδρούπολη. Ο μισός πληθυσμός του Νομού Έβρου κατοικεί στο βόρειο μέρος του νομού όπου δυστυχώς τα τελευταία χρόνια υπάρχει μια υποβάθμιση όλων των υπηρεσιών.
Μεταξύ αυτών, δυστυχώς, και των κέντρων υγείας και του Νοσοκομείου Διδυμοτείχου. 
Αναφέρομαι σε άρθρα των τοπικών εφημερίδων, της «ΕΛΕΥΘΕΡΗΣ ΘΡΑΚΗΣ» που μιλά για σοβαρές ελλείψεις στα νοσοκομεία και τα κέντρα υγείας του Έβρου, όπου υπάρχει και μία καταγγελία του Ιατρικού Συλλόγου Έβρου, αναφέρομαι σε δημοσίευμα της εφημερίδος «ΓΝΩΜΗΣ», η οποία το Σάββατο 22 Φεβρουαρίου αναφέρεται στη στήριξη της αυτοτέλειας του Νοσοκομείου Διδυμοτείχου, αναφέρομαι στην εφημερίδα «ΜΕΘΟΡΙΟΣ» που γράφει για δυόμισι χιλιάδες υπογραφές, αν και οι πληροφορίες μου είναι για πάνω από πέντε χιλιάδες υπογραφές για την αυτοτέλεια του νοσοκομείου. Έχω ένα ψήφισμα του Συλλόγου Αλληλεγγύης Πολιτών Βορείου Έβρου, που αναφέρονται όλα για το συγκεκριμένο θέμα και γράφει για υποβάθμιση της υγείας των κατοίκων και του Έβρου και ειδικότερα στο Βόρειο Έβρο, τον οποίο αφορά η συγκεκριμένη ερώτησή μου. 
Επειδή η απόσταση από την Αλεξανδρούπολη μέχρι το Ορμένιο και τα Δίκαια είναι εκατόν ογδόντα χιλιόμετρα και η πλειοψηφία των ανθρώπων που κατοικούν είναι κάποιας ηλικίας, ζητούν να επανέλθει το Νοσοκομείο Διδυμοτείχου στην προηγούμενη κατάστασή του, με αυτοδιοίκηση, με δικό του διοικητή και να αναβαθμιστεί σε όλους τους τομείς, όπου το τελευταίο διάστημα παρατηρείται μία υποβάθμιση. 
Ερωτώ, κύριε Υπουργέ: Τι έχετε στα σχέδιά σας για το θέμα του Νοσοκομείου Διδυμοτείχου;","ΜΑΡΙΝΟΣ ΟΥΖΟΥΝΙΔΗΣ",381
"88819"," Κύριε συνάδελφε, και εσείς και ο Υπουργός ο κ. Γεωργιάδης, που καταλαβαίνει τα θέματα, όπως και εμείς οι βορειοελλαδίτες και οι νησιώτες του ανατολικού Αιγαίου, φυλάττουμε Θερμοπύλες. Γι’ αυτό πρέπει –χωρίς να είναι αυτό κατ’ εξαίρεση- να έχει ιδιαίτερη αντιμετώπιση όλη αυτή η περιοχή, η βόρεια Ελλάδα και τα νησιά του ανατολικού Αιγαίου. 
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88820"," Ευχαριστώ πολύ, κύριε Πρόεδρε.
Κύριε συνάδελφε, η αλήθεια είναι πως σχεδόν από τις πρώτες ημέρες μου στο Υπουργείο τόσο οι Βουλευτές της Νέας Δημοκρατίας του Έβρου αλλά και ο Βουλευτής του ΠΑΣΟΚ με ενημέρωσαν για το αίτημα της τοπικής κοινωνίας να γίνει η αποσύνδεση του Νοσοκομείου Διδυμοτείχου από το Νοσοκομείο Αλεξανδρουπόλεως. Μάλιστα, ο Σεβασμιώτατος Διδυμοτείχου με επισκέφθηκε στο γραφείο μου, μεταφέροντας το σχετικό αίτημα. Άρα, αυτά τα οποία μου λέτε μου είναι γνωστά ως προς τα αιτήματα της τοπικής κοινωνίας.
Ακόμα προσπαθώ να καταλάβω εις τι η διασύνδεση με το Νοσοκομείο Αλεξανδρουπόλεως πλήττει το Νοσοκομείο Διδυμοτείχου. Σε ποιο πράγμα ακριβώς; 
Εγώ θα σας πω ότι συμβαίνει το ακριβώς ανάποδο. Επειδή είναι διασυνδεδεμένο με την Αλεξανδρούπολη, μπορεί και λειτουργεί ομαλότερα. Θα φέρω ένα παράδειγμα. Το νοσοκομείο Διδυμοτείχου δεν είχε και δεν έχει μέχρι σήμερα –έχουμε προκηρύξει τη θέση, είναι στη διαδικασία πρόσληψης- ούτε ένα βιοπαθολόγο. Αυτός ο ένας που υπηρετεί στο Διδυμότειχο έχει σταλεί από το νοσοκομείο Αλεξανδρουπόλεως. Εάν δεν ήταν διασυνδεδεμένα, για να γίνει αυτή η μετακίνηση, θα χρειαζόταν μία τρομακτική γραφειοκρατική διαδικασία. Επειδή το Νοσοκομείο θεωρείται ένα, αυτό είναι πάρα πολύ εύκολο.
Καθήκον των πολιτικών ηγεσιών είναι να εξηγούν στον κόσμο. Οι πολίτες που υπογράφουν πιθανόν να έχουν συνδέσει τη μείωση του ιατρικού προσωπικού του Διδυμοτείχου με τη σύνδεση. Όμως, είναι κάτι που δεν συμβαίνει μόνο στο Διδυμότειχο, αλλά σε όλα τα νοσοκομεία της Επικράτειας, δεδομένου ότι είχαν «παγώσει» οι προσλήψεις τα προηγούμενα τρία χρόνια. Άρα, είτε ήταν αυτόνομο είτε ήταν ανεξάρτητο είτε ήταν ολομόναχο πάλι θα είχε μείωση προσωπικού, διότι σε όλα τα νοσοκομεία της χώρας μειώθηκε το προσωπικό. Γιατί μειώθηκε το προσωπικό; Διότι είχαμε τον κανόνα 1 προς 5. Δεν συνδέεται, δηλαδή, η μείωση με τη σύνδεση με την Αλεξανδρούπολη.
Τώρα, «ξεπαγώνουν» οι προσλήψεις και έχουμε ξεκινήσει τη διαδικασία προσλήψεως ήδη τετρακοσίων πενήντα μονίμων γιατρών από το Δεκέμβριο και μέχρι το τέλος Ιουνίου θα προσλάβουμε άλλους πεντακόσιους τόσους γιατρούς. Άρα, θα έχουμε τις πρώτες χίλιες περίπου προσλήψεις μονίμων γιατρών μετά το 2011 που είχαν «παγώσει» και θα έρθουν και τρεις μόνιμοι γιατροί στο Διδυμότειχο. Έχουν ήδη ξεκινήσει οι διαδικασίες γι’ αυτές τις τρεις θέσεις. Είναι ένας βιοπαθολόγος, ένας χειρουργός, ένας οδοντίατρος. 
Άρα αυτό που περιμένω να μου εξηγήσετε είναι γιατί γίνεται το αίτημά σας για την αποσύνδεση. Τι νομίζετε ότι θα αλλάξει αν γίνει η αποσύνδεση; Και πρέπει να σας πω ότι ούτως ή άλλως η γενική φιλοσοφία του συστήματος είναι η μεγαλύτερη διασύνδεση, γι’ αυτό και ο διοικητής της υγειονομικής περιφέρειας έχει πλέον πολύ μεγαλύτερη δυνατότητα μετακίνησης προσωπικού από το ένα νοσοκομείο στο άλλο, για να μπορούμε να λύνουμε σε πρώτο χρόνο τα προβλήματα που δημιουργούνται και εκεί όπου υπάρχει σε μία ειδικότητα περισσότερο προσωπικό να μπορεί να μετακινείται εκεί όπου υπάρχει λιγότερο ή και καθόλου.
Όσον αφορά την αναφορά σας στα νοσοκομεία που προχωρήσαμε σε αποσύνδεση, θα ήθελα να σας πω ότι αυτό έγινε για συγκεκριμένους λόγους επειδή πρόκειται για νησιά. Αυτή είναι η ιδιαιτερότητα, ότι είναι νησιά. Ποια ήταν; Μυτιλήνη, Λήμνος, Σάμος και Ικαρία. Επειδή είναι νησιά. Το «Παίδων Πεντέλης», που αναφέρετε στην ερώτησή σας, αποσυνδέθηκε από το «Αγία Σοφία» για να συνδεθεί με το «Σισμανόγλειο», όχι για να γίνει αυτόνομο. Μεταφέρθηκε δηλαδή η διασύνδεσή του από το ένα νοσοκομείο, «Αγία Σοφία» - Παίδων Πεντέλης, σε ένα άλλο νοσοκομείο, «Σισμανόγλειο» - «Αμαλία Φλέμιγκ» - Παίδων Πεντέλης, γιατί θεωρήθηκε ότι αυτή η διασύνδεση είναι καλύτερη. Άρα, κακώς αναφέρεται στην ερώτηση.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88821"," Και βέβαια η Λήμνος και η Ικαρία, κύριε Υπουργέ, όπως σωστά είπατε, είναι και μεγάλα νησιά, δεν είναι μικρά.
Αγαπητέ κύριε συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88822"," Εγώ δεν είμαι γιατρός, αλλά συμβαίνει το εξής: Από τη στιγμή που έχει γίνει η συνένωση των δύο νοσοκομείων αυτό σημαίνει ότι ο κάθε γιατρός ή νοσηλευτής μπορεί να μετακινηθεί μεταξύ Διδυμοτείχου και Αλεξανδρούπολης. Για την πλειοψηφία των ανθρώπων, οι τάσεις είναι να έρθουν στη μεγαλούπολη, στην Αλεξανδρούπολη. Υπήρχαν, όταν ήταν δύο ανεξάρτητα νοσοκομεία, πολλοί γιατροί και νοσηλευτικό προσωπικό που ενώ έμεναν στην Αλεξανδρούπολη εργάζονταν στο Διδυμότειχο. Και ενώ όταν υπήρχαν δύο ξεχωριστά νοσοκομεία ήταν δύσκολο να πάρουν μετάθεση ή απόσπαση, σήμερα αφού τους δίνεται η δυνατότητα να μετακινούνται -δυστυχώς αυτό μου έχουν αναφέρει- δημιουργείται το θέμα όποιος έχει τη γνωριμία με τον Διοικητή του Γενικού Πανεπιστημιακού Νοσοκομείου Αλεξανδρούπολης να μετακινείται από το Διδυμότειχο. Επομένως πάει και στο σπιτάκι του και είναι κοντά και στην οικογένειά του. 
Έχω την αναφορά του Σεβασμιότατου κ. Δαμασκηνού, ο οποίος λέει ότι το μεγαλύτερο μειονέκτημα της περιοχής πλέον είναι η έλλειψη παροχών υγείας, αφού το Νοσοκομείο Διδυμοτείχου βρίσκεται σε απελπιστική κατάσταση και λειτουργεί με τεράστιες ελλείψεις σε προσωπικό. Επομένως υπάρχει αυτό το θέμα του προσωπικού. Σας ανέφεραν και οι συνάδελφοί σας, και του ΠΑΣΟΚ και της Νέας Δημοκρατίας, το θέμα. Έχω εδώ το ψήφισμα, το οποίο θα το καταθέσω, του Ιατρικού Συλλόγου του Έβρου και του γιατρού κ. Παπανδρούδη Ανδρέα. 
Το μεγαλύτερο θέμα για εμένα είναι το αίτημα των ηλικιωμένων ανθρώπων, οι οποίοι είτε έχουν πάει έξω, δούλεψαν σκληρά και πλήρωσαν τα ασφαλιστικά τους ταμεία είτε ήταν επί χρόνια εκεί, αγρότες οι περισσότεροι, που εργάζονταν στα χωράφια -είναι γνωστά, η σκούπα στη Βύσσα, τα σκόρδα της Βύσσας, τα τεύτλα στην περιοχή μας κ.λπ.. Επομένως οι άνθρωποι αυτοί που δούλεψαν σκληρά επί χρόνια ζητούν από τον Βουλευτή Μαρίνο Ουζουνίδη να έχουν κάτι κοντά τους. Δεν μπορούν εύκολα να μετακινηθούν, είναι δύσκολη η μετακίνησή τους και με τον ΟΣΕ. Το κράτος υποβαθμίζει όλες τις υπηρεσίες.
Μία παρένθεση: Χθες παραπονέθηκαν παιδιά ότι δεν μπορούν να μπουν στο ίντερνετ. 
Επομένως υπάρχει, πέρα από όλα αυτά, το αίτημα της πλειοψηφίας των ηλικιωμένων ανθρώπων, οι οποίοι, κύριε Υπουργέ -με όλον τον σεβασμό- δούλεψαν σκληρά, πρόσφεραν και συνάλλαγμα στη χώρα ή και στην ανάπτυξη της χώρας. Ας τους δώσουμε τη δυνατότητα να έχουν κάτι κοντά στα πόδια τους.
Τελειώνω με την αναφορά που έχει κάνει στην «ΕΛΕΥΘΕΡΗ ΘΡΑΚΗ», στις 12-2, η πρόσφατα τοποθετημένη στη θέση της Υποδιευθυντού του νοσοκομείου, που λέει μεταξύ άλλων ότι η διοίκηση και οι εργαζόμενοι κρατούν όρθιο το νοσοκομείο.
Επίσης λέει πως το βασικό είναι ότι οι κυβερνώντες κατανόησαν την ανάγκη ύπαρξης του ιδρύματος στην περιοχή που βρίσκεται καθώς καλύπτει τον μισό πληθυσμό και ότι υπάρχουν ελλείψεις, τις οποίες θα πρέπει να τις καλύψετε. Εάν τις καλύψετε, δεν υπάρχει κανένα θέμα.
Καταθέτω όλα τα προαναφερθέντα έγγραφα.
Σας ευχαριστώ.
(Στο σημείο αυτό ο Βουλευτής κ. Μαρίνος Ουζουνίδης καταθέτει για τα  Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΜΑΡΙΝΟΣ ΟΥΖΟΥΝΙΔΗΣ",381
"88823"," Ο κύριος Υπουργός έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88824"," Νομίζω ότι ήμουν απολύτως σαφής. Δεν κλείνει το Νοσοκομείο Διδυμοτείχου. Όλο το κομμάτι που αναφέρεσθε στην ανάγκη των εντοπίων κατοίκων των μεγάλων σε ηλικία να πηγαίνουν κάπου κοντά, δεν αίρεται. Το νοσοκομείο εκεί είναι, λειτουργεί και θα εξακολουθεί να λειτουργεί. Σας ρώτησα να μου εξηγήσετε, εάν μπορείτε -προφανώς δεν μπορέσατε- εις τι η διασύνδεση βλάπτει. Αυτό το οποίο είπατε ως παράδειγμα ότι εάν έχει γνωριμία με τον διοικητή δεν πάει, καταλαβαίνετε πόσο αστείο είναι, όταν σας λέω ότι πια ο διοικητής της υγειονομικής περιφέρειας μπορεί να πηγαίνει τους γιατρούς στα αυτόνομα νοσοκομεία, όπου θέλουμε μέσα στην υγειονομική περιφέρεια. Δηλαδή εάν έχει κάποιος γνωστό τον διοικητή της υγειονομικής περιφέρειας, θα αλλάζουν όλοι οι γιατροί και θα αδειάσουν όλα τα νοσοκομεία κατά τα καπρίτσια του; Αυτό νομίζετε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88825"," Αυτό γίνεται.","ΜΑΡΙΝΟΣ ΟΥΖΟΥΝΙΔΗΣ",381
"88826"," Δεν γίνεται αυτό που λέτε. 
Σας λέω ότι αυτό που έχει συμβεί είναι ότι πολλοί κάτοικοι του Διδυμοτείχου –το καταλαβαίνω, τους κατανοώ- συνδυάζουν τη μείωση του προσωπικού του Νοσοκομείου Διδυμοτείχου με την εποχή της διασύνδεσης και φορτώνουν το πρόβλημα της ελλείψεως προσωπικού στη διασύνδεση.
Σας λέω, όμως, ότι και αυτόνομο να ήταν, πάλι θα είχε πρόβλημα στο προσωπικό, γιατί γενικά το Εθνικό Σύστημα Υγείας έχει πρόβλημα στο προσωπικό, γιατί είχαν «παγώσει» οι προσλήψεις για τρία χρόνια. Εκεί είναι το πρόβλημα. Αυτό το λύνουμε με τις νέες προσλήψεις που για πρώτη χρονιά κάνουμε. Η διασύνδεση, όμως, λειτουργεί επ’ ωφελεία του νοσοκομείου, γιατί εκεί που υπάρχει κενό, σαν το παράδειγμα του βιοπαθολόγου, φέραμε κατ’ ευθείαν από την Αλεξανδρούπολη. Αυτό δεν θα μπορούσαμε να το κάνουμε με την ίδια ευκολία, εάν δεν υπήρχε η διασύνδεση. Η διασύνδεση επιτρέπει κεντρικές προμήθειες, άρα χαμηλότερες τιμές, άρα εξοικονόμηση πόρων, κ.ο.κ..
Σας λέω, λοιπόν, να εξηγήσουμε στον εντόπιο πληθυσμό που ανησυχεί ότι βεβαίως έχει προβλήματα το σύστημα, πάμε να τα διορθώσουμε, αλλά τα προβλήματα του Νοσοκομείου Διδυμοτείχου δεν συνδέονται με τη διασύνδεση, δηλαδή με το νομικό του καθεστώς. Αυτό σας είπα.
Σας ευχαριστώ πάρα πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88827"," Και εμείς σας ευχαριστούμε, κύριε Υπουργέ.
Θα συζητηθεί τώρα η δεύτερη με αριθμό 605/24-2-2014 επίκαιρη ερώτηση πρώτου κύκλου της Βουλευτού Κιλκίς του Συνασπισμού Ριζοσπαστικής Αριστεράς κ. Ειρήνης-Ελένης Αγαθοπούλου προς τον Υπουργό Υγείας, σχετικά με το νέο δελτίο τιμών φαρμάκων και την τιμολογιακή πολιτική του Υπουργείου Υγείας.
Η συνάδελφος κ. Αγαθοπούλου έχει τον λόγο για να αναπτύξει την  επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88828"," Ευχαριστώ πολύ, κύριε Πρόεδρε.
Κύριε Υπουργέ, πριν μερικούς μήνες -εδώ ήμασταν πάλι- είχε ξεσπάσει μεταξύ του ΣΥΡΙΖΑ και του Υπουργείου Υγείας μία τεράστια κόντρα για το νέο δελτίο τιμών φαρμάκων. Εσείς λέγατε ότι θα μειώσετε τις τιμές και εμείς δεν πιστεύαμε ότι θα το κάνετε. Λέγατε ότι θα μειώσετε τις τιμές σε δώδεκα χιλιάδες φάρμακα. Λέγατε ότι θα μειωθεί η φαρμακευτική δαπάνη περισσότερο από 300 εκατομμύρια ευρώ και φυσικά ότι ο ασφαλισμένος θα πληρώνει φθηνότερα το φάρμακό του από τη στιγμή που θα μειωθεί η τιμή του φαρμάκου.
Τι λέγαμε εμείς; Εμείς λέγαμε ότι εάν οι μειώσεις γίνουν άκριτα και οριζόντια τόσο σε φθηνά όσο και σε ακριβά φάρμακα, όπως και έγινε, θα πληγεί η εγχώρια φαρμακοβιομηχανία, όπως και έγινε, και θα μειωθεί μεν η δημόσια φαρμακευτική δαπάνη, αφού αυτός είναι ο μοναδικός στόχος σας και αυτή είναι και η επιταγή της τρόικας αλλά ο ασθενής θα αναγκαστεί να πληρώνει το υπόλοιπο από την τσέπη του. Και γι’ αυτό καταψηφίσαμε και τη διάταξη.
Τι έγινε τελικά σήμερα που είμαστε εδώ και μιλάμε; Αντί για δώδεκα χιλιάδες φάρμακα, με το νέο δελτίο τιμών μειώθηκαν επτά χιλιάδες τετρακόσια ενενήντα πέντε. Το όφελος που ο ΕΟΦ λέει ότι προκύπτει είναι λιγότερο από 250 εκατομμύρια ευρώ από τα 300 και 500 που ακούστηκαν τότε. Και ενώ η μείωση των τιμών τον τελευταίο χρόνο έχει φτάσει και το 12%, έχουμε μία πρωτοφανή αύξηση του ποσοστού συμμετοχής που πληρώνει ο ασφαλισμένος στο 26%.
Αυτό για σας λέγεται ελάφρυνση του ασθενή; Για εμάς, όχι. 
Επίσης, θα ήθελα να μου εξηγήσετε πώς δικαιολογείται το γεγονός και αν είναι οδηγία του Υπουργείου να εφαρμόζεται σήμερα –εδώ και δέκα μέρες- η νέα ασφαλιστική τιμή στα φαρμακεία –προφανώς χαμηλότερη- αλλά η λιανική να μένει ίδια με αποτέλεσμα τη διαφορά να την πληρώνει ο ασφαλισμένος. 
Επίσης, θα ήθελα, αν έχετε τη δυνατότητα να το κάνετε, να μας πείτε όσο πιο αναλυτικά γίνεται σε πόσα γενόσημα μειώθηκαν οι τιμές τους, σε πόσα off patent, σε πόσα πρωτότυπα, πόσα είναι τα καινοτόμα φάρμακα τα οποία πήραν τιμή με το νέο δελτίο τιμών, τι ποσοστό καταλαμβάνουν στην αγορά τα φάρμακα που δεν μειώθηκε η τιμή τους και γενικώς όσο περισσότερες πληροφορίες γίνεται για τις μειώσεις σ’ αυτό το δελτίο τιμών και αν έχετε ενδείξεις ότι αυτή η μείωση πραγματικά έφτασε στον ασθενή με νούμερα και ποσοστά.
Ευχαριστώ.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88829"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88830"," Αγαπητή κυρία Αγαθοπούλου, ομολογώ ότι είναι η τελευταία ερώτηση που περίμενα να μου κάνει Βουλευτής του ΣΥΡΙΖΑ. Ο σοφός ελληνικός λαός, τον οποίο προφανώς δεν παρακολουθείτε, έχει μια παροιμία: «Στο σπίτι του κρεμασμένου δεν μιλάνε για σκοινί».
Ας τα πάρουμε, λοιπόν, με τη σειρά. Εγώ σ’ αυτό το Κοινοβούλιο είχα πει ότι θα μειωθούν οι τιμές σε έξι χιλιάδες φάρμακα. Μάλιστα, είπα τη φράση «σε πάνω από έξι χιλιάδες φάρμακα». Μου απάντησε ο κ. Τσίπρας με συνέντευξη Τύπου, πρωτοφανές στα χρονικά. Κύριε Πρόεδρε, θυμάμαι τον αριθμό γιατί γελάγαμε στο Υπουργείο. Είναι κακό να γελάμε με τον Αρχηγό της Αξιωματικής Αντιπολιτεύσεως, αλλά άμα είναι τόσο ανενημέρωτος, τι να κάνεις; Είπε ότι το πολύ να μειωθούν οι τιμές σε δεκαεπτά φάρμακα. Βγαίνει το νέο δελτίο τιμών και έχει μείωση σε επτάμισι χιλιάδες φάρμακα. Ποιος έλεγε τώρα την αλήθεια; Ο Υπουργός που έλεγε σε πάνω από έξι χιλιάδες ή ο Αρχηγός σας που έλεγε το πολύ σε δεκαεπτά σκευάσματα; Τελικά είναι σε επτάμισι χιλιάδες. Ε, με καταλαβαίνετε τώρα που θεωρώ λίγο θράσος να έρχεστε να μου μιλάτε και να μου φέρνετε και παράδειγμα γιατί δεν ψηφίσατε. «Κακώς δεν ψηφίσατε» είναι η απάντηση! 
Πάμε, λοιπόν, να τα πάρουμε με τη σειρά. Εμείς λέγαμε ότι θα έχουμε 300 εκατομμύρια μείωση φαρμακευτικής δαπάνης. Ο ΕΟΦ υπολογίζει 236 εκατομμύρια για την εξωνοσοκομειακή και 36 εκατομμύρια την ενδονοσοκομειακή, δηλαδή 270 εκατομμύρια. Λέγαμε 300 εκατομμύρια, αλλά τελικά είναι 270 εκατομμύρια. Θα πείτε: «Α, πέσατε 30 εκατομμύρια έξω». Όχι, δεν πέσαμε, γιατί δεν μπορεί να υπολογίσει ο ΕΟΦ -δεν είναι δουλειά του- το ότι έχει αυξηθεί το rebate στα on patent φάρμακα. Στα on patent φάρμακα, στα πρωτότυπα που έχουν προστασία και στα οποία η μείωση γίνεται με τις τρεις χαμηλότερες τιμές της Ευρώπης, είχαμε εξηγήσει στη συζήτηση εδώ ότι ήδη είμαστε στο χαμηλότερο σημείο της Ευρώπης και ότι εκεί δεν μπορούμε να πειράξουμε περαιτέρω τις τιμές προς τα κάτω, γιατί αν τις πειράξουμε τις τιμές προς τα κάτω, θα φύγουν τα φάρμακα αυτά από την Ελλάδα για να μην δημιουργηθεί έλλειψη στην αγορά, γιατί θα φοβούνται ότι θα πέσουν οι τιμές τους στο εξωτερικό. 
Θυμάστε ότι είχε έρθει εδώ ο κ. Κουρουμπλής και είχε πει να κάνουμε οριζόντια μείωση 20% και στα on patent φάρμακα. Καλώς και σωστά το σκέφθηκε. Όμως, ο υπεύθυνος του κόμματός σας μετά από μερικές ώρες έβγαλε ανακοίνωση και είπε ότι αυτό δεν γίνεται, γιατί αν το κάναμε, θα έφευγαν τα φάρμακα από την Ελλάδα. 
Τι κάναμε, όμως; Αυτό που δεν έχετε υπολογίσει στα νούμερα που αναφέρατε. Αυξήσαμε πάρα πολύ το rebate. Το rebate δεν υπολογίζεται στην τιμή του φαρμάκου για να τους ρίξει την τιμή έξω. Άρα, τους παίρνουμε τα χρήματα χωρίς να βλάψουμε την ευστάθεια και την επάρκεια των προϊόντων στην ελληνική αγορά. Άρα, τελικά η συνολική εξοικονόμηση θα είναι πολύ πάνω κι από τα 300 εκατομμύρια που είχαμε θέσει ως στόχο. Άρα, ως προς την ουσία εμείς λέγαμε σε πάνω από έξι χιλιάδες, εσείς λέγατε σε δεκαεπτά. Τελικά είναι σε επτάμισι χιλιάδες, άρα εμείς είμαστε αληθείς. Εσείς ήσασταν ως συνήθως ανακριβείς -ο Αρχηγός σας δηλαδή, όχι εσείς προσωπικά- και ως προς τη δαπάνη έχουμε πετύχει τους στόχους.
Πάμε τώρα στη συμμετοχή. Εξ όσων γνωρίζω,  έχετε κάποια σχέση –εννοώ επαγγελματική- είστε φαρμακοποιός ή κάτι τέτοιο. Άρα, δεν καταλαβαίνω πώς εσείς μου κάνετε αυτήν την ερώτηση. Πράγματι, βγήκε το νέο δελτίο τιμών. Όπως γνωρίζετε ως φαρμακοποιός, το νέο δελτίο τιμών μπορεί να ισχύει από την ημέρα που δημοσιεύεται σε ΦΕΚ, εξ ου και η μείωση των ασφαλιστικών τιμών, αλλά μεσολαβεί ένα χρονικό διάστημα για να ισχύσει στον καταναλωτή, για να προλάβουν οι φαρμακοποιοί, εσείς δηλαδή, να κάνετε τις πωλήσεις των προϊόντων που έχετε αγοράσει με τις παλιές τιμές στις παλιές τιμές ή ενός μέρους αυτού και να μοιραστείτε τη ζημία με τη μείωση της δαπάνης, με τη μείωση της τιμής. 
Ξέρετε, λοιπόν, ως φαρμακοποιός, αφού είναι αίτημα του Συλλόγου σας, του Συλλόγου των Φαρμακοποιών, ότι το νέο δελτίο τιμών στο ράφι ισχύει από τις 10 Μαρτίου και μετά. Δηλαδή αυτές οι μειώσεις των τιμών θα ισχύσουν για τον καταναλωτή –και εκεί θα έρθει και η μείωση της συμμετοχής του- από τις 10 Μαρτίου και εντεύθεν. Νομικά δεν υπάρχει τρόπος, όπως είμαι βέβαιος ως φαρμακοποιός ότι γνωρίζετε, να κρατήσεις υψηλά τις ασφαλιστικές τιμές, ενώ ισχύει το νέο δελτίο τιμών και να κάνεις γρηγορότερα τη μείωση της τιμής στο ράφι. 
Θα μπορούσα, πράγματι, ως Υπουργός –και αν είναι η εισήγησή σας αυτή, θα ήθελα πολύ να μου το πείτε στη δευτερολογία μας- να πω ότι θα ισχύει την ίδια μέρα και στο ράφι και στις ασφαλιστικές τιμές. Εάν αυτό το κάνεις, όμως, θα κλείσουν τα μισά φαρμακεία της χώρας. Αν το εισηγηθεί ο ΣΥΡΙΖΑ, αν το  εισηγηθείτε τώρα στη δευτερολογία σας, θα το κάνουμε. Αν αυτή είναι η θέση του ΣΥΡΙΖΑ, θα βγάλουμε μια διάταξη που θα την ψηφίσουμε μαζί και θα λέμε «την ίδια μέρα με τις ασφαλιστικές τιμές θα πέφτουν οι τιμές και στο ράφι». Θα μου το πείτε, όμως; 
Άρα, λοιπόν, αφήστε το παιχνίδι εντυπώσεων. Πάθατε «Βατερλώ» με τα φάρμακα, γιατί αποδειχθήκατε ως το κόμμα που δεν ψήφισε τη μείωση στις τιμές σε επτάμισι χιλιάδες φάρμακα. Τις λεπτομέρειες για τις μειώσεις θα σας τις δώσω στη δευτερολογία μου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88831"," Ως μαχόμενος φαρμακοποιός συνάδελφος και διατελέσας επί τρεις συνεχείς θητείες Πρόεδρος του Φαρμακευτικού Συλλόγου και μέλος του Πανελληνίου Φαρμακευτικού Συλλόγου τα πράγματα βρίσκονται σε αυτήν την κατεύθυνση και το ξέρετε, δηλαδή δεν μπορεί να ισχύσει άμεσα ο κατάλογος των νέων τιμών. Ευχαριστώ. 
Ορίστε, κυρία συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88832"," Κύριε Πρόεδρε, αυτό είναι κατανοητό. Οι τιμές έχουν αλλάξει άπειρες φορές στην ελληνική αγορά. Αυτό το πράγμα, όμως, που συμβαίνει σήμερα δεν έχει ξανασυμβεί. 
Και για να καταλάβετε τι εννοώ, σας λέω ότι η ασφαλιστική τιμή έχει πέσει σε πολύ μεγάλο βαθμό, αλλά η λιανική τιμή –ακόμα και η νέα λιανική τιμή- έχει μειωθεί πολύ λίγο. Μπορώ να σας φέρω παραδείγματα φαρμάκων, των οποίων η παλιά λιανική τιμή ήταν 9,43 ευρώ και σήμερα είναι 8,97 ευρώ –μικρή η διαφορά- αλλά η ασφαλιστική τιμή φθάνει τα 5,61 ευρώ. 
Αυτήν τη διαφορά, κύριε Υπουργέ, την πληρώνει ο ασθενής από την τσέπη του. Μπορώ να σας φέρω πλείστα όσα παραδείγματα θέλετε. Υπάρχουν πάρα πολλά παραδείγματα. Σε αυτό δεν απαντήσατε στην πρωτολογία σας. Ή μήπως μιλήσατε και δεν το κατάλαβα εγώ για το πόσο έχει μειωθεί ή έχει αυξηθεί η ιδιωτική εισφορά για το φάρμακο; 
Για να μιλήσουμε πιο συγκεκριμένα, θα σας πω ότι ένα Υπουργείο μίας χώρας η οποία βρίσκεται σε οικονομική, κοινωνική και υγειονομική κρίση, θα έπρεπε, πρώτον, να ανακουφίζει οικονομικά τον ασθενή για να μπορεί πληρώνοντας λιγότερα να βρίσκει το φάρμακό του, δεύτερον, να μειώνει τη δημόσια φαρμακευτική δαπάνη, προωθώντας φθηνότερα, αλλά αποτελεσματικά φάρμακα και τρίτον, να προστατεύει τα εγχωρίως παραγόμενα φάρμακα, ώστε οι εταιρείες να συμβάλλουν και στη φαρμακευτική κάλυψη του πληθυσμού αλλά και στην οικονομική ανάπτυξη της χώρας. 
Τι από τα παραπάνω κάνετε εσείς; Κατά τη γνώμη μας, τίποτα και θα γίνω πιο συγκεκριμένη. Ο ασθενής σήμερα πηγαίνει στο φαρμακείο με συνταγή με ποσοστό συμμετοχής 10% - συγκεκριμένο παράδειγμα είναι αυτό το οποίο έχει υπάρξει- και φθάνει να πληρώνει 73% της συμμετοχής του φαρμάκου, αν προσθέσουμε το 1 ευρώ, αν προσθέσουμε τη διαφορά ασφαλιστικής και λιανικής τιμής και φυσικά δεν συμπεριλαμβάνω και τα λεφτά που δίνει ο ασθενής στο γιατρό όταν πάει να γράψει τα φάρμακά του. 
Δίνω και άλλο παράδειγμα. Για ηρεμιστικό φάρμακο με τιμή 1,83 ευρώ η τιμή που πληρώνει ο ΕΟΠΥΥ είναι 0,34 ευρώ. Όταν βγαίνει η συνταγή από τον υπολογιστή του φαρμακοποιού, το ποσό που ζητάει στον ασθενή να πληρώσει είναι 1,84 ευρώ, δηλαδή ακριβότερο από τη λιανική του φαρμάκου. 
Αν αυτό για εσάς λέγεται κοινωνική πολιτική, πάω πάσο. 
Δεύτερον, μιλάτε για εξοικονόμηση δημοσίων πόρων. Δεν μας είπατε, όμως, πόσα καινοτόμα φάρμακα –ακριβά δηλαδή φάρμακα- πήραν τιμή με το νέο δελτίο τιμών και αν αυτό βοηθά στην εξοικονόμηση πόρων.
Διατυπώθηκε το αίτημα να μην αγγιχτούν τα φτηνά φάρμακα. Το λέγαμε και εμείς τότε. Παρά ταύτα, μειώθηκαν οι τιμές και σε αυτά. Τα περισσότερα από αυτά, κύριε Πρόεδρε, είναι ελληνικά φάρμακα και αυτήν τη στιγμή κινδυνεύουν να φύγουν από την αγορά, γιατί οι εταιρείες δεν αντέχουν.
Θα σας πω, όμως, για φάρμακο τέτοιας κατηγορίας πολυεθνικής, το οποίο κόστιζε 1,49 ευρώ και η τιμή του με το νέο δελτίο τιμών πέφτει άλλο ένα 2,5%. Η εταιρεία το αποσύρει. Προκύπτει έλλειψη στην αγορά και αναγκάζεται ο ΙΦΕΤ –η κρατική φαρμακαποθήκη- να το αγοράσει με 2,89 ευρώ. Εάν αυτό για εσάς ονομάζεται «εξοικονόμηση πόρων», να το πείτε και σ’ εμάς να το ξέρουμε. Και αυτά δεν είναι εξαιρέσεις στον κανόνα. Υπάρχουν πλείστα παραδείγματα που μπορώ να σας αναφέρω, αλλά δεν φτάνει ο χρόνος.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε, απλώς επειδή είναι πολύ σημαντικό το θέμα και συζητάμε για το φάρμακο, θα ήθελα για λίγο την ανοχή σας.
Ο κ. Κοντός είχε πει ότι σε λίγες ημέρες τα φάρμακα υψηλού κόστους, τα οποία δίνονταν από τον ΕΟΠΥΥ, θα μπορούν και πάλι να τα προμηθεύονται οι ασθενείς, ακόμη και εάν δεν υπάρχει στην περιοχή τους φαρμακείο ΕΟΠΥΥ. 
Δεν έγινε κάτι γι’ αυτό. Υπάρχει πρόθεση να γίνει; Και εάν ναι, τι χρονικό περιθώριο δίνεται, κύριε Υπουργέ;
Ευχαριστώ.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88833"," Ευχαριστούμε και εμείς.
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88834"," Κατ’ αρχάς χαίρομαι πάρα πολύ, κυρία Αγαθοπούλου, που δεν προασπίσατε τον Αρχηγό σας στο ζήτημα των δεκαεπτά φαρμάκων. Πρόκειται περί μνημείου ανοησίας Αρχηγού Αντιπολιτεύσεως να παραχωρεί συνέντευξη Τύπου για να πει ότι θα μειωθούν…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88835"," Είναι εκφράσεις αυτές, κύριε Υπουργέ;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"88836"," Περί μνημείου! Μην με διακόπτετε σας παρακαλώ πολύ. Εγώ φταίω που εκείνος μίλησε για δεκαεπτά φάρμακα; Με συγχωρείτε, δεν θα κρίνουμε τι λέει ο Τσίπρας; Ποιος είναι ο Τσίπρας; Ο Πάπας της Ρώμης; 
Κύριε Πρόεδρε, προστατέψτε με.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88837"," Δεν αναφέρθηκε ο κύριος Υπουργός στο πρόσωπο, αλλά στην ενέργεια. Εάν αναφερόταν στον Πρόεδρο, θα τον είχα επαναφέρει στην τάξη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88838"," Στο θέμα μας τώρα.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88839"," Δεν κρίνω το πρόσωπο. Δεν λέω τη γνώμη μου για το πρόσωπο. Να μάθει ο ελληνικός λαός.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88840"," Μαθαίνει ο ελληνικός λαός.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"88841"," Ο κ. Τσίπρας έδωσε συνέντευξη Τύπου και είπε ότι θα μειωθεί η τιμή σε δεκαεπτά σκευάσματα και έρχεστε εσείς εδώ και παραδέχεστε ότι μειώθηκε η τιμή σε επτάμισι χιλιάδες φάρμακα. Να μην το πούμε; Να το κρύψουμε; Ή επειδή είπε αυτήν τη μεγαλειώδη ανοησία πρέπει να τον προστατεύσουμε; Σας παρακαλώ πάρα πολύ επιτέλους! Ναι, ο κ. Τσίπρας δεν ήξερε τι του γίνεται με τα φάρμακα. Αυτή είναι η πραγματικότητα. 
Πάμε τώρα στην ερώτηση.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88842"," Μα τι είναι αυτά που λέτε;","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88843"," Μα, μόνη σας το είπατε ότι μειώθηκαν σε επτάμισι χιλιάδες φάρμακα. Ο Αρχηγός σας έλεγε σε δεκαεπτά. Ζητήστε και ένα συγγνώμη επιτέλους!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88844"," Κύριε Υπουργέ, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88845"," Δώστε μας, λοιπόν, τα στοιχεία!","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88846"," Ζητήστε και ένα συγγνώμη, κυρία μου, που έρχεστε με ύφος εκατό καρδιναλίων!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88847"," Να μας πείτε ποια από αυτά που κυκλοφορούν στην αγορά και ποια όχι. Το 48% της δαπάνης είναι εκατό φάρμακα.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88848"," Κυρία συνάδελφε, σας παρακαλώ.
Κύριε Υπουργέ, μην απευθύνεστε προσωπικά. Συνεχίστε παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88849"," Με πνίγει το δίκιο μου, κύριε Πρόεδρε. Άκουγα τον Τσίπρα να λέει για δεκαεπτά φάρμακα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88850"," Ξέρετε να το διεκδικείτε, κύριε Υπουργέ. Παρακαλώ, συνεχίστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88851"," Παρακαλώ, κύριε Πρόεδρε, χωρίς διακοπές και να μην μετρήσουν στο χρόνο μου οι διακοπές. Δεν γίνεται αυτό. Εγώ την άκουγα σιωπηλός να λέει όσα είπε, χωρίς καμμία απάντηση εκείνη την ώρα. Εν πάση περιπτώσει, δεν μπορούν να σεβαστούν το Κοινοβούλιο;
Επανέρχομαι. Πρώτον, χαίρομαι που δεν τον προασπίσατε, διότι όντως έκανε λάθος. Δεν ήξερε τι του γινόταν. 
Δεύτερον, δεν κατάλαβα το εξής: Ο ΣΥΡΙΖΑ είναι αντίθετος στο να μπουν νέα φάρμακα στη λίστα; Αυτό είπατε; Δεν το κατάλαβα καλά. Μας ασκήσατε κριτική γιατί για πρώτη φορά μετά από τρία χρόνια βάλαμε ενενήντα καινούργια φάρμακα στη λίστα; Δηλαδή ο ΣΥΡΙΖΑ λέει στη Βουλή ότι φάρμακα που αποζημιώνονται σε άλλες χώρες και πιθανόν σώζουν ζωές –γιατί είναι καινούργια- ο Έλληνας ασθενής δεν πρέπει να τα βρει; 
Εμείς θεωρούμε ότι ο Έλληνας ασθενής πρέπει να έχει την ίδια πρόσβαση στα ίδια φάρμακα με κάθε άλλο Ευρωπαίο. Εσείς λέτε όχι; Μου ασκείτε κριτική γι’ αυτό; Άλλο πάλι και τούτο! Μέχρι τώρα μας ασκούσατε κριτική γιατί δεν βάζουμε καινούργια φάρμακα. Τώρα που για πρώτη φορά μετά από τρία χρόνια βάζουμε, μας ασκείτε κριτική γιατί βάλαμε;
Εάν η ανησυχία σας είναι ο έλεγχος της δημόσιας φαρμακευτικής δαπάνης, που είναι μία ανησυχία σεβαστή λόγω της ένταξης των νέων φαρμάκων στον κατάλογο, όπως είπατε, πρώτον θα έπρεπε να έχετε ψηφίσει την τροπολογία. Δεν την ψηφίσατε. Άρα, δεν σας νοιάζει η δημόσια φαρμακευτική δαπάνη.
Δεύτερον, θα έπρεπε να το διαβάσετε στην υπουργική μου απόφαση, γιατί η υπουργική απόφαση καθιερώνει ένα νέο τρόπο εφαρμογής του clawback από φέτος. Το clawback θα καταλογίζεται ανά κατηγορία φαρμάκων. Το λέω γιατί καταλαβαίνετε κάποια πράγματα από φάρμακα. 
Δεν θα γίνεται συνολικά το clawback στη φαρμακευτική δαπάνη και στην υπέρβαση αλλά θα γίνεται ξεχωριστά το clawback στα on patent, ξεχωριστά το clawback στα off patent, ξεχωριστά στα γενόσημα. Τι σημαίνει αυτό; Ότι τη μεγαλύτερη δαπάνη που θα προξενήσουν τα νέα φάρμακα με πατέντα θα την πληρώσουν στο clawback οι πολυεθνικές εταιρείες που τα εισάγουν και η δαπάνη θα μείνει ίδια, εφόσον βάζουμε clawback. 
Άρα, η αύξηση της δαπάνης που θα προκύψει από τα νέα φάρμακα δεν θα επηρεάσει τις ελληνικές εταιρείες, που κατά βάση παράγουν γενόσημα. Αυτό δεν το προσέξατε. Μάλλον δεν το ξέρατε, γιατί δεν διαβάσατε προσεκτικά τις αποφάσεις.
Τρίτον, η αύξηση της συμμετοχής του ασθενούς που αναφέρετε δεν αφορά την παρούσα κατάσταση, το παρόν δελτίο τιμών. Η όποια αύξηση έχει προκύψει σας είπα ότι προέκυψε γιατί για πρώτη φορά είχαμε τόσο μεγάλες μειώσεις στις τιμές στα φάρμακα, αυτές που καταψηφίσατε. Από τις 10 Μαρτίου και μετά αυτή η μείωση θα περάσει στον καταναλωτή. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Προσέξτε, όμως, κάτι και το λέω αυτό για να ακούσει κυρίως ο κόσμος. Έχει πολύ μεγάλη σημασία ο ίδιος ο καταναλωτής πια να επιλέγει φαρμακοποιό που θα του λέει τι πρέπει να κάνει. 
Είχα μία καταγγελία χθες. Μου είπε ένας ασφαλισμένος «κύριε Υπουργέ, αυξήθηκε πάρα πολύ η συμμετοχή μου». Του ζήτησα, λοιπόν, να μου στείλει το φάρμακο που έπαιρνε. Δεν θα πούμε το όνομα του φαρμάκου, γιατί δεν έχει σημασία. Τι διαπίστωσα, λοιπόν; Ότι ο γιατρός του έγραφε ένα φάρμακο των 40 mg με είκοσι οκτώ χάπια, ενώ αν έπαιρνε τα δύο κουτιά των 20 mg με δεκατέσσερα χάπια, δηλαδή αντί να παίρνει ένα χάπι να παίρνει δύο, η διαφορά που θα πλήρωνε θα ήταν 2 ευρώ, ενώ στο ένα, στο μεγάλο κουτί η διαφορά ήταν 29 ευρώ.
Σε αυτό, όμως, δεν μπορεί να βρίσκεται ο Υπουργός σε κάθε φαρμακείο και να λέει «πρόσεξε, αν αγοράσεις με αυτό τον τρόπο το φάρμακο, θα γλυτώσεις τα λεφτά σου». Πρέπει και οι φαρμακοποιοί να βοηθούν τον ασφαλισμένο και να τον κατευθύνουν εκεί που πρέπει, για να πληρώνει ο κόσμος λιγότερα λεφτά. 
Δεν μπορούμε εμείς να κάνουμε το χατίρι των εταιρειών και να ανεβάζουμε την ασφαλιστική τιμή κάθε φορά που αλλάζει η συσκευασία για να βρουν τρόπο να κλέψουν λεφτά από το κράτος. Δεν γίνεται αυτό. Εμείς δίνουμε στον ασθενή μας, με τις νέες τιμές, όπως τις έχουμε σχεδιάσει, πολύ χαμηλότερη φαρμακευτική δαπάνη, αν βεβαίως συμβάλλει σε αυτό και ο γιατρός και ο φαρμακοποιός, ο γιατρός γράφοντας γενόσημα –γι’ αυτό έχει μπει το πλαφόν, για να οδηγεί τη δαπάνη προς τα εκεί- και ο φαρμακοποιός με την ορθή ενημέρωση του ασφαλισμένου. Εκεί, βέβαια, ξεχωρίζει και ο καλός από τον κακό επαγγελματία, όπως συμβαίνει σε όλους τους κλάδους. Αυτή είναι η πραγματικότητα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Επίσης, για τα εγχωρίως παραγόμενα καινοτόμα φάρμακα, στα οποία αναφερθήκατε, θέλω να πω ότι πάλι δεν διαβάσατε την υπουργική απόφαση. Εξαιρέθηκαν των μειώσεων και κρίθηκαν τα εγχωρίως παραγόμενα φάρμακα σαν να ήταν on patent του εξωτερικού. Είχαν την ίδια ακριβώς αντιμετώπιση, για να προστατέψουμε την εγχώρια παραγωγή.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88852"," Ολοκληρώστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88853"," Κοινώς, ήρθατε στη Βουλή, «κρεμάσατε» τον Αρχηγό σας, που μιλούσε για μειώσεις σε δεκαεπτά φάρμακα, ενώ μας είπατε ότι έπεσαν σε επτάμισι χιλιάδες. Μας μιλήσατε για τα εγχωρίως παραγόμενα που δεν ξέρατε ότι τα έχουμε εξαιρέσει. Μας είπατε για τις ασφαλιστικές τιμές του φαρμακοποιού, στρεφόμενοι κατά του κλάδου των φαρμακοποιών, γιατί αν εφαρμόζαμε αυτό που λέγατε, θα έκλειναν τα μισά φαρμακεία. 
Εν πάση περιπτώσει, στο σπίτι του κρεμασμένου δεν μιλάνε για σκοινί! Στο θέμα των φαρμάκων τα κάνατε θάλασσα, κυρία μου –αυτή είναι η πραγματικότητα- και ως κόμμα και προσωπικά. 
Ευχαριστώ πολύ.","ΣΠΥΡΙΔΩΝ- ΑΔΩΝΙΣ ΓΕΩΡΓΙΑΔΗΣ",96
"88854"," Ολοκληρώσατε, κύριε Υπουργέ, σας ευχαριστώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88855"," Καμμία απάντηση στα συγκεκριμένα θα μας δώσετε;","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88856"," Κυρία συνάδελφε, συνεχίζουμε με την επόμενη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88857"," Όλα καλά για τα …","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88858"," Σας ευχαριστώ, κυρία συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88859"," Συγγνώμη, κύριε Πρόεδρε.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"88860"," Συνεχίζουμε με την υπ’ αριθμ. 613/24-2-2014 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας, κ. Διαμάντως Μανωλάκου προς τους Υπουργούς Υγείας και Εργασίας, Κοινωνικής Ασφάλισης και Πρόνοιας, σχετικά με την ανάγκη καταβολής του επιδόματος τοκετού σε όλες τις γυναίκες, εργαζόμενες στο δημόσιο και τον ιδιωτικό τομέα, αυτοαπασχολούμενες, αγρότισσες, άνεργες ή ανασφάλιστες.
Κυρία συνάδελφε, έχετε τον λόγο για να αναπτύξετε την επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88861"," Κύριε Υπουργέ, έχει νομοθετηθεί, πριν εσείς πάτε στο Υπουργείο, η κατάργηση του επιδόματος τοκετού για όλες τις γυναίκες που γεννούν στο δημόσιο ή το ιδιωτικό μαιευτήριο. Το επίδομα αυτό των 900 ευρώ το δίνετε μόνο σε όσες γυναίκες γεννήσουν στο σπίτι, με ό,τι ρίσκο έχει αυτό και βέβαια με μία μέθοδο που ακολουθούσαν οι προγιαγιάδες μας. 
Αυτό αποτελεί πλήγμα, ειδικά για τα νέα ζευγάρια, γιατί δεν υπάρχει μόνο η λεηλασία του εισοδήματος, υπάρχει και φτώχεια, υπάρχει και ανεργία και αυτό το επίδομα τοκετού ήταν –εάν θέλετε- μια βοήθεια για την τεκνοποίηση. 
Ο νέος νόμος που ισχύει από το Δεκέμβριο του 2012 κόβει το επίδομα τοκετού. Ωστόσο, τον Ιανουάριο του 2013 εγκρίθηκε σε γυναίκες και το πήραν αυτό το επίδομα του τοκετού. Σήμερα έρχεστε, μετά από ένα χρόνο και ζητάτε να επιστρέψουν το επίδομα τοκετού μέσα σε δεκαπέντε ημέρες, διαφορετικά θα πάτε σε κατασχέσεις. Αυτό εμείς θεωρούμε ότι είναι κυνηγητό, δίωξη της μητρότητας. 
Με αυτή μας την ερώτηση σάς ζητάμε, πρώτον να πάψετε να ζητάτε το επίδομα τοκετού από αυτές τις γυναίκες που το δικαιούνται και να πάψετε να τους απειλείτε με οποιαδήποτε κύρωση. Δεύτερον, να δοθεί το επίδομα τοκετού σε όλες τις γυναίκες, όπου και αν εργάζονται, είτε στο δημόσιο είτε στον ιδιωτικό φορέα είτε είναι αγρότισσες είτε είναι αυτοαπασχολούμενες είτε είναι άνεργες. Και τρίτον, να καλύπτονται 100% οι υπηρεσίες υγείας που σχετίζονται με την πρόληψη, με την προστασία του γυναικείου οργανισμού, με τη μητρότητα, με τον προγεννητικό έλεγχο, μέχρι την εγκυμοσύνη και τον τοκετό, μέσα από ένα δημόσιο και δωρεάν σύστημα υγείας. Αυτό εννοούμε εμείς προστασία της μητρότητας.","ΔΙΑΜΑΝΤΩ ΜΑΝΩΛΑΚΟΥ",302
"88862"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88863"," Κυρία συνάδελφε, ποιος από εμάς θα ήταν αντίθετος στην πλήρη προστασία της μητρότητας; Όλοι μάνες είχαμε και οι περισσότεροι από εμάς είμαστε γονείς. Όμως, κάθε φορά η πολιτεία θεσπίζει κάποιους όρους και κάποιους κανόνες. 
Σήμερα, με το νόμο που ισχύει, ο ΕΟΠΥΥ παρέχει στις άμεσα και έμμεσα ασφαλισμένες του μαιευτική περίθαλψη μέσω των συμβεβλημένων παρόχων υγείας και σύμφωνα με τους όρους και τις συμμετοχές που ισχύουν για κάθε άλλη ιατρική πράξη. Δηλαδή όποια έγκυος γυναίκα θέλει να γεννήσει σε ιδιωτικό μαιευτήριο και είναι ασφαλισμένη στον ΕΟΠΥΥ, όπως ακριβώς θα γινόταν εάν  έμπαινε σε ένα ιδιωτικό νοσοκομείο, της καλύπτει ο ΕΟΠΥΥ αυτό που καλύπτει σε κάθε περίπτωση. Βεβαίως, εάν πάει σε ένα δημόσιο νοσοκομείο, την καλύπτει εξ ολοκλήρου, χωρίς συμμετοχή. 
Το επίδομα τοκετού πράγματι από το τέλος του 2012 δίνεται σε όσες γεννάνε με τον παλαιό τρόπο που είπατε, μόνο σε αυτές. Γιατί; Διότι αυτές δεν πάνε να κάνουν χρήση χρημάτων πηγαίνοντας σε ένα δημόσιο ή σε ένα ιδιωτικό μαιευτήριο. Άρα, τους δίνετε το ποσό που θα τους έδινε ο ΕΟΠΥΥ, εάν πήγαιναν σε ένα ιδιωτικό ή σε ένα δημόσιο μαιευτήριο. Εσείς λέτε ότι πρέπει ο ΕΟΠΥΥ να πληρώνει και το κόστος για να πάει κάποια να γεννήσει σε ένα ιδιωτικό ή σε ένα δημόσιο μαιευτήριο και να καταβάλει επιπλέον χρήματα, σαν να μην είχε πληρώσει τα πρώτα. Δηλαδή, να πληρώνει δύο φορές! Δεν μπορεί να πληρώνει δύο φορές, γιατί τότε θα έρχεστε μετά εδώ και θα λέτε «κατέρρευσε ο ΕΟΠΥΥ, δεν πληρώνει τους παρόχους, δεν πληρώνει τους γιατρούς, γιατί κάνει clawback»;
Άρα, αυτό το οποίο ζητάτε, για να καταλάβουμε τι λέτε, είναι να πληρώνει δύο φορές ο  ΕΟΠΥΥ και μέσα στο νοσοκομείο και έξω. Ε, λοιπόν, αυτό δεν μπορεί να γίνει!
Όσον αφορά στα χρήματα που αναφέρετε, εδώ είναι αυτό που λέμε στο δημόσιο «αχρεωστήτως καταβληθέντα». Ενώ είχε αλλάξει ο νόμος ένα μήνα πριν, μέχρι να προλάβουν οι υπηρεσίες, έδωσαν χρήματα σε ασφαλισμένους που δεν έπρεπε να τα πάρουν βάσει νόμου. Αφαιρέθηκαν δηλαδή χρήματα από τον προϋπολογισμό του, ως αχρεωστήτως καταβληθέντα. Αυτό είναι το πρόβλημα. 
Εάν αυτό δεν ρυθμιστεί, θα είναι μια αδικία απέναντι στους υπολοίπους, οι οποίοι δεν τα έχουνε πάρει, βάσει του νέου νόμου.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88864"," Κυρία συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88865"," Κύριε Υπουργέ, ενοχοποιείτε γυναίκες για το δικαίωμά τους να παίρνουν αυτό το επίδομα. Και ξέρετε πολύ καλά ότι δεν ήταν διπλό επίδομα. Το επίδομα τοκετού ήταν πρώτον για να πληρώνουν ορισμένα ιατρικά έξοδα. Ο ΕΟΠΥΥ δεν είναι τελείως δωρεάν. Οι αγρότισσες, που είναι ασφαλισμένες στον ΟΓΑ, πληρώνουν συμμετοχή 50% στον ΕΟΠΥΥ.
Οι υπόλοιπες γυναίκες πληρώνουν συμμετοχή 30%. Αυτό το επίδομα, λοιπόν, κάλυπτε τη συμμετοχή και, επίσης, ορισμένα έξοδα του νεογνού. Με αυτήν την έννοια, ήταν ενταγμένο στα προνοιακά  και στα κοινωνικά επιδόματα. Αυτά κόψατε. Δηλαδή, γι’ αυτό που ήταν ενίσχυση σε ένα νεαρό ζευγάρι ουσιαστικά τι λέτε; Τους ενοχοποιείτε ότι έπαιρναν διπλά λεφτά. Είναι απαράδεκτο.
Σας το λέω καθαρά. Πηγαίνετε να δικαιολογήσετε το γεγονός ότι κόψατε 15 εκατομμύρια σε μία κοινωνική προστασία, που αφορά ενίσχυση νέων ζευγαριών και την προστασία της μητρότητας. Είναι ό,τι το πιο βάρβαρο.
Δεύτερον, αυτές οι γυναίκες, που πήραν το επίδομα και σήμερα λέτε ότι δεν το δικαιούνται, δεν κορόιδεψαν κανέναν. Οι υπηρεσίες τούς το έδωσαν με χαρτιά. Σήμερα, εκβιαστικά τους το ζητάτε πίσω. Σας ζητάμε να το σκεφτείτε ξανά. Είναι απαράδεκτο! Είναι προκλητικό!
Σε τελευταία ανάλυση, θα σας πω ότι έτσι όπως το θεσπίσατε, δημιουργείτε ένα κίνητρο να γεννούν οι γυναίκες στο σπίτι. Πρόσκειται για μέθοδο περασμένων δεκαετιών και με ρίσκο στην υγεία και της γυναίκας και του νεογνού. Δηλαδή, δημιουργείτε όρους και προϋποθέσεις για να τους «πιάσετε στη φάκα» και να πάνε σε ξεπερασμένες τεχνικές.
Επίσης, θέλω να σας ρωτήσω κάτι: Εφαρμόζετε ένα χρόνο περίπου το νέο μέτρο. Πόσες γυναίκες γέννησαν στο σπίτι; Δώστε μας ποσοστά για να δείτε, δηλαδή, ότι πια φτωχούς ανθρώπους τους κάνετε ακόμα φτωχότερους. 
Εμείς το λέμε καθαρά ότι θα συνεχίσουμε να διεκδικούμε και να παλεύουμε για την κατάργηση της εμπορευματοποίησης της υγείας, θα συνεχίσουμε να ζητάμε το επίδομα τοκετού σαν προστασία απέναντι στην μητρότητα, καθώς και την κατάργηση κάθε επιχειρηματικής δραστηριότητας στον τομέα της υγείας και θα διεκδικούμε αποκλειστικές, δημόσιες δωρεάν υποδομές, σύγχρονες ποιοτικές υπηρεσίες υγείας για όλο τον λαό και για τις γυναίκες και για τους νέους και για τους γονείς και για τα παιδιά τους.
Σε τελευταία ανάλυση, η καπιταλιστική βαρβαρότητα έχει πολλές εκφράσεις και ξέρετε ότι όπου εφαρμόστηκε αυτό το μέτρο, που εσείς το θεωρείτε καινούργιο και σύγχρονο, αυξήθηκε η θνησιμότητα τω νεογνών.","ΔΙΑΜΑΝΤΩ ΜΑΝΩΛΑΚΟΥ",302
"88866"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88867"," Κυρία συνάδελφε, μάλλον έχει γίνει μια μεγάλη παρεξήγηση. Εδώ σας απήντησα ως Υπουργός Υγείας για τον ΕΟΠΥΥ. Ο ΕΟΠΥΥ δεν είναι προνοιακός οργανισμός, είναι ασφαλιστικός οργανισμός.
Άρα, αν η ερώτησή σας είναι ότι πρέπει να δοθεί κάποιου είδους προνοιακό επίδομα, αυτή δεν μπορεί να γίνει σε μένα. Θα πρέπει να γίνει είτε στον Υπουργό Εργασίας είτε στον Υπουργό Οικονομικών.
Αν ο ΕΟΠΥΥ άρχιζε να δίνει χρήματα με την έννοια της κοινωνικής πολιτικής, δηλαδή έπαιρνε χρήματα των ασφαλισμένων και τα έδινε σε άσκηση κοινωνικής πολιτικής, χωρίς να έχει γι’ αυτό επιπλέον χρηματοδότηση από το κράτος, το οποίο έχει τη ευθύνη να ασκεί την όποια κοινωνική πολιτική θέλει, πολύ απλά ο ΕΟΠΥΥ θα κατέρρεε και μαζί με τον ΕΟΠΥΥ θα κατέρρεε κάθε παροχή ασφαλιστικής κάλυψης υγείας στη χώρα. Αυτό σας είπα πριν.
Άρα, συμφωνούμε –φαντάζομαι- ότι δεν θέλουμε να καταρρεύσει ο ΕΟΠΥΥ. Αν εσείς θέλετε να πείτε στην Κυβέρνηση ότι «πρέπει να δώσετε 900 ευρώ επίδομα τοκετού προνοιακά», θα κάνετε το ερώτημα στον Υπουργό Οικονομικών. Αν, όμως, το πάρουμε από τον ΕΟΠΥΥ, ο ΕΟΠΥΥ θα καταρρεύσει.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88868"," Απευθύνεται το ερώτημα σ’ όλους σας και σ’ εσάς και στο Υπουργείο Οικονομικών.","ΔΙΑΜΑΝΤΩ ΜΑΝΩΛΑΚΟΥ",302
"88869"," Ο ΕΟΠΥΥ, λοιπόν, που είναι ασφαλιστικός οργανισμός παρέχει υπηρεσίες σε όλους τους ασφαλισμένους του με τους ίδιους κανόνες και προϋποθέσεις. Μάλιστα, επειδή αναφέρατε τον ΟΓΑ, ας είμαστε καθαροί και σ’ αυτό. Ο ΕΟΠΥΥ παρέχει και στους ασφαλισμένους του ΟΓΑ –και καλώς το κάνει- πλείστες όσες υπηρεσίες ασφαλιστικές, ενώ οι αντίστοιχες εισφορές των ασφαλισμένων του ΟΓΑ προς τον ΕΟΠΥΥ είναι πάρα πολύ χαμηλές.
Δηλαδή, ένας ασφαλισμένος, παραδείγματος χάριν, του ΟΑΕΕ…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88870"," Είναι 50% η συμμετοχή τους, κύριε Υπουργέ.","ΔΙΑΜΑΝΤΩ ΜΑΝΩΛΑΚΟΥ",302
"88871"," Κυρία Μανωλάκου, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88872"," Μιλάω για τη διαφορά στο ποσοστό συμμετοχής.  Θα σας πω ένα παράδειγμα για να το καταλάβετε, να το ακούσουμε και να συνεννοούμαστε. Εγώ που είμαι ασφαλισμένος στον ΟΑΕΕ από τα δεκαεπτά μου χρόνια, έχω πληρώσει για την ασφάλεια της υγείας μου τα εικοσαπλάσια χρήματα προς τον ΕΟΠΥΥ απ’ όσα ένας αγρότης μέσω του ΟΓΑ. 
Όμως ο ΕΟΠΥΥ δίνει τις ίδιες υπηρεσίες και -επαναλαμβάνω- καλώς τις δίνει και στον ΟΓΑ.
Η αυξημένη συμμετοχή στον ΟΓΑ γίνεται γιατί έχει δώσει πολύ λίγα χρήματα στον ΕΟΠΥΥ. Αν ο ΕΟΠΥΥ δεν κάνει τη διάκριση που σας λέω, δεν θα υπάρχει ΕΟΠΥΥ αύριο. Δεν ξέρω αν γίνομαι αντιληπτός. Είναι ένας «κουμπαράς» ο ΕΟΠΥΥ. Μαζεύει λεφτά και πληρώνει. Δεν γεννάει λεφτά. Αν δεν έχει λεφτά δεν θα πληρώσει κανέναν.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88873"," Και κόβονται υπηρεσίες υγείας.","ΔΙΑΜΑΝΤΩ ΜΑΝΩΛΑΚΟΥ",302
"88874"," Σας λέω λοιπόν ότι σύμφωνα με το συγκεκριμένο μέτρο -και αυτό που σας εξήγησα δεν το καταλάβατε- ο ΕΟΠΥΥ δεν δίνει προνοιακά χρήματα. 
Άρα τι λέει το μέτρο αυτό; Όπως πληρώνω για την ασφάλειά σου μέσα σε ένα δημόσιο ή ιδιωτικό νοσοκομείο και κοστίζει αυτή η πράξη χι λεφτά, αν δες πας και δεν κάνεις χρήση αυτής της υπηρεσίας και άρα δεν πληρώσω αυτά τα λεφτά γιατί γέννησες σε ένα ιδιωτικό ή δημόσιο μαιευτήριο και γεννήσεις στο σπίτι σου, σου δίνω τα λεφτά αυτά που θα πλήρωνα ως επίδομα, αλλά  αυτό δεν είναι προνοιακό επίδομα. Αυτό είναι το ασφαλιστικό σου δικαίωμα. Αυτό προσπάθησα να σας εξηγήσω προηγουμένως. 
Όσον αφορά στο κομμάτι της επιστροφής των χρημάτων θέλω να σας πω ένα προσωπικό παράδειγμα. Όταν εγώ παραιτήθηκα από την Κυβέρνηση Παπαδήμου τον Φεβρουάριο του 2012 οι υπηρεσίες του Υπουργείου Ναυτιλίας μού έβαλαν κάποια χρήματα τον επόμενο μήνα στον λογαριασμό μου χωρίς να πάρω ούτε είδηση, γιατί δεν είχαν υπολογίσει τις σωστές ημερομηνίες που εγώ είχα παραιτηθεί. 
Μετά από έξι, επτά, οκτώ μήνες μου ήρθε ένα χαρτί που έλεγε «Κύριε Γεωργιάδη, αυτά τα χρήματα σάς τα βάλαμε τότε ως αχρεωστήτως καταβληθέντα και πρέπει να μας τα επιστρέψετε». Κι εγώ πήγα και τα επέστρεψα. Κακώς τα επέστρεψα; Αφού τα είχα πάρει χωρίς να έπρεπε να τα πάρω. Κακώς τα επέστρεψα;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88875"," Μην συγκρίνετε ανόμοια πράγματα. Οι γυναίκες γέννησαν και άρα το δικαιούνται το επίδομα τοκετού.","ΔΙΑΜΑΝΤΩ ΜΑΝΩΛΑΚΟΥ",302
"88876"," Κυρία Μανωλάκου, κάνουμε μία εποικοδομητική συζήτηση. Σωστά το θέτετε κι εσείς, αλλά σωστά απαντά και ο Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88877"," Προσπαθώ να σας εξηγήσω ότι όταν στο δημόσιο λογιστικό έβγαιναν χρήματα που δεν έπρεπε να βγουν, δεν μπορεί να μην διορθωθεί αυτή η ανωμαλία. Θα μπορούσε να διορθωθεί μόνο νομοθετικά γιατί τα χρήματα αυτά έχουν βγει από τον λογαριασμό ως αχρεωστήτως καταβληθέντα, ενώ δεν έπρεπε. Καταλάβατε; Εκεί είναι το πρόβλημα στη συγκεκριμένη περίπτωση του Ιανουαρίου του 2013 όπου κάποιες υπηρεσίες -όχι όλες- δεν εφήρμοσαν το νόμο όπως είχε ψηφιστεί ένα μήνα πριν. 
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"88878"," Κι εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, δεκαέξι μαθητές και μαθήτριες και μία εκπαιδευτικός -συνοδός τους από το 5ο Δημοτικό Σχολείο Νέας Σμύρνης. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Συνεχίζουμε με την τρίτη με αριθμό  601/24-2-2014 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Εθνικής Άμυνας, σχετικά με τη διερεύνηση υποθέσεων προμήθειας εξοπλισμού των Ενόπλων Δυνάμεων.
Κύριε Πρόεδρε, έχετε τον λόγο για να αναπτύξετε την επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88879"," Κύριε Πρόεδρε, μου ζήτησε ο Υπουργός Εθνικής Αμύνης, ο κ. Αβραμόπουλος, να επανακαταθέσω αυτήν την ερώτηση, διότι την προηγούμενη εβδομάδα είχε κώλυμα. Λυπάμαι, γιατί προφανώς θα εγνώριζε αν θα είχε κώλημα και σήμερα, που δεν προσήλθε. 
Το δικό μου συμπέρασμα είναι ότι προφανώς δεν ήθελε να εμφανιστεί ενώπιον του Κοινοβουλίου και να δεχθεί τον έλεγχο για ένα θέμα μείζονος εθνικής σημασίας και πολιτικής τάξεως.
Λυπούμαι -και έχω καθήκον να το καταγγείλω αυτό το γεγονός- που συστηματικά επιδιώκεται και έχει σε σημαντικό βαθμό επιτευχθεί η απαξίωση του Κοινοβουλίου, ώστε ο λαός να πιστεύει γι’ αυτό ό,τι λέγεται και να θεωρεί πως ό,τι εισάγεται εδώ ψηφίζεται κατ’ εντολήν και δεν είναι σε θέση κανείς να αντιδράσει. 
Δυστυχώς, το παράδειγμα το δίνουν τα κορυφαία στελέχη της Κυβερνήσεως, αρχίζοντας από τον ίδιο τον Πρωθυπουργό, ο οποίος δεν  έχει εμφανιστεί ούτε μία φορά για έλεγχο, στη Βουλή. Αυτό προφανώς αντανακλά την άποψη που έχει ο ίδιος, την άποψη που βλέπουμε πως διαχέεται σε όλο το σύστημα ενημέρωσης του λαού, ώστε η οποιαδήποτε φωνή εδώ να μη λαμβάνεται σοβαρά υπόψη από τον απλό πολίτη. «Τι είναι εκεί;». «Είναι τριακόσιοι που φωνάζουν, που θορυβούν σκέφτεται.». 
Δεν είναι και τυχαίο το ότι συστηματικώς με φραστικά επεισόδια εδώ, ενισχύεται από ορισμένους Βουλευτές, αλλά και από ορισμένους Υπουργούς αυτή η αρνητική εικόνα του Κοινοβουλίου. 
Εγώ οφείλω, ως παλαιός κοινοβουλευτικός, να καταγγείλω αυτό το γεγονός. Ο απλός πολίτης ας το σκεφτεί, διότι σε αυτόν αντανακλά αυτή η μεταχείριση της Βουλής. Γιατί κατά το Σύνταγμα, εκφράζει αυτόν, εκφράζει τη λαϊκή κυριαρχία. Κι όταν απαξιώνεται αυτός ο θεσμός, όσοι τον απαξιώνουν επιδιώκουν στην πράξη να φαλκιδεύεται ακριβώς η λαϊκή κυριαρχία. 
Για το προκείμενο θέμα της επίκαιρης ερώτησης μου κύριε Πρόεδρε, δεν νομίζω ότι χρειάζεται απλώς μια τυπική συζήτηση εδώ. Γνωρίζει το πανελλήνιο ότι τα σκάνδαλα των προμηθειών εξοπλισμού των Ενόπλων Δυνάμεων απασχολούν και τον τελευταίο Έλληνα πολίτη και τη διεθνή κοινή γνώμη. Η Ελλάδα διασύρεται. Οι Ένοπλες Δυνάμεις της χώρας μας διασύρονται. 
Ο Υπουργός Εθνικής Αμύνης δεν αισθάνεται την υποχρέωση που έχει εκ του νόμου, από τον κώδικα λειτουργίας της στρατιωτικής δικαιοσύνης, να ασκεί εποπτεία; Είναι επίσης αρμόδιος και πολιτικά υπεύθυνος για τις υπηρεσίες του Υπουργείου Εθνικής Αμύνης. Τι έχει κάνει; Έχει διαταχθεί έστω και μια ένορκη διοικητική εξέταση, ενώ καταγγέλλονται στελέχη των Ενόπλων Δυνάμεων, εν ενεργεία ή εν αποστρατεία; 
Με ποιο δικαίωμα επιτρέπει ο Υπουργός Εθνικής Αμύνης να ρίχνεται λάσπη σε έναν ολόκληρο κόσμο του Υπουργείου του; Όπως ακριβώς συμβαίνει με όλους τους εκπροσώπους του λαού στη Βουλή; Ο απλός πολίτης, με αυτά που ακούει, θεωρεί ότι όλοι όσοι είναι εδώ μέσα είναι ιδιοτελείς, είναι διεφθαρμένοι. 
Με ποιο δικαίωμα και για ποιο λόγο η Κυβέρνηση και συγκεκριμένα ο Υπουργός Εθνικής Αμύνης, όταν γνωρίζει αυτό που δεν ξέρει ο λαός, δηλαδή ότι ο μισθός των Αρχηγών των Επιτελείων είναι 1500 ευρώ και των αξιωματικών που αν χρειαστεί θα πάνε να πολεμήσουν είναι 1300 ευρώ, δεν εκκίνησε τη στρατιωτική πριν από την τακτική δικαιοσύνη; Για να μη «σπάσει αυγά»;
Έπρεπε η στρατιωτική δικαιοσύνη -είναι ευθύνη της εκάστοτε πολιτικής ηγεσίας και ελέγχω για τη σημερινή, γιατί τώρα μόνο η τακτική δικαιοσύνη έχει επιληφθεί- να είχε αποκαθάρει τις Ένοπλες Δυνάμεις από τη σπίλωση που, εύκολα καθένας απευθύνει σε όλους, εξαιτίας των ολίγων, των ελαχίστων αναξίων που πάντοτε και παντού, επομένως υπήρχαν και στο στράτευμα. Δεν είναι σωστό, όμως να παραμένει αυτή η μομφή και όταν βλέπει ο κόσμος οποιοδήποτε είτε διοικητικό στέλεχος του Υπουργείου Εθνικής Αμύνης εν ενεργεία στρατιωτικό, είτε απόστρατο να σκέφτεται αν έχει πάρει μίζες ή όχι. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Ποιοι έχουν συμφέρον να διαχέεται σε ολόκληρο το πανελλήνιο ότι όσοι έχουν οποιοδήποτε ρόλο σε θεσμούς της πολιτείας, και της κοινωνίας είναι όλοι σάπιοι; 
Κύριε Πρόεδρε, μόλις προ δεκαημέρου ένας πρώην νομικός σύμβουλος του Υπουργείου Εθνικής Αμύνης, ο κ. Μπακόπουλος σε κάποια τηλεοπτική εκπομπή ανέφερε για τις προμήθειες εξοπλισμού- το θέμα της ερώτησης μου- το, υπάρχουν πολλές υποθέσεις ανεξερεύνητες, άσχετες μάλιστα, με αυτές, με τις οποίες ασχολείται η τακτική δικαιοσύνη, για συμβάσεις που και τώρα γίνονται ή εκτελούνται. Ποιος τις ερευνά; Η περίφημη Γενική Διεύθυνση Εξοπλισμών δεν έχει ούτε έναν νομικό σύμβουλο.
Πρέπει να συμπληρώσω αυτό το σημείο, κύριε Πρόεδρε. Ο νυν Αντιπρόεδρος της Κυβερνήσεως, ο κ. Βενιζέλος, ως Υπουργός Εθνικής Αμύνης, έφερε εδώ νόμο που ψηφίσαμε, να γίνει Σώμα Νομικών Συμβούλων, το οποίο και συγκροτήθηκε, έτσι ώστε να απεμπλακούν οι στρατιωτικοί δικαστές και να μην παίζουν το ρόλο που ως τότε έπαιζαν του νομικού συμβούλου στις υπηρεσίες. Για όλες τις συμβάσεις συμμετείχε και κάποιο μέλος της στρατιωτικής δικαιοσύνης, με κίνδυνο να καταστεί συνένοχος, ενώ δεν ήταν αυτή η αποστολή του.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Υπάρχει, λοιπόν, ένα άγος. Οφείλει ο Πρωθυπουργός, εάν μεν ο Υπουργός του δεν τολμά, δεν θέλει, δεν αντιλαμβάνεται το καθήκον του, να ορίσει Υπουργό ο οποίος θα διατάξει και ένορκες διοικητικές εξετάσεις εσωτερικά και θα κινήσει -διότι εποπτεύει της στρατιωτικής δικαιοσύνης- τη στρατιωτική δικαιοσύνη, ώστε να μην καλούν τώρα, όπως κάλεσαν τον κ. Μπακόπουλο και τον ρωτούσαν για κάποιον εκδότη. Φυσικότατα, θα υπάρχουν και εκδότες και τραπεζίτες.","ΑΠΟΣΤΟΛΟΣ ΚΑΚΛΑΜΑΝΗΣ",172
"88880"," Ολοκληρώστε, κύριε Πρόεδρε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88881"," Από εκεί και πέρα, αυτοί που έχουν στα χέρια τους τις συμβάσεις, που μπορούν να ανοίξουν λογαριασμούς, που έχουν με το νόμο αυτόν που σας προανέφερα, του τότε Υπουργού Εθνικής Αμύνης κ. Βενιζέλου, έχουν τη δυνατότητα -κύριε Υφυπουργέ, δεν αφορούν εσάς προσωπικά αυτά, εξηγούμεθα- όπως ξέρετε, να αποκλείσουν από τέτοιους διαγωνισμούς οποιονδήποτε κρίνουν ότι είναι μπλεγμένος σε εκκρεμείς υποθέσεις.
Είναι οι ίδιοι, λοιπόν, αυτοί που τους καλούν τώρα. Σέβομαι το έργο των δικαστών, αλλά μου κάνει εντύπωση, γιατί δεν προφυλακίζονται διάφοροι που έχουν τις μεγάλες λίστες για να αρχίσουν να «κελαηδούν» περισσότερο.
Ζητώ συγγνώμη, κύριε Πρόεδρε, γιατί παρεξέτεινα το χρόνο, της ομιλίας μου αλλά είναι το θέμα πολύ σοβαρό. Εγώ θα επανέλθω με επερώτηση, αν και είμαι Βουλευτής της Συμπολίτευσης. Όμως, έχω δηλώσει επανειλημμένως ότι ψηφίζω για να μην πέσει αυτή η Κυβέρνηση, γιατί ξέρω τι θα ακολουθήσει με την πολιτική αστάθεια, ό,τι το χειρότερο και προτιμώ αυτό που είναι τώρα λιγότερο κακό. Δεν είμαι, όμως, ενθουσιασμένος με την Κυβέρνηση αυτή, ιδιαίτερα σε τέτοια ζητήματα. Η δουλειά της δεν είναι να λέει τι ΜΚΟ ήταν, όταν ο Γιώργος Παπανδρέου ήταν Υπουργός ή να αφήνει με κατάλληλο τρόπο -όπως έκανε ο κ. Αβραμόπουλος εδώ σε ερώτηση του κ. Τσίπρα- υπονοούμενα για τον κ. Βενιζέλο. Δηλαδή, το ΠΑΣΟΚ που σας στηρίζει για να μη βουλιάξει η χώρα, κοιτάζετε πώς να το κλαδέψετε περισσότερο.
Αυτή είναι η πολιτική γραμμή σας και σε αυτό συμπλέετε και με την Αξιωματική Αντιπολίτευση.","ΑΠΟΣΤΟΛΟΣ ΚΑΚΛΑΜΑΝΗΣ",172
"88882"," Κύριε Υπουργέ, κύριε Δαβάκη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88883"," Κύριε Πρόεδρε, αγαπητοί συνάδελφοι, δεν θα αποστώ απ’ αυτά που είπε ο κύριος Πρόεδρος τα σχετικά με την περιρρέουσα ατμόσφαιρα, η οποία διατρέχει τον ελληνικό λαό για τεκταινόμενα εντός της Αίθουσας του Κοινοβουλίου και για όλα εκείνα, τα οποία συνθέτουν αυτή την αποπνικτική ατμόσφαιρα, όσον αφορά τους εκπροσώπους του ελληνικού λαού, όπως αυτή διυλίζεται και φιλτράρεται από τα Μέσα Μαζικής Ενημερώσεως.
Όμως, θα ήθελα να του πω ότι όσον αφορά την παρουσία του Υπουργού Εθνικής Αμύνης, κ. Αβραμόπουλου, εδώ σήμερα, είναι άδικος, δεδομένου ότι μετέχει αυτή τη στιγμή που μιλάμε σε Σύνοδο Υπουργών Άμυνας του ΝΑΤΟ στις Βρυξέλλες και η παρουσία του, όπως αντιλαμβάνεστε και εσείς, κύριε Πρόεδρε, ήταν επιβεβλημένη.","ΑΘΑΝΑΣΙΟΣ ΔΑΒΑΚΗΣ",115
"88884"," Το γνωρίζω, κύριε Υπουργέ, γι’ αυτό να μου έλεγε να μην την καταθέσω για σήμερα, αλλά για άλλη μέρα.","ΑΠΟΣΤΟΛΟΣ ΚΑΚΛΑΜΑΝΗΣ",172
"88885"," Εντάξει. Πιστεύω ότι σε πρώτη ευκαιρία και ο Υπουργός, αλλά και εσείς θα έχετε τη δυνατότητα να ανταλλάξετε απόψεις ή θεσμικά στην Αίθουσα αυτή ή κατ’ ιδίαν στο γραφείο του. Όπως έχουμε πει σε όλους τους συναδέλφους, η πόρτα του Υπουργείου Εθνικής Αμύνης είναι ανοικτή για να συζητηθούν θέματα, τα οποία ενδεχομένως μπορεί να παρέλκει να συζητηθούν εδώ.
Όσον αφορά την ουσία της ερώτησης, εγώ ήθελα να πω ότι η ερώτηση αυτή απηχεί την αγωνία και του Προέδρου κ. Κακλαμάνη, αλλά και όλου του ελληνικού λαού, σχετικά με ζητήματα που αφορούν τη διαφάνεια και τη νομιμότητα στα ζητήματα των εξοπλισμών στις Ένοπλες Δυνάμεις. Κατά τούτο, λοιπόν, η ποινική διαδικασία που βρίσκεται σε εξέλιξη δείχνει την ισχυρή βούληση της πολιτικής ηγεσίας, προκειμένου να υπάρξει πλήρης διαφάνεια. 
Κατ’ αρχάς, κύριε Πρόεδρε, από την πρώτη στιγμή που ανέκυψε το ζήτημα, συνεργαστήκαμε με κάθε δυνατό τρόπο με τους αρμόδιους φορείς. Έτσι, το Υπουργείο Εθνικής Άμυνας μέσω της ΓΔΑΕΕ, της Γενικής Διεύθυνσης Εξοπλισμών και Επενδύσεων του Υπουργείου, έχει αποστείλει στην Εισαγγελία Πρωτοδικών και στο ΣΔΟΕ όλους τους σχετικούς φακέλους με τα τηρούμενα από την υπηρεσία στοιχεία, ενώ υφίσταται και στενή συνεργασία με το Υπουργείο Δικαιοσύνης. 
Παράλληλα, η στρατιωτική δικαιοσύνη, με τη λειτουργική ανεξαρτησία με την οποία και εσείς γνωρίζετε ότι διακατέχεται, ερευνά κάθε αξιόποινη περίπτωση συμπεριφοράς στρατιωτικών που εμπλέκονται διαδοχικά και σε επικαλυπτόμενα στάδια των εξοπλισμών και της υλοποίησης προμηθειών. 
Όμως, όπως γνωρίζετε και εσείς με τη μακρά νομική σας εμπειρία, σύμφωνα με τις σχετικές διατάξεις του Ποινικού Κώδικα, αλλά και του Στρατιωτικού Ποινικού Κώδικα, όταν η βλάβη του δημοσίου ή το παρανόμως προσπορισθέν όφελος υπερβαίνει τις 150.000 ευρώ ή εμπλέκονται μέσα και πολίτες και όχι μόνο στρατιωτικοί, τότε η δικαιοδοσία μας περνά στα πολιτικά δικαστήρια. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Υπό αυτά τα δεδομένα, λοιπόν, όταν έχουμε αξιόποινες συμπεριφορές για τις οποίες υπάρχει αμιγής αρμοδιότητα των στρατιωτικών δικαστηρίων, αυτά επιλαμβάνονται αμέσως σύμφωνα, με τα προβλεπόμενα. Όσον αφορά τώρα τις υποθέσεις που εκφεύγουν της δικαιοδοσίας της στρατιωτικής δικαιοσύνης, υπάρχει αγαστή συνεργασία, όπως προείπα. 
Επίσης, θέλω να υπενθυμίσω και να επισημάνω ότι η συνεργασία για την καταπολέμηση και τον κολασμό αυτών των καρκινωμάτων πέραν της πολιτικής, και της στρατιωτικής δικαιοσύνης απευθύνεται μέσω του Υπουργού Εθνικής Άμυνας και όλων των υπηρεσιών του Υπουργείου και στις κατά τούτο θεσμοθετηθείσες αρχές, όπως είναι ο Συντονιστής για την Καταπολέμηση της Διαφθοράς. 
Θα θυμάστε ότι πριν από λίγο καιρό ο Υπουργός Εθνικής Άμυνας κ. Αβραμόπουλος συναντήθηκε με τον πρώην Εισαγγελέα του Αρείου Πάγου και νυν Εθνικό Συντονιστή για την Καταπολέμηση της Διαφθοράς κ. Τέντε. Σ’ αυτήν τη συνάντηση υπήρξε συνεργασία για τη διενέργεια και διευθέτηση όλων εκείνων των ενεργειών, προκειμένου να προχωρήσουμε και προς τον τομέα αυτό σε ασφαλείς ατραπούς για τη διαλεύκανση και τη διαφώτιση όλων αυτών των σκοτεινών πλευρών. 
Επίσης, κλείνοντας την πρωτολογία μου, θέλω να σας πω ότι είναι βασική εντολή –επαναλαμβάνω εντολή!- και του Υπουργού, αλλά και του Πρωθυπουργού κ. Σαμαρά να υπάρξει πλήρης διαφάνεια και εξυγίανση σε όλο αυτό το νοσηρό περιβάλλον, που και εσείς περιγράψατε στην πρωτομιλία σας. Πρόκειται για μια νοσηρότητα η οποία πραγματικά πληγώνει και ,θα έλεγα, πικραίνει το σύνολο των στελεχών των Ενόπλων Δυνάμεων, που από το Ορμένιο του Έβρου μέχρι το Καστελόριζο και από την Κόνιτσα μέχρι το Κάβο Σίδερο της Κρήτης επιτελούν το καθήκον τους με πλήρη ευθύνης και συναίσθημα του σκοπού τον οποίο επιτελούν. 
Αντιλαμβάνεστε ότι με τους γλίσχρους μισθούς τους οποίους απολαμβάνουν σήμερα τα στελέχη των Ενόπλων Δυνάμεων, αυτό το οποίο γίνεται οφείλεται αποκλειστικά και μόνο στην επιτέλεση του καθήκοντος, που έχει να κάνει με το αίσθημα ασφάλειας του ελληνικού λαού και της εθνικής μας ακεραιότητας. 
Αυτοί, κύριε Πρόεδρε, όπως γνωρίζετε και εσείς πολύ καλά, ούτε δηλώσεις κάνουν ούτε απεργούν ούτε δημιουργούν θόρυβο περί τα οικονομικά των και περί ό,τι άλλου, αλλά επιτελούν με συναίσθηση ευθύνης το καθήκον τους. Οι παραβατικές συμπεριφορές σταγονιδίων και καρκινωμάτων, τα οποία ενεπλάκησαν και «έβαλαν το χέρι στο μέλι» εκφεύγουν και του συνόλου της στρατιωτικής δικαιοσύνης και του πολιτικού προσωπικού των Ενόπλων Δυνάμεων, αλλά και όλων ημών οι οποίοι θέλουμε να ξεμπλέξουμε μια και καλή με όλους αυτούς. 
Σας ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"88886"," Κύριε Πρόεδρε, επειδή γνωρίζετε ότι ο συνολικός χρόνος μιας ερώτησης Υπουργού και ερωτώντος είναι έντεκα λεπτά κι εμείς έχουμε περάσει τα δεκαεπτά, με την τεράστια πείρα σας παρακαλώ βοηθήστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88887"," Κύριε Πρόεδρε, είναι πολύ ωραία για να τα διαβάζει κανείς και να απαγγέλλει αυτά που είπε ο κύριος Υπουργός. Είναι οι απόψεις των υπηρεσιών, οι απόψεις του γραφείου του Υπουργού, και φυσικά είναι και δικές του απόψεις. 
 	Αλλά, αγαπητέ συνάδελφε, παλαιέ κοινοβουλευτικέ, γνωρίζετε άριστα ότι όλα αυτά που μας είπατε δεν έχουν καμμία σχέση με την πραγματικότητα. Και ιδού η απόδειξη: Πρώτον, ο Υπουργός γνώριζε ότι σήμερα θα έχει κώλυμα. Όταν, λοιπόν, μου ζήτησε να επανακαταθέσω την ερώτησή μου, θα έπρεπε να πει «κάντε το όχι για την άλλη Πέμπτη, αλλά για τη μεθεπόμενη» και θα το έκανα. Άρα, δεν ήθελε να είναι εδώ. Αυτό είναι το δικό μου συμπέρασμα και οποιοσδήποτε άλλος είναι ελεύθερος να έχει το δικό του. 
Σε ό,τι αφορά τώρα το ποιος έπρεπε πρώτος να ασχοληθεί με τα σκάνδαλα των εξοπλισμών, το πανελλήνιο γνωρίζει ότι η έρευνα άρχισε από την Εισαγγελία Αθηνών. Ας μάθει, λοιπόν –διότι δεν το γνωρίζει- ότι η έρευνα άρχισε από τη Βουλή των Ελλήνων, από την Επιτροπή του Πόθεν Έσχες, κύριε Πρόεδρε, που προεδρεύετε τώρα, όταν ο τότε Πρόεδρος της, ο Ευάγγελος Αργύρης, έστειλε στην Εισαγγελία δύο αντικρουόμενες –αρχική και συμπληρωματική- δηλώσεις «πόθεν έσχες» του πρώην Υπουργού. Έτσι άρχισε η έρευνα αυτή. Δεν άρχισε ούτε από την τακτική δικαιοσύνη ούτε από τη στρατιωτική δικαιοσύνη. 
Αυτό που είπατε ότι, αν εμπλέκονται πολίτες, πρέπει να ασχοληθεί η τακτική δικαιοσύνη, είναι μεν αληθές, αλλά εγώ σας ερωτώ: Μήπως αυτό ταυτόχρονα, εάν η πηγή του σκανδάλου είναι στο Υπουργείο Εθνικής Αμύνης, εάν δεν γνωστοποιηθεί με έρευνες, όταν είναι οι στρατιωτικοί, από τους οποίους ξεκινάει ή περικλείεται ό,τι γίνεται για ένα σκάνδαλο, είναι υποκρισία; Δεν αφορά εσάς προσωπικά. Αφορά όποιον έγραψε αυτό το κείμενο που διαβάσατε. 
Έτσι είναι, κύριε Υφυπουργέ. Και εγώ, όταν αναφέρομαι στις Ένοπλες Δυνάμεις προφανέστατα συμφωνώ απολύτως μαζί σας, σε ό,τι αφορά το ηθικό τους. Αυτή τη στιγμή μιλάμε για τις εξαιρέσεις του κανόνα. Αλλά οι εξαιρέσεις κάνουν το κακό και μέσα στον πολιτικό κόσμο και σε κάθε άλλη κοινωνική ομάδα λειτουργών οποιουδήποτε θεσμού. 
Όμως, εμείς πρέπει να φροντίζουμε εγκαίρως, όπως έχουμε καθήκον εκ του νόμου και εκ του Συντάγματος, για να ξεκαθαρίζουν τα πράγματα: Για ποιο λόγο πρέπει για παράδειγμα όλοι οι απόστρατοι Αρχηγοί των Επιτελείων, πολλοί μάλιστα έχουν φύγει από τη ζωή, επειδή δεν έχει γίνει τίποτε για έναν που καταγγέλλεται ότι έπαιρνε μίζα, ώστε να διαπιστωθεί αν έπαιρνε ή όχι, για ποιον λόγο να ρίχνονται όλοι στην πυρά, κύριε Υπουργέ;
Αυτά, λοιπόν, οφείλω να σας πω. Δεν καταλαβαίνω εάν και τί γνωρίζουν εκεί πάνω. Εάν, ο εν λόγω στρατοδίκης δεν γνωρίζει ποιος εκδότης συμμετείχε σ’ αυτό το «πάρτι» των εξοπλισμών, περιμένει να του το πει κάποιος άνθρωπος που τον άκουσαν σε ένα κανάλι, που σχολίαζε ότι «έγιναν σκάνδαλα εκεί;».","ΑΠΟΣΤΟΛΟΣ ΚΑΚΛΑΜΑΝΗΣ",172
"88888"," Παρακαλώ, ολοκληρώστε, κύριε Πρόεδρε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88889"," Κλείνω, κύριε Πρόεδρε. 
Νομίζω ότι ο καθένας μπορεί να καταλάβει πως για κάποιους λόγους, που εγώ και ο καθένας τους φαντάζεται, το Υπουργείο Εθνικής Αμύνης δεν θέλησε, όχι με ευθύνη του «τελευταίου τροχού της άμαξας», του οποιουδήποτε υπαλλήλου ή αξιωματικού. Θα τον βρούμε πηγαίνοντας όσο γίνεται πιο πάνω. Άλλωστε, τα σκάνδαλα των εξοπλισμών, ξεκινάνε –τουλάχιστον όσα χρόνια είμαι εγώ σ’ αυτή την Αίθουσα- από το 1977 με το πρώτο σκάνδαλο των «Leopard». Κάποιοι βέβαια, το ήξεραν και ασχολήθηκαν, αλλά κάποιοι άλλοι εφρόντισαν να ξεχαστεί και αυτό.","ΑΠΟΣΤΟΛΟΣ ΚΑΚΛΑΜΑΝΗΣ",172
"88890"," Κύριε Πρόεδρε, ολοκληρώστε, αν έχετε την καλοσύνη.  
Ευχαριστώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88891"," Τελείωσα, κύριε Πρόεδρε. 
Εγώ επαναλαμβάνω πως εάν δεν δω ότι κινούνται ένορκες διοικητικές εξετάσεις, προκαταρκτικές και τακτικές ανακρίσεις -έστω συμπληρωματικά προς το έργο της τακτικής δικαιοσύνης- θα καταθέσω επερώτηση με στοιχεία. Διότι δεν μπορεί επ’ άπειρον να καταδημαγωγείται ο ελληνικός λαός! Δεν μπορεί όλοι οι θεσμοί να βάλλονται και εκείνοι οι οποίοι είναι υπεύθυνοι για τη χειραγώγηση αυτής της χώρας επί είκοσι πέντε-τριάντα χρόνια τουλάχιστον να σφυρίζουν αδιάφορα! 
Όσο για τον κ. Τέντε, ας του δώσουν τουλάχιστον γραφείο! Δεν έχει γραφείο ο συντονιστής της καταπολέμησης της διαφθοράς! Κοροϊδευόμαστε, κύριε Υπουργέ;  Τι να πω; 
Ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"88892"," Ευχαριστούμε, κύριε Πρόεδρε.
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88893"," Κύριε Πρόεδρε, όπως και εσείς γνωρίζετε και η μακρά εμπειρία σας στα υπουργικά έδρανα επιβάλλει, όλες οι υπηρεσίες των αρμόδιων φορέων και ειδικά στη διαδικασία του κοινοβουλευτικού ελέγχου δια των επικαίρων ερωτήσεων εφοδιάζουν τους Υπουργούς με διάφορα ενημερωτικά σημειώματα, τα οποία συμβουλευόμαστε. 
Μπορώ και εγώ, όπως και εσείς, να μιλώ για αρκετές ώρες εκτός χειρογράφου, αλλά τέτοια λεπτά και ευαίσθητα ζητήματα, τα οποία θίξατε με την επίκαιρη ερώτησή σας, οφείλουμε –και πιστεύω ότι πρέπει όλοι να το κάνουμε- να τα χειριζόμεθα  με συγκεκριμένες πληροφορίες, οι οποίες έχουν την έννοια της αποτύπωσης και για την οικονομία, αν θέλετε,  του χρόνου. 
Θα ήθελα  να  σας πω, όπως είπα και στην πρωτολογία μου, ότι υπάρχει πλήρης συνεργασία των Υπουργείων Άμυνας και Δικαιοσύνης. Αυτός ήταν ο πυρήνας της ερωτήσεώς σας, με βάση αυτό το οποίο έλαβε η υπηρεσία κοινοβουλευτικού ελέγχου του Υπουργείου Εθνικής Αμύνης. Υπάρχει, λοιπόν, πλήρης συνεργασία. Μέχρι σήμερα έχουν διαβιβαστεί –και το καταθέτω αυτό στην Εθνική Αντιπροσωπεία- στους αρμόδιους εισαγγελείς έγγραφα που υπερβαίνουν τις εξήντα χιλιάδες σελίδες, τα οποία είχαν ζητηθεί. 
Επιπλέον, έχει παραγγελθεί –το αναφέρατε- …","ΑΘΑΝΑΣΙΟΣ ΔΑΒΑΚΗΣ",115
"88894"," Είπατε «τα οποία είχαν ζητηθεί»;","ΑΠΟΣΤΟΛΟΣ ΚΑΚΛΑΜΑΝΗΣ",172
"88895"," Βεβαίως.","ΑΘΑΝΑΣΙΟΣ ΔΑΒΑΚΗΣ",115
"88896"," Να γραφεί.","ΑΠΟΣΤΟΛΟΣ  ΚΑΚΛΑΜΑΝΗΣ",172
"88897"," Βεβαίως, να γραφεί.","ΑΘΑΝΑΣΙΟΣ ΔΑΒΑΚΗΣ",115
"88898"," Τα οποία είχαν ζητηθεί από την τακτική δικαιοσύνη.","ΑΠΟΣΤΟΛΟΣ ΚΑΚΛΑΜΑΝΗΣ",172
"88899"," Βεβαίως.","ΑΘΑΝΑΣΙΟΣ ΔΑΒΑΚΗΣ",115
"88900"," Όχι οίκοθεν από τη στρατιωτική δικαιοσύνη.","ΑΠΟΣΤΟΛΟΣ ΚΑΚΛΑΜΑΝΗΣ",172
"88901"," Για ό,τι ζητείται από την τακτική δικαιοσύνη εμείς ανταποκρινόμαστε άμεσα και συνδράμουμε προς αυτήν την κατεύθυνση, κύριε Πρόεδρε.  
Επιπλέον, έχει παραγγελθεί από τον κύριο Εισαγγελέα του Αναθεωρητικού Δικαστηρίου –το είπατε- και διενεργείται προκαταρκτική εξέταση για θέματα διαφάνειας των εξοπλιστικών συμβάσεων και εντοπισμού πιθανών παραβατικών συμπεριφορών από στελέχη των ενόπλων δυνάμεων. 
Στη συνάντηση που αναφέρθηκε προηγουμένως με τον κ. Τέντε αποφασίστηκε η σύσταση ομάδας εργασίας στο Υπουργείο Εθνικής Άμυνας, για να διερευνήσει ειδικότερα θέματα αρμοδιότητας του εθνικού συντονιστή του κ. Τέντε και του Υπουργείου Εθνικής Άμυνας, για να αξιοποιηθούν όλες οι θεσμικές δυνατότητες και να ελεγχθούν οι διαδικασίες σχετικά με τις προμήθειες στον χώρο των Ενόπλων Δυνάμεων. 
Θέλω, επίσης, να σας πω ότι όλα αυτά δεν πρόκειται να υπάρξουν χωρίς την αμέριστη εμπιστοσύνη μας, όπως προείπα –το είπατε και εσείς- στο μεγάλο, σπουδαίο έμψυχο δυναμικό των Ενόπλων Δυνάμεων. Νομίζω ότι αυτός είναι ο βασικός πυρήνας από τον οποίο πρέπει να ξεκινούμε και ο οποίος πρέπει να αποτελέσει την αφετηρία για τη διενέργεια της διαλεύκανσης όλου αυτού του φαινομένου, το οποίο διατρέχει αλλά διέτρεξε και στο παρελθόν, κύριε Πρόεδρε. Πρέπει αυτό να το γνωρίζετε καλύτερα με βάση τη μακρά κοινοβουλευτική σας εμπειρία. Είναι γνωστά όλα τα ζητήματα διαφθοράς στο Υπουργείο Εθνικής Άμυνας, πότε και σε ποιες χρονικές περιόδους υπήρξαν, χωρίς να σημαίνει ότι μπορεί αυτή η γάγγραινα να μην έχει επεκταθεί ακόμη και σήμερα. Δεν το συζητώ αυτό. Είναι, όμως, γνωστό και ιστορικά και πολιτικά πότε υπήρξε ο κορμός αυτού του σάπιου δέντρου, το οποίο λέγεται διαφθορά περί τους εξοπλισμούς. 
Εν πάση περιπτώσει, όμως, και η δική σας παρέμβαση αποτελεί μία εμβληματική χειρονομία του ελληνικού λαού και της εθνικής κυριαρχίας, την οποία εκπροσωπούμε όλοι εδώ, προκειμένου να υπάρξει άπλετο φως προς αυτήν την κατεύθυνση. 
Και ο Υπουργός Εθνικής Άμυνας, ο οποίος εξαιτίας αυτού του κωλύματος δεν μπόρεσε να βρίσκεται σήμερα εδώ, αλλά κι όλοι εμείς, είμαστε στη διάθεση και τη δική σας, αλλά κι όλων των συναδέλφων, προκειμένου να υπάρξει αυτό το οποίο όλοι επιζητούμε.
Σας ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"88902"," Κι εμείς ευχαριστούμε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μαθητές και μαθήτριες και δύο εκπαιδευτικοί - συνοδοί τους από το 3ο Γενικό Λύκειο Παλαιού Φαλήρου.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Συνεχίζουμε με την πέμπτη με αριθμό 609/24-2-2014 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Υποδομών, Μεταφορών και Δικτύων, σχετικά με την αύξηση στις τιμές των διοδίων.
 Κύριε συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88903"," Ευχαριστώ, κύριε Πρόεδρε.
Κύριε Υπουργέ, μόλις πριν από δύο μήνες στην Ολομέλεια της Βουλής κατά τη συζήτηση επί της αρχής του σχεδίου νόμου του Υπουργείου «Κύρωση των συμφωνιών τροποποίησης των συμβάσεων παραχώρησης των μεγάλων οδικών έργων» σας ακούσαμε, πραγματικά με μεγάλη ικανοποίηση και με ιδιαίτερο ενδιαφέρον, να λέτε τα παρακάτω: «Θέλω να διευκρινίσω ξανά κάτι, κυρίες και κύριοι συνάδελφοι. Δεν μιλάμε για καινούργιες συμβάσεις. Μιλάμε για τις συμβάσεις του 2007. Αυτές αλλάζουν ως προς ένα και μόνο ζήτημα: Σε ό,τι αφορά τον τρόπο με τον οποίο χρηματοδοτούνται οι νέοι αυτοκινητόδρομοι. Δεν ακουμπάμε καθόλου τα διόδια, καθόλου τους όρους, παρά μόνον το χρηματοδοτικό μοντέλο».
Κύριε Υπουργέ, τι έχει αλλάξει μέσα σε δυο μόλις μήνες; Τι έγινε, παραδείγματος χάριν, η διάταξη που θα υποχρέωνε τον παραχωρησιούχο να φέρει σχέδιο εγκεκριμένο από τις τράπεζες για την εφαρμογή αναλογικών υβριδικών διοδίων διότι, κατά τη φράση που έχει λεχθεί, είναι άδικο να μην υπάρχει τέτοιο σύστημα; Τι έγιναν οι εκπτώσεις της τάξης του 50% και το θέμα της διαλειτουργικότητας; Αντί αυτών, κύριε Υπουργέ, είχαμε αυξήσεις από 30% έως 60% σε ήδη υπάρχουσες υψηλές τιμές, τόσο σε μετωπικά, όσο και σε πλευρικά διόδια.
Γι’ αυτό, κύριε Υπουργέ, σας ρωτάμε: Γιατί προχωρήσατε στα ανώτατα όρια τιμών των διοδίων και εξ αντικειμένου πιέσατε τους πολίτες χρήστες των αυτοκινητοδρόμων αφόρητα με μια ακόμα επιβάρυνση;
Δεύτερον, όταν θα μειώνονται οι διελεύσεις λόγω αυξημένου κόστους, πώς θα αντιμετωπίσετε το πρόβλημα των μειωμένων εσόδων; Με περαιτέρω αύξηση των διοδίων;
Ευχαριστώ, κύριε Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"88904"," Απευθυνόμενος στον κ. Λυκούδη και μέσω αυτού θέλω να πω -χωρίς αυτό να τον αφορά- ότι τώρα που πάει το σύστημα να λειτουργήσει και να ηρεμήσει, υπό την έννοια ότι γίνεται το αυτονόητο, δηλαδή έρχονται οι Υπουργοί και απαντάνε –αυτό που έπρεπε να γίνεται πάντα, γιατί έτσι είναι ο κοινοβουλευτισμός- πρέπει όλοι μας να βοηθήσουμε για να μην ξεπερνάμε το χρόνο. Ο κ. Λυκούδης, όχι μόνο δεν χρησιμοποίησε όλο το χρόνο του, αλλά μίλησε και λιγότερο από το χρόνο που δικαιούται. Να χρησιμοποιούμε, λοιπόν, και να αξιοποιούμε το χρόνο μας κατά τέτοιον τρόπο που να μπορούν να απαντούν και να έρχονται στη Βουλή οι Υπουργοί και να γίνεται αυτό που πρέπει να γίνεται στον κοινοβουλευτισμό.
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88905"," Ευχαριστώ, κύριε Πρόεδρε.
Έχω και πάλι την ευκαιρία να διευκρινίσω στην Εθνική Αντιπροσωπεία ζητήματα που σχετίζονται με την κατασκευή των δρόμων και τις τιμές των διοδίων.
Χαίρομαι ιδιαίτερα που αυτήν τη φορά συνομιλώντας με τον κ. Λυκούδη, τίμησε την ερώτησή του με πολύ συγκεκριμένα επιχειρήματα. Θα κάνω κι εγώ ακριβώς το ίδιο. 
Ξεκίνησε με μία δική μου αναφορά από τα Πρακτικά της Βουλής το Δεκέμβριο του 2013. Θα μπορούσα να την επαναλάβω και τώρα -και χαίρομαι που την επανέλαβε- διότι συνέβη αυτό ακριβώς το οποίο έγινε στη συνέχεια. Δεν ακουμπήσαμε τα διόδια. Τα διόδια προσδιορίστηκαν με τις συμβάσεις του 2007, ούτε αυξήθηκαν ούτε μειώθηκαν. Είχαν προσδιοριστεί στα 4 περίπου λεπτά το χιλιόμετρο χωρίς ΦΠΑ -περίπου 6,5 λεπτά και κάτι παραπάνω- και από τότε δεν έχει αλλάξει τίποτα.
Μάλιστα, για να είμαι ακόμη πιο καθαρός μαζί σας και επειδή πολλές φορές τα μέσα ενημέρωσης δεν κάνουν την πλήρη ενημέρωση που χρειάζεται είχα παραδώσει στους δημοσιογράφους όλες τις τιμές των διοδίων δεκαπέντε μέρες πριν την ψήφιση του νομοσχεδίου. 
Πώς, λοιπόν, θα ερχόμουν εδώ και θα έλεγα ότι θα γίνουν αυξήσεις; Βεβαίως, δεν θα γίνουν αυξήσεις, διότι δεν μιλάμε για νέες συμβάσεις, μιλάμε για τις παλιές συμβάσεις. Θέλω να είναι καθαρό αυτό.
Αυτό που ρωτάτε είναι γιατί είναι τόσο αυξημένες οι τιμές και «γιατί δεν μειώθηκαν οι τιμές;» όπως ρωτούν πολλοί. Έπεσε το εργατικό κόστος, διπλασιάστηκε από τότε η τιμή του πετρελαίου και κόστος δανεισμού των κεφαλαίων τριπλασιάστηκε. Αν σκεφτείτε ότι την εποχή εκείνη ο δανεισμός ήταν με 3% και σήμερα είναι 9% με 10% και υπήρχε και μια σειρά από άλλα ζητήματα, όχι μόνο δεν έφταναν τα χρήματα, αλλά αναγκαστήκαμε, κύριε συνάδελφε, να κόψουμε και ορισμένα τμήματα δρόμων, προκειμένου να καλύψουμε το χρηματοδοτικό μοντέλο. 
Θέλω να σας πω ότι αυτό υπήρξε μια πολύ μεγάλη επιτυχία της χώρας, διότι στην Ισπανία, για παράδειγμα, δεν έγινε το ίδιο. Στην Ισπανία η κυβέρνηση έδωσε άτοκα δάνεια στους παραχωρησιούχους. Στην Πορτογαλία έγινε κάτι ακόμα χειρότερο, είναι διπλάσιες οι τιμές των διοδίων από ότι είναι στην Ελλάδα. Θέλω να πω ότι υπήρξε μια μεγάλη προσπάθεια από την Ευρωπαϊκή Επιτροπή, από την Ελληνική Κυβέρνηση, από την Ευρωπαϊκή Τράπεζα Επενδύσεων και από τριάντα πέντε τράπεζες, εκ των οποίων οι τριάντα μία τράπεζες ήταν ξένες.
Το δεύτερο που ρωτάτε είναι: «Γιατί δεν εφαρμόζεται το αναλογικό υβριδικό σύστημα που εγώ είπα;». Πολύ σωστά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, θα σας παρακαλέσω για την ανοχή σας.
Πρέπει να σας πω ότι η διάταξη αυτή περιελήφθη με δική μου παρέμβαση μετά από έντονες διαπραγματεύσεις με το σύνολο των εμπλεκομένων. Και σας απαντώ. Αυτά, κύριε συνάδελφε, έπρεπε να υπάρχουν από την αρχή. Έπρεπε να υπάρχει αναλογικό υβριδικό σύστημα και οι αυτοκινητόδρομοι έπρεπε να είναι κλειστοί, αλλά δυστυχώς οι δικοί μας αυτοκινητόδρομοι έχουν πέντε φορές περισσότερες εξόδους από ότι έχουν σε όλη την Ευρώπη. Γιατί; Κάθε έξοδος σημαίνει πλευρικά διόδια, κάθε έξοδος σημαίνει περισσότερο προσωπικό, κάθε έξοδος σημαίνει περισσότερο κόστος. Γιατί έχουμε περισσότερες εξόδους; Διότι ο κάθε πολιτευτής, δήμαρχος, νομάρχης, Υπουργός κ.λπ. ζητούσε στην περιοχή του έξοδο. 
Στην Εγνατία, κυρίες και κύριοι συνάδελφοι, έχουμε τρεις φορές παραπάνω εξόδους από ό,τι έχει ένας κλειστός αυτοκινητόδρομος στην Ευρώπη. Δυστυχώς, αυτά είναι τα αποτελέσματα της λειτουργίας μας: ο ανορθολογισμός. Τα πλευρικά διόδια, παρ’ όλη τη δυσκολία, θα γίνουν. Θέλουν χρόνο, οι μελέτες έχουν ξεκινήσει. Στο τμήμα Ελευσίνα - Κόρινθος, κύριε συνάδελφε, σε ενάμιση χρόνο θα έχουν πλήρη λειτουργία τα πλευρικά διόδια και το ίδιο θα ισχύσει στο τμήμα Αφίδνες - Ωρωπός. 
Από εκεί και πέρα, όμως, θέλω να διευκρινίσω, κυρίες και κύριοι συνάδελφοι, ότι όταν κάποιος κάνει το δρομολόγιο Αθήνα - Θεσσαλονίκη είναι πλήρως αναλογικό το διόδιο. Μόνο στις τοπικές διαδρομές υπάρχει το πρόβλημα.
Τώρα ορθά αναφέρετε, κύριε Λυκούδη, ότι δήλωσα πως θα υπάρχουν εκπτώσεις εκεί όπου δεν υπάρχει αναλογικότητα. Βεβαίως, υπάρχουν εκπτώσεις 60% για τους συχνούς χρήστες. Υπάρχουν εκπτώσεις 50% για τους τοπικούς χρήστες στα πλευρικά διόδια –αυτά έχουν δημοσιευθεί- και κάνουν χρήση οι πολίτες, οι καταναλωτές, των συγκεκριμένων διοδίων.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, θα ολοκληρώσω.","ΜΙΧΑΗΛ ΧΡΥΣΟΧΟΪΔΗΣ",554
"88906"," Ολοκληρώστε. Έχετε και τη δευτερολογία σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"88907"," Είναι ένα πολύ σημαντικό ζήτημα και μου δίνει την ευκαιρία ο κ. Λυκούδης να το αναπτύξω. 
Ορθά αναφέρετε ότι δεσμεύτηκα, επίσης, στο θέμα της διαλειτουργικότητας, δηλαδή με τον ίδιο πομποδέκτη να πηγαίνεις παντού σε όλη την Ελλάδα. Δεσμεύτηκα, το βάλαμε στις συνθήκες, στις συμβάσεις. Αυτή τη στιγμή ισχύει κατά 90% και σε τρεις μήνες το αργότερο θα ισχύει και για το τμήμα Αφίδνες - Λαμία.
Τέλος, θέλω να επαναλάβω, κυρίες και κύριοι συνάδελφοι, κάτι το οποίο ορισμένοι θέλουν να το ξεχνούν για να κάνουν λαϊκισμό. Δεν αναφέρομαι στον κ. Λυκούδη βεβαίως. Θέλω να επαναλάβω, λοιπόν, πως τα χρήματα των διοδίων πάνε μέχρι το τελευταίο ευρώ στην κατασκευή των έργων, όχι στους μετόχους, όχι στις τράπεζες ή οπουδήποτε αλλού.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Πάνε στην κατασκευή των έργων, πάνε στα έργα -και αυτό αποτελεί όρο στη σύμβαση- και ελέγχονται καθημερινά, ηλεκτρονικά όλα τα έσοδα. 
Ευχαριστώ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"88908"," Ορίστε, κύριε Λυκούδη, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88909"," Ευχαριστώ, κύριε Πρόεδρε. 
Κατ’ αρχάς, κύριε Υπουργέ, σας ευχαριστώ –το λέω ειλικρινά- που με την παρουσία σας τιμάτε τον ερωτώντα, διότι συνήθως σε αυτήν την Αίθουσα δεν βλέπουμε συχνά στις ερωτήσεις μας να έρχονται να απαντήσουν οι Υπουργοί. 
Δεύτερον, θα ήθελα να κάνω μια παρατήρηση, κύριε Πρόεδρε, αν και άλλαξε το Προεδρείο. Σήμερα, σε μια ημέρα τόσο πυκνής κοινοβουλευτικής λειτουργίας, αν είναι δυνατόν να κάνετε μια προσπάθεια ως Προεδρείο να τηρείται ο Κανονισμός. Με όλο μου το σεβασμό απέναντι στον Πρόεδρο κ. Κακλαμάνη που μίλησε πριν, δεν γίνεται να συζητείται μια ερώτηση είκοσι τρία λεπτά. 
Από εκεί και πέρα, θα ήθελα να επισημάνω ότι εγώ έχω άλλες τρεις υποχρεώσεις αυτήν την ώρα και είμαι εδώ περιμένοντας να έρθει η σειρά μου. Έφαγα το χρόνο μου γι’ αυτήν την παρατήρηση αλλά αισθάνθηκα την ανάγκη να το κάνω. 
Κύριε Υπουργέ, κατ’ αρχάς, σας ευχαριστώ για μερικές απαντήσεις που πήρα και δεν θα επαναλάβω πράγματα στα οποία θεωρώ ότι είχα απαντήσεις. Είχατε πει στη Βουλή –και αυτό έχει ένα ενδιαφέρον για το πώς βλέπουμε την υπόθεση των διοδίων σε κάθε φάση- κατά την κύρωση των τεσσάρων συμβάσεων ότι δεν θα ακουμπήσετε καθόλου τα διόδια. Προφανώς, εννοούσατε –από την απάντησή σας αυτό καταλαβαίνω- ότι τα προσδιορισμένα διόδια από τις προηγούμενες συμβάσεις δεν θα τα ακουμπήσετε. Εκείνα, όμως, τα διόδια κάποια στιγμή θα έφερναν τις μεγαλύτερες αυξήσεις και πάνω σε αυτές τις αυξήσεις κατέθεσα εγώ τη δική μας προσπάθεια να διερευνήσουμε το θέμα και όχι με την έννοια τού αν είσαστε εσείς ο Υπουργός ο οποίος αθέτησε την άποψή του ή αυτά που είχε πει νωρίτερα.
Εμείς δεν ψηφίσαμε αυτές τις συμβάσεις, κύριε Υπουργέ. Οι συμβάσεις κυρώθηκαν την πρώτη φορά το 2007 και μελετήθηκαν ακόμα πιο πριν, σε άλλες εποχές –το ξέρετε- που έρρεε το χρήμα γενικώς. Οι δυσμενείς όροι για το δημόσιο ήταν απλά λεπτομέρειες τότε. Τώρα όμως δεν είναι λεπτομέρειες, κύριε  Υπουργέ. Με συγχωρείτε πάρα πολύ, αλλά δεν είναι λεπτομέρειες και έτσι προχωρούμε σε μια αύξηση των διοδίων. 
Προφανώς, εσείς αναφέρεστε σε ήδη δεδομένες συμβάσεις που έχουν γίνει, όμως τα διόδια αυξήθηκαν σε μια φάση που ο μέσος Έλληνας πολίτης δεν αντέχει αυτήν την αύξηση. Θα μου πείτε: «Τι θα έπρεπε να κάνουμε;». 
Θα έπρεπε να επανεξετάσουμε ενδεχομένως, κύριε Υπουργέ, –και εδώ είναι ένα θέμα πολιτικής βούλησης του Υπουργείου και της Κυβέρνησης- εάν και κατά πόσον θα μπορούσαμε να προχωρήσουμε σε μια επανεξέταση, κάτω από ένα νέο οικονομικό πρίσμα όλων όσων έχουν συμφωνηθεί μέχρι σήμερα. 
Κοιτάξτε, αλλάζουν πολλά για πολλούς. Ας αλλάξουν και πάρα πολλά και για άλλους πολλούς. Δηλαδή, δεν είναι μόνο ο ελληνικός λαός, ο οποίος θα υποστεί την κρίση και θα προσπαθήσει να την αντέξει στις πλάτες του. Και ορισμένοι οι οποίοι συμβλήθηκαν με το δημόσιο και μέσα απ’ αυτή τη διαδικασία σήμερα αισθάνονται ότι μπορεί να είναι υποχρεωμένο το δημόσιο να τους δώσει αυτά τα οποία προκύπτουν από τις συμβάσεις τους, πρέπει να καταλάβουν ότι είχαμε μπει και σε μια νέα εποχή.
Προς αυτήν την κατεύθυνση αποσκοπούσε η ερώτησή μου, κύριε Υπουργέ και πραγματικά, σας ευχαριστώ για τις απαντήσεις στα προηγούμενα ερωτήματα, αλλά στο πολιτικό επίπεδο –αν είναι δυνατόν- δώστε μου και επ’ αυτού του σημείου μια απάντηση, για να δω πώς περίπου πολιτικά σκέφτεστε εσείς ως Υπουργός αυτήν την περίοδο που περνάμε σήμερα και εν μέσω της αφόρητης οικονομικής πίεσης που υφίστανται οι πολίτες. 
Ξαναλέω -και νομίζω ότι και εσείς το πιστεύετε- ότι μεγαλύτερο διόδιο σημαίνει ενδεχομένως και λιγότερη χρήση. Τι σημαίνει αυτό; Νέα κενά εξόδων; Νέα αύξηση εσόδων; Νέα διόδια;","ΣΠΥΡΙΔΩΝ ΛΥΚΟΥΔΗΣ",287
"88910"," Σας ευχαριστούμε, κύριε συνάδελφε. 
Κύριε Υπουργέ, έχετε τον λόγο για τρία λεπτά, ενόψει και της ικανοποίησης η οποία εξεφράσθη από τον κύριο συνάδελφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88911"," Θα μου επιτρέψετε, κύριε Πρόεδρε, να κάνω μια μικρή υπέρβαση του χρόνου, γιατί πραγματικά αξίζει τον κόπο για πολύ ουσιαστικά θέματα να κάνουμε μια μικρή κατάχρηση. 
Θα απαντήσω, λοιπόν, κύριε συνάδελφε και σε αυτό το ερώτημα που είναι εύλογο, εάν δηλαδή οι νέες τιμές τελικώς μειώσουν την κίνηση -είναι ζήτημα εμπορικής πολιτικής- ενώ με κάποιες χαμηλότερες τιμές ενδεχομένως θα αυξάναμε τα έσοδα. 
Είναι ένα ερώτημα το οποίο θεωρητικά στέκει και έχει απασχολήσει, όχι μόνο την πολιτεία, αλλά και τους εμπλεκόμενους, γιατί τελικά όλοι θέλουν περισσότερα έσοδα, ώστε να μειωθεί η συνεισφορά των φορολογουμένων στην κατασκευή. 
Το κρίσιμο ποιο είναι; Είναι ότι τους δρόμους πρέπει να τους πληρώνουν οι χρήστες, όχι οι κάτοικοι του τελευταίου νησιού της χώρας και σε αυτό νομίζω ότι θα συμφωνήσουμε όλοι. Ο χρήστης πληρώνει τη χρήση κάποιου μέσου και όχι όλοι οι φορολογούμενοι. 
Για να απαντήσω, λοιπόν, στο ερώτημά σας, οι παραχωρησιούχοι κάνουν την εκπτωτική πολιτική. Με ρωτάτε αν θα μπορούσε να γίνει κάτι παραπάνω. Εγώ πιστεύω πως ναι. Θα το δείξει η ζωή σε λίγους μήνες, πώς θα κινηθούν το επόμενο χρονικό διάστημα οι αυτοκινητόδρομοι, τα έσοδά τους. Εκεί θα έχουμε την ευκαιρία να τα πούμε ξανά και σύντομα. Εγώ θα είμαι εδώ. 
Όμως, θέλω να σας πω το εξής: Τα στοιχεία αυτά, που υπάρχουν μέχρι σήμερα, δεν επιβεβαιώνουν αυτόν το συλλογισμό σας. Οι τιμές στον Ωρωπό, στις Αφίδνες, δεν αυξήθηκαν, παρέμειναν όπως είχαν. Κατά 66% είναι μειωμένες για τους κατοίκους της περιοχής. Εκεί ζουν δεκαπέντε με είκοσι χιλιάδες άνθρωποι, πολλές χιλιάδες οικογένειες. Δεν έχουμε, λοιπόν, καμμία αύξηση. Είναι κατά 66% μειωμένα τα διόδια για τους κατοίκους της περιοχής. 
Ο δήμαρχος εκεί, πρέπει να κοιτάξει να εξυπηρετήσει τους δημότες του μοιράζοντας βεβαιώσεις κατοικίας και να διευκολύνει στο να αποκτήσουν πομποδέκτες, για να μην πληρώνουν το παραπάνω 66%. 
Κύριε Λυκούδη, πρέπει να σας πω ότι μέχρι στιγμής έχουν προσέλθει για να πάρουν πομποδέκτη μόνον εκατό κάτοικοι. Γιατί; Διότι προφανώς χρησιμοποιούν το παράλληλο δίκτυο, γιατί προφανώς δεν θέλουν να χρησιμοποιούν το κεντρικό δίκτυο. Είναι δικαίωμά τους, αλλά θέλω να πω ότι δεν οδηγεί αυτό το σκεπτικό εκεί που λέτε εσείς, πολύ καλοπροαίρετα. 
Θέλω να διαλύσω τις εντυπώσεις και όλες αυτές τις ρητορείες που αναπτύχθηκαν όλο το προηγούμενο διάστημα. Εκατό άτομα για εκπτώσεις 66%! Αυτό θέλω να πω μόνο. Δεν είναι καιρός για αυξήσεις –συμφωνώ μαζί σας- αλλά δεν είναι καιρός και για χάιδεμα των αφτιών. 
Κύριε Λυκούδη –και τελειώνω, κύριε Πρόεδρε- χαίρομαι που μιλάω μαζί σας, γιατί ξέρω πως και εσείς συμφωνείτε πως έχουμε μπροστά μας να διανύσουμε έναν μεγάλο «αυτοκινητόδρομο» συνεννόησης, αμοιβαίας κατανόησης και σεβασμού, ιδιαίτερα στο χώρο στον οποίο ανήκουμε όλοι μας, της Κεντροαριστεράς και της δημοκρατικής παράταξης. Πόσα διόδια, λοιπόν, έχει αυτός ο δρόμος; Πόσες συγκρούσεις μετωπικές, πλευρικές και με τι τίμημα; Αρκούν οι προσπάθειες που γίνονται; Στο χέρι μας είναι να υπολογίσουμε, να τα περιορίσουμε και να προχωρήσουμε. Διότι τα ποτάμια, κύριε Λυκούδη, τα περνάς με γέφυρες, αλλιώς χαζεύεις ακίνητος την ομορφιά της ορμής των ποταμιών! Οι δρόμοι που σήμερα συζητάμε είναι μέρος από το μέλλον της Ελλάδας. Είναι μία καλή ευκαιρία να γίνουμε πρακτικοί, συγκεκριμένοι, να αλλάξουμε τον τρόπο που συνεννοούμαστε και προχωράμε. 
Σας ανέφερα δύο παραδείγματα. Το ένα ήταν του φαύλου παρελθόντος, οι κόμβοι. Το άλλο είναι τα τοπικά συμφέροντα, οι δήμαρχοι και οι διάφοροι «δεν πληρώνω», οι οποίοι έχουν επιβαρύνει πάρα πολύ τα έργα, με τεράστια κόστη, που πλήρωσαν ως αποζημιώσεις όλοι οι Έλληνες πολίτες. Αφιονίζεται ο δημότης στο καθημερινό του πρόβλημα από μικρούς ή μεγάλους Μαυρογυαλούρους κι έτσι χαλάει το μέλλον του παιδιού του, αλλά και τη δική του αυριανή δυνατότητα να μεγαλώσει τους ορίζοντές του. 
Θέλουμε άλλη νοοτροπία, άλλες πολιτικές, άλλους πολιτικούς ουσιαστικά. Αυτό που γίνεται στον Ωρωπό και όπου αλλού, πρέπει να μας προβληματίσει και να αλλάξει. Όχι γιατί το λέω εγώ ή εσείς ή οποιοσδήποτε άλλος, αλλά γιατί κατάφωρα μας γυρίζει πίσω σε όσα θέλουμε και παλεύουμε να αλλάξουμε. Δηλαδή αυτούς τους αμετανόητους, οι οποίοι είναι αντιδραστικοί και καίνε διόδια γιατί δεν αντέχουν τάχα τις αυξήσεις, οι οποίες όμως δεν υπάρχουν, αυτούς που αρνούνται την πραγματικότητα εγκλωβισμένοι στην οργή των ιδεοληψιών τους, πρέπει να τους βάλουμε στην άκρη. Καίνε το μέλλον και καθηλώνουν τις ψυχές. 
Ευχαριστώ πολύ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"88912"," Ευχαριστούμε, κύριε Υπουργέ.
Κυρίες και κύριοι συνάδελφοι, η Βουλευτής Α’ Αθήνας των Ανεξάρτητων Ελλήνων κ. Έλενα Κουντουρά ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88913","  Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"88914"," Η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι με αίτημα του Προέδρου της Κοινοβουλευτικής Ομάδας του Συνασπισμού της Ριζοσπαστικής Αριστεράς και της συναφούς επιστολής του Βουλευτού κ. Μανώλη Γλέζου, προτάθηκε η σύσταση Διακομματικής Επιτροπής σύμφωνα με το άρθρο 44, παρ. 1 του Κανονισμού της Βουλής. Έργο της Επιτροπής θα είναι η διεκδίκηση των γερμανικών αποζημιώσεων.
Η Διάσκεψη των Προέδρων, στη συνεδρίαση της 13-2-2014 ομόφωνα αποδέχθηκε την πρόταση. Για λόγους αποτελεσματικής λειτουργίας της επιτροπής προτείνει η σύνθεσή της να περιλαμβάνει δεκαεννέα μέλη, κατ’ αναλογία της δύναμης των κομμάτων.
Προτείνω επίσης προθεσμία υποβολής της εκθέσεως της επιτροπής μέχρι το τέλος του τρέχοντος έτους.
Συμφωνεί το Σώμα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88915"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"88916"," Συνεπώς, το Σώμα συμφώνησε ομοφώνως.
Επομένως, γίνεται δεκτή ομοφώνως η πρόταση και αποφασίζεται η σύσταση Διακομματικής Επιτροπής σύμφωνα με το άρθρο 44 του Κανονισμού της Βουλής και με προθεσμία υποβολής της εκθέσεως το τέλος του τρέχοντος έτους.
Εισερχόμεθα στη συζήτηση της πρώτης με αριθμό 603/24-2-2014 επίκαιρης ερώτησης δεύτερου κύκλου της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Υποδομών, Μεταφορών και Δικτύων, σχετικά με την πορεία των μεγάλων έργων της Λακωνίας.
Στην ερώτηση της κυρίας συναδέλφου θα απαντήσει ο Υπουργός κ. Μιχάλης Χρυσοχοΐδης.
Κυρία συνάδελφε, έχετε τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88917"," Κύριε Υπουργέ, αφορμή και αιτία αυτής της ερώτησης ήταν οι πρόσφατες ανακοινώσεις σας σχετικά με τον οδικό άξονα Λεύκτρου-Σπάρτης, ο οποίος είναι υπό κατασκευή και είπατε ότι θα παραδοθεί στην κυκλοφορία μετά το καλοκαίρι.
Πρόκειται περί αυτοκινητοδρόμου σαράντα έξι χιλιομέτρων. Η αρχική πρόβλεψη παράδοσης ήταν τον Σεπτέμβριο του 2012. Από τότε αλλεπάλληλες ερωτήσεις είχαν κατατεθεί και μετέθεταν το χρόνο παράδοσης. Ήταν αρχές του ’13, μέσα του ’13, τέλος του ’13. Οι διαβεβαιώσεις όμως, με όλα τα προβλήματα που είχε το έργο, ήταν ότι μέχρι τον Απρίλιο του ’14 το έργο θα είχε παραδοθεί στους πολίτες.
Τα ερωτήματα, λοιπόν, που τίθενται σε σχέση με αυτό το κομμάτι είναι: πρώτον, πότε προβλέπεται η παράδοσή του. Μάλιστα, εχθές, επικαλούμενες στοιχεία υπηρεσιακών παραγόντων, κυκλοφόρησαν δημοσιογραφικές πληροφορίες ότι υπάρχει σοβαρό πρόβλημα χρηματοδότησης του έργου. Άρα, τα ερωτήματα είναι: Υπάρχει πρόβλημα χρηματοδότησης; Όταν θα ολοκληρωθεί, θα είναι έτοιμο το παράπλευρο οδικό δίκτυο, που έχει δημιουργήσει τεράστια προβλήματα στους παρόδιους κατοίκους, κυρίως αγρότες; Ποια θα είναι η πολιτική διοδίων και ποιο θα είναι το ακριβές χρονοδιάγραμμα; Θα μπορέσουμε να προλάβουμε ο δρόμος να παραδοθεί πριν την τουριστική περίοδο, ούτως ώστε ο νομός να πάρει το αναπτυξιακό μέρισμα, που έχει καθυστερήσει;
Και βέβαια, η συνέχεια αυτού του οδικού τμήματος –γιατί σκοπός της ερώτησης είναι συνολικά να δούμε πώς θα λειτουργήσει η ανάπτυξη στη Λακωνία– είναι το αμαρτωλό έργο που συνεχίζεται οκτώ χιλιόμετρα, Σκούρα-Πυρί, και είναι ακόμα στον αέρα, και το συνεχιζόμενο κομμάτι, το οποίο αφορά μέχρι το λιμάνι του Γυθείου και αποτελεί συνέχεια του αυτοκινητοδρόμου. Ενώ η μελέτη έπρεπε να έχει παραδοθεί το 2010, με αλλεπάλληλες παρατάσεις η μελέτη θα παραδοθεί το 2014. Αν είχαν όλα γίνει σύμφωνα με το χρονοδιάγραμμα, κανονικά θα βρισκόταν και αυτό το τμήμα σε παράδοση.
Ευχαριστώ, κύριε Υπουργέ. Περιμένουμε τις απαντήσεις.","ΦΕΒΡΩΝΙΑ ΠΑΤΡΙΑΝΑΚΟΥ",422
"88918"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88919"," Ευχαριστώ, κύριε Πρόεδρε, και ευχαριστώ την κυρία συνάδελφο για την πρωτοβουλία που πήρε να αναφερθεί σε ένα σημαντικό ζήτημα που αφορά την ανάπτυξη της Πελοποννήσου και ειδικότερα του Νομού Λακωνίας.
Είναι ένας νομός με τεράστιες παραγωγικές και μεταποιητικές δυνατότητες και φυσικά με μεγάλες προοπτικές σε ό,τι αφορά την τουριστική ανάπτυξη. Προσωπικά, πιστεύω ότι ο Νομός Λακωνίας είναι από εκείνους τους νομούς που είναι εξαιρετικά παραγωγικοί με υψηλής ποιότητας προϊόντα.
Επίσης, σας καλώ όλους σε λίγους μήνες, όταν θα αρχίσει να δουλεύει αυτός ο αυτοκινητόδρομος να τον διαβείτε, διότι πρόκειται για ένα καταπληκτικής ομορφιάς τοπίο, ανάμεσα στον Πάρνωνα και στον Ταΰγετο.
Θέλω, λοιπόν, να πω ότι ορθά υποβάλατε την ερώτηση αυτή, διότι ο «ΜΟΡΕΑΣ», η κατασκευή του δρόμου, δηλαδή, Κόρινθος-Τρίπολη-Καλαμάτα και Κόρινθος-Τρίπολη-Σπάρτη, είναι ένα έργο το οποίο έχει ξεκινήσει από το 2007.
Ήταν να παραδοθεί τον Σεπτέμβριο του 2012, όπως είπατε. Δόθηκαν, πολλές παρατάσεις. Και θα δοθεί και άλλη παράταση, διότι, δυστυχώς, υπάρχουν προβλήματα που προκύπτουν κάθε φορά, κυρίως από εξωγενείς λόγους που δεν έχουν να κάνουν με αυτό καθ’ αυτό το έργο, αλλά με παράπλευρες δραστηριότητες, οι οποίες πρέπει να ασκηθούν. Και μία σημαντική παράπλευρη δραστηριότητα είναι η αρχαιολογία. Ξέρετε, ότι έχει βρεθεί ένα εξαιρετικά πολύτιμο, κατά τους επιστήμονες, εύρημα. Ξέρετε ότι αυτό έχει οδηγήσει σε μία τεράστια καθυστέρηση. Ταυτόχρονα όμως, έχουμε προβεί πλέον στη διάσωσή του, για να γίνει και επισκέψιμο. Έχει γίνει μια τροποποιητική μελέτη σε ό,τι αφορά την κατεύθυνση του δρόμου. Παρ’ όλα αυτά, όμως, ο δρόμος συνεχίζει να κατασκευάζεται. Είναι το έργο που δεν σταμάτησε ποτέ να κατασκευάζεται, ενώ τα υπόλοιπα έργα είχαν σταματήσει. 
Αυτό το οποίο έχει τεθεί αυτή τη στιγμή και βρισκόμαστε μπροστά σε εξελίξεις, είναι ότι οι τράπεζες έθεσαν και πάλι το χρηματοδοτικό μοντέλο σε αμφισβήτηση, τη βιωσιμότητα, δηλαδή, του δρόμου. Γι’ αυτό βρισκόμαστε σε διαπραγματεύσεις με τους παραχωρησιούχους, την Ευρωπαϊκή Τράπεζα Επενδύσεων, την Ευρωπαϊκή Επιτροπή Ανταγωνισμού και την Ευρωπαϊκή Επιτροπή Περιφερειακής Πολιτικής, έτσι ώστε να βρούμε μία λύση στο χρηματοδοτικό μοντέλο και να συνεχίσουμε την κατασκευή του έργου και την παράδοσή του το καλοκαίρι. 
Εγώ είμαι αισιόδοξος ότι θα τελειώσει ο δρόμος. Θέλω να διαβιβάσετε σε όλους τους συμπολίτες σας ότι ο δρόμος θα γίνει, θα κατασκευαστεί το έργο, θα είναι ολοκληρωμένος, θα υπάρχουν διόδια μόνο στο Λεύκτρο -κάπου εκεί- και μάλιστα πολύ χαμηλής τιμής. Από εκεί και πέρα, αυτός ο δρόμος θα αποτελέσει την αρχή για την περαιτέρω ανάπτυξη και την αξιοποίηση της Λακωνίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Τελειώνω, κύριε Πρόεδρε.
Επίσης, θέλω να πω ότι η μελέτη για το δρόμο Σπάρτης-Γυθείου -όπου πρόκειται πραγματικά για έναν οδικό άξονα, ο οποίος είναι αναγκαίος και άκρως απαραίτητος γιατί αφενός μεν οδηγούμαστε σε όλες τις τουριστικές περιοχές της Λακωνίας και αφετέρου είναι μια πάρα πολύ παραγωγική περιοχή- πράγματι έχει καθυστερήσει. Υπάρχει ένα ζήτημα περιβαλλοντικών όρων.
Στην δευτερολογία μου θα σας εξηγήσω τι θα κάνουμε από εδώ και πέρα, προκειμένου να επιταχύνουμε και την υπόθεση αυτή.","ΜΙΧΑΗΛ ΧΡΥΣΟΧΟΪΔΗΣ",554
"88920"," Τον λόγο έχει η κ. Φεβρωνία Πατριανάκου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88921"," Κύριε Υπουργέ, εκφράζοντας τους πολίτες της Λακωνίας, θα ήθελα να σας ευχαριστήσω διότι είστε από τους ελάχιστους Υπουργούς που όταν έθεσα θέμα του νομού μου, δεν μου απαντήσατε: «κατανοώ το ενδιαφέρον σας για την εκλογική σας Περιφέρεια», αλλά με έναν ύμνο γι’ αυτό καθ’ εαυτό το νομό, τους πολίτες και τα προϊόντα που παράγει. Γι’ αυτό, λοιπόν, και εκτιμώ ότι η απάντησή σας είναι πραγματικά ειλικρινής. 
Επιθυμούμε, όσο το δυνατόν, να επισπεύσουμε τις εργασίες. Το κοινωνικό μέρισμα και την τουριστική αναπτυξιακή ικανότητα της Λακωνίας δυστυχώς οι πολίτες της Λακωνίας μέχρι τώρα δεν την έχουν γευτεί. Αντιθέτως, βλέπουμε έργα, τα οποία κοστίζουν το διπλάσιο από οποιονδήποτε άλλο νομό, διότι βουλιάζουν δύο και τρεις φορές πριν παραδοθούν στην κυκλοφορία. Πράγματι, ο αυτοκινητόδρομος, ο οποίος κατασκευάζεται, δείχνει να είναι πρότυπο κατασκευαστικά. 
Ταυτόχρονα, σε τοπικό επίπεδο έχουμε πολλαπλά εγκαίνια έργων, τα οποία έχουν ήδη με πολλαπλούς τρόπους καταστραφεί. Η ατιμωρησία που επικρατεί σε τοπικό επίπεδο είναι εκτεταμένη όσον αφορά στα δημόσια έργα. Οι καθυστερήσεις είναι το σύνηθες σε όλο το κομμάτι των έργων. Και δεν εννοώ τα έργα που γίνονται με ευθύνη του Υπουργείου, αλλά και με ευθύνη της Περιφέρειας. 
Και, βεβαίως, θα ήθελα να κατανοήσετε, επειδή πράγματι οι πολίτες της Λακωνίας δεν έχουν υψηλά εισοδήματα -στο κατά κεφαλήν ΑΕΠ είμαστε χαμηλότερα από τους πέντε Νομούς της Πελοποννήσου- ότι μία μετάβαση στο αστικό κέντρο και μία επιστροφή είναι κατ’ ουσίαν σαν ένας αγρότης να έχει πουλήσει διακόσια τριάντα κιλά πορτοκάλια, τα οποία τα δίνει μόνο για τα διόδια ή δέκα κιλά λάδι κάθε φορά που ανεβαίνει στην πρωτεύουσα.
Κατά συνέπεια, λοιπόν, μας αρκεί ότι η πολιτική διοδίων θα είναι τέτοια, η οποία δεν θα είναι διαπραγματεύσιμη με την Ευρωπαϊκή Τράπεζα Επενδύσεων, που κατανοώ ότι βάζει προβλήματα. Δεν θα έπρεπε, όμως, να τα θέτει, διότι η κυκλοφοριακή ικανότητα του δρόμου τον τελευταίο Αύγουστο αυξήθηκε συνολικά σε όλο το κομμάτι του αυτοκινητοδρόμου και το προσδοκώμενο όφελος από τον αυτοκινητόδρομο, λόγω της υψηλής τουριστικής αξίας και των προσελεύσεων και των αποδόσεων που θα έχουμε τα επόμενα χρόνια, θα είναι πολύ μεγαλύτερο εάν ο δρόμος υλοποιηθεί. Άρα, δεν τίθεται θέμα χρηματοδότησής του.
Επειδή, όμως, δείξατε ότι αγαπάτε τη Λακωνία και την ιστορία της, θα ήθελα, σας παρακαλώ πολύ, να ξεκινήσετε με το τελευταίο που θα σας πω, παρ’ όλο που πιθανά δεν είστε προετοιμασμένος. Πουθενά σε ολόκληρη τη χώρα και ειδικά όταν μπαίνεις στον αυτοκινητόδρομο Κόρινθος-Τρίπολη-Καλαμάτα-Σπάρτη, δεν βρίσκεις σε πινακίδες την επωνυμία Σπάρτη -πουθενά!- παρά μόνο σε μία πινακίδα εξόδου όταν εγκαταλείπεις τον αυτοκινητόδρομο. 
Θα ήθελα να σας παρακαλέσω, για λόγους οφειλόμενου σεβασμού, τιμής και απόδοσης της ιστορίας της ελληνικής πολιτείας στη Σπάρτη, στη Σπάρτη του Λυκούργου και του Λεωνίδα, στη Σπάρτη του τελευταίου βυζαντινού αυτοκράτορα, στη Σπάρτη που γέννησε και έσωσε την επανάσταση του 1821, να αναγράφεται στις πινακίδες και η Σπάρτη, όπου γράφεται Τρίπολη-Καλαμάτα. Επιτέλους, ιστορικά ας δικαιωθεί μία ιστορική πόλη.
Ευχαριστώ πολύ.","ΦΕΒΡΩΝΙΑ ΠΑΤΡΙΑΝΑΚΟΥ",422
"88922"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88923"," Ευχαριστώ, κύριε Πρόεδρε. 
Κυρία συνάδελφε, τώρα που ολοκληρώνεται ο δρόμος, είναι προφανές ότι θα αλλάξουν οι ενημερωτικές πινακίδες. Δεν είναι δική μου εξαγγελία. Εκ του νόμου προκύπτει η υποχρέωση των παραχωρησιούχων -και της πολιτείας, βέβαια- με βάση και την οδηγία να υπάρχει πληροφοριακή κατεύθυνση για όλους τους οδηγούς. 
Το δεύτερο που θέλω να σας πω είναι ότι, κατά την άποψή μου, η Λακωνία, η Μεσσηνία και άλλες περιοχές της Πελοποννήσου μπορούν να καταστούν ό,τι ήταν η Μακεδονία τη δεκαετία του ‘70, δηλαδή τεράστιες εξαγωγικές περιοχές, με υψηλή παραγωγικότητα και με υψηλής ποιότητας προϊόντα. Γιατί; Διότι οι άνθρωποι της Λακωνίας, της Μεσσηνίας και όλης της περιοχής εκεί αντιλαμβάνονται πολύ καλά τις ανάγκες της εποχής. Εγώ τους παρακολουθώ χρόνια και τους θαυμάζω.
Θέλω να σας πω, λοιπόν, ότι το αργότερο σε ενάμισι μήνα από τώρα θα φέρουμε στη Βουλή την τροποποίηση της σύμβασης για την «ΜΟΡΕΑΣ». Ελπίζω ότι όλοι οι συνάδελφοι -όχι μόνο αυτοί που κατάγονται από την Πελοπόννησο ή εκπροσωπούν τους Νομούς της Πελοποννήσου- να συμβάλουν με τη συζήτηση που θα κάνουμε εδώ, ούτως ώστε να τελειώνει η υπόθεση την «ΜΟΡΕΑΣ» και σε λίγους μήνες όλοι μας να ταξιδεύουμε στις ακτές του Γυθείου, της Λακωνίας, της Νεάπολης, της Λακωνικής Μάνης σε έναν αυτοκινητόδρομο ο οποίος πραγματικά ανταποκρίνεται στις ανάγκες της εποχής μας. 
Ευχαριστώ πολύ.","ΜΙΧΑΗΛ ΧΡΥΣΟΧΟΪΔΗΣ",554
"88924"," Κύριε Υπουργέ, μια που μου δίνεται η ευκαιρία, σας άκουσα τώρα να μας λέτε για τον αυτοκινητόδρομο Αθήνα-Κόρινθος-Πάτρα, Κόρινθος-Σπάρτη, Κόρινθος-Καλαμάτα, Πάτρα-Τσακώνα κλπ.. Εμείς, δηλαδή, τι θα γίνουμε εκεί στην Κρήτη; Για σιγά. Είμαι είκοσι πέντε χρόνια Βουλευτής, το αίτημα αυτό υποβάλλεται και επανυποβάλλεται και το μόνο που επιτυγχάνουμε είναι να έχουμε κάθε χρόνο εκατόμβες σε αυτόν τον κατσικόδρομο που πηγαίνει από τη μία άκρη της Κρήτης μέχρι την άλλη. Τι θα γίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88925"," Μου παίρνετε την ερώτηση, κύριε Πρόεδρε! Πάτε να επωφεληθείτε!","ΦΕΒΡΩΝΙΑ ΠΑΤΡΙΑΝΑΚΟΥ",422
"88926"," Θα βρεθεί κάποια κυβέρνηση που επιτέλους θα ασχοληθεί; Έχω κάνει επίκαιρες ερωτήσεις. Εν καιρώ θα δούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88927"," Μπορώ να έχω τον λόγο;","ΜΙΧΑΗΛ ΧΡΥΣΟΧΟΪΔΗΣ",554
"88928"," Προφανώς, μπορείτε να μιλήσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88929"," Κύριε Πρόεδρε, επειδή γνωριζόμαστε χρόνια, θέλω να σας πω ότι ως πολιτικός που υπηρετώ πολλά χρόνια την πολιτική, δεν αισθάνομαι καλά όταν μιλάω για την Κρήτη. 
Πρέπει να σας πω ότι αισθάνομαι πως το πιο πλούσιο μέρος, η πιο πλούσια περιοχή της χώρας, η οποία δίδει μια τεράστια προστιθέμενη αξία στην Ελλάδα, από πλευράς τουριστικής προβολής και από πλευράς εσόδων, δυστυχώς δεν έχει τις αναγκαίες υποδομές. 
Εγώ δεν μίλησα ακόμα για την Κρήτη, για το θέμα του ΒΟΑΚ κυρίως, του Βορείου Οδικού Άξονα της Κρήτης. Σας δηλώνω, όμως, κύριε Πρόεδρε, ότι δεν είμαι διατεθειμένος να παίξω τα παιχνίδια ορισμένων εκεί τοπικών παραγόντων, οι οποίοι θέλουν, όπως είπατε προηγουμένως, να κάνουν πάλι κομμάτια κάποια τμήματα, τα οποία ουσιαστικά διαιωνίζουν το πρόβλημα. 
Θα σας φέρω μια ολοκληρωμένη λύση, για να φτιάξουμε, επιτέλους, αυτό που αξίζει στην Κρήτη, μια σημαντική υποδομή για το μέλλον των παιδιών της. 
Ευχαριστώ.","ΜΙΧΑΗΛ ΧΡΥΣΟΧΟΪΔΗΣ",554
"88930"," Όσο γίνεται πιο σύντομα, κύριε Υπουργέ.
Εισερχόμεθα τώρα στη συζήτηση της έκτης με αριθμό 612/24-2-2014 επίκαιρης ερώτησης πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Παιδείας και Θρησκευμάτων, σχετικά με την καταβολή των δεδουλευμένων στους απλήρωτους εκπαιδευτικούς της χώρας.
Κύριε Κατσώτη, έχετε τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88931"," Ευχαριστώ, κύριε Πρόεδρε.
Βέβαια, θα μπορούσα και εγώ να πω για άλλους δρόμους, αλλά δεν μας παίρνει ο χρόνος.
Κύριε Υπουργέ, το θέμα είναι αυτό που γράφεται και στην ερώτηση και αφορά στην καθυστέρηση της πληρωμής των αναπληρωτών εκπαιδευτικών στα προγράμματα που υπάρχουν στην πρωτοβάθμια και δευτεροβάθμια εκπαίδευση. 
Είναι γνωστό σε εσάς ότι αυτοί οι εκπαιδευτικοί που προσλήφθηκαν για το ολοήμερο σχολείο στην πρωτοβάθμια εκπαίδευση και για το πρόγραμμα με το όνομα «Διερεύνηση Παραμέτρων, Αναμόρφωσης και Εξορθολογισμού της Διδακτέας Ύλης και του Εκπαιδευτικού Υλικού της Δευτεροβάθμιας Εκπαίδευσης», είναι απλήρωτοι πάνω από τρεις μήνες. Βεβαίως, κάποιοι μπορεί να έχουν πληρωθεί. Οι καθυστερήσεις, όμως, είναι διαρκείς. 
Καταλαβαίνω ότι το ΕΣΠΑ δεν απορροφάται έτσι, υπάρχει μια λειτουργία. Όμως, πρέπει να καταλάβει και το Υπουργείο, αλλά και όλοι αυτοί οι μηχανισμοί που εμπλέκονται, ότι αυτοί οι εκπαιδευτικοί υπηρετούν σε απομακρυσμένες περιοχές, σε νησιά, σε χωριά πολύ μακριά από το σπίτι τους και οι ανάγκες τους είναι μεγάλες. 
Επειδή, λοιπόν, κάποιοι εκπαιδευτικοί -και το Υπουργείο- συναρτούν την αποπληρωμή τους με τη συμπλήρωση του ερωτηματολογίου, για το οποίο έχει γίνει πολλή συζήτηση και μεγάλη αντιπαράθεση με τους καθηγητές και την εκπαιδευτική κοινότητα, εμείς πιστεύουμε ότι αυτό δεν θα πρέπει να υπάρχει. Δηλαδή, δεν θα πρέπει να υπάρχει συνάρτηση της συμπλήρωσης του ερωτηματολογίου με την αμοιβή των εκπαιδευτικών. 
Και, βεβαίως, τα ερωτήματα, όπως έχετε δει, είναι τα εξής: Ποιος συλλέγει αυτά τα στοιχεία; Τι σκοπό έχει η έρευνα; Τι θέλει να βγάλει; Αυτός ο ενδιάμεσος που μαζεύει τα ερωτηματολόγια, αμείβεται πράγματι -και πώς;- από το ΕΣΠΑ;","ΧΡΗΣΤΟΣ ΚΑΤΣΩΤΗΣ",214
"88932"," Τον λόγο έχει ο κύριος Υπουργός για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88933"," Ευχαριστώ, κύριε Πρόεδρε.
Ομολογώ ότι ακολουθήσατε ένα διαφορετικό ύφος στην ομιλία σας απ’ αυτό το ύφος και το περιεχόμενο που βλέπω στην ερώτησή σας. 
Διαβάζω από μέσα: «Καταγγέλλουμε το γεγονός ότι διευθύνσεις και το Υπουργείο Παιδείας συναρτούν την πληρωμή των αναπληρωτών αυτών εκπαιδευτικών στη δευτεροβάθμια εκπαίδευση από τη συμπλήρωση ενός ερωτηματολογίου, που τους δίνεται και στόχο έχει την προσαρμογή τους στις αντιδραστικές αναδιαρθρώσεις του σχολείου. Ρωτάμε τους αρμοδίους να μας αποκαλύψουν ποια συμφέροντα κρύβονται πίσω από το ερωτηματολόγιο, ποιος συλλέγει τα στοιχεία, τι θέλει να βγάλει αυτή η έρευνα, ποιος και τελικά πώς θα πληρώνεται από το ΕΣΠΑ. Έχει αποδειχτεί στην πράξη πια ότι τα προγράμματα του ΕΣΠΑ φέρνουν την αντιδραστική στρατηγική της Ευρωπαϊκής Ένωσης μέσα στο σχολείο και σμπαραλιάζουν το δικαίωμα στη ζωή και στη μόρφωση».
Αν έμενα σε αυτό, θα έλεγα ότι πολλή ίντριγκα, πολλή καχυποψία και πολλές κατασκοπευτικές ταινίες του Ψυχρού Πολέμου βλέπετε εκεί στον Περισσό. 
Ας δούμε, όμως, το πρόβλημα στην ουσία του, διότι μιλάτε και για μια διασύνδεση αυτού του ερωτηματολογίου με την αξιολόγηση. Είναι προφανές ότι η λέξη και μόνο «αξιολόγηση» είναι για εσάς κόκκινο πανί. Το συνδέετε απλουστευτικά και λέτε, «αξιολόγηση ίσον απολύσεις», που δεν είναι έτσι. Αλλά, εν πάση περιπτώσει, βλέπετε αξιολόγηση κι εκεί που δεν υπάρχει, διότι δεν υπάρχει η παραμικρή σύνδεση του προγράμματος αυτού με την αξιολόγηση. Και θα σας εξηγήσω αμέσως:
Η εν λόγω πράξη αφορά τη διερεύνηση των παραμέτρων αναμόρφωσης και εξορθολογισμού της διδακτέας ύλης και του εκπαιδευτικού υλικού στη δευτεροβάθμια εκπαίδευση στους άξονες προτεραιότητας 1,2,3 του επιχειρησιακού προγράμματος «Εκπαίδευση και Δια Βίου Μάθηση» και έχει πάρει ένταξη και έγκριση υπό συγκεκριμένους όρους, όπως συμβαίνει πάντοτε με τέτοια προγράμματα. Στόχος του προγράμματος είναι η βελτίωση του προγράμματος σπουδών. 
Αυτόν το στόχο εξυπηρετεί η συμπλήρωση του ερωτηματολογίου κάθε μήνα από τους εκπαιδευτικούς που συμμετέχουν στο πρόγραμμα. 
Βεβαίως, εδώ πρέπει να ξεκινήσουμε από κάποιες κοινές αφετηρίες, για να μπορούμε να απαντάμε στις ερωτήσεις με την ίδια γλώσσα. Εσείς ξεκινάτε και λέτε ότι για όλα φταίει η Ευρωπαϊκή Ένωση, που είναι ένας σατανάς μεταμορφωμένος. Εμείς, πιστεύουμε ότι πρέπει να είμαστε στην Ευρωπαϊκή Ένωση, να συμμετέχουμε ισότιμα και να εκμεταλλευόμαστε κάθε προνόμιο από αυτή μας τη συμμετοχή. 
Η βελτίωση των προγραμμάτων σπουδών είναι, φαντάζομαι, ένας στόχος με τον οποίο κι εσείς θα συμφωνήσετε. Θέλουμε να διαπιστώσουμε -ώστε να φέρουμε βελτιώσεις στη συνέχεια- αν υπάρχουν αλληλοκαλύψεις ή ελλείμματα ή αν τα σχολικά εγχειρίδια είναι υπερφορτωμένα. 
Προκειμένου, λοιπόν, να υλοποιήσουμε αυτό το έργο, έλαβε την ένταξη και τη στήριξη το συγκεκριμένο πρόγραμμα και έχει συγκεκριμένη μεθοδολογία υλοποίησης και κάποιους όρους. Η μεθοδολογία αυτή, όπως και οι όροι, ήταν εξ αρχής διαφανείς, ξεκάθαροι και ρητοί, τόσο στην ανοικτή πρόσκληση για υποβολή προτάσεων, όσο και στις συμβάσεις που κάθε εκπαιδευτικός υπογράφει, προκειμένου να απασχοληθεί στο πρόγραμμα.
Ως προς το περιεχόμενο τώρα του ερωτηματολογίου, σε καμμία περίπτωση δεν παραπέμπει, όπως είπατε, ευθέως στην αξιολόγηση, σε καμμία περίπτωση δεν εμπεριέχει ερωτήσεις που αφορούν την αξιολόγηση του εκπαιδευτικού έργου και των αναπληρωτών εκπαιδευτικών και τα ερωτηματολόγια αυτά είναι πλήρως και αποκλειστικά επικεντρωμένα στο στόχο της έρευνας. 
Συγκεκριμένα, τα ερωτηματολόγια περιέχουν ερωτήσεις που αφορούν τα σχολικά εγχειρίδια, τη χρήση τους, τη διδασκαλία, τα βιβλία και τον καθηγητή. Προσπαθούν δηλαδή να διερευνήσουν κατά πόσο η διδακτέα ύλη είναι εφικτό να διδαχθεί ολοκληρωμένα και ποιες παράμετροι πρέπει να ληφθούν, ώστε να εξορθολογιστεί. 
Για να μη λέω πολλά, έχω εδώ το ερωτηματολόγιο και θα σας διαβάσω τις ερωτήσεις για να καταλάβετε, και εσείς αλλά και όσοι μας ακούν, του λόγου το αληθές: Έχετε επισημάνει επιστημονικά λάθη στο περιεχόμενο της ύλης που διδάξατε; Οι νέες έννοιες-όροι παρουσιάζονται με σαφήνεια; Η γλώσσα είναι κατανοητή από τους μαθητές; Έχετε επισημάνει σημεία, τα οποία δυσκολεύονται να κατανοήσουν οι μαθητές; Για να μην το διαβάσω όλο, θα το καταθέσω στο τέλος της ομιλίας μου στα Πρακτικά. Θα διαβάσετε επομένως και το ερωτηματολόγιο και θα σας λυθεί κάθε αμφιβολία για το περιεχόμενο.
Ως προς τα οικονομικά του προγράμματος -και θα επανέλθω στη δευτερολογία- ο συνολικός προϋπολογισμός του προγράμματος είναι 14.545.000 ευρώ. Από αυτά, τα 14.410.000 ευρώ αφορούν τη μισθοδοσία των αναπληρωτών εκπαιδευτικών και τα 135.000 ευρώ αφορούν την ερευνητική υποδομή, που δημιουργήθηκε για τις ανάγκες του προγράμματος στο Ινστιτούτο Εκπαιδευτικής Πολιτικής. Προϋπόθεση για την καταβολή της μισθοδοσίας αποτελεί η συμπλήρωση των ερωτηματολογίων. Η προετοιμασία των ερωτηματολογίων, το πληροφοριακό σύστημα διεξαγωγής και η υποστήριξη της πράξης συντελείται από δωδεκαμελή επιστημονική ομάδα υπό την αιγίδα του Ινστιτούτου Εκπαιδευτικής Πολιτικής. 
Όπως σας είπα, θα επανέλθω στη δευτερολογία μου με περισσότερα στοιχεία για την πληρωμή των εκπαιδευτικών, αφού πρώτα σας πω ότι έχουν πληρωθεί για τον Δεκέμβριο, ότι από μέρα σε μέρα πληρώνονται για τον Ιανουάριο -όπου πράγματι έχει σημειωθεί μια καθυστέρηση, το αναγνωρίζω- ενώ από εδώ και πέρα μπαίνουμε στη φάση ομαλοποίησης της διαδικασίας, ώστε να πληρωθούν το πρώτο δεκαήμερο του Μαρτίου για τον Φεβρουάριο, όπως και κάθε μήνα από εδώ και πέρα. 
(Στο σημείο αυτό ο Υφυπουργός Παιδείας και Θρησκευμάτων κ. Συμεών Κεδίκογλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΣΥΜΕΩΝ ΚΕΔΙΚΟΓΛΟΥ",219
"88934"," Ευχαριστούμε.
Κύριε Κατσώτη, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88935"," Κύριε Υπουργέ, εντάξει, ξέρουμε ότι είστε με την Ευρωπαϊκή Ένωση, με την πολιτική αυτή που παράγει τη φτώχια, την εξαθλίωση, την ανεργία και βεβαίως την αντιδραστική πολιτική, ακόμα και στην παιδεία. Η Ευρωπαϊκή Ένωση έχει δώσει ήδη δείγματα γραφής για το ποιον υπηρετεί και ποιον όχι. Δεν θα κάνουμε, βέβαια, συζήτηση γι’ αυτό. 
Ωστόσο, σε σχέση με την ερώτηση αποδεικνύεται ότι πράγματι συναρτάτε την πληρωμή των εκπαιδευτικών με τη συμπλήρωση του ερωτηματολογίου, όποιο κι αν είναι αυτό. Εγώ λέω ότι έχει αυτό το περιεχόμενο που εσείς λέτε. Δεν μπορεί όμως να συναρτάται η εργασία του εκπαιδευτικού με τη συμπλήρωση ενός ερωτηματολογίου. Εγώ σας λέω ότι έχουν άδικο που δεν το συμπληρώνουν. Θα πρέπει, λοιπόν, να μην αμείβονται επειδή δεν συμπληρώνουν το ερωτηματολόγιο; Εγώ σας λέω ότι βλέπουν πράγματι φαντάσματα, ότι θεωρούν πως η αξιολόγηση έχει να κάνει με απολύσεις, με διαθεσιμότητες, με άλλα πράγματα που εν πάση περιπτώσει, έχουν αναδειχθεί, έχουν προβληθεί από τους εκπαιδευτικούς και το κίνημά τους. Γιατί, λοιπόν, θα πρέπει να συναρτάται η αμοιβή των εκπαιδευτικών με το ερωτηματολόγιο; 
Αυτό νομίζω ότι είναι πολύ σοβαρό και πρέπει να το εξετάσετε ξανά. Είναι άλλο θέμα να πείσετε τους εκπαιδευτικούς ότι χρειάζεται εδώ να γίνουν διορθώσεις, έστω μέσα και από αυτή τη λειτουργία της συμπλήρωσης του ερωτηματολογίου. Αυτό, βέβαια, εσείς το παρουσιάζετε ως κάτι το οποίο θέλει να βελτιώσει τα πράγματα, οι εκπαιδευτικοί όμως λένε άλλα πράγματα. Αυτές είναι οι καταγγελίες τους και φαίνεται ότι δεν έχουν και εντελώς άδικο, γιατί όταν εσείς βάζετε ως προϋπόθεση της αμοιβής τους το ερωτηματολόγιο, θέλετε να επιβάλετε πράγματι μία τέτοια λειτουργία. Ενώ εσείς λέτε ότι η λειτουργία αυτή θα βελτιώσει την εκπαίδευση, οι ίδιοι λένε ότι αξιολογεί το έργο τους, που έχει αξιολογηθεί σε μια σειρά διαδικασίες, πριν ακόμα γίνουν αναπληρωτές και έχουν την εργασία τους ως εργαζόμενοι στην πρωτοβάθμια και δευτεροβάθμια, εκπαίδευση και ιδιαίτερα τη δευτεροβάθμια στην οποία απαιτείται η συμπλήρωση του ερωτηματολογίου. 
Ωστόσο, κύριε Υπουργέ, καταλαβαίνετε -γιατί είπατε ότι όντως υπάρχει καθυστέρηση- ότι ένας εργαζόμενος, ο οποίος είναι σε ένα νησί, σε ένα χωριό ή σε μία παραμεθόριο περιοχή, μακριά από το σπίτι του, δεν μπορεί να περιμένει δύο και τρεις μήνες χωρίς να αμείβεται. Για δείτε: Πρέπει να πληρώσει το ενοίκιό του, πρέπει να εξασφαλίσει την επιβίωσή του. Πώς θα γίνει; Πρέπει να έχει άλλους πόρους; Πρέπει να ζητάει από τους γονείς του, τον πατέρα του και τη μάνα του, να του στέλνουν το ενοίκιο και τρόφιμα για να επιβιώσει; 
Νομίζω ότι έχετε ευθύνη γι’ αυτή την καθυστέρηση και πρέπει να παρθούν όλα εκείνα τα μέτρα, έτσι ώστε και να αμείβονται, αλλά και να μην συναρτάται η αμοιβή τους από το ερωτηματολόγιο –το λέω ξανά- όποια και εάν είναι η πρόθεσή σας, όσο αγνή και εάν είναι, ό,τι και εάν περιέχει το ερωτηματολόγιο. Νομίζω ότι γίνεται για πρώτη φορά αυτό, να συναρτάται η αμοιβή ενός που εργάζεται από το ερωτηματολόγιο, που θα πρέπει να συμπληρώσει και αρνείται να το συμπληρώσει για τους χ΄ ή ψ΄ λόγους.","ΧΡΗΣΤΟΣ ΚΑΤΣΩΤΗΣ",214
"88936"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88937"," Κύριε συνάδελφε, νομίζω ότι εξήγησα επαρκώς ότι δεν υπάρχει καμμία σύνδεση αυτού του ερωτηματολογίου με την αξιολόγηση. Αυτό είναι το πρώτο. 
Δεύτερον, ήταν ένας όρος που ήταν γνωστός από την προκήρυξη ήδη στους εκπαιδευτικούς, πριν ακόμα προσέλθουν για συμμετοχή. 
Από εκεί και πέρα, επειδή νομίζω ότι οφείλω κάποιες απαντήσεις στο θέμα της καθυστέρησης πράγματι της πληρωμής, θα σας δώσω κάποιες διευκρινίσεις. Είχαμε, λοιπόν, μία καθυστέρηση είκοσι ημερών, η οποία οφείλεται στην εγκατάσταση και λειτουργία του πληροφοριακού συστήματος του προγράμματος, αλλά και σε καθυστέρηση του Υπουργείου Ανάπτυξης να βάλει τα χρήματα για τον «Άξονα Γ΄», που μπήκαν καθυστερημένα και έπρεπε να τα καλύψουμε με εσωτερική λύση, που τελικώς δώσαμε. 
Από μέρα σε μέρα τακτοποιείται η πληρωμή των εκπαιδευτικών που έχουν απαντήσει στα ερωτηματολόγια για τον Ιανουάριο. Οι πιστώσεις στέλνονται σήμερα που μιλάμε στις διευθύνσεις, ώστε, αν όχι την Παρασκευή, τη Δευτέρα να έχουν μπει στους λογαριασμούς των εκπαιδευτικών.
Μικρή καθυστέρηση λίγων ημερών, δηλαδή μιας εβδομάδας περίπου, θα έχουμε και στην πληρωμή του Φεβρουαρίου, όπου, αντί για τις 20 Φεβρουαρίου, τα ερωτηματολόγια αναρτήθηκαν προς συμπλήρωση στις 27 Φεβρουαρίου, ενώ η διαδικασία θα ομαλοποιηθεί πλήρως από τον επόμενο μήνα, τον Μάρτιο.
Για το πρόγραμμα της πρωτοβάθμιας που αναφέρατε για τα ολοήμερα σχολεία, θέλω να πω ότι δεν σημειώνονται καθυστερήσεις από τον Οκτώβριο που ξεκίνησε το πρόγραμμα. Μία μικρή υστέρηση υπήρξε τον Ιανουάριο στη μεταφορά πιστώσεων από την έναρξη του νέου έτους, όπως συνηθίζεται. 
Κύριε συνάδελφε, σε μία δυναμική διαδικασία δυσκολίες παρουσιάζονται. Όμως, είμαστε κοντά και δίνουμε λύσεις. 
Με την ευκαιρία της ερώτησής σας, θα ήθελα να αναφερθώ στην αξιολόγηση, γιατί πραγματικά είναι ένα μεγάλο θέμα που απασχολεί την εκπαιδευτική κοινότητα, στην οποία βάζετε τόσο αρνητικό πρόσημο, ταυτίζοντάς τη με την απόλυση. Λέτε χαρακτηριστικά ότι είναι το εργαλείο που θα πετάξει παιδιά και εκπαιδευτικούς από το σχολείο. 
Αρχικά, η αυτοαξιολόγηση, η αξιολόγηση δηλαδή του εκπαιδευτικού έργου της σχολικής μονάδας, δεν είναι τίποτε άλλο από μία πιο συστηματική και επιστημονική καταγραφή διαδικασιών, που ούτως ή άλλως προβλέπονται από το καθηκοντολόγιο και τα προεδρικά διατάγματα. Παρέχει εργαλεία, φόρμες εκθέσεων και σχέδια δράσεων προς τις σχολικές μονάδες. 
Ο στόχος της είναι να καλλιεργήσει μία κουλτούρα αξιολόγησης που δεν την είχαμε –πιστεύω ότι θα συμφωνήσετε σ’ αυτό- έως τώρα στην Ελλάδα. Η αξιολόγηση των εκπαιδευτικών είναι και η πιο ενοχοποιημένη. Κανείς απ’ όσους ψέγουν την αξιολόγηση δεν αναφέρεται στον επιμορφωτικό χαρακτήρα της, κανείς δεν αναφέρεται στη ρητή πρόβλεψη, ότι, εάν κάποιος υστερεί σε κάποιο κριτήριο, ο αξιολογητής δημιουργεί επιμορφωτικό πρόγραμμα γι’ αυτόν και για όλους όσοι υστερούν στο ίδιο θέμα. Το σύστημα, λοιπόν, επιμορφώνει τον εκπαιδευτικό και του δίνει το δικαίωμα επαναξιολόγησης εντός του έτους. 
Θέλω, λοιπόν, να πω ρητά και κατηγορηματικά ότι η αξιολόγηση θα προχωρήσει. Είναι αδιανόητο που όλα αυτά τα χρόνια δεν είχαμε την κουλτούρα της αξιολόγησης και μας φαίνεται κάτι το περίεργο. Όμως, δεν θα προχωρήσει γιατί το λέμε εμείς, θα προχωρήσει γιατί είναι κάτι το αυτονόητο, είναι κάτι που το επιτάσσει η λογική. Υπήρξαν άνθρωποι οι οποίοι σε όλη τους την καριέρα στη διάρκεια της Μεταπολίτευσης, από τη στιγμή που μπήκαν στο πανεπιστήμιο μέχρι τη στιγμή που πήραν σύνταξη, δεν αξιολογήθηκαν ποτέ. Θεωρώ αδιανόητο ένας άνθρωπος, ο οποίος αξιολογεί καθημερινά τα παιδιά μας, να μη δέχεται να αξιολογηθεί ο ίδιος. Είναι ένα κακό απομεινάρι της κακής μεταπολιτευτικής πλευράς και αυτής της περιόδου και νομίζω ότι όποια ιδιαιτερότητα υπάρχει στον εκπαιδευτικό κλάδο, που την ακούω και την κατανοώ, δεν θα πρέπει να αποτελέσει το άλλοθι για να σταματήσει η αξιολόγηση. 
Σας ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"88938"," Ευχαριστούμε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα επτά μαθητές και μαθήτριες και δυο εκπαιδευτικοί από το 3ο Γενικό Λύκειο Παλαιού Φαλήρου και εννέα μαθητές και μαθήτριες και τρεις εκπαιδευτικοί από το Ελληνικό Σχολείο Στοκχόλμης.
Η Βουλή σάς καλωσορίζει και σάς εύχεται καλή πρόοδο. 
Σε εσάς που μας ήρθατε από τη Στοκχόλμη σάς εύχομαι καλή διαμονή. Να είστε υπερήφανοι για την πατρίδα! 
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, θα ανακοινώσω κάποιες επίκαιρες ερωτήσεις που δεν θα συζητηθούν.
Η πρώτη με αριθμό 602/24-2-2014 επίκαιρη ερώτηση πρώτου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τον Υπουργό Υποδομών, Μεταφορών και Δικτύων, σχετικά με τις θέσεις στάθμευσης στο κέντρο της Αθήνας για δίκυκλα, δεν συζητείται λόγω αναρμοδιότητας και διαγράφεται. 
Η τέταρτη με αριθμό 607/24-2-2014 επίκαιρη ερώτηση πρώτου κύκλου του Βουλευτή Α΄ Θεσσαλονίκης των Ανεξάρτητων Ελλήνων κ. Γαβριήλ Αβραμίδη προς τον Υπουργό Δημόσιας Τάξης και Προστασίας του Πολίτη, σχετικά με «τα δημοσιεύματα περί λειτουργίας κυκλώματος μεταφοράς παράνομων μεταναστών στην Ελλάδα με τη συνδρομή τουρκικής μυστικής υπηρεσίας», δεν συζητείται λόγω κωλύματος του κυρίου Υπουργού και διαγράφεται.
Επίσης, η έβδομη με αριθμό 604/24-2-2014 επίκαιρη ερώτηση δεύτερου κύκλου του Βουλευτή Κοζάνης των Ανεξάρτητων Δημοκρατικών Βουλευτών κ. Γεωργίου Κασαπίδη προς τον Υπουργό Οικονομικών, σχετικά με την αντιμετώπιση προβλημάτων των κατόχων ομολόγων ελληνικού δημοσίου (ΟΕΑ), δεν συζητείται λόγω κωλύματος του κυρίου Υπουργού και διαγράφεται. 
Κύριοι συνάδελφοι, μένουν ακόμη δύο επίκαιρες ερωτήσεις, για να συζητηθούν. Η μία απευθύνεται προς τον κ. Χαρακόπουλο. 
Είναι η δεύτερη με αριθμό 606/24-2-2014 επίκαιρη ερώτηση δεύτερου κύκλου του Βουλευτή Αργολίδος του Συνασπισμού Ριζοσπαστικής Αριστεράς κ. Δημητρίου Κοδέλα προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση προβλημάτων των εσπεριδοκαλλιεργητών. 
Κύριε Υπουργέ, απουσιάζει ο ερωτών Βουλευτής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88939"," Κύριε Πρόεδρε, παρακαλώ τον λόγο.","ΜΑΞΙΜΟΣ ΧΑΡΑΚΟΠΟΥΛΟΣ",537
"88940"," Κύριε Υπουργέ, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88941"," Κύριε Πρόεδρε, είμαι από το πρωί εδώ, όπως ξέρετε. Όταν λείπει ένας Υπουργός και έχει πολλές φορές και δικαιολογημένο κώλυμα, γιατί βρίσκεται σε Συμβούλια Υπουργών στην Ευρωπαϊκή Ένωση, δέχεται μύδρους και κριτική.","ΜΑΞΙΜΟΣ ΧΑΡΑΚΟΠΟΥΛΟΣ",537
"88942"," Εγώ δεν έχω κανένα πρόβλημα να πω ότι δεν συζητείται.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88943"," Όχι, εάν υπάρχει κώλυμα του Βουλευτή ή εάν έχει μετανιώσει για την επίκαιρη ερώτηση που έχει κάνει και θέλει να την αποσύρει ή εάν υπάρχει οποιοδήποτε πρόβλημα, καλό είναι να έχουμε ενημέρωση.","ΜΑΞΙΜΟΣ ΧΑΡΑΚΟΠΟΥΛΟΣ",537
"88944"," Κύριε Υπουργέ, αφού δεν είναι ο Βουλευτής εδώ για να την αναπτύξει, εν τοιαύτη περιπτώσει ματαιούται η συζήτησή της και η επίκαιρη ερώτηση διαγράφεται.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88945"," Έχει δίκιο ο κύριος Υπουργός.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"88946"," Βεβαίως, βρίσκω και εγώ την ευκαιρία να πω ότι θα πρέπει και εμείς οι Βουλευτές να είμαστε συνεπείς και όχι μόνο οι Υπουργοί, τους οποίους κατηγορούμε.
Θα συζητηθεί τώρα η πέμπτη με αριθμό 610/24-2-2014 επίκαιρη ερώτηση δεύτερου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Εξωτερικών, σχετικά με την πορεία της διερεύνησης της οικονομικής διαχείρισης της ΜΚΟ «ΑΛΛΗΛΕΓΓΥΗ». 
Ο συνάδελφος κ. Τσούκαλης έχει τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88947"," Ευχαριστώ, κύριε Πρόεδρε.
Κύριε Πρόεδρε, η συγκεκριμένη επίκαιρη ερώτηση αφιερώνεται σε όσους το τελευταίο διάστημα δείχνουν να έχουν πέσει από τα σύννεφα από τις αποκαλύψεις σχετικά με τις χρηματοδοτήσεις των ΜΚΟ.
Η ερώτηση αυτή επανέρχεται μετά από τρία χρόνια. Είχε υποβληθεί από τον Ιούλιο του 2011 και ζητούσαμε τότε τρεις Βουλευτές της Δημοκρατικής Αριστεράς συγκεκριμένες απαντήσεις επί συγκεκριμένου θέματος, δηλαδή στο θέμα της διερεύνησης της χρηματοδότησης και γενικά του διαχειριστικού ελέγχου της πρώην μη κυβερνητικής οργάνωσης της Εκκλησίας της Ελλάδος «ΑΛΛΗΛΕΓΓΥΗ».
Υπήρξε διαχειριστικός έλεγχος και από το Υπουργείο Εξωτερικών αλλά και από διαχειριστική επιτροπή. Καταλογίστηκαν υπέρ του ελληνικού δημοσίου 7.490.000 ευρώ. Έχει ασκηθεί αγωγή, η οποία είχε προσδιοριστεί να εκδικαστεί στις 13 Ιανουαρίου, αν θυμάμαι καλά, του 2013. Συγχρόνως, επ’ ευκαιρία της συγκεκριμένης υπόθεσης, έχει σχηματιστεί, κατόπιν εντολής της Διεύθυνσης του Εφετείου Αθηνών, ποινική δικογραφία, η οποία αναγράφεται μέσα στην ερώτηση, και έκτοτε περιμένουμε τις απαντήσεις επ’ αυτής της πορείας. 
Κύριε Υπουργέ, θα ήθελα να θυμίσω ότι στην απάντηση που μας δώσατε -την τότε απάντηση, το 2011- αναφέρατε συγκεκριμένα ότι εκκρεμεί η διαδικασία ολοκλήρωσης εκκαθάρισης εκατόν ενενήντα πέντε ανοικτών προγραμμάτων παρελθόντων ετών, συμπεριλαμβανομένων και των προγραμμάτων της μη κυβερνητικής οργάνωσης «ΑΛΛΗΛΕΓΓΥΗ» και, όταν η διαδικασία ολοκληρωθεί, τότε θα παρουσιάσετε τα αποτελέσματα της συγκεκριμένης διερεύνησης.
Τα ερωτήματα είναι συγκεκριμένα και κατανοητά και πρέπει να απαντηθούν, όπως σε ποια φάση βρίσκεται αυτή η εκκαθάριση των εκατόν ενενήντα πέντε μη κυβερνητικών οργανώσεων από το Υπουργείο σας και βεβαίως, όσον αφορά το Υπουργείο Δικαιοσύνης, σε ποια φάση βρίσκεται η διερεύνηση όχι μόνο της υπόθεσης της «ΑΛΛΗΛΕΓΓΥΗΣ», αλλά και σύμφωνα με τη δικογραφία η οποία υπάρχει και για τις άλλες εκατόν ενενήντα πέντε άλλες ή και άλλες μη κυβερνητικές οργανώσεις που διενεργείται αυτή η προκαταρκτική διαδικασία.","ΝΙΚΟΛΑΟΣ ΤΣΟΥΚΑΛΗΣ",520
"88948"," Ευχαριστούμε, κύριε συνάδελφε.
Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88949"," Κύριε συνάδελφε, σας ευχαριστώ πολύ.
Θέλω να σας εξηγήσω ορισμένα πράγματα. Κατ’ αρχάς, να μιλήσουμε για την «ΑΛΛΗΛΕΓΓΥΗ» και κατόπιν στη δευτερολογία, θα σας πω τα υπόλοιπα. Από το 2002 ως το 2006 η μη κυβερνητική οργάνωση «ΑΛΛΗΛΕΓΓΥΗ» ανέλαβε την υλοποίηση τριάντα δύο προγραμμάτων ανθρωπιστικής και αναπτυξιακής βοήθειας. Έλαβε χρηματοδότηση συνολικού ύψους 23.126.000 περίπου ευρώ από την ΥΔΑΣ. Από τα τριάντα δύο προγράμματα τα δέκα έχουν ολοκληρωθεί. Δηλαδή, η μη κυβερνητική οργάνωση έχει υποβάλει τελική έκθεση οικονομικού απολογισμού για την υλοποίηση κάθε προγράμματος. Οι αρμόδιες υπηρεσίες του Υπουργείου Εξωτερικών έχουν διεξαγάγει τον απαραίτητο πραγματικό και λογιστικό έλεγχο εκάστου προγράμματος, η Υπηρεσία Δημοσιονομικού Ελέγχου και το Ελεγκτικό Συνέδριο έχουν ελέγξει και εγκρίνει το οικονομικό πόρισμα και οι αντίστοιχοι φάκελοι χρηματοδότησης έχουν κλείσει.
Οι φάκελοι των υπολοίπων είκοσι δύο προγραμμάτων που υλοποίησε η μη κυβερνητική οργάνωση παραμένουν ανοικτοί και βρίσκονται σε διαδικασία εκκαθάρισης από την Υπηρεσία Διεθνούς Αναπτυξιακής Εργασίας του Υπουργείου Εξωτερικών. Σε τέσσερα από τα προαναφερόμενα είκοσι δύο ανοικτά προγράμματα, η ΥΔΑΣ προέβη σε καταγγελία των σχετικών συμβάσεων και συνακολούθως εκδόθηκαν υπουργικές αποφάσεις καταλογισμού από το 2008.
Το συνολικό ύψος των απαιτήσεων της υπηρεσίας από τους ανωτέρω καταλογισμούς ανήρχετο σε 6.690.460 ευρώ. Στη συνέχεια η ΜΚΟ επέστρεψε 500.000 ευρώ. Έτσι, το απαιτηθέν πλέον ποσό έχει διαμορφωθεί σε 6.190.460 ευρώ. Ωστόσο, σημειώνω ότι στο ποσό αυτό δεν συμπεριλαμβάνονται οι νόμιμοι τόκοι και οι προσαυξήσεις από την ημερομηνία έκδοσης της καταλογιστικής απόφασης. Σύμφωνα με την πάγια διαδικασία του δημοσίου λογιστικού, εφόσον η ΜΚΟ «ΑΛΛΗΛΕΓΓΥΗ» δεν ανταποκρίθηκε στην οικονομική απαίτηση της υπουργικής απόφασης καταλογισμού, η ΥΔΑΣ προώθησε αυτήν την οικονομική απαίτηση στη ΔΟΥ όπου είναι εγγεγραμμένη η ΜΚΟ. Κατόπιν αυτής της ενέργειας, η αρμόδια ΔΟΥ βεβαίωσε το ποσό έναντι της ΜΚΟ και έκτοτε ασκεί τα προβλεπόμενα μέσα για την είσπραξή του.
Θέλω να σημειώσω ότι οι εκπρόσωποι της ΜΚΟ έχουν προσφύγει στα αστικά δικαστήρια έναντι των απαιτήσεων του δημοσίου και η δικαστική εμπλοκή καθυστερεί τη διαδικασία είσπραξης.
Ως προς τα υπόλοιπα δεκαοκτώ από τα ανοικτά προγράμματα που υλοποίησε η ΜΚΟ «ΑΛΛΗΛΕΓΓΥΗ» βρίσκονται όλα αυτά στη διαδικασία του ελέγχου και της τελικής εκκαθάρισης από την ΥΔΑΣ. Ήδη, για τα έξι από τα δεκαοκτώ προγράμματα η ΥΔΑΣ έχει προβεί σε καταγγελία σύμβασης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ολοκληρώνω, κύριε Πρόεδρε. 
Το συνολικό ύψος των καταγγελιών ανέρχεται έως αυτήν τη στιγμή σε 568.239 ευρώ. Σημειώνω ότι το συγκεκριμένο ποσό αναφέρεται στις καθαρές εκταμιεύσεις προς τη ΜΚΟ και, κατά συνέπεια, βάσει της νόμιμης διαδικασίας που ακολουθείται από το δημόσιο σε περιπτώσεις καταγγελίας σύμβασης, το ποσό αυτό θα προσαυξηθεί με τόκους. Επί των υπολοίπων δώδεκα συμβάσεων προγραμμάτων εκκρεμεί το τελικό πόρισμα εκκαθάρισης.
Τέλος, από πλευράς του Υπουργείου Δικαιοσύνης η δικογραφία βρίσκεται στο 3ο Ειδικό Ανακριτικό Τμήμα Αθηνών. Οι ανακριτικές ενέργειες ξεκίνησαν εντός του 2013 και επί του παρόντος η ανάκριση βρίσκεται σε εξέλιξη. Αυτά ως προς τη ΜΚΟ. Στη δευτερολογία θα πω τα υπόλοιπα, κύριε Πρόεδρε.","ΚΥΡΙΑΚΟΣ ΓΕΡΟΝΤΟΠΟΥΛΟΣ",92
"88950"," Κύριε Τσούκαλη, έχετε για τρία λεπτά τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88951"," Εν αναμονή βεβαίως της δευτερολογίας σας. Καλό θα ήταν να τα έχουμε στην πρωτολογία, για να τοποθετηθώ κιόλας, κύριε Υπουργέ. Εδώ έχουμε να κάνουμε με μία καθυστέρηση ανεπίτρεπτη, μια προκλητική διερεύνηση εκ μέρους του Υπουργείου Εξωτερικών.
Είναι μία υπόθεση, η οποία διερευνάται από το 2007, όπως πολύ σωστά είπατε, έχουν καταλογιστεί τα ποσά –προσέξτε, 6,5 εκατομμύρια λέτε εσείς, εγώ είχα 7.450- για τέσσερις υποθέσεις, εκκρεμούν δώδεκα και το ερώτημα είναι το εξής: Για ποιον λόγο υπάρχει αυτή η καθυστέρηση, ιδίως αυτές τις περιόδους, κύριε Υπουργέ;
Ξέρετε ότι η σωστή λειτουργία ενός δημοκρατικού πολιτεύματος συνεπάγεται εκκαθάριση όλων αυτών των υποθέσεων από την ίδια τη διοίκηση και όχι από τη δικαιοσύνη. Δηλαδή περισσότερο από τη διοίκηση, από την Κυβέρνηση, από την εκτελεστική εξουσία περιμένουμε εκκαθάριση και όχι από τη δικαιοσύνη.
Υπάρχει, λοιπόν, μία ανεπίτρεπτη καθυστέρηση, η οποία, βεβαίως, έχει στερήσει από το δημόσιο ένα αξιοσέβαστο ποσό. Δεν είναι λίγα τα χρήματα. Αυτό το οποίο δεν μας απαντήσατε είναι αν υπάρχει διάδοχη κατάσταση στην «ΑΛΛΗΛΕΓΓΥΗ». Δηλαδή αν από την «ΑΛΛΗΛΕΓΓΥΗ» δεν υπάρξει καμμία ανταπόκριση και κανένα αποτέλεσμα, υπάρχει διάδοχη κατάσταση; Γιατί εδώ, για να είμαστε δίκαιοι, πρέπει να διευκρινίσω ότι η γρήγορη εκκαθάριση της υπόθεσης της «ΑΛΛΗΛΕΓΓΥΗΣ» είναι στη μέριμνα ή στη φροντίδα και το ενδιαφέρον του ίδιου του Αρχιεπισκόπου, ο οποίος με έγγραφό του στα αρμόδια δικαστικά όργανα ζητάει την άμεση εκκαθάριση. Εδώ, λοιπόν, βλέπουμε μία ανεπίτρεπτη καθυστέρηση.
Το δεύτερο που θέλω να πω είναι ότι στην απάντηση  του 2011 αναφέρεστε ως Υπουργείο σε εκατόν ενενήντα πέντε υποθέσεις, οι οποίες βρίσκονται υπό εκκαθάριση. Γι’ αυτές τις εκατόν ενενήντα πέντε υποθέσεις δεν απαντήσατε κάτι.
Το τρίτο που περιμένω από την απάντησή σας είναι όσον αφορά τις αρμοδιότητες του Υπουργείου Δικαιοσύνης για τη δικαστική διερεύνηση, καθώς με την αντίστοιχη δικογραφία, που έχει σχηματιστεί περίπου τον Φεβρουάριο του 2011, δεν διερευνάται μόνο η υπόθεση της «ΑΛΛΗΛΕΓΓΥΗΣ», αλλά διερευνώνται και άλλες υποθέσεις μη κυβερνητικών οργανώσεων. 
Περιμένω, λοιπόν, τις απαντήσεις σας, οι οποίες πρέπει να είναι σαφείς και κατανοητές, προκειμένου και εμείς να κινηθούμε περαιτέρω όσον αφορά τη διερεύνηση αυτού του κρίσιμου ζητήματος.
Ευχαριστώ.","ΝΙΚΟΛΑΟΣ ΤΣΟΥΚΑΛΗΣ",520
"88952"," Ευχαριστώ πολύ, κύριε συνάδελφε.
Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88953"," Κύριε Τσούκαλη, καταλαβαίνω τα ερωτήματά σας και πιστεύω ότι με αυτά που θα σας πω θα σας δώσω απαντήσεις.
Υπάρχουν συνολικά εκατόν ενενήντα οκτώ ανοικτά προγράμματα. Όταν λέμε ανοικτά προγράμματα -για να το καταλάβουμε- δεν σημαίνει ένα πρόγραμμα, μία ΜΚΟ. Όπως είδατε προηγουμένως, η «ΑΛΛΗΛΕΓΓΥΗ» είχε τριάντα δύο προγράμματα. Το λέω αυτό γιατί πολλές φορές υπάρχουν παρανοήσεις.
Τον Μάρτιο του 2013 ολοκληρώθηκε ο λογιστικός έλεγχος των ογδόντα απ’ αυτά τα ανοικτά προγράμματα από εταιρεία ορκωτών λογιστών, η οποία επελέγη με τις προβλεπόμενες διαδικασίες μειοδοτικού διαγωνισμού.
Από την πρώτη εβδομάδα ανάληψης των καθηκόντων μου στο Υπουργείο Εξωτερικών συγκρότησα επιτροπή διεξαγωγής ανοικτού διαγωνισμού για την ανάθεση λογιστικού ελέγχου των υπολοίπων εκατόν δεκαοκτώ προγραμμάτων σε εταιρεία ορκωτών λογιστών. 
Στις 27-1-2014 υπέγραψα την απόφαση ανάθεσης, με προοπτική να παραδοθούν στην υπηρεσία μας τα σχετικά πορίσματα ελέγχου μέχρι τον Οκτώβριο του 2014. Αν ρωτήσετε «γιατί τόσο καιρό;», ξέρετε πολύ καλά ότι μία προκήρυξη για να φθάσει στο τέλος της θέλει κάποιες διαδικασίες νόμιμες και, όταν πρόκειται ειδικά για τέτοια θέματα, θέλουμε να τηρήσουμε όλες τις διαδικασίες, για να μην υπάρχει καμμία ένσταση στη συνέχεια.
Επίσης, θα ήθελα να αναφέρω ότι τον Δεκέμβριο του 2013, με πρωτοβουλία προσωπική, δική μου, πραγματοποιήθηκε σύσκεψη στο Υπουργείο Εξωτερικών με τη συμμετοχή όλων των εμπλεκομένων Υπουργείων και φορέων για την προώθηση ενιαίου νομοθετικού πλαισίου, που αφορά στη λειτουργία και τον έλεγχο χρηματοδότησης των ΜΚΟ. 
Σ’ αυτό το σημείο πρέπει να καταλάβουμε ότι ΜΚΟ δεν έχει μόνο το Υπουργείο Εξωτερικών, αλλά έχουν όλα τα Υπουργεία, καθώς επίσης και κάποιοι άλλοι φορείς, γιατί ως τώρα νομίζαμε ότι οι ΜΚΟ έχουν σχέση μόνο με το Υπουργείο Εξωτερικών.
Στη συνέχεια αυτής της σύσκεψης, το Υπουργείο Εξωτερικών προχώρησε στη σύσταση νομοπαρασκευαστικής επιτροπής, στην οποία το Υπουργείο Εξωτερικών εκπροσωπείται από την ΥΔΑΣ.
Τέλος, μετά από δική μου απόφαση έχει συνταχθεί τροποποιητική διάταξη επί του άρθρου 27 του ν. 4110/2013, η οποία έχει αποσταλεί από τον Νοέμβριο του 2013 στο Υπουργείο Οικονομικών για περαιτέρω επεξεργασία από τη σκοπιά του, προκειμένου να καταστεί δυνατή η οριστική εκκαθάριση των ανοικτών προγραμμάτων της ΥΔΑΣ. 
Το σχέδιο της τροποποιητικής αυτής διάταξης πιστεύουμε ότι ουσιαστικά αποβλέπει στη διαφάνεια και την επίσπευση των διαδικασιών και προβλέπει τη συμμετοχή του Υπουργείου Οικονομικών στην εκκαθάριση των ανοικτών προγραμμάτων, καθώς και το οριστικό κλείσιμό τους σε συνεργασία με την ΥΔΑΣ. Μην ξεχνάτε ότι η νομοθετική πρωτοβουλία είναι του Υπουργείου Οικονομικών, δεν είναι του Υπουργείου Εξωτερικών.
Θέλω να διαβεβαιώσω και εσάς και την Αντιπροσωπεία ότι, όσο είμαι στη θέση του Υφυπουργού, δεν έχει δοθεί ούτε ένα λεπτό σε ΜΚΟ που έχει σχέση με το Υπουργείο Εξωτερικών. 
Επίσης, θα ήθελα, επειδή πολλές φορές ακούμε πολλά πράγματα που δεν έχουν καμμία σχέση με την πραγματικότητα, να μην μπερδεύουμε την αναπτυξιακή και ανθρωπιστική βοήθεια η οποία πολλές φορές δίδεται και εξαρτάται από τις συμβατικές υποχρεώσεις που έχει η χώρα μας, λόγω της συμμετοχής μας στον ΟΗΕ ή στον ΟΑΣΕ, με τα θέματα των ΜΚΟ. Γιατί πολλές φορές βλέπω να γίνονται τέτοιες συζητήσεις και τέτοιες παρανοήσεις. 
Πιστεύω ότι ικανοποιώ τα αιτήματά σας, τουλάχιστον σε αυτήν τη φάση, κύριε Τσούκαλη.","ΚΥΡΙΑΚΟΣ ΓΕΡΟΝΤΟΠΟΥΛΟΣ",92
"88954"," Ευχαριστώ, κύριε Υπουργέ.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88955"," Κυρίες και κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Κύρωση της Σύμβασης μεταξύ της Ελληνικής Δημοκρατίας και της Δημοκρατίας του Αγίου Μαρίνου για την αποφυγή της διπλής φορολογίας αναφορικά με τους φόρους επί του εισοδήματος και επί του κεφαλαίου μετά του προσαρτημένου σε αυτήν Πρωτοκόλλου». 
Το νομοσχέδιο ψηφίστηκε στη Διαρκή Επιτροπή κατά πλειοψηφία. 
Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν τον λόγο όσοι έχουν αντίρρηση επί της κυρώσεως αυτής της συμφωνίας. 
Στη διάρκεια της συζήτησης στην αρμόδια επιτροπή, υπερψήφισαν η Νέα Δημοκρατία και το ΠΑΣΟΚ, καταψήφισαν ο ΣΥΡΙΖΑ και το Κομμουνιστικό Κόμμα Ελλάδας. Επιφυλάξεις εξέφρασαν οι Ανεξάρτητοι Έλληνες, ο Λαϊκός Σύνδεσμος - Χρυσή Αυγή και η Δημοκρατική Αριστερά. Οι Ανεξάρτητοι Δημοκρατικοί Βουλευτές ψήφισαν «ΠΑΡΩΝ». 
Επίσης, έχω την τιμή να σας ανακοινώσω ότι από την Κοινοβουλευτική Ομάδα των Ανεξάρτητων Ελλήνων λάβαμε επιστολή με την οποία μάς γνωρίζεται ότι στη συζήτηση του παρόντος νομοσχεδίου ορίζεται ειδικός αγορητής η Βουλευτής κ. Μαρία Κόλλια-Τσαρουχά και Κοινοβουλευτικός Εκπρόσωπος ο κ. Κωνσταντίνος Γιοβανόπουλος. 
Ωσαύτως, λάβαμε επιστολή από τον Λαϊκό Σύνδεσμο Χρυσή Αυγή με την οποία μάς ενημερώνουν ότι στο υπό συζήτηση νομοσχέδιο ορίζεται ειδικός αγορητής ο Βουλευτής Σερρών κ. Αρτέμιος Ματθαιόπουλος και Κοινοβουλευτικός Εκπρόσωπος ο Βουλευτής Αχαΐας κ. Μιχαήλ Αρβανίτης. 
Επίσης, από την Κοινοβουλευτική Ομάδα της Δημοκρατικής Αριστεράς λάβαμε επιστολή, με την οποία μάς γνωρίζεται ότι στο υπό συζήτηση νομοσχέδιο ορίζεται ειδικός αγορητής ο Βουλευτής Ευβοίας κ. Δημήτριος Αναγνωστάκης.
Τέλος, από τους Ανεξάρτητους Δημοκρατικούς Βουλευτές λάβαμε επιστολή, με την οποία μάς γνωρίζεται ότι στο υπό συζήτηση νομοσχέδιο ορίζεται ως ειδικός αγορητής ο Βουλευτής Β’ Αθηνών κ. Δημήτριος Ανδρουλάκης.
Παρακαλώ, θέλει κάποιος συνάδελφος, από αυτούς που έχουν εκφράσει αντίρρηση να πάρει τον λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88956"," Ποιοι έχουν εκφράσει αντίρρηση;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"88957"," Από αυτούς που έχουν εκφράσει αντίρρηση εδώ μέσα. Το δικό σας κόμμα έχει εκφράσει επιφύλαξη.
Κύριε Διαμαντόπουλε, έχετε τον λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88958"," Ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι Βουλευτές, η Κυβέρνηση φέρνει σήμερα μία διμερή σύμβαση, η οποία αφορά την αποφυγή διπλής φορολόγησης, μία σύμβαση μεταξύ του Σαν Μαρίνο και της Ελλάδας. Η σύμβαση αυτή αποτελεί συνέχεια αυτής που έχετε φέρει στο παρελθόν με τα Ηνωμένα Αραβικά Εμιράτα. Είναι μία σύμβαση στα πρότυπα του ΟΟΣΑ, που υπογράφεται μεταξύ ανεπτυγμένων χωρών. 
Πριν προχωρήσουμε στην εξέταση της σύμβασης, θα πρέπει να εξετάσουμε κάποια βασικά στοιχεία για το Σαν Μαρίνο. Θα πρέπει να γνωρίζουμε, αφ’ ενός, ότι το Σαν Μαρίνο είναι μία χώρα που χαρακτηριζόταν ως φορολογικός παράδεισος λίγα χρόνια πριν στις λίστες του ΟΟΣΑ. Θα πρέπει, αφ’ ετέρου, να γνωρίζουμε ότι η ιταλική οικονομική αστυνομία εξάρθρωσε κύκλωμα που φαίνεται ότι ξέπλενε 1 δισεκατομμύριο ευρώ τον χρόνο στο Σαν Μαρίνο. Τα δύο αυτά στοιχεία θέτουν εξαρχής αρνητικό πρόσημο για την προς ψήφιση διμερή σύμβαση. 
Ενώ ο ΟΟΣΑ τον Σεπτέμβριο του 2009 αφαίρεσε τον Άγιο Μαρίνο από τον κατάλογο των φορολογικών παραδείσων, ο Άγιος Μαρίνος δεν έχει ακόμη εφαρμόσει πλήρως τα διεθνώς συμφωνημένα φορολογικά πρότυπα. 
Σημειώνουμε, επίσης, ότι η φορολογία των επιχειρήσεων στο Σαν Μαρίνο είναι ιδιαίτερα χαμηλή, με πολλές φοροαπαλλαγές. Τούτες οι απαλλαγές αφορούν και τις ξένες επενδύσεις, αφού δεν προβλέπεται κάποιο ειδικό καθεστώς για αυτές, σύμφωνα με την έκθεση της ελληνικής πρεσβείας. 
Με δεδομένα τα παραπάνω θα πρέπει να γίνει ξεκάθαρο ότι αυτή η σύμβαση έχει ως κύριο στόχο για άλλη μία φορά να εξυπηρετήσει τα εγχώρια και ξένα επιχειρηματικά συμφέροντα, ιδιαίτερα των πολυεθνικών, αναφορικά με τη φοροελάφρυνσή τους. Επίσης, δεν επιδιώκει να επιλύσει το πρόβλημα φοροδιαφυγής με τις offshore επιχειρήσεις, που αποτελούν και το μεγαλύτερο όχημα φοροδιαφυγής. 
Κύριο αποτέλεσμα αυτών των συμβάσεων του ΟΟΣΑ είναι η μείωση των φόρων στο κράτος πηγής προς όφελος του κράτους κατοικίας. Γενικώς, οι πλουσιότερες χώρες που εξάγουν κεφάλαια προτιμούν τις συμβάσεις του ΟΟΣΑ, γι’ αυτό συνάπτονται κυρίως μεταξύ ανεπτυγμένων οικονομιών. 
Πρέπει να σημειώσουμε, επίσης, ότι υπάρχουν αντίστοιχες συμβάσεις των Ηνωμένων Εθνών. Αυτές οι συμβάσεις αφορούν κυρίως διμερείς συμφωνίες μεταξύ ανεπτυγμένων και αναπτυσσόμενων οικονομιών. Οι συμβάσεις των Ηνωμένων Εθνών ευνοούν χώρες που επιδιώκουν να φέρουν κεφάλαια στο εσωτερικό τους. 
Με αυτήν την έννοια, οι μέλλουσες επενδύσεις είναι πολύ πιθανό να προκύπτουν μέσω του κρατιδίου του Σαν Μαρίνο, ιδιαίτερα αν συνυπολογίσουμε το φοροαπαλλακτικό καθεστώς εκεί. 
Αναφορικά με τη φορολόγηση στο κράτος κατοικίας, είναι μη ρεαλιστική για έναν σημαντικό λόγο. Η φορολόγηση στο κράτος κατοικίας είναι πολύ πιο εύκολο να αποφευχθεί, καναλιζάροντας τις επενδύσεις κεφαλαίων μέσω φορολογικών παραδείσων. Η περίπτωση του Σαν Μαρίνο είναι μια τέτοια περίπτωση, δεδομένου ότι στο παρελθόν έχει αποδειχθεί ότι λειτουργούσε ως φορολογικός παράδεισος και με δεδομένη τη χαμηλή φορολόγηση των επιχειρήσεων εκεί. 
Η σύμβαση αυτή, ενώ διατείνεται ότι θέλει να διευρύνει τη φορολογική βάση, δεν φροντίζει να φορολογήσει τις ενδοομιλικές συναλλαγές και τις offshore εταιρείες. Ιδιαίτερα δε περιορίζει τη φορολόγηση σε 5% και 10% για τα κέρδη, τους τόκους και τα δικαιώματα των ενδοομιλικών εταιρειών, ενώ στην ελληνική νομοθεσία προβλέπονται φόροι από 15% έως 20%. Ενισχύεται έτσι ο μηχανισμός φοροαποφυγής και φοροδιαφυγής, που ταλανίζει το κακό φορολογικό σύστημα της χώρας μας. 
Οποιαδήποτε προσπάθεια ορθής φορολόγησης στις δεδομένες συνθήκες της Ελλάδας πρέπει να επιχειρεί πρωταρχικά να φορολογήσει τον πλούτο και τις επιχειρήσεις εκείνες που συστηματικά φοροδιαφεύγουν και όχι να δημιουργεί παραθυράκια φοροδιαφυγής μέσω χωρών που χαρακτηρίζονται ως φορολογικοί παράδεισοι. 
Η αναφερόμενη στην αιτιολογική έκθεση διεύρυνση της φορολογικής βάσης δεν μπορεί να συντελεστεί στη βάση της άνισης κατανομής φορολογικών βαρών στην ελληνική κοινωνία, τόσο πριν από την κρίση όσο και κατά τη διάρκεια αυτής. 
Σε ό,τι αφορά τη ναυτιλία, με το άρθρο 8 δεν προβλέπεται διαφορετική φορολόγηση, αλλά παραμένει σε ισχύ η φορολόγηση με βάση την ελληνική νομοθεσία, διότι το εφοπλιστικό κεφάλαιο στην Ελλάδα φοροαπαλλάσσεται νόμιμα με τις πενήντα οκτώ φοροαπαλλαγές που έχουν θεσπιστεί από το ελληνικό κράτος. Άρα για ακόμη μία φορά αποφεύγει τη φορολόγηση αυτού που πραγματικά έχει τη δυνατότητα να συμβάλλει στο δημόσιο ταμείο. 
Η απώλεια των φορολογικών εσόδων εκτιμάται ότι θα καλυφθεί από την αύξηση των συναλλαγών και από την εισροή κεφαλαίων από το Σαν Μαρίνο. Η πρόβλεψη αυτή, πέρα από το ότι είναι μετέωρη και κοινωνικά άδικη, όπως προείπαμε, διότι αποφεύγει να φορολογήσει τον πλούτο, υποπίπτει επίσης και εκτός λογικής των συμβάσεων του ΟΟΣΑ. Αν επεδίωκε η Κυβέρνηση την εισροή κεφαλαίων, θα υπέγραφε τη σύμβαση του ΟΗΕ και όχι του ΟΟΣΑ. Και οι δύο γενικώς ευνοούν την εισροή κεφαλαίων. 
Αναφορικά με την ανταλλαγή φορολογικών πληροφοριών και τις διαδικασίες διακανονισμού, προβλέπεται η προφορική επικοινωνία μεταξύ των φορολογικών αρχών για την επίτευξη της συμφωνίας. Με δεδομένο το σκάνδαλο του Σαν Μαρίνο είναι μετέωρη η προφορική συμφωνία. Χρειάζεται, κατά την άποψή μας, συμφωνία βάσει πιστοποιήσεων. 
Τέλος, θέση μας είναι η αυτόματη ανταλλαγή πληροφοριών, όχι μόνο μεταξύ δύο κρατών, αλλά και πανευρωπαϊκά και διεθνώς. Με αυτήν την έννοια, επιδιώκουμε πολυμερείς συμβάσεις. 
Το Σαν Μαρίνο είναι ένας ακόμα φορολογικός παράδεισος μέσω του οποίου θέλετε να εξυπηρετήσετε τα μεγάλα επιχειρηματικά συμφέροντα και τις πολυεθνικές εταιρείες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Η σύμβαση αυτή δεν περιέχει καμμία διάταξη αναφορικά με τις υπεράκτιες εταιρείες και τη φορολόγησή τους. 
Συνεχίζετε και με αυτήν τη σύμβαση να προστατεύετε φορολογικά το ελληνικό εφοπλιστικό κεφάλαιο, τη στιγμή που φορολογείτε βάναυσα τα συνήθη υποζύγια.
Είναι αβέβαιο κατά πόσον θα ευνοηθούν παραγωγικές επενδύσεις στην ελληνική οικονομία και εισροή κεφαλαίων σε αυτήν.
Τέλος, αναφορικά με την ανταλλαγή φορολογικών πληροφοριών, δεν θεσπίζεται η αυτόματη ανταλλαγή πληροφοριών. Για όλους αυτούς τους λόγους καταψηφίζουμε την παρούσα σύμβαση.
Σας ευχαριστώ πάρα πολύ.
(Χειροκροτήματα από την πτέρυγα του ΣΥΡΙΖΑ)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"88959"," Κύριοι συνάδελφοι, ο κ. Ανδρουλάκης, ειδικός αγορητής των Ανεξάρτητων Δημοκρατικών Βουλευτών, παρακαλεί, επειδή συμμετέχει σε μία επιτροπή στην οποία έπρεπε ήδη να παρευρίσκεται και να έχει λάβει τον λόγο, να προταχθεί και να μιλήσει τώρα.
Ορίστε, κύριε Ανδρουλάκη, έχετε τον λόγο για πέντε λεπτά.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Ευχαριστώ, κύριε Πρόεδρε.
Επειδή μίλησα αναλυτικά και στην επιτροπή, δεν έχω να προσθέσω τίποτα. Επειδή όμως πολλοί συνάδελφοι μου είπαν «μήπως είσαι υπερβολικός, όταν είπες ότι το μεγαλύτερο πλυντήριο χρήματος είναι οι Ηνωμένες Πολιτείες;», θα ήθελα να δείτε τα χθεσινά πρωτοσέλιδα του ξένου Τύπου.
Η «CREDIT SUISSE» κάνει το αμερικάνικο ξέπλυμα κατά ένα μεγάλο μέρος. Ήταν πρωτοσέλιδο σε όλες τις εφημερίδες. Θα δείτε ότι το αεροδρόμιο της Ζυρίχης και το αεροδρόμιο «KENNEDY» είναι φορολογικοί παράδεισοι. Εκεί γίνονται όλες οι μεγάλες φορολογικές συναλλαγές. Στο γραφείο της «CREDIT SUISSE» που υπάρχει στο αεροδρόμιο της Ζυρίχης και στο αεροδρόμιο «KENNEDY». Καταλαβαίνετε! Με μυστικές σκάλες κ.λπ.. Είναι απίστευτο! Είναι ολόκληρο μυθιστόρημα. Πρωτοσέλιδο στους «FINANCIAL TIMES». Για να δείτε ότι δεν λέμε πάντα υπερβολές.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88960"," Τελικά επί του νομοσχεδίου δεν μας είπατε τι θέση παίρνουν οι Ανεξάρτητοι Δημοκρατικοί Βουλευτές.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: « ΠΑΡΩΝ», κύριε Πρόεδρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88961"," Παραμένει, λοιπόν, το «ΠΑΡΩΝ».
Ο κ. Γιοβανόπουλος έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88962"," Κύριε Πρόεδρε, υπάρχουν μερικές συμβάσεις για τις οποίες οι Ανεξάρτητοι Έλληνες έχουμε ήδη εκφραστεί. Μέσα στη Βουλή πολλές φορές κινούμαστε στα όρια της φάρσας. Και κινούμαστε στα όρια της φάρσας, όταν κάποιες περιοχές σαν παράδεισοι, σαν συνέταιροι σε μεγάλες συμβάσεις, Σαν Μαρίνο, έρχονται τάχα να συμβληθούν, όταν όλοι ξέρουμε ποια είναι η αλήθεια και έχουμε ζήσει στο πετσί μας ότι δεν υπάρχει καμμία ουσιαστική, πραγματική, ρεαλιστική, αντικειμενική αντιμετώπιση του προβλήματος των κλεμμένων χρημάτων του ελληνικού πλούτου που έχουν φύγει στο εξωτερικό.
Τώρα λέτε ότι έρχεται μία σύμβαση, βάσει της οποίας, λέει, θα έχουμε προφορική ενημέρωση από το Σαν Μαρίνο, ένα κρατίδιο το οποίο υφίσταται για να υφίσταται και για να εξυπηρετεί τα κεφάλαια εκείνα που θέλουν να κρυφτούν.
Τι εννοείτε ακριβώς, όταν λέτε «προφορική ενημέρωση»; Εδώ σήμερα στην Ελλάδα με ένα κουμπί βρίσκετε ανά πάσα στιγμή ποιος έχει έσοδα από μισθώματα και στο τελευταίο κατσικοχώρι και πάτε και τα κατάσχετε, για τον απλό Έλληνα πολίτη, ο οποίος απλώς δεν αντεπεξήλθε στη ρύθμιση της εφορίας της τάξεως των 3.000 ευρώ. Παρά ταύτα μάς λέτε ότι τώρα με τη σύμβαση με το Σαν Μαρίνο και με τέτοιου είδους κρατίδια σαν εκείνο το Γκέρνσεϊ, για το οποίο συζητούσαμε πριν από μερικές εβδομάδες, θέλετε, λέει, να αναπτύξουμε μία σχέση, να ανταλλάσσουμε πληροφορίες. 
Τι είναι όλα αυτά; Γιατί δεν λέμε τις αλήθειες; Θυμάμαι με χαρά εκείνην την εισαγγελέα της Γαλλίας, την Εύα Ζολί, η οποία είχε δώσει έναν εκπληκτικό αγώνα απέναντι στη μαφία του χρήματος και του λευκού κολάρου και ανακάλυψε ότι πάρα πολλά χιονοδρομικά κέντρα της Κεντρικής Ευρώπης φαίνεται ότι είναι αποθήκες χρημάτων, είναι ένας ποταμός, ένας Πακτωλός ποταμός, που έρρεαν εκεί τα χρήματα και έτρεχαν σε κάτι τέτοια κρατίδια. Ανακάλυψε, για παράδειγμα, για την Αυστρία ότι, ενώ είχε έναν άλφα αριθμό πληθυσμού, οι τραπεζικοί λογαριασμοί σε αυτό το κράτος έφτασαν να είναι άλφα επί πεντακόσια. Γιατί στο Σαν Μαρίνο πιστεύετε ότι είναι διαφορετικά; 
Κύριε Υπουργέ, επειδή μιλάμε για οικονομία και έχετε πάντα έναν ευγενικό τρόπο να προσφέρετε τις ιδέες σας -και αναγνωρίζω ότι έχετε καλή διάθεση-, θα ήθελα με την ευκαιρία να σας κάνω και μία προσωπική ερώτηση. Βγαίνει προχθές ένας μεγάλος δημοσιογράφος και λέει ότι διακόσιοι Βουλευτές του ελληνικού Κοινοβουλίου είναι στο payroll ενός μεγάλου επιχειρηματία. Να συζητήσουμε γι’ αυτό, να αναστατωθεί ο τόπος, να δούμε αν αυτό ισχύει και, αν λέει ψέματα ο δημοσιογράφος, να τον καθίσουμε στο σκαμνί.
Κλυδωνίζεται όλο το πολιτικό σύστημα. Μιλάει για διακόσιους Βουλευτές που έβαζαν και τις υπογραφές τους δίπλα. Αυτοί πληρώνονταν μέσα από το payroll ενός επιχειρηματία; 
Να συζητήσουμε για την ουσία, κύριε Υπουργέ. Να δούμε πού πήγαν τα λεφτά. Να δούμε ποιοι δεν επιτέλεσαν το καθήκον τους. Αυτά πρέπει να δούμε και όχι να μας φέρνετε τέτοιου είδους συμβάσεις, τις οποίες αρνούμαστε να ψηφίσουμε, κύριε Πρόεδρε. 
Δεν είναι αληθινά αυτά που μας φέρνετε, κύριε Υπουργέ. Δεν εξυπηρετούν το δημόσιο όφελος, δεν εξυπηρετούν το καθήκον το οποίο κληθήκαμε να υπηρετήσουμε. Πρέπει να αντιμετωπίσετε την ουσία των προβλημάτων. Με ασπιρίνες δεν γιατρεύεται ο καρκίνος που έχει η χώρα και ο καρκίνος είναι η διαπλοκή, τα κλεμμένα χρήματα, η διαφθορά και η παρακμή. Καταψηφίζουμε τη συγκεκριμένη σύμβαση.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"88963"," Τον λόγο έχει ο κ. Ματθαιόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88964"," Κύριε Υπουργέ, στη Βουλή έχουν έρθει δεκάδες άλλα παρόμοια νομοσχέδια ή συμβάσεις προς κύρωση συνεργασίας του ελληνικού κράτους με άλλα ευρωπαϊκά ή μη κράτη, σχετικά με φορολογικά ή γενικότερα οικονομικά θέματα. Ο Λαϊκός Σύνδεσμος-Χρυσή Αυγή έχει καταψηφίσει το σύνολό τους. 
Βλέπουμε ότι και το σημερινό νομοσχέδιο, που αφορά την Ελλάδα και το Σαν Μαρίνο, διέπεται από το ίδιο ακριβώς πνεύμα με όλα τα προηγούμενα. Επειδή καταψηφίσαμε όλα τα προηγούμενα νομοσχέδια αναγκαζόμαστε -για το λόγο που εξήγησα- να καταψηφίσουμε και το σημερινό.
Προς άρση κάθε παρεξηγήσεως, αυτό δεν το κάνουμε γιατί είμαστε ένα κόμμα αντίδρασης, που, όπως λένε πολλοί κακοθελητές, δεν διαθέτει προτάσεις ή λύσεις, αλλά το καταψηφίζουμε γιατί εσείς ακριβώς είστε αυτοί οι οποίοι δεν έχετε προτάσεις σε ένα τόσο σημαντικό θέμα που αφορά τη φορολογία. Κι αυτό το λέω γιατί στο επίκεντρο της δικής σας πολιτικής δεν είναι το ενδιαφέρον για τον ελληνικό λαό, αλλά τα συμφέροντα άλλων κρατών ή άλλων μεγάλων εταιρειών κ.ο.κ.. 
Αυτά τα πράγματα τα έχουμε συζητήσει πάρα πολλές φορές σ’ αυτήν την Αίθουσα και δεν χρειάζεται να επεκταθώ περαιτέρω. Το ζητούμενο είναι ότι πολλές φορές οι στόχοι που περιλαμβάνονται στην αιτιολογική έκθεση –εν προκειμένω για τη σημερινή σύμβαση προς κύρωση- ενδεχομένως σε κάποια σημεία να μας βρίσκουν σύμφωνους. Αυτό που δεν μας βρίσκει σύμφωνους με εσάς είναι οι τρόποι με τους οποίους θέλετε να πετύχετε τον εκάστοτε αντικειμενικό σκοπό και στόχο. 
Τι συγκεκριμένο μπορεί να προσφέρει μια τέτοια σύμβαση προς κύρωση, όταν στο εσωτερικό της χώρας μόνο το φορολογικό καθεστώς να κοιτάξει κανείς δεν έχει να κάνει κάποιο άλλο σημαντικό σχόλιο, πέραν του ότι η Ελλάδα έχει καταντήσει μια χώρα διεφθαρμένη μέχρι το κόκαλο; Αυτό δεν το λέω μόνο εγώ, υπάρχουν στατιστικά δεδομένα και ανεξάρτητες αρχές που έχουν καταδείξει ότι στην Ελλάδα κυριαρχεί η διαφθορά. 
Τι να πει κανείς για την υπερφορολόγηση των Ελλήνων; Μόλις πριν από λίγο καιρό ο ίδιος Υπουργός Οικονομικών παραδέχθηκε –αν έχει το Θεό του!- μέσα σε μια τέτοια μνημονιακή κρίση ότι οι Έλληνες, παρά τις θυσίες τους τέσσερα χρόνια τώρα και μετά από τόσες χιλιάδες αυτοκτονίες, δεν φορολογούνται αρκετά. Δυστυχώς και η Αντιπολίτευση υιοθέτησε αυτήν τη στάση. 
Τι να πει κανείς για τα σκάνδαλα, που διαδέχονται το ένα το άλλο, ή για τις λεγόμενες λίστες που έρχονται στο φως της δημοσιότητας, στις οποίες υπάρχουν χιλιάδες ονοματεπώνυμα που είναι γνωστά στην ελληνική δικαιοσύνη και έχουν βγάλει τα χρήματά τους ή μέρος αυτών των χρημάτων -που είναι μαύρα ή προέρχονται από τοκογλυφικές ή παράνομες δραστηριότητες- στο εξωτερικό και η ελληνική δικαιοσύνη δεν έχει καλέσει κανέναν να απολογηθεί; 
Τι κάνει η ελληνική Βουλή, όταν διαθέτει αυτά τα ονόματα και δεν καλεί έστω κι έναν απ’ αυτούς σε απολογία, για να μας πει πού πήγαν τα κλεμμένα εκατομμύρια του ελληνικού λαού; Τι να πει κανείς, λοιπόν, όταν δεν υπάρχει η στοιχειώδης πολιτική βούληση για να διορθωθούν αυτά τα κακώς κείμενα; 
Για τον λόγο αυτόν εμείς όχι απλώς καταψηφίζουμε, αλλά θεωρούμε ότι είναι καθήκον μας να στεκόμαστε απέναντι σε τέτοιες πολιτικές και πρακτικές. Μια και αναφέρθηκα σε λίστες, θέλω να κάνω κι ένα σχόλιο, γιατί οι εκλογές είναι σε περίπου ογδόντα ημέρες από σήμερα. 
Υπάρχει μια λίστα στην οποία περιλαμβάνονται άνθρωποι που αποδεδειγμένα έχουν διαπράξει κακούργημα φοροδιαφυγής, αλλά η ελληνική πολιτεία τούς δίνει το δικαίωμα να συμμετέχουν είτε ως υποψήφιοι δήμαρχοι είτε ως υποψήφιοι περιφερειάρχες. 
Στη Χρυσή Αυγή κανείς εξ ημών δεν κατηγορείται για το παραμικρό οικονομικό σκάνδαλο. Βγήκε μάλιστα πόρισμα του ΣΔΟΕ, το οποίο έλεγε ότι πράγματι τα οικονομικά μας είναι πεντακάθαρα. Κι όμως κάποιοι απεργάζονται τρόπους, ώστε να μη συμμετάσχει η Χρυσή Αυγή στις εκλογές. 
Υπάρχουν, λοιπόν, δυο μέτρα και δυο σταθμά. Το καταγγέλλω από αυτό εδώ το Βήμα, ώστε κάποιοι να καταλάβουν επιτέλους ότι δεν μπορούν εσαεί κάποιοι να παρανομούν και να παραμένουν στο απυρόβλητο, ενώ κάποιοι άλλοι, που είναι αποδεδειγμένα αθώοι, να οδηγούνται στη φυλακή.
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"88965"," Τον λόγο έχει ο κ. Αναγνωστάκης για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88966"," Ευχαριστώ, κύριε Πρόεδρε.
Θέλουμε να υπάρξει μια αποσαφήνιση και μια ξεκάθαρη τοποθέτηση από την πλευρά της Δημοκρατικής Αριστεράς. Οι συμβάσεις αποφυγής διπλής φορολογίας εισοδήματος και κεφαλαίου είναι αλήθεια ότι αποτελούν σημαντικό εργαλείο για την ανάπτυξη ενός σταθερού επενδυτικού πλαισίου και συμβάλλουν, όπως είναι προφανές, σημαντικά στην εδραίωση της οικονομικής συνεργασίας μεταξύ χωρών, γιατί δημιουργούν μακροοικονομικές συνθήκες εμπιστοσύνης και ασφάλειας δικαίου όσον αφορά στις φορολογικές παραμέτρους.
Μάλιστα, σε ενίσχυση του παραπάνω επιχειρήματος, έρχονται και οι νομικοί κύκλοι, οι οποίοι δηλώνουν ότι αυτές οι συμβάσεις συμβάλλουν στην αποτροπή της φοροδιαφυγής στον φόρο εισοδήματος. Άρα, με βάση αυτό το επιχείρημα, κατ’ αρχάς δεν θα μπορούσε κάποιος να αρνηθεί την κύρωση μίας τέτοιας σύμβασης. 
Από την άλλη όμως –και θέλω να είμαι ξεκάθαρος- σε καμμία περίπτωση δεν μπορούμε να αποδεχτούμε λογικές να κυρώνουμε απλά κάποιες προγραμματικές συμβάσεις, για να γίνει η κύρωση. 
Επί της ουσίας, δηλαδή έχουμε θέσει συγκεκριμένα ερωτήματα στον κύριο Υπουργό, τα οποία θα πρέπει να απαντηθούν, για να δηλώσουμε τελικά εάν θα τη στηρίξουμε ή όχι. Κάποια από αυτά τα ερωτήματα αναδείχθηκαν και από προηγούμενες τοποθετήσεις, τόσο του αγορητή του ΣΥΡΙΖΑ όσο και του κ. Γιοβανόπουλου, και θα ήθελα λίγο να τα επαναλάβω, έτσι ώστε να προκαλέσω το ενδιαφέρον του κυρίου Υπουργού να τα απαντήσει.
Για παράδειγμα, κύριε Υπουργέ, ετέθησαν από τη Δημοκρατική Αριστερά ζητήματα όσον αφορά στις περιπτώσεις για τις οποίες, έστω και υπό προϋποθέσεις, επιτρέπεται η διπλή φορολογία, όπως στις περιπτώσεις των ανεξάρτητων προσωπικών υπηρεσιών ωφέλειας από εκποίηση ακίνητης περιουσίας, κινητής επαγγελματικής περιουσίας, δικαιωμάτων, τόκων και μερισμάτων. 
Σας θυμίζω δε ότι είχα κάνει μία ιδιαίτερη αναφορά στην επιτροπή ότι μπορεί μεν Άγιος Μαρίνος να μην είναι πλέον στη λίστα των φορολογικών παραδείσων από το 2009 και εντεύθεν, αλλά όλοι γνωρίζουμε ότι εκεί δραστηριοποιούνται παράκτιες εταιρείες, με ό,τι αυτό συνεπάγεται, τόσο για την παραοικονομία όσο και για τη φοροδιαφυγή. 
Επιπλέον, σας είχαμε θέσει το ερώτημα τι γίνεται με τη φορολόγηση των πλοίων και τι γίνεται με το άρθρο 24 και συγκεκριμένα με την ανταλλαγή πληροφοριών, οι οποίες ερωτήσεις βέβαια δεν έχουν απαντηθεί.
Έχω την εντύπωση, κύριε Υπουργέ, ότι στην τοποθέτησή σας θα έχετε τη δυνατότητα μιας επαρκούς απάντησης. Εάν αυτή η απάντηση μας πείσει, δεν θα έχουμε αντίρρηση να στηρίξουμε με θετική ψήφο αυτήν την κύρωση.
 Για να μην υπάρξει όμως παρανόηση, να θυμίσω μερικά ζητήματα, τα οποία νομίζω ότι είναι χρήσιμα και γι’ αυτούς που μας ακούν εκτός της Αίθουσας, αλλά και γι’ αυτούς που συμμετέχουν σήμερα στη διαδικασία και δεν ήταν παρόντες και παρούσες στη διαδικασία της επιτροπής. 
Το Σαν Μαρίνο, με το οποίο εν πάση περιπτώσει υπάρχει αυτή η σύμβαση, είναι από τις πιο παλιές δημοκρατίες, αν όχι η αρχαιότερη, και αποτελεί ένα από τα μικρότερα κράτη του κόσμου. Άρα θα έλεγε κάποιος ότι με τριάντα τρεις,-τριάντα τέσσερις χιλιάδες κατοίκους και με ένα πολύ μικρό ΑΕΠ δεν υπάρχει κάποια θολή εικόνα ή κάποια υποψία ότι κάτι μπορεί να συντρέξει. Ναι, αλλά σε αυτό το μικρό κράτος, με το οποίο, εν πάση περιπτώσει, εμείς θέλουμε να κυρώσουμε μία συμφωνία για την αποφυγή διπλής φορολογίας, γνωρίζουμε ότι έχουν γίνει σημεία και τέρατα ως προς τη λειτουργία των off shore εταιρειών. 
Υπό την έννοια αυτήν, αν τυχόν δεν διευκρινιστεί ό,τι έχει να κάνει με τα ακίνητα αυτών των εταιρειών, ό,τι έχει να κάνει με την ανταλλαγή πληροφοριών και τέλος, κύριε Πρόεδρε, ό,τι έχει να κάνει με αυτό που είπα και στην αρχή, δηλαδή με το ξεκαθάρισμα της φορολογίας των πλοίων -το οποίο στην ουσία είναι απαλλαγή- η Δημοκρατική Αριστερά θα είναι αρνητική.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"88967"," Τον λόγο έχει ο κ. Καραθανασόπουλος από το Κομμουνιστικό Κόμμα Ελλάδας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88968"," Είμαστε καθαροί, κύριε Πρόεδρε, και ψηφίζουμε κατά της συμφωνίας με το Σαν Μαρίνο, γιατί θεωρούμε ότι η φοροδιαφυγή αποτελεί παιδί του συστήματος και όχι στρέβλωσή του. Από αυτήν την άποψη, όσοι υπερασπίζονται το σύστημα βεβαίως δεν μπορούν να αντιμετωπίσουν τη φοροδιαφυγή. 
Είναι παιδί του συστήματος ακριβώς γιατί εμφανίζεται όχι μόνο στην Ελλάδα, καθώς δεν αποτελεί η Ελλάδα εξαίρεση και ιδιομορφία -που δεν έχει τους κατάλληλους ελεγκτικούς μηχανισμούς και την πολιτική βούληση, όπως κάποιοι σάς κατηγορούν- αλλά αντίθετα χαρακτηρίζει το σύνολο των ανεπτυγμένων καπιταλιστικών οικονομιών.
Άλλωστε, δεν είναι τυχαίο ότι τα ίδια τα φορολογικά συστήματα διαμορφώνουν και το περιβάλλον μέσα στο οποίο κολλάτε τη φοροδιαφυγή. Ο φορολογικός ανταγωνισμός, αφ’ ενός μεν φοροαπαλλάσσει το μεγάλο κεφάλαιο, δίνει τεράστιες φορολογικές απαλλαγές στους επιχειρηματικούς ομίλους και, αφ’ ετέρου, διαμορφώνει και τέτοιους μηχανισμούς ώστε να μπορούν να φοροαποφύγουν, όπως, για παράδειγμα, η δράση και λειτουργία των offshore εταιρειών. Επίσης, η απελευθέρωση κίνησης κεφαλαίων -συστατικό στοιχείο, για παράδειγμα, της Συνθήκης του Μάαστριχτ- ανοίγει το έδαφος για την ύπαρξη φορολογικών παραδείσων και αυτοί που υπήρχαν πριν να πολλαπλασιαστούν με γεωμετρική πρόοδο.
Από αυτήν την άποψη, βεβαίως, εμείς θεωρούμε ότι και η επιδίωξη με τη συγκεκριμένη σύμβαση για την πάταξη της φοροδιαφυγής ή ως συμβολή στην πάταξη της φοροδιαφυγής θα αποδειχθεί άσφαιρη για τρεις συγκεκριμένους λόγους:
Πρώτον, διότι βεβαίως έχει το χαρακτήρα του αποπροσανατολισμού, γιατί δεν φταίει η φοροδιαφυγή για τα βάσανα του λαού. Βεβαίως, έχει ένα μερίδιο, αλλά δεν φταίει αυτή και ούτε εάν περιοριστεί η φοροδιαφυγή, θα ανασάνει ο κόσμος. Κάθε άλλο, θα βρείτε περισσότερους φόρους για να ανασάνουν οι επιχειρηματικοί όμιλοι μέσα από τη χρηματοδότησή τους.
Δεύτερον, διότι όλες οι προηγούμενες συμβάσεις οι οποίες έχουν υπογραφεί, όχι μόνο μέσα στην Ελλάδα, για την αποφυγή διπλής φορολογίας, αλλά και στο σύνολο, είτε έχουν το πρότυπο του ΟΟΣΑ είτε έχουν το πρότυπο του ΟΗΕ, όχι μόνο δεν περιορίζουν τη φοροδιαφυγή, αλλά η φοροδιαφυγή εκτοξεύεται σε παγκόσμιο επίπεδο, όπως εκτοξεύονται σε παγκόσμιο επίπεδο τα κεφάλαια τα οποία είναι τοποθετημένα στους διάφορους φορολογικούς παραδείσους.
Ο τρίτος λόγος, για τον οποίο λέμε ότι θα είναι άσφαιρη αυτή η πάταξη, είναι γιατί κάθε φορά έχει και αντιλαϊκό χαρακτήρα. Στο όνομα της πάταξης της φοροδιαφυγής διαμορφώνεται το έδαφος για νέα φοροεπιδρομή στα λαϊκά στρώματα, από τους αυτοαπασχολούμενους και επαγγελματίες μέχρι την εργατική λαϊκή οικογένεια. Ως αποτέλεσμα, βεβαίως, της υλοποίησης αυτής της σύμβασης με το Σαν Μαρίνο, που αποτελεί έναν φορολογικό παράδεισο, δεν θα υπάρξει απολύτως τίποτε. Θα αποδειχθεί άνθρακες ο θησαυρός στο πλαίσιο των εισροών του κράτους, γιατί ακριβώς αποτυπώνει και ποια συμφέροντα θέλετε να προστατέψετε μέσα από αυτήν τη σύμβαση τα συμφέροντα του εφοπλιστικού κεφαλαίου και, βεβαίως, των επιχειρήσεων που διαχειρίζονται ακίνητα, έχουν στην κατοχή τους ακίνητα και έχουν τη μορφή των εξωχώριων εταιρειών.
Άλλωστε, είστε απρόθυμοι να πάρετε κάποια μέτρα περιορισμού, που ενδεχόμενα θα περιόριζαν αυτό το φαινόμενο, και βεβαίως αρνείστε τις όποιες προτάσεις καταθέτει το ΚΚΕ για τον περιορισμό της φοροδιαφυγής, όπως, για παράδειγμα, την ονομαστικοποίηση των μετοχών και των διαφόρων άλλων τίτλων, είτε της πρωτογενούς είτε της δευτερογενούς αγοράς, την κατάργηση των διαφόρων απορρήτων -φορολογικού, επιχειρηματικού, εμπορικού ή τραπεζικού απορρήτου, τον περιορισμό και τον έλεγχο στην κυκλοφορία των κεφαλαίων και ιδιαίτερα στην εξαγωγή τους. 
Ακριβώς τέτοιες προτάσεις που καταθέτει το ΚΚΕ αμφισβητούν τη δράση των επιχειρηματικών ομίλων, αμφισβητούν τη συμμετοχή της χώρας μας στην Ευρωπαϊκή Ένωση, ζητήματα για τα οποία εσείς τουλάχιστον είστε υπερήφανοι και στηρίζετε βεβαίως και τη δράση των επιχειρηματικών ομίλων αλλά και τη συμμετοχή της Ελλάδας στην Ευρωπαϊκή Ένωση.
Από αυτήν την άποψη, λοιπόν, επιβεβαιώνεται για μία ακόμη φορά γιατί το Κομμουνιστικό Κόμμα Ελλάδας καταψηφίζει και την παρούσα σύμβαση για την αποφυγή της διπλής φορολογίας με το Σαν Μαρίνο.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"88969"," Κύριε Υπουργέ, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88970"," Κύριε Πρόεδρε, κυρίες και κύριοι Βουλευτές, τα περισσότερα για την ανάλυση της σύμβασης έχουν ειπωθεί στην αρμόδια επιτροπή. Συνεπώς θα σταθώ μόνο σε δύο-τρία σημεία. Πρώτον: Γιατί είναι αναγκαία αυτή η σύμβαση; Είναι αναγκαία, διότι η Ελλάδα πρέπει να επεκτείνει τον αριθμό των συμβάσεων που έχει με άλλες χώρες. Αυτό διευκολύνει τις συναλλαγές και καθορίζει τη φορολόγηση ανάμεσα στη χώρα της πηγής και στη χώρα της κατοικίας.
Δεύτερον, επειδή το Σαν Μαρίνο δεν έχει κυρώσει την πολυμερή σύμβαση του Συμβουλίου της Ευρώπης με τον ΟΟΣΑ, γι’ αυτό δεν υπάρχει άλλη οδός για να υπάρξει ανταλλαγή πληροφοριών.
Θα ήθελα να πω, επίσης, ότι η φορολόγηση των πλοίων, στην οποία αναφερθήκατε, προβλέπεται σε όλες τις διμερείς συμβάσεις για την αποφυγή της διπλής φορολόγησης με τον τρόπο με τον οποίο προβλέπεται και σ’ αυτή, διότι περιλαμβάνεται ειδική ρύθμιση στο Σύνταγμα. Άρα, λοιπόν, δεν μπορείς να φύγεις από το καθεστώς που υπάρχει μέσα στο Σύνταγμα και προστατεύει τον νόμο γι’ αυτήν τη φορολόγηση. Άρα, λοιπόν, είναι πάγια η πολιτική να ακολουθείς αυτό που υπάρχει και προστατεύεται από το Σύνταγμα.
Τέλος, όσον αφορά αυτό που ειπώθηκε από κάποιον Βουλευτή για την προφορική ενημέρωση, δεν ισχύει κάτι τέτοιο. Η διάταξη του άρθρου 27 για την ανταλλαγή πληροφοριών στηρίζεται στη διευρυμένη σύμβαση του ΟΟΣΑ και προβλέπει ρητά, όπως ειπώθηκε στην επιτροπή, ότι δεν επιτρέπεται σε συμβαλλόμενα κράτη να αρνηθούν την παροχή πληροφοριών που βρίσκονται στην κατοχή τραπεζών ή άλλων χρηματοπιστωτικών οργανισμών.
Κλείνω την τοποθέτησή μου λέγοντας ότι ακόμα κι αν κάποιος δεχθεί ότι δεν είναι το τέλειο βήμα –το ακούσαμε από κάποιους της Αντιπολιτεύσεως- θα πρέπει να αναγνωρίσει ότι είναι ένα βήμα. Άρα, λοιπόν, όταν χρειάζεται να προχωρήσεις μπροστά στην καταπολέμηση της φοροδιαφυγής και της φοροαποφυγής, πρέπει όχι μόνο να το λες, αλλά και να το κάνεις. Κατά την άποψή μας, λοιπόν, οποιοδήποτε μέτρο διευκολύνει αυτόν τον αγώνα πρέπει να γίνεται δεκτό.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"88971"," Ευχαριστούμε, κύριε Υπουργέ.
Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Κύρωση της Σύμβασης μεταξύ της Ελληνικής Δημοκρατίας και της Δημοκρατίας του Αγίου Μαρίνου για την αποφυγή της διπλής φορολογίας αναφορικά με τους φόρους επί του εισοδήματος και επί του κεφαλαίου μετά του προσαρτημένου σε αυτήν Πρωτοκόλλου».
Ερωτάται το Σώμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88972"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"88973"," Κατά πλειοψηφία.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"88974"," Κατά πλειοψηφία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"88975"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"88976"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"88977"," Συνεπώς το νομοσχέδιο του Υπουργείου Οικονομικών: «Κύρωση της Σύμβασης μεταξύ της Ελληνικής Δημοκρατίας και της Δημοκρατίας του Αγίου Μαρίνου για την αποφυγή της Διπλής Φορολογίας αναφορικά με τους φόρους επί του εισοδήματος και επί του κεφαλαίου μετά του προσαρτημένου σε αυτήν Πρωτοκόλλου», έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωριστεί το νομοσχέδιο σελ 160.α )","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88978"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88979"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"88980"," Το Σώμα παρέσχε τη ζητηθείσα εξουσιοδότηση.
Συνέχιση της συζήτησης επί των άρθρων και των τροπολογιών του σχεδίου νόμου του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ής Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος-μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994 (Α΄41)».
Στη χθεσινή συνεδρίαση συζητήθηκε και ψηφίστηκε το νομοσχέδιο επί της αρχής. Στη σημερινή συνεδρίαση θα συζητηθούν τα άρθρα και οι τροπολογίες του νομοσχεδίου ως μία ενότητα.
Επίσης, με επιστολή της η Κοινοβουλευτική Ομάδα του ΚΚΕ μάς ενημερώνει ότι κατά τη σημερινή συνεδρίαση ειδικός αγορητής ορίζεται ο Βουλευτής κ. Σπυρίδων Χαλβατζής.
Τον λόγο έχει τώρα ο εισηγητής της Νέας Δημοκρατίας κ. Νικόλαος Ταγαράς.
Ορίστε, κύριε συνάδελφε, έχετε τον λόγο για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88981"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, νομίζω ότι έχουμε εξαντλήσει επί της ουσίας και τα θέματα που αφορούν την ενσωμάτωση της οδηγίας, αλλά και αυτά που αφορούν στην αποδοχή της αποφάσεως της ολομέλειας του Συμβουλίου της Επικρατείας.
Πολύ γρήγορα θα πω σε ό,τι αφορά την ενσωμάτωση της Οδηγίας 2013/1/ΕΕ που έρχεται να τροποποιήσει την Οδηγία 93/109/ΕΚ, αλλά και τον ν. 2196/1994, ότι αφορά στο δικαίωμα του εκλέγεσθαι στις ευρωεκλογές πολιτών που κατοικούν σε κράτη-μέλη των οποίων δεν είναι υπήκοοι στο ελληνικό δίκαιο.
Πιο συγκεκριμένα, λύνει προβλήματα που αφορούν στη γραφειοκρατία και διευκολύνει τη δυνατότητα υποβολής υποψηφιότητας και του δικαιώματος του εκλέγεσθαι σε Ευρωπαίους πολίτες και για χώρες κράτη μέλη στις οποίες είναι κάτοικοι. 
Εδώ νομίζω ότι σχεδόν όλοι συμφωνούμε ως προς την αναγκαιότητα της διευκόλυνσης στην υποβολή υποψηφιότητας για τους πολίτες της Ευρώπης στις ευρωεκλογές που έρχονται τον Μάιο. 
Σ’ ό,τι αφορά τώρα το θέμα της αποδοχής της απόφασης 460/2013 της ολομέλειας του Συμβουλίου της Επικρατείας που αφορά στο δικαίωμα των ομογενών αλλά και των νομίμως διαμενόντων μεταναστών στις αυτοδιοικητικές εκλογές, είμαστε υποχρεωμένοι, ως ελληνικό Κοινοβούλιο, ανεξάρτητα αν συμφωνεί κανείς ή διαφωνεί στην ουσία του θέματος, για λόγους αντισυνταγματικότητας -επειδή κρίθηκαν αντισυνταγματικά τα άρθρα 14 και 21 του ν. 3838/2010, καθώς και η παράγραφος 7β του άρθρου 18 του ν. 3870/2010- και για να μη συμβούν καταστάσεις αντισυνταγματικότητας στην εγκυρότητα των αυτοδιοικητικών εκλογών που έχουμε τον Μάιο, να αποδεχθούμε το σκεπτικό της απόφασης αυτής. Μόνο αυτό το σημείο συζητάμε σήμερα στην Αίθουσα αυτή. 
Σ’ ό,τι αφορά την ουσία του δικαιώματος της ψήφου και των ομογενών αλλά και των νομίμως διαμενόντων μεταναστών στις αυτοδιοικητικές εκλογές, είναι σε εξέλιξη, όπως όλοι γνωρίζουμε, στην αρμόδια επιτροπή και το μεταναστευτικό, που αφορά τον Κώδικα Μετανάστευσης και Κοινωνικής ΄Ενταξης, αλλά ταυτόχρονα και το κοινωνικό θέμα, που αφορά στην ιθαγένεια και τις προϋποθέσεις που πρέπει να πληροί κανείς. Είναι θέματα πολύ σημαντικά και ουσιαστικά. Μέσα από αυτά θα πρέπει να δώσουμε απάντηση στο αν πρέπει και με ποιες προϋποθέσεις οι ομογενείς αλλά και οι νομίμως διαμένοντες μετανάστες να έχουν το δικαίωμα συμμετοχής και στις αυτοδιοικητικές εκλογές. 
Προσωπικά καταθέτω την άποψή μου, ότι πρέπει να δούμε με ποιες προϋποθέσεις θα συμμετέχουν στις αυτοδιοικητικές εκλογές, εφόσον είναι κάτοικοι και συμμετέχουν στα δρώμενα, στα δικαιώματα αλλά και τις υποχρεώσεις των τοπικών περιοχών, ώστε μέσα από το δικαίωμα της συμμετοχής αυτής να ενταχθούν στην τοπική κοινωνία αλλά και στην ευρύτερη περιφέρεια και να γίνουν πιο ενεργοί και ουσιαστικοί.
Με αυτές τις παρατηρήσεις και συμπληρώνοντας, κύριε Υπουργέ, σ’ ό,τι αφορά την τροπολογία που έχει να κάνει με τον χρόνο έναρξης της προεκλογικής περιόδου για τις αυτοδιοικητικές εκλογές της επόμενης περιόδου, θα πρέπει από της ψήφισης του νομοσχεδίου να διευκρινιστεί το θέμα αυτό, διότι εδώ τίθεται ζήτημα να προκύψει προεκλογική περίοδος για διάστημα μεγαλύτερο των δύο μηνών, αν δημοσιευθεί σε ΦΕΚ άμεσα. Εδώ πρέπει να διευκρινιστεί αν ισχύει πραγματικά το δίμηνο αυτό ή αν θα επεκταθεί χρονικά με ό,τι δεσμεύσεις, υποχρεώσεις ή όρους τίθενται ή θα τεθούν στο επόμενο άμεσο διάστημα γι’ αυτήν την κατάσταση. Νομίζω ότι χρειάζεται διευκρίνιση.
Η θέση μου είναι ότι θα πρέπει αυτό να ισχύσει μόνο αν μπούμε στο κρίσιμο δίμηνο της προεκλογικής περιόδου, που είναι συγκεκριμένο, αφού είναι συγκεκριμένη η ημερομηνία των εκλογών. Σ’ αυτήν την περίπτωση θα ετίθετο θέμα από της δημοσιεύσεως, αφού θα έχουν τεθεί οι όροι και οι προϋποθέσεις κάτω από τις οποίες θα γίνουν αυτές οι εκλογές. 
Ευχαριστώ πολύ.","ΝΙΚΟΛΑΟΣ ΤΑΓΑΡΑΣ",490
"88982"," Τον λόγο έχει ο εισηγητής του ΣΥΡΙΖΑ κ. Παναγούλης. 
Ορίστε, κύριε Παναγούλη, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88983"," Κύριε Πρόεδρε, κυρίες και κύριοι συνάδελφοι, δεν έχουμε αντίρρηση για το παρόν σχέδιο νόμου που αφορά την ενσωμάτωση της Οδηγίας 2013/1/ΕΕ επί της αρχής, κατ’ άρθρον και στο σύνολο, γιατί διευκολύνει τους Ευρωπαίους πολίτες της χώρας μας στην άσκηση του δικαιώματος του εκλέγεσθαι στις ευρωεκλογές. 
Καταψηφίζουμε, όμως, την τροπολογία για την κατάργηση των διατάξεων των άρθρων 14 παράγραφος 21 του ν. 3838/2010 και των διατάξεων της παραγράφου 7β του άρθρου 18 του ν. 3870/2010, που προβλέπουν το δικαίωμα συμμετοχής των ομογενών νομίμως διαμενόντων μεταναστών και πολιτών των χωρών της ΕΖΕΣ, Ισλανδίας, Λίχτενσταιν, Νορβηγίας, Ελβετίας, γιατί, έναν ολόκληρο χρόνο από τη δημοσίευση της απόφασης του Συμβουλίου της Επικρατείας, αδρανήσατε και με μία τροπολογία της τελευταίας στιγμής στερείτε απ’ αυτούς τους ανθρώπους το δικαίωμα ψήφου στις αυτοδιοικητικές εκλογές, στέλνοντας ένα πολιτικό μήνυμα που έρχεται σε πλήρη αντίθεση με τις βασικές αρχές και την πολιτική του ΣΥΡΙΖΑ γενικότερα, αλλά και ειδικότερα όσον αφορά στα ζητήματα της ιθαγένειας. 
Με την ευκαιρία αυτή σήμερα και εν όψει των εκλογών, κύριε Πρόεδρε, θα ήθελα να κάνουμε ορισμένες σοβαρές επισημάνσεις. 
Η συγκυβέρνηση σήμερα βρίσκεται σε πλήρη πανικό και μπροστά στη συντριβή που έρχεται στις προσεχείς εκλογές και επειδή ορισμένα κόμματα της συγκυβέρνησης δεν θα μπορέσουν, ενδεχόμενα, να συγκεντρώσουν το απαραίτητο ποσοστό του 4,76% που χρειάζεται για να βγάλει ένα κόμμα Ευρωβουλευτή, αλλάζετε τον νόμο και φέρνετε τον σταυρό προτίμησης. 
Επειδή, κύριε Υπουργέ, αυτές τις μέρες διαστρεβλώνετε πολλά απ’ αυτά που λέμε, θα ήθελα να σας πω ότι εμάς δεν μας ενδιαφέρει ούτε η λίστα ούτε ο σταυρός. Ο ΣΥΡΙΖΑ δεν έχει τέτοια προβλήματα. Τα προβλήματα αυτά ανήκουν στο δικό σας κόμμα και στο «συνεταιράκι» σας, το κόμμα του ΠΑΣΟΚ. Είτε με λίστα κάνετε τις εκλογές είτε με σταυρό, εμείς θα πάρουμε το ίδιο ποσοστό. Εσείς αυτήν τη στιγμή διπλασιάζετε τους υποψηφίους Ευρωβουλευτές, ενώ οι έδρες παραμένουν ως έχουν, δηλαδή είκοσι μία, γιατί νομίζετε ότι, με αυτόν τον τρόπο, θα περισωθείτε. 
Κύριε Πρόεδρε, κυρίες και κύριοι συνάδελφοι, η κυβέρνηση της Δεξιάς, είτε λεγόταν ΕΡΕ είτε Συναγερμός είτε Νέα Δημοκρατία, είναι πρωταθλήτρια στα μαγειρέματα των εκλογικών νόμων. Αυτός εδώ ο τόπος τα έχει ζήσει αυτά μετά τον Εμφύλιο Πόλεμο. Παραμονές των εκλογών, φτιάχνατε διαφορετικά εκλογικά συστήματα για να περισωθείτε και με αυτόν τον τρόπο διαστρεβλωνόταν η βούληση του ελληνικού λαού. Αυτή είναι η ωμή πραγματικότητα. 
Μην προσπαθείτε, κύριε Υπουργέ, κάθε φορά, είτε στις επιτροπές είτε εδώ, να διαστρεβλώσετε τα λεγόμενά μας. Θα θυμάστε ότι στην επιτροπή είχα πει «Κάντε βουλευτικές εκλογές μαζί με τις ευρωεκλογές».
Στήσατε το δίκτυό σας -έγκριτος και καλός δημοσιογράφος ήσασταν και  εξακολουθείτε να είστε στήσατε κατευθείαν τη μονταζιέρα και το κανάλι της παραλίας διαστρέβλωσε τη δική μου δήλωση και έβαλε αυτά που είπατε εσείς. Ευτυχώς που βγήκε ο Γραμματέας της Κοινοβουλευτικής Ομάδας –έβλεπε, φαίνεται, εκείνη τη στιγμή το δελτίο αυτό- και αποκατέστησε την αλήθεια και σταμάτησαν τα άλλα κανάλια το βράδυ να διαστρεβλώνουν τη δήλωσή μας. Δεν έχουμε κανένα πρόβλημα. Θέλετε να κάνετε αύριο το πρωί και τις βουλευτικές εκλογές; Κάντε τες. Εμείς σας περιμένουμε. 
Οφείλετε όμως, κύριε Υπουργέ, για το κύρος της δημοκρατίας και του κοινοβουλευτισμού, εν όψει των εκλογών, να μας πείτε συγκεκριμένα πόσοι είναι οι εγγεγραμμένοι στους εκλογικούς καταλόγους. Εδώ, στις περασμένες εκλογές -αν δεν κάνω λάθος και δεν με απατά η μνήμη μου- παρουσιάστηκαν ότι οι εγγεγραμμένοι ήταν εννέα εκατομμύρια. Μα, εννέα εκατομμύρια είμαστε μόνο οι Έλληνες. Όλοι οι Έλληνες ψηφίσαμε ή θα ψηφίζαμε; 
Δεν είναι σοβαρά πράγματα αυτά. Δεν θα έπρεπε να υπάρχουν ηλεκτρονικοί κατάλογοι, κύριε Υπουργέ; Η τεχνολογία και η τεχνογνωσία έχουν προχωρήσει σε απίστευτο βαθμό. Θα έπρεπε να υπάρχουν ηλεκτρονικοί κατάλογοι. Αυτή η ιστορία, που πηγαίνουμε να ψηφίσουμε και κάθονται και σβήνουν με ένα μολυβάκι το όνομα αυτών που ψήφισαν, είναι απαράδεκτη. 
Κύριε Πρόεδρε, κύριε Υπουργέ -ιδιαίτερα σε σας απευθύνομαι γιατί εσείς εκφράζετε την Κυβέρνηση- μένουν ογδόντα ημέρες έως την ημέρα που ο ελληνικός λαός θα αποφασίσει για τις περιφερειακές εκλογές και τις ευρωεκλογές. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Θα μου επιτρέψετε να σας συστήσω να ετοιμαστείτε πλέον, το κόμμα σας και το «συνεταιράκι» σας, ψυχολογικά, γιατί ο ελληνικός λαός έχει πάρει τις αποφάσεις του. Και οι αποφάσεις είναι υπέρ του ΣΥΡΙΖΑ, υπέρ, εάν θέλετε, εκείνων των αντιμνημονιακών δυνάμεων που θέλουν μια άλλη Ελλάδα και έναν άλλο τρόπο με τον οποίο θα λειτουργεί η δημοκρατία και πάνω απ’ όλα το Κοινοβούλιο, το οποίο, δυστυχώς, έχετε υποβαθμίσει τα τελευταία τρία χρόνια. 
Θα ήθελα να τελειώσω και με ένα άλλο θέμα, ότι θα έπρεπε έγκαιρα να έχετε φέρει όλες αυτές τις τροπολογίες,έγκαιρα σε ό,τι αφορά τους δημοσκόπους και τις εταιρείες δημοσκοπήσεων που -πρέπει εδώ να πούμε καθαρά- ότι περισσότερες από δαύτες είναι κρατικοδίαιτες. Σε μια άλλη συνάντηση που θα έχουμε εδώ, θα σας φέρω από πού έχουν χρηματοδοτηθεί και τι χρήματα από το δημόσιο έχουν λάβει οι περισσότερες από αυτές τις εταιρείες. Και παρουσιάζετε τα ίδια νούμερα. 
Η δημοσκόπηση, αγαπητέ κύριε Υπουργέ, γίνεται καθημερινά στους δρόμους, στα καφενεία, στις λαϊκές γειτονιές, εκεί όπου ζουν άνθρωποι του καθημερινού μόχθου. 
Προσπαθήσατε όλον αυτόν τον καιρό να βρείτε υποψηφίους. Θέλω να κάνετε μια διευκρινιστική δήλωση ποιον υποστηρίζετε, γιατί σε όλους τους δήμους, σε όλες τις περιφέρειες υπάρχουν δύο-τρεις υποψήφιοι δικοί σας. Εδώ εκθέσατε πάρα πολλούς Βουλευτές της Νέας Δημοκρατίας που έβγαιναν μέχρι χθες και δήλωναν ότι στηρίζουν τον Σγουρό. Ποιον θα στηρίξουν; Τον Σγουρό ή τον κ. Κουμουτσάκο;","ΕΥΣΤΑΘΙΟΣ ΠΑΝΑΓΟΥΛΗΣ",388
"88984"," Τελειώνετε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88985"," Τελειώνω, κύριε Πρόεδρε. 
Κύριε Πρόεδρε, τελειώνω λέγοντας ότι πρέπει, επιτέλους, να λυθεί μια για πάντα το θέμα των εκλογικών νόμων. Ο ΣΥΡΙΖΑ έχει δηλώσει ότι ένα είναι το εκλογικό σύστημα που πρέπει να καθιερωθεί μόνιμα στην Ελλάδα: η απλή και ανόθευτη αναλογική. Δεν σας σώζουν τα διάφορα τερτίπια που κάνετε παραμονές εκλογών. 
Δυστυχώς, κύριε Υπουργέ, σε δύο μήνες θα αναγκαστείτε να προκηρύξετε και τις βουλευτικές  εκλογές. Γιατί θέλω να σας ρωτήσω ευθέως το εξής: Εάν το «συνεταιράκι» σας, το ΠΑΣΟΚ, δεν βγάλει ούτε έναν Ευρωβουλευτή, πώς θα έχετε πλειοψηφία εσείς μέσα στη Βουλή; Πως θα έχετε πλειοψηφία εδώ μέσα στη Βουλή; Και το πιο πιθανόν είναι αυτό, αφού οι δημοσκοπήσεις δίνουν από 1,2% έως  1,7%. Μέχρι το 4,7% που χρειάζεται, για να βγάλεις Ευρωβουλευτή, απέχει πολύ. Πώς, λοιπόν, θα έρθετε το πρωί στις 26 Μαΐου να καθίσετε στα ίδια Έδρανα; 
Ευχαριστώ, κύριε Πρόεδρε.","ΕΥΣΤΑΘΙΟΣ ΠΑΝΑΓΟΥΛΗΣ",388
"88986"," Τον λόγο έχει η ειδική αγορήτρια των Ανεξάρτητων Ελλήνων κ. Μαρίνα Χρυσοβελώνη.
Ο κ. Τριαντάφυλλος είναι σε μία επιτροπή. Θα έρθει αργότερα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88987"," Ευχαριστώ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, μίλησα χθες για το νομοθετικό παράδοξο του Υπουργείου Εσωτερικών, που έχουμε σήμερα ενώπιόν μας. Εξετάζουμε, λοιπόν, σήμερα μετά από σειρά άσκοπων, θα έλεγα, συνεδριάσεων και στην αρμόδια επιτροπή ένα ήσσονος σημασίας –το λέω αυτό, γιατί, βεβαίως, ρυθμίζει το αυτονόητο- νομοσχέδιο που θα έπρεπε κανονικά να έχει κατατεθεί ως τροπολογία. 
Παρά ταύτα απασχόλησε τη Βουλή για δυσανάλογα μεγάλο χρονικό διάστημα, την ώρα που κρίσιμα νομοσχέδια, όπως είναι ο Μεταναστευτικός  Κώδικας στριμώχνονται στην κυριολεξία μέσα σε ελάχιστο χρόνο. 
Μιλώ για ένα νομοθέτημα εκατοντάδων σελίδων, που κατατέθηκε πάλι από το Υπουργείο Εσωτερικών, με τεράστιες ελλείψεις. Πρόκειται για έναν Κώδικα –αναφέρομαι στον Μεταναστευτικό- που θα έπρεπε κανονικά να ρυθμίζει τον χαοτικό κόσμο των αδειών διαμονής και των εργασιακών καθεστώτων αλλοδαπών στη χώρα μας. 
Αντ’ αυτού αναγκαζόμαστε ως Βουλευτές να εξετάσουμε τα παραπάνω κεφαλαιώδη ζητήματα, βαλμένα φύρδην-μίγδην από το Υπουργείο Εσωτερικών μέσα σε ένα αρρύθμιστο πλαίσιο κωδικοποίησης, που από μόνο του χρειάζεται πολύωρες επεξεργασίες, έτσι ώστε να μπορέσει να βελτιωθεί. 
Σήμερα, όμως, συζητούμε με πάρα πολύ μεγάλη πολυτέλεια χρόνου  για ακόμη μία φορά  ένα ελάσσονος σημασίας κείμενο ακριβώς γιατί το Υπουργείο, αλλά δυστυχώς και η ίδια η Βουλή δεν είναι σε θέση να  κάνουν μια ορθολογική κατανομή του νομοθετικού έργου. Είναι θέμα προτεραιοτήτων. Κάποια στιγμή θα πρέπει απλά να μπορέσουμε να αντιληφθούμε τι είναι σημαντικό και τι είναι ασήμαντο και να επικεντρώσουμε την ενέργεια και τις προσπάθειές μας στα νομοσχέδια  εκείνα που έχουν  τη μεγαλύτερη -είτε θετική είτε αρνητική- επίπτωση στους Έλληνες πολίτες, εκτός και εάν θέλουμε να τελειώνουμε γρήγορα και χωρίς ουσιαστική επεξεργασία με νομοσχέδια, όπως είναι το μεταναστευτικό που προανέφερα, προκειμένου οι πολίτες να μην έχουν τη δυνατότητα να ενημερώνονται επαρκώς για την πολιτική της συγκυβέρνησης έναντι των αλλοδαπών, εκτός και εάν θέλουμε να μετατρέψουμε τη Βουλή σε έναν διεκπεραιωτικό μηχανισμό, που προσποιείται ότι νομοθετεί, ενώ στην πραγματικότητα απλώς επικυρώνει προειλημμένες κυβερνητικές αποφάσεις. 
Έρχομαι τώρα στις τρεις άσχετες τροπολογίες του παρόντος νομοσχεδίου, γιατί σε σχέση με την απόφαση του Συμβουλίου της Επικρατείας τοποθετήθηκα αναλυτικά χθες εκ μέρους των Ανεξαρτήτων Ελλήνων. Οι Ανεξάρτητοι Έλληνες ξεκαθαρίσαμε πως η παραπάνω πρωτοβουλία δεν πρέπει να βάζει στο ίδιο καλάθι τους αλλοδαπούς με τους ομογενείς. Οι ομογενείς, όπως είπα και χθες είναι κομμάτι του έθνους και εμείς εδώ οφείλουμε να εκφράζουμε το έθνος στο σύνολό του, ακριβώς όπως επιτάσσει το Σύνταγμα.
Προσωπικά θλίβομαι όταν βλέπω νομοθετήματα του Υπουργείου Εσωτερικών που εξομοιώνουν τους ομογενείς με τους αλλοδαπούς, τους όποιους δηλαδή ξένους βρέθηκαν στην Ελλάδα κατά τύχη ή ακόμα και από ανάγκη. Γι’ αυτόν τον λόγο θα δηλώσουμε «ΠΑΡΩΝ» κατά την ψήφιση της τροπολογίας του κυρίου Υπουργού.
Έχουμε τώρα την τροπολογία του Υπουργού Διοικητικής Μεταρρύθμισης, κ. Μητσοτάκη, για τους οδηγούς κρατικών αυτοκινήτων, την οποία, ως καθαρά διεκπεραιωτική, θα την ψηφίσουμε. Βέβαια, δεν καταλαβαίνω γιατί δεν την ενσωμάτωσε ο κύριος Υπουργός σε συζητούμενο αυτήν τη στιγμή νομοσχέδιο του ιδίου του Υπουργείου Διοικητικής Μεταρρύθμισης. 
Ομοίως, έχουμε τις θετικές τροπολογίες του κ. Στουρνάρα, του Υπουργού Οικονομικών, για την ΕΑΒ και την ΕΛΒΟ, που αναμφίβολα θα μπορούσαν να είχαν προστεθεί στο χθεσινό νομοσχέδιο του Υπουργείου Ανάπτυξης, με το οποίο είχαν τουλάχιστον μία λογική συνάφεια. Παρά ταύτα, θα τις ψηφίσουμε κι ας μην έχουν καμμία θέση σε ένα νομοσχέδιο το οποίο αφορά τα εκλογικά δικαιώματα, όπως προανέφερα.
Με αυτές τις λίγες σκέψεις κλείνω, δηλώνοντας την απόλυτη αντίθεσή μας σε τέτοιες νομοθετικές πρακτικές και με την ελπίδα των Ανεξαρτήτων Ελλήνων να μην επαναληφθούν με οποιαδήποτε δικαιολογία εκ μέρους της συγκυβέρνησης. 
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"88988"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως συμμετείχαν στο εκπαιδευτικό πρόγραμμα: «Η αρχή της δεδηλωμένης. από τον Τρικούπη στο σήμερα», που οργανώνει το Ίδρυμα της Βουλής, είκοσι τέσσερις μαθητές και μαθήτριες και μία εκπαιδευτικός από τα Εκπαιδευτήρια «Ο ΠΛΑΤΩΝ».
Η Βουλή σάς καλωσορίζει κι ευχόμαστε καλή προκοπή!
(Χειροκροτήματα απ’ όλες τις πτέρυγες της Βουλής)
Τον λόγο έχει ο ειδικός αγορητής της Χρυσής Αυγής κ. Δημήτριος Κουκούτσης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88989"," Ευχαριστώ, κύριε Πρόεδρε.
Στην τροπολογία για την ενσωμάτωση της οδηγίας 2013 της Ευρωπαϊκής Ένωσης από την οποία διαβάζω «από τις διατάξεις της προτεινόμενης τροπολογίας…» κ.λπ. «…από την εξυπηρέτηση και της Γενικής Γραμματείας Συντονισμού του κυβερνητικού έργου με κρατικά αυτοκίνητα, για την αντιμετώπιση των δαπανών συντήρησης και λειτουργίας αυτών με ένα κόστος 4.800 ευρώ», φυσικά και είμαστε κάθετα αντίθετοι.
Έρχομαι στην προσθήκη-τροπολογία με γενικό αριθμό 1189 που αφορά ρυθμίσεις σχετικά με την Ελληνική Αεροπορική Βιομηχανία. Εδώ πρόκειται για μία τυπική τροπολογία, που αφορά τη βιωσιμότητα της Ελληνικής Αεροπορικής Βιομηχανίας, τροπολογία που δεν συνδέεται ιδιαίτερα, θα έλεγε κανείς, με το παρόν νομοσχέδιο, αλλά αυτό πλέον αποτελεί πάγια τακτική. Εν προκειμένω, θα διασφαλιστεί η απρόσκοπτη λειτουργία των Ενόπλων Δυνάμεων και των Σωμάτων Ασφαλείας και πιθανόν να παρασχεθεί στην ΕΑΒ ο αναγκαίος χρόνος για την αναδιάρθρωσή της. Αυτά τα μέτρα, όμως, είναι ευκαιριακά και δεν υπηρετούν μακροπρόθεσμους στόχους. Οφείλετε να εγκαταλείψετε τις μνημονιακές σας επιλογές και να εφαρμόσετε πολιτική αναδιάρθρωσης της χώρας με τόνωση των αμυντικών μονάδων αυτής. Σ’ αυτήν την τροπολογία δηλώνουμε «ΠΑΡΩΝ».
Έρχομαι στην υπ’ αριθμόν 1194/23 τροπολογία. Η παράγραφος 1 αυτής αφορά την απαλλαγή από υποχρεώσεις προσκόμισης πιστοποιητικών ενημερότητας, καθώς και την πρόβλεψη μειωμένων αμοιβών δικηγόρων, συμβολαιογράφων, κ.λπ., για τις επιχειρήσεις που τίθενται σε ειδική εκκαθάριση. Είναι μία τυπική παράγραφος.
Η παράγραφος 2 είναι τυπική για την επιχορήγηση της ΕΛΒΟ από το ελληνικό δημόσιο, προκειμένου να καταστεί δυνατή η διατήρηση της παραγωγικής διαδικασίας που σχετίζεται με τη στρατιωτική δραστηριότητα και η ολοκλήρωση του ανεκτέλεστου τμήματος των παραγγελιών των Ενόπλων Δυνάμεων. Είναι τυπική ούτως ή άλλως, αφού η μνημονιακή πολιτική οδήγησε την αμυντική βιομηχανία και την ΕΛΒΟ σε διάλυση και συρρίκνωση. Φαίνεται σαν μία λύση ανάγκης στην ουσία.
Η παράγραφος 3 αφορά τη δημοσίευση στο ΦΕΚ αποτελεσμάτων πληθυσμού της απογραφής του 2011. Στην πράξη φαίνεται ότι δεν έχει λειτουργήσει ο μηχανισμός απογραφής σωστά. Κατά συνέπεια γεννιούνται εύλογα ερωτηματικά. Το ζήτημα είναι πώς θα αντιμετωπιστούν γενικά τα ζητήματα των απογραφών και της ΕΛΣΤΑΤ γενικότερα.
Για τον Συνήγορο του Αστυνομικού. Κινείται σε σωστή κατεύθυνση, αλλά έχουμε αμφιβολίες για το πώς φαίνεται ότι θα λειτουργήσει στην πράξη.
Στο άρθρο 60 του σχεδίου νόμου, η διάταξη που προστίθεται για τη μη χορήγηση αδειών οπλοφορίας υπό προϋποθέσεις, είναι μάλλον τυπική.
Οι διατάξεις που αφορούν το Πυροσβεστικό Σώμα είναι μάλλον τυπικές, όπως και αυτές για το Τμήμα Δομών Φιλοξενίας Αιτούντων Άσυλο και Ευάλωτων Ομάδων. Η πρόταση η δική μας είναι «ΠΑΡΩΝ»
Επίσης, υπάρχει και μία τέταρτη τροπολογία την οποία έχουμε πει ότι εξ ανάγκης θα την ψηφίσουμε.
Διαφωνούμε και διαφωνούμε σφοδρώς. Έχουμε άλλη οπτική. Πιστεύουμε πράγματι ότι αυτό θα είναι ένα καταστροφικό νομοσχέδιο για την Ελλάδα και πάρα ταύτα δεν σας αποδώσαμε χαρακτηρισμούς ούτε στο παραμικρό. Ακόμη, κάποια στιγμή νομίζω ότι θα πρέπει να γίνει αντιληπτό ότι δεν υπάρχει ιδεολογική ηγεμονία κάποιου ούτε οφείλουμε να δίνουμε λογαριασμό σε κάποιον για τις απόψεις μας, για τις αντιλήψεις μας, για τις πεποιθήσεις μας, πέραν του απολύτως θεμιτού ελέγχου στο επίπεδο του ορθολογισμού ή, αν θέλετε, ακόμα και στο επίπεδο της αξιακής αντιπαράθεσης.
Όμως γιατί θα πρέπει να ακούμε ύβρεις επειδή υπερασπιζόμαστε, παραδείγματος χάριν, την εθνική κοινωνία; Γιατί πρέπει να υβριζόμεθα γι’ αυτό; Ναι, υπερασπιζόμαστε την εθνική κοινωνία. Δεν πιστεύουμε στην πολυπολιτισμική κοινωνία. Πιστεύουμε σε ένα εθνικό κράτος. Δεν πιστεύουμε σε ένα συνταγματικό κράτος, το οποίο δεν έχει περιεχόμενο. Γι’ αυτό θα πρέπει να είμαστε νεοναζί; Γι’ αυτό είμαστε φασίστες και ρατσιστές; Με αυτές τις αντιλήψεις και με αυτήν τη λογική θέλετε να πολιτευτείτε μέσα στην κοινωνία;
Τα ακούμε τόσες μέρες και τόσες ώρες αυτά, χωρίς να ακούμε βασικά επιχειρήματα. Πού είναι το ψεύδος λοιπόν σε αυτό που λέμε εμείς; Το ψεύδος είναι, αντίθετα, σε αυτά που επικαλείται η Κυβέρνηση, η οποία παριστάνει ότι δεν ρυθμίζει θέματα μεταναστευτικά που δεν θα έχουν συνέπεια αύριο, παρά μόνο το συγκεκριμένο. Λες και θα παγώσει ο χρόνος εδώ! 
Στο επιχείρημα, το οποίο ήδη ακούμε από την πλευρά του ΣΥΡΙΖΑ, «μα, τι θα γίνει με όλους αυτούς που είναι παράνομοι, που γεννήθηκαν εδώ και είναι παράνομοι;», θα χρησιμοποιήσετε στο μέλλον το ίδιο επιχείρημα με το οποίο έγιναν οι διαδοχικές νομιμοποιήσεις στο παρελθόν, ακριβώς το ίδιο, δηλαδή «τι να τους κάνουμε; Είναι πάρα πολλοί. Δεν μπορούμε να ελέγξουμε». Με αυτό το επιχείρημα θα έρθει μία κυβέρνηση –δεν λέω η παρούσα, δεν λέω του χρόνου, δεν λέω του παραχρόνου ή σε δύο - τρία χρόνια- και θα κάνει μία καινούργια νομιμοποίηση. Αυτοί δεν θα αξιοποιούν το συγκεκριμένο νομοθετικό πλαίσιο.
Το δεύτερο μεγάλο ψεύδος είναι ότι «διευκολύνει την ενσωμάτωση». Σας παραθέσαμε εξαντλητικά πια επιχειρήματα σε αυτό. Μόνο τυφλός δεν τα βλέπει.
Άκουσα τον τελευταίο ομιλητή –με όλο το σεβασμό και εκπαιδευτικός είναι ο συνάδελφος- να λέει «τα παιδιά κάθονται δίπλα-δίπλα στο σχολείο». Επειδή τελειώνουν τα λογικά επιχειρήματα μετά πηγαίνουν στο συναισθηματικό. Τα συναισθηματικά επιχειρήματα είναι ό,τι χειρότερο μπορεί να υπάρξει σε μία νηφάλια συζήτηση. Ο ορθός λόγος μάς κατευθύνει. «Κάθονται» λέει «τα παιδιά δίπλα-δίπλα». Το ίδιο είναι. Και φυσικά ερωτεύονται και φυσικά τσακώνονται και φυσικά μαθαίνουν. Ποιος τα αμφισβητεί όλα αυτά;
Το ζήτημα είναι το εξής. Η εθνικότητα δεν έχει σημασία; Ισχυριστείτε το κύριοι συνάδελφοι, πείτε το. Η εθνικότητα δεν έχει σημασία; Δεν έχει σημασία για την ιθαγένεια; Δεν έχει σημασία για τη συμβίωση; Δεν έχει σημασία για την κοινωνική συγκρότηση; Δεν έχει σημασία για την ταυτότητα; Δεν έχει σημασία τελικώς για την ίδια τη συγκρότηση του εαυτού; Γιατί δεν ενσωματώθηκαν, κύριε Πρόεδρε, οι Άραβες στο Παρίσι; Γιατί δεν ενσωματώθηκαν μετά από τόσα χρόνια οι Τούρκοι στη Γερμανία; Γιατί δεν ενσωματώθηκαν οι μουσουλμάνοι στην Ολλανδία, πολίτες πλέον; Γιατί δεν ενσωματώθηκαν; Μα, η απάντηση είναι απλή. Γιατί για μία φορά ακόμα η Κυβέρνηση λέει ψέματα.
Εγώ σας λέω, κυρίες και κύριοι συνάδελφοι, κάτι απλό. Αυτήν τη στιγμή η πλειοψηφία με τη στήριξη του ΣΥΡΙΖΑ θα ψηφίσει κάτι το οποίο θα το βρούμε μπροστά μας τα επόμενα χρόνια ως καταστροφή της εθνικής κοινωνίας. Κι όχι μόνον αυτό, αλλά κι ως αδυναμία συγκροτήσεως αρμονικών προϋποθέσεων συνυπάρξεως διαφορετικών κοινοτήτων. Αυτό κάνετε σήμερα εδώ. Αυτό θα το βρούμε μπροστά μας στο μέλλον! Και η ανατροπή των αποτελεσμάτων τής παρούσας ψήφου θα συμβεί από τις ίδιες τις κοινωνικές αναγκαιότητες, μόνο που θα είναι εξαιρετικά επώδυνη και επαχθής.
Και τώρα, κυρίες και κύριοι συνάδελφοι, μπορείτε να μου πείτε: Από το μυαλό μου τα έβγαλα αυτά; Πώς μου ήρθε να τα πω; Στις 10 Μαρτίου του 2010 ο κ. Βορίδης τα είπε αυτά, σε αυτήν εδώ τη Βουλή. Μπράβο, Μάκη, ξέραμε ότι σου αρέσουν οι «τραβεστί» πολιτικές, αλλά όχι και τόσο!
Ευχαριστώ.","ΔΗΜΗΤΡΙΟΣ ΚΟΥΚΟΥΤΣΗΣ",246
"88990"," Τον λόγο έχει ο κ. Λυκούδης, ειδικός αγορητής της Δημοκρατικής Αριστεράς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"88991"," Ευχαριστώ, κύριε Πρόεδρε.
Σε σχέση με το νομοσχέδιο που ενσωματώνει στο εσωτερικό μας δίκαιο την ευρωπαϊκή τροπολογία για την παροχή διευκολύνσεων στην άσκηση του πολιτικού δικαιώματος των εν Ελλάδι κατοικούντων πολιτών της Ευρωπαϊκής Ένωσης, έχουμε εκφράσει την άποψή μας και στην προηγούμενη συζήτηση. Υπερψηφίζουμε το νομοσχέδιο. Είναι προς τη θετική κατεύθυνση κάθε προσπάθεια που διευκολύνει τη συμμετοχή των πολιτών στην εκλογική διαδικασία, ακόμα περισσότερο όταν δίνει τη δυνατότητα σε αυτούς που βρίσκονται εκτός της δικής τους πατρίδας να μπορούν να ασκήσουν αυτό το δικαίωμα στον τόπο της κατοικίας τους. 
Όσον αφορά την τροπολογία που έχει σχέση με το δικαίωμα της συμμετοχής των μεταναστών στις αυτοδιοικητικές εκλογές, επίσης εκφράσαμε στην προηγούμενη συζήτηση την άποψή μας. Δεν θα την ψηφίσουμε την τροπολογία. Εμείς αναγνωρίζουμε το περιοριστικό πλαίσιο στο οποίο οδηγούμαστε μετά την απόφαση του Συμβουλίου της Επικρατείας, η οποία είναι δεσμευτική. Αυτήν τη δεσμευτικότητα την αντιλαμβανόμαστε, όπως επίσης καταλαβαίνουμε και την ανάγκη που οδηγεί την Κυβέρνηση και είναι οι ευθύνες που θεωρεί ότι έχει να περιφρουρήσει την εγκυρότητα της εκλογικής διαδικασίας από ενδεχόμενη παραβίαση αυτής της απόφασης του Συμβουλίου της Επικρατείας. Παρά ταύτα, θεωρούμε ότι η Κυβέρνηση είχε τη δυνατότητα στο χρόνο που προηγήθηκε να επεξεργαστεί μία καινούργια νομοθετική ρύθμιση και να τη φέρει και να μπορούμε σήμερα να συζητάμε όχι για την άρνησή μας στο δικαίωμα των μεταναστών να μετάσχουν στις αυτοδιοικητικές εκλογές, αλλά για το πώς και με ποιες διαδικασίες θα διευκολύνουμε την ένταξή τους μέσα σε αυτό το δικαίωμα. Δεν προχωρήσαμε σε αυτό. Αναφέρθηκα και την προηγούμενη φορά όχι τόσο στη μειοψηφία του Συμβουλίου της Επικρατείας, όσο κυρίως στις γνωστές προσεγγίσεις επιστημονικού χαρακτήρα που υπάρχουν και από άλλες πλευρές και με τις οποίες θεωρείται ότι το παρόν Σύνταγμα στο άρθρο 103 παράγραφος 2 που αναφέρεται στην αυτοδιοίκηση, αφήνει τη δυνατότητα στο νομοθέτη, χωρίς συνταγματική παραβίαση, να εκφράσει απόψεις και να ρυθμίσει θέματα συμμετοχής μεταναστών χωρίς να παραβιάζεται το Σύνταγμα, στην εκλογική διαδικασία της αυτοδιοίκησης. Για αυτούς τους λόγους επαναλαμβάνω ότι εμείς θα έχουμε αρνητική ψήφο στην τροπολογία για τους μετανάστες. 
Όσον αφορά τις τροπολογίες που έρχονται σήμερα θέλω να κάνω μερικές παρατηρήσεις. 
Κατ’ αρχάς, κύριε Υπουργέ, με αφορμή την τροπολογία για την ΕΑΒ παρακαλώ πάρα πολύ την Κυβέρνηση να εκλάβει αυτές τις παρατηρήσεις και ως μια έκκληση υιοθέτησης κανόνων καλής νομοθέτησης. Μέσα σε λιγότερο από τριάντα μέρες ήρθαν στη Βουλή τρία θέματα του ΥΠΕΘΑ τα οποία αφορούσαν σχεδόν στο σύνολό τους αυτό που ονομάζουμε «αμυντική βιομηχανία», δηλαδή ανώνυμες εταιρείες εποπτευόμενες από το Υπουργείο που παρέχουν υπηρεσίες στον Στρατό, τις ΕΑΣ, ΕΑΒ και ΕΛΒΟ. 
Τα θέματα κατατέθηκαν σε άσχετα νομοσχέδια. Τα Ελληνικά Αμυντικά Συστήματα ως τροπολογία στο νομοσχέδιο του Υπουργείου Περιβάλλοντος, τα σημερινά σε νομοσχέδιο του δικού σας Υπουργείου, του Υπουργείου Εσωτερικών, υπό τη μορφή τροπολογιών, οι δύο εκ των οποίων –οι σημερινές- δεν συζητήθηκαν καν στην επιτροπή. 
Υπάρχει κάποιο σχέδιο της ηγεσίας του ΥΠΕΘΑ για το μέλλον της αμυντικής βιομηχανίας; Το τι θέλει η τρόικα περίπου το ξέρουμε. Τη διαφθορά στα θέματα της άμυνας, που είναι διεθνές φαινόμενο, επίσης τα ξέρουμε. Αναγνωρίζουμε και ότι ουδέποτε κατορθώσαμε ως ελληνικό κράτος να στήσουμε δική μας παραγωγική αμυντική βιομηχανία. Αυτό που δεν γνωρίζουμε τελικά και θέλουμε να μάθουμε, είναι το τι σχεδιάζει το Υπουργείο Άμυνας για την αμυντική βιομηχανία, να ξέρουμε δηλαδή όλα αυτά που συζητάμε τώρα πού εντάσσονται, σε ποιο συνολικό σχέδιο. 
Και εφόσον ζητείται από τη Βουλή –διαβάζω από την αιτιολογική έκθεση της τροπολογίας- να παράσχουμε τον αναγκαίο χρόνο για τη διάρθρωση της εταιρείας διασφαλίζοντας τη βιωσιμότητά της, θέλουμε να ξέρουμε ποιο είναι αυτό το σχέδιο βιωσιμότητας, να δούμε πού εντάσσεται όλη αυτή η προσπάθεια. Για ποιον λόγο να χορηγήσει η Βουλή σε μια ζημιογόνο ανώνυμη εταιρεία τη δυνατότητα να συνεχίσει να δανείζεται με εγγύηση του ελληνικού δημοσίου, τη δυνατότητα να εισπράξει τις οφειλές του δημοσίου προς αυτήν, χωρίς να καταβάλει εκείνη τις οφειλές της προς το δημόσιο και τα ασφαλιστικά ταμεία; Αν αυτό το κάνουμε να ξέρουμε γιατί το κάνουμε. Μπορεί να πρέπει να το κάνουμε, αλλά να μας διατεθεί, να κατατεθεί, ώστε να το γνωρίσουμε, το συνολικό σχέδιο μέσα στο οποίο εντάσσεται αυτή η αίτηση προς τη Βουλή για να δώσει αυτήν τη δυνατότητα.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Για ποιον λόγο να ρυθμίζονται θέματα και εξαιρέσεις φορολογικής διοίκησης, ακόμη και ανωνύμων εταιρειών του δημοσίου, με τροπολογίες σε μη σχετικά νομοσχέδια; Θεσπίσαμε ειδική θέση, μάλιστα, ανεξάρτητου Γενικού Γραμματέα Δημοσίων Εσόδων. Ας έχουμε μια τάξη σε αυτήν την ιστορία. Δεν αμφιβάλλω ότι υπάρχει κάποιο σχέδιο από πλευράς ΥΠΕΘΑ. Να το γνωρίζουμε, κύριε Υπουργέ, θέλουμε, για να μπορούμε να συμβάλλουμε, αν είναι δυνατόν, και θετικά στις τροπολογίες που έρχονται.
Θα δώσουμε θετική ψήφο στη συγκεκριμένη τροπολογία, ακριβώς για να παράσχουμε αυτό το οποίο κατατίθεται ως αίτημα: τον αιτούμενο χρόνο, δηλαδή, αναδιάρθρωσης της εταιρείας, χωρίς να κινδυνεύει η βιωσιμότητά της. Αλλά λάβετε, παρακαλώ, υπ’ όψιν σας τις παρατηρήσεις που έκανα.
Στη δεύτερη τροπολογία, την 1195, τροπολογία για το μόνιμο προσωπικό υπαλλήλων ως οδηγών, ζητείται να συσταθεί κλάδος οδηγών μονίμου προσωπικού, για να εξυπηρετηθεί η ανάγκη μετακίνησης ξένων επισήμων με σύννομη τήρηση καθηκόντων και υποχρεώσεων των οδηγών κρατικών αυτοκινήτων. Αυτή η τροπολογία δεν προκαλεί καμμία επιπλέον δαπάνη σε βάρος του κρατικού προϋπολογισμού, οπότε μας βρίσκει σύμφωνους.
Η τρίτη τροπολογία είναι για την ΕΛΒΟ. Συμφωνούμε για την επιχορήγηση της ΕΛΒΟ από το Υπουργείο Οικονομικών, προκειμένου να ολοκληρώσει τις υφιστάμενες συμβάσεις κατά τη φάση της ειδικής εκκαθάρισης. Εξάλλου, η απόφαση του Πολυμελούς Εφετείου Θεσσαλονίκης εκδόθηκε πρόσφατα, το ύψος δε της επιχορήγησης που προτείνει η τροπολογία, των 14 εκατομμυρίων ευρώ, ισούται περίπου με το άθροισμα της οφειλής του Υπουργείου Εθνικής Άμυνας προς την ΕΛΒΟ και την οφειλή από την τελευταία αύξηση του μετοχικού κεφαλαίου της εταιρείας.
Θέλουμε, όμως, κύριε Υπουργέ, να γνωρίζουμε πότε εκτιμάτε ότι θα ολοκληρωθεί η διαδικασία της εκκαθάρισης. Και σε αυτήν την τροπολογία θα δώσουμε θετική ψήφο.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΣΠΥΡΙΔΩΝ ΛΥΚΟΥΔΗΣ",287
"88992"," Ευχαριστούμε κι εμείς.
Τον λόγο έχει ο κ. Τριαντάφυλλος για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"88993"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι Βουλευτές, συζητήσαμε, νομίζω, επαρκώς χθες επί της αρχής τόσο τη συγκεκριμένη οδηγία που ενσωματώνεται με το υπό συζήτηση νομοσχέδιο, τη 2013/1, όσο όμως και την κύρια τροπολογία, η οποία, όπως είναι γνωστό, είχε αποσυρθεί την προπροηγούμενη βδομάδα, προκειμένου να εισέλθει στην αρμόδια επιτροπή της Βουλής, να συζητηθεί επαρκώς, να κατατεθούν οι απόψεις των εμπλεκομένων φορέων της αυτοδιοίκησης αλλά και να ακουστούν οι επιστημονικές απόψεις των καθηγητών, ούτως ώστε να μπορέσει η Βουλή, το Σώμα, όλοι εμείς να έχουμε μία εικόνα σχετικά με τις τροποποιούμενες διατάξεις σε σχέση με την ψήφο των μεταναστών μετά την απόφαση 460/2103 της ολομέλειας του Συμβουλίου της Επικρατείας. Γι’ αυτό και θεωρούμε ότι όλη αυτή η συζήτηση φτάνει σήμερα στο τέλος της.
Θα κάνω δύο παρατηρήσεις, κύριε Υπουργέ. Στο άρθρο 2, παράγραφος 2 του κυρίως νομοσχεδίου, όπου ενσωματώνεται η οδηγία 2013/1, στον εσωτερικό αριθμό 4 έχει γίνει μία παρατήρηση από την αρμόδια Επιστημονική Επιτροπή της Βουλής και αναφέρεται στην έννοια του υπηκόου. Η λέξη «υπήκοος» θα μπορούσε να αντικατασταθεί με τη λέξη «πολίτης» του κράτους-μέλους. Και νομίζω ότι είναι αυτονόητο ότι μπορεί να γίνει για λόγους, κυρίως, συνοχής του δικαίου μας.
Στο άρθρο 3, παράγραφος 3 έχει γίνει επίσης μία παρατήρηση, που νομίζω ότι έχει νόημα νομικά στη συγκεκριμένη περίπτωση, της Επιστημονικής Επιτροπής της Βουλής, σχετικά με τη διαπιστωτική πράξη έκπτωσης του συγκεκριμένου Ευρωβουλευτή. Πρέπει, σύμφωνα με το δικό μας εσωτερικό δίκαιο και προκειμένου να εναρμονιστεί πλήρως η συγκεκριμένη οδηγία, η συγκεκριμένη έκπτωση να πραγματοποιείται μετά από διαπιστωτική πράξη του ΑΕΔ. Επίσης θεωρώ ότι είναι σε θετική κατεύθυνση. Κλείνει ένα κενό, το οποίο ενδεχομένως να δημιουργηθεί στην πράξη στη συγκεκριμένη περίπτωση και καλό είναι να το προλάβουμε.
Κατά τα άλλα, η συγκεκριμένη οδηγία δεν είναι τίποτε άλλο από μια απλοποίηση της διαδικασίας να υποβάλει κάποιος πολίτης της Ευρωπαϊκής Ένωσης και στη χώρα μας, όπως και στις άλλες χώρες, την υποψηφιότητά του για Ευρωβουλευτής, χωρίς να έχει εκείνος το βάρος να τρέξει να μαζέψει μια βεβαίωση ότι δεν έχει εκπέσει από το δικαίωμά του να θέσει υποψηφιότητα, δηλαδή το δικαίωμα του εκλέγεσθαι, στη χώρα από την οποία κατάγεται. Είναι μία οδηγία, που με τρόπο ενιαίο καλύπτει αυτό το ζήτημα, όχι μόνο για τους Ευρωπαίους οι οποίοι θέλουν να θέσουν υποψηφιότητα στην Ελλάδα αλλά και για κάθε έναν, είτε Έλληνα είτε οποιονδήποτε, που ζει σε μια άλλη χώρα και θα θέλει να θέσει υποψηφιότητα εκεί.
Ουσιαστικά, δηλαδή, με μια υπεύθυνη δήλωση, ο ίδιος δηλώνει ότι δεν έχει εκπέσει του δικαιώματος του εκλέγεσθαι στη χώρα από την οποία κατάγεται και η χώρα αυτή είναι υποχρεωμένη, μετά από μια εσωτερική διαδικασία μεταξύ των αρμόδιων αρχών των κρατών, να αποστείλει στην Ελλάδα το στοιχείο επιβεβαίωσης ή μη της συγκεκριμένης δήλωσης.
Νομίζω ότι δεν είναι ουσιαστικού, αλλά κυρίως τεχνικού αντικειμένου η συγκεκριμένη οδηγία. Βεβαίως, είναι σημαντική η διευκόλυνση η οποία παρέχεται σε οποιονδήποτε θέλει να ασκήσει το δικαίωμά του σε χώρα άλλη από αυτήν την οποία είναι πολίτης. Γι’ αυτόν τον λόγο είναι σημαντικό το γεγονός ότι έχει υποστηριχθεί η συγκεκριμένη ενσωμάτωση από περισσότερες πτέρυγες πέραν της κοινοβουλευτικής πλειοψηφίας.
Έρχομαι τώρα στη συγκεκριμένη τροπολογία που προανέφερα, η οποία μπήκε στη διαδικασία της διαβούλευσης στην αρμόδια επιτροπή της Βουλής και η οποία θεωρώ ότι ενσωματώνει το συγκεκριμένο πολιτικό ζήτημα, ένα κλασικό πρόβλημα που υπάρχει ενδεχομένως και σε κάθε σύγχρονη δημοκρατία, δηλαδή όταν ο συνταγματικός νομοθέτης προσθέτει μια διάταξη προκειμένου να δώσει το δικαίωμα στον απλό νομοθέτη, στην απλή κοινοβουλευτική πλειοψηφία, να ρυθμίσει το εκλογικό Σώμα, να συμπεριλάβει μετανάστες, οι οποίοι έχουν αποδεδειγμένους δεσμούς με την τοπική κοινωνία και τη χώρα και έρχεται ο ανώτατος δικαστής και ουσιαστικά ακυρώνει, κρίνει ως αντισυνταγματική τη συγκεκριμένη διάταξη του απλού νομοθέτη.
Εδώ, λοιπόν, έχουμε ένα κλασικό πρόβλημα αφ’ ενός διάστασης μεταξύ ενός δημοκρατικά εκλεγμένου νομοθέτη και ενός δικαιοκρατικά νομιμοποιημένου δικαστή και αφ’ ετέρου διάστασης μεταξύ ενός προοδευτικού νομοθέτη που αντιλαμβάνεται διαφορετικά τη δυναμική της κοινωνίας, τη δυναμική, δηλαδή, που αναπτύσσεται σε τοπικό επίπεδο, αλλά και που μπορεί να δημιουργήσει μια άλλη κατάσταση προκειμένου να ενσωματωθεί περισσότερος κόσμος και να αξιοποιηθούν όλες οι δυνάμεις της ελληνικής κοινωνίας και ενός συντηρητικού δικαστή, ενός δικαστή, δηλαδή, ο οποίος διαβλέπει μια κατάσταση ή, αν θέλετε, εκφράζει μια άποψη η οποία έχει ξεπεραστεί σε ευρωπαϊκό επίπεδο. Και σε επίπεδο ελληνικής κοινωνίας, όμως, νομίζω ότι πλέον αντιμετωπίζεται με τους όρους του χθες, με τους όρους, δηλαδή, ότι αυτό δεν ανήκει στο σήμερα και δεν μπορεί να διαγράψει το αύριο.
Με αυτήν την έννοια, λοιπόν, εμείς ψηφίζουμε, όπως είπα και χθες, τη συγκεκριμένη τροπολογία. Και ευελπιστούμε ότι στην κατεύθυνση που έχει έρθει στη Βουλή ο Κώδικας Μετανάστευσης, η Κυβέρνηση θα αναλάβει μία συγκεκριμένη νομοθετική πρωτοβουλία, η οποία θα ρυθμίζει και αυτό το θέμα και θα μπορεί ουσιαστικά να προλειάνει το έδαφος για μια συνταγματική αναθεώρηση, η οποία νομίζω με ευρύτατη πλειοψηφία θα κατοχυρώσει το δικαίωμα σε όλους εκείνους τους μετανάστες, μη Έλληνες πολίτες που έχουν συνάψει δεσμούς με την πατρίδα, που διαμένουν νομίμως εδώ και πολλά χρόνια, έχουν δημιουργήσει τις δουλειές τους και τα παιδιά τους πάνε στα ελληνικά σχολειά, πραγματικά να ενσωματωθούν και να συμμετέχουν στις τοπικές κοινωνίες, στην ελληνική κοινωνία.
Ψηφίζουμε τη συγκεκριμένη διάταξη γιατί θεωρούμε ότι δεν μπορεί κανείς να παίζει με τις αυτοδιοικητικές εκλογές, γιατί θεωρούμε ότι δεν πρέπει να υπάρξει η παραμικρή χαραμάδα για οποιονδήποτε θέλει να προσβάλει το κύρος των δημοτικών εκλογών αυτό να το πράξει με αφορμή μία διάταξη, η οποία έχει κριθεί ως αντισυνταγματική από την ολομέλεια του Συμβουλίου της Επικρατείας.
Είναι, λοιπόν, μία ψήφος η οποία κατοχυρώνει την εγκυρότητα των εκλογών. Προσβλέπουμε -και θα συμμετέχουμε- στη διαμόρφωση ενός ενιαίου σύγχρονου πλαισίου που θα διαμορφώνει τις συνθήκες ενσωμάτωσης και συμμετοχής των μεταναστών στις αυτοδιοικητικές εκλογές.
Ως προς τις λοιπές τροπολογίες, κύριε Υπουργέ, εμείς θεωρούμε ότι είναι τεχνικού κυρίως χαρακτήρα. Δεν είναι τροπολογίες οι οποίες δημιουργούν νέα ζητήματα, αλλά κυρίως επιλύουν τεχνικά ζητήματα. Γι’ αυτόν τον λόγο είμαστε θετικοί.
Σας ευχαριστώ πολύ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"88994"," Ευχαριστούμε και εμείς.
Τον λόγο έχει ο κ. Χαλβατζής.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"88995"," Ευχαριστώ, κύριε Πρόεδρε.
Μιλήσαμε αναλυτικά για την ενσωμάτωση της οδηγίας της Ευρωπαϊκής Ένωσης στις 23-11-12. Εξηγήσαμε αναλυτικά την άποψή μας και ψηφίσαμε χθες στην πρώτη ψηφοφορία «ΠΑΡΩΝ».
Σε ό,τι αφορά την τροπολογία για τον αποκλεισμό ομογενών και μεταναστών από τις δημοτικές εκλογές, υποστηρίξαμε την άποψη ότι η σημερινή συγκυβέρνηση Νέας Δημοκρατίας και ΠΑΣΟΚ με αυτήν την τροπολογία εκφράζει την αντιμεταναστευτική της πολιτική. Υπάρχει μία εξέλιξη, από την οποία φαίνεται ότι είχε προδιαγραφεί ο αποκλεισμός ομογενών μεταναστών από τις δημοτικές εκλογές. Πιστεύουμε ότι ακόμα κι αν δεν υπήρχε η απόφαση του Συμβουλίου της Επικρατείας, που είναι αντιμεταναστευτική, η Κυβέρνηση θα έβρισκε κάποια άλλη πρόφαση. 
Αυτό το λέμε για τους εξής λόγους.
Πρώτον, αυτή η εξέλιξη ήταν  μία προεκλογική δέσμευση της Νέας Δημοκρατίας. Και, βεβαίως, σήμερα αυτή η άποψη της Νέας Δημοκρατίας έχει τη συναίνεση και του ΠΑΣΟΚ. 
Δεύτερον, σε ό,τι αφορά την εξέλιξη γι’ αυτήν την πορεία, έχουμε την κυβέρνηση Παπαδήμου, η οποία φρόντισε να σαμποτάρει την όποια περιορισμένη συμμετοχή προέβλεπε ο προηγούμενος νόμος, ο λεγόμενος «νόμος Ραγκούση». Και αυτό είχε ένα συγκεκριμένο αποτέλεσμα. Στις δημοτικές εκλογές του 2009 γράφτηκαν μόνο δώδεκα χιλιάδες επτακόσιοι εξήντα δύο στους ειδικούς καταλόγους μεταναστών. Οι υπηρεσίες προέβλεπαν -το έχουμε πει ξανά- αριθμό περίπου εκατόν εβδομήντα χιλιάδων. 
Επαναλαμβάνουμε ότι το Κομμουνιστικό Κόμμα Ελλάδος υποστηρίζει και σταθερά προωθεί αυτό το αίτημα, το δικαίωμα των μεταναστών εργαζομένων να απολαμβάνουν τα σύγχρονα εργασιακά, κοινωνικά και δημοκρατικά τους δικαιώματα και φυσικά να έχουν και τις αντίστοιχες υποχρεώσεις. Γι’ αυτό η θέση μας ήταν -και παραμένει- να αναγνωριστεί το δικαίωμα του εκλέγειν και εκλέγεσθαι στις δημοτικές εκλογές μεταναστών και προσφύγων μετά από πενταετή διαμονή στη χώρα.
Για τις υπόλοιπες τροπολογίες θα κάνω μία γενική παρατήρηση. 
Έχει αναγνωριστεί και στη Διάσκεψη των Προέδρων και απ’ όλους το ότι δεν μπορεί να έρχονται τελευταία στιγμή τροπολογίες. Είναι χαρακτηριστικό ότι χθες, την ώρα της ψηφοφορίας, ήρθε μία τροπολογία, η οποία εμφανίστηκε αθώα. Ψηφίστηκε αυτή η τροπολογία σχεδόν απ’ όλα τα κόμματα. Το Κομμουνιστικό Κόμμα Ελλάδας την καταψήφισε. Η τροπολογία αυτή, όμως, δεν είναι ούτε αθώα ούτε απλή. Ανοίγει περισσότερο την κερκόπορτα για την κατάργηση της κυριακάτικης αργίας σε μία σειρά επαγγέλματα. 
Επίσης, χθες το βράδυ ήρθε μία άλλη τροπολογία η οποία αναφέρεται σε πολλά. Αναφέρεται στην παράταση της θητείας του κλάδου του ΕΣΥ, σε ρυθμίσεις επαγγελμάτων υγείας, αναφέρεται σε τροποποιήσεις που έχουν μία φωτογραφική λογική. Κάποια στιγμή πρέπει να σταματήσει αυτό. Δεν μπορεί να έρχονται τροποποιήσεις στο δώδεκα παρά πέντε…","ΣΠΥΡΙΔΩΝ ΧΑΛΒΑΤΖΗΣ",534
"88996"," Αυτή είναι Βουλευτών.","ΠΑΝΑΓΙΩΤΗΣ ΛΑΦΑΖΑΝΗΣ",279
"88997"," Βουλευτών είναι, αλλά κατατέθηκε, κύριε συνάδελφε.
Τώρα, σε ό,τι αφορά τις τροπολογίες που έχουμε. 
Έχουμε μία τροπολογία για την ΕΛΒΟ. Να υπενθυμίσουμε ότι το Κομμουνιστικό Κόμμα Ελλάδας ήταν -και παραμένει- κατηγορηματικά αντίθετο με την πολιτική συρρίκνωσης, απαξίωσης. Ουσιαστικά είμαστε ενάντια σε αυτήν την καταστροφική πορεία της Ελληνικής Βιομηχανίας Οχημάτων. Υπάρχει ένα θέμα που αφορά εκτός από τους ήδη εργαζόμενους και τους συνταξιούχους. Νομίζουμε ότι θα πρέπει να ενταχθούν σε αυτήν τη ρύθμιση που γίνεται. Σε αυτήν την τροπολογία, παρ’ όλο που διαφωνούμε με τη γενική πολιτική που αντιμετωπίζει την ΕΛΒΟ, ψηφίζουμε «ΠΑΡΩΝ». 
Υπάρχει η τροπολογία που σχετίζεται με την Ελληνική Αεροπορική Βιομηχανία.
Πόσες φορές δεν έχουμε συζητήσει, πόσες φορές δεν έχουμε καταθέσει συγκεκριμένες προτάσεις, προτάσεις ολοκληρωμένες, πόσες φορές υποστηρίξαμε -και υποστηρίζουμε- την υπάρχουσα δυνατότητα ανάπτυξης της πολεμικής βιομηχανίας; Βεβαίως, είμαστε κατηγορηματικά αντίθετοι με αυτήν την πορεία συρρίκνωσης και ιδιωτικοποίησης τμημάτων της πολεμικής βιομηχανίας. Εδώ πρόκειται για την εξασφάλιση της δυνατότητας πληρωμής των εργαζομένων -εκτός των άλλων- και νομίζουμε ότι πρέπει πρώτα απ’ όλα και κυρίως αυτό να εξασφαλιστεί. Ψηφίζουμε, λοιπόν, «ΠΑΡΩΝ».
Υπάρχουν κι άλλες τροπολογίες, κύριε Πρόεδρε, που μας έχουν δοθεί, κάποιες εκ των οποίων είναι ασαφείς, κάποιες ανολοκλήρωτες και δεν εξηγούνται όπως πρέπει, όπως εμείς νομίζουμε. 
Σε ό,τι αφορά τους δικαστικούς λειτουργούς και το Δικαστικό Σώμα των Ενόπλων Δυνάμεων με βαθμό Στρατιωτικού Δικαστή Β΄, Γ΄ και Δ΄ και Παρέδρου για να συμμετέχουν στις εκλογικές διαδικασίες ψηφίζουμε «ΠΑΡΩΝ».
Σε ό,τι αφορά την ΜΥΑ του Λιμενικού Σώματος, στον τομέα καταδύσεων κ.λπ. και σε αυτό ψηφίζουμε «ΠΑΡΩΝ».
Βεβαίως, υπάρχει μία ακόμα τροπολογία η οποία σχετίζεται με τις ανάγκες μετακίνησης προσωπικού της Γενικής Γραμματείας του Πρωθυπουργού. Από τη στιγμή που είναι ένας κυβερνητικός αξιωματούχος, δεν έχουμε λόγο να μην ψηφίσουμε «ΠΑΡΩΝ» σε αυτήν την τροπολογία. 
Όσον αφορά μία άλλη τροπολογία η οποία σχετίζεται με τις συνέπειες από τον σεισμό της Κεφαλλονιάς, παρ’ όλο που και αυτή δεν είναι ολοκληρωμένη ψηφίζουμε «ΝΑΙ». 
Όσον αφορά την τροπολογία που μας δώσατε τελευταία και η οποία δείχνει μια φωτογραφική διάθεση, ειδικά στην τελευταία διατύπωση η οποία αναφέρει ότι δεν δημιουργούνται ποινικές ευθύνες για τους κατά νόμο υπεύθυνους για τη σύναψη των συμβάσεων, επειδή δεν μπορέσαμε να δούμε τι υπάρχει πιο βαθιά, θα ψηφίσουμε «ΚΑΤΑ». 
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"88998"," Ευχαριστούμε κι εμείς.
Προχωρούμε στον κατάλογο των ομιλητών. Έχουν γραφτεί τέσσερις ομιλητές. Πρώτη είναι η κ. Γιαννακάκη και μετά η κ. Παπαδημητρίου.
Ορίστε, κυρία Γιαννακάκη, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"88999"," Ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι Βουλευτές, οι αποφάσεις του Συμβουλίου της Επικρατείας είναι άμεσα εκτελεστέες και απόπειρες συμψηφισμών -κάποια πράγματα που ακούγονται όπως, «ναι, αλλά άλλες δεν τις εφαρμόζετε»- δεν ανήκουν στην πολιτική κουλτούρα της Δημοκρατικής Αριστεράς. 
Προκύπτουν, όμως, μια σειρά από ερωτηματικά: Η συγκεκριμένη απόφαση βγήκε το Νοέμβριο του 2012. Πέρασαν, λοιπόν, δεκαπέντε μήνες και αντί να φέρετε ένα νομοθέτημα προκειμένου να συζητηθεί συντεταγμένα στην αρμόδια επιτροπή -όπως σας το ζητούσαμε και κατά τη διάρκεια των δώδεκα μηνών της τρικομματικής Κυβέρνησης και μάλιστα το είχα συζητήσει εκτενώς και με τον κ. Αθανασίου σε επίκαιρη ερώτησή μου τον Απρίλιο του 2013- και ενώ σας είχαμε επισημάνει πάρα πολλές φορές τον κίνδυνο να βρεθούμε σε κενό νόμου –όπερ και εγένετο- εσείς επιλέξατε και υπό τη δαμόκλειο σπάθη της ακύρωσης των αυτοδιοικητικών εκλογών, να φέρετε μία τροπολογία -έστω και σε σχετικό αυτήν τη φορά νομοσχέδιο- την τελευταία στιγμή. 
Θυμίζω, επίσης, ότι το συγκεκριμένο ζήτημα που αφορά τη ψήφο των νομίμων μεταναστών και των επί μακρόν διαμενόντων στην Ελλάδα, αποτελούσε και μέρος της προγραμματικής σύγκλησης προκειμένου να δημιουργηθεί η τρικομματική Κυβέρνηση τον Ιούνιο του 2012.
Σας είχαμε επισημάνει πάρα πολλές φορές την ανάγκη να υπάρξει ένα ολοκληρωμένο νομοθέτημα, το οποίο θα έχει και όλο το πλέγμα των στρατηγικών και των πολιτικών, που θα κατευθυνόταν προς την κοινωνική ενσωμάτωση των νομίμων μεταναστών στην ελληνική κοινωνία. Διότι, δεν θα κουραστούμε ποτέ να λέμε ως Δημοκρατική Αριστερά, ότι αν δεν υπάρξει ένα τέτοιο πλέγμα στρατηγικών, η απονομή της ιθαγένειας θα παραμείνει ένα χαρτί στο συρτάρι.
Τι θα συνέβαινε, λοιπόν, εάν δεν φέρνατε τη συγκεκριμένη τροπολογία; Θα παρέμενε η συγκεκριμένη διάταξη για λόγους συμβολικούς και οι μετανάστες δεν θα ψήφιζαν αφού οι κατάλογοι αυτοί συγκροτούνται από τους οργανισμούς τοπικής αυτοδιοίκησης και επικυρώνονται από το Υπουργείο σας, από το Υπουργείο Εσωτερικών. Άρα, ή οι ΟΤΑ δεν θα κατήρτιζαν τους συγκεκριμένους καταλόγους ή εσείς, το Υπουργείο σας, κύριε Υπουργέ, δεν θα τους επικυρώνατε. 
Επίσης, με τη συγκεκριμένη τροπολογία έγινε γνωστό στην πλειονότητα του ελληνικού λαού κάτι που ήταν σαφές όταν εκδόθηκε η απόφαση. Η απόφαση δεν αφορά μόνο στα τέκνα των νομίμων μεταναστών τα οποία γεννιούνται στην Ελλάδα ή πήγαν σε ελληνικό σχολείο. Δεν είχε κριθεί μόνο αυτό συνταγματικό. Συνταγματική, είχε κριθεί και η ψήφος των μεταναστών οι οποίοι διαμένουν επί μακρόν στην ελληνική επικράτεια. 
Εδώ προκύπτει κι ένα άλλο ζήτημα για το οποίο έχει γίνει μεγάλη συζήτηση στην επιστημονική κοινότητα -το οποίο απλά θα το αναφέρω, δεν θα επεκταθώ γιατί υπάρχουν πολύ πιο ειδικοί από εμένα- δηλαδή το κατά πόσο, ελλείψει συνταγματικού δικαστηρίου, οι αποφάσεις του Συμβουλίου της Επικρατείας μπορούν να έχουν ακυρωτικό χαρακτήρα και κατά πόσο τελικά το Συμβούλιο της Επικρατείας έχει φτάσει στο σημείο να νομοθετεί και αν είναι αυτή η δουλειά του. 
Το να φέρετε, όμως, τη συγκεκριμένη τροπολογία ήταν μία καθαρά πολιτική επιλογή της δικομματικής Κυβέρνησης. Από τη μια μεριά η Νέα Δημοκρατία κλείνει το ματάκι και αλιεύει ψήφους σε πολύ συντηρητικά ακροατήρια -ακροδεξιά και ακραίως λαϊκιστικά- και από την άλλη μεριά το ΠΑΣΟΚ, υπό το βάρος της απομειούμενης δύναμής του, ξεχνά τις πάλαι ποτέ αρχές του.
Το Συμβούλιο, λοιπόν, της Επικρατείας ερμήνευσε -έστω εξαιρετικά συσταλτικά- το σχετικό εδάφιο του Συντάγματος αναφορικά με την έννοια της ιδιότητας του πολίτη. Αδήριτη, λοιπόν, προκύπτει η ανάγκη αναθεώρησης του Συντάγματος προκειμένου αυτό να αντανακλά τις νέες κοινωνικές εξελίξεις και πραγματικότητες.
Διότι, από το jus sanguinis, δηλαδή από το «δίκαιο του αίματος» οφείλουμε να περάσουμε στο jus domicile με όρους και προϋποθέσεις, που όμως το συγκεκριμένο νομοθέτημα, το οποίο αυτήν τη στιγμή προσπαθείτε να αλλάξετε, τις είχε μέσα και τις είχε πάρα πολύ συγκεκριμένα. Διότι ενώ γίνεται λόγος για αθρόες πολιτογραφήσεις, από τα στοιχεία τα οποία διατηρούνται στις αρμόδιες υπηρεσίες βλέπουμε ότι αυτό έγινε πάρα πολύ επιλεκτικά και ένας πολύ μικρός αριθμός ανθρώπων πληρούσε τις προϋποθέσεις.
Οφείλουμε, λοιπόν, ως μία σύγχρονη ευρωπαϊκή κοινωνία να περάσουμε στο jus domicile, δηλαδή στο «δίκαιο της κατοικίας», όπως γίνεται σε όλες τις προοδευτικές ευρωπαϊκές χώρες με τις οποίες οφείλουμε να εναρμονίσουμε το δίκαιό μας.
Σε αυτό, λοιπόν, το πλαίσιο και επειδή το ζήτημα δεν είναι νομικό, αλλά βαθιά πολιτικό, η Δημοκρατική Αριστερά δεν μπορεί ποτέ να δώσει θετική ψήφο σε αυτή την τροπολογία.
Σας ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΜΑΡΙΑ ΓΙΑΝΝΑΚΑΚΗ",100
"89000"," Ευχαριστούμε κι εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89001"," Κύριε Πρόεδρε, ζητώ τον λόγο.","ΑΠΟΣΤΟΛΟΣ ΚΑΚΛΑΜΑΝΗΣ",172
"89002"," Θέλετε, να μιλήσετε;
Ορίστε, κύριε Κακλαμάνη, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89003"," Κύριε Πρόεδρε, θέλω να μιλήσω για δύο λεπτά επειδή άκουσα την συνάδελφο της Δημοκρατικής Αριστεράς να μνημονεύει τις αρχές του «πάλαι ποτέ» όπως είπε ΠΑΣΟΚ. 
Υπάρχουν πολλές μορφές λαϊκισμού. Ο λαϊκισμός δεν έχει χρώμα.
 Το κόμμα της Δημοκρατικής Αριστεράς, έχει εκπρόσωπό του, ο οποίος ανεβαίνει στο Βήμα εδώ και ουσιαστικά επικρίνει το ΠΑΣΟΚ, διότι έχοντας τις απόψεις του που τις διατύπωσε σε συγκεκριμένο νόμο ο οποίος τροποποιείται τώρα με σχετική διάταξη, αναγκάζεται να την ψηφίσει διότι το Συμβούλιο της Επικρατείας έτσι αποφάσισε. Δεν μπορεί, λοιπόν, κανείς -αν δεν λαϊκίζει- να επικρίνει όποιον δεν θέτει σε κίνδυνο το κύρος των εκλογών. Την απόφαση του Συμβουλίου της Επικρατείας, εγώ την θεωρώ, πράγματι, «τραβηγμένη», αλλά δυστυχώς αυτή είναι.
 Λαϊκίζουμε, λοιπόν, ισχυριζόμενοι ότι έχουμε σχετικό πιστοποιητικό διότι δηλώνουμε αριστεροί, και ότι έχουμε αξίες και μάλιστα τις αξίες που είχε «κάποτε» το ΠΑΣΟΚ, αλλά δεν τις έχει τάχα τώρα. Διότι εμείς ως κόμμα μεν με «ελαφρά πηδηματάκια» μπροστά στον κίνδυνο «την κάνουμε», βγαίνοντας από την κυβέρνηση είναι το ΠΑΣΟΚ, αυτό το «πάλαι ποτέ» ΠΑΣΟΚ, που «πέφτει στη φωτιά». Κι επιπλέον εμείς το επικρίνουμε για τη συνέπειά του, για τον πατριωτισμό του, για το σεβασμό του στη δικαιοσύνη, για το σεβασμό του στους θεσμούς. Επιμένω, λοιπόν, ότι υπάρχουν λαϊκισμοί και λαϊκισμοί. Ο χειρότερος λαϊκισμός είναι να ασκείται με προοδευτικό μανδύα. 
Το πράγμα είναι απλό, κύριε Πρόεδρε. 
Να πάρει πίσω η Κυβέρνηση αυτό το νομοσχέδιο; Ας αποφασίσει η ΔΗΜΑΡ και ο ΣΥΡΙΖΑ κ.λπ.. Τι θα κάνουμε όμως με τις εκλογές; Θα ανοίξουμε πόλεμο με το Συμβούλιο της Επικρατείας; Πάρα πολλές αποφάσεις δεν μας αρέσουν. 
Εμένα δεν μου αρέσει η απόφαση, που με μικρή έστω πλειοψηφία, νομιμοποίησε αυτό το αίσχος που έγινε πάνω στην ΕΡΤ, στις 11 Ιουνίου, και που, όπως έχω πει εδώ, έγινε διότι στις 30 Ιουνίου θα έβγαινε στον αέρα η προκήρυξη για τον πάροχο δικτύου ψηφιακής τηλεόρασης. Αλλά, δεν ακούω από την Αντιπολίτευση να λέει τίποτα για το γεγονός ότι σήμερα έχουμε έναν μοναδικό πάροχο δικτύου ψηφιακής τηλεόρασης, τη «DIGEA», από τον πάγκο της οποίας θα περνάνε όλοι, κόμματα και πολιτικοί, που θα θέλουν να επιβιώσουν πολιτικά. Διότι η  ψηφιακή τηλεόραση θα ελέγχεται με τη μοναδική άδεια που πήραν και πανελλαδικά απ’ αυτήν την ομάδα των καναλαρχών. Μπορούμε να λέμε πολλά εδώ ή έξω, αλλά όταν πηγαίνουμε στα κανάλια τους, δίνουμε την εντύπωση στο λαό ότι αυτοί είναι η υπέρτατη εξουσία αφού εμείς οι εκφραστές της λαϊκής κυριαρχίας εκεί τρέχουμε να δώσουμε τα διαπιστευτήριά μας! Και ερχόμαστε μετά στη Βουλή ή οπουδήποτε αλλού και κάνουμε τους γενναίους λέγοντας: «Το Συμβούλιο της Επικρατείας; Και τι είναι το Συμβούλιο της Επικρατείας;». 
Ε, λοιπόν, κάνετε λάθος αγαπητοί. Το ΠΑΣΟΚ, λοιπόν, με τις αξίες του συνεχίζει ως τώρα και θα έρθει η ημέρα που θα δικαιωθεί. Διότι όταν οι πάντες το βάλατε στα πόδια, μπροστά στον κίνδυνο να καταρρεύσει η χώρα, το ΠΑΣΟΚ στάθηκε όρθιο και πάλεψε. Τώρα μπορεί ο λαός να χειροκροτεί λαϊκισμούς ένθεν και ένθεν, δεξιόθεν και αριστερόθεν, «αλλά έσσεται ήμαρ». Θα έλθει η μέρα που η ιστορία και ο ίδιος ο λαός, ο κάθε απλός πολίτης θα αναβλέψει, θα καταλάβει ότι τριάμισι χρόνια πάει από το κακό στο χειρότερο γιατί κάποιοι είτε –το επαναλαμβάνω πολλές φορές- έκαιγαν την Αθήνα είτε πανικόβαλλαν τον κόσμο για να σηκώσει  τις μικροκαταθέσεις του από τις τράπεζες ενώ γνώριζαν ότι οι τράπεζες κέρδιζαν από την κρίση δεν διέτρεχαν κανένα κίνδυνο. Και τώρα κάνουν το ίδιο.
Όσοι ισχυρίζονται κάτι -που το διέψευσε το ίδιο το Διεθνές Νομισματικό Ταμείο, κύριε Πρόεδρε- ότι τάχα κατά το ΔΝΤ χρειάζονται οι τράπεζες 20 δισεκατομμύρια για να καλυφθούν, που σημαίνει «κοσμάκη να ανησυχήσεις». Έτσι δυστυχώς συμβάλλουν ορισμένοι και από ορισμένα ΜΜΕ και από ορισμένες πολιτικές δυνάμεις να βγει η χώρα από αυτήν τη φοβερή κρίση!","ΑΠΟΣΤΟΛΟΣ ΚΑΚΛΑΜΑΝΗΣ",172
"89004"," Κύριε Πρόεδρε, όπως καταλαβαίνετε, ζητώ το λόγο.","ΜΑΡΙΑ ΓΙΑΝΝΑΚΑΚΗ",100
"89005"," Το θέμα είναι ποιοι διαρρέουν αυτές τις πληροφορίες, κύριε Πρόεδρε, διότι το Διεθνές Νομισματικό Ταμείο διέψευσε…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89006"," Σωστά, κύριε Πρόεδρε, έχετε δίκιο, ποιοι τα διαρρέουν κάθε φορά που έρχονται αυτοί οι κύριοι του Διεθνούς Νομισματικού Ταμείου εδώ. Προφανώς κάποιοι πιέζουν και με αυτά τα δημοσιεύματα. Όμως, εμείς τι κάνουμε, κύριε Πρόεδρε; Διότι εγώ, όπως είπα χθες στην ακρόαση του Προέδρου της Επιτροπής Κεφαλαιαγοράς, διάβασα στην πρώτη σελίδα του οργάνου της Αξιωματικής Αντιπολίτευσης, της εφημερίδας «ΑΥΓΗ», τα περί 20 δισεκατομμυρίων. Δεν διάβασα το αντίθετο, ότι ο Τύπος του κόμματος της Αξιωματικής Αντιπολίτευσης πιστεύει την Τράπεζα της Ελλάδος και όχι τους «FINANCIAL TIMES». Θα αποδειχθεί, ελπίζω, ποιά είναι η αλήθεια και θα δω τι θα πουν τότε όσοι το διακινούν ακόμη εδώ πέρα και η συγκεκριμένη σεβαστή, κατ’ εμέ, εφημερίδα. Άλλωστε, έχω φάει ξύλο πολύ στο παρελθόν για την «ΑΥΓΗ». Αλλά να δω, θα γράψει ότι ήταν ψέμα ότι δεν ήταν 20 δισεκατομμύρια αλλά μόνο 5-6 αυτά που χρειάζονται οι τράπεζες και ότι όσοι το κυκλοφορούμε αυτό, βοηθούμε όσους τζογάρουν πάνω στον κίνδυνο να καταρρεύσει η χώρα;","ΑΠΟΣΤΟΛΟΣ ΚΑΚΛΑΜΑΝΗΣ",172
"89007"," Προχωρούμε. Αντιλαμβάνομαι ότι η κυρία Γιαννακάκη θέλει τον λόγο επί προσωπικού; Διότι μόνο έτσι μπορώ να σας δώσω τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89008"," Βεβαίως, κύριε Πρόεδρε. Και εσείς θα το ζητούσατε στη θέση μου.","ΜΑΡΙΑ ΓΙΑΝΝΑΚΑΚΗ",100
"89009"," Δεν θεωρώ ότι υπάρχει προσωπικό.
Πάντως, κυρία Γιαννακάκη, έχετε τον λόγο για ένα λεπτό, όπως προβλέπει ο Κανονισμός, για να εξηγήσετε σε τι συνίσταται το προσωπικό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89010"," Θέλω να πω ότι ο κύριος Πρόεδρος προφανώς δεν κατάλαβε τίποτα από την τοποθέτησή μου. Δεν θα σταθώ στο γεγονός -λόγω του σεβασμού που έχω στο πρόσωπό του- με ποιο δικαίωμα με μαλώνει για την πολιτική μου άποψη. Θέλω, όμως, να πω το εξής. Ξεκίνησα την ομιλία μου, λέγοντας ότι οι αποφάσεις του Συμβουλίου της Επικρατείας είναι εκτός από σεβαστές, άμεσα εκτελεστές. Από εκεί και πέρα, πρότεινα έναν τρόπο που πιστεύουμε ως Δημοκρατική Αριστερά ότι από τη μία μεριά δεν θα αμφισβητούσε την απόφαση του Συμβουλίου της Επικρατείας και από την άλλη μεριά για συμβολικούς λόγους θα διατηρούσε τη διάταξη στο συγκεκριμένο νομοθέτημα εν’ όψει μάλιστα της διαδικασίας Αναθεώρησης του Συντάγματος που είναι μία αδήριτη ανάγκη, προκειμένου το Ελληνικό Σύνταγμα σε αυτό και σε άλλα σημεία να έρθει και να αντανακλά τη σύγχρονη πραγματικότητα και τις σύγχρονες κοινωνικές συνθήκες.","ΜΑΡΙΑ ΓΙΑΝΝΑΚΑΚΗ",100
"89011"," Η διαφορά πολιτικών απόψεων δεν συνιστά ύβρη...","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89012"," Εγώ ευχαρίστως να δώσω εξήγηση.","ΑΠΟΣΤΟΛΟΣ ΚΑΚΛΑΜΑΝΗΣ",172
"89013"," Όχι, κύριε Πρόεδρε, προτείνω να  το κλείσουμε εδώ το θέμα, διότι έχουμε και μία ομάδα μαθητών την οποία πρέπει να αναγγείλω. Ας μην δώσουμε συνέχεια. Νομίζω ότι ήταν ένα σχόλιο της κυρίας Γιαννακάκη εντελώς…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89014"," Ναι, αλλά εγώ θέλω, εν πάση περιπτώσει, να δώσω αυτήν την εξήγηση. Δεν τη μαλώνω την κυρία Ρεπούση. Άλλωστε, τις κυρίες…","ΑΠΟΣΤΟΛΟΣ ΚΑΚΛΑΜΑΝΗΣ",172
"89015"," Σχήμα λόγου ήταν.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89016"," Τις κυρίες μόνο με ρόδα μπορεί κανείς να…","ΑΠΟΣΤΟΛΟΣ ΚΑΚΛΑΜΑΝΗΣ",172
"89017"," Κύριε Πρόεδρε, δεν υπάρχει θέμα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89018"," Προς Θεού! Είπα κάτι και το λέω και ως νομικός, κυρία Ρεπούση.","ΑΠΟΣΤΟΛΟΣ ΚΑΚΛΑΜΑΝΗΣ",172
"89019"," Εγώ δεν μίλησα ακόμη.","ΜΑΡΙΑ ΡΕΠΟΥΣΗ",441
"89020"," Όπως τα αμπελοχώραφά σας τα ξέρετε καλύτερα εσείς, κάτι ξέρω και εγώ ως νομικός για τα δικά μου. Σας λέω κάτι. Είτε μας αρέσει αυτό είτε δεν μας αρέσει, εμένα δεν μου αρέσει, εγώ πιστεύω ότι σε ανθρώπους που ζουν εδώ χρόνια είναι γελοίο να τους λέμε ότι δεν τους θέλουμε. Όλη η Ευρώπη έχει ανάγκη από πενήντα εκατομμύρια νέους πολίτες που δεν τους γεννά η ίδια η Ευρώπη. Αυτό το καταλάβαμε και εμείς. Όμως, όταν μου λέτε να βρούμε κάποιον τρόπο να μην εφαρμόσουμε τελικά την απόφαση του Συμβουλίου της Επικρατείας και να διακινδυνεύσουμε το κύρος των εκλογών, τότε κάνετε λάθος. 
(Θόρυβος από την πτέρυγα της ΔΗΜΑΡ)","ΑΠΟΣΤΟΛΟΣ ΚΑΚΛΑΜΑΝΗΣ",172
"89021"," Ναι, αλλά είναι δικαίωμα η διατύπωση της άποψης. Να μην δώσουμε συνέχεια. Καταγράφηκαν οι απόψεις.  
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, δέκα φοιτητές του Penn State University της Πενσιλβάνια των ΗΠΑ στο πλαίσιο επίσκεψής τους στη χώρα μας.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει η κ. Μάνη-Παπαδημητρίου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89022"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, είναι φανερό ότι τον τελευταίο ενάμιση χρόνο η χώρα μας αλλάζει σταθερά κατεύθυνση. Διαπιστώνουμε διαρκώς ότι εισάγονται προς ψήφιση μία σειρά νομοσχέδια, είτε στο πλαίσιο πρωτοβουλίας των αρμοδίων Υπουργών είτε στο πλαίσιο ενσωμάτωσης κοινοτικών οδηγιών, με τα οποία επέρχονται πλείστες θετικές αλλαγές. 
Μερικοί από τους βασικούς στόχους που τίθενται στα σχετικά νομοσχέδια είναι η εύρυθμη και αποτελεσματική λειτουργία της Δημόσιας Διοίκησης, η ταχεία και άμεση εξυπηρέτηση των συμπολιτών μας και η απλοποίηση της διαδικασίας για τη συμμετοχή στον δημόσιο βίο. Οφείλουμε όλες αυτές τις θετικές για τους συμπολίτες μας μεταρρυθμίσεις να τις κάνουμε γνωστές, γιατί αυτές είναι που θα αλλάξουν την εικόνα της χώρας και θα την καταστήσουν ένα σύγχρονο ευρωπαϊκό κράτος. 
Έτσι, και το παρόν σχέδιο νόμου του Υπουργείου Εσωτερικών, που στοχεύει στη διευκόλυνση της συμμετοχής Ευρωπαίων πολιτών στις επερχόμενες ευρωεκλογές συμβάλλει στον εξορθολογισμό των διαδικασιών υποβολής υποψηφιότητας, ανταποκρινόμενο κατ’ αυτόν τον τρόπο σε καταστατικές αρχές της φιλελεύθερης, πολυαρχικής και αντιπροσωπευτικής δημοκρατίας, όπως η αρχή της λαϊκής κυριαρχίας. 
Η Ελλάδα βέβαια, ως ισότιμο κράτος μέλος της Ευρωπαϊκής Ένωσης, έχει ήδη αναγνωρίσει το δικαίωμα του εκλέγεσθαι στις ευρωπαϊκές εκλογές σε όλους τους πολίτες της Ένωσης που κατοικούν εντός της ελληνικής επικράτειας. Με το παρόν νομοσχέδιο όμως διευκολύνεται σε σημαίνοντα βαθμό η ενάσκηση του ανωτέρω δικαιώματος για τους Ευρωπαίους πολίτες που διαμένουν στη χώρα μας μέσω των απλοποιήσεων που επιφέρει στη διαδικασία κατάθεσης της υποψηφιότητάς τους. 
Συγκεκριμένα, αίρεται η υποχρέωση υποβολής βεβαίωσης από τον υποψήφιο ότι δεν έχει εκπέσει του δικαιώματος του εκλέγεσθαι στη χώρα του και αντικαθίσταται μόνο από μία υπεύθυνη δήλωση του ιδίου, την οποία θα επιβεβαιώνει το Υπουργείο Εσωτερικών. 
Η προαναφερθείσα ρύθμιση, που ενσωματώνει τη σχετική κοινοτική οδηγία, αποτελεί μία τομή για τη δημοκρατική μας πολιτεία, που επιτρέπει την ελεύθερη συμμετοχή Ευρωπαίων κατοίκων της χώρας μας στις επερχόμενες ευρωεκλογές ως υποψηφίων. Και αυτό, διότι μέχρι σήμερα η ισχύουσα διαδικασία, εξαιτίας των καθυστερήσεων και των εν γένει δυσκολιών για την προσκόμιση της βεβαίωσης, όπως ήταν φυσικό δημιουργούσε προβλήματα θέτοντας φραγμούς στην ενάσκηση του πολιτικού αυτού δικαιώματος, οι οποίοι όμως αίρονται με το παρόν σχέδιο νόμου. 
 Κυρίες και κύριοι συνάδελφοι, με το παρόν σχέδιο νόμου εισάγεται επίσης τροπολογία του ιδίου Υπουργείου, σύμφωνα με την οποία, μετά από απόφαση του Συμβουλίου της Επικρατείας, καταργούνται οι διατάξεις που επέτρεπαν στους αλλοδαπούς που κατοικούν στην Ελλάδα να συμμετάσχουν στις εκλογές των οργανισμών της τοπικής αυτοδιοίκησης. 
Κατά τις συνεδριάσεις της επιτροπής διατυπώθηκαν από κάποιες πτέρυγες της Αντιπολίτευσης πλείστες αντιρρήσεις και επιφυλάξεις σχετικές με την τροπολογία, η οποία όμως -και το επισημαίνω αυτό- εισάγεται σε συμμόρφωση με απόφαση ενός ανωτάτου δικαστηρίου της χώρας μας. Μάλιστα, αρκετοί συνάδελφοι κατά την τοποθέτησή τους, παρασυρόμενοι από τη διαρκή τάση στείρας αντιπολίτευσης, στάθηκαν επίμονα στην κρίση της μειοψηφίας του δικαστηρίου, παραγνωρίζοντας πως εμείς, ως νομοθετικό σώμα, πρώτοι απ’ όλους οφείλουμε να σεβαστούμε, χωρίς άσκηση κριτικής ή αμφισβήτησης, το διατακτικό μιας δικαστικής απόφασης. 
Είναι γνωστό εξάλλου ότι το πολίτευμά μας, η προεδρευόμενη αντιπροσωπευτική δημοκρατία, πέραν από την αρχή της λαϊκής κυριαρχίας, στηρίζεται και στη θεμελιώδη αρχή της διάκρισης των εξουσιών. Το νομοθετικό σώμα είναι αρμόδιο για τη θέσπιση κανόνων δικαίου, η κυβέρνηση και η διοίκηση οφείλει να τους σέβεται και να τους εκτελεί και τα δικαστήρια να ελέγχουν τόσο την τήρησή τους από τα κρατικά όργανα όσο και από τους πολίτες, καθώς και αν το περιεχόμενο αυτών των κανόνων δικαίου είναι σε συμφωνία ή όχι με το Σύνταγμά μας.
Γι’ αυτό και ο δικαστής θεωρείται εγγυητής της φιλελεύθερης δημοκρατίας. Ταυτόχρονα, δε, από τη λειτουργική ανεξαρτησία της δικαστικής εξουσίας απορρέει και η υποχρέωση της μη εφαρμογής του νόμου που κρίθηκε ότι είναι σε αντίθεση με το Σύνταγμα. Εάν δε η απόφαση περί αντισυνταγματικότητας ενός νόμου προέρχεται από το ανώτατο διοικητικό δικαστήριο, το Συμβούλιο της Επικρατείας, το οποίο όπως στην προκειμένη περίπτωση έκρινε με σύνθεση ολομελείας, οφείλουν τόσο η διοίκηση της χώρας όσο και τα υπόλοιπα δικαστήρια να συμμορφώνονται με αυτήν την απόφαση.
Η Βουλή με τη σειρά της, σεβόμενη τη διάκριση των λειτουργιών και ως αποκλειστικός φορέας της νομοθετικής λειτουργίας, έχει την υποχρέωση να καταργήσει τη διάταξη που κρίθηκε ως αντισυνταγματική.
 Πέραν τούτου, κύριοι συνάδελφοι, υφίσταται και μία άλλη παράμετρος, την οποία οφείλουμε να τη δούμε με υπευθυνότητα και σοβαρότητα. Η μη συμμόρφωση στην απόφαση του Συμβουλίου της Επικρατείας ενέχει τον σοβαρό κίνδυνο της προσβολής του αποτελέσματος των επερχόμενων αυτοδιοικητικών εκλογών από οποιονδήποτε πολίτη, με συνέπεια την ακυρότητα της όλης εκλογικής διαδικασίας.
Επίσης, στο σημείο αυτό θα ήθελα να σταθώ στην τοποθέτηση του συναδέλφου εισηγητή του ΣΥΡΙΖΑ και τα σχόλιά του τα σχετικά με τη ρύθμιση για τη διαδικασία της ανάδειξης των μελών του Ευρωκοινοβουλίου, η οποία θα γίνει με σταυρό προτίμησης. Μα, αυτό, κύριοι συνάδελφοι, συμβάλλει στην αμεσότητα της ανάδειξης των μελών του ευρωπαϊκού Κοινοβουλίου από το λαό και φυσικά και κάτι ακόμη που κι εσείς πολύ καλά γνωρίζετε, ότι η ρύθμιση έτυχε της αποδοχής του συνόλου της ελληνικής κοινωνίας. 
Κυρίες και κύριοι συνάδελφοι, η αντιμετώπιση των γραφειοκρατικών διαδικασιών που δυσχεραίνουν τη συμμετοχή Ευρωπαίων πολιτών στις επερχόμενες ευρωεκλογές βρίσκεται στο επίκεντρο της ελληνικής Κυβέρνησης. Η υπέρτατη αυτή υποχρέωση μιας οργανωμένης πολιτείας στη σύγχρονη διακυβέρνηση και στο πλαίσιο του ευρωπαϊκού γίγνεσθαι χαρακτηρίζει την παρούσα νομοθετική ρύθμιση του Υπουργείου Εσωτερικών. Παράλληλα, δε, η υποχρέωση σεβασμού και συμμόρφωσης στις αποφάσεις ανωτάτων δικαστηρίων που αποτυπώνεται στην κατατεθείσα τροπολογία, επιβάλλουν την παράθεση της θετικής ψήφου όλων μας. 
Σας ευχαριστώ.
(Χειρoκροτήματα από την πτέρυγα της Νέας Δημοκρατίας)","ΑΝΝΑ ΜΑΝΗ-ΠΑΠΑΔΗΜΗΤΡΙΟΥ",296
"89023"," Ευχαριστούμε και εμείς. 
Κυρία Ρεπούση, εάν δεν έχετε αντίρρηση, να δώσω τον λόγο στον κ. Γιοβανόπουλο, επειδή έχει επικαλεστεί προσωπικό λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89024"," Εντάξει, κύριε Πρόεδρε.","ΜΑΡΙΑ ΡΕΠΟΥΣΗ",441
"89025"," Ο κ. Γιοβανόπουλος έχει τον λόγο ως Κοινοβουλευτικός Εκπρόσωπος των Ανεξάρτητων Ελλήνων.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89026"," Είχα σκοπό εντελώς διαφορετικά να ξεκινήσω την ομιλία μου, κύριε Πρόεδρε -και σας ευχαριστώ που μου δίνετε το λόγο- αλλά φυσικά μετά από όσα ακούστηκαν και από τον πρώην Πρόεδρο της Βουλής, τον κ. Κακλαμάνη, καταλαβαίνουμε όλοι τελικά ότι το μόνιμο, το διαρκές, το ουσιαστικό πρόβλημα στη χώρα, είναι η διαπλοκή. Το πρόβλημα της παρακμής με την οποία έζησε τις τελευταίες δεκαετίες αυτή η πατρίδα και το οποίο βλέπουμε ακόμη και τώρα να μην μπορούμε να το αντιμετωπίσουμε, απλώς να το καταγγέλλουμε και απλώς ακόμη και σε τέτοια νομοθετήματα να το επικαλούμαστε ως τώρα πια να έχουμε μετανοήσει και να έχουμε βρει κάποια άλλη οδό.
Ο Θεόδωρος Ρούσβελτ –όχι ο Φραγκλίνος, ο Θεόδωρος, πετυχημένος Πρόεδρος των Ηνωμένων Πολιτειών- έλεγε ότι «πολιτική είναι επανάληψη επιχειρημάτων μέχρι να εμπεδωθούν». Ξανά και ξανά, λοιπόν, απ’ αυτό το Βήμα θα λέμε ότι η διαπλοκή, η διαφθορά, η μόνιμη παρακμή είναι το πρόβλημα στη χώρα. Και σε ένα τέτοιο νομοθέτημα πρέπει να δει κανείς και πώς αλλάζουν χρώματα όλα αυτά τα φτερά του παγωνιού, όταν βλέπαμε την ομάδα Ραγκούση τότε να ισχυρίζεται ότι αυτή ήταν η λύση στο πρόβλημα, να ψηφίζουν εδώ οι αλλοδαποί, ενώ τώρα το Συμβούλιο της Επικρατείας ολοκάθαρα λέει πως δεν μπορεί να γίνει αυτό το πράγμα και ξαφνικά βλέπουμε και μια μεταστροφή της τότε κυβερνώσας παράταξης.
Ήθελα, λοιπόν, να παρατηρήσω από το Βήμα αυτό ότι προσπαθήσαμε και χθες να σας πείσουμε, κύριε Υπουργέ, ότι είναι άλλο πράγμα οι ομογενείς και άλλο πράγμα οι αλλοδαποί. Είναι άλλο πράγμα οι αλλογενείς και είναι άλλο πράγμα οι ομογενείς ή ομοεθνείς. 
Προσπάθησα να βρω μια άλλη λύση σήμερα, θέλετε από τη δικηγορική μου διαστροφή, τη δικανική ετοιμότητα, να βρω ένα άλλο επιχείρημα για να δω εάν μπορέσω έτσι να σας πείσω να καταλάβετε επιτέλους τη διαφορά, να καταλάβετε γιατί μιλάμε. Δοθέντος ότι και χθες είχα μια γοητευτική συνομιλία με έναν άνθρωπο, ο οποίος ξέρει πάρα πολύ καλά τα πράγματα της ομογένειας, συζήτησα με τον ύπατο Πρόεδρο των Ενώσεων Συμμάχων Πολεμιστών Μακεδονικού Μετώπου, έναν Πτέραρχο γλυκύτατο, το Γεώργιο Τσαλουχίδη, ο οποίος με χαρά μού έδωσε μέσα στην καρδιά μου να καταλάβω, χωρίς καμμία πατριδολαγνεία, εθνικορητορεία κενή, της κουφότητας που ακούμε πάρα πολλές φορές, να δούμε τελικά ποιοι είναι οι άνθρωποι αυτοί που θα μπορούσαμε να λέμε σήμερα ομογενείς και να χαιρόμαστε γι’ αυτούς.
Είμαι σίγουρος ότι έχετε ακούσει για τον Αλέξανδρο Υψηλάντη. Είμαι σίγουρος ότι δεν θυμάστε ότι ήταν Φαναριώτης, ένας ομογενής με όλους εκείνους τους ανθρώπους στην Πόλη τότε που ενίσχυσαν το κίνημα της επανάστασης. Βέβαια, συναντήθηκε στην Οδησσό για να πάρει το χρίσμα της προεδρίας της Φιλικής Εταιρεία. Με ποιους; Με Έλληνες ομογενείς. 
Φτάνει στο Ιάσιο και εκεί εκδίδει εκείνη την υπέροχη προκήρυξη «Μάχου Υπέρ Πίστεως και Πατρίδος», η οποία συγκλόνισε τότε την ομογένεια σε όλη την Ευρώπη. Όμως, πέρα από τους φιλέλληνες, συγκλόνισε τους Έλληνες όχι μόνο εκεί αλλά και εδώ. Είναι μάλιστα εξαιρετικά επίκαιρη γιατί τέτοιες ημέρες είχε βγει. Κυκλοφόρησε στις 27 Φεβρουαρίου 1821. Στο Δραγατσάνι αυτοί που πολέμησαν με τον Αλέξανδρο Υψηλάντη, οι Ιερολοχίτες ήταν παιδιά της ομογένειας. Ήταν παιδιά με ελληνικό αίμα και θυσιάστηκαν γι’ αυτόν τον λόγο σε εκείνη τη ηττοφόρα μάχη.
Εν πάση περιπτώσει, όταν το 1828 ο Υψηλάντης πέθανε στη Βιέννη –μόλις είχε βγει από τη φυλακή μερικές εβδομάδες- Έλληνες ομογενείς από τη Βιέννη τον έφεραν στην Ελλάδα και τώρα έχουμε την τιμή τις καρδιές των Υψηλάντηδων να τις έχουμε στην Ελλάδα και μάλιστα με πρωτοβουλία του Γεωργίου Τσαλουχίδη που τις έφερε και στη στενή πατρίδα του ορμώμενος εκ Κουστοχωρίου Ημαθίας. Αυτό είναι ομογένεια, αυτό είναι το ομόεθνον και αυτό πρέπει να το εννοήσετε. 
Δεν μπορούμε να χαρίζουμε ψήφους και δεν μπορούμε τα δικά σας παιχνιδάκια, τους νόμους σας χωρίς ψυχή να τους υφιστάμεθα εδώ σε αυτό το Κοινοβούλιο χωρίς να σας παρατηρούμε και να σας λέμε «βρείτε την αύρα του ελληνισμού για να πάμε ένα βήμα παρακάτω». Βρείτε τι θα μας σώσει. 
Αν δεν μπορείτε να το βρείτε εσείς, θα καταθέσω στη Βουλή μία ειδική ανάλυση για τον Αλέξανδρο Υψηλάντη από την Πανελλήνια Ένωση Ποντίων Αξιωματικών, όπου λέει το εξής: «Οι Έλληνες μόνο στους εαυτούς τους πρέπει να στηρίζονται για να γίνουν ελεύθεροι». 
Μη στηρίζεστε, κύριε Υπουργέ, σε κανέναν άλλον. Ο Υψηλάντης είχε στηριχθεί στη Ρωσία και ατύχησε. Εσείς δεν ξέρω πού στηρίζεστε για να βρείτε χρήματα τώρα, αλλά κυρίως γυρίστε να δείτε την καρδιά της Ελλάδας, το μέσο Έλληνα πολίτη στην ανέχεια ο οποίος στραγγαλίζεται, και από εκεί ο ένας με τον άλλον θα αντλήσουμε δύναμη για να βγούμε από αυτήν την κρίση. Άλλη λύση δεν υπάρχει. Μην ελπίζετε. 
Καταθέτω στα Πρακτικά τη σχετική ομιλία.
(Στο σημείο αυτό ο Βουλευτής κ. Κωνσταντίνος Γιοβανόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ευχαριστώ πολύ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"89027"," Ευχαριστούμε και εμείς.
 Η κ. Ρεπούση έχει τον λόγο και μετά ακολουθεί ο κ. Βούτσης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89028"," Ευχαριστώ, κύριε Πρόεδρε. 
Η νομοθετική κατάργηση των διατάξεων για τη διεύρυνση του εκλογικού σώματος είναι πολιτική απόφαση. Δεν είναι αποτέλεσμα της απόφασης του Ανώτατου Διοικητικού Δικαστηρίου. Πού στηρίζω αυτή μου τη θέση; Πρώτον, ο τότε Αρχηγός της Αξιωματικής Αντιπολίτευσης, Αντώνης Σαμαράς, είχε προαναγγείλει την κατάργηση του λεγόμενου «νόμου Ραγκούση», μόλις η Νέα Δημοκρατία θα ερχόταν στην Κυβέρνηση.
Δεύτερον, η απόφαση του Ανωτάτου Διοικητικού Δικαστηρίου λήφθηκε τον Νοέμβριο του 2012. Αν η Κυβέρνηση επιθυμούσε την ψήφο των μεταναστών, θα μπορούσε να καταθέσει και να φέρει σε συζήτηση στη Βουλή μία νέα ρύθμιση που θα προέβλεπε τις ενστάσεις του Ανώτατου Διοικητικού Δικαστηρίου και ταυτόχρονα θα διατηρούσε αυτήν την κατάκτηση της χώρας μας, που είναι η διεύρυνση του εκλογικού σώματος με την ψήφο των μεταναστών.
Το τρίτο επιχείρημα αφορά την περίπτωση της ιθαγένειας, γιατί η απόφαση του Ανώτατου Διοικητικού Δικαστηρίου δεν αφορούσε μόνο την ψήφο, αφορούσε και την ακύρωση του δικαιώματος στην ιθαγένεια για τα παιδιά που ζουν και μεγαλώνουν στην Ελλάδα. Στη συγκεκριμένη περίπτωση αυτό που προέκρινε η Κυβέρνηση δεν ήταν η κατάργηση των διατάξεων, αλλά το πάγωμα των διαδικασιών.
Θα μπορούσε και στη συγκεκριμένη περίπτωση της ψήφου να ρυθμίσει έτσι τις διαδικασίες που αφ’ ενός να μην θέτει υπό αμφισβήτηση την εγκυρότητα των εκλογών κι αφ’ ετέρου να διατηρεί νομοθετικά το δικαίωμα της ψήφου για τους μετανάστες. 
Ας μην μπερδευόμαστε εδώ λοιπόν και να μην μπερδεύεται και το ΠΑΣΟΚ. Διότι πολλά ακούσαμε. Ακούσαμε ότι υποχρεώνεται να συναινέσει σε αυτήν την απόφαση, διότι είναι απόφαση του Ανωτάτου Διοικητικού Δικαστηρίου. 
Δεν υποχρεώνεστε για αυτό. Υποχρεώνεστε διότι είναι πολιτική επιλογή του κόμματος που αυτήν τη στιγμή κυβερνά κι είναι πρωτίστως η Νέα Δημοκρατία. Κι εσείς σιγά-σιγά μετατρέπεστε σε συνιστώσα της Νέας Δημοκρατίας και της Κυβέρνησης Σαμαρά. 
Το λέω αυτό, διότι παίρνετε πίσω…","ΜΑΡΙΑ ΡΕΠΟΥΣΗ",441
"89029"," Εμείς δεν ψηφίσαμε τους δύο προηγούμενους νόμους;","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89030"," Αφήστε! Σας είπα τρεις τρόπους που θα μπορούσατε, αν θέλατε, να μην πάρετε πίσω αυτήν τη νομοθετική κατάκτηση.","ΜΑΡΙΑ ΡΕΠΟΥΣΗ",441
"89031"," Είναι εκλογές, δεν είναι…","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89032","  Κύριε Τριαντάφυλλε, μπορείτε μετά, αν θέλετε, στη δευτερολογία σας να μιλήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89033"," Μετατρέπεστε σταδιακά σε συνιστώσα της Νέας Δημοκρατίας κι αυτό όχι μόνο στον νόμο για την ψήφο και την ιθαγένεια, αλλά σε ό,τι –λίγα ήταν, αλλά υπήρξαν κάποια- θετικό της διακυβέρνησης ΠΑΣΟΚ. Αυτή είναι η αλήθεια. 
Αν θέλετε να απαντήσετε σε αυτά, να απαντήσετε συγκεκριμένα. Μη μας λέτε ότι είναι απόφαση των Συνταγματικού Δικαστηρίου. Δεν είναι μονόδρομος ότι έρχεται σήμερα η Βουλή και νομοθετικά καταργεί τη διάταξη αυτή. Δεν είναι καθόλου μονόδρομος. Θα μπορούσε, για παράδειγμα, να μην εγκρίνει το Υπουργείο Εσωτερικών τους εκλογικούς καταλόγους. Κι εκεί δεν έμπαινε κανένα θέμα ακυρότητας των εκλογών. 
Εμείς, όπως έχουν εξηγήσει κι οι προηγούμενοι ομιλητές της Δημοκρατικής Αριστεράς, θα καταψηφίσουμε αυτήν την τροπολογία. Με την ευκαιρία αυτή θέλω να πω και μερικά πράγματα, γιατί γίνεται πολύ μεγάλη σύγχυση ανάμεσα στην ιθαγένεια και στην εθνικότητα. 
Θεωρώ ότι ένας από τους θεμέλιους λίθους του σύγχρονου δυτικού δημοκρατικού κόσμου είναι η έννοια της «ιθαγένειας». Τι ακριβώς συνδέεται με την έννοια αυτή; Γιατί είναι θεμέλιος λίθος του σύγχρονου δυτικού κόσμου; Είναι θεμέλιος λίθος γιατί στο κέντρο της ιθαγένειας βρίσκεται ο πολίτης, δηλαδή ο νομικός δεσμός του πολίτη με το κράτος. Ο πολίτης με τα δικαιώματά του και τις υποχρεώσεις του, ο πολίτης ανεξάρτητα από το θρήσκευμα, στο οποίο πιστεύει, ανεξάρτητα από το φύλο του, την εθνοτική του προέλευση, το σεξουαλικό του προσανατολισμό και οποιεσδήποτε άλλες ταυτότητες επιλέγει να έχει. 
Στα δικαιώματα του πολίτη είναι και το δικαίωμα του εκλέγειν και του εκλέγεσθαι. Το ποιοι θεωρούνται πολίτες στο πλαίσιο ενός κράτους, ποιες προϋποθέσεις θέτει η εκάστοτε πολιτεία για την απόδοση της ιθαγένειας είναι ζήτημα που αφορά στο γενικό πολιτικό πολιτισμό ενός κράτους, το πόσο δημοκρατικό είναι. 
Το πόσο λίγο ή περισσότερο φοβικό είναι στα θέματα της εθνικής ταυτότητας έχει να κάνει, λοιπόν με το πώς βλέπει το κράτος αυτό και τη δημοκρατία και την ενσωμάτωση ανθρώπων που προέρχονται από διαφορετικό θρήσκευμα ή έχουν διαφορετική εθνοτική προέλευση. 
Μη συγχέουμε, λοιπόν, την εθνικότητα με την ιθαγένεια. Είναι δύο διαφορετικά πράγματα. Αυτή η διάκριση, όπως είπα και στην αρχή, συνιστά συγκροτητικό στοιχείο της δημοκρατίας του σύγχρονου δυτικού κόσμου. 
Γιατί συγχέεται λοιπόν, εδώ; Πράγματι, στα περισσότερα εθνικά κράτη η ιθαγένεια πηγαίνει με την εθνικότητα. Ωστόσο, δεν θα πρέπει να πηγαίνει μόνο με την εθνικότητα. Αυτό είναι που υποστηρίζουμε, τη μετάβαση σε μια αντίληψη ιθαγένειας που ενσωματώνει όλο και περισσότερους ανθρώπους που νόμιμα ζουν κι εργάζονται στην Ελλάδα. Και το λέω αυτό απευθύνομενη και στο ΠΑΣΟΚ, εάν θέλει να διατηρήσει μια παράδοση σε ό,τι αφορά την αναγνώριση της ιθαγένειας για τα παιδιά που ζουν και μεγαλώνουν στην Ελλάδα, τη διεύρυνση του εκλογικού σώματος με την ψήφο των μεταναστών. 
Εγώ θα έλεγα ότι η ρύθμιση του νόμου Ραγκούση ήταν εξαιρετικά δειλή, μιας και λίγοι μόνο από τους νόμιμους μετανάστες που διαμένουν για χρόνια στην Ελλάδα διαθέτουν τη συγκεκριμένη κάρτα. Γι’ αυτό κι ο αριθμός, όσων δηλώθηκαν και συμμετείχαν στις δημοτικές εκλογές, ήταν εξαιρετικά περιορισμένος. 
Θα πρέπει, λοιπόν, ως ελληνική πολιτεία να λειτουργήσουμε δημοκρατικά, να λειτουργήσουμε με τον τρόπο που έχουμε αξιώσει να λειτουργήσουν άλλες πολιτείες όταν οι Έλληνες, το γένος, γεννήθηκαν και έζησαν σε άλλα δημοκρατικά κράτη. Με τον ίδιο τρόπο, λοιπόν, πρέπει να λειτουργήσουμε για τους ανθρώπους αυτούς που γεννήθηκαν και ζουν νόμιμα στην Ελλάδα, για τους ανθρώπους αυτούς που πληρώνουν φόρους και έχουν, κατά συνέπεια, όλα τα δικαιώματα και τις υποχρεώσεις του Έλληνα πολίτη.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΜΑΡΙΑ ΡΕΠΟΥΣΗ",441
"89034"," Ευχαριστούμε κι εμείς.
Ο κ. Βούτσης έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89035"," Ευχαριστώ, κύριε Πρόεδρε.
Κυρίες και κύριοι συνάδελφοι, κατ’ αρχάς θέλω να κάνω ένα σχόλιο, διότι δεν πρέπει να μένουν αναπάντητα κάποια πράγματα που λέγονται. Για πολλοστή φορά ο σεβαστός και αγαπητός κ. Κακλαμάνης είπε για σιωπή της Αριστεράς και της Αντιπολίτευσης σε σχέση με το μεγάλο σκάνδαλο, πράγματι, της «DIGEA». Ίσως ο ίδιος να έχει πάρει τα μέτρα του. Αν θυμάμαι καλά, δεν είχε έλθει σε κάνα δύο-τρεις ψηφοφορίες -και τον τιμά αυτό- όταν ετίθεντο και εκρίνοντο αυτά τα ζητήματα. Όμως, το κόμμα του, το ΠΑΣΟΚ, έχει συναινέσει απολύτως από την αρχή της ίδρυσης της «DIGEA» -δηλαδή από πέντε παρόχους σήματος, οι οποίοι ταυτόχρονα, όπως εξελίχθηκε και η διαδικασία της και ήταν «φορσέ» να εξελιχθεί έτσι, είναι και χρήστες ψηφιακών συχνοτήτων- και έχει μεθοδεύσει και έχει διαχειριστεί αυτό το τεράστιο σκάνδαλο, το οποίο έχει ξεκινήσει ήδη από τριετίας-τετραετίας, αν δεν κάνω λάθος και ιδιαίτερα, όμως, με το κλείσιμο της ΕΡΤ μπήκε, «καναλιζαρίστηκε». Τώρα έγινε η προθεσμία, έγινε δήθεν η διαγωνιστική διαδικασία, συμμετείχαν αυτοί που ήταν να συμμετάσχουν και έναντι πινακίου φακής νέμονται τη συχνότητα.
Άρα, γι’ αυτό το τεράστιο σκάνδαλο δεν έχει νόημα να στρέφεται κανείς προς την Αριστερά και να λέει «γιατί έχετε σιωπήσει». Αν είναι δυνατόν να έχουμε σιωπήσει γι’ αυτό το πράγμα. Μόνο δέκα φορές θυμάμαι εγώ στις επιτροπές και εδώ πέρα μέσα που ετέθη. Όμως, είναι ένα «δαχτυλίδι αρραβώνα», ένα από τα πολλά που φοράτε στα δάχτυλά σας με τους διαπλεκόμενους για να συνεχιστεί η στήριξη σ’ αυτήν τη συγκυβέρνηση για τη σωτηρία της χώρας, έτσι όπως την θεωρείτε εσείς.
Εμείς επανερχόμαστε και επί της ουσίας και για τις τιμές και για το πώς δόθηκαν οι διαγωνιστικές διαδικασίες. Δεν θα το αποφύγετε να συμμετάσχετε σ’ αυτήν τη συζήτηση, όπως δεν θα αποφύγετε να συμμετάσχετε σε μία συζήτηση απολογισμού σε σχέση με την ΕΡΤ. Οχτώ μήνες έχει κλείσει η ΕΡΤ. Ποιό είναι το αποτέλεσμα; Πού είναι σε σχέση με οποιοδήποτε επιχείρημα που χρησιμοποιήθηκε τότε στις κατάπτυστες ανακοινώσεις για να κλείσει η ΕΡΤ; Αυτό το σκάνδαλο για τη δημοκρατία το έχετε χρεωθεί, το έχετε πάρει ολόκληρο και θα το πάτε μέχρι τις εκλογές. Και γι’ αυτά θα απολογηθείτε.
Έρχομαι τώρα σε δύο σοβαρά ζητήματα. Επιτρέψτε μου να σας πω ότι τους προηγούμενους μήνες υπήρξε ένα ρεσιτάλ «μαυρογιαλουρισμού» από πλευράς της Κυβέρνησης σε σχέση με τις επερχόμενες εκλογές του Ιουνίου.
Τι δεν ακούσαμε; Τα θυμάστε και νομίζω ότι απηχώ όλων εδώ την άποψη. Τι δεν ακούσαμε; Τα θυμάστε; Νέος εκλογικός νόμος, όπου θα είναι λίστα με ονόματα μόνο, δήμαρχοι και υποψήφιοι δημοτικοί σύμβουλοι ανάκατα χωρίς κόμματα μέσα, χωρίς στηρίξεις για να μιλήσει η κοινωνία. Πέρασαν δυο-τρεις μήνες, έφυγε και αυτό, διότι το ΠΑΣΟΚ –αν δεν κάνω λάθος- δεν συμφωνούσε, δεν συναινούσε. Δεν πέρασε. Ύστερα, πήγαμε στις ημερομηνίες των εκλογών. Θα είναι αυτήν την Κυριακή, την επόμενη Κυριακή; Το σκεφτόσασταν μήνες πώς θα γίνει ακριβώς, πώς θα «κουμπώσει», έτσι ώστε να υπάρξει η μεγαλύτερη δυνατή αποχή. Ύστερα, ακούσαμε για νέο νομοθετικό πλαίσιο σε σχέση με τον εκλογικό νόμο. Ανακαλύψατε τη μεγάλη «δημοκρατία» του πανελλαδικού ψηφοδελτίου, όπου ο καθένας θα μπορεί να πάρει τετρακόσιες, πεντακόσιες, οκτακόσιες χιλιάδες σταυρούς ανάλογα με το κανάλι από την Αττική πάντοτε, που θα τον σπονσοράρει, γιατί μόνο έτσι υπάρχει πανελλαδικό ψηφοδέλτιο και ύστερα θα βάλει τους όρους του μέσα στα κόμματα. Εμείς, όπως γνωρίζατε, δεν είχαμε ποτέ τέτοια ανάγκη. Δεν ήταν ποτέ προνόμιο Αρχηγού της Αριστεράς ούτε το ευρωψηφοδέλτιο ούτε αυτό της επικρατείας. Ποτέ!
Πάντοτε, μέσα από διαδικασίες, σύμφωνα με τα κόμματα και τις συνταγματικές επιταγές διαμορφώναμε τις λίστες. Πλην όμως, μη χρησιμοποιούμε το άλλοθι πως είναι πιο δημοκρατικό και πιο κοινωνικό αυτό που θα γίνει σε λίγο. Γι’ αυτό υπάρχει και συνωστισμός ονομάτων, που θέλουν ύστερα αυτή την προίκα των εκατοντάδων χιλιάδων σταυρών να τη χρησιμοποιήσουν εσωκομματικά ή αλλιώς. 
Το σκεφτήκατε και αυτό. Σκεφτήκατε, μήπως είναι δυνατό για πέντε νησιά να γίνει ad hoc ρύθμιση σε σχέση με το ισχύον σύστημα. Δεν ήρθε τελικά η ρύθμιση, κάπου κόλλησε. Το τι έχετε κάνει επί οκτώ, δέκα μήνες τώρα εν’ όψει αυτών των εκλογών, δεν λέγεται. Γι’ αυτό λέω ότι πρόκειται για ρεσιτάλ «μαυρογιαλουρισμού» μέσα στην κρίση της χώρας, μέσα εκεί που ο πολίτης κυριολεκτικά έχει ζαλιστεί από τα προβλήματα που έχει. Παρ’ όλα αυτά, κάνετε κολπάκια, στα ίδια τοις ιδίοις! 
Σε σχέση τώρα με το ζήτημα της ιθαγένειας και της ψήφου των μεταναστών, επιτρέψτε μου να σας πω ότι είναι ντροπή για τη χώρα, αυτό το οποίο γίνεται. Δηλαδή τι γίνεται; Οι νόμιμοι μετανάστες είναι τετρακόσιες τριάντα με τετρακόσιες εβδομήντα χιλιάδες, οι μετανάστες με χαρτιά, διότι αυτές είναι οι σωστές ορολογίες, ποιοι έχουν και ποιοι δεν έχουν χαρτιά. Δεν υπάρχουν ούτε νόμιμοι ή παράνομοι ή λαθραίοι άνθρωποι. Βρισκόμαστε σε μια γόνιμη -θα την χαρακτήριζα συζήτηση- στον Μεταναστευτικό Κώδικα, για να έχουν αυτοί οι άνθρωποι άδειες πενταετούς, δεκαετούς μόνιμης διαμονής κ.λπ... Πάντοτε γι’ αυτούς τους ανθρώπους. Για τους υπόλοιπους, που είναι άλλοι τριακόσιες, πεντακόσιες χιλιάδες ενδεχομένως, εν συνόλω κοντά στις εννιακόσιες χιλιάδες -που δεν έχουν χαρτιά δηλαδή- δεν υπάρχει καμμία μέριμνα. Αυτή τη συζήτηση την συνεχίζουμε στην επιτροπή για το άλλο νομοσχέδιο. 
Πλην όμως, είναι εδώ μισό εκατομμύριο άνθρωποι, που έχουν λογαριασμούς στις τράπεζες, Αριθμό Φορολογικού Μητρώου, πληρώνουν τον δήμο, το ΤΑΠ, μένουνε, είναι ισότιμοι σε όλες τους υποχρεώσεις, στην εφορία, στα πάντα.  Έρχεται, λοιπόν, η διάταξη για δέκα χιλιάδες οκτακόσιους - τόσοι είχανε προλάβει- που τους απαγορεύει να ψηφίζουν, στη βάση, λέει, της απόφασης του Συμβουλίου της Επικρατείας. 
Σωστά ακούστηκε προηγούμενα από άλλους συναδέλφους άλλου κόμματος. Με συγχωρείτε, ενάμιση χρόνο τι κάνουμε; Από πέρσι το Νοέμβριο ήταν γνωστό αυτό το ζήτημα. Έπρεπε να είχαν κατατεθεί όποιες νομοθετικές ρυθμίσεις για να συνάδουν, για να συναρθρώνονται, για να μπορούν να τους ικανοποιήσουν, ενδεχομένως, με τον έναν ή με τον άλλο τρόπο, πάντοτε με πρωτοβουλία της Βουλής και πάντοτε θεωρώντας πως αυτά τα ζητήματα έχουν μια δυναμική στην εξέλιξή τους, στο πώς τα βλέπει κανείς, δηλαδή και ο δικαστής και ο Βουλευτής κ.λπ.. 
Θα μπορούσε, για παράδειγμα, σε αυτά τα ζητήματα να υπάρχει ένα modus vivendi για να μπορούμε να προχωρήσουμε. Μπορεί μια σύγχρονη κοινωνία να λέει σε μισό εκατομμύριο ανθρώπους «εσείς, λοιπόν, δεν ψηφίζετε για την τύχη σας, ούτε για τους δήμους ούτε για τις περιφέρειες ούτε για Βουλευτές ούτε για τίποτα»; 
Ποιος θα απαντήσει σε αυτό το ερώτημα; Θα υπήρχε από την πλευρά μας μεγαλύτερη κατανόηση ενδεχομένως ως προς το ότι είναι ανάγκη η παρούσα απόφαση του Συμβουλίου της Επικρατείας να μη θέσει θέματα νομιμότητας και άρα να γίνει σεβαστή αυτή η συζήτηση που εξελίσσεται.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό θα ήθελα, κύριε Πρόεδρε. 
Θα ήμασταν με περισσότερο ανοικτά αυτιά, εάν είχε κατατεθεί εδώ από την κυβερνητική πλευρά ή από ομιλητές η ευαισθησία σε σχέση με την ουσία του προβλήματος. Δηλαδή, πράγματα σαν αυτά που είπα εγώ τώρα ή που ακούστηκαν και από άλλους Βουλευτές, για να κατατεθεί εδώ αυτή η αγωνία, για το τι θα κάνουμε ως προς αυτό το ζήτημα και ύστερα ως προς τους ομογενείς κλπ. 
Όταν όμως κάτι τέτοιο δεν κατατίθεται, μιλάμε επί δυόμισι εβδομάδες στην επιτροπή και εδώ και ουδείς καταθέτει αυτή την αγωνία -μόνο προηγούμενα άκουσα εν παρενθέσει για παράδειγμα από τον κ. Κακλαμάνη για όταν είχε πρωτοσυζητηθεί το ζήτημα εδώ και κατέθεσε την άποψή του επί της ουσίας- όταν δεν κατατίθεται και άρα δεν κατατίθεται και η πολιτική δέσμευση, είτε διά της αναθεώρησης του Συντάγματος είτε με άλλη νομοθετική πρωτοβουλία για να διορθώσουμε αυτά τα κακώς κείμενα, θα πει πως είναι ιδεολογική απόφαση. 
Είναι πολιτικό κλείσιμο ματιού προς την άκρα Δεξιά και προς την εκλογική πελατεία της Χρυσής Αυγής. Εν παρενθέσει λέω ότι και εκεί γίνεται μία μεθόδευση, από ό,τι φαίνεται, για να τεθεί εκτός νόμου αυτό το κόμμα. 
Άρα, λοιπόν, κάνετε παιχνιδάκια και σε αυτό το ζήτημα, παιχνιδάκια σε πράγματα που αφορούν ανθρώπους, υποστάσεις.","ΝΙΚΟΛΑΟΣ ΒΟΥΤΣΗΣ",75
"89036"," Ολοκληρώνετε, παρακαλώ, κύριε Βούτση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89037"," Με αυτήν την έννοια, πιστεύω ότι θα πρέπει με ανοιχτά χαρτιά και με ανοιχτές απόψεις πραγματικά να συζητήσουμε γι’ αυτά τα ζητήματα. 
Σε ό,τι μας αφορά, πιστεύω ότι είναι σαφής η θέση μας γι’ αυτά. Για τις τροπολογίες είτε έτσι είτε αλλιώς θα μπορέσουμε να πούμε δειγματοληπτικά μάλλον και συγκεκριμένα το «ΝΑΙ», «ΟΧΙ», «ΠΑΡΩΝ», διότι με τον τρόπο που γίνεται αυτή η διαδικασία είναι καλύτερο να μην τις συζητήσουμε. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ)","ΝΙΚΟΛΑΟΣ ΒΟΥΤΣΗΣ",75
"89038"," Ευχαριστούμε και εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89039"," Κύριε Πρόεδρε, θα μπορούσα να πάρω τον λόγο επί προσωπικού;","ΑΠΟΣΤΟΛΟΣ ΚΑΚΛΑΜΑΝΗΣ",172
"89040"," Ναι, κύριε Πρόεδρε. Σας παρακαλώ μόνο να είστε σύντομος, για να δώσω τον λόγο στον κύριο Υπουργό. 
Ορίστε, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89041"," Κύριε συνάδελφε και φίλε κύριε Βούτση, θα ήθελα να σας απαντήσω, αλλά πριν, οφείλω να ζητήσω συγγνώμη από την κ. Γιαννακάκη, διότι έκανα το λάθος και αναφέρθηκα σε εκείνη σαν να είχε μιλήσει η κ. Ρεπούση. Δεν είχα καμμία πρόθεση. Είναι άλλωστε η παρουσία και των δύο σοβαρή και κοινοβουλευτικά άψογη. Από εκεί και πέρα, υπάρχουν και άλλες απόψεις. Καθένας με τον τόνο που έχει συνηθίσει τις διατυπώνει. Δεν έχω καμμία αρνητική διάθεση και πρόθεση απαξίωσης. 
Θέλω να πω τώρα στον κ. Βούτση πολύ απλά τα εξής. Σε αυτήν την Αίθουσα δεν είμαστε όλοι άσπρο-μαύρο. Ίσως να μου πείτε και εμένα ότι δεν κάνω σωστά όταν ομιλώ γενικά για τον ο ΣΥΡΙΖΑ. Όμως, εκεί δυσκολεύομαι. Δεν είναι σωστό να αρχίσω να λέω ο τάδε είναι καλός, ο δείνα τα λέει στραβά και λοιπά. 
Πιστεύω ότι είναι λάθος να μην προσπαθούμε να δώσουμε στον λαό να καταλάβει ότι εδώ ανήκουμε μεν σε κάποια κόμματα, αλλά καθένας έχει και το δικό του χαρακτήρα, τη δική του προσωπικότητα τις δικές του απόψεις. Σε θέματα συνείδησης πρέπει να μην κάνουμε πίσω. Σε άλλα θέματα κάνουμε και συμβιβασμούς, γιατί έτσι υπάρχει ένα κόμμα. Αυτό δεν μπορεί να το χαρακτηρίσει κανείς –νομίζω- ιδιοτελές. Δεν πρέπει να κάνει κανείς πίσω σε θέματα που αφορούν τον πυρήνα της συνείδησής του –όπως λέω εγώ- γιατί θα ’ρθει κάποια στιγμή που πρέπει τουλάχιστον να μην ντρέπεται για ό,τι έκανε ή είπε στο παρελθόν. 
Εδώ πρέπει να ξεκαθαρίσουμε ποιοι είμαστε υπέρ της ενσωμάτωσης στην ελληνική κοινωνία με πλήρη τα δικαιώματα αυτών που έχουν τις προϋποθέσεις να γίνουν Έλληνες πολίτες.","ΑΠΟΣΤΟΛΟΣ ΚΑΚΛΑΜΑΝΗΣ",172
"89042"," Υπέρ της ένταξης, κύριε Πρόεδρε.","ΝΙΚΟΛΑΟΣ ΒΟΥΤΣΗΣ",75
"89043"," Βεβαιότατα.","ΑΠΟΣΤΟΛΟΣ ΚΑΚΛΑΜΑΝΗΣ",172
"89044"," Είναι καλύτερο από το «ενσωμάτωσης».","ΝΙΚΟΛΑΟΣ ΒΟΥΤΣΗΣ",75
"89045"," «Ένταξης», ωραία, μην το παρεξηγείτε, με συγχωρείτε. Κάποτε είπα για τη Θράκη «να ομογενοποιηθούν». Κακώς το είπα. Άρχισαν από την άλλη πλευρά, από την Άγκυρα, να λένε διάφορα. Μου είχε μείνει από τα πρώτα χρόνια του ΠΑΣΟΚ, που λέγαμε να «ομογενοποιηθούμε» όλοι, …","ΑΠΟΣΤΟΛΟΣ ΚΑΚΛΑΜΑΝΗΣ",172
"89046"," Πολτός!","ΝΙΚΟΛΑΟΣ ΒΟΥΤΣΗΣ",75
"89047"," ...αριστεροί, κεντρώοι και τα λοιπά. 
Αυτό εννοώ, να ενταχθούν, ώστε να αισθάνονται και την ευθύνη, διότι αν κάποιον τον έχεις με το μισό πόδι μέσα, με το άλλο έξω, ίσως να μην αισθάνεται και την ευθύνη. 
Από εκεί και πέρα, συμφωνώ μαζί σας ότι ενάμιση χρόνο έπρεπε να βρούμε τρόπο. Το Συμβούλιο της Επικρατείας, όπως ξέρετε, δεν αλλάζει από τη μια μέρα στην άλλη τη νομολογία του. Δυστυχώς έχει επί χρόνια καταδικασμένους τους αποφοίτους των ΤΕΙ. Το Τεχνικό Επιμελητήριο της Ελλάδος ήθελε πάντα να κλείσουν τα ΤΕΙ και το Συμβούλιο της Επικρατείας έβγαζε επάλληλες αποφάσεις και έτσι εκατόν είκοσι χιλιάδες επιστήμονες δεν μπορούν να βρουν δουλειά. Αυτή είναι η πραγματικότητα. Τώρα θα με ρωτήσετε πώς διορθώνεται, με την αναθεώρηση και λοιπά. Εγώ πιστεύω ότι δεν λύνονται με τις αναθεωρήσεις τα θέματα. 
Έχουμε το καλύτερο Σύνταγμα, με εξαίρεση δύο-τρία θέματα. Θα δείτε ότι εάν πάμε σε Αναθεώρηση πώς οι συντηρητικές απόψεις –όποια και εάν θα είναι η κυβέρνηση- θα επηρεάσουν πιο πολύ τη διαδικασία και ποιο θα είναι το καινούργιο Σύνταγμα.
Να κλείσω, κύριε Πρόεδρε, γιατί ζήτησα τον λόγο για να δώσω αυτές τις εξηγήσεις. Πρέπει ο καθένας να έχει την άποψή του. Άκουσα κάτι και γι’ αυτό επανήλθα στην Αίθουσα. Εγώ, αγαπητέ κύριε Βούτση και κύριοι συνάδελφοι, σας είπα την άποψη που είχα για το κλείσιμο της ΕΡΤ. Το ότι δεν ήρθα κατά την ψήφιση του νομοσχεδίου δεν δηλώνει απλώς συνήθη απουσία. Δεν ήρθα γιατί δεν ήθελα να δικαιώσω με την ψήφο μου την αποστέρηση της ΕΡΤ από μια εκ των τριών συχνοτήτων της και τον αποκλεισμό της για να μην ανταγωνιστεί τους ιδιώτες, ενώ έχει τη δυνατότητα από τον διαγωνισμό άδειας παρόχου πανελλαδικού δικτύου ψηφιακής τηλεόρασης.
 Από εκεί και πέρα, έχω δηλώσει –και ίσως φαίνεται αντιφατικό σε κάποιους- ότι γνωρίζοντας τι θα ακολουθήσει –μια πολιτική αστάθεια- παρ’ όλο που διαφωνώ και πολλές φορές καταψηφίζω νομοσχέδια ή δεν έρχομαι να ψηφίσω, αν πρόκειται να χάσει τη δεδηλωμένη η Κυβέρνηση, εγώ θα έρθω τελικά να ψηφίσω. Και σας εξήγησα για ποιον λόγο εγώ παρ’ όλο που καταδικάζω πολλά πράγματα –το πρωί μίλησα όχι μόνο για τον κ. Αβραμόπουλο, αλλά ακόμη και για τον ίδιο τον Πρωθυπουργό που συμβάλλει στην απαξίωση της Βουλής μη ερχόμενος εδώ- έρχομαι και ψηφίζω. Άρα ας μην τα ισοπεδώνουμε όλα.
Τέλος, καλά το είπατε αυτό περί αρχηγισμού. Αργά-αργά γίνεται η αγουρίδα μέλι. Έως τώρα και στον ΣΥΡΙΖΑ ο αρχηγισμός, κύριε Βούτση, λειτουργεί σε επίπεδο περιφερειαρχών. Εάν είχαμε και το ευρωψηφοδέλτιο –δεν ξέρω, εικάζω όμως- με δεδομένο ότι ο αρχηγισμός άρχισε από τα μικρά και τα όχι τόσο σημαντικά για ποιον λόγο δεν θα έκανε και το επόμενο βήμα; Γι’ αυτό θα σας έλεγα ότι εδώ έχουμε ένα θέμα…","ΑΠΟΣΤΟΛΟΣ ΚΑΚΛΑΜΑΝΗΣ",172
"89048"," Η Κεντρική Επιτροπή αποφασίζει σε εμάς για τους περιφερειάρχες και διαφωνούν ακόμα!","ΝΙΚΟΛΑΟΣ ΒΟΥΤΣΗΣ",75
"89049"," Η Κεντρική Επιτροπή υποτίθεται ότι αποφασίζει και στο ΠΑΣΟΚ. Με ακούτε;","ΑΠΟΣΤΟΛΟΣ ΚΑΚΛΑΜΑΝΗΣ",172
"89050"," Το ακριβώς αντίθετο είναι σε εμάς.","ΝΙΚΟΛΑΟΣ ΒΟΥΤΣΗΣ",75
"89051"," Ούτως ή άλλως μετέχετε σε μία συζήτηση εκτός θέματος. Δεν παρεμβαίνω, γιατί περιμένω, κύριε Πρόεδρε, να ολοκληρώσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89052"," Αυτά είναι καλό να τα συζητάμε, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"89053"," Σύμφωνοι, αλλά στην κατάλληλη ώρα. Τώρα έχουμε νομοθετική εργασία, κύριε Πρόεδρε. Τα ξέρετε αυτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89054"," Ναι, όσον αφορά την Κεντρική Επιτροπή, κύριε Βούτση, όπως γίνεται τώρα με εσάς –το λέω κάνοντας και αυτοκριτική- το ίδιο ισχύει και για το ΠΑΣΟΚ.","ΑΠΟΣΤΟΛΟΣ ΚΑΚΛΑΜΑΝΗΣ",172
"89055"," Ναι, αλλά δεν είναι αυτό το θέμα της συζήτησης, κύριε Πρόεδρε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89056"," Το θέμα είναι –απευθύνομαι σε όλους σας- εάν υπογράφουμε όλοι ή οι περισσότεροι να καταργήσουμε αυτό το πριμ των πενήντα εδρών;","ΑΠΟΣΤΟΛΟΣ ΚΑΚΛΑΜΑΝΗΣ",172
"89057"," Να φέρετε νομοσχέδιο.","ΖΩΗ ΚΩΝΣΤΑΝΤΟΠΟΥΛΟΥ",272
"89058"," Ιδού…","ΑΠΟΣΤΟΛΟΣ ΚΑΚΛΑΜΑΝΗΣ",172
"89059"," Ωραίο θέμα! Κύριε Πρόεδρε, παρακαλώ μπορείτε να ολοκληρώσετε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89060"," Ιδού, λοιπόν, ευκαιρία για τον καθένα για το τι πιστεύει και τι αναγκάζεται να μην πιστεύει.","ΑΠΟΣΤΟΛΟΣ ΚΑΚΛΑΜΑΝΗΣ",172
"89061"," Παράκληση, πάντως, προς όλους τους συναδέλφους: Εντάξει, λίγοι είμαστε σήμερα εδώ, χρόνο έχουμε, αλλά να μείνουμε κάπως εντός του θέματος. Εάν είναι να βάλουμε θέμα της ημερήσιας διάταξης το πώς λειτουργεί κάθε κόμμα, πώς επιλέγει τους υποψηφίους του, να δούμε με ποιον τρόπο θα το κάνουμε.
Τον λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Λαφαζάνης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89062"," Κύριε Πρόεδρε, εμείς είμαστε θετικοί απέναντι στο νομοσχέδιο το οποίο έχει έρθει. Το δυστύχημα είναι ότι τέτοια νομοσχέδια πλέον δεν έρχονται μόνα τους. Τα συνοδεύουν κύματα τροπολογιών, τα οποία κύματα είναι ίσως κρισιμότερα από το ίδιο το νομοσχέδιο και συνιστούν ένα νομοθετικό μόρφωμα μεγαλύτερο και από το ίδιο το νομοσχέδιο. Επομένως είμαστε υποχρεωμένοι να ασχοληθούμε κατά κύριο λόγο με τις τροπολογίες οι οποίες έχουν κατατεθεί. 
Πολύ επιγραμματικά θα πω δυο λόγια για τις τροπολογίες που αφορούν την ΕΑΒ παρ’ όλο που δεν παρίσταται ο κύριος Υπουργός.
Είναι θλιβερό. Δεν φθάνει που έχουμε σε ένα νομοσχέδιο τροπολογίες εκτός θέματος, εκτός Κανονισμού, δεν υπάρχει και ο αρμόδιος Υπουργός για να μας πει δύο λόγια γι’ αυτές τις τροπολογίες και να μας δώσει εξηγήσεις σε ερωτήματα που έχουμε. Εν πάση περιπτώσει, αφού κατατέθηκαν –κατά παράβαση του Κανονισμού, βέβαια- είμαστε υποχρεωμένοι να τοποθετηθούμε. 
Πρώτον, έχουμε την τροπολογία που αφορά την Ελληνική Αεροπορική Βιομηχανία. Πράγματι, αυτή η τροπολογία είναι προς θετική κατεύθυνση και εμείς θα τη στηρίξουμε, διότι δίνει τη δυνατότητα να πάρει η ΕΑΒ τα χρήματα που της οφείλει το δημόσιο. 
Κύριε Υπουργέ, παρά την αναρμοδιότητά σας, σε εσάς θα καταθέσουμε την άποψή μας. Η ΕΑΒ δεν μπορεί να επιβιώσει και να έχει προοπτική μόνο με τα χρήματα που της οφείλει το δημόσιο. Η ΕΑΒ πρέπει να ανασυγκροτηθεί και να στηριχθεί ποικιλοτρόπως. Πρέπει να ενισχυθεί με όλα τα μέσα που διαθέτει η πολιτεία, διότι είναι μία βιώσιμη επιχείρηση και έχει ιδιαίτερη κρίσιμη σημασία για την αμυντική βιομηχανία, αλλά και την προοπτική της οικονομίας μας. Και σ' αυτό δεν υπάρχει καμμία εγγύηση από την πλευρά της Κυβέρνησης. 
Αυτή η τροπολογία δεν αρκεί από μόνη της για να στηρίξει το μέλλον της ΕΑΒ, την ανασυγκρότησή της και την απασχόληση των εργαζομένων. Αυτό το ερώτημα μένει αναπάντητο. Θέλουμε από την πλευρά της Κυβέρνησης μία σαφή τοποθέτηση, διότι εμείς δεν βλέπουμε την ΕΑΒ να κινείται και να στηρίζεται με εμβαλωματικές παρεμβάσεις του δημοσίου, αλλά θέλουμε μία πολιτική και μία στρατηγική που να έχει μακρά πνοή.
Τώρα θα αναφερθώ στη δεύτερη τροπολογία που έχετε καταθέσει, που έχει σχέση με την ΕΛΒΟ, την Ελληνική Βιομηχανία Οχημάτων. Αυτή η τροπολογία βασίζεται, δυστυχώς, σ’ ένα καθεστώς ειδικής εκκαθάρισης που έχετε επιβάλει στην Ελληνική Βιομηχανία Οχημάτων. Αυτό το καθεστώς ειδικής εκκαθάρισης σημαίνει ότι σε πολύ σύντομο χρονικό διάστημα –ίσως να τραβήξει και λίγο παραπέρα- η Ελληνική Βιομηχανία Οχημάτων μπαίνει σε διαδικασία διάλυσης, κλεισίματος και οι εργαζόμενοί της θα μείνουν στο δρόμο. 
Αυτήν τη λογική, αυτήν την αντίληψη για την Ελληνική Βιομηχανία Οχημάτων εμείς την αποδοκιμάζουμε. Δεν είναι μία λογική και μία επιλογή που μπορεί να είναι συμφέρουσα για την ελληνική οικονομία και ειδικά για την παραγωγική ανασυγκρότησή της. 
Στην Ελλάδα δεν κατασκευάζονται ούτε υπάρχει προστιθέμενη αξία για οχήματα. Είναι η μόνη βιομηχανία που έχει απομείνει. Δεν καταλαβαίνουμε γιατί μπαίνει, λοιπόν, λουκέτο σε αυτήν τη βιομηχανία. Σε μία προοπτική βεβαίως είναι αυτό που θα ωφελήσει την προσπάθειά μας να εξασφαλίσουμε μία διέξοδο από την κρίση. Το αντίθετο έπρεπε να γίνει, δηλαδή να στηριχθεί η Ελληνική Βιομηχανία Οχημάτων. 
Επομένως, επειδή αυτή η τροπολογία κινείται στη λογική της ειδικής εκκαθάρισης της επιχείρησης, δεν μπορούμε να την στηρίξουμε. Ασφαλώς, κατανοούμε και βλέπουμε θετικά την προσπάθεια της τροπολογίας να συνεχιστούν οι δραστηριότητες της Ελληνικής Βιομηχανίας Οχημάτων που συνδέονται με τις Ένοπλες Δυνάμεις μέχρι να ολοκληρωθούν τα συμβόλαια και οι παραγγελίες. 
Αυτήν την πλευρά τη βλέπουμε θετικά, αλλά ταυτόχρονα λέμε ότι δεν αρκεί, προκειμένου να στηριχθεί η επιχείρηση. Δεν θέλουμε να βλέπουμε εργαζόμενους και επιχειρήσεις που θα δουλεύουν με ένα διάλειμμα, θα έχουν ζωή για ένα διάλειμμα και μετά θα οδηγούνται σε κλείσιμο. Γι’ αυτό στη συγκεκριμένη τροπολογία για την Ελληνική Βιομηχανία Οχημάτων εμείς θα ψηφίσουμε «ΠΑΡΩΝ».
Βεβαιώνουμε και τονίζουμε ξανά τη θέση μας ότι θέλουμε να στηριχθεί αυτή η ελληνική βιομηχανία για τα οχήματα. Νομίζουμε ότι έχει προοπτική και μέλλον, αρκεί το ελληνικό δημόσιο να τη δει διαφορετικό μάτι. Δεν είναι δυνατόν να υπακούμε εδώ στις επιταγές της τρόικας, η οποία θέλει να κλείσει, να βάλει οριστικό λουκέτο στην Ελληνική Αμυντική Βιομηχανία. 
Όσον αφορά την τροπολογία για την ψήφο μεταναστών, ομογενών και πολιτών της ΕΖΕΣ, έχουν τοποθετηθεί αναλυτικά και πολύ εμπεριστατωμένα ο εισηγητής μας Στάθης Παναγούλης και όλοι οι συνάδελφοι με τελευταίο τον Νίκο Βούτση με επιχειρηματολογία, η οποία νομίζουμε ότι είναι ακλόνητη επί του θέματος. 
Πιστεύουμε ότι αυτή η τροπολογία είναι λάθος και κινείται σε μία απαράδεκτη λογική όχι μόνο για τους μετανάστες που διαμένουν με χαρτιά σε αυτήν τη χώρα εδώ και πάρα πολλά χρόνια, αλλά ακόμη και για τα παιδιά των μεταναστών. Τα παιδιά αυτά έχουν γεννηθεί σε αυτήν τη χώρα, μιλούν μόνο την ελληνική γλώσσα, πηγαίνουν σε ελληνικά σχολεία, δεν έχουν γνωρίσει άλλη πατρίδα, δεν έχουν κατορθώσει να αποκτήσουν -για λόγους που δεν βαρύνουν -την ελληνική ιθαγένεια, αλλά αυτή είναι η κατάστασή και η περίστασή τους και τους απαγορεύουμε να ψηφίσουν για τον δήμο. Θεωρούμε ότι δεν μπορούν να ψηφίσουν για τον δήμο.
 Αυτό δεν υπακούει σε καμμία απολύτως λογική και πολύ περισσότερο, θα πρόσθετα, για τους ομογενείς που έχουν νόμιμα χαρτιά και που βρίσκονται εδώ στην Ελλάδα και με μία περίεργη ερμηνεία της διάταξης του Συντάγματος τους απαγορεύεται να ψηφίσουν στις δημοτικές εκλογές.
Και, βεβαίως, είναι εντελώς ακατανόητο και δυσνόητο, όταν υπάρχει αμοιβαιότητα με τους πολίτες της ΕΖΕΣ, να μην τους επιτρέπουμε να ψηφίσουν, εφόσον διαμένουν εδώ, στις αυτοδιοικητικές εκλογές, όταν μάλιστα ψηφίζουμε ένα σχέδιο νόμου –κι εμείς το βλέπουμε θετικά- που διασφαλίζει τη δυνατότητα πολιτών της Ευρωπαϊκής Ένωσης που διαμένουν στην Ελλάδα να ψηφίζουν εδώ στις εκλογές. 
Καταλαβαίνετε, λοιπόν, ότι αυτά τα πράγματα είναι απαράδεκτα και δεν μπορεί να χρησιμοποιείται ως άλλοθι η απόφαση του Συμβουλίου της Επικρατείας. Αν και δεν θεωρούμε σωστή αυτήν την απόφαση, εν πάση περιπτώσει, ξέρουμε ότι πρέπει να είναι σεβαστή. Θα μπορούσαμε, λοιπόν, να συνδυάσουμε την απόφαση αυτή του Συμβουλίου της Επικρατείας, χωρίς να την παρακάμπτουμε ή και να την προλάβουμε ακόμη, για να αντιμετωπίσουμε ένα θέμα το οποίο νομίζω έχει απόλυτη λογική βάση.
Για όλους αυτούς τους λόγους προφανώς εμείς δεν θα ψηφίσουμε την τροπολογία. Θα την καταψηφίσουμε. Θα ψηφίσουμε την τροπολογία για την ΕΑΒ και θα δώσουμε «ΠΑΡΩΝ», όπως είπα, στην τροπολογία που αφορά την Ελληνική Βιομηχανία Οχημάτων. 
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"89063","  Ευχαριστούμε κι εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία εικοσιτέσσερις μαθητές και μαθήτριες και τρεις εκπαιδευτικοί -συνοδοί τους από το 1ο ΕΠΑΛ Σοφάδων Καρδίτσας. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89064"," Κύριε Πρόεδρε, θέλω να παρέμβω για να κάνω δεκτές τις βουλευτικές τροπολογίες.","ΛΕΩΝΙΔΑΣ ΓΡΗΓΟΡΑΚΟΣ",114
"89065","  Έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89066"," Κυρίες και κύριοι συνάδελφοι, γίνονται αποδεκτές οι εξής βουλευτικές τροπολογίες: Η με γενικό αριθμό 1196 και ειδικό 25/24-2-2014, η τροπολογία με γενικό αριθμό 1193 και ειδικό 22/24-2-2014…","ΛΕΩΝΙΔΑΣ ΓΡΗΓΟΡΑΚΟΣ",114
"89067"," Μπορείτε να μας πείτε σε τι αφορούν;","ΖΩΗ ΚΩΝΣΤΑΝΤΟΠΟΥΛΟΥ",272
"89068"," Που αφορούν σε τι;","ΝΙΚΟΛΑΟΣ ΒΟΥΤΣΗΣ",75
"89069"," Τους Βουλευτές που τις εισηγούνται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89070"," Θα σας πω. 
Με την τροπολογία με αριθμό 1193 επικαιροποιείται το νομικό πλαίσιο, εντός του οποίου ενεργεί η ΜΥΑ/ΛΣ σχετικά με τις επιχειρησιακές δυνατότητες στον τομέα των καταδύσεων. Είναι μία βουλευτική τροπολογία του κ. Ιωάννη Πλακιωτάκη, θα τη δείτε.","ΛΕΩΝΙΔΑΣ ΓΡΗΓΟΡΑΚΟΣ",114
"89071"," Τι να δούμε; Τελειώνει η συζήτηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"89072"," Δεν υπάρχει εδώ.","ΖΩΗ ΚΩΝΣΤΑΝΤΟΠΟΥΛΟΥ",272
"89073"," Υπάρχει.","ΛΕΩΝΙΔΑΣ ΓΡΗΓΟΡΑΚΟΣ",114
"89074"," Μα, τι λέτε τώρα;","ΠΑΝΑΓΙΩΤΗΣ ΛΑΦΑΖΑΝΗΣ",279
"89075"," Είναι εμπρόθεσμη, είναι η 1193/22…","ΛΕΩΝΙΔΑΣ ΓΡΗΓΟΡΑΚΟΣ",114
"89076"," Μα, συγγνώμη, δεν έχουν μοιραστεί, κύριε Υπουργέ.","ΖΩΗ ΚΩΝΣΤΑΝΤΟΠΟΥΛΟΥ",272
"89077"," Κυρία Κωνσταντοπούλου, δεν είναι δικό μου θέμα αυτό. Υπάρχει εδώ. 
Είναι επίσης η με αριθμό 1187/19 τροπολογία, που την κάνει αποδεκτή η Κυβέρνηση, με την οποία επιχειρείται η ίση μεταχείριση και η ομοιογενής αντιμετώπιση των δικαστικών λειτουργών του Δικαστικού Σώματος των Ενόπλων Δυνάμεων. Δηλαδή, τα ίδια δικαιώματα που έχουν οι πολιτικοί δικαστές να έχουν και οι δικαστές των Ενόπλων Δυνάμεων, των Ειδικών Δικαστηρίων. Είναι η με αριθμό 1187. Την κάνει αποδεκτή. Είναι των Βουλευτών κυρίων Βορίδη και Μπούρα. Θα σας δώσουμε μετά τα αντίγραφα.
Η τρίτη είναι η με αριθμό 1196/25 του συναδέλφου Βουλευτή κ. Σάββα Αναστασιάδη, ο οποίος είναι εδώ να την στηρίξει, άμα χρειαστεί. Είναι η ανάγκη για ευελιξία κατά τη διαχείριση των συμβάσεων μίσθωσης έργου, η οποία καθίσταται αδήριτη μετά τον περιορισμό των εν λόγω συμβάσεων εξαιτίας της οικονομικής κρίσης. Είναι η υπ’ αριθμόν 1196.
Αυτές είναι οι τρεις βουλευτικές τροπολογίες τις οποίες κάνει αποδεκτές η Κυβέρνηση.","ΛΕΩΝΙΔΑΣ ΓΡΗΓΟΡΑΚΟΣ",114
"89078"," Κύριε Υπουργέ, ευχαριστούμε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89079"," Κύριε Πρόεδρε, θα ήθελα τον λόγο, παρακαλώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"89080"," Επειδή, όμως, η ανακοίνωση έγινε μετά την ομιλία δύο Κοινοβουλευτικών Εκπροσώπων, ο κ. Λαφαζάνης, αν θέλει μετά…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89081"," Θέλω τον λόγο επί της διαδικασίας, επί αυτού που γίνεται, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"89082"," Δεν προβλέπεται επί της διαδικασίας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89083"," Θέλω να κάνω παρέμβαση, κύριε Πρόεδρε. Ένα λεπτό ζητώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"89084"," Ορίστε, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89085"," Με συγχωρείτε, αλλά αυτά που γίνονται τώρα είναι όνειδος, κύριε Υπουργέ. Αυτά τα οποία γίνονται τώρα από την πλευρά της Κυβέρνησης αποτελούν όνειδος για τη Βουλή. Πρώτον, δεν γνωρίζετε, από ό,τι αντελήφθην, ούτε εσείς τις τροπολογίες τις οποίες κάνετε αποδεκτές.
Δεύτερον,…","ΠΑΝΑΓΙΩΤΗΣ ΛΑΦΑΖΑΝΗΣ",279
"89086"," Τις γνωρίζω τις τροπολογίες, τις έχω διαβάσει, τις έχω εδώ. Η Κυβέρνηση τις κάνει αποδεκτές, δεν τις κάνω εγώ.","ΛΕΩΝΙΔΑΣ ΓΡΗΓΟΡΑΚΟΣ",114
"89087"," Αφήστε με να τελειώσω. Δεν το λέω υποτιμητικά. Αλίμονο! Ίσα-ίσα, σας σέβομαι απολύτως, αλλά δεν έχετε αρμοδιότητα.","ΠΑΝΑΓΙΩΤΗΣ ΛΑΦΑΖΑΝΗΣ",279
"89088"," Μα, είναι η Κυβέρνηση!","ΣΟΦΙΑ ΒΟΥΛΤΕΨΗ",73
"89089"," Ακούστε, σας σέβομαι απολύτως, αλλά δεν έχετε αρμοδιότητα εσείς να κάνετε αποδεκτές ή μη αποδεκτές τροπολογίες οι οποίες…
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"89090"," Ο κ. Λαφαζάνης ζήτησε τον λόγο για να κάνει μία παρέμβαση. Έχει το δικαίωμα. Να ολοκληρώσει και μετά θα δοθούν οι απαντήσεις.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89091"," Διότι είναι τροπολογίες εκτός της ειδικής ύλης αρμοδιότητάς σας. Σας είπα προηγουμένως ότι είναι απαράδεκτο και θλιβερό το θέαμα να συζητάμε για την ΕΑΒ και την ΕΛΒΟ σε ένα νομοσχέδιο το οποίο αφορά την ψήφο των πολιτών της Ευρωπαϊκής Ένωσης στην Ελλάδα. Αυτό είναι το νομοσχέδιο και μας φέρνετε τροπολογίες οι οποίες είναι για την ΕΑΒ και την ΕΛΒΟ. Απαράδεκτο πράγμα!
Πείτε μου σε ποια διάταξη του Κανονισμού στηρίζεται η δυνατότητα να βάζετε τροπολογίες άσχετες και σε ποια διάταξη και του Συντάγματος ακόμα, διότι παραβιάζετε και το Σύνταγμα, το οποίο λέει ότι δεν μπορεί να κατατίθενται τροπολογίες οι οποίες είναι εκτός θεματολογίας του νομοσχεδίου που συζητάμε; Ανήκουν και σε άλλα Υπουργεία και δεν έρχεται καν ο Υπουργός εδώ να τις υπερασπίσει. Σε ποιο Κοινοβούλιο γίνονται αυτά τα πράγματα; Ποια Βουλή άλλης δημοκρατικής χώρας λειτουργεί με αυτόν τον αυθαίρετο τρόπο; Πού είναι δυνατόν να παραβιάζονται με αυτόν τον αποτρόπαιο τρόπο, θα έλεγα, τον αποκρουστικό τρόπο ο Κανονισμός και το Σύνταγμα; Πού βρισκόμαστε;
Έρχεστε τώρα και κάνετε το εξής. Την τελευταία στιγμή, μετά από διήμερη συζήτηση, λέτε ότι κάνετε αποδεκτές ορισμένες βουλευτικές τροπολογίες. Γιατί το κάνετε την τελευταία στιγμή; Πώς θα εισαχθούν για συζήτηση αυτές οι τροπολογίες; Πώς θα μπορέσουμε να ενημερωθούμε και να τοποθετηθούμε, όταν η συζήτηση τελειώνει; Εγώ μίλησα ως Κοινοβουλευτικός Εκπρόσωπος. Πού ήξερα εγώ ότι θα κάνετε δεκτές αυτές τις τροπολογίες για να τοποθετηθώ; Πού το ήξερε ο εισηγητής μας, για να πει δυο λόγια γι’ αυτές τις τροπολογίες; Πού το ήξεραν οι άλλοι ομιλητές μας και οι ομιλητές των άλλων κομμάτων;
Ακούστε με, κύριε Υπουργέ. Δεν θα κάνετε διαπραγμάτευση τώρα. Καταλαβαίνω ότι τα πράγματα τρέχουν, αλλά δεν είναι έτσι.
Ολοκληρώστε, λοιπόν, για να δούμε τι γίνεται. Μήπως φέρατε και άλλες τροπολογίες;","ΠΑΝΑΓΙΩΤΗΣ ΛΑΦΑΖΑΝΗΣ",279
"89092"," Όχι.","ΛΕΩΝΙΔΑΣ ΓΡΗΓΟΡΑΚΟΣ",114
"89093"," Εντάξει, εντάξει.
Εάν, λοιπόν, είχατε την πρόθεση κάποιες από τις βουλευτικές τροπολογίες να τις κάνετε δεκτές, έπρεπε από χθες –ή τουλάχιστον στην αρχή της συζήτησης- να τις εισάγετε στη συζήτηση λέγοντας «κάνουμε δεκτές αυτές τις τροπολογίες», για να μπορέσουμε κι εμείς να ενημερωθούμε καλύτερα και να τοποθετηθούμε. Δεν πρέπει στο τέλος της συζήτησης να ερχόμαστε «αεροπλανικά» και λέμε «κάνουμε δεκτές κι αυτές τις τροπολογίες» και να ψάχνουμε εμείς στην τριτολογία μας να τοποθετηθούμε, για να δούμε το περιεχόμενό τους.","ΠΑΝΑΓΙΩΤΗΣ ΛΑΦΑΖΑΝΗΣ",279
"89094"," Οι τροπολογίες αυτές είναι σχετικές με το νομοσχέδιο.","ΛΕΩΝΙΔΑΣ ΓΡΗΓΟΡΑΚΟΣ",114
"89095"," Δεν είναι έτσι αυτά τα πράγματα και το ξέρετε. Παλαιότερα, αυτά είχαν δημιουργήσει μεγάλα σκάνδαλα και τα γνωρίζετε. Δεν είναι καλό να επαναλαμβάνουμε τέτοιου είδους πρακτικές. 
Παρακαλούμε, λοιπόν, να τις βάλετε αυτές τις τροπολογίες σε άλλα νομοσχέδια –εγώ δεν μπαίνω επί της ουσίας, έχουμε σειρά νομοσχεδίων, την επόμενη εβδομάδα έχουμε πάλι νομοθετικό έργο- να συζητηθούν πληρέστερα, ουσιαστικότερα και, αν είναι δυνατόν, να πάνε να συζητηθούν και στην επιτροπή, για να γνωρίζουμε καλύτερα το περιεχόμενό τους και να τοποθετηθούμε.
Σας παρακαλώ να το κάνετε. Νομίζω ότι αυτό επιβάλλει και ο Κανονισμός της Βουλής και το Σύνταγμα.","ΠΑΝΑΓΙΩΤΗΣ ΛΑΦΑΖΑΝΗΣ",279
"89096"," Ευχαριστούμε, κύριε Λαφαζάνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89097"," Κύριε Πρόεδρε, θα μπορούσα, παρακαλώ, να έχω τον λόγο;","ΜΑΡΙΝΑ ΧΡΥΣΟΒΕΛΩΝΗ",553
"89098"," Κυρία συνάδελφε, βρισκόμαστε στη διαδικασία ομιλίας των Κοινοβουλευτικών Εκπροσώπων. Κατανοώ ότι όντως μίλησε νωρίτερα ο δικός σας εκπρόσωπος, αλλά πρέπει πρώτα να ακούσουμε τους συναδέλφους με βάση την κοινοβουλευτική σειρά και μετά θα σας δώσω τον λόγο, κατά παρέκκλιση, για δύο λεπτά.
Ο κ. Κουκουλόπουλος έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89099"," Θα ήθελα να μιλήσω καθαρά διαδικαστικά, κύριε Πρόεδρε.","ΠΑΡΙΣ ΚΟΥΚΟΥΛΟΠΟΥΛΟΣ",245
"89100"," Όχι, αν θέλετε, μπορείτε να κάνετε και την παρέμβασή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89101"," Κύριε Πρόεδρε, δεν ζήτησα τον λόγο για την τοποθέτησή μου επί των τροπολογιών. Όμως, όσον αφορά το διαδικαστικό θέμα που τέθηκε από το συνάδελφο κ. Λαφαζάνη, θέλω να πω ότι προφανώς όλοι θα θέλαμε η αποδοχή ή η μη αποδοχή από την πλευρά της Κυβέρνησης να γίνει όσο γίνεται πιο νωρίς, προφανώς σήμερα που συζητούμε τις τροπολογίες και όχι από εχθές. Τώρα, έτυχε κάτι στον Υπουργό, ήρθε ο Αναπληρωτής Υπουργός, ενημερώθηκε και το έκανε τώρα.
Για να βάλουμε λίγο τα πράγματα στη θέση τους, αγαπητέ συνάδελφε, θέλω να πω ότι υπάρχει πέραν της δικής μας τριτολογίας ως δυνατότητα και δευτερολογία των εισηγητών. Είναι απλές οι τρεις βουλευτικές τροπολογίες και νομίζω ότι δεν χρειαζόμαστε τόσο κόπο και χρόνο, για να τοποθετηθούμε πολύ καθαρά.","ΠΑΡΙΣ ΚΟΥΚΟΥΛΟΠΟΥΛΟΣ",245
"89102"," Ούτε ο Υπουργός ξέρει να τις αναλύσει! Εσείς τις ξέρετε;","ΖΩΗ ΚΩΝΣΤΑΝΤΟΠΟΥΛΟΥ",272
"89103"," Κύριε Πρόεδρε, θέλω, επίσης, να πω και επίσημα στο Σώμα αυτό για το οποίο ενημέρωσα τον κύριο Υπουργό νωρίτερα. Φρόντισα να δω τις βουλευτικές τροπολογίες και είδα και μία που εντελώς τελευταία κατατέθηκε. Αφορά ζητήματα του Υπουργείου Υγείας και έχει μάλιστα και διακριτές παραγράφους. Δεν είναι δυνατόν να την κάνουμε αυτή δεκτή, με την έννοια ότι ανοίγει ολόκληρα θέματα.","ΠΑΡΙΣ ΚΟΥΚΟΥΛΟΠΟΥΛΟΣ",245
"89104"," Για ποια λέτε;","ΠΑΝΑΓΙΩΤΗΣ ΛΑΦΑΖΑΝΗΣ",279
"89105"," Δεν ανακοίνωσε τίποτα. Λέω την εκτίμηση από την πλευρά μας ως κόμμα που ψηφίζουμε. Πριν μιλήσει η Κυβέρνηση, εμείς λέμε την εκτίμησή μας από την πλευρά μας ως κόμμα, διότι είναι μία διάταξη πάνω στην οποία προφανώς δεν μπορεί κανείς να τοποθετηθεί εντός δέκα, δεκαπέντε, είκοσι λεπτών. Ας βάλουμε το θέμα λίγο τεχνικά…","ΠΑΡΙΣ ΚΟΥΚΟΥΛΟΠΟΥΛΟΣ",245
"89106"," Απλώς, θα ήθελα να συνεννοηθούμε, επειδή είναι και η σειρά σας, για το αν θέλετε να μιλήσετε κανονικά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89107"," Θέλω να ολοκληρώσω λέγοντας ότι οι βουλευτικές τροπολογίες, κύριε Πρόεδρε, έχουν κατά κανόνα μία καλή προαίρεση. Ας μη συμβάλλουμε κι εμείς σε ένα αρνητικό κλίμα για τις βουλευτικές τροπολογίες και μιλάμε για όνειδος, κ.λπ.. Είναι τρεις απλές τροπολογίες. Πιστεύω ότι όποιος τις διαβάσει μπορεί να τοποθετηθεί σε δέκα λεπτά. Έχουμε κι άλλη διαδικασία. Εδώ σταματώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"89108"," Μα, τι λέτε, κύριε; Δεν έχουν ούτε έκθεση του Γενικού Λογιστηρίου του Κράτους! Τίποτα δεν έχουν!","ΠΑΝΑΓΙΩΤΗΣ ΛΑΦΑΖΑΝΗΣ",279
"89109"," Αν υπάρχει μία βάσιμη ένσταση από οποιονδήποτε συνάδελφο της Αντιπολίτευσης, δεν έχουμε καμμία αντίρρηση κι εμείς να ζητήσουμε από τον Υπουργό να την αποσύρει. Για το θεό!","ΠΑΡΙΣ ΚΟΥΚΟΥΛΟΠΟΥΛΟΣ",245
"89110"," Κύριοι συνάδελφοι, θα ήθελα να συνεννοηθούμε λίγο για τη διαδικασία.
Κυρία Βούλτεψη, αντιλαμβάνομαι ότι δεν θέλετε τώρα τον λόγο ως Κοινοβουλευτικός Εκπρόσωπος κανονικά. Αν δεν έχετε αντίρρηση, να δώσουμε τον λόγο για ένα-δύο λεπτά στην εκπρόσωπο των Ανεξάρτητων Ελλήνων να διατυπώσει την όποια άποψή της για το θέμα που προέκυψε και να συνεχίσουμε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89111"," Εντάξει, κύριε Πρόεδρε. Δεν έχω κανένα πρόβλημα.","ΣΟΦΙΑ ΒΟΥΛΤΕΨΗ",73
"89112"," Επομένως, η κ. Μαρίνα Χρυσοβελώνη έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89113"," Ευχαριστώ, κύριε Πρόεδρε, και ζητώ συγγνώμη από τους υπόλοιπους συναδέλφους και από την κ. Βούλτεψη, αν λαμβάνω τον λόγο.Το πράττω διότι λόγω ανειλημμένης υποχρέωσης ο κ. Γιοβανόπουλος αναγκάστηκε να αποχωρήσει. Εξάλλου, ο ίδιος τοποθετήθηκε επ’ αυτού δίχως να έχει λάβει υπ' όψιν του τις συγκεκριμένες τροπολογίες. 
Απλώς θέλω κι εγώ να διατυπώσω τη θέση μας. Είμαστε απολύτως αντίθετοι με την πρακτική, με τη διαδικασία η οποία ακολουθείται στην προκειμένη περίπτωση εν σχέσει με τις βουλευτικές τροπολογίες. Γι’ αυτόν, ακριβώς, τον λόγο εμείς είμαστε αντίθετοι να συζητηθούν τώρα.
Παρακαλούμε για την απόσυρσή τους. Πρέπει να κατατεθούν σε άλλα νομοσχέδια όπου -θα το πω και πάλι- θα υπάρχει και κάποια συνάφεια. 
Επομένως συμφωνούμε με την άποψη, όπως αναλυτικότερα τη διατύπωσε ο Κοινοβουλευτικός Εκπρόσωπος του ΣΥΡΙΖΑ κ. Λαφαζάνης.
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"89114"," Κύριε Υπουργέ, αντιλαμβάνομαι ότι έχετε να κάνετε κάποια ανακοίνωση. Έχετε κάτι να δηλώσετε συμπληρωματικά ή να προχωρήσουμε στη διαδικασία;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89115"," Θέλω να πω, κύριε Πρόεδρε, ότι και οι τρεις τροπολογίες είναι συμβατές με το Υπουργείο Εσωτερικών. Η μία του Υπουργείου Υγείας, που δεν ήταν συμβατή με το Υπουργείο Εσωτερικών, ούτε καν κατατέθηκε.
Η τροπολογία που έχει σχέση με τη διαχείριση των συμβάσεων είναι του Υπουργείου Εσωτερικών. Αν θέλετε, να δώσουμε τον λόγο στον Βουλευτή να στηρίξει την τροπολογία. Εμείς την έχουμε κάνει αποδεκτή.
Ο κ. Μαυρουδής Βορίδης έχει καταθέσει την τροπολογία για την ίση μεταχείριση των δικαστικών των στρατιωτικών Σωμάτων με τους δικαστικούς λειτουργούς της διοικητικής δικαιοσύνης.
Η τρίτη τροπολογία, του κ. Πλακιωτάκη, και αυτή έχει γίνει αποδεκτή.","ΛΕΩΝΙΔΑΣ ΓΡΗΓΟΡΑΚΟΣ",114
"89116"," Από ποιον έχει γίνει αποδεκτή;","ΠΑΝΑΓΙΩΤΗΣ ΛΑΦΑΖΑΝΗΣ",279
"89117"," Από τον Υπουργό Ναυτιλίας.","ΛΕΩΝΙΔΑΣ ΓΡΗΓΟΡΑΚΟΣ",114
"89118"," Το θέμα που ετέθη είναι ότι έπρεπε να γίνει νωρίτερα η ενημέρωση. Άρα δεν έχουμε κάτι καινούργιο εδώ. Εγώ λέω να προχωρήσουμε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89119"," Κύριε Υπουργέ, δεν υπάρχει έκθεση του Γενικού Λογιστηρίου του Κράτους που να αποτυπώνει το κόστος.","ΠΑΝΑΓΙΩΤΗΣ ΛΑΦΑΖΑΝΗΣ",279
"89120"," Δεν χρειάζεται.","ΛΕΩΝΙΔΑΣ ΓΡΗΓΟΡΑΚΟΣ",114
"89121"," Τι λέτε τώρα;","ΠΑΝΑΓΙΩΤΗΣ ΛΑΦΑΖΑΝΗΣ",279
"89122"," Κύριε Λαφαζάνη, η Κυβέρνηση έχει ελέγξει ότι δεν χρειάζεται αυτή η τροπολογία να περάσει από το Λογιστήριο.","ΛΕΩΝΙΔΑΣ ΓΡΗΓΟΡΑΚΟΣ",114
"89123"," Τι λέτε τώρα! Ποιο είναι το κόστος; Πώς θα την ψηφίσουμε; Εσείς το λέτε, αλλά η Κυβέρνηση δεν είναι δικτατορία, υπάρχει και Βουλή. Πρέπει να φέρετε την έκθεση.","ΠΑΝΑΓΙΩΤΗΣ ΛΑΦΑΖΑΝΗΣ",279
"89124"," Έχετε απόλυτο δίκιο. Όμως, η Γενική Γραμματεία της Κυβέρνησης και οι υπηρεσίες της Κυβέρνησης έχουν ελέγξει ότι δεν χρειάζεται. 
Αυτές οι τρεις τροπολογίες, λοιπόν, γίνονται αποδεκτές από την Κυβέρνηση.","ΛΕΩΝΙΔΑΣ ΓΡΗΓΟΡΑΚΟΣ",114
"89125"," Ποιο είναι το οικονομικό κόστος;","ΠΑΝΑΓΙΩΤΗΣ ΛΑΦΑΖΑΝΗΣ",279
"89126"," Παρακαλώ! Δεν έχουμε επομένως κάτι καινούργιο.
Κυρία Βούλτεψη, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89127"," Δυο λόγια θα πω μόνο, κύριε Πρόεδρε. 
Κύριε Λαφαζάνη, νομίζω ότι ήταν υπερβολικό όλο αυτό.","ΣΟΦΙΑ ΒΟΥΛΤΕΨΗ",73
"89128"," Ποιο είναι το υπερβολικό;","ΠΑΝΑΓΙΩΤΗΣ ΛΑΦΑΖΑΝΗΣ",279
"89129"," Ήταν υπερβολικό όλο αυτό και πρέπει να αρχίσουμε λίγο να σεβόμαστε και τον χρόνο μας και τον χρόνο των άλλων. Όλοι καταλάβαμε τι συμβαίνει. Και να σας πω και κάτι; Εντάξει, δεν είστε τώρα εσείς οι μοναδικοί φρουροί της δημοκρατίας και οι θεματοφύλακες.","ΣΟΦΙΑ ΒΟΥΛΤΕΨΗ",73
"89130"," Είστε εσείς!","ΖΩΗ ΚΩΝΣΤΑΝΤΟΠΟΥΛΟΥ",272
"89131"," Έλεος!","ΠΑΝΑΓΙΩΤΗΣ ΛΑΦΑΖΑΝΗΣ",279
"89132"," Είστε και εσείς κατά τεκμήριο!","ΣΤΑΥΡΟΣ ΚΟΝΤΟΝΗΣ",236
"89133"," Κοιτάξτε, δυστυχώς, λέτε πάρα πολλά λόγια. Δεν είστε εσείς πια οι θεματοφύλακες του Κανονισμού της Βουλής. Κι εμείς εδώ είμαστε. Είναι υπερβολικές αυτές οι εκφράσεις, πολλές οι λέξεις.","ΣΟΦΙΑ ΒΟΥΛΤΕΨΗ",73
"89134"," Αφήστε τα αυτά. Πείτε τη γνώμη σας για το συγκεκριμένο. Είναι ντροπή αυτό που κάνετε και δεν είναι αποδεκτό.","ΠΑΝΑΓΙΩΤΗΣ ΛΑΦΑΖΑΝΗΣ",279
"89135"," Δεν με ενδιαφέρει τι δέχεστε. Αδιαφορώ.","ΣΟΦΙΑ ΒΟΥΛΤΕΨΗ",73
"89136"," Παραβιάζετε τον Κανονισμό και το Σύνταγμα! Δεν έχετε αφήσει τίποτε όρθιο! Δεν είναι ωραίο να λέτε αυτά τα πράγματα.","ΠΑΝΑΓΙΩΤΗΣ ΛΑΦΑΖΑΝΗΣ",279
"89137"," Κυρία Βούλτεψη, ολοκληρώστε, αν θέλετε, την ομιλία σας και…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89138"," Δεν είναι δυνατόν να τα λέτε αυτά τα πράγματα. Έλεος πια!","ΠΑΝΑΓΙΩΤΗΣ ΛΑΦΑΖΑΝΗΣ",279
"89139"," Κύριε Πρόεδρε, κατ’ αρχάς, θα ησυχάσει ο κ. Λαφαζάνης;","ΣΟΦΙΑ ΒΟΥΛΤΕΨΗ",73
"89140"," Τι να ησυχάσω πια; Πείτε μας τη γνώμη σας Δεν υπάρχει καμμία έκθεση οικονομικού κόστους. Πώς να την ψηφίσουμε άνευ έκθεσης κόστους; Και είναι και αναρμόδιος ο Υπουργός.","ΠΑΝΑΓΙΩΤΗΣ ΛΑΦΑΖΑΝΗΣ",279
"89141"," Είμαστε εδώ μια ώρα…","ΣΟΦΙΑ ΒΟΛΤΕΨΗ",73
"89142"," Παρακαλώ τον κ. Λαφαζάνη να ησυχάσει. Όμως, όταν απευθύνεστε προσωπικά σε συνάδελφο ξέρετε ότι αυτό προκαλεί..","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89143"," Μη μας κάνετε μαθήματα, κυρία Βούλτεψη. Μας κάνετε και κριτική από πάνω;","ΠΑΝΑΓΙΩΤΗΣ ΛΑΦΑΖΑΝΗΣ",279
"89144"," Ακούστε, εδώ δεν μπορώ να ακούω φωνές συνέχεια.","ΣΟΦΙΑ ΒΟΥΛΤΕΨΗ",73
"89145"," Τι να ακούσετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"89146"," Νομίζω ότι οι φωνές και τα πολλά λόγια χαρακτηρίζουν τον καθένα μας. Εδώ μιλήσατε για «όνειδος».","ΣΟΦΙΑ ΒΟΥΛΤΕΨΗ",73
"89147"," Όχι απλώς «όνειδος». Αυτές είναι πραξικοπηματικές διαδικασίες χωρίς τέλος.","ΠΑΝΑΓΙΩΤΗΣ ΛΑΦΑΖΑΝΗΣ",279
"89148"," Ορίστε, τώρα πήγαμε και στο πραξικόπημα! Εσείς είστε οι άνθρωποι που δικαιολογείτε…","ΣΟΦΙΑ ΒΟΥΛΤΕΨΗ",73
"89149"," Μπορούμε να επανέλθουμε στη διαδικασία;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89150"," Είναι ντροπή! Πρέπει να τις αποσύρετε αμέσως. Αυτές οι διαδικασίες δεν μπορούν να περάσουν. Είναι απαράδεκτες. Δεν μπορεί να το κάνετε αυτό το πράγμα.","ΠΑΝΑΓΙΩΤΗΣ ΛΑΦΑΖΑΝΗΣ",279
"89151"," Ακούστε με λίγο.","ΣΟΦΙΑ ΒΟΥΛΤΕΨΗ",73
"89152"," Μας κάνει και κριτική μετά! Και δεν μπορεί να το κάνει αυτό κόμμα στη Βουλή, γιατί εξευτελίζεται. Έλεος πια!","ΠΑΝΑΓΙΩΤΗΣ ΛΑΦΑΖΑΝΗΣ",279
"89153"," Κύριε Λαφαζάνη, γνωρίζετε καλά ότι αυτό δεν μπορεί να συνεχιστεί.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89154"," Τι να συνεχιστεί; Μας κάνει μαθήματα…","ΠΑΝΑΓΙΩΤΗΣ ΛΑΦΑΖΑΝΗΣ",279
"89155"," Κατανοώ τη θέση σας και την αγανάκτησή σας…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89156"," Κύριε Πρόεδρε, ακούστε με. Θα κατανοήσετε και τη δική μου θέση. Δεν μπορούμε να μπαίνουμε όλη μέρα εδώ…","ΣΟΦΙΑ ΒΟΥΛΤΕΨΗ",73
"89157"," Ναι, αλλά σας έχω δώσει τον λόγο και μπορείτε να μιλήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89158"," Ακούστε με, κύριε Πρόεδρε. Σας παρακαλώ! Δεν μπορούμε όλη μέρα να μπαίνουμε εδώ και να κατηγορούμεθα για όνειδος και για κοινοβουλευτικά πραξικοπήματα. Είναι τελικά μια απόλυτη δικαιολόγηση της ύπαρξης της Χρυσής Αυγής αυτά που ακούμε εδώ μέσα.","ΣΟΦΙΑ ΒΟΥΛΤΕΨΗ",73
"89159"," Αφήστε τώρα τη Χρυσή Αυγή.","ΠΑΝΑΓΙΩΤΗΣ ΛΑΦΑΖΑΝΗΣ",279
"89160"," Ναι, αυτό κάνετε. Τους δίνετε επιχειρήματα όλη μέρα! 
(Θόρυβος-διαμαρτυρίες από τις πτέρυγες του ΣΥΡΙΖΑ και της Χρυσής Αυγής)
Λοιπόν, για σταματήστε τώρα όλοι. Εντάξει!","ΣΟΦΙΑ ΒΟΥΛΤΕΨΗ",73
"89161"," Σοβαρά μιλάτε;","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89162"," Εμείς εδώ δεν είμαστε δημοκράτες! 
(Θόρυβος– Διαμαρτυρίες από την πτέρυγα της Χρυσής Αυγής)","ΣΟΦΙΑ ΒΟΥΛΤΕΨΗ",73
"89163"," Όπως το λέτε!","ΠΟΛΥΒΙΟΣ ΖΗΣΙΜΟΠΟΥΛΟΣ",155
"89164"," Δεν σας μίλησα!","ΣΟΦΙΑ ΒΟΥΛΤΕΨΗ",73
"89165"," Σοβαρά μιλάτε; Εσείς προασπίζεστε τη δημοκρατία σαν τον κ. Βορίδη που προασπίζεται τη δημοκρατία και κυνηγούσε τους φοιτητές με τα τσεκούρια. Πού είναι ο Βορίδης; Τα ξέχασε αυτά.","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89166"," Δεν μπορείτε, λοιπόν, αυτό το πράγμα…","ΣΟΦΙΑ ΒΟΥΛΤΕΨΗ",73
"89167"," Πιστεύω να συμφωνήσετε, κύριοι συνάδελφοι, να επανέλθουμε σε μία σωστή διαδικασία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89168"," Κοιτάξτε, κύριε Πρόεδρε. Δεν μπορεί να γίνεται συνέχεια αυτό. Ό,τι κάνουμε εμείς να αποτελεί εκτροπή…","ΣΟΦΙΑ ΒΟΥΛΤΕΨΗ",73
"89169"," Μα…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89170"," Μα, πώς θα γίνει; Δεν γίνεται ανεκτό.","ΣΟΦΙΑ ΒΟΥΛΤΕΨΗ",73
"89171"," Μα, κυρία συνάδελφε, είναι δικαίωμα του κάθε Βουλευτή να διατυπώνει την άποψή του και δικαίωμά σας να την αξιολογήσετε και να ασκήσετε κριτική.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89172"," Ωραία! Γιατί, λοιπόν, να μη μιλήσω εγώ;","ΣΟΦΙΑ ΒΟΥΛΤΕΨΗ",73
"89173"," Ναι, αλλά να προχωρήσουμε, κυρία συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89174"," Ωραία! Τότε γιατί διακόπτομαι, κύριε Πρόεδρε;","ΣΟΦΙΑ ΒΟΥΛΤΕΨΗ",73
"89175"," Προσπαθώ, κυρία Βούλτεψη, να μη διακόπτεται κανείς. Προσπαθώ!","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89176"," Ευχαριστώ, κύριε Πρόεδρε. Το αναγνωρίζω! 
Η γνώμη μου, λοιπόν, είναι ότι εμείς δεν θα δεχθούμε άλλη φορά εδώ –και σας το λέω- να ακούμε περί εκτροπών και περί πραξικοπημάτων κατά του πολιτεύματος. Επίσης, θα ήθελα να ξέρετε ότι δεν δέχομαι καμμία διακοπή.","ΣΟΦΙΑ ΒΟΥΛΤΕΨΗ",73
"89177"," …(δεν ακούστηκε)","ΖΩΗ ΚΩΝΣΤΑΝΤΟΠΟΥΛΟΥ",272
"89178"," Καμμία διακοπή δεν δέχομαι, κυρία Κωνσταντοπούλου.","ΣΟΦΙΑ ΒΟΥΛΤΕΨΗ",73
"89179"," Όταν υβρίζετε, να δέχεστε διακοπές!","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89180"," Κύριε συνάδελφε, υποτίθεται ότι συμφωνήσαμε να προχωρήσουμε κανονικά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89181"," Προχωρώ, λοιπόν, στο θέμα της συζήτησης λέγοντας δύο λέξεις. Πρώτον, όσον αφορά στο θέμα των τροπολογιών για την ΕΑΒ και την ΕΛΒΟ, θα ήθελα να πω ότι και εδώ βλέπω μια υπερβολική ευαισθησία. Απ’ ό,τι γνωρίζω, η Αξιωματική Αντιπολίτευση δεν θέλει να υπάρχουν εξοπλιστικά προγράμματα, δεν συμφωνεί με στρατιωτικές επεμβάσεις και έχει καταψηφίσει την έκθεση για τη νέα αμυντική ευρωδομή. Και ξαφνικά βλέπω να μιλάτε για την αμυντική βιομηχανία της χώρας και την άμυνα της χώρας. Θα έλεγα, λοιπόν, ότι κάτι τέτοιο είναι ανακόλουθο. 
Το δεύτερο, που θέλω να πω πάρα πολύ γρήγορα και δεδομένου ότι κατηγορούμεθα και κατηγορηθήκαμε και σήμερα ότι κρυβόμαστε πίσω από μία απόφαση του Συμβουλίου της Επικρατείας, είναι ότι δεν είναι μόνο η απόφαση του Συμβουλίου της Επικρατείας αλλά και το Σύνταγμα. Το Σύνταγμα θεωρούμε ότι θα πρέπει να τηρείται. 
Αν και εφόσον, λοιπόν, σας δοθεί η ευκαιρία να αλλάξετε το Σύνταγμα και ως προς το ζήτημα της ψήφου των μεταναστών -αν και εφόσον σας δοθεί η δυνατότητα- τότε θα έρθετε μέσα στο Κοινοβούλιο και θα κάνετε τις συνταγματικές αλλαγές που θέλετε εσείς και θα βάλετε να ψηφίζουν και οι πεντακόσιες χιλιάδες και οι άλλες πεντακόσιες χιλιάδες και να τους βάλετε και πάνω στο κεφάλι μας και μέσα στο σπίτι μας και ό,τι θέλετε. Αυτό, όμως, όταν αλλάξει το Σύνταγμα. 
Για να λέμε, λοιπόν, ξεκάθαρες κουβέντες, θα ήθελα να πω ότι για μας δεν είναι μόνο η απόφαση του Συμβουλίου της Επικρατείας, αλλά και το ίδιο το Σύνταγμα. Και θεωρούμε ότι το Σύνταγμα πρέπει να το σεβόμαστε μέχρι να αλλάξει με τη βούληση του ελληνικού λαού. 
Σας ευχαριστώ.","ΣΟΦΙΑ ΒΟΥΛΤΕΨΗ",73
"89182"," Τον λόγο έχει ο κ. Κουκουλόπουλος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89183"," Κύριε Πρόεδρε, δεν έχω να πω κάτι για τον διάλογο που προηγήθηκε. Έκανα νωρίτερα παρέμβαση. Απευθύνω έκκληση σε όλους τους συναδέλφους να δούμε ήρεμα το θέμα χρονομετρώντας, γιατί έχει τεράστια σημασία. Έχουμε πάνω από μισή ώρα δυνατότητα για να αξιολογήσουμε τρεις απλές τροπολογίες.","ΠΑΡΙΣ ΚΟΥΚΟΥΛΟΠΟΥΛΟΣ",245
"89184"," Ρωτήστε τους συναδέλφους!","ΛΕΩΝΙΔΑΣ ΓΡΗΓΟΡΑΚΟΣ",114
"89185"," Εγώ επαναλαμβάνω ότι από τη δική μας πλευρά θεωρούμε πως αν υπάρχουν μείζονες αντιρρήσεις ή σημεία αδιευκρίνιστα για μία από τις τρεις βουλευτικές τροπολογίες, ας μη γίνει δεκτή, κύριε Πρόεδρε. 
Νομίζω ότι πρέπει να βρούμε έναν τρόπο καλύτερης συνεννόησης. Εγώ αυτό που δεν δέχομαι επ’ ουδενί -παρά το γεγονός ότι δεν υπογράφει κάποιος Βουλευτής του ΠΑΣΟΚ καμμία από τις τρεις τροπολογίες που έγιναν δεκτές- είναι αυτό το κλίμα που υπάρχει γενικότερα και υπονοεί ότι όταν υπάρχει βουλευτική τροπολογία, υπάρχει ταυτόχρονα και κάτι ύποπτο, υπάρχει όνειδος, πραξικόπημα, με αποτέλεσμα να κλιμακώνουμε συνεχώς την ένταση. 
Η συντριπτική πλειονότητα των βουλευτικών τροπολογιών έχει απολύτως αγαθή προαίρεση, να αντιμετωπιστεί ένα πρόβλημα, όπως το έχει προσδιορίσει και οριοθετήσει η γνώμη, η συνείδηση και η άποψη ενός Βουλευτή. Αυτό είναι όλο. Προφανώς και υπάρχουν ενέργειες που μπορεί κανείς να τις χαρακτηρίσει αλλιώς. Είναι η εξαίρεση του κανόνα. Μη χρησιμοποιούμε αυτά που θεωρούμε εξαιρέσεις ως κανόνα κάθε φορά που έχουμε μία τροπολογία. Όσον αφορά την πιο σύνθετη τροπολογία, εμείς ζητήσαμε να μην την κάνει αποδεκτή ο κύριος Υπουργός. Ας έρθει με το καλό την Τρίτη ή την Τετάρτη για να περάσει με τη σύμφωνη γνώμη του Υπουργού Υγείας. Όσο πρόλαβα να τη διαβάσω, δηλώνω αδυναμία να την αξιολογήσουμε από την πλευρά μας στα επόμενα τριάντα λεπτά. Για τον λόγο αυτόν, κύριε Υπουργέ, παρακαλούμε να μη γίνει δεκτή.","ΠΑΡΙΣ ΚΟΥΚΟΥΛΟΠΟΥΛΟΣ",245
"89186","  Δεν έγινε αποδεκτή.","ΛΕΩΝΙΔΑΣ ΓΡΗΓΟΡΑΚΟΣ",114
"89187"," Ευχαριστώ, κύριε Υπουργέ.
Νομίζω ότι με μία τέτοια προσέγγιση και με καλή πίστη μπορούμε να κάνουμε πιο αποτελεσματική τη λειτουργία μας και να παράγουμε λιγότερες άγονες αντιπαραθέσεις, οι οποίες είναι άγονες από την αρχή μέχρι το τέλος. 
Πριν ολοκληρώσω την τοποθέτησή μου, θέλω να πω με αφορμή τα όσα άκουσα από τον αγαπητό συνάδελφο κ. Λαφαζάνη για την ΕΑΒ και την ΕΛΒΟ, την Ελληνική Αμυντική Βιομηχανία, δηλαδή, και την Ελληνική Βιομηχανία Οχημάτων, ότι καλό θα είναι όταν έχουμε κάποιες επιφυλάξεις, να είμαστε λίγο πιο συγκεκριμένοι. 
Εγώ άκουσα με πολλή προσοχή όλη την τοποθέτηση και για το παρόν και ήρθε στη μνήμη μου αυτό που ζήσαμε πολύ πρόσφατα με τα Ελληνικά Αμυντικά Συστήματα, με τα ΕΑΣ, δηλαδή έχουμε ψήφο κατ’ αρχάς σχεδόν ομόφωνη και στο τέλος που έρχεται εδώ η συμφωνία, έχουμε ξανά επιφυλάξεις, αρνητικές ψήφους και οτιδήποτε άλλο.
Το γεγονός ότι δεν κλείνουν όλα συλλήβδην, το ένα πίσω από το άλλο και δεν λειτουργεί η αυτοεκπληρούμενη προφητεία του ξεπουλήματος, του κλεισίματος, της καταστροφής κ.λπ., καλό είναι να το αξιολογήσουμε όλοι. Ότι δεν έχουν όλα την κατάληξη όπως θα ήθελε ο καθένας από εμάς, είναι επίσης αλήθεια. Η πατρίδα είναι σε μία δύσκολη κατάσταση. Κάνει μία δύσκολη διαπραγμάτευση και προσπαθεί να καταφέρει τουλάχιστον στα κεντρικά στρατηγικά θέματα να μην κάνει βήμα πίσω. Αυτό είναι όλο. Σε αυτό δεν μπορούμε να βάλουμε όλοι μαζί πλάτη; 
Εγώ για πολλοστή φορά θα πω ότι είναι τεράστια η σημασία του να καταφέρουμε σε ένα, δύο, τρία, πέντε θέματα να στείλουμε εδώ από τη Βουλή ένα μήνυμα ενότητας στην κοινωνία. Αυτό έχει τεράστια σημασία, όχι για να πάει καλά η Κυβέρνηση ή η Αντιπολίτευση, αλλά για την ελληνική κοινωνία. Γιατί εάν έχουμε ένα χρέος εδώ μέσα, εκτός από το να υπηρετούμε τις πολιτικές που πιστεύουμε, κύριε Πρόεδρε, κυρίες και κύριοι συνάδελφοι, είναι να βοηθήσουμε τον ελληνικό λαό να βρει μία νέα ενότητα, διατηρώντας τις απαιτήσεις ο καθένας, η κάθε τάξη, το κάθε στρώμα, η κάθε ομάδα, ο καθένας ξεχωριστά, τα δικά του αιτήματα, τις δικές του αιτήσεις και τις δικές του απαιτήσεις. Όμως, πρέπει να είμαστε ενωμένοι. Και τουλάχιστον τα ζητήματα της Ελληνικής Αμυντικής Βιομηχανίας είναι σκληρός πυρήνας εθνικών ζητημάτων και έχουν παραγωγική διάσταση. Νομίζω πως όταν δεν έχουμε συγκεκριμένη εναλλακτική πρόταση και όχι γενικά και αόριστα ότι «θα έπρεπε να έχουν γίνει αλλιώς τα πράγματα πριν από χρόνια», τότε θα πρέπει να έχουμε το θάρρος και να λέμε όλοι «ναι» ή «όχι», εκτός και αν έχουμε μία τελείως διαφορετική φιλοσοφία.
Σας ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"89188"," Τον λόγο έχει ο κ. Αρβανίτης για οκτώ λεπτά. Μετά θα πάρει τον λόγο ο κ. Τσούκαλης.
Ορίστε, κύριε Αρβανίτη, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89189"," Ο ειδικός αγορητής μας ετοποθετήθη εκτενώς επί των διαφόρων άρθρων…","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89190"," Τελείωσε. Παράνομα είναι όλα. 
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"89191"," Σας παρακαλώ ησυχία στην Αίθουσα. Εάν χρειαστεί οτιδήποτε, εκτός της Αίθουσας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"89192"," Χθες δε εις την πρωτολογίαν μου ανεφέρθην ειδικώς επί της τροπολογίας, όσον αφορά βεβαίως το δικαίωμα ψήφου, την οποία υπερψηφίζουμε και ανεφέρθην επίσης όσον αφορά εις τας διώξεις που υφίστανται, τας παρανόμους διώξεις και διώξεις ανηθίκους η Χρυσή Αυγή, με προφάσεις οι οποίες κατ’ εμέ και κατά την νομικήν μετριότητά μου είναι ανεπίδεκτες ακόμη και δικαστικής εκτιμήσεως, αλλά δεν θα απασχολήσω το Σώμα με το ειδικό ζήτημα αυτό. 
Αρκούμαι σε μία λέξη που είπε ο αξιότιμος κ. Βούτσης, ο οποίος έχω παρακολουθήσει ότι πάντοτε ομιλεί ξεκάθαρα, με σαφήνεια, ασχέτως με το αν είμαι αντίθετος με ορισμένες απόψεις τας οποίας εκφράζει και έχει κάθε δικαίωμα.
 Ομίλησε για μεθόδευση, αξιότιμε κύριε Πρόεδρε, κυρίες και κύριοι Βουλευταί. Όντως, αυτοί που μεθοδεύουν -και μεθοδεύουν παρά τον νόμο και το Σύνταγμα- τολμούν να αναφέρονται στη Χρυσή Αυγή εδώ υβρίζοντες. 
Αλλά θα περιοριστώ μόνο και μόνο εις την τροπολογίαν, όσον αφορά εις το δικαίωμα της ψήφου. Πιστεύω ότι η Κυβέρνησις ορθώς έπραξε, ένα από τα ελάχιστα ορθά τα οποία έχει πράξει. Εξάλλου πιστεύω ότι ήτο υποχρεωμένη να συμμορφωθεί με την απόφαση του Συμβουλίου της Επικρατείας και με την ερμηνείαν του Συμβουλίου της Επικρατείας. 
Προσωπικά πιστεύω όμως -και οφείλω αυτό να το εκθέσω ενώπιον ημών- ότι το Συμβούλιο της Επικρατείας είχε και τη δυνατότητα, αλλά πιστεύω ότι και επεβάλλετο να κάνει μίαν διασταλτικήν ερμηνείαν εις την οικείαν διάταξιν του Συντάγματος και συγκεκριμένα εις την λέξιν «πολίτης», ώστε να θεωρηθούν πολίτες, γιατί είναι πολίτες -ενεργοί μάλιστα πολίτες κατά την κρίσιν μου- και οι ομογενείς μας οι όπου της γης, οι μη στερηθέντες και μη αποβαλλόντες οικεία βουλήσει την ιθαγένεια την ελληνική. 
(Στο σημείο αυτό την Προεδρική Έδρα  καταλαμβάνει η ΣΤ΄ Αντιπρόεδρος της Βουλής κ.  ΜΑΡΙΑ ΚΟΛΛΙΑ-ΤΣΑΡΟΥΧΑ )
Πιστεύω, λοιπόν, ότι θα ηδύνατο το Συμβούλιο της Επικρατείας –και θα ήταν συγγνωστή-  να κάνει μία διασταλτική ερμηνεία του όρου «πολίτες». Δεν εγένετο. Εντάξει. Σύμφωνοι. 
Όσον αφορά τα υπόλοιπα, εμείς είπαμε και χθες ότι θα υπερψηφίσουμε την τροπολογία. Στα  άλλα αναφέρθηκε σχετικώς ο προλαλήσας ειδικός αγορητής μας. Θα ήθελα να σχολιάσω και δύο τινά, με την άδειά σας, κυρία Πρόεδρε.
Αναφερόμενος εις δευτερολογίαν του ο Πρόεδρος κ. Κακλαμάνης και σχολιάζοντας τα όσα είπε ο κ. Βούτσης…
(Θόρυβος από τα υπουργικά έδρανα)","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89193"," Κύριοι, πιο χαμηλόφωνα! Παρακαλώ, κύριε Υπουργέ, πιο χαμηλόφωνα συνεννοηθείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89194"," Παρακαλώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"89195"," Ορίστε, συνεχίστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89196"," Επανελθών ο κ. Κακλαμάνης, εδευτερολόγησε, σχολιάζοντας όσα είπε ο κ. Βούτσης εκτενώς. Ένα πράγμα, όμως, δεν εσχολίασε, κυρία Πρόεδρε: τη λέξη «μεθόδευση» που είπε ο κ. Βούτσης  που ήξερε τι έλεγε. Αυτό δεν το εσχολίασε, γιατί δεν τολμούσε να το σχολιάσει ο κ. Κακλαμάνης. 
Περαιτέρω, ήθελα στην εισήγηση του κ. Βούτση να πω το εξής: Ισχυρίσθηκε ότι υπάρχουν τετρακόσιες πενήντα χιλιάδες νόμιμοι μετανάστες. Ήθελα απλώς να υπενθυμίσω ότι, πρώτον –και τα ξέρει ο κύριος Υπουργός- εκλάπησαν ογδόντα έξι χιλιάδες έγγραφα από το αρμόδιο Υπουργείο. Έπρεπε να γίνει αυτή η αφαίρεσις. Περαιτέρω δε ας μη λησμονούμε ότι ελειτούργη μία βιομηχανία παραγωγής πλαστών αδειών και μάλιστα βιομηχανία πλουσιωτάτη! Οπότε πιστεύω ότι ο αριθμός είναι πολύ λιγότερος από τον προαναφερθέντα. 
Δεν έχω λόγο να συνεχίσω, μολονότι πιστεύω ότι μου το επιτρέπει ο χρόνος και ιδιαιτέρως, κυρία Πρόεδρε, θα μου το επέτρεπε ο χρόνος και εσείς, γιατί είναι μείζον το θέμα. Όχι απλώς μείζον. Όχι απλώς φλέγον.  Είναι θέμα υπάρξεως κυριολεκτικά αυτό το έγκλημα, το οποίο συντελείται. Πρόκειται για νομικό, ηθικό, κοινοβουλευτικό έγκλημα, που μεθοδεύει, κατά τον ορθόν όρο του κ. Βούτση, η δικομματική Κυβέρνησις κατά της Χρυσής Αυγής. 
Πιστεύω ότι τελικώς, μολονότι πιστεύουν ότι έχουν τη δύναμη την υλική και ικανούς προστάτες, δεν θα μπορέσουν να ξεφύγουν από τα πλαίσια του νόμου και τα πλαίσια του Συντάγματος. Ήδη έχουν ξεφύγει. 
Τώρα μιλάει ένας απλός Βουλευτής, ένας απλός επαρχιώτης δικηγόρος και έχει εστραμμένα ο κύριος Υπουργός τα νώτα  του. Την ώρα που μιλάει ένας εκπρόσωπος του Κοινοβουλίου, την ώρα που μιλάει ένας αντιπρόσωπος του έθνους! Αυτό είναι απαράδεκτο!","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89197"," Ευχαριστούμε. 
Τον λόγο έχει ο κύριος… 
(Θόρυβος στην Αίθουσα)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89198"," Χαιρετούσα  τον Υπουργό…","ΠΑΡΙΣ ΚΟΥΚΟΥΛΟΠΟΥΛΟΣ",245
"89199"," Άντε, βρε καραγκιόζη!
(Ο κ. Πολύβιος Ζησιμόπουλος αποχωρεί από την Αίθουσα)","ΠΟΛΥΒΙΟΣ ΖΗΣΙΜΟΠΟΥΛΟΣ",155
"89200"," Ένα λεπτό, ένα λεπτό. Ήρεμα, ήρεμα!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89201"," Η χαιρετούρα…","ΠΑΡΙΣ ΚΟΥΚΟΥΛΟΠΟΥΛΟΣ",245
"89202"," Δεξιούμαι. Μάθετε ελληνικά!","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89203"," Ευχαριστούμε πολύ, κύριε Αρβανίτη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89204"," Ντροπή σας να έχετε άγνοια!","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89205"," Κύριε Αρβανίτη, σας ευχαριστούμε πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89206"," Θα  μου στερήσετε εμένα τα ελληνικά μου;","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89207"," Σας δώσαμε τον λόγο να μιλήσετε, κύριε Αρβανίτη. 
Ορίστε, κύριε  Τσούκαλη, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89208"," Ανοίξτε το άρθρο του Μιχάλη Ράπτη «Έλληνες, για να βρείτε τον εαυτό σας, γυρίστε στις ρίζες σας!».","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89209"," Ευχαριστούμε, κύριε Αρβανίτη. Στο καλό!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89210"," Ο Πάμπλο, ο διανοητής αυτός!","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89211"," Κύριε Αρβανίτη, σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89212"," Μα, εσείς δεν γυρίζετε στις ρίζες!","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89213"," Κύριε Αρβανίτη, σας παρακαλώ!
Με το να φωνάζετε έτσι δεν καταλαβαίνετε ότι εκπίπτετε και άλλο στον σεβασμό μας…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89214"," Κυρία Πρόεδρε,  εγώ το καταλαβαίνω.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89215"," …στον όποιο σεβασμό μπορεί να έχουμε  σε κάποια πρόσωπα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89216"," Είμαι φύσει και θέσει ευγενής.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89217"," Ωραία, εντάξει!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89218"," Όμως, όταν προκαλούμαι, κυρία Πρόεδρε…","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"89219"," Ωραία. Και εσείς προκαλείτε κάποιες φορές και δεν σας αντιμετωπίζουμε έτσι, όπως το ξέρετε. 
Κύριε Τσούκαλη, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89220"," Κυρία  Πρόεδρε, επί του Κανονισμού  θα ήθελα τον λόγο.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"89221"," Έχω ήδη δώσει τον λόγο στον Κοινοβουλευτικό Εκπρόσωπο κ. Τσούκαλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89222"," Μα, κυρία Πρόεδρε! Όταν κάποιος έχει πει  για καραγκιόζηδες πρέπει να μάθετε ποιος το είπε αυτό.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"89223"," Ναι, το έκανα. Έφυγε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89224"," Πρέπει να εφαρμόσετε τον Κανονισμό, γιατί προσβάλλει και εμάς και εσάς.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"89225"," Κυρία Πρόεδρε, μου επιτρέπετε;","ΠΑΡΙΣ ΚΟΥΚΟΥΛΟΠΟΥΛΟΣ",245
"89226"," Όχι,  δεν σας έδωσα τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89227"," Αν δεν μπορείτε, θα το…","ΠΑΡΙΣ ΚΟΥΚΟΥΛΟΠΟΥΛΟΣ",245
"89228"," Θα κρατάμε λίγο μία στοιχειώδη διαδικασία;
Κύριε Τσούκαλη, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89229"," Εγώ δεν έχω αντίρρηση, κυρία Πρόεδρε.","ΝΙΚΟΛΑΟΣ ΤΣΟΥΚΑΛΗΣ",520
"89230"," Όχι, σας έδωσα τον λόγο.
Μετά θα σας δώσω τον λόγο, κύριε Κουκουλόπουλε, και θα πείτε αυτά που θέλετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89231"," Κυρία Πρόεδρε, δυστυχώς η κατάσταση που επικρατεί στη Βουλή πολύ συχνά μας φέρνει και σε πάρα πολύ δύσκολη θέση κι εμάς, ούτως ώστε να μπορέσουμε να αξιολογήσουμε αυτά τα γεγονότα.
Παραδείγματος χάριν, νιώθω πάρα πολύ άσχημα παίρνοντας τον λόγο μετά τον Κοινοβουλευτικό Εκπρόσωπο της Χρυσής Αυγής, όταν θέλω να απευθυνθώ στα κυβερνητικά έδρανα και να πω ότι πραγματικά δεν είναι εικόνα Κοινοβουλίου αυτό. Συγγνώμη που το λέω, αλλά δεν είναι εικόνα Κοινοβουλίου, όταν θα έπρεπε όλα να είναι στην εντέλεια.
Θα πω κάτι πάρα πολύ απλό. Θα το επαναλάβω, μήπως το εμπεδώσουμε. Η προάσπιση αυτού εδώ του χώρου εξαρτάται πρωτίστως από εμάς -πρωτίστως από εμάς!- και κυρίως η διασφάλιση και της θεσμικής λειτουργίας της Βουλής αλλά κυρίως της αξιοπρέπειας και των Βουλευτών και των Κοινοβουλευτικών Ομάδων.
Θέλω να πω το εξής: Υπάρχει ένας Κανονισμός. Υπάρχει και το γράμμα του Κανονισμού, υπάρχει και το πνεύμα του Κανονισμού. Είναι προφανές, κυρία Πρόεδρε, είναι γνωστό, ότι ο Υπουργός έχει δικαίωμα να κάνει δεκτές βουλευτικές τροπολογίες μέχρι και την τελευταία στιγμή, όπως θα μπορούσε να φέρει ο Υπουργός Υγείας -όπως είπε ο κ. Κουκουλόπουλος- την τελευταία στιγμή, ένα δευτερόλεπτο πριν ψηφίσουμε, μία τροπολογία και να την κάνει δεκτή ο Υπουργός. Το προβλέπει ο Κανονισμός αυτό.","ΝΙΚΟΛΑΟΣ ΤΣΟΥΚΑΛΗΣ",520
"89232"," Γίνεται κιόλας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89233"," Θέλω, λοιπόν, να απευθύνω μία έκκληση στο Προεδρείο της Βουλής, υπό την ευρεία έννοια, όχι σε εσάς.
Προασπίστε εσείς αυτές τις θεσμικές λειτουργίες, με την έννοια να απευθυνθείτε στην Κυβέρνηση και απευθύνετε έκκληση κι εσείς. Δεν μπορείτε να επιβάλετε τον τρόπο, αλλά τουλάχιστον κάποια πράγματα να μη γίνονται με αυτόν τον τρόπο, για να μη βρισκόμαστε στην ανάγκη κι εμείς, αμέσως μετά τις άκρως υποκριτικές κορώνες εκ μέρους της Χρυσής Αυγής για την προάσπιση της Βουλής, να λέμε αντίστοιχα πράγματα. Αυτή είναι η τραγωδία αυτής εδώ της Αίθουσας.
Θέλω να γίνω ακόμα περισσότερο σαφής. 
Κυρίες και κύριοι συνάδελφοι, εμείς τις τροπολογίες για την ΕΑΒ, για την Αμυντική Βιομηχανία, τις ψηφίζουμε. Θέλω να θυμίσω όμως, το εξής: Πριν έναν μήνα περίπου ψηφίσαμε τη γενικότερη πρόταση, κύριε Υπουργέ, για τη βιωσιμότητα της Αμυντικής Βιομηχανίας. Έκτοτε, έχουν έρθει περίπου έξι με επτά βελτιωτικές τροπολογίες του σχεδίου εκείνου.
Και λέω, ο καθένας μπορεί να αναλογιστεί: Είναι κανόνες καλής νομοθέτησης αυτοί; Την επόμενη εβδομάδα λένε ότι θα έρθει το νομοσχέδιο σκούπα για να βελτιώσει νόμους ή να ανατρέψει διατάξεις που ψηφίσαμε πριν έναν μήνα. Συνεχώς, σε κάθε νομοσχέδιο έρχονται τροπολογίες βελτιωτικές για νόμους που ψηφίσαμε πριν έναν μήνα. Ε, αυτό θα μου επιτρέψετε να πω ότι δεν είναι προάσπιση της αξιοπρέπειας της Βουλής.
Θέλω να τελειώσω με το εξής: Πρέπει να γίνει κατανοητό ότι η τοποθέτηση, τουλάχιστον της Δημοκρατικής Αριστεράς –αλλά φαντάζομαι και άλλων κομμάτων- σε σχέση με την τροπολογία για την ψήφο των μεταναστών δεν έχει να κάνει με την απόφαση του Συμβουλίου της Επικρατείας, τουλάχιστον εδώ μέσα. Και το λέει αυτό ένας άνθρωπος ο οποίος έχει σπουδάσει νομικά και ασκεί τη νομική επιστήμη. Δεν αμφισβητήθηκε από κανέναν κατά πόσο οι νόμιμοι μετανάστες πρέπει να ψηφίσουν στις επόμενες αυτοδιοικητικές εκλογές. Αυτό είναι ξεκαθαρισμένο. 
Αλλά αυτό το οποίο θίγουμε είναι το εξής: Δεν μπορεί να κρύβεται οποιοσδήποτε πίσω από αυτήν τη διάταξη προκειμένου να καλύψει τις ιδεολογικοπολιτικές του επιλογές. Αυτήν την έννοια είχε η μομφή που απευθύναμε στο ΠΑΣΟΚ, κύριε Κουκουλόπουλε, όταν συζητήσαμε.
Δηλαδή και εσείς και η Νέα Δημοκρατία κρύβεστε πίσω από τη συγκεκριμένη διάταξη.","ΝΙΚΟΛΑΟΣ ΤΣΟΥΚΑΛΗΣ",520
"89234"," Εμείς;","ΠΑΡΙΣ ΚΟΥΚΟΥΛΟΠΟΥΛΟΣ",245
"89235"," Και εσείς. Βεβαίως κρύβεστε πίσω από τη συγκεκριμένη διάταξη.","ΝΙΚΟΛΑΟΣ ΤΣΟΥΚΑΛΗΣ",520
"89236"," Εγώ είπα ότι δεν κρυβόμαστε.","ΣΟΦΙΑ ΒΟΥΛΤΕΨΗ",73
"89237"," Το ερώτημα που τίθεται είναι το εξής απλό, κύριε Κουκουλόπουλε: Εάν δεν ψηφίζατε τη συγκεκριμένη διάταξη τι θα συνέβαινε; Είναι απλό. Εάν δεν τη ψηφίζατε;","ΝΙΚΟΛΑΟΣ ΤΣΟΥΚΑΛΗΣ",520
"89238"," Εκατό αιτήσεις ακυρώσεως.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89239"," Και γιατί να μη γίνει, κύριε συνάδελφε, αυτό το οποίο σας είπαμε από το Βήμα της Βουλής, κατατέθηκε και έχουν  επιχειρηματολογήσει περί αυτού επιστήμονες ότι δηλαδή δεν θα υπάρξουν κατάλογοι;","ΝΙΚΟΛΑΟΣ ΤΣΟΥΚΑΛΗΣ",520
"89240"," Γιατί είναι εκλογές.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89241"," Δεν θα υπάρξουν κατάλογοι. Αυτό είναι ξεκαθαρισμένο. 
Θέλω να τελειώσω με το εξής, για να δούμε και την υποκρισία, γιατί η κ. Βούλτεψη -που γνωρίζω τις απόψεις της για το συγκεκριμένο θέμα- προασπίζοντας τη βασική επιλογή της Νέας Δημοκρατίας, είπε κάτι για το Σύνταγμα. 
Το πρόβλημα, κυρία Βούλτεψη, δεν είναι στο κατά πόσο υπερασπιζόμαστε το Σύνταγμα ή όχι. Αυτό το οποίο έχουμε υποχρέωση εμείς είναι να αποκαλύπτουμε την απόλυτη υποκρισία και θέλω επ’ αυτού να είμαι σαφής. 
Στις 2 Ιουλίου του 2013 ο κύριος Πρωθυπουργός δέχθηκε στο Μέγαρο Μαξίμου τον Ιωάννη Αντετοκούνμπο και στη δήλωση που έκανε μετά είπε: «Θέλω να σε ευχαριστήσω που τιμάς τα εθνικά μας χρώματα. Ο ελληνικός λαός σε αγκαλιάζει, να είσαι καλά και δυνατός να σε βλέπουν. Όλη η Ελλάδα είναι συγκινημένη μαζί σου.» 
Και πολύ καλά έκανε ο Πρωθυπουργός και δέχθηκε την οικογένεια των νομίμων αυτών μεταναστών. Είχε προηγηθεί στις 9 Μαΐου του 2003 ένα δελτίο Τύπου της Αθλητικής Ομοσπονδίας Καλαθοσφαίρισης, όπου ανέφερε επί λέξει:  
«Ευχαριστούμε την πολιτική ηγεσία του Υπουργείου Εσωτερικών και βέβαια την Ελληνική Ομοσπονδία Καλαθοσφαίρισης που βοήθησε να προχωρήσει η διαδικασία». Ποια διαδικασία; Η διαδικασία πολιτογράφησης, η οποία είχε μπλοκάρει βάσει της εγκυκλίου του κ. Αθανασίου και είχε παγώσει όλη τη διαδικασία. 
Έτσι, λοιπόν, ξεμπλοκάρισε επιλεκτικά για τους δύο -για το Γιάννη και τον αδερφό του- οι οποίοι δυστυχώς ή ευτυχώς –ευτυχώς για αυτούς- είχαν το προνόμιο τού να είναι καλοί καλαθοσφαιριστές. Για τα δύο μικρότερα αδέρφια είναι ακόμα μπλοκαρισμένη η διαδικασία, κυρία Πρόεδρε, λες και δεν τους γέννησε η ίδια μάνα και ο ίδιος πατέρας, λες και δεν πήγαν στο ίδιο σχολείο, λες και δεν έχουν βιώσει τα ίδια πράγματα σε αυτήν εδώ τη χώρα. 
Επειδή, λοιπόν, η υποκρισία είναι απόλυτη και άπτετε ιδεολογικοπολιτικών χαρακτηριστικών, καλό θα είναι, κύριε Υπουργέ -το έχουμε συζητήσει και κατ’ ιδίαν- αυτή η κατάσταση να λυθεί άμεσα. Αυτή η επιλεκτική συμπεριφορά δεν προσιδιάζει σε κράτος δικαίου, σε μια χώρα η οποία δεν είναι κλειστοφοβική. 
Και θα ήθελα να κλείσω με κάτι που είχαμε συζητήσει στο νομοσχέδιο του κ. Ραγκούση: Δεν υπάρχει μεγαλύτερη τιμή για μία κοινωνία και για μία χώρα να έρχεται ένας πολίτης μιας άλλης χώρας και να σου λέει: «Θέλω να αποκτήσω την ιθαγένεια σου. Θέλω να ζήσω σε αυτήν την κοινωνία, η οποία έχει αυτά τα χαρακτηριστικά, αυτές τις αρχές, αυτές τις αξίες και η οποία με προστατεύει. Θέλω από εδώ και πέρα να συνδέσω την ίδια μου τη ζωή με εσάς, με αυτήν εδώ την κοινωνία». Δεν υπάρχει μεγαλύτερη τιμή. 
Και εμείς τι τους λέμε; Να δούμε τα δόντια σου, να δούμε από εδώ, να δούμε από εκεί. Αυτές είναι κλειστοφοβικές αντιλήψεις, που δεν ταιριάζουν σε καμμία μα καμμία σύγχρονη κοινωνία και νομίζω ότι ουσιαστικά μας θέτει στο περιθώριο και του ευρωπαϊκού κεκτημένου. 
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"89242"," Ευχαριστούμε, κύριε Τσούκαλη. 
Επειδή υπήρξαν παρατηρήσεις και νουθεσίες –αποδεκτές ως ένα σημείο- προς το Προεδρείο..","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89243"," Εκκλήσεις.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89244"," Εκκλήσεις.","ΝΙΚΟΛΑΟΣ ΤΣΟΥΚΑΛΗΣ",520
"89245"," Εκκλήσεις, εντάξει. Εγώ δέχομαι και νουθεσίες, δεν είμαστε αλάθητοι.
Το θέμα ποιο είναι, κύριε Τσούκαλη; Το Προεδρείο είναι ενιαίο, αν και αποτελείται από Αντιπροέδρους που προέρχονται από διάφορα κόμματα. Και σας ευχαριστώ που με επιλέξατε να είμαι στο Προεδρείο. Όμως, επανειλημμένες φορές έχουν γίνει παρατηρήσεις, και μέσα στο πλαίσιο της Διάσκεψης των Προέδρων, για τον τρόπο του νομοθετείν της Κυβέρνησης. Καταλαβαίνω ότι και ο Πρόεδρος της Βουλής και όλοι μας συμφωνούμε με τις παρατηρήσεις σας. Δεν μας τιμά ως Προεδρείο, σε κάποιες περιπτώσεις, να ακολουθούμε αυτό το πρόγραμμα, εν πάση περιπτώσει, που έχει η κυβερνητική πλευρά.
Και από την άλλη, η ίδια μόλις ανέβηκα στην Έδρα, με κίνδυνο να ακούσω από κάποιους ότι, «ακόμα δεν ήρθε, μας κάνει παρατηρήσεις», έκανα παρατήρηση στον κύριο Υπουργό για την ένταση της συνομιλίας που είχε με τους συνεργάτες του και με κάποιους συναδέλφους.
Άρα -και το έχω ξαναπεί- ο καθένας θα πρέπει να αυτοπεριορίζεται και να σέβεται όλη τη διαδικασία. Γιατί πολλές φορές έχουμε κάνει παρατηρήσεις, όταν εμείς θιγόμαστε αλλά δεν ακολουθούμε το ίδιο, όταν εμείς είμαστε αυτοί οι οποίοι μπαίνουμε στη διαδικασία αυτή.
Έχετε ζητήσει το λόγο, κύριε Κουκουλόπουλε -δεν ξέρω τι θέλετε, θα μας το πείτε- ως Κοινοβουλευτικός Εκπρόσωπος. Και εσείς, κύριε Ψυχάρη, αλλά δεν έχετε εγγραφεί ως ομιλητής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89246"," Επί του Κανονισμού, κυρία Πρόεδρε.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"89247"," Επί του Κανονισμού αλλά δεν έχω το έγγραφο κείμενό σας, όπως προβλέπει σχετικό άρθρο, κύριε Ψυχάρη.
Όμως, για να μη με χαρακτηρίσετε, επίσης, θα ήθελα να ακούσω, έστω και για δύο λεπτά, την τοποθέτησή σας και να συνεχίσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89248"," Ευχαριστώ, κυρία Πρόεδρε.
Την τελευταία βδομάδα περίπου, παρακολουθούμε μία συνεχόμενη παραβίαση του Κανονισμού και του τρόπου λειτουργίας της Βουλής από συγκεκριμένο κόμμα, από τη Χρυσή Αυγή. Και αυτό έγινε επιτρεπτό είτε επιτέθηκαν φραστικά σε Υπουργό της Κυβέρνησης και σε Κοινοβουλευτικό Εκπρόσωπο είτε με τη φρασεολογία του τύπου «καραγκιόζηδες» κ.λπ.. Και γίνεται επιτρεπτό αυτό είτε από εσάς είτε από συναδέλφους. Και δεν το λέω προσωπικά προς εσάς. Χθες, συνάδελφος της Χρυσής Αυγής, απείλησε εμμέσως από το Βήμα της Βουλής.
Επειδή πρέπει να γίνουν πράγματα κεντρικά πλέον, δεν μπορεί να ασχολείται ο Πρόεδρος της Βουλής μόνο με τα κουλουράκια, επειδή είναι θέμα αυτό λαϊκίστικο και να μην ασχολείται με την ουσία.
Και επιτέλους, το Προεδρείο της Βουλής -και όταν λέω «Προεδρείο της Βουλής» εννοώ όλους τους Προέδρους- με την καθοδήγηση του Προέδρου της Βουλής κ. Μεϊμαράκη, ο οποίος αυτός έχει μια ευθύνη, πρέπει να εφαρμόζει τους κανονισμούς και να καλύπτει εσάς στην εφαρμογή τους.
Και φυσικά εσείς -ή οποιοσδήποτε βρίσκεται στη θέση σας- δεν μπορείτε να τον πιάσετε από το αφτί, για να εφαρμόσει τον Κανονισμό αλλά μπορείτε πολύ εύκολα να επιβάλετε τις ποινές που προβλέπει ο Κανονισμός, με στέρηση είτε του μισθού είτε του δικαιώματος ψηφοφορίας και έτσι να λήξει αυτό το πράγμα.
Γιατί αυτήν τη στιγμή, αυτό γίνεται επιτρεπτό από όλους από το Προεδρείο, αλλά και από όλους εμάς που υποστηρίζουμε τη νομιμότητα. Μπορεί να διαφωνούμε πολιτικά αλλά δεν είμαστε παιδάκια να μαλώνουμε ούτε να βιαιοπραγούμε. Αυτό κάποια στιγμή πρέπει να λήξει.
Γιατί αυτήν τη στιγμή μειώνουμε τους εαυτούς μας και γι’ αυτό ο κόσμος έχει αυτήν την κακή αντιμετώπιση στους πολιτικούς. Χθες επετράπη αυτό, προχθές έγινε η φραστική επίθεση, σήμερα φώναζε κάποιος περί καραγκιόζηδων. Τι πρέπει να περιμένουμε; Κάποιος να βιαιοπραγήσει ή να χρησιμοποιήσει μαχαίρι;
Ευχαριστώ πολύ.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"89249"," Ευχαριστώ, κύριε συνάδελφε. Κρατάω αυτήν την παρατήρησή σας.
Ο κ. Αλεξόπουλος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89250"," Επί προσωπικού, κυρία Πρόεδρε.
Επειδή αναφέρθηκε στη Χρυσή Αυγή, να του θυμίσω δύο περιπτώσεις. Κάποια στιγμή, πριν κάτι χρόνια, όταν ο κ. Σημίτης ευχαριστούσε τους Αμερικανούς από δω μέσα, κάποιοι απειλητικά πήγαν να επιτεθούν και φώναζαν «προδότης» εδώ μέσα. Είχε εξαγριωθεί η μισή Κοινοβουλευτική Ομάδα της Νέας Δημοκρατίας.
Να θυμίσω και πιο παλιά κάποιον κύριο που είχε πάρει στους ώμους μια κάλπη και έτρεχε εδώ μέσα και κάποιοι φρούραρχοι έτρεχαν από πίσω του. Κύριο «Καλπογιάννη» τον έλεγαν. Κύριο Καλογιάννη ή κάπως έτσι τον έλεγαν και το άλλαξαν και το έκαναν «Καλπογιάννη». Τον κυνηγούσαν να τη φέρει πίσω και έλεγε, «εγώ δεν την παραδίδω την κάλπη».
Αυτά έγιναν και είναι τα δικά σας τα έκτροπα, μόνο από τη δικιά σας Κοινοβουλευτική Ομάδα. Και να τα θυμάστε αυτά.
Και ένα δεύτερο. Επειδή μάλλον μεγαλώσατε σε πλούσια σπίτια, κύριε Ψυχάρη, λέτε για ύβρεις του Καραγκιόζη. Ο Καραγκιόζης είναι λαϊκός ήρωας, που εμάς τους φτωχούς μάς έχει μεγαλώσει. Άρα, δεν είναι ύβρεις, κύριε Ψυχάρη. Ο Καραγκιόζης διακρίνεται για την ευφυΐα του, την πονηράδα του και, ας το πούμε αυτήν τη σπιρτάδα έναντι του Τούρκου αγά, να μπορεί να γλιτώνει…","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89251"," Δηλαδή, μας λέτε καραγκιόζηδες και μας λέτε «μπράβο»; Εντάξει, ξέρουμε ότι…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89252"," Άρα, η λέξη «Καραγκιόζης» μπορεί να είναι και τιμητικός τίτλος για κάποιον.
Ευχαριστώ.","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89253"," Εντάξει, κύριε συνάδελφε. Δηλαδή λέγοντας «καραγκιόζηδες» και φεύγοντας απ’ την Αίθουσα, οι συνάδελφοί σας, μας λένε «μπράβο σας».","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89254"," Εγώ θέλω να πω τι σημαίνει η λέξη Καραγκιόζης.","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89255"," Ακούστε, κύριε συνάδελφε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89256"," Τώρα, αν δείχνει το ελληνικό λεξικό για τη λέξη Καραγκιόζης…","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89257"," Ακούστε, κύριε συνάδελφε, μη μας δουλεύετε τουλάχιστον. Μη μας δουλεύετε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89258"," Δεν σας δουλεύω καθόλου, κυρία Πρόεδρε, δεν είναι η πρόθεσή μου αυτή.","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"89259"," Μας δουλεύετε τώρα.
Κύριε Κουκουλόπουλε, έχετε τοΝ λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89260"," Κυρία Πρόεδρε, αναρωτιέμαι τι έχουμε να ακούσουμε.","ΠΑΡΙΣ ΚΟΥΚΟΥΛΟΠΟΥΛΟΣ",245
"89261"," Θα ακούσουμε. Τι να κάνουμε;
Έχετε το λόγο για δύο λεπτά και προπαντός επί του θέματος για να τελειώνουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89262"," Το «καραγκιόζηδες», πάντως, έχει γίνει έπαινος, ο φασιστικός χαιρετισμός είναι τιμή στην αρχαία Ελλάδα και ο κ. Κασιδιάρης κάθε τρεις και δύο, ομιλεί ως συνταγματολόγος από το Βήμα της Βουλής. Λαμπρά!
Ζήτησα το λόγο, όπως σας είπα νωρίτερα, κυρία Πρόεδρε, για να αποκαταστήσουμε μια πραγματικότητα και για να διευκολύνω τη διαδικασία. Καθαρά διαδικαστικά δηλαδή.
Είχατε απόλυτο δίκιο -σας το είπα και νωρίτερα- στην παρέμβαση σας που αφορούσε τη συνομιλία που είχα εγώ με τον εισηγητή του ΠΑΣΟΚ και με τους συνεργάτες του κυρίου Υπουργού -κάποια στιγμή απασχολήσαμε για δευτερόλεπτα και τον κύριο Υπουργό- για λόγο, όμως, που επί της ουσίας -ως εικόνα δεν είναι καλό, έχετε απόλυτο δίκαιο, το επαναλαμβάνω τρίτη φορά- όπως θα διαπιστώσετε και εσείς και οι συνάδελφοι, ήταν συνέχεια αυτού που προσπάθησα δύο φορές, σε δύο παρεμβάσεις των δύο λεπτών να πω. 
Έχουμε τέσσερις βουλευτικές τροπολογίες. Πρώτον, παρακαλώ -όχι εσάς, όλους τους συναδέλφους μου- ας μη συμπεριφερόμαστε κατ’ αρχάς και επί της αρχής στις βουλευτικές τροπολογίες, ωσάν να έχουν την αμαρτία μέσα τους. Δεν γίνεται. Έχουν καλή προαίρεση στη συντριπτική τους πλειονότητα.
Δεύτερον, μπορούμε, λειτουργώντας ήρεμα και με καλή πίστη μέσα στο Κοινοβούλιο, να παράγουμε καλά αποτελέσματα. 
Την τροπολογία η οποία αφορά το Υπουργείο Υγείας, ήταν αρκετά σύνθετη και ήρθε κυριολεκτικά στο και πέντε, εμείς δηλώσαμε ότι δεν την ψηφίζουμε. Ο κύριος Υπουργός ανταποκρίθηκε και τον ευχαριστούμε.
Έμειναν τρεις τροπολογίες. Είπαμε πριν από μια ώρα περίπου ότι έχουμε πάνω από μισή ώρα στη διάθεσή μας να τις διαβάσουμε. Εμείς, λοιπόν, καθίσαμε με τον εισηγητή μας -δεν κάνω τοποθέτηση, εξηγώ- και είδαμε και τις τρεις. Ήταν απλούστατες. Οι δύο, πραγματικά, δεν έχουν κάτι το μεμπτό. Προτείναμε στον συνάδελφο, τον κ. Αναστασιάδη, μια λέξη μάλιστα που την δέχτηκε, η οποία κάνει πιο κατανοητή την τροπολογία.
Η τροπολογία, όμως, του κ. Βορίδη, ζητάμε να μη γίνει δεκτή, κύριε Υπουργέ. Εμείς δεν την δεχόμαστε, γιατί δεν είναι παρών ο ίδιος κι έχουμε δύο - τρία ερωτήματα, στα οποία δεν μπορεί να απαντήσει, βέβαια, ο κύριος Υπουργός. 
Άρα, λοιπόν, βλέπουμε ότι εάν ήρεμα και χωρίς φωνασκίες δούμε τα πράγματα επί της ουσίας -για απλά πράγματα μιλάω ή προφανή- νομίζω ότι μπορούμε να παράγουμε αποτελέσματα.
Εμείς, λοιπόν, κύριε Υπουργέ, λέμε «ναι» στις δύο τροπολογίες που κάνετε δεκτές. Παρακαλούμε να αποσυρθεί η άλλη τροπολογία που υπογράφει ο κ. Βορίδης, γιατί δυστυχώς δεν μπορούμε να πάρουμε τις διευκρινήσεις που ζητήσαμε. 
Για την άλλη τροπολογία του Υπουργείου Υγείας νομίζω ότι έχει λήξει το θέμα. Νομίζω ότι βοηθάω και τον κ. Λαφαζάνη, που επιφυλάχθηκε να τριτολογήσει επ’ αυτών.
Δεν νομίζω, λοιπόν, ότι συλλήβδην πρέπει να μιλάμε έτσι για τις τροπολογίες. Δεν θέλω να πω τίποτα άλλο.","ΠΑΡΙΣ ΚΟΥΚΟΥΛΟΠΟΥΛΟΣ",245
"89263","   Αντιληπτό.
Τον λόγο έχει ο Αναπληρωτής Υπουργός Εσωτερικών, κ. Λεωνίδας Γρηγοράκος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89264"," Κυρία Πρόεδρε, κυρίες και κύριοι συνάδελφοι, είναι γεγονός ότι την ώρα που εσείς κάνατε την παρατήρηση εδώ στα κυβερνητικά έδρανα, υπήρξε ένας διάλογος με τους Βουλευτές και τους Κοινοβουλευτικούς Εκπροσώπους.
Κύριε Λαφαζάνη, ξέρω την ευαισθησία σας και ξέρετε ότι είμαι πολλά χρόνια Βουλευτής και έχω περάσει και εγώ από αυτήν την βάσανο του Κοινοβουλίου και την βάσανο να είναι κανείς Βουλευτής και να προσπαθεί να περάσει κάποια πράγματα, τα οποία πιστεύει ότι είναι δίκαια, ότι δεν έχουν πίσω τους τίποτα το πονηρό. Και πιστεύω ότι οι Βουλευτές εδώ στη Βουλή των Ελλήνων, δεν έρχονται να εκπροσωπήσουν άλλα συμφέροντα ή κάποια συμφέροντα προσωπικά. Πιστεύω ότι όποιος έρχεται στη Βουλή των Ελλήνων, έρχεται με ανιδιοτέλεια. Και αυτό ειλικρινά το πιστεύω δεκαπέντε χρόνια που είμαι Βουλευτής. 
Ξέρετε ότι οι Βουλευτές, στο πλαίσιο των δυνατοτήτων του Κοινοβουλίου, του Κανονισμού της Βουλής και του Συντάγματος, μερικές φορές δεν έχουν τον ανάλογο χρόνο -και εσείς το έχετε παραδεχτεί- να στηρίξουν τις απόψεις τους, να μιλήσουν, να διεκδικήσουν δικαιώματα για το νομό τους, για την πατρίδα.
Σήμερα, η Κυβέρνηση ήθελε να δεχτεί τρεις βουλευτικές τροπολογίες. Η μια, η οποία ήρθε την τελευταία στιγμή ήταν εκπρόθεσμη. Η Κυβέρνηση δεν τη δέχτηκε σε συζήτηση με τους Κοινοβουλευτικούς Εκπροσώπους. 
Σας λέω, λοιπόν, ποιες ήταν οι άλλες τρεις τροπολογίες. Η μια ήταν του κ. Πλακιωτάκη, ο οποίος τι έλεγε;
Έλεγε ότι με σύμφωνη γνώμη του Υπουργείου Εμπορικής Ναυτιλίας και του Λιμενικού Σώματος, δεν μπορούμε να αποσπούμε πολυεκπαιδευμένους και πολυκοστισμένους ανθρώπους από τις Ειδικές Δυνάμεις του Λιμενικού Σώματος. Δηλαδή, ανθρώπους που έχουν κοστίσει στο ελληνικό κράτος, δεν μπορούμε να τους αποσπούμε σε διοικητικές υπηρεσίες ή σε άλλες υπηρεσίες, οι οποίες δεν είναι το αντικείμενό τους. Αυτή ήταν η τροπολογία του κ. Πλακιωτάκη. Ο κ. Πλακιωτάκης δεν είναι εδώ. Εγώ ήθελα να δώσω το δικαίωμα στο Βουλευτή να στηρίξει την τροπολογία του. Όμως, δεν είναι εδώ και η Κυβέρνηση δεν την αποδέχεται. 
Η δεύτερη τροπολογία, είναι του κ. Βορίδη. Η τροπολογία του κ. Βορίδη έχει σχέση με τους δικαστικούς του στρατιωτικού Σώματος, οι οποίοι είναι νομικοί και προέρχονται από τις νομικές σχολές των τμημάτων των πανεπιστήμιων μας. Αυτοί, λοιπόν, ζητάνε να έχουν τα ίδια δικαιώματα με τους δικαστές. Από τη στιγμή, δηλαδή, που δεν υπάρχουν εκπρόσωποι, εκλογικοί αντιπρόσωποι και πηγαίνουν γραμματείς των δικαστηρίων, να μπορούν κι αυτοί, τα εκατόν τριάντα άτομα τα οποία είναι νομικοί, να έχουν τα ίδια δικαιώματα με τους δικαστικούς. 
Η Κυβέρνηση είχε σκοπό να το συζητήσει και αυτό. Ο κ. Βορίδης δεν είναι εδώ, δεν θα το συζητήσει και δεν την αποδέχεται. 
Δεχόμαστε, όμως, να ακούσουμε τον κ. Αναστασιάδη για την τροπολογία του, η οποία είναι συναφής με το Υπουργείο Εσωτερικών και έχει σχέση με το νομοσχέδιο που συζητάμε. Ζητάμε, λοιπόν, να την αιτιολογήσει στο Σώμα.","ΛΕΩΝΙΔΑΣ ΓΡΗΓΟΡΑΚΟΣ",114
"89265"," Θα την αναπτύξει ο κ. Αναστασιάδης. Ευχαριστούμε, κύριε Υπουργέ. 
Τον λόγο έχει η κ. Ζωή Κωνσταντοπούλου. Μετά θα πάρει το λόγο ο κ. Αναστασιάδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89266"," Κύριε Υπουργέ, η μία είναι αυτή…","ΠΑΝΑΓΙΩΤΗΣ ΛΑΦΑΖΑΝΗΣ",279
"89267"," Θα την αιτιολογήσει. Είναι η 1196.","ΛΕΩΝΙΔΑΣ ΓΡΗΓΟΡΑΚΟΣ",114
"89268"," Σας παρακαλώ, κύριοι συνάδελφοι. Μετά θα συνεννοηθούμε. 
Έχετε τον λόγο, κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89269"," Ευχαριστώ, κυρία Πρόεδρε.
Κατ’ αρχάς να πω ότι η ώρα είναι 15.55’. Από τις 15.00’ η ώρα έχει ξεκινήσει η αρμόδια επιτροπή για το Υπουργείο σας, κύριε Υπουργέ. Οι Βουλευτές που συμμετέχουμε στην επιτροπή, έπρεπε να είμαστε σε εκείνη την επιτροπή. Παρ’ όλα αυτά, ενώ συνεδριάζει η επιτροπή κι ενώ έχουμε διαμαρτυρηθεί γι’ αυτό κι έχουμε ζητήσει να μη συνεδριάζει, συνεδριάζει η Ολομέλεια, με αποτέλεσμα, κύριε Υπουργέ, να γίνεται συνεδρίαση σε μία Βουλή άδεια για πολλοστή φορά και να περνάνε τροπολογίες-ντροπολογίες με τη γνωστή μεθόδευση.","ΖΩΗ ΚΩΝΣΤΑΝΤΟΠΟΥΛΟΥ",272
"89270"," Για ποια ντροπολογία λέτε, κυρία Κωνσταντοπούλου; Βλέπετε εδώ καμμία ντροπολογία;","ΛΕΩΝΙΔΑΣ ΓΡΗΓΟΡΑΚΟΣ",114
"89271"," Θα με αφήσετε να ολοκληρώσω ή θέλετε να με διακόψετε;","ΖΩΗ ΚΩΝΣΤΑΝΤΟΠΟΥΛΟΥ",272
"89272"," Όσο σας αφήνει το Προεδρείο να υβρίζετε, δεν θα σας αφήσω.","ΛΕΩΝΙΔΑΣ ΓΡΗΓΟΡΑΚΟΣ",114
"89273"," Σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89274"," Ντροπολογίες;","ΛΕΩΝΙΔΑΣ ΓΡΗΓΟΡΑΚΟΣ",114
"89275"," Σας παρακαλώ, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89276"," Όχι, κυρία Πρόεδρε, σας παρακαλώ.","ΛΕΩΝΙΔΑΣ ΓΡΗΓΟΡΑΚΟΣ",114
"89277"," Δεν θα κάνετε υποδείξεις στο Προεδρείο για το τι θα κάνει στο κάτω-κάτω. Εσείς υποστηρίζετε το νομοσχέδιο κι εμείς θα υποστηρίξουμε τη δουλειά μας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89278"," Τι λέτε, κύριε Υπουργέ, ότι υβρίζω την Κυβέρνηση; Την τροπολογία αυτήν την οποία λέτε ότι κάνετε δεκτή, του κ. Σάββα Αναστασιάδη, που δεν την έχει αναπτύξει και η οποία λέει ότι δεν δημιουργούνται ποινικές ευθύνες για κατά νόμο υπεύθυνους οι οποίοι παίρνουν συμβάσεις μίσθωσης έργου, την έχετε διαβάσει; Δεν είναι ντροπολογία;","ΖΩΗ ΚΩΝΣΤΑΝΤΟΠΟΥΛΟΥ",272
"89279"," Κατά τη δική σας άποψη είναι ντροπολογία.","ΛΕΩΝΙΔΑΣ ΓΡΗΓΟΡΑΚΟΣ",114
"89280"," Αυτό λέμε κι εμείς. Κατά την άποψη της Βουλευτού, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89281"," Δεν είναι ντροπολογία, να υπάρχει απόσειση ποινικών ευθυνών με τροπολογία η οποία μεθοδεύτηκε να έρθει την ώρα που δεν θα είναι οι Βουλευτές ούτε καν της επιτροπής, γιατί πρέπει να είναι στην επιτροπή; Και την κάνετε δεκτή χωρίς καν να έχει παρουσιαστεί; Και τι είναι αυτά που μας είπατε; Είπατε, «Τις κάνω δεκτές και τώρα δεν τις κάνω γιατί δεν είναι εδώ οι Βουλευτές». Να σας θυμίσω ότι με αυτήν ακριβώς τη μεθοδολογία εισήχθη η ντροπολογία Πάχτα για το Πόρτο Καρράς. Με αυτήν ακριβώς τη μεθοδολογία, επίσης, εισήχθη και ψηφίστηκε…","ΖΩΗ ΚΩΝΣΤΑΝΤΟΠΟΥΛΟΥ",272
"89282"," Σας παρακαλώ πάρα πολύ! Δεν σας επιτρέπω να είστε ο εθνικός δικαστής.","ΛΕΩΝΙΔΑΣ ΓΡΗΓΟΡΑΚΟΣ",114
"89283"," Υπερασπιστείτε τον Πάχτα!","ΖΩΗ ΚΩΝΣΤΑΝΤΟΠΟΥΛΟΥ",272
"89284"," Θα το πάρετε πίσω!","ΛΕΩΝΙΔΑΣ ΓΡΗΓΟΡΑΚΟΣ",114
"89285"," Κύριε Υπουργέ, θα πάρετε τον λόγο και θα πείτε αυτά που θέλετε. Σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89286"," Δεν έχετε κανένα δικαίωμα όταν μιλάτε να ταυτίζετε προσωπικότητες, ιδεολογίες και πεποιθήσεις. Σας παρακαλώ πάρα πολύ!","ΛΕΩΝΙΔΑΣ ΓΡΗΓΟΡΑΚΟΣ",114
"89287"," Ωραία, κύριε Υπουργέ, τα είπατε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89288"," Σας παρακαλώ πάρα πολύ!","ΛΕΩΝΙΔΑΣ ΓΡΗΓΟΡΑΚΟΣ",114
"89289"," Τώρα δημιουργείτε στοχευμένη και μεθοδευμένη ένταση και το καταλαβαίνει κι ένα παιδί.","ΖΩΗ ΚΩΝΣΤΑΝΤΟΠΟΥΛΟΥ",272
"89290"," Σας έχει στοχεύσει ο ελληνικός λαός, όχι μόνο το Κοινοβούλιο, για τη συμπεριφορά σας και τον υβριστικό τρόπο που συμπεριφέρεστε στους συναδέλφους Βουλευτές.","ΛΕΩΝΙΔΑΣ ΓΡΗΓΟΡΑΚΟΣ",114
"89291"," Κύριε Υπουργέ, έχετε ξεχάσει ότι είστε Υπουργός;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89292"," Το έχει ξεχάσει.","ΖΩΗ ΚΩΝΣΤΑΝΤΟΠΟΥΛΟΥ",272
"89293"," Δεν είστε στο Προεδρείο. Θα πάρετε τον λόγο και θα τα πείτε. Θα ζητήσετε τον λόγο από το Προεδρείο. Ήσασταν παλιά Αντιπρόεδρος…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89294"," Κι εσείς τους Βουλευτές…","ΛΕΩΝΙΔΑΣ ΓΡΗΓΟΡΑΚΟΣ",114
"89295"," Να πω τι δηλαδή εγώ; Ο Βουλευτής λέει αυτό που λέει. Αν θέλει κάποιος, συμφωνεί, αλλιώς θέτει τη διαφωνία του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89296"," Προσβάλλει συναδέλφους, κυρία Πρόεδρε.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89297"," Δεν μπορεί να ταυτίζει εμένα με την τροπολογία Πάχτα.","ΛΕΩΝΙΔΑΣ ΓΡΗΓΟΡΑΚΟΣ",114
"89298"," Δεν είναι το ίδιο. Κι εν πάση περιπτώσει…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89299"," Να της αφαιρέσετε τον λόγο.","ΛΕΩΝΙΔΑΣ ΓΡΗΓΟΡΑΚΟΣ",114
"89300"," Για ποιο πράγμα, κύριε Υπουργέ;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89301"," Διότι ταυτίζει εμένα με την τροπολογία Πάχτα.","ΛΕΩΝΙΔΑΣ ΓΡΗΓΟΡΑΚΟΣ",114
"89302"," Θα κάνω λογοκρισία στο Βουλευτή εγώ; Αν αυτό πιστεύει η Βουλευτής, εγώ δεν έχω κανένα λόγο να τη σταματήσω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89303"," Να μιλάει για ντροπολογία;","ΛΕΩΝΙΔΑΣ ΓΡΗΓΟΡΑΚΟΣ",114
"89304"," Ναι, αυτό πιστεύει. Θα της αλλάξω εγώ τα μυαλά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89305"," Μα, προσβάλλει, κυρία Πρόεδρε.","ΛΕΩΝΙΔΑΣ ΓΡΗΓΟΡΑΚΟΣ",114
"89306"," Δεν μπορείτε να υποδεικνύετε στο Προεδρείο τι θα κάνει ο κάθε Βουλευτής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89307"," Τι λέτε; Θα αφαιρέσετε και το δικαίωμα αντιπολίτευσης; Αυτή είναι η δημοκρατία κατά την αντίληψή σας;","ΖΩΗ ΚΩΝΣΤΑΝΤΟΠΟΥΛΟΥ",272
"89308"," Προσβάλλει, κυρία Πρόεδρε!","ΛΕΩΝΙΔΑΣ ΓΡΗΓΟΡΑΚΟΣ",114
"89309"," Έτσι νομίζετε, κύριε συνάδελφε. Αυτό θέλει να πει η συνάδελφος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89310"," Είναι προσβολή!","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89311"," Εντάξει, τώρα θυμηθήκαμε τις προσβολές. Εντάξει. 
Κυρία Κωνσταντοπούλου, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89312"," Κυρία Πρόεδρε, επειδή αυτό διήρκεσε επί δίλεπτο, παρακαλώ να υπολογιστεί μετά στον χρόνο μου. Ευχαριστώ.  
Ντροπολογία, επίσης, ήταν…","ΖΩΗ ΚΩΝΣΤΑΝΤΟΠΟΥΛΟΥ",272
"89313"," Πείτε το τροπολογία σας παρακαλώ. Θα καταλάβουμε εμείς οι υπόλοιποι αν είναι ντροπολογία ή δεν είναι ντροπολογία, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89314"," Όχι, κυρία Πρόεδρε. Είναι ντροπολογία και διατηρώ το δικαίωμα να τη χαρακτηρίζω ως ντροπολογία.  Είναι ντροπολογία, η οποία εισήχθη ακριβώς με την ίδια μεθοδολογία, με τη διάταξη όπου αμνηστεύσατε τους τραπεζίτες που χορήγησαν δάνεια στον ευρύτερο δημόσιο τομέα. Τον προηγούμενο Απρίλιο έγινε αυτό και το ψηφίσατε Βουλευτές της Νέας Δημοκρατίας, του ΠΑΣΟΚ και της ΔΗΜΑΡ. Ήταν υπό την προηγούμενη σύνθεση της συγκυβέρνησης. 
Μην προσποιείστε, λοιπόν, ότι δεν αντιλαμβάνεστε και μην προσποιείστε ότι αυτά αφορούν άλλα πράγματα, άλλες εποχές ή οτιδήποτε άλλο.  
Ο δε κ. Πάχτας, Υφυπουργός του ΠΑΣΟΚ, έχει υπάρξει και αυτήν τη στιγμή δήμαρχος εκπροσωπών το κόμμα σας. 
Λοιπόν, σας παρακαλώ, που θίγεστε από τη λέξη «ντροπολογία» και δε θίγεστε από αυτές τις σκανδαλώδεις ρυθμίσεις, τις οποίες φέρνετε εν κρυπτώ και με τέτοιες «αεροπλανικές», πραγματικά, μεθοδεύσεις, για να μην παίρνουν χαμπάρι οι Βουλευτές και μετά να προσποιούνται -οι δικοί σας Βουλευτές- ότι δεν ήξεραν τι ψήφισαν. Ή δε θυμάστε ότι οι Βουλευτές σας, όταν ψηφίστηκε η διάταξη για τις τράπεζες και τους τραπεζίτες, έλεγαν, «δεν το καταλάβαμε». Μήπως δεν τα θυμάστε όλα αυτά; 
Συνεχίζω…","ΖΩΗ ΚΩΝΣΤΑΝΤΟΠΟΥΛΟΥ",272
"89315"," Απευθύνεται προσωπικά στον Υπουργό; Στην Κυβέρνηση θα απευθύνεται.","ΛΕΩΝΙΔΑΣ ΓΡΗΓΟΡΑΚΟΣ",114
"89316"," Γιατί με διακόπτετε, κύριε Γρηγοράκο;","ΖΩΗ ΚΩΝΣΤΑΝΤΟΠΟΥΛΟΥ",272
"89317"," Εσείς είστε εδώ, κύριε Υπουργέ. Εσείς τα ακούτε. Από εσάς δεν εκπροσωπείται η Κυβέρνηση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89318"," Αν δεν την εκπροσωπεί, ας αποχωρήσει.","ΖΩΗ ΚΩΝΣΤΑΝΤΟΠΟΥΛΟΥ",272
"89319"," Ναι, αλλά όχι προσωπικά. Είναι προσωπική η επίθεση.","ΛΕΩΝΙΔΑΣ ΓΡΗΓΟΡΑΚΟΣ",114
"89320"," Έτσι νομίζετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89321"," Όταν μιλάτε για τον κ. Πάχτα και λέτε ότι «την Κυβέρνηση εσείς την εκπροσωπείτε», τι εννοείτε; Υπάρχει κανένας άλλος εδώ;","ΛΕΩΝΙΔΑΣ ΓΡΗΓΟΡΑΚΟΣ",114
"89322"," Κυρία Πρόεδρε, είναι ξεκάθαρη η μεθόδευση. Νομίζω ότι την καταλαβαίνει και ένα παιδί. Και ένα νήπιο.","ΖΩΗ ΚΩΝΣΤΑΝΤΟΠΟΥΛΟΥ",272
"89323"," Για ποια μεθόδευση μιλάτε; Έχω εγώ καμμία σχέση με τον κ. Αναστασιάδη;","ΛΕΩΝΙΔΑΣ ΓΡΗΓΟΡΑΚΟΣ",114
"89324"," Αυτά που θέλει να πει η κυρία συνάδελφος, θα τα πει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89325"," Εδώ έχετε έρθει κουρδισμένος να κάνετε παρεμβολή για να δημιουργήσετε πρόβλημα. Είναι ξεκάθαρο, κύριε Γρηγοράκο.","ΖΩΗ ΚΩΝΣΤΑΝΤΟΠΟΥΛΟΥ",272
"89326"," Ο κ. Αναστασιάδης…","ΛΕΩΝΙΔΑΣ ΓΡΗΓΟΡΑΚΟΣ",114
"89327"," Νομίζετε ότι οι άνθρωποι που παρακολουθούν, δεν το καταλαβαίνουν; Ποιόν κοροϊδεύετε;","ΖΩΗ ΚΩΝΣΤΑΝΤΟΠΟΥΛΟΥ",272
"89328"," ...(δεν ακούστηκε)","ΛΕΩΝΙΔΑΣ ΓΡΗΓΟΡΑΚΟΣ",114
"89329"," Κυρία Πρόεδρε, διεκδικώ το δικαίωμα να τοποθετηθώ στην Ολομέλεια.","ΖΩΗ ΚΩΝΣΤΑΝΤΟΠΟΥΛΟΥ",272
"89330"," Κύριε Υπουργέ, συνειδητοποιείτε τι κάνετε τώρα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89331"," Εγώ;","ΛΕΩΝΙΔΑΣ ΓΡΗΓΟΡΑΚΟΣ",114
"89332"," Ναι. Συνειδητοποιείτε τι κάνετε; Θα πάρετε τον λόγο ως Υπουργός και θα πείτε αυτά που θέλετε, όσο σκληρά κι αν είναι. Τι να σας πούμε τώρα; Είναι διαδικασία αυτή που αφήνετε να τη χειριστεί ένα Προεδρείο; Να μαλώνει ο Υπουργός με το Βουλευτή έτσι;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89333"," Εγώ πάντως, κυρία Πρόεδρε, δεν μαλώνω με κανέναν.","ΖΩΗ ΚΩΝΣΤΑΝΤΟΠΟΥΛΟΥ",272
"89334"," Δεν είπα αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89335"," Το ξέρω ότι δεν είπατε αυτό. Όμως, διεκδικώ να τοποθετηθώ. Και το κάνω μετ’ εμποδίων, διότι ο Υπουργός κ. Γρηγοράκος, ο οποίος εκπροσωπεί μόνος του τώρα την Κυβέρνηση, διεκδικεί να καλύψει και να πάρει την ευθύνη αυτής της ντροπολογίας -ξαναλέω- με την οποία επιχειρείται απόσειση ποινικών ευθυνών. Αυτό έχει και νομικό χαρακτηρισμό. Λέγεται «υπόθαλψη». 
Συνεχίζω και έρχομαι στο ζήτημα της…","ΖΩΗ ΚΩΝΣΤΑΝΤΟΠΟΥΛΟΥ",272
"89336"," Υπόθαλψη εγκληματία λέτε;","ΚΩΝΣΤΑΝΤΙΝΟΣ  ΤΡΙΑΝΤΑΦΥΛΛΟΣ",507
"89337"," Τι υποθάλπει ο κ. Αναστασιάδης;","ΛΕΩΝΙΔΑΣ ΓΡΗΓΟΡΑΚΟΣ",114
"89338"," Κυρία Πρόεδρε…","ΖΩΗ ΚΩΝΣΤΑΝΤΟΠΟΥΛΟΥ",272
"89339"," Αφήστε λίγο, κύριε Υπουργέ, να πει αυτό που θέλει. Μπορεί να μη συμφωνούμε, αλλά εν πάση περιπτώσει πρέπει να πει αυτό που θέλει. 
Θα έρθει και ο κ. Αναστασιάδης να υποστηρίξει την τροπολογία. Αν ήξερα ότι θα συμβεί αυτό, έπρεπε να αφήσω τον κ. Αναστασιάδη να μιλήσει. Πού να φανταστώ εγώ τι συζήτηση και τι τοποθέτηση θα κάνει ο καθένας; 
Έχετε άλλα πέντε λεπτά, κυρία Κωνσταντοπούλου. Ανανεώνω τον χρόνο σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89340"," Ευχαριστώ. 
Έρχομαι στην τροπολογία με την οποία επιχειρείται να καταργηθούν παντάπασι τα δικαιώματα που έχουν κατοχυρωθεί στο παρελθόν για μετανάστες και ομογενείς. 
Θέλω κατ’ αρχάς, να εκφράσω τη βαθύτατη θλίψη μου για αυτήν την πρακτική που έχει υιοθετήσει αυτή η επονείδιστη Κυβέρνηση Σαμαρά, όταν κυρώνει οδηγίες ή κείμενα τα οποία έχουν ως σκοπό να διευρύνουν το κράτος δικαίου, να διευρύνουν τον πολιτισμό μας –και αυτή είναι η έννοια της ευρωπαϊκής ιθαγένειας και των ρυθμίσεων οι οποίες εισάγονται- να φέρνει με τροπολογία μία ρύθμιση η οποία περιστέλλει δικαιώματα και μας πηγαίνει με ταχύτητα φωτός δεκαετίες ή και αιώνες πίσω.
Θέλω να πω, κυρία Πρόεδρε -διότι εδώ πέρα πρέπει να τελειώνουν τα προσχήματα- ότι η απόφαση του Σ.τ.Ε. δεν είναι ούτε άλλοθι ούτε πανάκεια. Η απόφαση του Σ.τ.Ε., είναι μία ατυχέστατη απόφαση της δικαιοσύνης, η οποία έχει ισχυρή μειοψηφία προς την αντίθετη κατεύθυνση. Έντεκα μέλη της ολομέλειας του Σ.τ.Ε., έκριναν εντελώς αντίθετα από την άποψη της πλειοψηφίας. Το κυριότερο, όμως, είναι ότι η απόφαση του Σ.τ.Ε., επ’ ουδενί υπαγορεύει αυτά τα οποία εσείς έρχεστε και κάνετε. Η απόφαση του Σ.τ.Ε. λέει ότι οφείλει ο νομοθέτης να θέσει και ουσιαστικά κριτήρια σύνδεσης με την ελληνική κοινωνία και όχι μόνο τυπικά, αντικειμενικά, όπως είναι η διά μακρόν διαμονή ή η φοίτηση. Αυτό λέει η απόφαση του Σ.τ.Ε..
Και σας το λέω μήπως τυχόν μας πείτε -όπως κάποιοι άλλοι και νυν υπηρετούντες ως Υπουργοί- «δεν την διάβασα». Σας το λέω, λοιπόν, για την περίπτωση που δεν την έχετε διαβάσει. 
Η απόφαση δεν λέει, «καταργήστε τα δικαιώματα και ισοπεδώστε ανθρώπινες υπάρξεις» σε μία εποχή όπου σε όλη την Ευρώπη κατοχυρώνεται το δικαίωμα να ψηφίζεις τουλάχιστον στις δημοτικές εκλογές, επειδή είσαι κάτοικος, ούτε καν επειδή είσαι υπήκοος, επειδή έχεις τη λεγόμενη υπηκοότητα, ατυχής λέξη, αλλά αυτήν έχουμε. Σε μία, λοιπόν, τέτοια εποχή, όπου όλη η Ευρώπη προσανατολίζεται στην διεύρυνση του δικαιώματος του εκλέγειν, αναγνωρίζοντας ότι αυτό είναι η μετουσίωση της πραγματικής δημοκρατίας, η δική σας Κυβέρνηση έρχεται και νομοθετεί προς την ακριβώς αντίθετη κατεύθυνση.
Και όχι μόνο αυτό αλλά και σε πλήρη αντίθεση και αντίφαση με το πνεύμα ακόμα και αυτής της πλειοψηφίας του Συμβουλίου της Επικρατείας που κάνει λόγο για τη σημασία του έθνους -αυτά λέει η πλειοψηφία- εσείς έρχεστε και καταργείτε και τα δικαιώματα των ομογενών. Δεν ξέρω εάν πάλι πρέπει να κάνω μία παρατήρηση ότι έχει μία σημασία να γνωρίζουμε την ιστορία μας.
Τι είναι αυτό που κάνετε αυτήν τη στιγμή με την κατάργηση των δικαιωμάτων των ομογενών, δηλαδή αυτών που είναι Έλληνες το γένος; Αυτό είναι οι ομογενείς. Τι έννοια έχει και πώς συνδέεται με την απόφαση του Συμβουλίου της Επικρατείας;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κλείνω, λέγοντας ότι είναι προφανές ότι αυτά είναι παιχνίδια αντιδραστικής αντίληψης. Δεν είναι άλλωστε τυχαίο –και φαντάζομαι ότι το ξέρετε αυτό- για το ποιοι έκαναν την αίτηση ακύρωσης, την οποία δέχτηκε στο Σ.τ.Ε.. Είναι οι προερχόμενοι από τη Χρυσή Αυγή, με την οποία εσείς θέλετε να διαχωρίσετε τη θέση σας. Αυτή ήταν η αίτηση ακύρωσης που έγινε δεκτή από αυτήν την απόφαση του Συμβουλίου της Επικρατείας.
Και ο πρώτος σπεύσας να βγάλει εγκύκλιο για να μην εφαρμόζεται ο νόμος, πριν καν γραφτεί η απόφαση, ήταν ο κύριος Αθανασίου ως Αναπληρωτής τότε Υπουργός Εσωτερικών στη δική σας θέση. Και μάλιστα, έδωσε οδηγία στις υπηρεσίες να μη δέχονται καν αιτήσεις πολιτογράφησης. Αυτά, λοιπόν, πραγματικά είναι τρομακτικοί αναχρονισμοί.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Σε ένα λεπτό το πολύ, κυρία Πρόεδρε, έχω τελειώσει.
Είναι απάνθρωπη συμπεριφορά απέναντι σε συμπολίτες μας και κυρίως απέναντι σε παιδιά που έχουν γεννηθεί στο ελληνικό έδαφος, που δεν έχουν γνωρίσει άλλη πατρίδα από την Ελλάδα, που στα δεκαοκτώ τους, ξαφνικά βρίσκονται επί ξύλου κρεμάμενα από αυτήν την αδιανόητη αντιμετώπιση από την ελληνική πολιτεία, η οποία μας εκθέτει διεθνώς.
Μια τελευταία και καταληκτική φράση εν σχέσει με τη «DIGEA», για να μην μένει τίποτε αναπάντητο ή εκκρεμές σ’ αυτήν την Αίθουσα. Ο ΣΥΡΙΖΑ, έχει καταθέσει και εκκρεμούν και αιτήσεις στην Επιτροπή Θεσμών και Διαφάνειας και ερωτήσεις προς την Κυβέρνηση και πρόταση εξεταστικής επιτροπής για τη «DIGEA», την οποία- -να θυμίσω- καταψήφισε το ΠΑΣΟΚ. Ήταν η πρόταση συνολικά για τα θέματα της ΕΡΤ και της ραδιοτηλεόρασης. Δεν μπορεί κανένας κ. Κακλαμάνης, ακόμη και αν είναι πρώην Πρόεδρος της Βουλής, να έρχεται και να ψέγει την Αντιπολίτευση, που μάχεται για το δικαίωμα στη Δημόσια Ραδιοτηλεόραση και για να ανοίξει η ΕΡΤ, γιατί δεν έχει επαρκώς αντισταθεί σε αυτό το αλωτικό και σαρωτικό κυβερνητικό έργο, το οποίο προωθείται και το οποίο είναι βαθιά, βαθύτατα αντιδημοκρατικό.","ΖΩΗ ΚΩΝΣΤΑΝΤΟΠΟΥΛΟΥ",272
"89341"," Ευχαριστούμε πολύ.
Τον λόγο έχει ο κ. Αναστασιάδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89342"," Ευχαριστώ, κυρία Πρόεδρε.
Κατ’ αρχάς, θέλω να πω ότι εγώ δεν θα ακολουθήσω τη συνάδελφο στους χαρακτηρισμούς ούτε θα την παρακολουθήσω. Απλά επιστρέφω τους χαρακτηρισμούς. Καλό θα ήταν, όταν αναφέρεται συγκεκριμένα σε κάποιους Βουλευτές, να γνωρίζει, να ρωτάει για το παρελθόν, το ποιόν και τη διαδρομή του καθενός, πριν προβεί σε αυτές τις δηλώσεις.
Δεύτερον, θα ήθελα να πω ότι παρατηρείται ένα παράδοξο. Ένα κομμάτι του Κοινοβουλίου να πασχίζει πάντα με τη νομιμότητα και ό,τι κάνει η άλλη πλευρά, να θεωρείται παράνομο. Και εξηγούμαι, ερχόμενος στην τροπολογία που έχω καταθέσει.
Κατ’ αρχάς, η τροπολογία είναι αρμοδιότητας του Υπουργείου Εσωτερικών και καλώς έγινε αποδεκτή από το Υπουργείο Εσωτερικών. Τι αφορά; Αφορά συμβάσεις μίσθωσης έργου. Όσοι έχουν παρελθόν, όσοι έχουν θητεύσει στην αυτοδιοίκηση, καταλαβαίνουν τι σημαίνει αυτό. Μπορεί με αυτό ως θεσμό να διαφωνούμε, θα έπρεπε να μην υπάρχει. Υπάρχει όμως και εφαρμόζεται και εμείς πρέπει να διευκολύνουμε τη διοίκηση, ως Κοινοβούλιο, για να εφαρμοστεί αυτή η διαδικασία.
Με τις συμβάσεις έργου, λοιπόν, προσλαμβάνονται άτομα τα οποία εκτελούν ένα συγκεκριμένο περιγραφόμενο έργο σε ένα δήμο, σε μία υπηρεσία. Πολλές φορές, όμως, στην εξέλιξη αυτού του έργου, παρουσιάζεται η ανάγκη τα άτομα αυτά να απασχοληθούν λίγο παραδίπλα, στην ίδια υπηρεσία, δηλαδή να μην απασχοληθούν στο συγκεκριμένο έργο που στενά περιγράφεται κατά την υπογραφή της σύμβασης.","ΣΑΒΒΑΣ ΑΝΑΣΤΑΣΙΑΔΗΣ",24
"89343"," Ποιος το αποφασίζει αυτό, δηλαδή σε ποιο έργο θα πάνε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89344"," Η ανάγκη μέσα στην ίδια την υπηρεσία. Παρουσιάζονται ανάγκες.
Οπότε στην παράδοση, ως προς το μίσθωμα, ως προς την αξία δηλαδή του έργου και ως προς το παραδοτέο έργο, δεν διαφέρει σε τίποτα. Γίνονται αποδεκτά από τις ελεγκτικές υπηρεσίες, γίνονται αποδεκτά και από τις επιβλέπουσες υπηρεσίες. Γίνεται, δηλαδή, πιο ευέλικτη η υπηρεσία που υπογράφει τη σύμβαση, να εξυπηρετήσει αυτά τα άτομα μέσα στην υπηρεσία τους. Μία υπηρεσία είναι ζωντανή και πολλές φορές παρουσιάζεται η ανάγκη να απασχοληθούν κάπου αλλού. 
Δεν υποκρύπτει κάθε φορά η τροπολογία που καταθέτει ένας Βουλευτής από πίσω μία πονηριά ή πάει να σκεπάσει μία παρανομία. Αλίμονο. Αλίμονο αν κάθε φορά που έρχεται ένα θέμα ή μία τροπολογία από έναν Βουλευτή, να θεωρείται από την Αντιπολίτευση ή από μερίδα του Κοινοβουλίου έτσι. Δεν είναι έτσι και νομίζω ότι κανένας Βουλευτής δεν θα το ήθελε αυτό ή θα κάλυπτε μια τέτοια διαδικασία. Νομίζω ότι αυτό έγινε ξεκάθαρο.
Θέλω, επίσης, για την ΕΛΒΟ, κύριε Υπουργέ, -βέβαια δεν είστε ο αρμόδιος Υπουργός αλλά για την καταγραφή- να πω ότι στην διαδικασία εκκαθάρισης, προβλέπεται να αποζημιωθούν κάποιοι πιστωτές.
Υπάρχουν κάποιοι υπάλληλοι που μπήκαν στην εθελούσια έξοδο και δεν έχουν αποζημιωθεί πλήρως από την επιχείρηση, από την εταιρεία. Αυτοί, λοιπόν, οι υπάλληλοι της ΕΛΒΟ, πρέπει να ενταχθούν μέσα σ’ αυτήν την τροπολογία, για να πάρουν τα χρήματά τους. 
Ευχαριστώ, κυρία Πρόεδρε.","ΣΑΒΒΑΣ ΑΝΑΣΤΑΣΙΑΔΗΣ",24
"89345"," Ευχαριστώ.
Το λόγο έχει ζητήσει ο κ. Λαφαζάνης. Είναι η δευτερολογία σας;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89346"," Τον έχουμε χάσει το λογαριασμό.","ΣΟΦΙΑ ΒΟΥΛΤΕΨΗ",73
"89347"," Τριτολογία. 
Έχω ζητήσει το λόγο, κυρία Πρόεδρε.","ΠΑΡΙΣ ΚΟΥΚΟΥΛΟΠΟΥΛΟΣ",245
"89348"," Δεν έχω πρόβλημα να προηγηθεί ο κύριος συνάδελφος.","ΠΑΝΑΓΙΩΤΗΣ ΛΑΦΑΖΑΝΗΣ",279
"89349"," Δεν είναι θέμα σειράς, είναι θέμα του πόσο χρόνο θα σας δώσω.
Κύριε Κουκουλόπουλε, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89350"," Κυρία Πρόεδρε, θα αναφέρω τρία θέματα με τίτλους. 
Πρώτον, απ’ όσο γνωρίζω -και βοηθήστε με αν κάνω λάθος- πρόταση για σύσταση εξεταστικής επιτροπής για την ψηφιακή πλατφόρμα, δεν έχει κατατεθεί. Το λέω, γιατί ακούσαμε προ ολίγου κάτι τέτοιο. Αυτό είναι το πρώτο. Είπε και κάτι άλλο ο κ. Κακλαμάνης, για όσους ήμασταν νωρίτερα στην Αίθουσα, το οποίο προφανώς παρανοήθηκε ή παρεξηγήθηκε.
Δεύτερον, επ’ αυτών που είπε ο Κοινοβουλευτικός Εκπρόσωπος της ΔΗΜΑΡ, ο οποίος δυστυχώς δεν είναι στην Αίθουσα. Προφανώς, όταν το καθολικό αίτημα του ελληνικού λαού είναι δικαιοσύνη παντού, από την κατανομή των βαρών μέχρι τη φορολογία και από το να πάνε εκεί που πρέπει οι επίορκοι και όσοι ατίμασαν την εμπιστοσύνη του ελληνικού λαού, όταν «δικαιοσύνη» ακούς παντού, ας είμαστε δίκαιοι μεταξύ μας τουλάχιστον, αν δεν μπορούμε να κάνουμε κάτι άλλο. Όχι και να λέμε ότι το ΠΑΣΟΚ πάει να κρυφθεί πίσω από διάταξη, όταν με τον αρμόδιο και παρόντα σήμερα Υπουργό άκουσε λόγια σπάνια, επαινετικά, πριν από λίγες ημέρες για το μεταναστευτικό, με εισηγητή τον παρόντα Αναπληρωτή Υπουργό κ. Γρηγοράκο! 
Να μιλήσω για τη γενναιότητα που είχε το ΠΑΣΟΚ, όχι μόνο στην πρόσφατη κυβερνητική του περίοδο αλλά πάντα στο παρελθόν για τα θέματα όπως το να λέμε τους μετανάστες συμπολίτες μας; Να πω για τη μάχη που δώσαμε, να μην τους λέμε λαθρομετανάστες αλλά παράνομους μετανάστες όσους στερούνται δικαιολογητικών και για όλα τα υπόλοιπα; Να μιλήσω για το ότι με πλειοψηφία του ΠΑΣΟΚ και τυχαία τότε Πρόεδρο εμένα από την ΚΕΔΚΕ, ξεκίνησε η ιστορία της ψήφου των μεταναστών ως απαίτηση, που συμπαρέσυρε ένα ολόκληρο συνέδριο μετά από μια τριήμερη συζήτηση να υιοθετήσει αυτήν τη συζήτηση του Προεδρείου τότε της ΚΕΔΚΕ, πριν από εννέα χρόνια, για την ψήφο των μεταναστών στις τοπικές εκλογές; Όχι και να λέμε ότι κρυβόμαστε πίσω από τη διάταξη, για την οποία επαρκέστατα, όπως είπα και χθες, πολιτικά και νομικά τοποθετήθηκε ο εισηγητής μας, ο κ. Τριαντάφυλλος! Να πω ξανά τα ίδια; 
Τρίτον, για να διευκολύνω και ευχαριστώ τον κ. Λαφαζάνη που με άφησε να προηγηθώ -φαντάζομαι, γιατί του είπα και νωρίτερα ότι θέλω να διευκολύνω- και επειδή είδα, κυρία Πρόεδρε, να έχετε και εσείς μια μικρή επιφύλαξη, ακούστε τι συμβαίνει με τις συμβάσεις έργου, γιατί έχω υπογράψει αρκετές αναγκαστικά ως Δήμαρχος. Εδώ υπάρχει μια παραδοξότητα. Την έχουμε θέσει παλαιότερα οι δήμαρχοι πολλές φορές σε συναρμόδιους Υπουργούς αλλά δεν εισακουστήκαμε. 
Οι συμβάσεις έργου, με τις οποίες καλύπτονται οι ανάγκες στο δημόσιο και στην αυτοδιοίκηση, είναι συμβάσεις εργασίας. Κακώς ονομάζονται «έργου». Έχουμε μια απόλυτη παραδοξότητα. Δηλαδή, παίρνεις δυο μηχανικούς για την πολεοδομία και πρέπει να περιγράψεις έργο. Προσέξτε, απαγορεύεται να κάνει οτιδήποτε άλλο. Δεν μπορεί να παρέχει αλλού υπηρεσία ο μηχανικός τον οποίον παίρνεις, άρα τον έχεις πλήρους και αποκλειστικής απασχόλησης και δεν προσκομίζεις κανένα παραστατικό, τον αμείβεις κανονικά με καταστάσεις και τον ασφαλίζεις στον ασφαλιστικό του φορέα. Σύμβαση έργου, είναι ουσιαστικά αυτό που ονομάζουμε «ανάθεση εργασίας», όπου πληρώνεις τον άλλον με τιμολόγιο και ονομάζεται «ανάθεση εργασίας», ενώ είναι ανάθεση έργου ουσιαστικά. Τα έχουμε διαστρέψει.
Όλη αυτή η παραδοξότητα, προσέξτε που οδηγεί. Σας είπα το παράδειγμα και δεν είναι τυχαίο. Δηλαδή, τι λέει η τροπολογία του συναδέλφου, του κ. Αναστασιάδη; Τον χ΄ μηχανικό τον πήρες, για παράδειγμα, στην πολεοδομία. Τυπικά, αφού έχει υπάρξει και πράξη υπουργικού συμβουλίου και όλα αυτά για να έχεις την εγκριτική, πρέπει να περιγράψεις ένα αντικείμενο αλλά ξέχασες να βάλεις το αντικείμενο των αυθαιρέτων. 
Δεν έχει άλλο πολιτικό μηχανικό, για παράδειγμα, ο δήμος, βάζει μία υπογραφή σε ένα αυθαίρετο και ξαφνικά μπαίνει ζήτημα παρανομίας παραστατικού και τι λέει η τροπολογία; Λέει ότι δεν υπάρχει παρανομία, αν είναι παρεμφερές το αντικείμενο σε ανάλογη υπηρεσία. Αυτό καταλαβαίνω εγώ τουλάχιστον.
Εγώ δεν βλέπω δόλο και πονηρία πίσω από αυτήν τη διατύπωση. Εάν υπάρχει δόλος και πονηρία, όπως είπα και στην αρχή, εμείς αποσύρουμε τη στήριξή μας στη διάταξη. Το λέω για τέταρτη φορά από την αρχή.","ΠΑΡΙΣ ΚΟΥΚΟΥΛΟΠΟΥΛΟΣ",245
"89351"," Την ψηφίζετε τη διάταξη, έτσι όπως προτείνει ο κύριος Υπουργός και μάλλον ο κύριος συνάδελφος;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89352"," Εγώ, κυρία Πρόεδρε, με αυτά που γνωρίζω και σας τα είπα -δεν είναι δική μας τροπολογία, ούτε δική μου προσωπικά ούτε του ΠΑΣΟΚ- εγώ αυτά που γνωρίζω τα είπα για να διευκολύνω το Κοινοβούλιο. Εάν κάπου σφάλλω ή αν κάτι άλλο υποκρύπτει, πραγματικά ας ειπωθεί και παρακαλούμε κι εμείς μετά να αποσυρθεί. Δεν κάνουμε διαγκωνισμό εντυπώσεων.","ΠΑΡΙΣ ΚΟΥΚΟΥΛΟΠΟΥΛΟΣ",245
"89353"," Εντάξει, κύριε συνάδελφε.
Τον λόγο έχει ο κ. Λαφαζάνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89354"," Λοιπόν, θα πω για το επίμαχο θέμα, διότι φέτα-φέτα, απ’ ό,τι βλέπετε, δικαιωνόμαστε.","ΠΑΝΑΓΙΩΤΗΣ ΛΑΦΑΖΑΝΗΣ",279
"89355"," Κι εμείς που είπαμε ότι έχουμε ώρα.","ΠΑΡΙΣ ΚΟΥΚΟΥΛΟΠΟΥΛΟΣ",245
"89356"," Φέτα-φέτα δικαιωνόμαστε, διότι όλοι αντιλαμβάνεστε πλέον ότι αυτό που είπαμε εξαρχής είχε βάση και στηριζόταν, όχι μόνο στη νομιμότητα του Κανονισμού και του Συντάγματος αλλά και στο περιεχόμενο ορισμένων ρυθμίσεων. 
Εμείς, δεν θεωρούμε ότι οι βουλευτικές τροπολογίες έχουν την αμαρτία μέσα τους. Έλεος! Αλίμονο! Εμείς, το θεσμό που επιτρέπει στον Βουλευτή να καταθέτει νομοθετικές ρυθμίσεις σε νομοσχέδια, σύννομα όμως, με βάση τον Κανονισμό και το Σύνταγμα, όχι μόνο τον στηρίζουμε αλλά θεωρούμε ότι είναι κατ’ εξοχήν δημοκρατικός θεσμός για τη Βουλή και αναβαθμίζει τις αρμοδιότητες του Βουλευτή και τα καθήκοντά του. Εφόσον μάλιστα επιτελεί αυτό το έργο ευσυνείδητα και με βάση τον Κανονισμό και το Σύνταγμα, αποτελεί συνεισφορά και για τη Βουλή και για τον τόπο. Αυτό το λέω ξεκάθαρα.
Δεν συζητάμε όμως αυτό, καθόλου δεν συζητάμε αυτό. Όταν κατατίθεται μία βουλευτική τροπολογία, η οποία βεβαίως είναι με βάση τον Κανονισμό και το Σύνταγμα, δεν μπορεί να κατατίθεται σε ένα νομοσχέδιο που αφορά, για παράδειγμα, το Υπουργείο Εσωτερικών και η τροπολογία να είναι του Υπουργείου Οικονομικών, του Υπουργείου Δικαιοσύνης και ούτω καθεξής. Αυτό δεν είναι συμβατό με τον Κανονισμό.","ΠΑΝΑΓΙΩΤΗΣ ΛΑΦΑΖΑΝΗΣ",279
"89357"," Όταν εσείς το κάνετε αυτό....","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"89358"," Όποιος και να το κάνει, δεν αλλάζει ο Κανονισμός ούτε γίνεται λάστιχο ανάλογα με το ποιος την καταθέτει, δηλαδή αν την καταθέτει την τροπολογία ο Λαφαζάνης είναι καλή, ενώ αν την καταθέτετε εσείς είναι κακή. Ο Κανονισμός παραμένει ο ίδιος και δεν επιδέχεται ερμηνείες με βάση το κόμμα ή τη βουλευτική ιδιότητα και την κομματική προέλευση του Βουλευτή. Αυτό είναι σαφές. Επομένως, αυτό που λέω ισχύει προς πάσα κατεύθυνση.
Από εκεί και πέρα, αν η Κυβέρνηση είναι διατεθειμένη να κάνει δεκτή μία βουλευτική τροπολογία, δεν το αφήνει την τελευταία στιγμή, όταν έχει προχωρήσει και έχει τελειώσει η συζήτηση επί της αρχής και βρίσκεται και στο τέλος της η συζήτηση επί των άρθρων και αιφνιδίως σηκώνεται ένας Υπουργός και λέει: «Από τη σωρεία των τροπολογιών που έχουν κατατεθεί, κάνω δεκτή αυτή και αυτή και αυτή». Διότι αυτό μπορεί να είναι τυπικά συμβατό με τον Κανονισμό, μόνο τυπικά και καθόλου στο πνεύμα του αλλά αντίκειται στην ορθή νομοθετική λειτουργία. 
Κι αυτό διότι, αν ξέρουμε εμείς ότι μπορεί να κάνετε δεκτή την τροπολογία, θα τη συζητήσουμε. Δεν θα ανοίξουμε συζήτηση τώρα, στο και πέντε -και βλέπετε πόσα προβλήματα έχει αυτή η τροπολογία, η οποία κατετέθη στη συζήτηση- αλλά θα την κάναμε από την αρχή. Θα μπορούσε να τοποθετηθεί ο εισηγητής μας, οι Βουλευτές που μιλάνε, οι Βουλευτές της Συμπολίτευσης και οι Βουλευτές των κομμάτων της Αντιπολίτευσης. Αυτό θα συνέβαλλε, στο να διαμορφωθεί τελικά μία καλύτερη άποψη για το θέμα που αφορά η τροπολογία. 
Αυτό δεν έγινε. Ήρθατε ξαφνικά την τελευταία στιγμή και λέτε, κάνουμε δεκτές μία, δύο, τρεις τροπολογίες. Πότε θα συζητηθούν αυτές; Αυτό πρέπει να προβλεφθεί ρητά και στον Κανονισμό, μία διαδικασία η οποία να κάνει δυνατή την εισαγωγή στη συζήτηση των τροπολογιών από την πλευρά των Βουλευτών, που κάνει δεκτές ο Υπουργός. Διότι εάν είναι ένα νομοσχέδιο με τροπολογίες, δεν μπορεί να μπει στη συζήτηση. Δεν μπορεί ο καθένας να τοποθετείται σε όλες τις τροπολογίες, εάν δεν ξέρει ότι υπάρχει έστω και μία πιθανότητα να γίνουν αποδεκτές. Και είναι τροπολογίες οι οποίες δεν γίνονται δεκτές και επομένως όταν ο χρόνος δεν επιτρέπει και η δυνατότητα που έχει είναι περιορισμένη να επεκτείνεται επί θεμάτων τα οποία δεν κάνει δεκτά η Κυβέρνηση, δεν πρόκειται να προωθηθούν. Αυτά ως προς τις διαδικασίες. 
Ξέρετε πολύ καλά ότι στο παρελθόν έχουν διαμορφωθεί σκανδαλώδεις καταστάσεις με τέτοιου είδους ρυθμίσεις. Δεν αναφέρομαι σε εσάς. Αλίμονο! Δεν αναφέρομαι σε κανέναν από τους παρόντες αλλά σε καταστάσεις που έχουμε γνωρίσει. Λέμε, κάνε μία τροπολογία εσύ, κύριε Βουλευτά, και ερχόμαστε εμείς στο τέλος της διαδικασίας, αν είναι δυνατόν να λείπουν και οι εισηγητές και λέμε ότι την κάνουμε δεκτή. Κανένας δεν τη συζήτησε, ο Υπουργός την έκανε δεκτή, αντίλογος δεν υπήρξε, όλοι συνυπεύθυνοι και μετά ψάχνουμε να βρούμε τι ψηφίστηκε. Δεν γίνονται έτσι οι διαδικασίες.
 Εδώ τώρα έχει απομείνει μία τροπολογία από τις βουλευτικές, την οποία κάνετε δεκτή. Όπως βλέπετε, υπάρχουν σοβαρότατες ενστάσεις γι’ αυτήν την τροπολογία και οι προσπάθειες που έγινε να αξιολογηθεί θετικά από τον υποβάλλοντα την τροπολογία αλλά και από άλλους εδώ συναδέλφους, δεν ήταν καθόλου πειστικές. Δηλαδή, κάνουμε μία μίσθωση έργου, η οποία μπορεί να υποκρύπτει και εξαρτημένη εργασία, δηλαδή κανονικό μισθωτό με σύμβαση, του οποίου δεν του λέμε ότι του κάνουμε σύμβαση, λέμε ότι κάνουμε μίσθωση έργου. Τον παίρνουμε, ας πούμε, για την καθαριότητα, δεν ασχολείται με την καθαριότητα, τον πηγαίνουμε σε μία διοικητική υπηρεσία και προσπαθούμε μετά να πούμε ότι είναι σύννομο αυτό που κάναμε. Δεν είναι καθόλου σύννομο και αυτό έχει συνέπειες. 
Επομένως, δεν μπορούμε εύκολα να περάσουμε μία διαδικασία που νομιμοποιεί αυθαιρεσίες οι οποίες ελέγχονται. Εγώ δεν παίρνω τη θέση να πω ότι όλα αυτά είναι απάτες, είναι σκάνδαλα κ.λπ.. Δεν θέλω να πω αυτό. Θέλω να πω όμως ότι δεν είναι συμβατά με τις νομοθετικές προβλέψεις που έχουμε και δεν μπορεί αυτή η μη συμβατότητα διά μέσου μίας τροπολογίας-σκούπα ξαφνικά εν όψει και εκλογών της τοπικής αυτοδιοίκησης να πούμε αθώοι, απαλλάσσονται όλοι. 
Ξέρετε, έχει πολλές πλευρές ερμηνείας αυτή η τροπολογία. Η ερμηνεία της θα αφορά πάρα πολλά αντικείμενα και πάρα πολλές υποθέσεις και θα δημιουργήσει ιδιαίτερα προβλήματα η ερμηνεία αυτής της τροπολογίας.
Σας παρακαλώ, λοιπόν, να την αποσύρετε. Εφόσον νομίζετε ότι βρίσκεται σε θετική κατεύθυνση, μπορεί να εισαχθεί σε πληθώρα νομοσχεδίων που είναι το επόμενο διάστημα, συναφή με τη ρύθμιση. Μπορεί να συζητηθεί αυτή κανονικά και στην επιτροπή, να έχουμε και ακρόαση φορέων, να ακούσουμε καλύτερα τα πράγματα, να διαμορφώσουμε μία σφαιρικότερη άποψη και να δούμε τι θα κάνουμε αλλά όχι στο και πέντε τέτοιες διαδικασίες.","ΠΑΝΑΓΙΩΤΗΣ ΛΑΦΑΖΑΝΗΣ",279
"89359"," Η κ. Χρυσοβελώνη έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89360"," Ευχαριστώ, κύριε Πρόεδρε.
Στις προηγούμενες βουλευτικές τροπολογίες τοποθετήθηκα και απ’ ό,τι άκουσα –έλειπα βέβαια από την Ολομέλεια- τις αποσύρατε, κύριε Υπουργέ, και δεν τις κάνατε δεκτές και μένει μόνο μία, του κ. Αναστασιάδη.
Ισχύουν βέβαια τα ίδια τα οποία είπα και για τις προηγούμενες τροπολογίες, ότι δεν είναι δυνατόν να κατατίθενται και να εισάγονται, αν θέλετε, προς συζήτηση, τη στιγμή κατά την οποία είμαστε στο παρά ένα για να ολοκληρώσουμε τη συζήτηση του συγκεκριμένου νομοσχεδίου.
Επομένως, εναντιωνόμαστε οπωσδήποτε προς τη διαδικασία. 
Επίσης, διατυπώσαμε την εναντίωσή μας όταν κατατίθενται και έρχονται τροπολογίες προς συζήτηση σε άσχετα νομοσχέδια. 
Όμως, αυτό το οποίο έχω να πω σχετικά με τη συγκεκριμένη τροπολογία, είναι ότι και από την πλευρά των Ανεξάρτητων Ελλήνων υπάρχουν σοβαρές ενστάσεις. Θεωρώ ότι οι αιτιολογίες τις οποίες έδωσε ο υπογράφων την τροπολογία δεν ήταν πειστικές. Δεν μας έχουν πείσει, δηλαδή, για το σύννομον της προτεινόμενης ρύθμισης και γι’ αυτόν το λόγο στην παρούσα φάση -έτσι όπως ήρθε με δεδομένο ότι δεν υπάρχει η πολυτέλεια της επεξεργασίας του περιεχομένου για να πειστούμε για το αντίθετο απ’ όσα είπα- ζητώ και εγώ, κύριε Υπουργέ, να την αποσύρετε.
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"89361"," Ευχαριστούμε, κυρία Χρυσοβελώνη.
Η Κοινοβουλευτική Εκπρόσωπος της Νέας Δημοκρατίας κ. Βούλτεψη έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89362"," Κυρία Πρόεδρε, παίρνω το λόγο για να σας ρωτήσω, εάν έχετε καμμιά πληροφορία σχετικά με το τι πρόκειται να συμβεί, ώστε αυτόματα να σταματάει το μικρόφωνο όταν εμείς οι Βουλευτές ξεπερνάμε το χρόνο. 
Το λέω, γιατί νομίζω ότι είναι μεγάλη έλλειψη σεβασμού αυτό που γίνεται. Υπάρχουν κάποιοι εδώ, οι οποίοι σεβόμαστε το χρόνο των άλλων. Υπάρχουν, όμως, κάποιοι οι οποίοι δεν το κάνουν. Θεωρώ έκφραση φασισμού τη λογική «εγώ θα μιλάω όσο θέλω και εσύ θα κάθεσαι να με ακούς».
Ο κ. Λαφαζάνης, είχε στη διάθεσή του τρία λεπτά και έφθασε σχεδόν στα εννέα. Άρχισε να μιλάει για την τροπολογία στα εξίμισι λεπτά.","ΣΟΦΙΑ ΒΟΥΛΤΕΨΗ",73
"89363"," Μιλάτε για φασισμό;","ΠΑΝΑΓΙΩΤΗΣ ΛΑΦΑΖΑΝΗΣ",279
"89364"," Απαιτώ αυτήν τη στιγμή να μου πείτε πότε θα κλείνει το μικρόφωνο, όταν ο χρόνος ξεπερνιέται από τους Βουλευτές. Θέλω επίσημη ενημέρωση από τον Πρόεδρο της Βουλής. Εμείς εδώ δεν είμαστε χιλιόχρονοι. Μπορεί κάποιοι να θεωρούν ότι ο χρόνος των άλλων είναι κάτι που μπορούν να το διαχειρίζονται οι ίδιοι. Δεν θα το ανεχθούμε.
Σας λέω ειλικρινά ότι όσο είμαι εγώ Κοινοβουλευτική Εκπρόσωπος, δεν θα ανεχθώ πλέον να ξεπεράσει κανείς το χρόνο. Το θεωρώ ζήτημα δημοκρατίας. Όπως εμείς σεβόμαστε και εκπληρώνουμε τις υποχρεώσεις μας –όσοι το κάνουμε- να το κάνουν και οι άλλοι. Έχει ξεπεραστεί παν όριο. 
Κύριε Λαφαζάνη, για την τροπολογία αρχίσατε να μιλάτε όταν είχατε φθάσει στα εξίμισι λεπτά. Θεωρείτε αυτονόητο ότι όλοι οι άλλοι δεν υπάρχουν μέσα στην Αίθουσα και υπάρχετε μόνο εσείς.","ΣΟΦΙΑ ΒΟΥΛΤΕΨΗ",73
"89365"," Δεν υπάρχουμε μόνο εμείς.","ΖΩΗ ΚΩΝΣΤΑΝΤΟΠΟΥΛΟΥ",272
"89366"," Κυρία Πρόεδρε, σας παρακαλώ αρμοδίως και από τη Γραμματεία να μάθω πότε θα γίνει αυτό.","ΣΟΦΙΑ ΒΟΥΛΤΕΨΗ",73
"89367"," Εγώ θα συμφωνήσω μαζί σας, γιατί πάρα πολλές φορές το Προεδρείο, ο Προεδρεύων και εγώ η Προεδρεύουσα ερχόμαστε σε δύσκολη θέση για αρκετούς συναδέλφους και όχι για όλους, ομολογουμένως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89368"," Να ανακαλέσει αυτά που είπε περί φασισμού.","ΠΑΝΑΓΙΩΤΗΣ ΛΑΦΑΖΑΝΗΣ",279
"89369"," Μισό λεπτό, κύριε Λαφαζάνη. Δείξτε σεβασμό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89370"," Τίποτα δεν ανακαλώ.","ΣΟΦΙΑ ΒΟΥΛΤΕΨΗ",73
"89371"," Όμως, με μία προϋπόθεση κυρία Βούλτεψη: Να σεβόμαστε όλοι ο ένας τον άλλον, από τους Υπουργούς ως τους Βουλευτές.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89372"," Εννοείται. Εγώ μιλώ για μένα.","ΣΟΦΙΑ ΒΟΥΛΤΕΨΗ",73
"89373"," Αν σεβόμαστε ο ένας τον άλλον, νομίζω ότι θα σεβαστούμε και το χρόνο. Αν δεν σεβόμαστε ούτε τον Κανονισμό ούτε τους συναδέλφους, νομίζω ότι γίνεται -και φαίνεται- αυτό το κακό –εν πάση περιπτώσει- το οποίο μας εκθέτει και μας φέρνει και σε δύσκολη θέση. 
Κύριε Υπουργέ, έχετε το λόγο και κλείνουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89374"," Θα ήθελα να ευχαριστήσω όλους τους συναδέλφους και τους Κοινοβουλευτικούς Εκπροσώπους, για τις τοποθετήσεις τους στο πραγματικά ενδιαφέρον νομοσχέδιο του Υπουργείου Εσωτερικών που έλαβε υπ' όψιν την απόφαση του Συμβουλίου της Επικρατείας. Με πολλή ευαισθησία οι Έλληνες Βουλευτές απ’ όλες τις παρατάξεις, απ’ όλα τα κόμματα, είδαν ότι έγινε προσπάθεια εκ μέρους της Κυβέρνησης να ψηφίσουν όσο το δυνατόν περισσότεροι ομογενείς και άνθρωποι οι οποίοι είχαν το δικαίωμα να ψηφίζουν στις τοπικές αυτοδιοικητικές εκλογές.
Για τα θέματα του μεταναστευτικού που αντιμετωπίζει η Ελλάδα αλλά και η Ευρώπη και που θίχτηκαν απ’ όλους τους συναδέλφους, πιστεύω ότι θα έχουμε την ευκαιρία και θα έχουμε και το δικαίωμα την επόμενη εβδομάδα –αύριο είναι η τελευταία μέρα που συζητάμε στην επιτροπή το μεταναστευτικό-, στις 11 του μήνα στην Ολομέλεια της Βουλής να τοποθετηθούμε.
Θα ήθελα να μπω στη διαδικασία επί των τροπολογιών –δεν θέλω να απαντήσω και ούτε σε προσωπικό επίπεδο να μπω με τους συναδέλφους- και θα ήθελα να πω ότι ο καθένας έχει μία διαδρομή στο ελληνικό Κοινοβούλιο και στη ζωή. Ο καθένας μας κρίνεται από τη στάση της ζωής του. Αυτό είναι πολύ σημαντικό για όλους μας. Η κοινωνία είναι ένας αδέκαστος κριτής. Όλους τους κρίνει, κανείς δεν μένει στο απυρόβλητο. Γι’ αυτό, λοιπόν, οι συμπεριφορές των ανθρώπων και η πορεία τους στο χρόνο, κάθε στιγμή θα πρέπει απ’ όλους μας να αξιολογείται και ο καθένας μας να κάνει την αυτοκριτική του και την τελευταία στιγμή. 
Εγώ δεν θέλω να πω τίποτα για κανέναν. Θέλω να πω, όμως, σε όλο τον ελληνικό λαό ότι δεν ήρθα στο ελληνικό Κοινοβούλιο για να υπογράφω και να στηρίζω τροπολογίες. 
Τα πλαίσια της καλής συνεργασίας, της συναδελφικότητας, του σεβασμού του Συντάγματος των Ελλήνων, της αξιοπρέπειας, της αξιοπιστίας και της νομιμότητας, ήταν τα στοιχεία που εμένα τουλάχιστον με έκαναν να έρθω στο ελληνικό Κοινοβούλιο. Δεν ήρθα για καμμία ιδιοτέλεια. 
Σας είπα ότι είμαι στα εξήντα μου χρόνια. Εν λευκώ να ψάξετε όλες τις πλευρές της ζωής μου, όπως πιστεύω μπορείτε να ψάξετε τις πλευρές όλων των Ελλήνων Βουλευτών. Γιατί οι Έλληνες Βουλευτές, δεν είναι υπό αμφισβήτηση κάθε στιγμή όταν καταθέτουν μια τροπολογία, γιατί αυτή η τροπολογία κρύβει κάτι πονηρό πίσω είτε χρήματα είτε διαπλοκή είτε συμφέροντα. 
Έτσι, λοιπόν, σήμερα στη Βουλή, στη μεν μια τροπολογία η οποία ήταν εκπρόθεσμη, η Κυβέρνηση είπε «Δεν τη δεχόμαστε. Να τη φέρουμε στο ειδικό νομοσχέδιο του Υπουργείου Υγείας». Στις άλλες τροπολογίες, όμως, οι οποίες είχαν συνάφεια με το Υπουργείο Εσωτερικών και στο πλαίσιο της συζήτησης αλλά και των δικαιωμάτων που έχει κάθε Βουλευτής μέχρι την τελευταία στιγμή να καταθέτει τροπολογίες, οι οποίες ήταν εντός…","ΛΕΩΝΙΔΑΣ ΓΡΗΓΟΡΑΚΟΣ",114
"89375"," Όχι την τελευταία στιγμή.","ΠΑΝΑΓΙΩΤΗΣ ΛΑΦΑΖΑΝΗΣ",279
"89376"," Ήταν εμπρόθεσμες, κύριε Λαφαζάνη, όλες οι τροπολογίες. 
Οι τροπολογίες που σήμερα συζητήσαμε, κύριε Λαφαζάνη –με το σεβασμό που σας έχω- ήταν όλες εμπρόθεσμες κι είχαν σχέση με το Υπουργείο Εσωτερικών. 
Όσον αφορά την τροπολογία του κ. Πλακιωτάκη, η οποία έλεγε «Δεν επιτρέπουμε να μετακινούνται ειδικές μονάδες, ειδικά άτομα, τα οποία έχουν τεράστια ειδική εκπαίδευση στο Λιμενικό Σώμα σε διοικητικές υπηρεσίες ή σε άλλα Υπουργεία που δεν έχουν συνάφεια με το Υπουργείο», το Υπουργείο Εσωτερικών είναι συναρμόδιο Υπουργείο. Όπως καταλαβαίνετε, αν κάποιος ήθελε μια μετάταξη, μια απόσπαση από το Λιμενικό Σώμα στον τάδε δήμο, με αυτήν την τροπολογία δεν του επιτρέπεται. Το Υπουργείο Εσωτερικών, είναι συναρμόδιο Υπουργείο στις μεταθέσεις. 
Φαίνεται ότι δεν υποκρύπτει τίποτα αυτή η τροπολογία. Μάλλον, προασπίζει συμφέροντα του Λιμενικού Σώματος όταν λέει «για δέκα χρόνια ένας άνθρωπος, ο οποίος έχει ειδικά εκπαιδευτεί…","ΛΕΩΝΙΔΑΣ ΓΡΗΓΟΡΑΚΟΣ",114
"89377"," Τότε γιατί δεν τη δέχεστε να τελειώνουμε;","ΣΟΦΙΑ ΒΟΥΛΤΕΨΗ",73
"89378"," Όχι, ένα λεπτό! Είπαμε ότι δεν θα δεχθούμε τροπολογίες για τις οποίες δεν είναι συνάδελφοι εδώ που να μπορούν να τις στηρίξουν. 
Ο κ. Βορίδης που κατέθεσε κι αυτός την τροπολογία -κι εσείς- τι ζητάει; Ζητάει να εξισωθούν οι στρατιωτικοί δικαστικοί με τους συναδέλφους τους δικαστές. Παιδιά μας είναι κι αυτά. Τη Νομική Σχολή έχουν τελειώσει. Πολιτικά φορούν. Δεν είναι στρατιωτικοί. Είμαστε σε μια άλλη εποχή τριάντα, σαράντα χρόνια μετά, κύριε Λαφαζάνη. 
Τι ζήτησε, δηλαδή, ο Βουλευτής; Ζήτησε να εξισωθούν οι στρατιωτικοί δικαστικοί με τους πολιτικούς δικαστικούς. Έχουμε μόνο εκατόν τριάντα στην Ελλάδα. Και βρίσκονται μέσα στην Αίθουσα έγκριτοι νομικοί. Και ο κ. Τσούκαλης κι όλοι σας νομικοί είσαστε. Ο Κοινοβουλευτικός Εκπρόσωπος της Δημοκρατικής Αριστεράς είναι κοινοβουλευτικός. Εκατόν τριάντα γραμματείς παίρνουμε των δικαστηρίων και τους στέλνουμε για δικαστικούς αντιπροσώπους. Και αυτοί οι οποίοι υπηρετούν στον Ελληνικό Στρατό κι είναι δικαστές με μεγάλους βαθμούς, δεν μπορούν να είναι εκλογικοί αντιπρόσωποι; Στο Υπουργείο Εσωτερικών ήταν.
Είπαμε, λοιπόν, να τους εξισώσουμε κι αυτούς. Την πήραμε κι αυτήν την τροπολογία, επειδή έλειπε κι ο κ. Βορίδης. 
Δεχθήκαμε την τροπολογία του κ. Αναστασιάδη. Ξέρετε ότι ως Υπουργείο Εσωτερικών, αντιμετωπίζουμε πραγματικά πολύ μεγάλα προβλήματα με τις συμβάσεις έργου. Η σύμβαση έργου είναι νόμιμη, είναι νόμος του ελληνικού κράτους. Το ότι μπορεί να υπάρχουν, κύριε Λαφαζάνη, κάποια προβλήματα σε αυτές τις συμβάσεις, αυτό δεν είναι ένα θέμα που αντιμετωπίζεται τώρα αλλά που το αντιμετωπίζαμε και πολύ παλιά και πιθανόν να πάει και στο μέλλον. 
Είναι σίγουρη όμως η καλή πρόθεση του Υπουργείου Εσωτερικών να διευκολύνει όσο το δυνατόν περισσότερο τους δήμους. Και πραγματικά, στο Υπουργείο Εσωτερικών πηγαίνουμε εν όψει εκλογών να προχωρήσουμε σε τέτοιες διαδικασίες. Εμένα δεν μου πέρασε από το μυαλό ότι μια τέτοια τροπολογία υποκρύπτει κάτι. Αν μου είχε περάσει κάτι τέτοιο από το μυαλό, ειλικρινά θα δεχόμουν την απόσυρσή της. 
Πιστεύω όμως ότι στο πλαίσιο της καλής λειτουργίας κι στο ότι εμείς οι Βουλευτές εκπροσωπούμε τα συμφέροντα του ελληνικού λαού κι όχι τα συμφέροντα κάποιων άλλων, οι οποίοι νομίζουν ότι μπορούν να παρεισφρήσουν στο ελληνικό Κοινοβούλιο, δεχόμαστε αυτήν την τροπολογία του κ. Αναστασιάδη, στο πλαίσιο βέβαια της συνάφειας με το Υπουργείο Εσωτερικών. 
Ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"89379"," Θα τα νομιμοποιήσετε όλα αυτά;","ΠΑΝΑΓΙΩΤΗΣ ΛΑΦΑΖΑΝΗΣ",279
"89380","  Ευχαριστώ κι εγώ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, δεκαοχτώ μαθητές και μαθήτριες και δύο εκπαιδευτικοί από το Δημοτικό Σχολείο Καρδάμαινας Κω. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι,  κηρύσσεται περαιωμένη η συζήτηση…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89381"," Κυρία Πρόεδρε, θα ήθελα το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"89382","  Όχι, κυρία Κωνταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89383"," Δεν μπορεί να τα κάνει δεκτά, κυρία Πρόεδρε. 
Δεν γίνονται δεκτά, κυρία Πρόεδρε. Δεν είναι νόμιμα αυτά που κάνετε. Είναι παρανομίες αυτά. Δεν είναι σωστό την τελευταία ώρα.","ΠΑΝΑΓΙΩΤΗΣ ΛΑΦΑΖΑΝΗΣ",279
"89384"," Εντάξει, κύριε συνάδελφε. Δεν την ψηφίζετε. Τι να κάνουμε τώρα; Όποιος την ψηφίζει εκτίθεται στην κρίση.
Κυρίες και κύριοι συνάδελφοι, κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Εσωτερικών και η ψήφισή τους θα γίνει χωριστά. 
Ερωτάται το Σώμα: Γίνεται δεκτό το άρθρο 1 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89385"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"89386"," Παρών.","ΠΑΝΑΓΙΩΤΗΣ ΛΑΦΑΖΑΝΗΣ",279
"89387"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"89388"," Συνεπώς το άρθρο 1 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 2 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89389"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"89390"," Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 3 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89391"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"89392"," Συνεπώς το άρθρο 3 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 1162 και ειδικό 16 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89393"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"89394"," Κατά πλειοψηφία.","ΠΑΝΑΓΙΩΤΗΣ ΛΑΦΑΖΑΝΗΣ",279
"89395"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"89396"," Συνεπώς η τροπολογία με γενικό αριθμό 1162 και ειδικό 16 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1189 και ειδικό 20 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89397"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"89398"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"89399"," Συνεπώς η τροπολογία με γενικό αριθμό 1189 και ειδικό 20 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1194 και ειδικό 23 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89400"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"89401"," Παρών.","ΠΑΝΑΓΙΩΤΗΣ ΛΑΦΑΖΑΝΗΣ",279
"89402"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"89403"," Συνεπώς η τροπολογία με γενικό αριθμό 1194 και ειδικό 23 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1195 και ειδικό 24 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89404"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"89405"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"89406"," Συνεπώς η τροπολογία με γενικό αριθμό 1195 και ειδικό 24 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89407"," Κυρία Πρόεδρε, θα μπορούσα να έχω τον λόγο για μία διόρθωση;","ΛΕΩΝΙΔΑΣ ΓΡΗΓΟΡΑΚΟΣ",114
"89408"," Δεν μπορεί, κυρία Πρόεδρε…","ΠΑΝΑΓΙΩΤΗΣ ΛΑΦΑΖΑΝΗΣ",279
"89409"," Περιμένετε, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89410"," Μα, το είχε πει ο κ. Αναστασιάδης αυτό.","ΛΕΩΝΙΔΑΣ ΓΡΗΓΟΡΑΚΟΣ",114
"89411"," Ζητώ τον λόγο, κυρία Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"89412"," Μα, περιμένετε να μιλήσει ο κύριος Υπουργός, κυρία Κωνσταντοπούλου.
(Θόρυβος στην Αίθουσα)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89413"," Ορίστε, κύριε Υπουργέ,  έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89414"," Όσον αφορά την τροπολογία με γενικό αριθμό 1196 και ειδικό 25, η διόρθωση είναι η εξής: «…για τις οποίες το παραδοτέο έργο διαφέρει αλλά είναι παρεμφερές με το περιγραφόμενο». Το έχει πει ο κ. Αναστασιάδης και το δέχομαι. Αυτό που είπε δέχομαι.","ΛΕΩΝΙΔΑΣ ΓΡΗΓΟΡΑΚΟΣ",114
"89415"," Ερωτάται το Σώμα: Γίνεται δεκτή η τροπολογία με γενικό αριθμό 1196 και ειδικό 25, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89416"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"89417"," Κατά πλειοψηφία.","ΠΑΝΑΓΙΩΤΗΣ ΛΑΦΑΖΑΝΗΣ",279
"89418"," Συνεπώς η τροπολογία με γενικό αριθμό 1196 και ειδικό 25 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89419"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"89420"," Συνεπώς το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ής Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος-μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994 (Α΄41) και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Η ψήφισή του στο σύνολο αναβάλλεται για άλλη συνεδρίαση.
Κύριοι συνάδελφοι, έχουν διανεμηθεί τα Πρακτικά της Πέμπτης 23 Ιανουαρίου 2014, της Παρασκευής 24 Ιανουαρίου 2014, της Δευτέρας 27 Ιανουαρίου 2014 και της Τρίτης 28 Ιανουαρίου 2014 και ερωτάται το Σώμα αν τα επικυρώνει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89421"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"89422"," Συνεπώς, τα Πρακτικά της Πέμπτης 23 Ιανουαρίου 2014, της Παρασκευής 24 Ιανουαρίου 2014, της Δευτέρας 27 Ιανουαρίου 2014 και της Τρίτης 28 Ιανουαρίου 2014 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89423"," Μάλιστα, μάλιστα.
Με τη συναίνεση του Σώματος και ώρα 16.40’ λύεται η συνεδρίαση για αύριο ημέρα Παρασκευή 28 Φεβρουαρίου 2014 και ώρα 10.00’, με αντικείμενο εργασιών του Σώματος: κοινοβουλευτικό έλεγχο, σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
