"","Content","name","ParlmemberID"
"42565","Date","18-10-2012",NA
"42566"," Σύμφωνα με την από 17-10-2012 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Ν΄ συνεδριάσεώς του, της 17ης Οκτωβρίου 2012, σε ό,τι αφορά την ψήφιση στο σύνολό του σχεδίου νόμου: «Κύρωση της Πράξης Νομοθετικού Περιεχομένου «Ρύθμιση θεμάτων μεταθέσεων αξιωματικών Ελληνικής Αστυνομίας έτους 2012» και άλλες διατάξεις»)
Παρακαλείται ο κύριος Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από τον κ. Ιωάννη Λαμπρόπουλο, Βουλευτή Μεσσηνίας, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Άρτης κ. ΧΡΗΣΤΟΣ ΓΚΟΚΑΣ κατέθεσε αναφορά με την οποία  το Σωματείο Υπαλλήλων Πυροσβεστικού Σώματος Άρτας αιτείται την επίλυση θεμάτων που αφορούν στα εργασιακά θέματα συμβασιούχων πυροσβεστών και πυροσβεστών πενταετούς υποχρέωσης.
2) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  λογιστές, φοροτεχνικοί και άλλοι φορείς της νοτιοανατολικής Λακωνίας εκφράζουν τη δυσαρέσκειά τους για τη  σχεδιαζόμενη διακοπή λειτουργίας της  ΔΟΥ  Μολάων.
3) Οι Βουλευτές Β΄ Αθηνών κ. ΧΡΗΣΤΟΣ ΚΑΤΣΩΤΗΣ, Νομού Αττικής κ. ΙΩΑΝΝΗΣ ΓΚΙΟΚΑΣ και Α΄ Αθηνών κ. ΓΑΡΥΦΑΛΛΙΑ (ΛΙΑΝΑ) ΚΑΝΕΛΛΗ κατέθεσαν αναφορά με την οποία  το Σωματείο Εργαζομένων Καζίνου-Ξενοδοχείου και Τελεφερίκ Πάρνηθας καταγγέλλει την καταστρατήγηση των όρων εργασίας και αμοιβής των εργαζομένων και αιτείται την υπογραφή συλλογικής σύμβασης εργασίας.
4) Η Βουλευτής Α΄ Πειραιώς κ. ΜΑΡΙΑ ΡΕΠΟΥΣΗ κατέθεσε αναφορά με την οποία  ο Σύλλογος Γονέων και Κηδεμόνων του Ζάννειου Πρότυπου Πειραματικού Σχολείου Πειραιά αιτείται την άμεση επίλυση θέματος που αφορά στην έλλειψη καθηγητών στο εν λόγω σχολείο.
5) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  το Ειρηνοδικείο Αλμυρού Νομού Μαγνησίας αιτείται την άμεση πλήρωση των κενών οργανικών θέσεων γραμματέων.
6) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  η Ένωση Αστυνομικών Υπαλλήλων Νομού Μαγνησίας αιτείται την άμεση ενίσχυση με προσωπικό της Αστυνομικής Διεύθυνσης Μαγνησίας.
7) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Φορέας Ψυχοκοινωνικής Αποκατάστασης <Δίοδος> για το κέντρο ημέρας <ΚΗΠΟΣ> αιτείται τη λήψη μέτρων για τη συνέχιση της ομαλής λειτουργίας της μονάδας.
8) Ο Βουλευτής Μαγνησίας κ. ΠΑΝΑΓΙΩΤΗΣ ΗΛΙΟΠΟΥΛΟΣ κατέθεσε αναφορά με την οποία  το Μετοχικό Ταμείο Αεροπορίας και το Παράρτημα του Νομού Μαγνησίας Ένωσης Απόστρατων Αεροπορίας αιτούνται την άμεση απόσυρση των μέτρων που πλήττουν τα εν ενεργεία και τα εν αποστρατεία στελέχη των Ενόπλων Δυνάμεων και Σωμάτων Ασφαλείας.
9) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Ένωση Πληροφορικών Ελλάδας αιτείται την επίλυση των διαχρονιών προβλημάτων που υποβαθμίζουν την πληροφορική παιδεία και δημιουργούν πλασματικές υπεράριθμες θέσεις καθηγητών πληροφορικής.
10) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Συντονιστική Επιτροπή Δικηγορικών Συλλόγων Ελλάδος αιτείται την απόσυρση της διάταξης που επιχειρεί τον περιορισμό της ευθύνης του επικουρικού κεφαλαίου ως προς τις καταβαλλόμενες αποζημιώσεις σε θύματα τροχαίων ατυχημάτων.
11) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Πανελλήνια Ομοσπονδία Οικονομολόγων Ελεύθερων Επαγγελματιών Ελλάδας αιτείται την επαναφορά σε ισχύ της διάταξης που προστατεύει το επάγγελμα του οικονομολόγου και συμβάλλει στη διαδικασία αύξησης των εσόδων του κράτους.
12) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ομοσπονδία Οικονομολόγων Ελευθέρων Επαγγελματιών Ελλάδος αιτείται την επαναφορά σε ισχύ της διάταξης που προστατεύει το επάγγελμα του οικονομολόγου και συμβάλει στη διαδικασία αύξησης των εσόδων του κράτους.
13) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πανελλήνιος Επιστημονικός Σύλλογος Θεατρολόγων  αιτείται την αποκατάσταση της αδικίας σε βάρος του κλάδου ΠΕ32 - Θεατρικών Σπουδών στα σχολεία της χώρας σχετικά με την τοποθέτηση αναπληρωτών εκπαιδευτικών.
14) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πρόεδρος της  Εθνικής Ομοσπονδίας Ελληνικού Εμπορίου  επισημαίνει τη δεινή κατάσταση της οικονομίας και τις καταστροφικές συνέπειες που θα έχουν τα επικείμενα οικονομικά μέτρα για το ελληνικό εμπόριο.
15) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Περιπτερούχων Καπνοπωλών Ελλάδος  αιτείται την άρση των αδικαιολόγητων περιορισμών στην πρόσβαση και άσκηση επαγγελμάτων σε σχέση με την οργάνωση της αγοράς καπνοβιομηχανικών προϊόντων.
16) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Πολυμελών Οικογενειών με Τρία Τέκνα Ελλάδος αιτείται την αύξηση του αφορολόγητου για τις πολυμελείς και τρίτεκνες οικογένειες. 
17) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  κάτοικοι της περιοχής Βόλου διαμαρτύρονται για την υπέρμετρη αύξηση της τιμής ζώνης ανά τετραγωνικό μέτρο στη δημοτική ενότητα Ιωλκού, γεγονός που καταλήγει  σε σχεδόν διπλασιασμό του ειδικού έκτακτου τέλους ηλεκτροδότησης δομημένων επιφανειών.
18) Η Βουλευτής Καστοριάς κ. ΜΑΡΙΑ ΑΝΤΩΝΙΟΥ κατέθεσε αναφορά με την οποία   αιτείται την απαλλαγή των πολυτέκνων από το τέλος ταξινόμησης των επιβατικών ΙΧ αυτοκινήτων.
19) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Περιφερειακή Ενότητα Σάμου αιτείται την επίλυση θεμάτων  που θίγονται  στο σχέδιο προεδρικού διατάγματος για τη δόμηση εκτός σχεδίου στις πόλεις και στις περιοχές εκτός ορίων οικισμών.  
20) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Ιατρικός Σύλλογος Πειραιά  αιτείται τη μη ένταξη στον ΕΟΠΥΥ του εύρωστου ταμείου ΕΤΑΑ-ΤΣΑΥ ώστε αυτό να διασωθεί.
21) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πολυτεκνική Παρέμβαση Πατρών και Περιχώρων αιτείται την εφαρμογή κοινωνικού τιμολογίου της ΔΕΥΑΠ για τις πολύτεκνες οικογένειες 
22) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Δήμος Καστοριάς αιτείται τη μη κατάργηση του Φορέα Διαχείρισης της Περιοχής Προστασίας της Φύσης Υγροτόπου Λίμνης Καστοριάς και τη διατήρηση του ανεξάρτητου χαρακτήρα του.
23) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  ο Πανελλήνιος Σύλλογος Φυσικοθεραπευτών αιτείται την επίλυση του θέματος που αφορά τις δαπάνες φυσικοθεραπείας του ΕΟΠΥΥ.
24) Ο Βουλευτής Νομού Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία οι δήμαρχοι δήμων ανατολικής Αττικής αιτούνται την επίλυση του προβλήματος μεταφοράς των μαθητών στα σχολεία των δήμων.
25) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία το κίνημα νέων ιατρών αιτείται την επίλυση θέματος που αφορά την έκδοση προγραμμάτων εφημέρευσης ειδικευόμενου ιατρού χωρίς τη συνδρομή ειδικευμένου.
26) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  ο σύλλογος για την κυστική ίνωση αιτείται να γίνει δεκτό το χρόνιο αίτημα του συλλόγου για γενίκευση του προγεννητικού ελέγχου στον ελληνικό πληθυσμό και  την κάλυψή του από τα ασφαλιστικά ταμεία.
27) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  ο σύλλογος για την κυστική ίνωση αιτείται την επίλυση θεμάτων που αφορούν την πρόσληψη εξειδικευμένου ιατρικού και νοσηλευτικού προσωπικού στις μονάδες κυστικής ίνωσης, καθώς και την εξασφάλιση μηδενικής συμμετοχής των ασθενών στο κόστος θεραπείας.
28) Ο Βουλευτής Λέσβου κ. ΝΙΚΟΛΑΟΣ ΣΗΦΟΥΝΑΚΗΣ κατέθεσε αναφορά με την οποία   αιτείται τη δημιουργία δύο νέων πυλών εισόδου στα λιμάνια του Πλωμαρίου και της Πέτρας του Νομού Λέσβου.
29) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Πανελλήνια Ένωση Δασολόγων Δημοσίων Υπαλλήλων καταγγέλλει το ενδεχόμενο διάλυσης της δασικής υπηρεσίας με στόχο να εξυπηρετηθούν συμφέροντα που επιδιώκουν τη λεηλασία της δημόσιας περιουσίας και του φυσικού περιβάλλοντος.
30) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο κ. Ζαχαρίας Καψαλάκης αιτείται τον άμεσο διορισμό δασκάλων ειδικής αγωγής και την αποστολή πιστώσεων για την κάλυψη όλων των υφιστάμενων αναγκών στα σχολεία ειδικής αγωγής στο Ηράκλειο.
31) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Σύλλογος Φίλων Κέντρου Υγείας Χάρακα Νομού Ηρακλείου αιτείται τη  διατήρηση των εφημεριών του παιδίατρου στο Κέντρο Υγείας Χάρακα.
32) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  ο Δήμαρχος Ξυλοκάστρου-Ευρωστίνης Νομού Κορινθίας  αιτείται τη διατήρηση του Πυροσβεστικού Κλιμακίου Ευρωστίνης.
33) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  η Πανελλήνια Ομοσπονδία Εργαζομένων Οργανισμών Τοπικής Αυτοδιοίκησης αιτείται την προστασία των εργαζομένων του προγράμματος <Κοινωφελής Εργασία> και την άμεση καταβολή των οφειλόμενων αποδοχών τους.
34) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  η εκτελεστική επιτροπή της Πανελλήνιας Ομοσπονδίας Εργαζομένων  Οργανισμών Τοπικής Αυτοδιοίκησης αιτείται την άμεση διασφάλιση των αποδοχών των εργαζομένων για την εξασφάλιση της εύρυθμης λειτουργίας των Οργανισμών Τοπικής Αυτοδιοίκησης.
35) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Επαγγελματική-Επιστημονική ΄Ενωση Τεχνολογικής Εκπαίδευσης Μηχανικών αιτείται την αποκατάσταση λειτουργίας του ηλεκτρονικού συστήματος  αυθαιρέτων από το Τεχνικό Επιμελητήριο Ελλάδος για την ομαλή διεκπεραίωση των υποθέσεων των πολιτών.
36) Η Βουλευτής Β΄ Θεσσαλονίκης κ. ΑΙΚΑΤΕΡΙΝΗ ΜΑΡΚΟΥ κατέθεσε αναφορά με την οποία το Εργατοϋπαλληλικό Κέντρο Πτολεμαΐδας-Εορδαίας Νομού Κοζάνης αιτείται την υποστήριξη της προσπάθειας του κέντρου για τη  στέγαση οργανισμών και υπηρεσιών αρμοδιότητας  του Υπουργείου Εργασίας και Κοινωνικής Ασφάλισης.
37) Η Βουλευτής Α΄ Πειραιώς κ. ΜΑΡΙΑ ΡΕΠΟΥΣΗ κατέθεσε αναφορά με την οποία  ο Σύλλογος Αποφοίτων Τμήματος Θεάτρου Σχολής Καλών Τεχνών του Αριστοτελείου Πανεπιστημίου Θεσσαλονίκης αιτείται την επανεξέταση του θέματος της πρόσληψης των αναπληρωτών εκπαιδευτικών  θεατρικής αγωγής. 
38) Ο Βουλευτής Αρκαδίας κ. ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ κατέθεσε αναφορά με την οποία  η Πανελλήνια Συνδικαλιστική Ομοσπονδία Νοσηλευτικού Προσωπικού  εκφράζει το καθολικό αίτημα της νοσηλευτικής κοινότητας για ενιαία πανεπιστημιακή εκπαίδευση.
39) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ, Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία ο κ. Ζαχαρίας Καψαλάκης αιτείται τον άμεσο διορισμό δασκάλων ειδικής αγωγής και την αποστολή πιστώσεων για την κάλυψη όλων των υφιστάμενων αναγκών στα σχολεία ειδικής αγωγής στο Ηράκλειο.
40) Η Βουλευτής Χαλκιδικής κ. ΑΙΚΑΤΕΡΙΝΗ ΙΓΓΛΕΖΗ κατέθεσε αναφορά με την οποία  ο Πρόεδρος της Τοπικής Κοινότητας Ταξιάρχη Νομού Χαλκιδικής  αιτείται την άμεση τοποθέτηση ιατρού στην κοινότητα λόγω των δύσκολων καιρικών και οικονομικών συνθηκών. 
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 1029/27-08-2012 ερώτηση των Βουλευτών κυρίων Οικονόμου Βασιλείου, Τσούκαλη Νικολάου, Γιαννακάκη Μαρίας, Μάρκου Αικατερίνης, Πανούση Ιωάννη και Φούντα Νίκης δόθηκε με το υπ’ αριθμ. 7017/4/15066/20-9-2012 έγγραφο από τον Υπουργό Δημόσιας Τάξης και Προστασίας του Πολίτη    η ακόλουθη απάντηση:
2. Στην με αριθμό 1100/28-08-2012 ερώτηση του Βουλευτή κ. Μπούκουρα Ευσταθίου δόθηκε με το υπ’ αριθμ. 7017/4/15079/20-9-2012  έγγραφο από τον Υπουργό Δημόσιας Τάξης και Προστασίας του Πολίτη  η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"42567"," Κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η δεύτερη με αριθμό 442/15-10-2012 επίκαιρη ερώτηση πρώτου κύκλου του Βουλευτή Α΄ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Νικολάου Βούτση προς τον Υφυπουργό στον Πρωθυπουργό, σχετικά με τη λήψη μέτρων για την αναβάθμιση και την αξιοποίηση του ανθρωπίνου δυναμικού της «ΕΡΤ Α.Ε.», δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί τώρα η πρώτη με αριθμό 435/15-10-2012 επίκαιρη ερώτηση πρώτου κύκλου του Βουλευτή Μεσσηνίας της Νέας Δημοκρατίας κ. Ιωάννη Λαμπρόπουλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την κατασκευή της Ιονίας Οδού.
Ο κ. Λαμπρόπουλος έχει το λόγο για δύο λεπτά, προκειμένου να αναπτύξει την επίκαιρη ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42568"," Ευχαριστώ, κύριε Πρόεδρε.
Κύριε Υπουργέ, όπως γνωρίζουμε όλοι, το 2007 κυρώθηκε στη Βουλή η σύμβαση για την εκτέλεση, την κατασκευή του μεγάλου οδικού άξονα από την Κόρινθο, την Πάτρα, τον Πύργο μέχρι την Τσακώνα της Μεσσηνίας. 
Αν δεν κάνω λάθος, το 2013 έπρεπε αυτός ο δρόμος να έχει τελειώσει. Από το 2008 που ξέσπασε η οικονομική κρίση διεθνώς, οι τράπεζες –απ’ ό,τι γνωρίζω συμμετείχαν και ξένες τράπεζες- αφού είδαν ότι δεν κέρδιζαν αυτά που είχαν προβλέψει και με τα προβλήματα που άρχισαν να αντιμετωπίζουν, έβαλαν πια προσκόμματα στην εκτέλεση του έργου, κωλυσιεργούσαν, συζητούσαν, γιατί ήθελαν να μην το χρηματοδοτήσουν, ήθελαν να το ακυρώσουν. 
Δυστυχώς ένα τόσο μεγάλο αναπτυξιακό έργο για ολόκληρη την Ελλάδα και όχι μόνο για τη δυτική Ελλάδα απ’ ό,τι ακούγεται, απ’ ό,τι γράφεται και απ’ ό,τι φαίνεται θα σταματήσει στο Κόρινθος-Πάτρα.
Εμείς είμαστε κάθετα αντίθετοι. Απαιτούμε και θέλουμε και ως Μεσσηνία και ως Ηλεία, απ’ ό,τι πληροφορούμε και εκεί έχουν ξεσηκωθεί, να τηρηθεί η σύμβαση. Να μην περάσει αυτό που θέλουν οι τραπεζίτες. Περιμένουμε, λοιπόν. Από το 2009 ο κ. Μαγκριώτης, ο κ. Ρέππας, μας έλεγαν ότι συζητούν και ξανασυζητούν. Έχουμε 2012, τρία χρόνια τώρα τι συζητάνε; Να μας επιβάλουν οι τράπεζες αυτό που θέλουν; 
Περιμένουμε, λοιπόν, από εσάς, κύριε Υπουργέ, και από την Κυβέρνηση και από τα τρία κόμματα και απ’ όλα τα κόμματα της Βουλής, να στηρίξουν την εκτέλεση αυτού του μεγάλου αναπτυξιακού έργου.
Ευχαριστώ, κύριε Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"42569"," Κι εμείς ευχαριστούμε.
Το λόγο έχει ο Αναπληρωτής Υπουργός για τρία λεπτά.
","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42570"," Κι εμείς ευχαριστούμε.
Ο κ. Λαμπρόπουλος έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42571"," Ευχαριστώ, κύριε Πρόεδρε.
Κύριε Υπουργέ, γνωρίζω τις προσπάθειές σας και γνωρίζω και τις προθέσεις σας, ότι θέλετε να γίνει ο δυτικός άξονας. Είστε κι εσείς από την ίδια περιοχή και το ενδιαφέρον του Πρωθυπουργού είναι δεδομένο αλλά επαναλαμβάνω και όλων των πτερύγων της Βουλής. Δεν νομίζω ότι υπάρχει κάποιο κόμμα, σήμερα στη Βουλή, που να μη θέλει αυτόν τον άξονα. Όλοι, λοιπόν, συμφωνούμε.
Έλεος! Μα, πού θα πάνε αυτές οι διαπραγματεύσεις; Τρία-τέσσερα χρόνια συζητούνται. Μήπως μας τρενάρουν οι τράπεζες, για να περνάει ο χρόνος και να τελειώνει η υπόθεση; 
Υπάρχει μεγαλύτερο αναπτυξιακό έργο από αυτό; Πόσες χιλιάδες εργαζόμενοι θα δουλέψουν για να εκτελεστεί; Τι όψη θα έχει η δυτική Ελλάδα, όταν θα ξεκινάει ένας δρόμος από τα Γιάννενα και θα καταλήγει στην Καλαμάτα; Tο συζητούμε, λοιπόν; Αν χαθεί αυτή η ευκαιρία, πάει, δεν πρόκειται να υπάρξει άλλη. Από δημόσιες επενδύσεις δεν πρόκειται. Θα πρέπει να περάσουν πάρα πολλά χρόνια, για να προσδοκούμε ένα τέτοιο έργο. 
Δεν κάνουμε πίσω, λοιπόν. Εγώ σας δηλώνω από τώρα ότι αν έρθει η τροποποίηση της σύμβασης εδώ στη Βουλή δεν θα την ψηφίσω. Δεν θα ψηφίσω να μη γίνει ο δρόμος από την Πάτρα στον Πύργο μέχρι την Τσακώνα. Είμαι ξεκάθαρος. 
Με αυτήν την κουβέντα που σας λέω, εκφράζω τους φορείς του Νομού της Μεσσηνίας και από ό,τι πληροφορούμαι, και της Ηλείας, δηλαδή σύσσωμο τον κόσμο. Θέλουμε επιτέλους, να γίνει αυτός ο δρόμος και να μη περάσει για άλλη μια φορά αυτό που θέλουν οι τραπεζίτες. Να κερδίζουν, να τους χρηματοδοτούμε, να παίρνουν και να βάζουν στις τσέπες τους, να δίνουν θαλασσοδάνεια και να πνίγουν μετά και τον κόσμο, όταν θέλουν να πάρουν από το μικρό και φτωχό. 
Ας υψώσουμε όλοι, λοιπόν, τη φωνή μας. Ας πούμε «ναι» σε αυτό το μεγάλο αναπτυξιακό έργο και επιτέλους, ας βάλουμε στη θέση τους τους τραπεζίτες και την οικονομική εξουσία ας τη βάλει η πολιτική εξουσία εκεί που πρέπει. Να τη βάλει κάτω, να την πατήσει.","ΙΩΑΝΝΗΣ ΛΑΜΠΡΟΠΟΥΛΟΣ",276
"42572"," Το λόγο έχει ο κύριος Υπουργός. 
","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42573"," Θα συζητηθεί η τρίτη με αριθμό 432/15-10-2012 επίκαιρη ερώτηση πρώτου κύκλου του Βουλευτή Χαλκιδικής του Πανελλήνιου Σοσιαλιστικού Κινήματος κ. Ιωάννη Δριβελέγκα προς τον Υπουργό Αγροτικής Ανάπτυξης και Τροφίμων, σχετικά με τους οικονομικούς ελέγχους σε δευτεροβάθμιες συνεταιριστικές οργανώσεις. 
Το λόγο έχει ο κ. Δριβελέγκας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42574"," Ευχαριστώ, κύριε Πρόεδρε. 
Κύριε Υπουργέ, διαβάσαμε και ακούσαμε τον Αναπληρωτή Υπουργό σας, με έναν πομπώδη τρόπο να εξαγγέλλει ελέγχους στις τριτοβάθμιες συνδικαλιστικές οργανώσεις, ΠΑΣΕΓΕΣ, ΓΕΣΑΣΕ, ΣΥΔΑΣΕ. Εμείς δεν έχουμε καμμία αντίρρηση να γίνουν αυτοί οι έλεγχοι. Άλλωστε, για να παίρνουν τα χρήματα της επιχορήγησης από τον ΕΛΓΑ και όχι από τον κρατικό προϋπολογισμό υπάρχει προϋπόθεση, ότι γίνονται έλεγχοι. Παρ’όλα αυτά, δεν έχουμε καμμία αντίρρηση αυτοί οι έλεγχοι να γίνουν και να γίνουν πάρα πολύ σωστά και γρήγορα. 
Διότι, κύριε Υπουργέ, αυτήν τη στιγμή οι οργανώσεις έχουν από πάνω τους ένα πέπλο να τους σκεπάζει ότι είναι αδιαφανείς, ότι δεν λειτουργούν καλά και επιτέλους, αυτό πρέπει να τελειώσει. Άρα, δεν έχουμε καμμία αντίρρηση σε αυτό. 
Αλλά, αν θέλουμε να έχουμε ουσία, κύριε Υπουργέ, και όχι επικοινωνία και εντυπώσεις, οι έλεγχοι πρέπει να γίνουν στις δευτεροβάθμιες οργανώσεις. Αυτές ασκούν ουσιαστικά οικονομική δραστηριότητα. Και διαβάζουμε στον Τύπο, τι γίνεται ιδιαίτερα στην περιοχή της Θεσσαλίας από πλευράς οικονομικών δραστηριοτήτων αυτών των οργανώσεων. Αν είμαι πληροφορημένος καλά, έχουν πάει ήδη και στον εισαγγελέα. Άρα, αυτό που πρέπει να κάνετε, αν θέλουμε να προστατεύσουμε το εισόδημα των αγροτών, είναι να γίνουν οι έλεγχοι στις δευτεροβάθμιες οργανώσεις.
Επίσης, με λυπεί το γεγονός, κύριε Υπουργέ, ότι δόθηκε και μία άλλη διάσταση, όπως είπα, από τον Αναπληρωτή σας Υπουργό. Επισκέφθηκε μάλιστα –λέει- και τον Πρωθυπουργό. Είπε ότι αυτά τα χρήματα, που είναι και ελάχιστα -είναι μερικές εκατοντάδες χιλιάδες ευρώ, σεβαστό ποσό- θα δοθούν σε άπορες οικογένειες αγροτών, των παιδιών πολύτεκνων και κάτι τέτοια. Δηλαδή, φτάνουμε σε εποχές παλιές -για λόγους επικοινωνίας- να μοιράζουμε και βιβλιάρια απόρων κορασίδων! Αυτά δεν είναι σοβαρά πράγματα. Άλλες προτεραιότητες έχει το Υπουργείο Γεωργίας, αν θέλει να προστατεύσει τους αγρότες. 
 Θα έχω την ευκαιρία -και με την ανοχή του Προέδρου- να σας πω στη δευτερολογία μου, τι έπρεπε να κάνει ο αρμόδιος Αναπληρωτής Υπουργός ιδιαίτερα για θέματα κτηνοτροφίας, όταν έχουμε το τεράστιο θέμα της «ΔΩΔΩΝΗΣ», που ασχολούνται μόνο οι δυο Βουλευτές του ΠΑΣΟΚ, ο κ. Κασσής και ο κ. Γκόκας, και από τον αρμόδιο Υπουργό «άκρα του τάφου σιωπή» για ένα τόσο σημαντικό θέμα για την ελληνική γεωργία. 
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"42575","  Το λόγο έχει ο Υπουργός κ. Τσαυτάρης, για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42576"," Ευχαριστώ, κύριε Πρόεδρε.
Θα μου επιτρέψετε, κύριε Πρόεδρε, και από αυτό το Βήμα να ανακοινώσω στο Σώμα και στους γεωργούς που μας ακούνε, αν δεν έχουν δει τη σχετική ανακοίνωση του Υπουργείου Γεωργίας, ότι έχουν ολοκληρωθεί οι διεργασίες, γίνονται οι τελευταίοι διασταυρωτικοί έλεγχοι στη διάρκεια του Σαββατοκύριακου και από βδομάδα θα πιστωθούν οι λογαριασμοί. Θα δοθούν, δηλαδή, οι κανονικές ενισχύσεις προς τους γεωργούς. Όπως έχουμε ανακοινώσει, θα δοθεί το 50% ως προκαταβολή. Δηλαδή την επόμενη εβδομάδα, θα πιστωθούν οι γεωργοί χρήματα ύψους 1 δισεκατομμυρίου και 100 εκατομμυρίων ευρώ αντίστοιχα. Αυτό το ποσό θα επαναληφθεί και με το υπόλοιπο 50% μετά την 15η Δεκεμβρίου. Αντιλαμβάνομαι, νομίζω, σε αυτήν τη δύσκολη οικονομική συγκυρία τι μεγάλη σημασία έχει να βοηθήσουμε την οικονομία μας και ιδιαίτερα την περιφέρεια με τα σημαντικά αυτά κονδύλια. 
Τώρα, έρχομαι στην ερώτησή σας, κύριε Βουλευτά. Θα μου επιτρέψετε, πριν απαντήσω στα συγκεκριμένα σημεία που θίξατε, να αναφέρω με δυο γραμμές ότι η ιδέα του συνεργατισμού -τουλάχιστον έτσι με δίδασκαν και εμένα οι δάσκαλοί μου- είναι σημαντική έως ιερή ιδέα. Η ισχύς είναι εν τη ενώσει. Πολλοί γεωργοί μαζί μπορούν να καταφέρουν καλύτερα πράγματα είτε στην προμήθεια των εφοδίων τους είτε στη διάθεση των προϊόντων τους είτε στην υποστήριξη των δικαιωμάτων τους είτε στον καθορισμό των πολιτικών. Αυτοί είναι οι τέσσερις λόγοι που αρχικά δημιούργησαν τα συνεργατικά αυτά σχήματα. Μάλιστα, όπως γνωρίζετε ήδη, ο Οργανισμός Ηνωμένων Εθνών, έδωσε φέτος το έτος 2012 ως Έτος Συνεργατισμού και η UNESCO ετοιμάζεται του χρόνου να καθιερώσει την ιδέα του συνεργατισμού σαν άυλο πολιτιστικό αγαθό της κοινωνίας μας. Επομένως, θα πρέπει να είμαστε προσεκτικοί και να είμαι και εγώ προσεκτικός στο τι θα πω, γιατί δεν θέλω να θίξω αυτήν την ιδέα.
Έρχομαι, λοιπόν, στα ερωτήματα που θίξατε. Θα συμφωνήσω απόλυτα με αυτά που λέτε. Απλώς δεν θέλω να βάζουμε διαζευκτικά, να βάζουμε «ή». Δεν πρέπει να κάνουμε το ένα «ή» το άλλο. Η θέση μας είναι –κι αυτήν τη θέση θα ήθελα να εκφράσω- ότι θα πρέπει να κάνουμε και το ένα και το άλλο. Μπορεί τα χρήματα των τριτοβάθμιων οργανώσεων να είναι, όπως είπατε, λίγα. Θα πρέπει όμως να ελεγχθεί το πού πήγαν, πώς ξοδεύτηκαν. Θα πρέπει ωστόσο να πούμε με ακρίβεια τις λέξεις, διότι όπως κι εσείς επισημάνετε, τα χρήματα αυτά είναι χρήματα των γεωργών, δίνονται δηλαδή την ώρα που πληρώνουν τις ασφαλιστικές εισφορές τους και δίδονται πίσω από τον ΕΛΓΑ στην ενίσχυση των τριτοβάθμιων αυτών οργανώσεων, όπως γίνεται και για τους εργάτες με τη ΓΣΕΕ,  όπως γίνεται και με τους δημοσίους υπαλλήλους με το αντίστοιχο τριτοβάθμιο όργανο, που είναι η ΑΔΕΔΥ. 
Επομένως, η πολιτεία πρέπει να ελέγχει πού πάει και η τελευταία δεκάρα που παίρνουν οι τριτοβάθμιες αυτές οργανώσεις. Όμως αυτό δεν αποκλείει, ίσα ίσα που προσθέτει και κάνει πιο επιτακτική την ανάγκη να πάμε και από τις τριτοβάθμιες στις δευτεροβάθμιες, στις ενώσεις, όπως κι εσείς επισημαίνετε, όπου, πραγματικά, πολύ μεγαλύτερα κονδύλια έχουν δοθεί και δεν έχει ψαχθεί το πού πήγαν και μας αφήνουν τώρα μεγάλα ποσά είτε στην παλιά ΑΤΕ είτε κονδύλια τα οποία δεν έχουν διερευνηθεί. Εγώ, μάλιστα, θα πρόσθετα και το εξής. Γιατί να μην πάμε και στους πρωτοβάθμιους συνεταιρισμούς, να δούμε κι εκεί τη διαχείριση τέτοιων μεγάλων κονδυλίων;
Ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"42577"," Κι εμείς ευχαριστούμε, κύριε Υπουργέ. 
Ορίστε, κύριε συνάδελφε, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42578"," Κύριε Υπουργέ, πρώτον χαίρομαι που τηρείτε το χρονοδιάγραμμα, το οποίο είχαμε εξαγγείλει εμείς σαν παλιά πολιτική ηγεσία, σε σχέση με την πληρωμή των ενισχύσεων όλων γενικά κι όχι μόνον αυτών των ενισχύσεων. Έχετε βρει στο Υπουργείο σας έναν κατάλογο, για το πότε πρέπει να πληρώνονται οι υποχρεώσεις της πολιτείας προς τους αγρότες. Είμαι, λοιπόν, ιδιαίτερα ευτυχής και ικανοποιημένος, που μέσα σ’ αυτό το χρονικό περιθώριο μέχρι τέλος του μήνα -είπατε για την άλλη εβδομάδα- θα καταβληθεί η προκαταβολή των άμεσων ενισχύσεων. 
Σε ό,τι αφορά την ερώτησή μου, πιστεύω ότι εγκρίνετε κι εσείς και θα διατάξετε διαχειριστικό έλεγχο κατ’ αρχάς στις δευτεροβάθμιες οργανώσεις -εγώ δεν αποκλείω και τις άλλες περιπτώσεις- γιατί επαναλαμβάνω ότι εκεί ασκείται ουσιαστικά μεγάλη οικονομική δραστηριότητα. Αυτή είναι πράξη ευθύνης του Υπουργείου και δεν είναι επικοινωνιακή. 
Κύριε Υπουργέ, ο Αναπληρωτής Υπουργός σας κι εσείς –διότι θέλω αυτό να το δείτε συλλογικά σαν ηγεσία- έχετε μεγάλες δουλειές μπροστά σας, όπως κι εσείς έχετε πει, σε σχέση με το να στηρίξουμε το εισόδημα των αγροτών. Καλό είναι αυτήν την ώρα να μην κάνουμε επικοινωνιακά παιχνίδια αλλά να ασχολούμαστε με την ουσία. Επαναλαμβάνω. Ξέρω τη θέση σας για τη «ΔΩΔΩΝΗ». Δεν άκουσα όμως τη θέση του Αναπληρωτή Υπουργού Αγροτικής Ανάπτυξης, που είναι αρμόδιος για την κτηνοτροφία. Δεν τον άκουσα όλες αυτές τις μέρες να πει μία λέξη για τη «ΔΩΔΩΝΗ». Εκτός κι εάν θεωρείτε σαν Υπουργείο συλλογικά ότι η «ΔΩΔΩΝΗ» δεν είναι δα κι ένα μεγάλο θέμα για τον αγροτικό πληθυσμό και για την κτηνοτροφία της χώρας. 
Επίσης, έχουμε άλλα πεδία όπου μπορούμε να δράσουμε, για να προστατεύσουμε το εισόδημα των αγροτών. Ακούγεται ότι με τα μέτρα –δεν τα ξέρουμε κι επιτέλους κάποια στιγμή να τα δούμε κι αυτά τα μέτρα-  θα μειωθεί η επιστροφή του ΦΠΑ από το 11% στο 6%. Φήμες ακούω. Θέλω να πω, δηλαδή, ότι υπάρχουν πάρα πολλά πεδία όπου μπορούμε να λειτουργήσουμε συλλογικά όλοι, να στηρίξουμε προσπάθειες και να ενισχύσουμε την αγροτική οικονομία και την αγροτική παραγωγή. Ιδιαίτερα –το έχουμε πει- αν προσδοκά κάτι αυτός ο τόπος όσον αφορά την ανάπτυξή του, το προσδοκά κυρίως από τον αγροτοδιατροφικό, τομέα. Είστε έγκριτος καθηγητής κι ασχολείστε μ’ αυτά τα θέματα. Ξέρετε, ίσως και καλύτερα από εμένα, ότι το μέλλον όχι μόνο της χώρας αλλά το μέλλον της αγροτοδιατροφής θα είναι το πρώτο που θα μας απασχολήσει για τα επόμενα τριάντα χρόνια. Ε, λοιπόν, ας ασχοληθούμε με τα σοβαρά και να αφήσουμε τα επικοινωνιακά παιχνίδια! 
Ίσως ο αναπληρωτής σας θυμάται τον πρότερο κομματικό του βίο, όπου ήταν υπεύθυνος πολιτικού σχεδιασμού και προφανώς, σχεδίαζαν τότε τα «Ζάππειο I, II, III» κ.λπ. και τα ισοδύναμα μέτρα. Χρειάζεται, λοιπόν, σοβαρότητα, υπευθυνότητα και δουλειά, για να βοηθήσουμε αυτόν τον τόπο. 
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"42579"," Κύριε Υπουργέ, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42580"," Ευχαριστώ, κύριε Πρόεδρε. 
Από αυτό το Βήμα, κύριε Βουλευτά, έχουμε πει από την πρώτη στιγμή ότι πιστεύουμε ότι η γεωργία μπορεί –το έχει καταφέρει ξανά στο παρελθόν- και σε αυτήν τη δύσκολη συγκυρία, να γίνει πυλώνας ανάπτυξης του τόπου. 
Επίσης, από αυτό το Βήμα στις προγραμματικές δηλώσεις είχα πει ότι μεγάλη μας και πρώτη προτεραιότητα -του συνόλου της ηγεσίας του Υπουργείου Αγροτικής Ανάπτυξης και Τροφίμων, δεν πιστεύω ότι υπάρχει κανείς στο Υπουργείο που δεν πιστεύει αυτό που λέω- είναι η κτηνοτροφία μέσα στις δραστηριότητές μας. Γιατί; Γιατί είναι και ο πιο αδύναμος κρίκος αυτήν τη στιγμή. 
Η χώρα μας, μια χώρα που θέλει να λέγεται γεωργική, είναι μεγάλος εισαγωγέας γεωργικών προϊόντων και ειδικά κρέατος. Υπάρχει μια στρέβλωση στην παραγωγική διαδικασία και δεν θα τη λύσουμε αν δεν υποστηρίξουμε την κτηνοτροφία. 
Μάλιστα, παίρνω αφορμή από αυτό –γιατί έχει και στοιχεία επικαιρότητας αυτό που θα πω- δέστε τι γίνεται με την ιστορία του γάλατος. Ναι, σαφέστατα, θα κάνει αγώνα το Υπουργείο Εμπορίου, δηλαδή το νυν Υπουργείο Ανάπτυξης, για να δει πώς θα δώσει φθηνότερα προϊόντα στον καταναλωτή. 
Δεν μπορεί, όμως, αυτό να γίνει σε βάρος της ελληνικής κτηνοτροφίας και του δικού μας γάλατος, δηλαδή να κάνουμε αγώνα μαζί στην ίδια πλευρά να συρρικνώσουμε ακόμα λίγο το κόστος παραγωγής, να υποστηρίξουμε τη δική μας παραγωγική διαδικασία, να δώσουμε φθηνότερες δικές μας εισροές, δηλαδή δικές μας ζωοτροφές, αντί να εξαρτώμεθα από τις εξωτερικές ζωοτροφές στις οποίες ραγδαία ανεβαίνουν οι διεθνείς τιμές και με τον τρόπο αυτό, να παράξουμε το δικό μας γάλα -2, 3 λεπτά φθηνότερο- αντί να κάνουμε «λάστιχο» την έννοια της φρεσκάδας και να βαφτίζουμε «φρέσκο» ένα γάλα εννέα ή έντεκα ημερών, για να έρθει δυο, τρία λεπτά φθηνότερα. 
Βλέπετε ότι είμαστε στις ίδιες γραμμές, γιατί δεν πιστεύω ότι υπάρχει τώρα κανένας Έλληνας πολίτης, που είναι ενάντια σε αυτήν την προσπάθεια να βοηθήσουμε την κτηνοτροφία. 
Θα ήθελα να πω ότι σε ό,τι αφορά τους ελέγχους, σωστά ο κύριος Αναπληρωτής ζήτησε να γίνουν αυτοί οι έλεγχοι και πρέπει να γίνουν και στις τριτοβάθμιες. Εγώ, μάλιστα, για να τις επιταχύνω, αντί να κάνουμε μία διμελή επιτροπή που θα πήγαινε στον ένα ή τον άλλο φορέα και θα έκανε μήνες να τελειώσει –σας θυμίζω ότι και στο παρελθόν είχαν διαταχθεί έλεγχοι, αλλά δεν τέλειωσαν ποτέ- έκανα τρεις τέτοιες επιτροπές, για να τελειώσουν γρήγορα. Σας διαβεβαιώ ότι μόλις ολοκληρώσουν το έργο τους, το έργο τους θα συνεχιστεί και στις δευτεροβάθμιες και θα προχωρήσει και στις πρωτοβάθμιες, γιατί, όπως σωστά επισημαίνετε, υπάρχουν μεγαλονούμερα εκεί. 
Θα σας αναφέρω ένα παράδειγμα, που είναι σε όλους σας γνωστό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Δώστε μου ένα λεπτό ακόμα, κύριε Πρόεδρε. Θα ολοκληρώσω. 
Θα σας αναφέρω ότι δόθηκαν, για παράδειγμα, δυο-τρία χρόνια πριν 150 εκατομμύρια ευρώ στη διάρκεια του καλοκαιριού, προκειμένου όταν συγκομίζονταν τα σιτάρια να βοηθηθούν οι ενώσεις, να συγκομίσουν, να μαζέψουν, να κάνουν συγκέντρωση των σιταριών, έτσι, ώστε δυο-τρεις μήνες αργότερα, ευελπιστώντας ότι θα ανέβουν οι τιμές, να πάρουν ένα υψηλότερο εισόδημα οι γεωργοί, διαθέτοντας τα σιτάρια τους σε κάποια υψηλότερη τιμή. Πολύ καλά έγινε αυτό. Μαζεύτηκαν αυτά, αποθηκεύτηκαν τα σιτάρια, συγκεντρώθηκαν, πουλήθηκαν –φαντάζομαι- δυο-τρεις μήνες αργότερα στην ίδια ή ευελπιστώ σε καλύτερη τιμή. Δεν γύρισε, όμως, κανένας 1 ευρώ πίσω στην πολιτεία από αυτές τις ενώσεις, τις οποίες βλέπουμε τώρα να μας φορτώνουν 50, 60, 80 εκατομμύρια -τέτοιου είδους ποσά- στον προϋπολογισμό.  
Αν, λοιπόν, έχω έναν ελεγκτή, πού θα πρέπει να τον στείλω πρώτα; Να δω πού πήγαν οι 100.000 ή οι 200.000 στη ΣΥΔΑΣΕ, σε αυτές τις οργανώσεις; Θα το κάνω και αυτό. Όμως, η προτεραιότητα είναι να δούμε πού πήγαν αυτά τα 150 εκατομμύρια, γιατί τώρα θα χρειαστεί αυτή η Βουλή να ξαναψηφίσει και να πει -γιατί μας βάζει πρόστιμο η Ευρωπαϊκή Ένωση γι’ αυτό- να δώσουμε άλλα 150 για το πρόστιμο, δηλαδή 300 εκατομμύρια. Όταν μαζεύουμε, λοιπόν, δεκάρες, πρέπει να δούμε…","ΑΘΑΝΑΣΙΟΣ ΤΣΑΥΤΑΡΗΣ",511
"42581"," Παρακαλώ, επειδή ο επόμενος Υπουργός έχει πρόβλημα χρόνου, πρέπει να επιταχύνουμε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42582"," Τελείωσα, κύριε Πρόεδρε. Ζητώ συγγνώμη για την κατάχρηση του χρόνου. Ήθελα όμως να γίνει σαφής η θέση.","ΑΘΑΝΑΣΙΟΣ ΤΣΑΥΤΑΡΗΣ",511
"42583"," Δεν είναι κατάχρηση. Απλώς, πρέπει να εξυπηρετήσουμε όλες τις ανάγκες.
Ακολουθεί η τέταρτη με αριθμό 440/15-10-2012 επίκαιρη ερώτηση πρώτου κύκλου της ΣΤ΄ Αντιπροέδρου της Βουλής και Βουλευτού Σερρών των Ανεξάρτητων Ελλήνων κ. Μαρίας Κόλλια-Τσαρουχά προς τον Υπουργό Υγείας,  σχετικά με την ανάγκη δημιουργίας Κέντρου Υγείας Αστικού Τύπου στην πόλη των Σερρών.
Κυρία συνάδελφε, έχετε το λόγο για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42584"," Ευχαριστώ, κύριε Πρόεδρε.
Κύριε Πρόεδρε, κυρίες και κύριοι συνάδελφοι, δεν υπάρχει Υπουργός Υγείας –το πιστεύω ακράδαντα- που να μην επιθυμεί ν’ αφήσει το στίγμα πίσω του, διακηρύσσοντας μεταρρυθμιστικά σχέδια και μεγαλόπνοα οράματα για την πλήρη αναβάθμιση του συστήματος υγείας.
Ένα από αυτά ήταν και η δημιουργία πρότυπων κέντρων υγείας αστικού τύπου για να λειτουργήσει η πρωτοβάθμια φροντίδα υγείας. Τα κέντρα υγείας αστικού τύπου, λοιπόν, θα ανακούφιζαν κατά το σχεδιασμό από το φόρτο εργασίας τις υπηρεσίες των νοσοκομείων, γιατί θα διέθεταν, εκτός από τα βασικά ιατρεία –παθολογικό, παιδιατρικό, μικροβιολογικό- και άλλα όλο το εικοσιτετράωρο και άλλες ειδικότητες, όπως ορθοπεδικού, δερματολόγου, καρδιολόγου.
Στο επιχειρησιακό πρόγραμμα του 2002-2007 είχαν προγραμματιστεί δεκαέξι τέτοια Κέντρα Υγείας στην Αλεξανδρούπολη, στα Χανιά, στη Ρόδο, στις Σέρρες και στο Ηράκλειο -οι Σέρρες είναι και το θέμα της σημερινής μου επίκαιρης ερώτησης- αφού σ’ αυτές τις πόλεις δημιουργήθηκαν τότε νέα νοσοκομεία και τα παλιά κτήρια θα ανακαινίζονταν και θα λειτουργούσαν ως κέντρα υγείας αστικού τύπου. 
Κάπως έτσι αρχίζει και η πολύπαθη ιστορία του Κέντρου Υγείας των Σερρών κι έχει σημασία να αναφερθούν κάποιες από τις λεπτομέρειες για την ιστορία, που αποδεικνύουν την απόλυτη αναξιοπιστία των πολιτικών φορέων και της πολιτείας για την αναποτελεσματικότητά της.
Κατά την τελετή των εγκαινίων του νέου νοσοκομείου τότε από τον κ. Σημίτη είχε ανακοινωθεί η παραχώρηση του παλαιού νοσοκομείου στο ΙΚΑ Σερρών και θα έμενε ένα κομμάτι, ένα μέρος, το οποίο προορίζεται για το κέντρο υγείας αστικού τύπου. Όμως αυτή η παραχώρηση ξεχάστηκε, όπως ξεχάστηκε και ο κ. Σημίτης. 
Υπάρχει ανάγκη να δημιουργηθεί ένα τέτοιο κέντρο; Ναι, γιατί όταν αποφασίστηκε να χτιστεί, όπως είπα προηγουμένως, ένα νοσοκομείο στις Σέρρες -που χτίστηκε τελικά- έγινε με μία μελέτη από κάποια αντιγραφή ευρωπαϊκού νοσοκομείου. Χρειαζόταν εξήντα ακόμη κλίνες για την ψυχιατρική κλινική και το νοσοκομείο δεύτερης ημέρας και τη δεύτερη μονάδα τεχνητού νεφρού.
Θα ήθελα να υπενθυμίσω ότι τη δημιουργία την είχε εξαγγείλει και η Νέα Δημοκρατία τότε με τον Πρόεδρό της, τον κ. Καραμανλή, στις Σέρρες. Τονίζω ότι υπάρχει διαθέσιμος χώρος, που με ελάχιστα χρήματα θα μπορούσε να γίνει κέντρο υγείας αστικού τύπου. Η λειτουργία του θα απορροφήσει όντως το νέο νοσοκομείο και θα εξυπηρετήσει τους Σερραίους πολίτες, αρκεί, βέβαια, να μη γίνει ένα ακόμη συνταγογραφικό κέντρο αλλά να προσφέρει πραγματική περίθαλψη πρωτοβάθμιας υγείας και να είναι ένα αληθές φίλτρο για το Γενικό Νοσοκομείο Σερρών με πλήρη μονάδα ΤΕΠ και που θα παραπέμπει στο Γενικό Νοσοκομείο Σερρών τα περιστατικά δευτεροβάθμιας φροντίδας.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Αντιπροέδρου της Βουλής) 
Μισό λεπτό, κύριε Πρόεδρε.
Γιατί το 2012 και μετά από τόσα χρόνια, κύριε Πρόεδρε και κύριε Υπουργέ,  μέσα σ’ αυτήν τη διαδικασία κοινοβουλευτικού ελέγχου επανερχόμαστε; Είναι η τρίτη φορά που προσδιορίζεται η επίκαιρη ερώτηση -το ξέρετε- και δεν έχει απαντηθεί ούτε η έγγραφή μου κοινοβουλευτική ερώτηση.
Μπορεί σαν Βουλευτής της Νέας Δημοκρατίας από το 2000 έως και τη διαγραφή μου από τον κ. Σαμαρά, όταν καταψήφισα την υποτέλεια της χώρας, να έκανα ότι ήταν ανθρωπίνως δυνατό ως εκπρόσωπος των Σερραίων πολιτών, όμως δεχόμουν υποσχέσεις και μόνο υποσχέσεις. Σαν κυβερνητική Βουλευτής κατέθεσα και υπομνήματα ξανά και ξανά και στους τοπάρχες και είχα συνεργασία με τους Υπουργούς και με όλους τους φορείς και είδα κατάματα για άλλη μία φορά την πραγματικότητα που βιώνουμε ήδη όλοι μας. 
Τα χρόνια περνούν και μετά από όλα αυτά, κύριε Υπουργέ, είμαι ενώπιον σας και σας ερωτώ ξανά -είναι ερώτηση αγωνίας, εύχομαι να είναι η τελευταία φορά- αν η δημιουργία κέντρου υγείας αστικού τύπου είναι στην άμεση προτεραιότητα του Υπουργείου σας και αν υπάρχει, κατά την εκτίμησή σας, χρονοδιάγραμμα υλοποίησής του.
Σας ευχαριστώ.","ΜΑΡΙΑ ΚΟΛΛΙΑ-ΤΣΑΡΟΥΧΑ",229
"42585"," Ο κύριος Υπουργός έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42586"," Κύριε Πρόεδρε, κυρία συνάδελφε, περιγράψατε τη χρονική, την ιστορική διαδρομή της υπόθεσης της ίδρυσης του Κέντρου Υγείας Αστικού Τύπου στις Σέρρες με ακρίβεια από το 2009 μέχρι σήμερα.
Το 2009, τον Ιούλιο, πράγματι, με απόφαση του κεντρικού συμβουλίου των διοικητών των υγειονομικών περιφερειών αποφασίστηκε η ίδρυση του Κέντρου Υγείας Αστικού Τύπου Σερρών και η σύσταση των οργανικών θέσεων.
Έχουν παρέλθει τρία χρόνια μέχρι την 23η Ιουλίου 2012, όπου εκδόθηκε η οικοδομική άδεια.
Είναι προφανές ότι υπάρχει διαχρονικά η πολιτική βούληση να συσταθεί και να λειτουργήσει το αστικό κέντρο υγείας, αλλά κανείς δεν μπορεί να βάλει στην άκρη τις νόμιμες διαδικασίες οι οποίες πρέπει να τηρηθούν και να βγουν οι άδειες και οι αναγκαίες αποφάσεις για να ξεκινήσουν οι εργασίες.
Το έργο έχει μελετηθεί με ανάδοχο της μελέτης από το Γενικό Νοσοκομείο Σερρών. Η ΔΕΠΑΝΟΜ έχει αναλάβει την υλοποίηση του έργου και όπως με ενημερώνουν οι υπηρεσίες, αυτήν την περίοδο βρίσκονται στο τελευταίο στάδιο ολοκλήρωσης. Η ΔΕΠΑΝΟΜ εγγράφως με διαβεβαιώνει ότι θα συντάξει το τεχνικό δελτίο και αφού υπάρξει έγκριση από την Τεχνική Υπηρεσία του Υπουργείου Υγείας, το έργο θα υποβληθεί στη διαχειριστική αρχή προς το τέλος του έτους 2012 ή αρχές του 2013 για να ενταχθεί στην προγραμματική περίοδο 2007-2013. Σας διαβεβαιώνω ότι η πολιτική ηγεσία θα εγκρίνει τη σκοπιμότητα ένταξης του έργου για συγχρηματοδότηση από τους ευρωπαϊκούς και τους εθνικούς πόρους.
Εδώ μας δίνεται η ευκαιρία να εξάγουμε όλοι τα συμπεράσματά μας πώς δουλεύει η Δημόσια Διοίκηση, πώς προωθούνται σημαντικές υποθέσεις, όπως αυτή, αλλά και άλλες υποθέσεις, οι οποίες αφορούν τα δημόσια πράγματα της χώρας μας.
Η πολιτική ηγεσία -και η προηγούμενη και η σημερινή- κινεί τις διαδικασίες, παρακολουθεί τις εξελίξεις των υποθέσεων οι οποίες είναι μπροστά, την απασχολούν αλλά δεν είναι δυνατόν να παρακάμψει νόμιμες διαδικασίες, όσο και αν επιθυμεί να υπάρξει ταχύτερο, κατά το δυνατόν, αποτέλεσμα.
Πάντως, το γεγονός ότι ανεβλήθη η ερώτησή σας δεν οφείλεται σε απροθυμία του Υπουργού να απαντήσει. Γνωρίζετε ότι τις τελευταίες εβδομάδες βρισκόμαστε υπό το κράτος σοβαρών υποχρεώσεων ως πολιτική ηγεσία, όχι μόνο του Υπουργείου Υγείας αλλά και άλλων Υπουργείων και σ’ αυτό και μόνο οφείλεται. Σε ό,τι αφορά αυτήν την καθυστέρηση, προσωπικά σάς ζητώ συγγνώμη, γιατί δεν εξυπηρετούσα καμμία άλλη σκοπιμότητα.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"42587"," Κυρία Τσαρουχά, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42588"," Ευχαριστώ και εγώ, κύριε Υπουργέ, για την απάντησή σας. Όλα αυτά που μου λέτε μου είναι πάρα πολύ γνωστά, γιατί τα γνωρίζω βήμα-βήμα, αφού τα παρακολουθώ ως έχω υποχρέωση, ως Βουλευτής του νομού και θεωρώ ότι συνέβαλα τα μέγιστα στο να φθάσει η υπόθεση εδώ που έφθασε. Επίσης, αναγνωρίζω και τη δυσκολία σας.
Ωστόσο, ο σερραϊκός λαός και εγώ ως Βουλευτής θέλω να μαθαίνω από τα χείλη του Υπουργού και την πρόθεσή του και τη διάθεσή του, που δεν την αμφισβητώ, γι’ αυτό και με χαροποιεί το γεγονός ότι προς το τέλος του χρόνου και τις αρχές του επομένου θα προχωρήσει.
Επίσης, τιμώ ιδιαίτερα την προσπάθεια που κάνετε σε μία όντως δύσκολη περίοδο, όμως, κύριε Υπουργέ, είναι αλήθεια ότι δεν μπορείτε και εσείς ως Υπουργός -εσείς ο ίδιος προσωπικά- να επιβλέπετε σε κάθε στάση και σε κάθε φάση την υλοποίηση ενός έργου. Όμως, παρ’ όλα αυτά, θα πρέπει να βάλετε μπροστά στις υποχρεώσεις τους όλους τους φορείς που είναι κάτω από εσάς, το γνωστό πρόβλημα της δημόσιας διοίκησης.
Ωστόσο, θα πρέπει επιτέλους μέσα σε αυτήν την Ελλάδα, σε αυτήν την πατρίδα να αναλάβουν όλοι τις ευθύνες τους. Και οι ευθύνες έχουν ονοματεπώνυμο. Δεν ευθυνόμαστε όλοι, ευθύνονται κάποιοι ή μάλλον, ευθυνόμαστε ο καθένας για το μερίδιο ευθύνης που έχει για την υλοποίηση πραγμάτων και γι’ αυτά που λέει και γι’ αυτά που κάνει.
Πάντως, κύριε Υπουργέ, πολιτικός είναι αυτός που έχει την ικανότητα να προβλέψει τι θα γίνει αλλά και να μπορέσει να πείσει μετά επαρκώς και με αποτελεσματικότητα γιατί δεν έγινε κάτι. Βέβαια, και εσείς στην αλληλουχία της πολιτικής ηγεσίας έχετε την ευθύνη σας. Ο κ. Αβραμόπουλος, όπως είπατε και εσείς, το ενέκρινε. Είδα, όμως, ότι άργησε πάρα πολύ και πρέπει να σας πω ότι έχουμε κοινή συνεργασία, έχουμε κοινές επισκέψεις στο διοικητή του νοσοκομείου. Θα μου επιτρέψετε να το πω έτσι -και να το βάλουν παρακαλώ οι πρακτικογράφοι σε εισαγωγικά- ότι μέσα στην «τρέλα» του δουλεύει σαν «τρελός» ο άνθρωπος, παρεξηγημένα «τρελός», γιατί τελικώς αυτοί οι άνθρωποι μπορούν να δουλέψουν στο ελληνικό δημόσιο. Διότι οι άλλοι δεν δουλεύουν ή κάποιοι από αυτούς δεν δουλεύουν όπως θα έπρεπε.
Εγώ, λοιπόν, θεωρώ ότι άργησε πάρα πολύ αυτό το έργο. Υπάρχουν σοβαρές ανάγκες στο Νοσοκομείο Σερρών. Μπορώ να σας τις αναφέρω μία-μία. Μπορεί να τις ξέρετε και εσείς, ως πολιτική ηγεσία.
Πρέπει πολύ γρήγορα, κύριε Υπουργέ και εσείς να το βάλετε ως στόχο το Κέντρο Υγείας Αστικού Τύπου να γίνει στις Σέρρες, με ό,τι αυτό συνεπάγεται. Δεν θα αναφερθώ άλλο. Πάντως, οι όποιες δυνάμεις αδράνειας και παθογένειας του κράτους ή θα εξαλειφθούν ή θα εξαλείψουν το ίδιο το κράτος.
Όλοι αναγνωρίζουμε την ανάγκη στην οποία βρίσκεται η χώρα. Επιτέλους, όμως, πρέπει και ο κάθε δημόσιος λειτουργός να αναλάβει τις ευθύνες του.
Όσον αφορά το χρονοδιάγραμμα, λοιπόν, απ’ ό,τι μου είπατε, μου δίνετε τη διαβεβαίωση ότι θα συμβεί. Όμως, εδώ και ενώπιον του Προεδρείου σας καθιστώ υπεύθυνο και θα επανέλθω, γιατί το παρακολουθώ το θέμα. Αν δεν συμβεί, λοιπόν, στο τέλος του χρόνου ή στις αρχές του επόμενου –Ιανουάριο, φαντάζομαι, γιατί άλλες αρχές δεν υπάρχουν, μετά πάμε στα μέσα του χρόνου- μετά θα είστε υπόλογος εσείς.
Ευχαριστώ.","ΜΑΡΙΑ ΚΟΛΛΙΑ-ΤΣΑΡΟΥΧΑ",229
"42589"," Κύριε Υπουργέ, έχετε το λόγο, για να απαντήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42590"," Κύριε Πρόεδρε, θα ήθελα να πω μόνο δύο φράσεις. 
Πρώτον, το χρονοδιάγραμμα θα τηρηθεί, όπως μου το υποδεικνύουν οι υπηρεσίες. Είπα ότι η μελέτη είναι στο τελευταίο στάδιο ολοκλήρωσής της και μετά τη συζήτηση της επίκαιρης ερώτησης της συναδέλφου, θα παρακολουθήσω τις ενέργειες της ΔΕΠΑΝΟΜ, για να έχω και συγκεκριμένη ημερομηνία.
Δεύτερον, η προσπάθεια η οποία γίνεται από όλους αυτές τις κρίσιμες ώρες για την Ελλάδα, πράγματι είναι να βελτιώσουμε τις επιδόσεις μας, να ξεπεράσουμε νοοτροπίες και πρακτικές του παρελθόντος και να επιτύχουμε βέλτιστα αποτελέσματα. Αυτό δεν εξαρτάται από οδηγίες, εντολές και κατευθύνσεις, αλλά από τον τρόπο που κανείς αντιλαμβάνεται το ρόλο του ως κρατικού λειτουργού. Αναφέρομαι στα στελέχη της Δημόσιας Διοίκησης, όπου πράγματι υπάρχουν φωτεινά παραδείγματα, όπως ήδη αναφέρατε, του συγκεκριμένου διοικητού και άλλων διοικητών νοσοκομείων στην Ελλάδα αλλά υπάρχουν και αρνητικές συμπεριφορές οι οποίες πλήττουν την αποτελεσματικότητα της διοίκησης και δημιουργούν προβλήματα στην ελληνική κοινωνία.
Η επαγρύπνηση και η συστηματική προσπάθεια από όλους μας είναι βέβαιο ότι βελτιώνουν τα πράγματα.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"42591"," Με την άδεια του Σώματος, θα προχωρήσουμε σε μία ακόμα επίκαιρη ερώτηση που αναφέρεται στον Υπουργό κ. Λυκουρέντζο.
Θα συζητηθεί, λοιπόν, η τέταρτη με αριθμό 441/15-10-2012 επίκαιρη ερώτηση δεύτερου κύκλου του Βουλευτή Ευβοίας των Ανεξάρτητων Ελλήνων κ. Κωνσταντίνου Μαρκόπουλου προς τον Υπουργό Υγείας, σχετικά με το σχεδιασμό της Κυβέρνησης για τα Νοσοκομεία Καρύστου και Κύμης.
Κύριε Μαρκόπουλε, έχετε το λόγο για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42592"," Ευχαριστώ, κύριε Πρόεδρε.
Κύριε Υπουργέ, υπάρχει ακόμα μεγάλο ερωτηματικό για το τι περιλαμβάνει ο σχεδιασμός του Υπουργείου στη μείωση των νοσηλευτικών κλινών της χώρας, τι ακριβώς σήμαινε αυτό που είπε ο κ. Στουρνάρας όταν μίλησε στις προγραμματικές δηλώσεις για ενοικίαση περιφερειακών νοσοκομείων σε ιδιώτες, πόσες από τις νοσηλευτικές κλίνες θα τις μετατρέψετε σε κλίνες μίας ημέρας. Αυτό αφορά ολόκληρη την Ελλάδα. Εξακολουθώ να μην έχω αντιληφθεί τι ακριβώς σχεδιάζει το Υπουργείο.
Ειδικότερα, όμως, για το Νομό της Εύβοιας έχουμε ένα κεντρικό νομαρχιακό νοσοκομείο, το Νοσοκομείο της Χαλκίδας, με πολλά προβλήματα που δεν θα μας απασχολήσουν σήμερα σ’ αυτήν την επίκαιρη ερώτησή μου και δύο μικρά περιφερειακά νοσοκομεία –περιφερειακά του κέντρου, εννοώ- το Νοσοκομείο Κύμης και το Νοσοκομείο Καρύστου. 
Μιλάμε για ένα νομό, το Νομό της Εύβοιας, που έχει ΕΚΑΒ λιγότερο από το μισό. Άρα, οι μετακινήσεις είναι αδύνατες και άκρως προβληματικές. Μιλάμε για ένα νομό ο οποίος από πάνω μέχρι κάτω έχει ένα μήκος της τάξεως των πεντακοσίων χιλιομέτρων και οι μετακινήσεις είναι εις βάρος της υγείας των ασθενών και ιδιαίτερα των επειγόντων περιστατικών.
Εδώ, λοιπόν, έχουμε ένα νοσοκομείο στην Κύμη, για το οποίο έχει ξοδέψει χρήματα το κράτος για μία μονάδα τεχνητού νεφρού που υπολειτουργεί και δεν μπορεί να ικανοποιήσει τριάντα ασθενείς, αν δουλεύει σε τρεις βάρδιες. Άρα, έχουμε μετακινήσεις ασθενών και κινδύνους. Μάλιστα, εξυπηρετεί και τη Νήσο Σκύρο. Έχουμε, επίσης και ένα νοσοκομείο στην Κάρυστο. Το ένα έχει τριάντα και το δεύτερο σαράντα κλίνες. Αυτά ικανοποιούν, όχι μόνο την πρωτοβάθμια περίθαλψη, αλλά και το επείγον περιστατικό, κάνουν χειρουργεία, έχουν χειρουργικό και παθολογικό τμήμα, έχουν και άλλες ειδικότητες και εξυπηρετούν κατά 70% τον πληθυσμό στα προβλήματα της υγείας.
Θέλουμε, λοιπόν, να μας πείτε τι ακριβώς σχεδιάζει η Κυβέρνηση, δηλαδή αν αυτή η συρρίκνωση των κλινών περιλαμβάνει αυτά τα δύο νοσοκομεία. Αν τα περιλαμβάνει, τι ακριβώς σχεδιάζετε να κάνετε στο Νοσοκομείο της Κύμης και στο Νοσοκομείο Καρύστου; Προτίθεστε να αλλάξετε τον οργανισμό; Προτίθεστε να κλείσετε τα νοσοκομεία; Θέλετε να τα κάνετε κέντρα υγείας πρωτοβάθμιας περίθαλψης; Επιθυμείτε να τους αφαιρέσετε ειδικότητες και να τις μεταφέρετε στο Νομαρχιακό Νοσοκομείο της Χαλκίδας;
Εν πάση περιπτώσει, πείτε μας τι παραμέτρους θα χρησιμοποιήσετε, ούτως ώστε να μη μειωθεί, αλλά αντιθέτως θα σας έλεγα να αυξηθεί η εξυπηρέτηση περιοχών ιδιαιτέρως τουριστικών που τους καλοκαιρινούς μήνες πενταπλασιάζεται και πολλές φορές δεκαπλασιάζεται ο πληθυσμός τους, ενώ, επαναλαμβάνω, δεν έχουν ΕΚΑΒ αλλά έχουν και αδυναμία πλωτών μέσων για να μεταφέρουν αυτά τα επείγοντα περιστατικά και τα τραύματα. Όπως λέει η ιατρική, η πρώτη ώρα είναι το 50% της θνησιμότητας των αυτοκινητιστικών και εργατικών ατυχημάτων τα οποία συμβαίνουν στον πληθυσμό. Άρα, τα νοσοκομεία μας είναι απολύτως απαραίτητα και θα θέλαμε να δούμε τι σχεδιάζει το Υπουργείο. 
Σας ευχαριστώ πάρα πολύ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"42593","  Το λόγο έχει ο κύριος Υπουργός για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42594"," Ευχαριστώ, κύριε Πρόεδρε. 
Κύριε συνάδελφε, οι γεωγραφικές ιδιαιτερότητες της εκλογικής σας περιφέρειας είναι γνωστές σε όλους. Πράγματι, αυτά τα τρία Νοσοκομεία της Χαλκίδας, της Κύμης και της Καρύστου καλύπτουν ανάγκες του πληθυσμού και ιδιαίτερα τη θερινή περίοδο, κατά την οποία οι απαιτήσεις για παροχή περίθαλψης είναι επαυξημένες. 
Ο σχεδιασμός ο οποίος υπάρχει στο Υπουργείο Υγείας δεν πλήττει τις υφιστάμενες νοσοκομειακές μονάδες και, όπως ξέρετε, έχουν ήδη δημοσιευθεί οι κανονισμοί και οι οργανισμοί λειτουργίας των νοσοκομείων, γεγονός που σημαίνει ότι οι υφιστάμενες νοσοκομειακές μονάδες θα εξακολουθήσουν να λειτουργούν. 
Υπάρχουν σημαντικά προβλήματα, μεταξύ των οποίων είναι αυτά τα οποία αναφέρατε. Υπάρχει, για παράδειγμα, η ανάγκη ενίσχυσης του ανθρώπινου δυναμικού και των υποδομών ή η ανάγκη καλύτερης αξιοποίησης των υφιστάμενων υποδομών. 
Είναι εκ παραλλήλου, όμως, γνωστές και οι δυσμενείς δημοσιονομικές συνθήκες κάτω από τις οποίες λειτουργούμε και αυτό δεν μας επιτρέπει να επισπεύσουμε αποφάσεις, οι οποίες θα έλυναν αυτά τα προβλήματα. 
Και θέλω να είμαι απολύτως ειλικρινής, όπως πράττω κάθε φορά όταν μιλώ στη Βουλή, αλλά και πάντα στη ζωή μου. Δεν μπορώ να σας απαντήσω και να δεσμευθώ ότι σε ορατό χρονικό διάστημα –και εννοώ στο προσεχές εξάμηνο- θα μπορούσε να υπάρχει μια προκήρυξη για την πρόσληψη ιατρών και νοσηλευτών για να καλυφθούν οι ανάγκες. 
Όσον αφορά τη λογική των συνενώσεων τμημάτων και κλινικών, ενδεχομένως όταν θα μελετήσουμε το χάρτη υγείας του Νομού Ευβοίας να δούμε εάν υπάρχει δυνατότητα κάποια τμήματα ή κάποιες κλινικές να συνενωθούν, προκειμένου να έχουμε ενίσχυση σε ανθρώπινο δυναμικό. Ενδεχομένως αυτό να μη γίνεται. Δεν είμαι έτοιμος να απαντήσω. Άρα, λοιπόν, δεν θα συμβεί. 
Αυτό το οποίο θα γίνει και σε επόμενο στάδιο στην αρχή του νέου έτους είναι να δούμε από κοινού τις ανάγκες οι οποίες ανακύπτουν σ’ αυτά τα δύο νοσοκομεία και να προκηρύξουμε νέες θέσεις επικουρικών ιατρών, γιατί αυτή είναι η δυνατότητα την οποία έχει σήμερα η ηγεσία του Υπουργείου Υγείας, προκειμένου να ανταποκριθούμε στη ζήτηση από πλευράς ασθενών σε συγκεκριμένες ειδικότητες στις οποίες ήδη αναφερθήκατε, όπως στην περίπτωση των νεφροπαθών του Νοσοκομείου Κύμης. Αυτό είναι το σκεπτικό και σ’ αυτό το πλαίσιο προσπαθούμε να κινηθούμε. Ζητώ, λοιπόν, και τη δική σας συνεργασία, προκειμένου να αντιμετωπίσουμε με τον καλύτερο δυνατό τρόπο τα όποια προβλήματα περιγράψατε και εσείς πολύ εύστοχα. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"42595","  Το λόγο έχει ο κ. Μαρκόπουλος για να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42596"," Κύριε Υπουργέ, τη συνεργασία μας την έχετε, γιατί τα προβλήματα υγείας τα οποία δεν υπάγονται ούτε σε ιδεολογικές ούτε σε κομματικές διαφορές δεν θα μπορούσαν να μας χωρίσουν. 
Όμως, θα σας έλεγα ότι δεν προκαλεί ιδιαίτερα καλή εντύπωση, όταν ένας Υπουργός ερχόμενος σε μία επίκαιρη ερώτηση σχετικά με τη συνένωση κλινικών ή σχετικά με μια οικονομοτεχνική μελέτη που αφορά το τι μας βολεύει, λέει ότι δεν έχουμε μελετήσει το Νομό της Εύβοιας. 
Κύριε Υπουργέ, θα σας έλεγα πολύ απλά το εξής. Τα πράγματα είναι πολύ απλά για το τεχνητό νεφρό της Κύμης. Αν συνεκτιμήσετε και προσθέσετε τα χρήματα που ξοδεύει το δημόσιο για ταξί -τρεις φορές την εβδομάδα- για να μεταφέρει τους νεφροπαθείς, μαζί με την ταλαιπωρία των συγγενών και μαζί με τα κοστολόγια που πληρώνει το ασφαλιστικό ταμείο σε κάποια ιδιωτική κλινική στην οποία προφανώς έρχονται στην Αθήνα για να κάνουν τεχνητό νεφρό και τα συγκρίνατε με τους δύο νεφρολόγους που χρειάζονται για να συμπληρωθούν οι βάρδιες και δύο νοσηλεύτριες, είμαι βέβαιος ότι η προσθαφαίρεση θα σας έδινε πολύ εύκολα τη λύση. 
Επίσης, έχω την εντύπωση ότι οι μνημονιακές υποχρεώσεις της χώρας είχαν εξαιρέσει το νοσηλευτικό προσωπικό από τη συνθήκη του 1/10 των διορισμών. 
Κι αυτό είναι ένα ερώτημα το οποίο, πράγματι, όπως άκουσα την απάντησή σας, θα ήθελα να δω αν μου το επιβεβαιώνετε ή αν το αρνείστε. Διότι αν φτάσουμε να θυσιάσουμε πλέον και την ποιότητα της ζωής μας, των παιδιών μας και των γονιών μας σε αυτήν την ιστορία, τότε νομίζω ότι δεν αξίζει. 
Τέλος, θέλω να σας πω ότι στην υπουργική απόφαση με τίτλο «Διασύνδεση Νοσοκομείων» στις 28 Ιουλίου 2011 με υπογραφή του κ. Λοβέρδου –που είμαι βέβαιος ότι είστε ενήμερος- αφού αναφέρονται οι κλίνες των νοσοκομείων, πώς ήταν πριν και πώς θα φτάσουν να είναι μετά, υπάρχει μία παράγραφος στο τέλος η οποία λέει ότι όλο αυτό το σκηνικό, η ανωτέρω διασύνδεση είναι ο συνολικός αριθμός των οργανικών κλινών των νοσοκομείων του ΕΣΥ, με σκοπό να διαμορφωθεί από σαράντα έξι χιλιάδες επτακόσιες ογδόντα τρεις κλίνες, που είναι σήμερα, σε τριάντα έξι χιλιάδες τριάντα πέντε. Άρα δηλαδή εδώ έχουμε μία απόφαση του κράτους που ισχύει ακόμα, που μιλάει για μία μείωση των κλινών κατά δέκα χιλιάδες. 
Εγώ κατάλαβα πολύ καλά ότι αυτό δεν αφορά τα δύο περιφερειακά νοσοκομεία της Εύβοιας, της Καρύστου και της Κύμης. Όμως εξακολουθεί να υπάρχει το ερώτημα και πράγματι σ’ αυτήν την απόφαση τα νοσοκομεία δεν εμφανίζονται να μειώνουν κλίνες αλλά κανένα νοσοκομείο σε αυτήν την απόφαση δεν εμφανίζεται να έχει μειωμένες κλίνες σε όλη την Ελλάδα. Αντιθέτως, εμφανίζονται νοσοκομεία άλλων περιοχών -έχουν υπάρξει και δικές σας συνεντεύξεις- όπως στο Άργος, στο Ναύπλιο για τα οποία έχετε υπονοήσει ότι θα υπάρχει μία μείωση κλινών. Αυτά είναι ήδη στις τριάντα έξι χιλιάδες. 
Ερώτημα: Οι δέκα χιλιάδες κλίνες που θα μειωθούν, που βρίσκονται; Αν δεν είναι στο δικό μου νομό αυτά τα δύο νοσοκομεία, πολιτικά ο σχεδιασμός που οδηγεί; 
Ευχαριστώ πολύ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"42597"," Ευχαριστούμε κι εμείς.
Κύριε Υπουργέ, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42598"," Κύριε συνάδελφε, δήλωσα προηγουμένως ότι μελετάται σε κάθε περιοχή ο χάρτης υγείας. Αυτό είναι υποχρέωση του Υπουργείου να έχει ολοκληρωθεί μέχρι 31-12-2012. Δεν ήρθε ο Υπουργός στη Βουλή χωρίς να γνωρίζει τι γίνεται σε κάθε περιοχή. Είναι μία συστηματική προσπάθεια η οποία γίνεται με ακρίβεια, με υπευθυνότητα, ώστε να μην υπάρξουν επιλογές οι οποίες θα δημιουργήσουν προβλήματα. Αυτό είναι και αφορά κάθε εκλογική, γεωγραφική περιφέρεια της χώρας. 
Τώρα, σε ό,τι αφορά τα κόστη τα οποία υπάρχουν στις μετακινήσεις των νεφροπαθών, στην πρόσληψη ιατρών, αυτό είναι μία πολύ ενδιαφέρουσα συζήτηση αλλά θα μπορούσε να έχει τοποθετηθεί σε άλλη βάση αν υπήρχε αυτή η δυνατότητα μέσα από το γενικότερο τρόπο της λειτουργίας της Δημόσιας Διοίκησης. Εννοώ ότι είμαστε υποχρεωμένοι να παίρνουμε εγκρίσεις, όχι μόνο με απόφαση του Υπουργού Υγείας, αλλά και με αποφάσεις άλλων συναρμοδίων Υπουργών, μεταξύ των οποίων ο Υπουργός της Διοικητικής Μεταρρύθμισης και ο Υπουργός Οικονομικών. 
Όμως στο πλαίσιο της γενικότερης διοικητικής μεταρρύθμισης της χώρας, πιστεύω ότι μπορούν να ληφθούν υπ’ όψιν τέτοιου είδους παρατηρήσεις για το γεγονός, για παράδειγμα, της ικανότητας των διοικήσεων των νοσοκομείων να μπορούν να πάρουν αποφάσεις στο πλαίσιο των δημοσιονομικών δεσμεύσεων με μεγαλύτερη ευελιξία και να έχουν οπωσδήποτε μεγαλύτερη αποτελεσματικότητα. 
Σε καμμία των περιπτώσεων δεν εννοούμε και δεν πιστεύουμε στον ακρωτηριασμό του Εθνικού Συστήματος Υγειάς και άρα στη μείωση του υψηλού επιπέδου των παρεχόμενων υπηρεσιών υγείας στη χώρα μας. 
Όλα όσα αναφέρατε σχετικά με τη μεταρρύθμιση, η οποία αποτυπώνεται σε έναν αριθμό σχετικά με τις κλίνες των νοσοκομείων, υπάρχουν μεγάλες διαφορές ανάμεσα στους προηγούμενους οργανισμούς των νοσοκομείων και στους νέους οργανισμούς, οι οποίοι έχουν συνταχθεί και αυτή η προσπάθεια τελεί υπό το κράτος των συγκεκριμένων δυνατοτήτων του προϋπολογισμού, της ανάγκης εξορθολογισμού των δαπανών στο χώρο της υγείας και κυρίως στη μεγάλη ανάγκη, την οποία όλοι καλούμεθα να υπηρετήσουμε, να περιορίσουμε τη σπατάλη στον τομέα της υγείας. 
Θέλω όμως να σας δώσω και το παράδειγμα της άλλης πλευράς, ότι η συνενώσεις κλινικών και τμημάτων στο βορειοδυτικό άξονα της Αττικής οδηγούν σε πολύ καλύτερα αποτελέσματα προς όφελος των ασθενών, αν σκεφτεί κανείς ότι ένα νοσοκομείο, όπως το Ογκολογικό Νοσοκομείο Κηφισιάς «Άγιοι Ανάργυροι» ενισχύεται. Θα ανοίξουν εκατό κλίνες εκεί που αυτήν τη στιγμή δεν λειτουργούν.
Άρα λοιπόν παράλληλα με τη μία παρατήρηση ισχύει και η άλλη η οποία είναι η πραγματικότητα που δείχνει ότι μπορούμε να βελτιώσουμε υφιστάμενες δομές, οι οποίες είναι σε πολύ καλύτερη κατάσταση από προηγούμενες, ώστε με καλύτερο εξοπλισμό και με την ενίσχυση του ανθρώπινου δυναμικού να επιτύχουμε καλύτερα αποτελέσματα.
Κάτι τελευταίο, κύριε Πρόεδρε: Δεν υπάρχει βούληση εν μέσω όλων αυτών των στενών δυνατοτήτων του προϋπολογισμού να «ακρωτηριάσουμε» το Εθνικό Σύστημα Υγείας.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"42599"," Θα συζητηθεί η πέμπτη με αριθμό 437/15-10-2012 επίκαιρη ερώτηση πρώτου κύκλου της Βουλευτού Β΄ Αθήνας του Λαϊκού Συνδέσμου – Χρυσή Αυγή κ. Ελένης Ζαρούλια προς τον Υπουργό Εσωτερικών, σχετικά με τα δημοσιεύματα περί παραχώρησης εκλογικού δικαιώματος στους Έλληνες του εξωτερικού.
Στην επίκαιρη ερώτηση της κυρίας συναδέλφου θα απαντήσει ο Υπουργός κ. Στυλιανίδης.
Ορίστε, κυρία Ζαρούλια, έχετε το λόγο για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42600"," Σας ευχαριστώ.
Σύμφωνα με δημοσιεύματα, είναι έτοιμο για κατάθεση στη Βουλή νομοσχέδιο για την παραχώρηση εκλογικού δικαιώματος σε επτά εκατομμύρια Έλληνες ομογενείς πρώτης, δεύτερης, τρίτης και τέταρτης γενιάς, οι οποίοι βρίσκονται εγκατεστημένοι στα τέσσερα σημεία του ορίζοντα. Ο Λαϊκός Σύνδεσμος – Χρυσή Αυγή ενθέρμως υποστηρίζει την απονομή του δικαιώματος τού εκλέγειν και εκλέγεσθαι στις βουλευτικές εκλογές στους Έλληνες του εξωτερικού και θεωρεί ότι έπρεπε ήδη να είχε ψηφιστεί σχετικό νομοσχέδιο. Η άρνηση, από οποιοδήποτε κόμμα και αν προέρχεται, συνιστά παραβίαση θεμελιώδους συνταγματικού δικαιώματος Ελλήνων πολιτών και δεν υπάρχει καμμία δικαιολογία αναβολής κατάθεσης του νομοσχεδίου. 
Ως εκ τούτου ερωτάται ο κύριος Υπουργός: Αληθεύουν τα δημοσιεύματα για την ύπαρξη τού εν λόγω νομοσχεδίου; Αν ναι, θα έρθει προς ψήφιση στη Βουλή μέσα στο φθινόπωρο, προκειμένου οι ομογενείς να συμμετέχουν σε ενδεχόμενες πρόωρες βουλευτικές εκλογές; 
Θα πω τα υπόλοιπα στη δευτερολογία μου.","ΕΛΕΝΗ ΖΑΡΟΥΛΙΑ",149
"42601"," Ο κύριος Υπουργός έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42602"," Επί τη ευκαιρία της επίκαιρης ερωτήσεως θα ήθελα να ενημερώσω το Σώμα ότι όντως βρίσκεται στη φάση της επεξεργασίας και της ολοκλήρωσης από το Υπουργείο Εσωτερικών ένα σχέδιο νόμου το οποίο εκ νέου προσπαθεί να αποδώσει το συνταγματικά κατοχυρωμένο δικαίωμα στον οικουμενικό ελληνισμό να συνδιαμορφώνει τις πολιτικές εξελίξεις στη χώρα μας. 
Το σκεπτικό που μας ώθησε στο να πάρουμε αυτήν την πρωτοβουλία, την οποία η παράταξή μου υποστήριξε ενθέρμως και στο παρελθόν –παρ’ ότι τότε η Βουλή δεν ενέκρινε- είναι, γιατί ειλικρινά πιστεύουμε ότι οι Έλληνες που ζουν στο εξωτερικό αυτήν τη στιγμή δίνουν, πραγματικά, μια μάχη για την προάσπιση του κύρους της χώρας και αποτελούν, αν θέλετε, τη φυσική δύναμη πάνω στην οποία μπορεί να στηριχθεί μια πολιτική ανάκαμψης και επιστροφής της Ελλάδας στο μέλλον.
Υπάρχουν, βέβαια, ορισμένες πρακτικές και αντικειμενικές δυσκολίες όσον αφορά και την ψήφιση και την προετοιμασία. Δεν πρέπει να ξεχνάμε ότι η ψήφιση του συγκεκριμένου νομοσχεδίου σύμφωνα με το άρθρο 51 παράγραφος 4 του ελληνικού Συντάγματος, προαπαιτεί την υποστήριξη από διακόσιους τουλάχιστον Βουλευτές και αυτό είναι κάτι που θα προκαλέσει βεβαίως και όλες τις πολιτικές δυνάμεις της Εθνικής Αντιπροσωπείας να τοποθετηθούν εκ νέου στο ζήτημα.
Μόλις ολοκληρωθεί αυτή η διαδικασία, εμείς θα βάλουμε προς διαβούλευση το σχετικό κείμενο, γιατί πιστεύουμε ότι κάθε πολιτική δύναμη αλλά και οι ίδιες οι ομογενειακές οργανώσεις έχουν το δικαίωμα να πουν την άποψή τους και να συνδιαμορφώσουν ένα τέτοιο θεσμικό πλαίσιο. 
Βεβαίως παράλληλα θα απασχολήσει και τις υπηρεσίες μας ο πρακτικός τρόπος με τον οποίο θα μπορούσε να εφαρμοστεί ένα τέτοιο σύστημα στο οποίο θα συμμετείχαν διά της ψήφου οι ομογενείς, ώστε και να τηρηθούν οι συνταγματικές προϋποθέσεις αλλά και να υπάρχει εκλογίκευση του κόστους των εκλογών, για να μη φεύγουμε έξω από τις πραγματικές δυνατότητες που μπορεί να αντέξει η ελληνική οικονομία. Μόλις υπάρχει λοιπόν ετοιμότητα, θα ξεκινήσει η δημόσια διαβούλευση και αμέσως μετά θα αναπτυχθεί από την πλευρά μας η σχετική νομοθετική πρωτοβουλία.
Σας ευχαριστώ.","ΕΥΡΙΠΙΔΗΣ ΣΤΥΛΙΑΝΙΔΗΣ",486
"42603"," Ευχαριστούμε κι εμείς.
Η κ. Ζαρούλια έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42604"," Μας κατηγορούν οι αντίπαλοί μας ότι αν η Χρυσή Αυγή κυβερνήσει ποτέ αυτόν τον τόπο, θα πάμε τη χώρα πεντακόσια χρόνια πίσω και θα φέρουμε το σκοταδισμό. Ζώντας όμως στο 2012 και βιώνοντας την πραγματικότητα, αυτοί που μας κυβερνούν και συγκυβερνούν, που θέλουν να λέγονται προοδευτικοί και εκσυγχρονιστές, γιατί δεν εφαρμόζουν το νόμο, αυτόν που είπατε, ώστε να μπορούν οι ομογενείς να έχουν δικαίωμα ψήφου στις εκλογές, όπως προβλέπεται; Πού πήγε η δημοκρατικότητά σας; Η δυνατότητα αυτή υπάρχει βάσει των άρθρων 108 και 51 παράγραφος 4. Τι φοβάστε; Μη χάσετε την πελατεία σας; Είναι ντροπή να ελληνοποιείτε λαθρομετανάστες με τον κατάπτυστο νόμο Ραγκούση -όπου δεν απαιτούνται διακόσιοι ψήφοι και πλέον, να το σημειώσουμε αυτό- και να βγαίνουν δήμαρχοι με ψήφους λαθρομεταναστών, οι οποίοι δεν έχουν καμμία σχέση με την Ελλάδα, την Ελλάδα του Πλάτωνος και των φιλοσόφων;
Να εξισώνετε τους ομογενείς μετανάστες με τον κάθε λογής υπάνθρωπο που έχει εισβάλει στην πατρίδα μας, με τις κάθε λογής αρρώστιες που κουβαλάει; Αυτό είναι ένα αίσχος!
Στην εποχή της παγκοσμιοποίησης δεν είναι νοητό οι Έλληνες του εξωτερικού να μην έχουν αποφασιστικό ρόλο για τα τεκταινόμενα στη χώρα τους και να έχει ο κάθε Αλή, Χασάν, Αμπντούλ και δεν ξέρω εγώ ποιος άλλος τριτοκοσμικός, ο οποίος δεν έχει υπηρετήσει και δεν έχει φορέσει το τιμημένο χακί, ούτε έχει πληρώσει φόρους στο κράτος, για να αναφερθώ και στο ΑΕΠ που σας πονάει, για να μιλήσουμε την ίδια γλώσσα, παρ’ όλο που εμείς δεν μετράμε τους ανθρώπους με νούμερα.
Σε αυτό το σημείο αξίζει να σημειωθεί ότι δύο ομογενείς μας, οι κύριοι Σιταρόπουλος και Γιακουμόπουλος, σε πρώτη φάση, με εκδοθείσα απόφαση στις 8-7-2010, είχαν κερδίσει αυτό το δικαίωμα από το Α΄ τμήμα τού Ευρωπαϊκού Δικαστηρίου των Δικαιωμάτων του Ανθρώπου. «Των δικαιωμάτων του ανθρώπου», λέξεις που σας αρέσει να χρησιμοποιείτε, όταν πρόκειται για τον κάθε τρισάθλιο και όχι για τον Έλληνα πολίτη αυτής της χώρας.","ΕΛΕΝΗ ΖΑΡΟΥΛΙΑ",149
"42605"," Κυρία συνάδελφε, πιστεύω αυτά που είπατε τώρα, θα τα πείτε και στο Συμβούλιο της Ευρώπης που συμμετέχετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42606"," Μακάρι. Αν μου δοθεί η ευκαιρία. Είμαι αναπληρωματικό μέλος.","ΕΛΕΝΗ ΖΑΡΟΥΛΙΑ",149
"42607"," Ονομάζετε «τρισάθλιους»…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42608"," Δεν έχω δικαίωμα…","ΕΛΕΝΗ ΖΑΡΟΥΛΙΑ",149
"42609"," Με ακούτε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42610"," Σας ακούω.","ΕΛΕΝΗ ΖΑΡΟΥΛΙΑ",149
"42611"," Ονομάζετε τρισάθλιους και «υπάνθρωπους» συνανθρώπους μας, επειδή συμβαίνει να διαφωνείτε μαζί τους; Μιλήστε με πολιτικούς όρους, αν θέλετε, και με σεβασμό στον πανανθρώπινο πολιτισμό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42612"," Μάλιστα. Να μιλήσω.
Το Σώμα Δικαστών απεφάνθη, λοιπόν, με πέντε ψήφους έναντι δύο, ότι η προσφυγή αυτών των συμπατριωτών μας ήταν παραδεκτή. 
Η κυβέρνηση, όμως, του George Jeffrey Papandreou αιτήθηκε στις 7-10-2010 την παραπομπή της υπόθεσης ενώπιον του τμήματος ευρείας σύνθεσης του δικαστηρίου κι έχασαν το δικαίωμα να μπορέσουν να ασκήσουν το εκλογικό τους δικαίωμα, με σχετική απόφαση που δημοσιεύθηκε στις 15-3-2012, όπως είχαν κάθε δικαίωμα σύμφωνα με τη σύσταση Rec (2004) 11 της Επιτροπής Υπουργών προς τα κράτη – μέλη επί των νομικών, επιχειρησιακών και τεχνικών προτύπων για την ηλεκτρονική ψήφο.
Μόνο στους Έλληνες ομογενείς δεν δίνεται αυτή η δυνατότητα. Άγγλοι, Γάλλοι, Πορτογάλοι, Τούρκοι, Βούλγαροι, Μολδαβοί, παντού εξασκούν τα εκλογικά τους δικαιώματα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Ξέρετε, τι υποστήριξαν οι ομογενείς μας; Υποστήριξαν ότι η καθυστέρηση των τριάντα έξι ετών, η οποία καταλογίζεται στο ελληνικό κράτος να εφαρμόσει μία συγκεκριμένη διάταξη του Συντάγματος και να καταστήσει πραγματικό το δικαίωμα των αποδήμων να ψηφίζουν από το εξωτερικό, συνιστούσε παραβίαση του άρθρου 3 του πρωτοκόλλου, αριθμού 1.
Είστε παράνομοι. Αυτά δεν γίνονται.","ΕΛΕΝΗ ΖΑΡΟΥΛΙΑ",149
"42613"," Ολοκληρώστε, σας παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42614"," Ανατρέξτε στο Διεθνές Σύμφωνο για τα Ατομικά και Πολιτικά Δικαιώματα. Το δικαίωμα ψήφου καθιερώνεται στο άρθρο 25 του συμφώνου, τα εφαρμοστέα τμήματα του οποίου έχουν ως εξής: «Κάθε πολίτης έχει το δικαίωμα και τη δυνατότητα, χωρίς καμμία διάκριση από εκείνες που αναφέρονται στο άρθρο 2 και χωρίς υπέρμετρους περιορισμούς, να εκλέγει και να εκλέγεται κατά τη διάρκεια των εκλογών, περιοδικών, τίμιων, με καθολική, ίση και μυστική ψηφοφορία, που εξασφαλίζουν την ελεύθερη έκφραση της βούλησης των ψηφοφόρων».
Πού πήγε η ευαισθησία σας για τα ανθρώπινα δικαιώματα;
Γνωρίζετε πολύ καλά ότι οι ομογενείς αγαπάνε την πατρίδα μας, εν αντιθέσει με εσάς που κυβερνάτε έναν ολόκληρο λαό και τον έχετε δέσμιο με τα ρουσφέτια και τον ποδηγετείτε. Οι ομογενείς δεν έχουν ανάγκη των ρουσφετιών σας και θα ψηφίσουν με γνώμονα τι είναι καλό για το ελληνικό έθνος και όχι αυτό που εσείς υπηρετείτε. Φοβάστε μη χάσετε την κουτάλα. Φοβάστε μη σας τραβήξει το αυτί ο αφέντης πέραν του Ατλαντικού.
Για όνομα του Θεού, σταθήτε μια φορά αντάξιοι των προγόνων μας! Πείτε ένα όχι! Διενεργήστε με γνώμονα το κοινωνικό καλό και όχι τι είναι καλό για την τσέπη σας!
Μέχρι και το άρθρο 13, παράγραφος 1…","ΕΛΕΝΗ ΖΑΡΟΥΛΙΑ",149
"42615"," Ολοκληρώστε όμως.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42616"," Ήμουν σύντομη στην πρωτολογία μου. Σας παρακαλώ.
Μέχρι και το άρθρο 13, παράγραφος 1 του Αφρικανικού Χάρτη των Δικαιωμάτων των Ανθρώπων και των Λαών αναγνωρίζει ότι κάθε πολίτης έχει το δικαίωμα να συμμετέχει ελεύθερα στη διοίκηση της χώρας του είτε αυτοπροσώπως είτε μέσω, ελεύθερα, εκλεγμένων αντιπροσώπων, σύμφωνα με τους κανόνες του νόμου. Είπαμε όμως εσείς είστε οι δημοκράτες κι εμείς οι κακοί φασίστες!
Για του λόγου το αληθές, το 2009 είχε κατατεθεί νομοσχέδιο για την ψήφο των αποδήμων Ελλήνων, αλλά το ΠΑΣΟΚ και η Αριστερά, ΣΥΡΙΖΑ, ΚΚΕ και λοιποί –πες, προοδευτικές δυνάμεις- αρνήθηκαν να το υπερψηφίσουν. Πολύ φυσικό, αφού αυτές οι τάσεις απλά δεν υπάρχουν στους Έλληνες του εξωτερικού.
Στη σχετική λοιπόν ψηφοφορία της 7ης Απριλίου του 2009, το νομοσχέδιο του Υπουργείου Εσωτερικών απορρίφθηκε, καθώς απαιτούνταν τα 2/3 των Βουλευτών, όπως μας προείπε και ο κύριος Υπουργός.","ΕΛΕΝΗ ΖΑΡΟΥΛΙΑ",149
"42617"," Ολοκληρώστε όμως, κυρία Ζαρούλια.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42618"," Μισό λεπτό. 
Έως και το Σύνταγμα του 1986, το άρθρο 51, παράγραφος 4, δεν απαιτούσε ειδική πλειοψηφία διακοσίων Βουλευτών για ψήφιση νομοσχεδίου συμμετοχής Ελλήνων εξωτερικού στις βουλευτικές εκλογές.
Η απαίτηση υιοθετήθηκε στο Σύνταγμα του 2001, κύριε Ρουπακιώτη.","ΕΛΕΝΗ ΖΑΡΟΥΛΙΑ",149
"42619"," Κυρία Ζαρούλια, πρέπει να τελειώσετε, διότι υπάρχουν κανόνες.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42620"," Όταν μιλάνε οι Αριστεροί δεν κάνετε τόσες παρεμβάσεις. 
Μισό δευτερόλεπτο να ολοκληρώσω.","ΕΛΕΝΗ ΖΑΡΟΥΛΙΑ",149
"42621"," Κυρία Ζαρούλια, σας παρακαλώ πολύ. Δεν έχετε το λόγο.
Παρακαλώ επίσης τη γραμματεία να κοινοποιήσει στη Διάσκεψη των Προέδρων τα Πρακτικά από την ομιλία της κυρίας συναδέλφου.
 Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42622"," Αν ήμουν όμως η κ. Ρεπούση θα ήταν αλλιώς.","ΕΛΕΝΗ ΖΑΡΟΥΛΙΑ",149
"42623"," Ζήτω η δημοκρατία.","ΗΛΙΑΣ ΠΑΝΑΓΙΩΤΑΡΟΣ",385
"42624"," Κύριε Πρόεδρε, την ιδεολογικά φορτισμένη επίθεση για την Κυβέρνηση την προσπερνώ και δεν έχω να κάνω απολύτως κανένα σχόλιο.","ΕΥΡΙΠΙΔΗΣ ΣΤΥΛΙΑΝΙΔΗΣ",486
"42625"," Κύριε Υπουργέ, με συγχωρείτε. Απαντήστε σε ό,τι αφορά στην Κυβέρνηση, αλλά ετέθησαν και γενικότερα θέματα και νομίζω ότι όλοι έχουμε μια ευθύνη να απαντούμε σ’ αυτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42626"," Επιτρέψτε μου να προσδιορίζω μόνος μου τη θέση  μου. Εγώ δεν θέλω να μπω σε ένα τέτοιο διάλογο, γιατί οι απόψεις όλων εδώ και της Κυβέρνησης, κυρίως, την οποία εκπροσωπώ σ’ αυτήν τη διαδικασία, είναι ξεκάθαρες. Δεν μπορούμε ούτε τη λογική των διακρίσεων να αποδεχθούμε ούτε τίποτε άλλο.
Το θέμα μας είναι αν και κατά πόσο θα πρέπει οι ομογενείς να έχουν δικαίωμα ψήφου. Δεν δικαιολογώ καμμία κριτική, γιατί νομίζω ότι η τοποθέτησή μας είναι ξεκάθαρη. Άλλωστε η παράταξη που εκπροσωπώ και στο παρελθόν έχει δείξει εμπράκτως ότι πιστεύει στο δικαίωμα ψήφου των ομογενών, γι’ αυτό και έχουμε ανενεργοποιήσει αυτήν τη διαδικασία, θεωρώντας ότι θα προστρέξουν δημιουργικά όλες οι πολιτικές δυνάμεις του εθνικού Κοινοβουλίου στη συζήτηση, για να πετύχουμε το καλύτερο δυνατό. 
Εμείς θεωρούμε ηθικό και πολιτικό μας χρέος να δώσουμε αυτό το δικαίωμα στους Έλληνες ομογενείς, γιατί πιστεύουμε ότι από εκεί θα ξεκινήσει και η ανάκαμψη της χώρας και γιατί ο ρόλος τους είναι πολύ σημαντικός στο εξωτερικό όπου υπερασπίζονται καθημερινά με τις διακρίσεις τους την Ελλάδα και γιατί πιστεύουμε ότι έχουν τις δυνάμεις να κινητοποιήσουν επενδυτικά κεφάλαια, να φέρουν στη χώρα πίσω φρέσκια τεχνογνωσία και άλλη νοοτροπία και να επιτρέψουν πραγματικά η Ελλάδα να σταθεί όρθια το επόμενο διάστημα. 
Γι’ αυτόν το λόγο δημιουργούμε μέσα απ’ αυτήν την πρωτοβουλία μια πρόσθετη γέφυρα που τη συνδέει με τη μητρόπολη. Και η γέφυρα αυτή σε ένα δημοκρατικό πολίτευμα δεν είναι άλλη από το αναφαίρετο δικαίωμα του πολίτη να διαμορφώνει τις πολιτικές εξελίξεις στη χώρα του. 
Θα μου επιτρέψετε, λοιπόν, να πω ότι αυτό το δικαίωμα θα επιδιώξει να κατοχυρώσει εμπράκτως η νομοθετική μας πρωτοβουλία. Αλλά για να μπορέσει να εκδηλωθεί, θα πρέπει προηγουμένως να έχουν ληφθεί τα απαραίτητα τεχνικά μέτρα, ώστε να εφαρμοστεί στην πράξη η διαδικασία της ψήφου των ομογενών. 
Εμείς ολοκληρώνουμε το θεσμικό πλαίσιο. Σύντομα θα το βγάλουμε στη δημόσια διαβούλευση, όπως προβλέπει ο Κανονισμός της Βουλής και όλοι θα βρεθούν ενώπιον των ευθυνών τους, για να τοποθετηθούν εκ νέου πάνω σ’ αυτήν τη θεσμική και νομοθετική μας πρωτοβουλία. 
Θα είμαστε ανοιχτοί να ακούσουμε και προτάσεις από τις πολιτικές δυνάμεις, για να μπορέσουμε στο τέλος να καταλήξουμε συνθετικά στην απαίτηση του Συντάγματος για διακόσιες ψήφους τουλάχιστον, που θα δώσουν στην πράξη τη δυνατότητα να εφαρμοστεί το δημοκρατικό δικαίωμα των Ελλήνων τού οικουμενικού ελληνισμού.","ΕΥΡΙΠΙΔΗΣ ΣΤΥΛΙΑΝΙΔΗΣ",486
"42627"," Μην κάνετε διακρίσεις.","ΕΛΕΝΗ ΖΑΡΟΥΛΙΑ",149
"42628"," Ευχαριστούμε και εμείς τον κύριο Υπουργό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42629"," Το Σύνταγμα του 1986…","ΕΛΕΝΗ ΖΑΡΟΥΛΙΑ",149
"42630"," Δεν έχετε το λόγο, κυρία συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42631"," …(δεν ακούστηκε)…φέρνετε τη δημοκρατία στα μέτρα σας.","ΕΛΕΝΗ ΖΑΡΟΥΛΙΑ",149
"42632"," Πριν προχωρήσω στην επόμενη επίκαιρη ερώτηση, θέλω να δηλώσω ότι δεν είμαι σε διάλογο, ως Βουλευτής, με την κ. Ζαρούλια. Αλλά ως Προεδρείο εκτίμησα ότι πολλές από τις διατυπώσεις της εκθέτουν την Ελλάδα στο εξωτερικό σε ό,τι αφορά διεθνείς συμβάσεις που έχει υπογράψει, σε σχέση με το σεβασμό των ανθρωπίνων δικαιωμάτων. Και γι’ αυτό, όπως είπα, θα ζητήσω η Διάσκεψη των Προέδρων να ενημερωθεί για το περιεχόμενο της ομιλίας τής κ. Ζαρούλια και να πάρει θέση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42633"," Κύριε Πρόεδρε, σας παρακαλώ.","ΧΡΗΣΤΟΣ ΠΑΠΠΑΣ",418
"42634"," Παρακαλώ, δεν έχετε το λόγο. Προχωρούμε στην επόμενη επίκαιρη ερώτηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42635"," Σας παρακαλώ.","ΧΡΗΣΤΟΣ ΠΑΠΠΑΣ",418
"42636"," Δεν έχετε το λόγο. 
Προχωρώ στην επόμενη ερώτηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42637"," Εσείς φοβάστε το εξωτερικό. Εμείς δεν φοβόμαστε.","ΧΡΗΣΤΟΣ ΠΑΠΠΑΣ",418
"42638"," Δεν έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42639"," Εσείς και το κόμμα σας έχετε εξοκείλει τη χώρα. Μα είναι δυνατόν να μιλάτε εσείς; Όλο το σύμπαν γελά με την Ελλάδα, όπως την έχετε καταντήσει.","ΗΛΙΑΣ ΚΑΣΙΔΙΑΡΗΣ",204
"42640"," Δεν έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42641"," …(δεν ακούστηκε)…νόμο Ραγκούση.","ΕΛΕΝΗ ΖΑΡΟΥΛΙΑ",149
"42642"," Υπάρχει ένας ανθρώπινος πολιτισμός που δεν έχει όρια. Δεν έχει όρια ο ανθρώπινος πολιτισμός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42643"," …(δεν ακούστηκε)… τη χώρα όπως την έχετε καταντήσει.","ΗΛΙΑΣ ΚΑΣΙΔΙΑΡΗΣ",204
"42644"," Προχωρούμε.
Η με αριθμό 444…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42645"," Σαν δεν ντρέπεστε λίγο, λέω εγώ! Σαν δεν ντρέπεστε λίγο!","ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ",338
"42646"," Να πάτε στη Διάσκεψη των Προέδρων να μας βάλετε πρόστιμο.","ΗΛΙΑΣ ΚΑΣΙΔΙΑΡΗΣ",204
"42647"," Είμαστε η μόνη χώρα στην οποία δεν έχουν ψήφο οι ομογενείς. Μέχρι και οι Πακιστανοί έχουν. Ούτε τριτοκοσμική χώρα…","ΕΛΕΝΗ ΖΑΡΟΥΛΙΑ",149
"42648"," Παρακαλώ, να γράφονται στα Πρακτικά όλα όσα λέγονται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42649"," Μα εμείς θέλουμε να γράφονται στα Πρακτικά.","ΗΛΙΑΣ ΠΑΝΑΓΙΩΤΑΡΟΣ",385
"42650"," Να γράφονται όλα όσα λέγονται. 
(Θόρυβος από την πτέρυγα της Χρυσής Αυγής)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42651"," Μα εμείς θέλουμε. Εσείς δεν τα γράφετε. 
Κλείστε και το κανάλι της Βουλής!","ΗΛΙΑΣ ΚΑΣΙΔΙΑΡΗΣ",204
"42652"," Συνεχίστε, συνεχίστε, συνεχίστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42653"," Η Χρυσή Αυγή…
(Θόρυβος από την πτέρυγα της Χρυσής Αυγής)","ΗΛΙΑΣ ΚΑΣΙΔΙΑΡΗΣ",204
"42654"," Συνεχίστε. Πέστε όλο το πιστεύω σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42655"," Μην ειρωνεύεστε, κύριε Πρόεδρε.","ΗΛΙΑΣ ΚΑΣΙΔΙΑΡΗΣ",204
"42656"," Χαίρομαι που αναγνωρίζετε ότι υπάρχει Προεδρείο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42657"," Να αφήνετε την κομματική σας ταυτότητα έξω από αυτήν την Αίθουσα, όταν ανεβαίνετε σ’ αυτήν τη θέση.","ΗΛΙΑΣ ΚΑΣΙΔΙΑΡΗΣ",204
"42658"," Ολοκληρώσατε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42659"," Όταν ανεβαίνετε σ’ αυτήν τη θέση την κομματική σας ταυτότητα να την αφήνετε πίσω.","ΗΛΙΑΣ ΚΑΣΙΔΙΑΡΗΣ",204
"42660"," Μιλάω ως Προεδρεύων της Βουλής…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42661"," Μιλάτε ως εκπρόσωπος κόμματος…","ΗΛΙΑΣ ΚΑΣΙΔΙΑΡΗΣ",204
"42662"," Μιλάω ως Προεδρεύων της Βουλής και ελπίζω κάποτε να αναγνωρίσετε ότι υπάρχει και δημοκρατία που πρέπει να σεβαστείτε. 
Προχωρούμε λοιπόν.
Θα συζητηθεί η έκτη με αριθμό 444/15-10-2012 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Εθνικής Άμυνας , σχετικά με τη συγκρότηση Ταγμάτων Εθνοφυλακής και στο εσωτερικό της χώρας.
Στην επίκαιρη ερώτηση θα απαντήσει ο Υφυπουργός Εθνικής Άμυνας, κ. Ελευσινιώτης.
Ο κ. Λυκούδης έχει το λόγο για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42663"," Ευχαριστώ, κύριε Πρόεδρε.
Κύριε Υπουργέ, το νομικό και κανονιστικό πλαίσιο του ν. 1295/82 αναφορικά με τα Τάγματα Εθνοφυλακής προσδιόριζε το χώρο δράσης τους και τις αρμοδιότητές τους. Υπάρχει προφανής πρόθεση επέκτασής τους στο εσωτερικό –δεν είναι εκτίμηση δική μου ούτε το λέω εγώ, είναι απάντηση του Υπουργείου σε σχετική ερώτηση το Μάρτιο- για να υποβοηθήσει δραστηριότητες του Στρατού Ξηράς κ.λπ.. Προκύπτουν, κατά τη γνώμη μας, αντικειμενικά ερωτήματα και μια σχετική ανησυχία σε σχέση με τον αντικειμενικό σκοπό της ίδρυσης στο εσωτερικό της χώρας των Ταγμάτων Εθνοφυλακής.
Κύριε Υπουργέ, ειλικρινά δεν καταθέτω κανένα φόβο ούτε υπαινίσσομαι ιστορίες εκτροπών ή αντιδημοκρατικών ενεργειών κ.λπ.. Οι ορατοί εχθροί τής δημοκρατίας είναι αντιμετωπίσιμοι. Ένα δείγμα είχαμε λίγο πριν. Αντιμετωπίζονται πάρα πολύ εύκολα. Δεν είναι εκεί το πρόβλημα. Το πρόβλημα είναι κατά πόσον η ελληνική πολιτεία αντιλαμβάνεται ότι με τις δικές τις προθέσεις και πρωτοβουλίες μπορεί να ενισχύσει ένα κλίμα, το οποίο είναι εξαιρετικά δυσάρεστο. Μια στοιχειώδης περιήγηση στο διαδίκτυο βλέπει ότι όλο και περισσότεροι πολίτες γοητεύονται και έλκονται από την ισχύ των όπλων, των στρατιωτικών σχηματισμών και από την επιθετικότητα τέτοιων σχηματισμών. 
Αν έτσι έχουν τα πράγματα, πρέπει να σκεφτούμε τι ακριβώς εξυπηρετεί η ίδρυση Ταγμάτων Εθνοφυλακής στο εσωτερικό της χώρας και προκύπτουν τα ερωτήματα που καταθέτω:
Ποιες ανάγκες και ποιους στόχους υπηρετεί η επέκταση της λειτουργίας τους στο εσωτερικό της χώρας και μάλιστα σε καιρό ειρήνης, από ποιους και με ποια κριτήρια στελεχώνονται, τι είδους οπλισμό θα έχουν ή άλλης φύσεως αμυντικά ή τεχνικά μέσα και με ποιο τρόπο θα δραστηριοποιούνται;
Θεωρεί το Υπουργείο ότι οι λεγόμενες «επιχειρησιακές απαιτήσεις» περιλαμβάνουν την ανάμειξη των Ταγμάτων Εθνοφυλακής σε καταστολή λαϊκών κινητοποιήσεων, παραδείγματος χάριν, αν χρειαστεί, ή στην αντιμετώπιση τής παράτυπης ή παράνομης μετανάστευσης;
Είναι μερικά ερωτήματα που προκύπτουν, δημιουργούν μια εύλογη ανησυχία σ’ εμάς και παρακαλώ να έχω απαντήσεις.
Ευχαριστώ, κύριε Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"42664"," Ευχαριστούμε και εμείς.
Το λόγο έχει ο Υφυπουργός Εθνικής Άμυνας κ. Ελευσινιώτης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42665"," Κύριε Πρόεδρε, σας ευχαριστώ πολύ.
Κυρίες και κύριοι Βουλευτές, πράγματι με το ν. 1295/82 καλύπτονται όλα τα θέματα λειτουργίας των Ταγμάτων Εθνοφυλακής. Υπάρχει όμως, και μια εγκεκριμένη πολιτική εθνικής άμυνας, η γνωστή ΠΕΑ σ’ εμάς, η οποία έχει εγκριθεί από το ΚΥΣΕΑ. Όλα αυτά μαζί καθορίζουν το έργο των Ταγμάτων Εθνοφυλακής το οποίο εστιάζεται καθαρά σε επιχειρησιακές απαιτήσεις και μόνο. Τις επιχειρησιακές απαιτήσεις θα τις αναλύσω σε λίγο. Θέλω όμως από την αρχή να κάνω σαφές ότι δεν περιλαμβάνεται σ’ αυτές τις επιχειρήσεις η ανάμειξή τους σε αστυνομικές επιχειρήσεις, όπως είναι η τήρηση της δημόσιας τάξης και της εσωτερικής ασφάλειας. 
Οι Ένοπλες Δυνάμεις από την άλλη πλευρά, έχουν τη δυνατότητα να συνδράμουν το έργο της Αστυνομίας και του Λιμενικού Σώματος για την αντιμετώπιση της λαθρομετανάστευσης. Αυτό όμως δεν σημαίνει ότι μεταφράζουμε το νόμο διασταλτικά και ότι τέτοιου είδους επιχειρήσεις ή τέτοιου είδους συνδρομή θα αναλάβουν τα Τάγματα Εθνοφυλακής.
Όπως γνωρίζετε και είναι και στην ερώτησή σας, τα Τάγματα Εθνοφυλακής ανήκουν στις παραμεθόριες περιοχές, δηλαδή τις νησιωτικές και τις ακριτικές. Εντάσσονται στον ευρύτερο αμυντικό σχεδιασμό και έχουν ως σκοπό τη φύλαξη των εγκαταστάσεων στρατηγικής σημασίας. Είναι αυστηρά καθορισμένες από τώρα και είναι και περιορισμένες στον αριθμό. 
Αυτά όλα τα αναφέρω, για να γίνει σαφές από τώρα ότι δεν έχουμε παρερμηνείες στα καθοριζόμενα τόσο από το νόμο όσο και από το ΚΥΣΕΑ μέσω της ΠΕΑ που προανέφερα έτσι, ώστε να μην εμπλέκονται οι Ένοπλες Δυνάμεις με το έργο της Εθνοφυλακής και με παρερμηνείες, οι οποίες τυχόν θα γίνουν ή γίνονται προς υπονόμευση του κύρους των Ενόπλων Δυνάμεων, ειδικά στη σημερινή εποχή, όπως αναφέρατε και εσείς.
Τα Τάγματα, λοιπόν, της Εθνοφυλακής έχουν συγκεκριμένο ρόλο και αποστολή, που είναι η συμβολή τους στην παθητική άμυνα –σας διαβάζω όπως ακριβώς περιγράφεται- στην εσωτερική ασφάλεια στρατιωτικών μονάδων σε ειδικές περιπτώσεις κρίσεως, στην εξασφάλιση του συγκοινωνιακού δικτύου των αεροδρομίων και άλλων έργων κοινής ωφελείας, στην αντιμετώπιση εκτάκτων αναγκών, σεισμών, πυρκαγιών κ.λπ.. Δεν υφίσταται κανένα σχέδιο επέκτασής τους σε μη παραμεθόριες περιοχές ούτε φυσικά η συμμετοχή τους στην καταστολή διαδηλώσεων, που έχετε αναφέρει.
Όσον αφορά τον εξοπλισμό και τα μέσα, θα ήθελα, κύριε Βουλευτά, να σας πω το εξής: Επειδή αυτά τα θέματα υπεισέρχονται σε διαβαθμισμένες πληροφορίες και από το Βήμα της Βουλής δεν θα ήθελα να αναφερθώ σε ακριβή στοιχεία που κατέχουν τα Τάγματα Εθνοφυλακής, ανάλογα μάλιστα με τον τόπο, θα είναι όμως ευπρόσδεκτος οποιαδήποτε στιγμή αποφασίσει είτε εσείς είτε οποιοσδήποτε άλλος κύριος Βουλευτής, να έρθει στο γραφείο να το συζητήσουμε αναλυτικά. 
Ευχαριστώ.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"42666"," Ο κ. Λυκούδης έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42667"," Κύριε Υπουργέ, δεν αμφισβητώ ούτε την ειλικρίνειά σας ούτε την ευαισθησία σας γύρω από αυτό το θέμα. Θέλω να πω όμως ότι ειλικρινά ούτε καν διασκεδάσατε τις ανησυχίες που έχουμε με βάση τα ερωτήματα που καταθέσαμε, διότι σας ρώτησα εάν είναι αληθές ή όχι, πως υπάρχει πρόθεση επέκτασής τους στο εσωτερικό της χώρας και μάλιστα σε καιρό ειρήνης και μου είπατε ότι δεν υπάρχει τέτοια πρόθεση, όταν η απάντηση σε σχετική ερώτηση στις 5-3-2012 από το Υπουργείο, με αριθμό 9029/1287 λέει: «Η συγκρότηση των Ταγμάτων Εθνοφυλακής στο εσωτερικό της χώρας θα γίνει, γιατί εξυπηρετεί την ενίσχυση και υποβοήθηση του στρατού ξηράς και επιπλέον, εντάσσονται στον ευρύτερο αμυντικό σχεδιασμό». 
Θα ήθελα λοιπόν μια πιο ουσιαστική και μια, αν θέλετε, πιο τυπική απάντηση στο ερώτημά μου, διότι είναι σαφές και προκύπτει από την απάντηση του Υπουργείου Εθνικής Αμύνης. 
Κύριε Υφυπουργέ, αν ο στρατός έχει κενά, ουδείς θα αμφισβητήσει την ανάγκη να υποβοηθηθεί το έργο του. Ενδεχομένως μια διοικητική μεταρρύθμιση θα μπορούσε να καλύψει κάποια κενά, πάντως -να μου επιτρέψετε να το πω- όχι με παράλληλες στρατιωτικές δομές, που δεν ελέγχονται από θεσμικά όργανα τού κράτους. 
Δεν αμφισβητώ ότι μπορείτε να μου παράσχετε πληροφορίες για τον εξοπλισμό τους κατ’ ιδίαν και έχετε δίκιο, πολλές φορές, πολλά πράγματα μπορεί να λέγονται και με διαφορετικό τρόπο, όμως πρέπει να δούμε εάν αυτού του τύπου –δεν θα την πω παραστρατιωτική- η πλαϊνή από το Στρατό Ξηράς δομή πρέπει να ελέγχεται από τα θεσμικά όργανα. 
Εν πάση περιπτώσει, θέλω να πω ότι με μεθόδους τέτοιες, δηλαδή με συγκρότηση τέτοιων σωμάτων, δεν μπορεί να λειτουργήσει η αντιμετώπιση της ανεργίας. Ξέρετε γιατί το λέω; Διότι υπάρχουν και αποζημιώσεις μετά από αυτήν τη συγκρότηση –το ξέρετε αυτό το πράγμα. Εγώ θα θυμηθώ ένα συνάδελφό μας, τον Αύγουστο εδώ στη Βουλή, που ζητούσε από τον κ. Δένδια να προσλάβει εθνοφύλακες από την περιφέρειά του, λέγοντάς του ότι «με αυτόν τον τρόπο ο πενόμενος νομός μας θα αντιμετωπίσει την ανεργία του».  
Θα ήθελα να πω ότι θα έπρεπε να είμαστε λίγο πιο ευαίσθητοι. Ο Στρατός Ξηράς και κάθε τι που υποβοηθάει το στρατό σε τέτοιοι τύπου λειτουργίες ή δραστηριότητες θα πρέπει να μένουν έξω από τον τρόπο με τον οποίο υποστηρίζει κάποιος Βουλευτής την περιφέρειά του ή οτιδήποτε άλλο. 
Παρακαλώ, κύριε Υπουργέ, απαντήστε μου -αν θέλετε- με μια μεγαλύτερη σαφήνεια: Υπάρχει πρόθεση με βάση την απάντηση του Μαρτίου επέκτασης των Ταγμάτων Εθνοφυλακής στο εσωτερικό της χώρας και μάλιστα σε καιρό ειρήνης; Αν υπάρχει τέτοια πρόθεση, με ποιον τρόπο θα γίνει; Επίσης, πώς θα εξοπλίζονται -μου είπατε ότι θα μου απαντήσετε αργότερα, το δέχομαι- και τι σκοπό θα εξυπηρετούν; 
Ευχαριστώ πολύ.","ΣΠΥΡΙΔΩΝ ΛΥΚΟΥΔΗΣ",287
"42668"," Κι εγώ σας ευχαριστώ.
 Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42669"," Ευχαριστώ, κύριε Πρόεδρε.
 Στην πρωτολογία μου, κύριε Βουλευτά, σας είπα ότι τα Τάγματα Εθνοφυλακής επικουρούν τις Ένοπλες Δυνάμεις. Οι Ένοπλες Δυνάμεις είναι επαρκείς, ώστε να κάνουν το έργο τους. Δεν απαιτούνται Τάγματα Εθνοφυλακής για την αποστολή των Ενόπλων Δυνάμεων. Τα Τάγματα Εθνοφυλακής έρχονται να καλύψουν θέματα, τα οποία ο στρατός θα τα έχει ως δευτερεύοντα για την περίπτωση κρίσεως, πολέμου κ.λπ., διότι η αποστολή του στρατού είναι άλλη. 
Με δυο λόγια, τα Τάγματα Εθνοφυλακής θα είναι αυτά που θα διευκολύνουν δεύτερα έργα των Ενόπλων Δυνάμεων, όπως φύλαξη σιδηροδρομικών σταθμών, όπως σας είπα, και αεροδρόμια. Πιθανόν να ασχολούνται και με θέματα κυκλοφορίας, όταν θα βγει ο στρατός έξω για κάποια αποστολή. 
Έρχομαι, όμως, στο θέμα που ακριβώς ρωτήσατε. Η Εθνοφυλακή έχει δύο τύπους:  Είναι ο τύπος Α΄ που είναι ο τύπος καθαρά των συνόρων και έχει μια επάνδρωση 97% αυτήν τη στιγμή και είναι και οι μονάδες τύπου Β’, που είναι του εσωτερικού και έχουν μια επάνδρωση γύρω στο 10% και είναι σχεδόν ανενεργές. Ενεργοποιούνται, απλώς, όταν ξεκινήσει η κρίση ή όταν δοθεί ειδικό μέτρο συναγερμού γι’ αυτό το θέμα. 
Για να συμπληρώσω λιγάκι και την εικόνα σας, θα πω ότι οι μονάδες αυτές των ταγμάτων επανδρώνονται από τον ενεργό στρατό των Ενόπλων Δυνάμεων, από μόνιμα στελέχη, τα οποία αποτελούν και τη διοίκηση, από ανθρώπους που έρχονται από την εφεδρεία, καθώς επίσης, και από πρόσληψη προσωπικού, οι οποίοι οικειοθελώς και με ειδικές γνώσεις έρχονται και κατατάσσονται στα Τάγματα Εθνοφυλακής με διάρκεια περίπου ενός έτους. Αυτό, βέβαια, γίνεται κάτω από ορισμένες προϋποθέσεις, τις οποίες προβλέπει και ο νόμος. 
Στο σημείο αυτό, θα ήθελα να τονίσω ότι τους έχουμε για ένα χρόνο με σκοπό να επαναλαμβάνεται ο κατάλογος του προσωπικού για λόγους –όπως καταλαβαίνετε- κυρίως ασφαλείας. 
Ένα επιπλέον στοιχείο που θα μπορούσα να σας δώσω είναι ότι στα σαράντα πέντε χρόνια, συνήθως σταματούν οι άνθρωποι αυτοί να ανήκουν στα Τάγματα Εθνοφυλακής. 
Ευχαριστώ πολύ.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"42670","  Κι εμείς σας ευχαριστούμε.
Κυρίες και κύριοι συνάδελφοι, γίνεται γνωστό στο Σώμα ότι η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Εσωτερικών: «Κύρωση της Πράξης Νομοθετικού Περιεχομένου «Μεταφορά μαθητών για το σχολικό έτος 2012-2013, (ΦΕΚ 171Α΄) μεταφορά αρμοδιότητας στις Περιφέρειες και άλλες διατάξεις»».
Επίσης, κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, δεκαπέντε μαθητές και μαθήτριες και δύο εκπαιδευτικοί από το 6ο Γενικό Λύκειο Νέας Σμύρνης. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Η πρώτη με αριθμό 436/15-10-2012 επίκαιρη ερώτηση δεύτερου κύκλου του Βουλευτή Μεσσηνίας της Νέας Δημοκρατίας κ. Δημητρίου Σαμπαζιώτη προς τον Υπουργό Οικονομικών, σχετικά με τα δάνεια που χορηγήθηκαν σε επιχειρήσεις πυρόπληκτων νομών, δεν συζητείται λόγω κωλύματος του κυρίου Υπουργού και διαγράφεται.
 Η δεύτερη με αριθμό 443/15-10-2012 επίκαιρη ερώτηση δευτέρου κύκλου του Βουλευτή Επικρατείας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δημητρίου Τσουκαλά προς τον Υπουργό Δημοσίας Τάξης και Προστασίας του Πολίτη, σχετικά με την τήρηση της ισονομίας και του κράτους δικαίου από την ΕΛΑΣ, δεν συζητείται λόγω κωλύματος του κυρίου Υπουργού και διαγράφεται. 
Θα συζητηθεί η τρίτη με αριθμό 433/15-10-2012 επίκαιρη ερώτηση δεύτερου κύκλου του Βουλευτή Κυκλάδων του Πανελληνίου Σοσιαλιστικού Κινήματος κ. Παναγιώτη Ρήγα προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη συνέχιση της λειτουργίας του Τμήματος Μηχανικών Σχεδίασης Προϊόντων και Συστημάτων του Πανεπιστημίου Αιγαίου στη Σύρο. 
Στην επίκαιρη ερώτηση του κ. Ρήγα θα απαντήσει ο Υπουργός Παιδείας και Θρησκευμάτων, Πολιτισμού και Αθλητισμού κ. Αρβανιτόπουλος.
Το λόγο έχει ο κ. Ρήγας, για να αναπτύξει την επίκαιρη ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"42671"," Ευχαριστώ, κύριε Πρόεδρε.
Κύριε Υπουργέ, είναι γνωστό ότι μία νέα αρχιτεκτονική θα ανασυγκροτήσει τις δομές της τριτοβάθμιας εκπαίδευσης. Το ερώτημά μας, στο οποίο σας καλούμε να απαντήσετε, για να έχουμε τη σχετική πληροφόρηση, είναι εάν είναι στις προθέσεις του Υπουργείου Παιδείας η κατάργηση του Τμήματος Μηχανικών Σχεδίασης Προϊόντων και Συστημάτων του Πανεπιστημίου Αιγαίου. 
Κύριε Πρόεδρε, η λειτουργία του Πανεπιστημίου Αιγαίου, που εντοπίζεται σε αρκετά νησιά του Αιγαίου, έχει αποδώσει θετικούς καρπούς εδώ και πολλά χρόνια και τα τελευταία οκτώ χρόνια υπάρχει το συγκεκριμένο τμήμα στη Σύρο. Στη δευτερολογία μου, μάλιστα, θα αναπτύξω τις θετικές παραμέτρους λειτουργίας του συγκεκριμένου τμήματος. 
Όμως, θα ήθελα ευθύς εξαρχής να πω ότι η ερώτησή μας και η στήριξη που παρέχουμε στη διατήρηση της λειτουργίας του τμήματος δεν έχει ως αφετηρία, ως βάση, καμμία απολίτικη και ατεκμηρίωτη τοπικιστική προσέγγιση του θέματος. Μακριά από εμένα και από τον πολιτικό φορέα που εκπροσωπώ η αντίληψη ότι η λειτουργία πανεπιστημιακών τμημάτων έχει ως στόχο αποκλειστικά και μόνο τη στήριξη της τοπικής οικονομίας και όλα αυτά τα οποία ακούγονται, σχετικά με τη λειτουργία των πανεπιστημίων. Δεν είναι αυτός ο ρόλος. Εάν θέλουμε να στηρίξουμε την τοπική οικονομία, ας κάνουμε άλλες παρεμβάσεις. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Η ερώτησή μου είναι επί της ουσίας. Το συγκεκριμένο τμήμα με αυτά που θα αναφέρω στη δευτερολογία μου έχει επιδείξει πολύ θετικά αποτελέσματα μετά από την οκτάχρονη λειτουργία του και θεωρώ ότι όλοι οι λόγοι που θα αναφέρω συνηγορούν υπέρ της διατήρησης του συγκεκριμένου τμήματος. Θα σας ακούσω και θα τοποθετηθώ στη δευτερολογία μου, προσκομίζοντας συγκεκριμένα επιχειρήματα.","ΠΑΝΑΓΙΩΤΗΣ ΡΗΓΑΣ",443
"42672"," Το λόγο έχει ο Υπουργός Παιδείας και Θρησκευμάτων, Πολιτισμού και Αθλητισμού κ. Αρβανιτόπουλος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42673"," Ευχαριστώ, κύριε Πρόεδρε. 
Κυρίες και κύριοι συνάδελφοι, εγώ χαίρομαι που ο συνάδελφος τοποθετήθηκε με αυτόν τον τρόπο, με την έννοια ότι το συγκεκριμένο ζήτημα, που αφορά ένα συγκεκριμένο τμήμα σε μια συγκεκριμένη περιοχή της Ελλάδος, δεν μπορεί να ειδωθεί αποσπασματικά αλλά πρέπει να συμπεριληφθεί σε μία γενικότερη μελέτη της υπάρχουσας ακαδημαϊκής αρχιτεκτονικής. 
Θέλω να πω ότι το σχέδιο «Αθηνά», που αφορά τον εξορθολογισμό του ακαδημαϊκού χάρτη της χώρας, εκκινεί ακριβώς από μια κοινή παραδοχή, ότι το μοντέλο ανάπτυξης των ιδρυμάτων της τριτοβάθμιας εκπαίδευσης, όπως το βιώσαμε την τελευταία εικοσαετία, παρουσίασε πάρα πολλές στρεβλώσεις και εν πολλοίς σε πολλά σημεία έχει οδηγηθεί σε αδιέξοδα, υπό την έννοια ότι εισάγουμε σε πολλά τμήματα νέους ανθρώπους, για να τους εξάγουμε μελλοντικούς ανέργους.
Όλα αυτά τα θέματα είναι θέματα τα οποία πρέπει να δούμε συνολικά γι’ αυτό και παρουσιάσαμε τα στάδια αυτής της μελέτης. Πρέπει να δούμε την αποτύπωση της υπάρχουσας κατάστασης, να θεσπίσουμε κριτήρια για τον εξορθολογισμό αυτής της τριτοβάθμιας εκπαίδευσης, αυτού του ακαδημαϊκού χάρτη της χώρας που έχουμε μπροστά μας, να προχωρήσουμε σε διάλογο με την ακαδημαϊκή κοινότητα, με τους αρμόδιους φορείς και τις τοπικές κοινωνίες, αλλά και την κοινωνία εν γένει και να προχωρήσουμε σε αποφάσεις το Δεκέμβριο. Και το λέω αυτό, γιατί ο εξορθολογισμός του ακαδημαϊκού χάρτη της χώρας είναι απόλυτα αναγκαίος, γιατί και η υπάρχουσα κατάσταση αδικεί τους θύλακες αριστείας και τις νησίδες ποιότητας που υπάρχουν στο εκπαιδευτικό μας σύστημα και ιδιαίτερα στην τριτοβάθμια εκπαίδευση. 
Θέλω να πω, λοιπόν, ότι όλα τα επιμέρους θα πρέπει να τα εντάξουμε σε μια συνολική προσέγγιση, να δούμε τα γνωστικά αντικείμενα και πώς θα εξορθολογίσουμε αυτήν την πανσπερμία γνωστικών αντικειμένων που υπάρχουν, που δεν λογοδοτούν ούτε σε γνωσιακές επιστημονικές ανάγκες αλλά και κυριότερα δεν λογοδοτούν σε καμμία αναπτυξιακή προοπτική. 
Θα πρέπει, λοιπόν, να δούμε τα γνωστικά αντικείμενα, τι τμήματα θεραπεύουν, ποια γνωστικά αντικείμενα, πώς ανταποκρίνονται αυτά σε επιστημονικές ανάγκες, πώς συνδέονται με τους αναπτυξιακούς τομείς που θέλει να ακολουθήσει ο εθνικός στρατηγικός σχεδιασμός ανάπτυξης στην πατρίδα μας, για να μπορέσουμε να προχωρήσουμε σ’ έναν εξορθολογισμό.
Θα έλεγα, κατά την άποψή μου, ότι είναι το πιο κρίσιμο διακύβευμα αυτής της εποχής, γιατί δεν μπορεί να υπάρξει ουσιαστική ανάκαμψη της χώρας εάν δεν υπάρξει αναγέννηση του εκπαιδευτικού συστήματος. Θα έλεγα ότι αυτός ο εξορθολογισμός αφορά όλους μας και πρέπει  να γίνει συντεταγμένα, πρέπει να γίνει μέσα από διάλογο και πρέπει να γίνει μέσα από συναίνεση, διότι εδώ δεν χωρούν ούτε κομματικά φίλτρα ούτε κομματικές παρωπίδες. Είναι ένα εθνικό σχέδιο, ανταποκρίνεται σ’ έναν εθνικό στρατηγικό σχεδιασμό και νομίζω ότι αφορά όλους μας. Γι’ αυτό θα προχωρήσουμε συντεταγμένα και θα δούμε τα πράγματα συνολικά.
Χαίρομαι και πάλι για το γεγονός ότι η τοποθέτησή σας δεν είχε αυτό το χαρακτήρα του αποσπασματικού, του τοπικίστικου, το οποίο δεν συνάδει με το συνολικό εθνικό στρατηγικό σχεδιασμό.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"42674"," Το λόγο έχει ο κ. Ρήγας για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42675"," Ευχαριστώ, κύριε Πρόεδρε. 
Κύριε Υπουργέ, δεν πρόκειται να επιχειρηματολογήσω και εγώ για τα αυτονόητα. Είναι προφανές ότι όποιος σήμερα έχει μια πραγματική αγωνία για τη συνολική ανάκαμψη της χώρας, δεν μπορεί παρά να βλέπει ότι αυτό περνάει μέσα από την αναμόρφωση του εκπαιδευτικού μας συστήματος. Μια παράμετρος αυτής της αλλαγής στο εκπαιδευτικό σύστημα είναι και η αλλαγή της αρχιτεκτονικής στις δομές της τριτοβάθμιας εκπαίδευσης. 
Για το συγκεκριμένο τμήμα στο οποίο αναφέρομαι, θα έλεγα ότι από την έρευνα που και εγώ έχω κάνει και βεβαίως και οι αρχές της εκπαίδευσης, στον ελλαδικό χώρο έχει το μοναδικό γνωστικό αντικείμενο. Δηλαδή, δεν υπάρχει άλλο τμήμα που να έχει το ίδιο ή αντίστοιχο γνωστικό αντικείμενο με αυτό που έχει το συγκεκριμένο τμήμα του Πανεπιστημίου Αιγαίου που εδρεύει στη Σύρο.
Δεύτερον, πολύ πρόσφατα η εντεταλμένη επιτροπή από την Αρχή Διασφάλισης και Πιστοποίησης Ανώτατης Εκπαίδευσης, έχει κάνει μια πολύ θετική έκθεση για τη λειτουργία του συγκεκριμένου τμήματος. 
Το τρίτο που πρέπει να μας ενδιαφέρει και έχει ιδιαίτερη σημασία είναι ότι ακόμα και στην περίοδο της κρίσης, οι απόφοιτοι του συγκεκριμένου τμήματος βρίσκουν ικανοποιητική διέξοδο στην αγορά εργασίας. Δηλαδή, είναι ένα τμήμα το οποίο ακόμα και σήμερα έχει να δώσει πολύ θετικά αποτελέσματα όσον αφορά την απορροφητικότητα των αποφοίτων σε μια αγορά εργασίας, η οποία δεν είναι και καθόλου ευημερούσα και ανθούσα σε περίοδο κρίσης. 
Το τέταρτο που θα ήθελα να πω, είναι ότι είναι μια νησίδα ποιότητας στην τριτοβάθμια εκπαίδευση αυτό το τμήμα γιατί και στην υλοποίηση των ευρωπαϊκών προγραμμάτων και σε συνεργασίες πανεπιστημιακών ιδρυμάτων έχει μια πολύ σημαντική παρουσία. 
Ένα ακόμα που πρέπει να λάβουμε υπ’ όψιν μας σε αυτήν την εποχή είναι ότι όλη η κτηριακή υποδομή που στεγάζει σήμερα τις δραστηριότητες αυτού του Τμήματος του Πανεπιστημίου Αιγαίου, έχει παραχωρηθεί από το Δήμο Σύρου Ερμούπολης. Το κράτος, το Υπουργείο Οικονομικών δεν επιβαρύνεται καθόλου από τη λειτουργία του συγκεκριμένου τμήματος, αφού πολύ σημαντικά ιστορικά κτήρια της Σύρου, που αποτελούν αρχιτεκτονική κληρονομιά και κτηριακό πλούτο του νησιού, έχουν παραχωρηθεί και εκεί γίνονται τα μαθήματα, εκεί υπάρχουν οι βιβλιοθήκες και υπάρχει η στέγαση όλων των εκπαιδευτικών δραστηριοτήτων.
Επίσης, έχει παραχωρηθεί ένας σημαντικός χώρος, ένα οικόπεδο αρκετά ικανοποιητικό όσον αφορά τη θέση και την έκταση, προκειμένου στο μέλλον, όταν οι συνθήκες το επιτρέψουν, να αναγερθεί το συγκρότημα στέγασης των δραστηριοτήτων του τμήματος.
Για όλους αυτούς τους λόγους και επειδή επιπρόσθετα αποτελεί ένα ζωντανό κύτταρο γνώσης και πολιτισμού αυτό το τμήμα, θα έλεγα ότι το Υπουργείο Παιδείας μέσα στο σχεδιασμό θα πρέπει πολύ γρήγορα να καταλήξει στα συμπεράσματα που ελπίζω κι εύχομαι -θα το παρακολουθήσω αυτό- να μην έχουν ως αποτέλεσμα την κατάργηση του συγκεκριμένου τμήματος.
Πρόθεσή μας είναι να ενισχύσουμε και να βοηθήσουμε αυτή την προσπάθεια. Είναι και δικό μας σχέδιο, αλλά θα έλεγα ότι επιβάλλεται εκεί που η διατήρηση των συγκεκριμένων τμημάτων είναι υπέρ της αναμόρφωσης του εκπαιδευτικού συστήματος να μην προχωρήσουμε σε αποσπασματικού τύπου καταργήσεις τμημάτων.
Σας ευχαριστώ.","ΠΑΝΑΓΙΩΤΗΣ ΡΗΓΑΣ",443
"42676"," Το λόγο έχει ο Υπουργός κ. Κωνσταντίνος Αρβανιτόπουλος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42677"," Ευχαριστώ, κύριε Πρόεδρε.
Το αντίθετο θα έλεγα, απαντώντας στην τελευταία αποστροφή του συναδέλφου. Τα κριτήρια και οι αποφάσεις μόνο αποσπασματικές δεν θα είναι. Και επειδή αναφερθήκατε σε μερικές από τις παραμέτρους που πρέπει να εξεταστούν για να πάρουμε αποφάσεις, θα σας έλεγα ότι οι παράμετροι είναι πολλές και είναι και περίπλοκες, αλλά το ανάγλυφο αυτών των κριτηρίων και των παραμέτρων θα το εκθέσουμε στην ελληνική κοινωνία, ούτως ώστε να πάρουμε τις αποφάσεις με διαφάνεια και μέσα από διάλογο και συναίνεση.
Είναι πολλές οι παράμετροι. Είναι τα γνωστικά αντικείμενα. Αναφερθήκατε στην αντιστοίχιση των γνωστικών αντικειμένων με τις ανάγκες της αγοράς. Είναι μια παράμετρος. Θα σας έλεγα ότι δεν πρέπει να δούμε την αντιστοίχιση γνώσης και αγοράς ως σχέση αιτίου-αιτιατού. Θα πρέπει να δούμε και τη γνώση ως καλλιέργεια αλλά τα γνωστικά αντικείμενα σε αυτήν την περίπτωση θα πρέπει να λογοδοτούν σε επιστημονικές αναγκαιότητες. Υπάρχουν, όπως είπατε, τα θέματα περιουσίας, υπάρχει πρωτίστως το εθνικό συμφέρον. 
Αλλά υπάρχουν και τα κριτήρια τα οποία πρέπει να συνδέσουν, κυρίως, τα περιφερειακά ιδρύματα με τη στρατηγική ανάπτυξη των περιφερειών. Δηλαδή, θα πρέπει τα γνωστικά αντικείμενα των περιφερειακών ιδρυμάτων να αντιστοιχηθούν με πραγματικές αναπτυξιακές ανάγκες των περιφερειών. Να δούμε, δηλαδή, που υπάρχουν τα συγκριτικά πλεονεκτήματα στην οικονομική ανάπτυξη συγκεκριμένων περιφερειών και να υπάρξει αντιστοίχιση ανάμεσα στα τμήματα και στο τι θεραπεύουν ως γνωστικά αντικείμενα τα τμήματα αυτά και τις αναπτυξιακές προτεραιότητες των περιφερειών. 
Δεν θέλω να μακρηγορήσω, τα κριτήρια θα είναι πολλά και περίπλοκα. Θα τα εκθέσουμε σε πλήρη ανάπτυξη και βάσει αυτών των κριτηρίων μέσα από το διάλογο θα καταλήξουμε σε ένα συνολικό σχέδιο, το σχέδιο «Αθηνά», το οποίο μέχρι το Δεκέμβριο θα πρέπει να έχει ολοκληρωθεί, ούτως ώστε μπορέσουμε να προχωρήσουμε στην αναβάθμιση του δημόσιου πανεπιστημίου, να προχωρήσουμε σε πιο ανταγωνιστικά δημόσια πανεπιστήμια, πανεπιστήμια τα οποία δεν θα εξάγουν ανέργους αλλά θα δίνουν στους νέους και στις νέες αυτά τα οποία χρειάζονται για να έχουν το συγκριτικό πλεονέκτημα όταν βγουν στο στίβο της ζωής, στο στίβο της εργασίας.
Σας ευχαριστώ.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"42678"," Ευχαριστούμε τον κύριο Υπουργό.
Θα συζητηθεί τώρα η πέμπτη με αριθμό 438/15-10-2012 επίκαιρη ερώτηση δευτέρου κύκλου του Βουλευτή Β´ Αθήνας του Λαϊκού Συνδέσμου - Χρυσή Αυγή κ. Ηλία Παναγιώταρου προς τους Υπουργούς Δημόσιας Τάξης και Προστασίας του Πολίτη και Δικαιοσύνης, Διαφάνειας και Ανθρωπίνων Δικαιωμάτων, σχετικά με την ιστοσελίδα του Πολυτεχνείου «Athens indymedia».
Θα απαντήσει ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Κωνσταντίνος Καραγκούνης.
Το λόγο έχει ο συνάδελφος κ. Παναγιώταρος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42679"," Κύριε Πρόεδρε, κατ’ αρχάς, το «προς τους Υπουργούς Δημόσιας Τάξης και Προστασίας του Πολίτη» το βάλαμε για τυπικούς λόγους, γιατί ως συνήθως ο κ. Δένδιας δεν έρχεται εδώ ποτέ να απαντήσει στις ερωτήσεις μας. 
Πριν λίγες μέρες δεχτήκαμε μία ακόμη επίθεση, από τις δεκάδες που έχουμε δεχτεί ως τώρα, στα καινούργια μας γραφεία των νοτίων προαστίων, στον Άλιμο. Βίντεο από αυτή την επίθεση, ανάρτηση, σχόλια και πολλά άλλα στοιχεία υπάρχουν στην ιστοσελίδα του «Indymedia Athens». 
Το 2008 η εν λόγω ιστοσελίδα κατηύθυνε στην κυριολεξία όλα τα επεισόδια τα οποία έγιναν στην Αθήνα και σε ολόκληρη την Ελλάδα.
Λειτουργούσε ως κέντρο αποφάσεων και εντολών. Ήταν μια σοβαρή μήνυση που είχαμε καταθέσει από το 2009 και ζητήσαμε από περιέργεια –γιατί συνήθως τις βάζουν στο αρχείο, ίσως επειδή το κυνηγήσαμε, ίσως γιατί μπήκαμε στη Βουλή- να δούμε την πορεία της. Από τον Οκτώβριο του 2009 βρίσκεται αυτήν τη στιγμή κάπου στην Κρατική Ασφάλεια. 
Τι θέλουμε να πούμε; Έχουν στοχοποιηθεί χιλιάδες Έλληνες πολίτες που είναι αντίθετοι με την ιδεολογία τους και κάποια πολιτικά κόμματα που πρεσβεύουν αυτήν. Έχουν εξυβριστεί. Έχει γίνει περιύβριση του κ. Βασιλάκη που ήταν στο γραφείο του κ. Χρυσοχοΐδη με τη βόμβα όπου στην κυριολεξία τον εξευτελίζουν. Τον Νεκτάριο Σάββα, τον αστυνομικό της Αντιτρομοκρατικής με τις σφαίρες, τον έχουν ξευτελίσει επίσης. Έχουμε πλήθος κακουργημάτων και πλημμελημάτων. Έχουν αναρτήσει σχόλια τα οποία περιλαμβάνουν το μισό Ποινικό Κώδικα. Συνεχώς στοχοποιούν ανθρώπους και αστυνομικούς δείχνοντας κάποιες φωτογραφίες τους και μετά δημοσιεύοντας διευθύνσεις τους, με αποτέλεσμα να υπάρχουν εκρήξεις, βόμβες σε σπίτια, αυτοκίνητα, μηχανάκια κ.λπ.. 
Όλοι γνωρίζουμε, κύριε Υπουργέ, ότι έχουν γίνει εκατοντάδες μηνύσεις οι οποίες έχουν χαθεί. Επίσης, γνωρίζουμε ότι το εν λόγω site εκπέμπει μέσα από το Εθνικό Μετσόβιο Πολυτεχνείο στου Ζωγράφου, στην Πολυτεχνούπολη και από συγκεκριμένη Αίθουσα. Όλοι γνωρίζουν τι και πώς. Όλα αυτά είναι αυτεπάγγελτα και θα έπρεπε καιρό τώρα να έχουν γίνει απαραίτητες ενέργειες, να έχουν συλληφθεί οι αρμόδιοι είτε έχουν να κάνουν με  τους «ιδιοκτήτες» του indymedia – γιατί ξέρουμε ότι ο μεγάλος ιδιοκτήτης του indymedia παγκοσμίως είναι ο κ. Σόρος τον οποίο  μάλλον δεν τολμάτε να αγγίξετε, εξάλλου είναι και συνεργάτης των προϊσταμένων αυτής της χώρας- είτε ο Πρόεδρος του Εθνικού Μετσόβιου Πολυτεχνείου. 
Θα θέλαμε να μας απαντήσετε τι γίνεται, απλά και ωραία. 
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"42680"," Το λόγο έχει ο Υφυπουργός κ. Καραγκούνης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42681"," Ευχαριστώ πολύ, κύριε Πρόεδρε. 
Κατ’ αρχάς, θα ήθελα να κάνω μια γενική παρατήρηση που έχει να κάνει και με το δεύτερο ερώτημα της επίκαιρης ερώτησής σας αλλά και με πλήθος άλλων ερωτημάτων, επικαίρων ερωτήσεων που γίνονται προς το Υπουργείο Δικαιοσύνης. Το Υπουργείο Δικαιοσύνης δεν είναι η δικαιοσύνη. Το Υπουργείο Δικαιοσύνης αυτό που έχει ως στόχο είναι να διασφαλίζει την οργάνωση και τη λειτουργικότητα των δικαϊκών δομών. Δεν είναι μέσα στο πλαίσιο των αρμοδιοτήτων του Υπουργείου Δικαιοσύνης να απαγγέλλει τη δικαιοσύνη, να ασκεί ποινικές διώξεις, να κάνει προανακριτικές πράξεις ή να ενεργοποιεί αυτόφωρες διαδικασίες. Αυτό ως μια γενική παρατήρηση για να ξεκαθαρίσουμε τα πράγματα. 
Όσον αφορά το ερώτημά σας θα σας μεταφέρω τις απαντήσεις του Υπουργείου Προστασίας του Πολίτη όσον αφορά τη συγκεκριμένη ιστοσελίδα: 
«Η αρμόδια υπηρεσία της Ελληνικής Αστυνομίας, ήτοι η Υπηρεσία Οικονομικής Αστυνομίας και Δίωξης Ηλεκτρονικού Εγκλήματος, αφ’ ενός έχει επιβληθεί σε οκτώ περιπτώσεις κατόπιν υποβολής έγκλησης –μήνυσης και το συλλεχθέν προανακριτικό υλικό έχει υποβληθεί στην Εισαγγελία Πρωτοδικών Αθηνών, αφ’ ετέρου έχει ενεργήσει όλες τις απαιτούμενες δικονομικές ενέργειες για την εκτέλεση τουλάχιστον δέκα εισαγγελικών παραγγελιών, οι οποίες αφού περαιώθηκαν, υποβλήθηκαν αρμοδίως στις προαγγέλλουσες εισαγγελικές αρχές. 
Ειδικότερα η ιστοσελίδα athens indymedia. gr αποτελεί μια ιστοσελίδα του διαδικτύου και είναι γνωστό το περιεχόμενό της, το τι δημοσιεύεται και τι πληροφορίες διακινούνται, καθώς και ποιες ιδεολογικές τοποθετήσεις καταγράφονται. Η ιστοσελίδα indymedia φιλοξενείται στη συγκεκριμένη διεύθυνση πρωτοκόλλου διαδικτύου η οποία τυγχάνει κεντρικής διαχείρισης από τους υπεύθυνους του Εθνικού Μετσόβιου Πολυτεχνείου. Όπως έχει γίνει γνωστό εγγράφως στο παρελθόν από το Γραφείο του Πρύτανη του Εθνικού Μετσόβιου Πολυτεχνείου, η προαναφερόμενη διεύθυνση IP αντιστοιχεί σε δικτυακό εξοπλισμό, δηλαδή πρίζα δικτύου που βρίσκεται στον πρώτο όροφο του κτηρίου των χημικών –μηχανικών, χωρίς το κέντρο δικτύων του Πολυτεχνείου να την έχει αποδώσει σε συγκεκριμένο φυσικό πρόσωπο, ενώ για  οποιαδήποτε έρευνα ή ενέργεια στο χώρο απαιτείται η συνδρομή των υπαλλήλων του προαναφερόμενου κέντρου οι οποίοι έχουν σχεδιάσει και υλοποιήσει τις δικτυακές υποδομές, καθιστώντας αδύνατη την εφαρμογή της αυτόφωρης διαδικασίας. 
Γίνεται μνεία ότι οι σχετιζόμενες με την ανωτέρω ιστοσελίδα δικογραφίες που έχουν σχηματιστεί από την αρμόδια υπηρεσία της Ελληνικής Αστυνομίας, ήτοι την Υποδιεύθυνση Δίωξης Ηλεκτρονικούς Εγκλήματος, έχουν υποβληθεί στην Εισαγγελία Πρωτοδικών Αθηνών μαζί με τα προαναφερόμενα στοιχεία της έρευνας, αποτελέσματα των οποίων δεν της έχουν γνωστοποιηθεί ως σήμερα. Επιπλέον, έτερες εισαγγελίες ανά την Ελλάδα που έχουν αποστείλει σχετικές παραγγελίες και έγγραφα στην προαναφερόμενη υπηρεσία καθώς και άλλες αστυνομικές υπηρεσίες οι οποίες έχουν αποστείλει σχετικά αιτήματα είναι ενήμερες μέσω των υποβλητικών αναφορών και των απαντήσεων που τους έχουν διαβιβαστεί».
Θα συνεχίσω στη δευτερολογία μου όσον αφορά το server και κάποιες άλλες πληροφορίες.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"42682"," Το λόγο έχει ο συνάδελφος κ. Παναγιώταρος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42683"," Ο κ. Σαμαράς είχε πει ότι θα έβγαζε τις κουκούλες. Όχι μόνο τις κουκούλες δεν μπορεί να βγάλει άλλα, ούτε πρίζες να τραβήξει.
Ξέρετε τι μας είπατε τώρα, κύριε Υπουργέ; Ότι ή συγκαλύπτετε στην κυριολεξία την τρομοκρατία, διότι το indymedia είναι βασικό κομμάτι, παρακλάδι, πυλώνας της τρομοκρατίας στην Ελλάδα και όχι μόνο, ή οι υπάλληλοι, όπως είπατε, του Εθνικού Μετσόβιου Πολυτεχνείου εσάς, εμάς, όλους μας έχουν γραμμένους, δεν τους καίγεται καρφί, γιατί κάνουν κουμάντο αυτοί και δεν κάνει κουμάντο η ελληνική πολιτεία. 
Είπατε επίσης κάτι άλλο. Βλέπω ότι υπάρχει πολύ επιλεκτική άσκηση πρωτοβουλιών και καθηκόντων. Λέτε ότι προΐσταστε και δεν μπορείτε να κάνετε κάποια πράγματα κ.λπ.. Είδαμε τον κ. Ρουπακιώτη τις προηγούμενες μέρες με τα γεγονότα στο «Χυτήριο» που πήρε πρωτοβουλίες φοβερές και τρομερές. Πιο πριν πήρε πρωτοβουλίες ο κ. Δένδιας, πήρε τους αστυνομικούς από τους Βουλευτές της Χρυσής Αυγής εντελώς επιλεκτικά και παράνομα. Βλέπουμε τελικά ότι το αποτέλεσμα είναι το απόλυτο μηδέν. 
Η ιστοσελίδα μας, η προηγούμενη ιστοσελίδα της Χρυσής Αυγής, η οποία  ήταν μια από τις πιο μεγάλες όχι μόνο στην Ελλάδα αλλά σε ολόκληρη την Ευρώπη σε επισκεψιμότητα, έπεσε γιατί προφανώς κάποιοι ασχολήθηκαν με το συγκεκριμένο θέμα, γιατί υπήρχε υπόνοια ότι μπορεί να υπήρχε σε ένα κείμενο μια απειλητική φράση. Όλο το indymedia είναι μια απειλή προς άλλους. Όποιον δεν γουστάρουν, τον απειλούν, τον φωτογραφίζουν, τον εκθέτουν, τον καθυβρίζουν, τον εξευτελίζουν. Με αυτά που είπατε αποκαλύψατε περίτρανα ότι δεν είστε ικανοί για τίποτε απολύτως ούτε για ζητήματα τρομοκρατίας ούτε για ζητήματα ουσίας. Ενώ, αν θέλατε, θα μπορούσατε να κάνετε πολλά, δεν κάνετε τίποτα. 
Οπότε ή τους συγκαλύπτετε ή είστε ανίκανοι ή οι προϊστάμενοι αυτής της χώρας, τρόικα, ΔΝΤ, χρηματιστές κ.λπ., επειδή είναι συνεργάτες με τον κ. Σόρος που είναι το αφεντικό του indymedia παγκοσμίως, δεν θέλουν να προχωρήσει το συγκεκριμένο ζήτημα. 
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"42684"," Το λόγο έχει ο Υφυπουργός κ. Κωνσταντίνος Καραγκούνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42685"," Ευχαριστώ, κύριε Πρόεδρε.
Όσον αφορά για τις κουκούλες που αναφέρατε για τον κ. Σαμαρά, η Κυβέρνηση αυτή από την πρώτη στιγμή έχει δείξει ποια είναι η διάθεσή της απέναντι στην εγκληματικότητα και το έχει κάνει εμπράκτως. Στα τελευταία επεισόδια που είχαμε είδατε το αν έπεσαν κουκούλες ή δεν έπεσαν. 
Τώρα, αναφορικά με την παύση της λειτουργίας της ιστοσελίδας…","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"42686"," Στα επεισόδια της Πάτρας…","ΗΛΙΑΣ ΠΑΝΑΓΙΩΤΑΡΟΣ",385
"42687"," Όχι, όχι έτσι. 
Κύριε Υπουργέ, στο Προεδρείο θα απευθύνεστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42688"," Ευχαριστώ, κύριε Πρόεδρε.
Αναφορικά με την παύση της λειτουργίας της ιστοσελίδας, σημειώνεται ότι ακόμα και αν ανευρεθεί και κατασχεθεί ο διακομιστής, ο server, με αποτέλεσμα τη διακοπή της λειτουργίας της, αυτή θα είναι προσωρινή και για μικρό χρονικό διάστημα, καθόσον, σύμφωνα με πληροφορίες, οι διαχειριστές έχουν πρόσβαση σε διακομιστή του εξωτερικού και με τη χρήση αντιγράφων ασφαλείας είναι σε θέση να επαναφέρουν τη λειτουργία και το περιεχόμενο της ιστοσελίδας από έτερο διακομιστή ακόμα και εκτός Ελλάδος. Βέβαια είναι πολύ γνωστό ότι είναι πολύ εύκολο να έχεις ένα server στο εξωτερικό. Νομίζω ότι και εσείς το γνωρίζετε. 
Τέλος, η εφαρμογή ή μη της αυτόφωρης διαδικασίας προϋποθέτει το δεδομένο ότι μπορεί να γίνει ταυτοποίηση του προσώπου και του χρήστη συγκεκριμένης ιστοσελίδας χωρίς ποτέ στη διαδικασία αυτή να έχει αρμοδιότητα -το επαναλαμβάνω για άλλη μία φορά απλά για να το γνωρίζετε- να επέμβει η πολιτική ηγεσία του Υπουργείου Δικαιοσύνης, σύμφωνα με τα οριζόμενα στον Κώδικα Ποινικής Δικονομίας. 
Εντούτοις επιτρέψτε μου να πω πως η εφαρμογή της αυτόφωρης διαδικασίας σε αδικήματα τέτοιας υφής δυσχεραίνεται –το αντιλαμβάνεστε- όπως εν προκειμένω με τη συγκεκριμένη ιστοσελίδα, όσο η προαναφερόμενη IP διεύθυνση, στην οποία φιλοξενείται ο ιστότοπος, δεν μπορεί να αποδοθεί σε συγκεκριμένο φυσικό πρόσωπο. 
Προς επίρρωσιν αυτών που λέω επιτρέψτε μου να σας διαβάσω –και αναφερθήκατε στην πρωτολογία σας- τι μας εστάλη από την Εισαγγελία Πρωτοδικών Αθηνών: «Κατόπιν διαβιβάσεως στην Υπηρεσία μας του υπ’ αριθμ. πρωτοκόλλου 3021/2009 εγγράφου του Ε΄ Τμήματος Δίωξης Ηλεκτρονικού Εγκλήματος, το  οποίο χρεώθηκε την 1-4-2009 σε εισαγγελέα της ποινικής δίωξης, σχηματίστηκε αυτεπαγγέλτως η με αριθμό 2009/4702 δικογραφία. 
Στις 3-7-2009 η εν λόγω δικογραφία διαβιβάστηκε στο Ε΄ Τμήμα Ηλεκτρονικής Δίωξης προς διενέργεια προκαταρκτικής εξέτασης, μετά το πέρας της οποίας επεστράφη στην υπηρεσία μας και δόθηκε για χρέωση στο Τμήμα Εισαγγελικών Λειτουργών. 
Στις 12-4-2010 χρεώθηκε σε εισαγγελικό λειτουργό, αφού έλαβε ειδικό αριθμό και στις 21-9-2010 διαβιβάστηκε πάλι στο αρμόδιο τμήμα προς διενέργεια  περαιτέρω προκαταρκτικής εξέτασης. 
Μετά την επιστροφή της στην Υπηρεσία μας χρεώθηκε στις 24-5-2011 στον ίδιο εισαγγελικό λειτουργό, ο οποίος στις 26-9-2011 τη διαβίβασε εκ νέου στην ίδια ως άνω υπηρεσία, προς διενέργεια περαιτέρω προκαταρκτικής εξέτασης. 
Μετά την επιστροφή της στην υπηρεσία μας χρεώθηκε στις 9-2-2012 σε άλλο εισαγγελικό λειτουργό λόγω μεταθέσεως του αρχικώς χρεωθέντος, αφού έλαβε ειδικό αριθμό, ο οποίος αφού άσκησε ποινική δίωξη για πρόκληση για την εκτέλεση κακουργήματος κατά αγνώστων δραστών, στις 6-2-2012 την έθεσε σε αρχείο «άγνωστων δραστών».
Αντιλαμβάνεστε ότι οι εισαγγελικές αρχές με συνεχιζόμενες προκαταρκτικές εξετάσεις προσπαθούν να βρουν άκρη στο νήμα. Υπάρχουν, βέβαια, κι αυτά τα ηλεκτρονικά δεδομένα, τα οποία εξήγησα προηγουμένως, όπου είναι δύσκολο να ταυτοποιηθεί  το πρόσωπο. 
Ευχαριστώ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"42689"," Σαν τη λίστα Λαγκάρντ είναι κι αυτό!","ΗΛΙΑΣ ΠΑΝΑΓΙΩΤΑΡΟΣ",385
"42690"," Κυρίες και κύριοι συνάδελφοι, έχω  την τιμή να ανακοινώσω στο Σώμα ότι ο Σύλλογος Διδασκόντων του 62ου  Δημοτικού Σχολείου Πάτρας κατέθεσε ψήφισμα με το οποίο εκφράζει τη διαμαρτυρία του για την περικοπή των μισθών που οδηγεί τους εργαζομένους στην εξαθλίωση και αιτείται την άμεση συνδρομή της πολιτείας για την εύρυθμη λειτουργία των σχολικών μονάδων. 
(Το προαναφερόμενο ψήφισμα έχει ως εξής: 
(Να μπουν οι σελ. 95-96-97)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42691"," Θα συζητηθεί τώρα η έκτη με αριθμό 445/15-10-2012 επίκαιρη ερώτηση δευτέρου κύκλου του Βουλευτή Μαγνησίας της Δημοκρατικής Αριστεράς κ. Παρίση Μουτσινά προς την Υπουργό Τουρισμού, σχετικά με τη Γενική Γραμματεία Τουριστικών Υποδομών και Επενδύσεων. 
Στην επίκαιρη ερώτηση θα απαντήσει η Υπουργός Τουρισμού κ. Όλγα Κεφαλογιάννη.
Το λόγο έχει ο συνάδελφος κ. Παρίσης Μουτσινάς για δύο λεπτά, προκειμένου να αναπτύξει την ερώτησή του.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42692"," Ευχαριστώ, κύριε Πρόεδρε. 
Κύριε Υπουργέ, όλοι γνωρίζουμε ότι η χώρα μας βιώνει τη μεγαλύτερη  και βαθύτερη μεταπολεμική κρίση, όταν είναι γνωστό ότι η ύφεση έχει ξεπεράσει το 25% στη διάρκεια της πενταετίας, το χρέος έχει μεγαλώσει και πλησιάζει το 180% του Α.Ε.Π., ενώ η πραγματική ανεργία ξεπέρασε το 30%.
 Όλοι συμφωνούμε ότι η κρίση αυτή έχει τα γενικά πολιτιστικά ευρωπαϊκά χαρακτηριστικά, αλλά έχει και ιδιαίτερα, θα έλεγα, εθνικά χαρακτηριστικά, τα οποία εστιάζονται στη λειτουργία του δημόσιου τομέα κατά κύριο λόγο, ενός δημόσιου τομέα ο οποίος λειτουργεί στη λογική των πελατειακών σχέσεων, μιας αδιέξοδης γραφειοκρατίας και μιας μεγάλης διαφθοράς. 
Η σημερινή ερώτηση εστιάζει στο γεγονός ότι αυτός ο τομέας πρέπει να αλλάξει περπατησιά, γιατί εκτός των άλλων, δεν έχουμε ακόμη διαμορφώσει ένα γενικό στρατηγικό σχέδιο αντιμετώπισης της κρίσης, το οποίο θα αξιοποιεί τα βαθύτερα μεταρρυθμιστικά και διαρθρωτικά χαρακτηριστικά του κράτους και επιπλέον θα δίνει μία προοπτική ανάπτυξης στη βάση ενός πενταετούς προγράμματος. Μέχρι που να γίνει αυτό όμως εκείνο το οποίο διαφαίνεται είναι ότι τον δημόσιο τομέα τον χρησιμοποιούμε ακόμη με πρακτικές και φαινόμενα του παρελθόντος. Και αναφέρομαι χαρακτηριστικά στο Υπουργείο σας, όχι γιατί θέλω να εστιάσω σ’ ένα πρόσωπο ή πρόσωπα εργαζομένων –προς Θεού!- αλλά θέλοντας να δώσω την πολιτική διάσταση. 
Υπάρχουν δύο γενικές γραμματείες, κυρία Υπουργέ, οι οποίες αφορούν και μια διοικητική δομή δύο γενικών διευθύνσεων του Υπουργείου σας, οι οποίες γενικές διευθύνσεις δεν έχουν αποκλειστικές αρμοδιότητες, αλλά συναρμοδιότητες με άλλα Υπουργεία. Μάλιστα, η Γενική Γραμματεία Τουριστικών Υποδομών και Επενδύσεων έχει σύμβαση με είκοσι δύο μετακλητούς υπαλλήλους και δέκα αποσπασμένους και θα ήθελα να ρωτήσω αν πραγματικά είναι απαραίτητη η ύπαρξη και η λειτουργία δύο γενικών γραμματέων και γραμματειών και αν ο αριθμός αυτών των μετακλητών και αποσπασμένων υπαλλήλων -στον αριθμό τριάντα δύο- αξιοποιείται. Διότι αυτό μας ενδιαφέρει σήμερα, η αξιοποίηση των απασχολούμενων στο δημόσιο τομέα προς όφελος του κοινωνικού συνόλου.","ΠΑΡΙΣΗΣ ΜΟΥΤΣΙΝΑΣ",334
"42693"," Το λόγο έχει η Υπουργός κ. Όλγα Κεφαλογιάννη, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42694"," Ευχαριστώ πολύ, κύριε Πρόεδρε.
Η συγκρότηση αυτοτελούς Υπουργείου Τουρισμού αποτελεί στρατηγική επιλογή της Κυβέρνησης και είναι απόδειξη της σημασίας και της προτεραιότητας που αποδίδεται στον τουρισμό, ως κλάδου οικονομικής δραστηριότητας με σημαντική συνεισφορά στο ΑΕΠ της χώρας και τη δημιουργία θέσεων εργασίας. Περιττό να σας επαναλάβω ότι είναι ο τομέας εκείνος ο οποίος εισφέρει εμμέσως γύρω στο 18% του ΑΕΠ, γύρω στο 20% της απασχόλησης και έχει τη δυναμική και τη δυνατότητα να προσφέρει ακόμα περισσότερα. Αυτό δεν το λέω εγώ, το λένε όλες οι σχετικές μελέτες που έχουν γίνει.
Επομένως και σε σχέση με το πρώτο σκέλος της τοποθέτησής σας, αυτό είναι, αν θέλετε, μια πρώτη απάντηση. Ο τουρισμός είναι, πραγματικά, ένας τομέας ο οποίος μπορεί να βοηθήσει για να βγούμε από αυτή την κρίση.
Με τη σύσταση του νέου αυτοτελούς Υπουργείου Τουρισμού -το οποίο να θυμίσω ότι μέχρι τα τέλη του 2012 παρέμενε συγχωνευμένο με το Υπουργείο Πολιτισμού και μάλιστα, με τρόπο που ουσιαστικά ήταν υπό το Υπουργείο Πολιτισμού- κρίθηκε σκόπιμο να παρακολουθήσουν τη σύστασή του οι γενικές γραμματείες με θεματικό αντικείμενο τον τουρισμό, ήτοι η Γενική Γραμματεία Τουρισμού και η Γενική Γραμματεία Πολιτιστικής και Τουριστικής Υποδομής. Στην περίπτωση, βέβαια, της τελευταίας έπρεπε να ακολουθήσει η μετονομασία της σε Γενική Γραμματεία Τουριστικών Υποδομών και Επενδύσεων, όσο, βέβαια, και ο εξορθολογισμός και η ενίσχυση των αρμοδιοτήτων της, προκειμένου να μεταφερθούν στο Υπουργείο Τουρισμού μόνο οι αρμοδιότητες οι σχετικές με θέματα τουρισμού. Αυτό έγινε με το π.δ. 98/2012.
Με το ίδιο π.δ. προβλέφθηκε, επίσης, η μεταφορά στο Υπουργείο Τουρισμού από το πρώην Υπουργείο Πολιτισμού και Τουρισμού και νυν Παιδείας και Πολιτισμού και μάλιστα, από τη Γενική Γραμματεία Πολιτισμού της αρμοδιότητας διαχείρισης των προγραμμάτων ΕΣΠΑ και της εποπτείας επί της «Εταιρείας Ακινήτων Δημοσίου Α.Ε.», της ΕΤΑΔ ΑΕ, στη Γενική Γραμματεία Τουριστικών Υποδομών και Επενδύσεων.
Ως προς την επεξεργασία των οργανισμών του Υπουργείου και του ΕΟΤ, θα σας πω το εξής, διότι εσείς τώρα παίρνετε τη φωτογραφία στιγμής, όπως είναι αυτήν τη στιγμή η διάρθρωση των υπηρεσιών του Υπουργείου, αλλά υπάρχει ένα ολόκληρο σκεπτικό για το πού θέλουμε να καταλήξει αυτή η προσπάθεια. Το ζητούμενο είναι να προκύψει ένα Υπουργείο με επιτελικές αρμοδιότητες επί του τουρισμού και ένας εποπτευόμενος οργανισμός, ο Ελληνικός Οργανισμός Τουρισμού, που θα είναι ο εκτελεστικός βραχίονας της πολιτικής αυτής. Ήδη, λοιπόν, βρισκόμαστε στην επεξεργασία των οργανισμών τόσο του Υπουργείου όσο και του Ελληνικού Οργανισμού Τουρισμού και έχει ήδη δρομολογηθεί σε συνεργασία με το Υπουργείο Διοικητικής Μεταρρύθμισης και αναμένεται η ολοκλήρωση και θεσμοθέτησή της μέχρι το τέλος του έτους.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Υπουργού)
Με την ολοκλήρωση των οργανισμών προκύπτουν νέες αρμοδιότητες για το αυτοτελές Υπουργείο Τουρισμού, ενώ παράλληλα εξορθολογίζονται οι αρμοδιότητες και η ισόρροπη και αποτελεσματική διάρθρωση των δομών και υπηρεσιών μεταξύ των δύο γενικών γραμματειών του Υπουργείου ανάλογα προς το ειδικό θεματικό τους αντικείμενο.
Αν μου δώσετε τριάντα δευτερόλεπτα, κύριε Πρόεδρε, θα μπορέσω να απαντήσω σ’ αυτό το σκέλος που αφορά τους υπαλλήλους.
Για τη στελέχωση αυτής της γενικής γραμματείας στην οποία αναφέρεστε -η οποία σε ένα βαθμό της αποτελεί εξέλιξη της Ειδικής Γραμματείας Ολυμπιακών Αγώνων 2004 και η οποία, με τη συγχώνευση των Υπουργείων Πολιτισμού και Τουρισμού, όπως σας ανέφερα, μετεξελίχθηκε σε Γενική Γραμματεία Πολιτιστικής και Τουριστικής Υποδομής- είχαν προβλεφθεί εκατόν πενήντα εννιά οργανικές θέσεις. Μάλιστα, κάποια στιγμή είχε γίνει και προκήρυξη για την κάλυψη των θέσεων αυτών. Πλην, όμως, με πρωτοβουλία της ίδιας της γραμματείας, ο διαγωνισμός ακυρώθηκε και οι θέσεις και οι αντίστοιχες διευθύνσεις καταργήθηκαν.
Με τη μεταφορά της γενικής γραμματείας στο Υπουργείο Τουρισμού ζητήθηκε ήδη από 9-8-2012 η διακοπή της απόσπασης των δέκα υπαλλήλων που απασχολούνταν στη γενική γραμματεία και ζητήθηκε η απόσπαση δύο υπαλλήλων μέχρι το τέλος αυτού του έτους, προκειμένου να μεριμνήσουν για την παράδοση του ολυμπιακού αρχείου της γενικής γραμματείας στο Υπουργείο Πολιτισμού, όπου και προσήκει.
Για το ίδιο προσωρινό χρονικό διάστημα και για τον ίδιο λόγο κρίθηκε απαραίτητη η παρουσία μετακλητών υπαλλήλων, οι οποίοι μετακλητοί υπάλληλοι ειρήσθω εν παρόδω, επειδή ρωτήσατε αν αξιοποιούνται, αυτήν τη  στιγμή εργάζονται ακριβώς στα θέματα αυτά αρμοδιότητας της γενικής γραμματείας.
Ευχαριστώ.","ΟΛΓΑ ΚΕΦΑΛΟΓΙΑΝΝΗ",222
"42695"," Το λόγο έχει ο συνάδελφος, ο κ. Μουτσινάς, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42696"," Δεν θα διαφωνήσω, κυρία Υπουργέ, ότι πραγματικά ο τουρισμός είναι ένα πυλώνας ανάπτυξης της χώρας μας, όπως είναι και ο πρωτογενής τομέας παραγωγής, η καινοτομία και η επιχειρηματικότητα. Κανείς δεν διαφωνεί σ’ αυτά.
Όμως, δεν έχουμε ακόμη ένα στρατηγικό σχέδιο για τον τουρισμό, τέτοιο που να πείθει ότι χρειαζόμαστε ένα τόσο μεγάλο προσωπικό. Για παράδειγμα, αυτή η Γενική Γραμματεία Τουριστικών Υποδομών και Επενδύσεων έχει υπό την εποπτεία της και την υπηρεσία της μία γενική διεύθυνση με τέσσερις διευθύνσεις, οι δύο εκ των οποίων η Διεύθυνση Τουριστικών Επενδύσεων λόγω ίδρυσης διαχειριστικής αρχής συρρικνώνεται και η Διεύθυνση Χωροταξικού Σχεδιασμού έχει ελάχιστες αρμοδιότητες.
Καταλαβαίνετε τελικά ότι εδώ σχεδιάζουμε πάντα με το κεφάλι κάτω. Ενώ πρέπει να σχεδιάσουμε και να αναπτύξουμε και να δώσουμε προοπτική και στόχους –και συμφωνώ μαζί σας ότι ο τουρισμός είναι σημαντικός για τη χώρα μας- και μετά να προσλάβουμε το προσωπικό που χρειάζεται, έχουμε ήδη μια γραμματεία, που έχει πάρει διάφορες μορφές, περισσότερες από τις μορφές του Ιανού. Ξεκινάει από το 1998 ως Ειδική Γραμματεία Ολυμπιακών Αγώνων 2004,  που με το ν. 2912∕2001 γίνεται Γενική Γραμματεία Ολυμπιακών Αγώνων και έχει περισσότερες θέσεις και αρμοδιότητες, με το ν. 3342∕2005 ονομάζεται Γενική Γραμματεία Ολυμπιακής Αξιοποίησης Ακινήτων με αμφίβολα αποτελέσματα στη δράση της και με το ν. 3878∕2010 ονομάζεται Γενική Γραμματεία Πολιτιστικής και Τουριστικής Υποδομής και τα θέματα του προσωπικού καθορίζονται με προεδρικό διάταγμα.
Καταλαβαίνετε ότι έχει μία διαδρομή, η οποία απηχεί ακριβώς τη νοσηρότητα των πελατειακών σχέσεων και της λογικής διάρθρωσης του κράτους και αυτό επισημαίνω εγώ σήμερα.
Ενδεχομένως ο τουρισμός να χρειάζεται και περισσότερες διευθύνσεις και περισσότερες γενικές γραμματείες αργότερα, αλλά εφόσον ανδρωθεί, έχει ένα στρατηγικό σχεδιασμό και προχωρήσει έτσι που να πείθει.
Κυρία Υπουργέ, είστε νέα Υπουργός, έχετε φιλοδοξίες -και το σέβομαι- και έχετε και ικανότητες. Όμως, σήμερα που η κοινωνία μάς κρίνει και πάνω απ’ όλα, η αξιοπιστία της πολιτικής βάλλεται συνεχώς και από τα μέσα ενημέρωσης και  αυτό το συγκεκριμένο θέμα έχει αναδείξει πολλά πικρά σχόλια -πολιτικά και παραπολιτικά- δημιουργεί πάρα πολλές ενστάσεις από την κοινωνία και πρέπει να το προσέξουμε.
Γι’ αυτό θα ήθελα ειλικρινά μια απάντηση για τους στόχους που έχει το Υπουργείο Τουρισμού, ούτως ώστε να αξιοποιήσει αυτές και άλλες γενικές γραμματείες και άλλο προσωπικό αλλά, πραγματικά, για στόχους που να υπηρετούν το κοινωνικό σύνολο και να δίνουν μία αίσθηση ότι, πράγματι, αναβαθμίζεται ο τουρισμός, που τον έχουμε ανάγκη όλοι μας.
Ευχαριστώ.","ΠΑΡΙΣΗΣ ΜΟΥΤΣΙΝΑΣ",334
"42697"," Το λόγο έχει η Υπουργός κ. Όλγα Κεφαλογιάννη, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42698"," Δεν ξέρω αν με παρακολουθήσατε γιατί νομίζω ότι απαντήσεις έδωσα ακριβώς σε όλα αυτά τα ερωτήματα στην πρωτολογία μου. Σας έδωσα ακριβώς την κατεύθυνση ότι υπάρχει στρατηγικός σχεδιασμός τόσο για τη θεσμική θωράκιση ενός Υπουργείου, που θα έχει έναν επιτελικό χαρακτήρα, όσο και για το ποια θα είναι η στρατηγική μας στον τουρισμό, που μέχρι στιγμής δεν έχει υπάρξει.
Επειδή επιμένετε στο θέμα των μετακλητών υπαλλήλων, αν θέλετε να τους απολύσουμε, πείτε το ανοιχτά, διότι η προσπάθεια που γίνεται από όλους μας είναι οι υπάλληλοι είτε είναι δημόσιοι υπάλληλοι με τη στενή έννοια του όρου είτε είναι μετακλητοί υπάλληλοι, να αξιοποιούνται και να έχουν χώρο δράσης. 
Ως προς το Υπουργείο Τουρισμού, ακόμη και σήμερα ξαναλέω ότι αν πάρουμε τη φωτογραφία της στιγμής, το Υπουργείο διοικητικά προφανώς δεν είναι διαρθρωμένο με τέτοιο τρόπο, που να ανταποκρίνεται στις σύγχρονες διοικητικές ανάγκες. Γι’ αυτό σας λέω και επιμένω ότι με το Υπουργείο Διοικητικής Μεταρρύθμισης είμαστε ήδη σε επεξεργασία των σχετικών οργανογραμμάτων και μάλιστα, έχουμε ζητήσει εμείς να επιταχυνθούν όσο το δυνατόν γρηγορότερα οι διαδικασίες, τουλάχιστον σε ό,τι αφορά το δικό μας Υπουργείο. Το ζητάμε ακριβώς γιατί δεν θέλουμε να υπάρχει αυτή η αίσθηση που δίνεται αυτήν τη στιγμή με ένα σχήμα που έχει προκύψει, όπως καταλαβαίνετε -από τη  στιγμή που στήνεται από την αρχή ένα Υπουργείο- προκύπτει από τη διάσπαση ενός πρώην Υπουργείου Πολιτισμού και Τουρισμού και με τη μεταφορά όλων των αρμοδιοτήτων που έχουν να κάνουν με τον τουρισμό.
Σε κάθε περίπτωση, όμως –και επειδή αναφερθήκατε εκτενώς στη Γενική Γραμματεία Πολιτιστικής και Τουριστικής Υποδομής- θέλω να σας πω ότι ναι μεν, εν μέρει, αποτελεί εξέλιξη της Γραμματείας των Ολυμπιακών Αγώνων αλλά δεν είναι μόνο αυτό. 
Άλλωστε, τα τελευταία τρία χρόνια οι εργασίες της Γενικής Γραμματείας Πολιτιστικής και Τουριστικής Υποδομής επικεντρώθηκαν σε θέματα άσκησης πολιτικής και παραγωγής νομοθεσίας για τα τουριστικά δημόσια κτήματα και τις τουριστικές επενδύσεις, αποκτώντας ιδιαίτερη τεχνογνωσία στα σχετικά θέματα. 
Θέλω να σας αναφέρω ότι μεταξύ άλλων επεξεργάστηκε και συντόνισε τη σύνταξη και ψήφιση μιας σειράς νομοθετικών ρυθμίσεων πολύ σημαντικών για τον τουρισμό, όπως την πολεοδομική ωρίμανση των δημοσίων ακινήτων και απόδοση σε αυτά βιώσιμης επενδυτικής ταυτότητας, με σκοπό την αξιοποίησή τους -αυτός είναι γνωστός ως εφαρμοστικός νόμος για τα δημόσια ακίνητα- το θεσμό των σύνθετων τουριστικών καταλυμάτων, τουριστική κατοικία και το σύνολο των εκτελεστικών πράξεων που κατέστησαν δυνατή την εφαρμογή του. 
Σημειώνω εδώ ότι ο θεσμός αυτός υπό τις προγενέστερες νομικές μορφές του ποτέ δεν μπόρεσε να υλοποιηθεί στη χώρα μας, ενώ ήδη σήμερα ο ΕΟΤ, ο Ελληνικός Οργανισμός Τουρισμού, έχει υποδεχθεί και προωθήσει τις πρώτες επενδυτικές προτάσεις βάσει του νέου θεσμικού πλαισίου, οι οποίες ήδη βρίσκονται σε καθεστώς περιβαλλοντικής αδειοδότησης. 
Επίσης, η γενική γραμματεία έχει βοηθήσει στη βελτίωση του θεσμού των ΤΟΤΑ και τη δημιουργία ειδικής υπηρεσίας μιας στάσης για την προώθηση και αδειοδότηση τουριστικών επενδύσεων με παράλληλη λειτουργία εντός αυτής αυτοτελούς πολεοδομικού γραφείου. 
Παράλληλα, έχει βοηθήσει και στην απόσυρση παλαιών τουριστικών καταλυμάτων. Άλλωστε, αυτή είναι μία προτεραιότητα που έχουμε βάλει και εμείς τώρα, για να εφαρμοστεί τουλάχιστον πιλοτικά σε κάποιες περιοχές της χώρας. 
Ταυτόχρονα, η γενική γραμματεία επεξεργάστηκε σειρά προτάσεων για την αναθεώρηση του ειδικού χωροταξικού για τον τουρισμό, ενώ με τη συνδρομή και το συντονισμό της εξασφαλίστηκε η χρηματοδότηση μέσω ΕΣΠΑ σειράς έργων υποδομής τουριστικού χαρακτήρα. 
Κύριε συνάδελφε, με την ολοκλήρωση του νέου οργανισμού του Υπουργείου Τουρισμού η Γενική Γραμματεία Τουριστικών Υποδομών και Επενδύσεων θα έχει υπό την εποπτεία της την ειδική υπηρεσία μιας στάσης για την προώθηση και αδειοδότηση τουριστικών επενδύσεων και την Ειδική Υπηρεσία Συντονισμού και Εφαρμογής Δράσεων ΕΣΠΑ. Και αυτό έχει σημασία όχι μόνο για τη χρηματοδοτική περίοδο που διανύουμε, αλλά και για την προετοιμασία της επόμενης χρηματοδοτικής περιόδου. 
Στη γενική γραμματεία θα υπάγονται, επίσης, το σύνολο των υπηρεσιών που θα ασχολούνται με θέματα μελετών, έργων και προγραμμάτων, καθώς επίσης, και τα θέματα χωροθέτησης τουριστικών λιμένων και χωροταξικού σχεδιασμού. 
Τέλος, σας ενημερώνουμε ότι αύριο θα ανακοινώσουμε την πλήρη στελέχωση και έναρξη λειτουργίας της ειδικής υπηρεσίας μιας στάσης, καθώς  και την ολοκλήρωση των προτάσεων του Υπουργείου μας για την αναθεώρηση του Ειδικού Χωροταξικού Πλαισίου για τον Τουρισμό. 
Θέλω να σημειώσω ότι είναι η πρώτη φορά που το Υπουργείο Τουρισμού έχει διαμορφώσει από κοινού και σε πλήρη συνεργασία με το κατ’ εξοχήν αρμόδιο και επισπεύδον Υπουργείο που είναι το ΥΠΕΚΑ το αναθεωρημένο σχέδιο κοινής υπουργικής απόφασης χωροταξικού πλαισίου για τον τουρισμό, καθώς και το συνοδευτικό χωροταξικό χάρτη. 
Ευχαριστώ πολύ.","ΟΛΓΑ ΚΕΦΑΛΟΓΙΑΝΝΗ",222
"42699"," Εμείς ευχαριστούμε την κυρία Υπουργό.
 Με την ομιλία της οποίας ολοκληρώθηκε η συζήτηση των επικαίρων ερωτήσεων. 
Κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 19 Οκτωβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (άρθρο 130 παράγραφοι  2 και 3 του Κανονισμού της Βουλής)
1. Η με αριθμό 448/16-10-2012 επίκαιρη ερώτηση της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Οικονομικών, σχετικά με την αναστολή λειτουργίας των ΔΟΥ Μολάων-Σκάλας-Γυθείου του Νομού Λακωνίας.
2. Η με αριθμό 467/16-10-2012 επίκαιρη ερώτηση του Βουλευτή Αττικής του Συνασπισμού Ριζοσπαστικής Αριστεράς –Ενωτικού Κοινωνικού Μετώπου κ. Αλέξη Μητρόπουλου προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τα αποθεματικά των ασφαλιστικών ταμείων και την εγγύηση για την καταβολή των συντάξεων του 2012.
3. Η με αριθμό 453/16-10-2012 επίκαιρη ερώτηση του Βουλευτή Β΄ Αθήνας του Πανελλήνιου Σοσιαλιστικού Κινήματος κ. Ανδρέα Λοβέρδου προς τον Υπουργό Οικονομικών, σχετικά με το «κούρεμα» των ομολόγων των φυσικών προσώπων.
4. Η με αριθμό 454/16-10-2012 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Οικονομικών, σχετικά με τις οριστικές αποφάσεις συγχωνεύσεων και διατήρησης των ΔΟΥ Πτολεμαϊδας και Νεάπολης Κοζάνης.
5. Η με αριθμό 472/16-10-2012 επίκαιρη ερώτηση του Βουλευτή Μαγνησίας του Λαϊκού Συνδέσμου-Χρυσή Αυγή, κ. Παναγιώτη Ηλιόπουλου προς τους Υπουργούς Παιδείας και Θρησκευμάτων, Πολιτισμού και Αθλητισμού και Ναυτιλίας και Αιγαίου, σχετικά με την εύρυθμη λειτουργία του Πανεπιστημίου Αιγαίου.
6. Η με αριθμό 458/16-10-2012 επίκαιρη ερώτηση της Βουλευτού Α’ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την μη εισαγωγή φοιτητών και φοιτητριών της μουσουλμανικής μειονότητας στο Παιδαγωγικό Τμήμα Δημοτικής Εκπαίδευσης του ΑΠΘ.
7. Η με αριθμό 463/16-10-2012 επίκαιρη ερώτηση του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Εθνικής άμυνας σχετικά με το εργοστάσιο «ΗΛΕΚΤΡΟΜΗΧΑΝΙΚΗ ΚΥΜΗΣ».
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (άρθρο 130 παράγραφοι 2 και 3 του Κανονισμού της  Βουλής)
1. Η με αριθμό 449/16-10-2012 επίκαιρη ερώτηση της Βουλευτού Φθιώτιδας της Νέας Δημοκρατίας κ. Ελένης Μακρή-Θεοδώρου προς τον Υπουργό Αγροτικής Ανάπτυξης και Τροφίμων, σχετικά με τη νομιμοποίηση των κτηνοτροφικών εγκαταστάσεων.
2. Η με αριθμό 468/16-10-2012 επίκαιρη ερώτηση του Βουλευτή Β΄ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Πέτρου Τατσόπουλου προς τους Υπουργούς Εσωτερικών και Παιδείας και Θρησκευμάτων, Πολιτισμού και Αθλητισμού, σχετικά με τη ματαίωση έργου από το Υπουργείο Εσωτερικών προς όφελος του πολιτισμού.
3. Η με αριθμό 452/16-10-2012 επίκαιρη ερώτηση του Βουλευτή Ξάνθης του Πανελλήνιου Σοσιαλιστικού Κινήματος κ. Δημητρίου Σαλτούρου προς τον Υπουργό Δημόσιας Τάξης και Προστασίας του Πολίτη, σχετικά με το επίδομα ανεργίας των χιλίων επτακοσίων πενήντα εποχικών πυροσβεστών.
4. Η με αριθμό 455/16-10-2012 επίκαιρη ερώτηση της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας-Μαρίας Γιαταγάνα προς τον Υπουργό Δημόσιας Τάξης και Προστασίας του Πολίτη, σχετικά με τον πειθαρχικό έλεγχο αστυνομικού υπαλλήλου που συμμετείχε στις κινητοποιήσεις των Σωμάτων Ασφαλείας.
5. Η με αριθμό 453/16-10-2012 επίκαιρη ερώτηση του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τους Υπουργούς Οικονομικών και Εξωτερικών, σχετικά με την οικονομική διείσδυση της Τουρκίας στη Θράκη.
6. Η με αριθμό 459/16-10-2012 επίκαιρη ερώτηση της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Οικονομικών, σχετικά με την αξιοποίηση έκτασης διακοσίων είκοσι τριών στρεμμάτων στη γέφυρα Ρίου-Αντιρρίου.
7. Η με αριθμό 464/16-10-2012 επίκαιρη ερώτηση της Βουλευτού Β΄ Πειραιά του Κομμουνιστικού Κόμματος Ελλάδος κ. Διαμάντως Μανωλάκου προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με τη στήριξη των αμπελοκαλλιεργητών και της Κεντρικής Συνεταιριστικής Ένωσης Αμπελοοινικών Προϊόντων (ΚΕΟΣΟΕ). 
Δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"42700"," Μάλιστα, μάλιστα.
Με τη συναίνεση του Σώματος και ώρα 11.45΄ λύεται η συνεδρίαση για αύριο ημέρα Παρασκευή 19 Οκτωβρίου 2012 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση της υπ΄αριθμ. 12/8/18-2-2012 επίκαιρης επερώτησης Βουλευτών του ΣΥΡΙΖΑ-ΕΚΜ προς τον Υπουργό Υγείας σχετικά με το δημόσιο σύστημα περίθαλψης σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
