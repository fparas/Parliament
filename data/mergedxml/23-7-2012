"","Content","name","ParlmemberID"
"72078","Date","23-7-2012",NA
"72079"," Σύμφωνα με την από 8 Ιουλίου 2012  εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΣΤ΄ συνεδριάσεώς του, της Κυριακής 8ης Ιουλίου 2012).
Παρακαλείται η κυρία Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από την κ. Μαρία Γιαννακάκη, Βουλευτή Β΄ Πειραιώς, τα ακόλουθα: 
	Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ο Σύλλογος Γονέων και Κηδεμόνων των Γλωσσικά Ομοιογενών Τάξεων των JAKOB-HEUSTEIGSCHULE αιτείται να επιτραπεί η εγγραφή των μαθητών της Γ΄ τάξης του Γυμνασίου  στο μοναδικό Λύκειο της Στουτγκάρδης.
2) Οι Βουλευτές, Β΄ Αθηνών κ. ΧΡΗΣΤΟΣ ΚΑΤΣΩΤΗΣ και Περιφέρεια Νομού Αττικής κ. ΙΩΑΝΝΗΣ ΓΚΙΟΚΑΣ κατέθεσαν αναφορά με την οποία  το Σωματείο Εργαζομένων Καζίνου-Ξενοδοχείου και Τελεφερίκ Πάρνηθας αιτείται να υποχρεωθεί η εργοδοσία να τηρήσει όλες τις συμβατικές υποχρεώσεις της προς την ΕΤΑ και τα συναρμόδια Υπουργεία και να υπογράψει τη συλλογική σύμβαση εργασίας που η ίδια κατήγγειλε, δύο μόλις μήνες από την εφαρμογή της.
3) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  ο Δήμος Φαιστού Νομού Ηρακλείου αιτείται την επίλυση  προβλημάτων υποστελέχωσης και λειτουργίας των τριών βρεφονηπιακών σταθμών που λειτουργεί ο Οργανισμός Κοινωνικής Φροντίδας και Μαζικής Άθλησης του δήμου.
4) Οι Βουλευτές, Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ και Α΄ Πειραιώς κ. ΘΕΟΔΩΡΟΣ ΔΡΙΤΣΑΣ κατέθεσαν αναφορά με την οποία  ο Δήμαρχος Κιμώλου Νομού Κυκλάδων αιτείται την επίλυση θέματος που αφορά την επαρκή σύνδεση-επικοινωνία του νησιού με τον Πειραιά.
5) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Πρόεδρος του Συνδέσμου Σμυριδορυκτών Όρμου Λυώνος Νάξου αιτείται να ενημερωθεί σχετικά με τη μη καταβολή του ασφαλιστικού και σμυριδικού επιδόματος προς το ΙΚΑ και τους σμυριδεργάτες το έτος 2011.
6) Ο Βουλευτής Β΄ Πειραιώς κ. ΑΝΑΣΤΑΣΙΟΣ ΝΕΡΑΝΤΖΗΣ κατέθεσε αναφορά με την οποία  ο κ. Ιωάννης Κανατσέλης, αρχισυντάκτης της εβδομαδιαίας εφημερίδας «Η Φωνή των Πειραιωτών» εκφράζει τη διαμαρτυρία του για την αφαίρεση από την εφημερίδα της δυνατότητας καταχώρισης δημοσιεύσεων των φορέων του δημοσίου, ισολογισμών κ.λπ..
7) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ενεργά στελέχη του Εμπορικού Ναυτικού, απόφοιτοι Ναυτικών  ΤΕΕ Τομέα Πλοιάρχων  αιτούνται να τους δοθεί η δυνατότητα να αποκτήσουν το δίπλωμα του Πλοιάρχου Α΄ όπως ίσχυε τα προηγούμενα χρόνια.
8) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο κ. Χαράλαμπος Φουλίδης αιτείται να ενημερωθεί σχετικά με τη μη σωστή καταβολή των ποσών που δικαιούται από τη σύνταξή του και του επιδόματος αδείας.
9) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  η κ. Μαρία Παπαγιάννη και ο κ.Ηλίας Καραφώτης αιτούνται την επίλυση θέματος που αφορά τη συνταξιοδότηση των εκπαιδευτικών και δημοσίων υπαλλήλων που εργάστηκαν πριν το 1982 στον ιδιωτικό τομέα.
10) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται να ενημερωθεί σχετικά με το πότε θα ξεκινήσει η διαδικασία αξιολόγησης των δημοσίων υπαλλήλων.
11) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  το Παγκρήτιο Σωματείο Εργαζομένων στο ΕΚΑΒ και Εθελοντών Αιμοδοτών επισημαίνει προβλήματα λειτουργίας του και αιτείται την επίλυση θεσμικών και οικονομικών αιτημάτων.
12) Οι Βουλευτές Αχαΐας κ. ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ και Β΄ Αθηνών κ. ΣΠΥΡΙΔΩΝ ΧΑΛΒΑΤΖΗΣ κατέθεσαν αναφορά με την οποία  το Διοικητικό Συμβούλιο του Επιμελητηρίου Εικαστικών Τεχνών Ελλάδος εκφράζει την αντίθεσή του στην εγκατάσταση τεράστιων ανεμογεννητριών κατά μήκος της χερσονήσου της Μάνης του Νομού Λακωνίας.
13) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την άμεση επίλυση θέματος που αφορά την υποβολή αιτήσεων ασφαλισμένων στον ΟΓΑ, οι οποίοι χρήζουν υποστήριξης οξυγόνου.
14) Οι Βουλευτές, Β΄ Αθηνών κ. ΣΠΥΡΙΔΩΝ ΧΑΛΒΑΤΖΗΣ και Α΄ Αθηνών κ. ΓΑΡΥΦΑΛΛΙΑ (ΛΙΑΝΑ) ΚΑΝΕΛΛΗ κατέθεσαν αναφορά με την οποία  το Σωματείο των Εργαζομένων στα Κέντρα Πρόληψης της χρήσης εξαρτησιογόνων ουσιών αιτείται την άμεση συνεδρίαση της Επιτροπής Παρακολούθησης της λειτουργίας των κέντρων πρόληψης για τη επίλυση οικονομικών αιτημάτων τους.
15) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  η κ. Δήμητρα Γουλιώτη αιτείται ενημέρωσης για την πορεία της αίτησης συνταξιοδότησής της από τον ΟΓΑ.
16) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  η κ. Ελισσάβετ Παπαδοπούλου αιτείται ενημέρωσης για την πορεία της αίτησης συνταξιοδότησής της από τον ΟΓΑ.
17) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  η κ. Αιμιλία Σισιόλα αιτείται ενημέρωσης για την πορεία της αίτησης συνταξιοδότησής της από τον ΟΓΑ.
18) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την άμεση έκδοση των αποφάσεων που αφορούν τα προγράμματα αυτεπιστασίας προκειμένου να προχωρήσουν  οι προσλήψεις.
19) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο κ.Σάββας Σαββίδης αιτείται να ενημερωθεί σχετικά με την πορεία της αίτησης συνταξιοδότησής του από τον ΟΑΕΔ.
20) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  κάτοικοι του Νομού Πέλλας αιτούνται να ενημερωθούν σχετικά με τις ημερομηνίες πληρωμής της συμφωνηθείσας αποζημίωσης  που συνήψαν με το Υπουργείο Πολιτισμού για την παραχώρηση αγροτεμαχίων τους στην Αρχαιολογία Πέλλας.
21) Ο Βουλευτής Αργολίδος κ. ΙΩΑΝΝΗΣ ΑΝΔΡΙΑΝΟΣ κατέθεσε αναφορά με την οποία  ο Πρόεδρος της Τοπικής Διοίκησης Αργολίδας της Διεθνούς Ένωσης Αστυνομικών αιτείται την επίλυση θέματος που αφορά την έλλειψη ρευστότητας στο Μετοχικό Ταμείο Στρατού, η οποία έχει ως συνέπεια τη διακοπή καταβολής Βοηθημάτων Οικογενειακής και Επαγγελματικής Αυτοτέλειας σε δικαιούχα τέκνα αστυνομικών.
22) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο κ. Ιωάννης Τσιπουλτάρας  αιτείται ενημέρωσης σχετικά με την αναστολή  καταβολής της αναπηρικής σύνταξής του από το Γενικό Λογιστήριο του Κράτους, λόγω ελέγχου.  
23) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία   ο κ. Νικόλαος Ματζηρίδης εκφράζει τη δυσαρέσκειά του για τη μειωμένη καταβολή της συντάξεώς του και του επιδόματος αδείας του μηνός Ιουλίου τρέχοντος.
24) Οι Βουλευτές, Ηρακλείου κ. ΜΑΡΙΑ ΔΙΑΚΑΚΗ και κ. ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  ο Δήμος Βιάννου Νομού Ηρακλείου εκφράζει την αντίθεσή του στο θέμα των επενδύσεων, από ολλανδική εταιρεία πετρελαιοειδών, στην περιοχή Δέρματος του δήμου και μάλιστα με τη διαδικασία fast track.
25) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται ενημέρωσης για τη διαδικασία έκδοσης προεδρικού διατάγματος που αφορά την αναγνώριση της προϋπηρεσίας στον ιδιωτικό τομέα.
26) Οι Βουλευτές, Δωδεκανήσου κ. ΔΗΜΗΤΡΗΣ ΓΑΚΗΣ και Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  ο Δήμος Σύμης Νομού Δωδεκανήσου αιτείται τη λήψη μέτρων προκειμένου να μη  διακοπεί η  λειτουργία των μονάδων αφαλάτωσης του δήμου.
27) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την επανεξέταση της υπουργικής απόφασης σχετικά με τη μείωση της στρεμματικής ενίσχυσης του ποιοτικού πριμ ελαιολάδου για το έτος 2011.
28) Οι Βουλευτές, Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ και Β΄ Πειραιώς κ. ΙΩΑΝΝΗΣ ΤΡΑΓΑΚΗΣ κατέθεσαν αναφορά με την οποία   αιτείται ενημέρωσης για την έκδοση των  αποφάσεων διακανονισμού της πληρωμής του Ειδικού Τέλους Ηλεκροδοτούμενων Δομημένων Επιφανειών από τις ΔΟΥ. 
29) Οι Βουλευτές, Περιφέρειας Νομού Αττικής κ. ΙΩΑΝΝΗΣ ΓΚΙΟΚΑΣ και Β΄ Αθηνών κ. ΧΡΗΣΤΟΣ ΚΑΤΣΩΤΗΣ κατέθεσαν αναφορά με την οποία  τα Συνδικάτα Μετάλλου Πειραιά και Ελευσίνας καταγγέλλουν τις δυσμενείς  συνθήκες εργασίας που επικρατούν στο εργοτάξιο των ΕΛΠΕ στο έργο επέκτασής τους στην Ελευσίνα.
30) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  ο Σύλλογος Γονέων Τριών Τέκνων Μεσσηνίας αιτείται τη λήψη μέτρων για τη στήριξη των οικογενειών με τρία τέκνα και άνω.
31) Οι Βουλευτές, Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ, Β΄ Πειραιώς κ. ΙΩΑΝΝΗΣ ΤΡΑΓΑΚΗΣ κατέθεσαν αναφορά με την οποία  ο Δήμος Καλαμάτας Νομού Μεσσηνίας αιτείται την άμεση προέγκριση των τευχών δημοπράτησης που αφορούν τη Μελέτη Έργων Διαχείρισης Λυμάτων Οικισμών Καρδαμύλης, Στούπας, Λεύκτρου, Νεοχωρίου και Αγ.Νικολάου του Δήμου Δυτικής Μάνης.
32) Ο Βουλευτής, Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  ο κ. Άγγελος Σχισμένος  αιτείται να ενημερωθεί σχετικά με τις ενέργειες στις οποίες προτίθεται να προβεί η Κυβέρνηση  στο θέμα του συμψηφισμού χρεών με απαιτήσεις κατά του δημοσίου.
33) Οι Βουλευτές, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ και Β΄ Αθηνών κ. ΧΡΗΣΤΟΣ ΚΑΤΣΩΤΗΣ κατέθεσαν αναφορά με την οποία  Επιτροπή Ανέργων Ναυτεργατών  αιτείται τη λήψη οικονομικών μέτρων ανακούφισης των ανέργων ναυτεργατών.
34) Η Βουλευτής Λαρίσης κ. ΗΡΩ ΔΙΩΤΗ κατέθεσε αναφορά με την οποία  η Ελληνική Ομοσπονδία Θαλασσαιμίας αιτείται την άμεση λήψη και εφαρμογή μέτρων για την προστασία των μεταγγιζόμενων ασθενών από τον ιό του δυτικού Νείλου.
35) Ο Βουλευτής Φλωρίνης κ. ΑΘΑΝΑΣΙΟΣ ΓΕΡΜΑΝΙΔΗΣ κατέθεσε αναφορά με την οποία  η ΕΛΜΕ Φλώρινας αιτείται την ανάγκη συνέχισης της χορήγησης του επιδόματος παραμεθορίου σε όλο το Νομό Φλώρινας.
36) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία  το Δημοτικό Συμβούλιο Πέλλας αιτείται να παραμείνει η Πέλλα ως παραμεθόριος νομός και προβληματικός τύπου Α΄στο σύνολό του.
37) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  η Ένωση Υπαλλήλων Πυροσβεστικού Σώματος Λακωνίας αιτείται την ενίσχυση των πυροσβεστικών υπηρεσιών του Νομού Λακωνίας με επιπλέον προσωπικό.
38) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  η ΄Ενωση Υπαλλήλων Πυροσβεστικού Σώματος Νομού Λακωνίας εκφράζει την έντονη δυσαρέσκειά των μελών της για την προοπτική νέας οριζόντιας περικοπής του ειδικού μισθολογίου των πυροσβεστών.
39) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία  ο Τοπικός Οργανισμός Εγγείων Βελτιώσεων Κρύας Βρύσης, Νομού Πέλλας αιτείται την επανακατάθεση της δήλωσης των ζημιών προς τον ΕΛΓΑ σχετικά με την αποζημίωση των καλλιεργητών από τις βροχοπτώσεις του περασμένου Μαΐου.
40) Οι Βουλευτές, Αχαΐας κ. ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ και Αιτωλοακαρνανίας κ. ΝΙΚΟΛΑΟΣ ΜΩΡΑΪΤΗΣ κατέθεσαν αναφορά με την οποία  ο Σύλλογος Φυτωριούχων Νομού Κορινθίας αιτείται την άμεση δρομολόγηση των διαδικασιών για τη δημιουργία κρατικών μητρικών φυτειών σύμφωνα με τη νομοθεσία που ισχύει.
41) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  η Ελληνική Ομοσπονδία Θαλασσαιμίας αιτείται τη λήψη μέτρων για την προστασία των μεταγγιζόμενων ασθενών από τον ιό του δυτικού Νείλου.
42) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Σύλλογος Πτυχιούχων Μηχανικών Δημοσίων Υπαλλήλων Τεχνολογικού Τομέα Ανώτατης Εκπαίδευσης Ανατολικής-Κεντρικής Κρήτης  αιτείται τη λήψη μέτρων για την άρση των ανισοτήτων που δημιουργήθηκαν με την ψήφιση των ν. 4024/2011  και 4046/2012 και αφορούν το σύστημα βαθμολογικών προαγωγών και μισθολογικής εξέλιξης των υπαλλήλων του κράτους.
43) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  η Πανελλήνιος Ομοσπονδία Εργαζομένων Ερευνητικών Κέντρων-Ιδρυμάτων  αιτείται την άμεση αναθεώρηση της απόφασης για μεταφορά της ΓΓΕΤ  και την παραμονή της στην αρμοδιότητα του Υπουργείου Παιδείας, Θρησκευμάτων, Πολιτισμού και Αθλητισμού.
44) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  ο Σύλλογος Εργαζομένων στο Ινστιτούτο Φαρμακευτικής Έρευνας και  Τεχνολογίας (ΣΕΙΦΕΤ) εκφράζει τη δυσαρέσκειά του για τα μέτρα τα οποία έχουν υποστεί οι εργαζόμενοι του ΙΦΕΤ εξαιτίας των μνημονιακών πολιτικών που εφαρμόζονται τα τελευταία δυόμισι χρόνια.
45) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την άμεση τοποθέτηση ιατρού στο περιφερειακό ιατρείο στις Στάβιες του Δήμου Γόρτυνας του Νομού Ηρακλείου.
46) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Πανελλήνιος Σύλλογος Εργαζομένων στο Ελληνικό Κέντρο Θαλάσσιων Ερευνών αιτείται την αναθεώρηση της απόφασης περικοπής του προυπολογισμού του Κέντρου.
47) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Δήμος Μινώα Πεδιάδας Νομού Ηρακλείου αιτείται την έναρξη διαλόγου για την αναβάθμιση και τον επαναπροσδιορισμό του ρόλου της αυτοδιοίκησης των δήμων και ειδικά των περιφερειακών.
48) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται να ενημερωθεί  σχετικά με τις συμβάσεις ορισμένου χρόνου των ελεγκτών ιατρών του ΕΟΠΥΥ οι οποίες λήγουν στα τέλη Ιουλίου.
49) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την εξασφάλιση της λειτουργίας των τμημάτων του αθλητικού σχολείου Ηρακλείου και την ενημέρωσή του  σχετικά με το πρόγραμμα λειτουργίας των πιλοτικών αθλητικών σχολείων στο μέλλον.
50) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την άμεση επανεξέταση του ζητήματος της νέας έμμεσης εισφοράς μέσω ΔΕΗ για τους βοηθητικούς χώρους.
51) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Οργανισμός Κοινωνικής Φροντίδας και Μαζικής Άθλησης  του Δήμου Φαιστού του Νομού Ηρακλείου αιτείται την επίλυση προβλημάτων υποστελέχωσης και λειτουργίας των τριών βρεφονηπιακών σταθμών που λειτουργεί ο συγκεκριμένος οργανισμός.
52) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Δήμος Βιάννου του Νομού Ηρακλείου αιτείται την άμεση ανάκληση της συμφωνίας επένδυσης από Ολλανδική εταιρεία πετρελαιοειδών στην περιοχή Δέρματος του δήμου.
53) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Διευθυντής του Ινστιτούτου Επαγγελματικής Κατάρτισης (ΙΕΚ) Ηρακλείου αιτείται την επίλυση θεμάτων που αφορούν τη διάθεση προσωπικού και υλικοτεχνικής υποδομής στο ΙΕΚ Ηρακλείου.)","ΕΠΙΚΥΡΩΣΗ ΠΡΑΚΤΙΚΩΝ",NA
"72080"," Κυρίες και κύριοι συνάδελφοι, πριν εισέλθουμε στην ημερήσια διάταξη έχω την τιμή να ανακοινώσω στο Σώμα την από 17 Ιουλίου 2012 επιστολή του Βουλευτή Σερρών κ. Νικήτα Σιώη προς τον κύριο Πρόεδρο της Βουλής, με την οποία γνωστοποιεί τη δήλωση παραίτησής του από το Βουλευτικό αξίωμα. 
Η επιστολή θα καταχωριστεί στα Πρακτικά της σημερινής συνεδρίασης.
(Η προαναφερθείσα επιστολή κατατίθεται στα Πρακτικά και έχει ως εξής:
(Να φωτογραφηθεί η σελ. 6)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72081"," Στο σημείο αυτό θα προβούμε στην ορκομωσία του συναδέλφου κ. Αρτέμιου Ματθαιόπουλου που αντικαθιστά τον παραπάνω Βουλευτή κ. Νικήτα Σιώη. 
Καλείται ο συνάδελφος κύριος Αρτέμιος Ματθαιόπουλος να προσέλθει και να δώσει το νενομισμένο όρκο ενώπιον του εκπροσώπου της Εκκλησίας. 
(Στο σημείο αυτό προσέρχεται ο Βουλευτής κ. Αρτέμιος Ματθαιόπουλος και δίνει τον παρακάτω όρκο:
«Ορκίζομαι στο όνομα της Αγίας και Ομοούσιας και Αδιαίρετης Τριάδας να είμαι πιστός στην πατρίδα και το δημοκρατικό πολίτευμα, να υπακούω στο Σύνταγμα και τους νόμους και να εκπληρώνω ευσυνείδητα τα καθήκοντά μου».)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72082"," Άξιος!
Κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμ’ 9021/6436 από 17 Ιουλίου 2012 απόφαση του Προέδρου της Βουλής, συγκροτήθηκαν οι προβλεπόμενες από τα άρθρα 31 και 32 του Κανονισμού της Βουλής, Διαρκείς Επιτροπές. 
Η σχετική απόφαση θα καταχωρισθεί στα Πρακτικά της σημερινής συνεδρίασης.
(Η προαναφερθείσα απόφαση καταχωρίζεται στα Πρακτικά και έχει ως εξής:
(Να φωτογραφηθούν οι σελ. 8-14)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72083"," Επίσης, με την υπ’ αριθμόν 9200/6542 από 20/7/2012 απόφαση του Προέδρου της Βουλής, συγκροτήθηκε η προβλεπόμενη, από το άρθρο 43Α του Κανονισμού της Βουλής, Ειδική Μόνιμη Επιτροπή Θεσμών και Διαφάνειας.
Η σχετική απόφαση θα καταχωριστεί στα Πρακτικά της σημερινής συνεδρίασης.
(Η προαναφερθείσα απόφαση καταχωρίζεται στα Πρακτικά και έχει ως εξής:
(Να φωτογραφηθούν οι σελ. 16-17)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72084"," Τέλος, με την υπ’ αριθμόν 9365/6664 από 23 Ιουλίου 2012 απόφαση του Προέδρου της Βουλής, συγκροτήθηκαν οι προβλεπόμενες από το άρθρο 43Α του Κανονισμού της Βουλής, Ειδικές Μόνιμες Επιτροπές Ελληνισμού της Διασποράς, Προστασίας Περιβάλλοντος, Έρευνας και Τεχνολογίας, Ισότητας, Νεολαίας και Δικαιωμάτων του Ανθρώπου, Περιφερειών, Οδικής Ασφάλειας και Σωφρονιστικού Συστήματος.
Η σχετική απόφαση θα καταχωριστεί στα Πρακτικά της σημερινής συνεδρίασης.
(Η προαναφερθείσα απόφαση καταχωρίζεται στα Πρακτικά και έχει ως εξής:
(Να φωτογραφηθούν οι σελ. 19-26)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72085"," Επίσης με την υπ’ αριθμόν 12/7/2012 επιστολή προς τον Πρόεδρο της Βουλής, ο Γραμματέας της Κοινοβουλευτικής Ομάδας των Ανεξαρτήτων Ελλήνων κ. Κωνσταντίνος Μαρκόπουλος γνωστοποιεί ότι Κοινοβουλευτικοί Εκπρόσωποι της Κοινοβουλευτικής Ομάδας των Ανεξαρτήτων Ελλήνων ορίζονται οι κύριοι Τέρενς Κουίκ, Βουλευτής Επικρατείας και Επαμεινώνδας (Νότης) Μαριάς Βουλευτής Ηρακλείου.
Η σχετική επιστολή θα καταχωριστεί στα Πρακτικά της σημερινής συνεδρίασης.
(Η προαναφερθείσα επιστολή καταχωρίζεται στα Πρακτικά και έχει ως εξής:
(Να φωτογραφηθεί η σελ. 28)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72086"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Πρώτη θα συζητηθεί η πρώτη με αριθμό 1/17-7-2012 πρώτου κύκλου επίκαιρη ερώτηση του Βουλευτή της Νέας Δημοκρατίας κ. Ιωάννη Λαμπρόπουλου προς τον Υπουργό Εθνικής Άμυνας, σχετικά με το στρατόπεδο «ΠΑΠΑΦΛΕΣΣΑ» στην Καλαμάτα. 
Το λόγο έχει ο Βουλευτής κ. Ιωάννης Λαμπρόπουλος για τη διατύπωση της επίκαιρης ερώτησής του για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72087"," Ευχαριστώ, κύριε Πρόεδρε. 
Κύριε Υφυπουργέ, κύριοι συνάδελφοι, στην Καλαμάτα λειτουργούσε το στρατόπεδο, ως 9ο Σύνταγμα Πεζικού, δοξασμένο 9ο Σύνταγμα Πεζικού σε όλους τους αγώνες του έθνους για ελευθερία, δημοκρατία και ανεξαρτησία, από τους Βαλκανικούς Πολέμους, το ’40-’41 καθώς και στη συνέχεια. 
Το 2005, αίτημα τότε όλης της τοπικής κοινωνίας ήταν να φύγουν οι διαβιβάσεις από την Αττική. Έτσι, από το Χαϊδάρι που ήταν, οι διαβιβάσεις πήγαν στην Καλαμάτα. Έκτοτε –και μέχρι πέρυσι- αυτές λειτουργούσαν σε ένα στρατόπεδο, το οποίο είναι το καλύτερο, το πιο σύγχρονο, το πιο καινούργιο, το πιο λειτουργικό σε όλη την Ελλάδα. Αυτά δεν τα λέω εγώ. Αν διαβάσετε την έκθεση του σημερινού Γενικού Επιθεωρητού του Στρατού, θα τα διαπιστώσετε. 
Αυτό, λοιπόν, το στρατόπεδο που έχει άριστες καιρικές συνθήκες για εκπαίδευση και παρέχει όλες τις υπηρεσίες, αφού και νοσοκομείο υπάρχει κοντά και η Αθήνα πλέον απέχει μόλις δύο ώρες, πέρυσι ο κ. Μπεγλίτης χωρίς να εξηγήσει κανένα λόγο –μάλιστα, ομολόγησε εδώ στη Βουλή ότι δεν είναι τόσο οικονομικοί οι λόγοι- το έκλεισε, επειδή πιθανότατα μια μερίδα διαβιβαστών δεν ήθελε να μετακομίσει στην Καλαμάτα. 
Το έκλεισε, λοιπόν και παρουσιάζονται οι σειρές στον Αυλώνα σε ένα στρατόπεδο, το οποίο δεν έχει καμμία σύγκριση με αυτό της Καλαμάτας και το οποίο είναι –τολμώ να πω- ερείπιο. Μπορείτε να συμβουλευθείτε το διοικητή το τι πέρασε ο άνθρωπος αυτός και τι οι στρατεύσιμοι πέρυσι όλο το χειμώνα που έμπαζε από κάθε πλευρά κρύο και αέρα, που δεν μπορούσαν να εκπαιδευθούν οι στρατιώτες, που αρρώσταιναν και τόσα πολλά άλλα. 
Αυτό το στρατόπεδο, λοιπόν, έκλεισε. Αίτημα πάντων των φορέων –γιατί ήταν πηγή οικονομικής ζωής για την πόλη μας και συνδεδεμένο με την ιστορία του νομού μας και της πόλης της Καλαμάτας- είναι αυτό το στρατόπεδο πρέπει να ξανανοίξει. 
Οι υποσχέσεις του σημερινού Πρωθυπουργού και του πρώην Υπουργού Άμυνας, κ. Αβραμόπουλου, τον Φεβρουάριο, είναι ότι θα λειτουργούσε από το καλοκαίρι. Θα έμπαινε ξανά σειρά για εκπαίδευση. 
Περιμένουμε, λοιπόν, κύριε Υπουργέ, κύριε Υφυπουργέ, να υλοποιηθούν οι δεσμεύσεις, περιμένουμε να λειτουργήσει το στρατόπεδο. Δεν πρέπει να αφήσουμε αυτό το στρατόπεδο, το καλύτερο –επαναλαμβάνω- να ερημώσει και να λεηλατηθεί, όπως γίνονται τα περισσότερα.  
Ευχαριστώ.","ΙΩΑΝΝΗΣ ΛΑΜΠΡΟΠΟΥΛΟΣ",276
"72088"," Ευχαριστούμε, κύριε συνάδελφε.
Το λόγο έχει ο Υφυπουργός Άμυνας για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72089"," Κύριε Πρόεδρε, κυρίες και κύριοι Βουλευτές, οι Ένοπλες Δυνάμεις της χώρας αποτελούν ως γνωστόν ένα χώρο δυναμικό που προσαρμόζει συνεχώς τις οργανωτικές δομές στο σύγχρονο επιχειρησιακό περιβάλλον. Στο πλαίσιο αυτό και υπό το πρίσμα των σημερινών αντίξοων οικονομικών συνθηκών το Υπουργείο Εθνικής Άμυνας σε συνεργασία με τα Γενικά Επιτελεία επαναξιολογεί όλο το δίκτυο των δομών υποστήριξης και των στρατιωτικών εγκαταστάσεων, έτσι ώστε να ικανοποιούνται οι ανάγκες της υπό σύνταξη δομής δυνάμεων, η οποία ήδη έχει καθυστερήσει πλέον, του έτους. 
Πιο συγκεκριμένα, στην επαναξιολόγηση αυτή συμπεριλαμβάνεται και η χωροταξική διάταξη των μονάδων και κέντρων εκπαίδευσης, συμπεριλαμβανομένου και του ιστορικού Κέντρου της Καλαμάτας σε σχέση με τις υπηρεσιακές απαιτήσεις, το σύγχρονο ή όχι των εγκαταστάσεων –ως γνωστό το στρατόπεδο κατασκευάστηκε μετά τους σεισμούς της Καλαμάτας το 1986, ενώ ακόμη επί των ημερών μου, το 2005, διατέθηκε ένα αξιοσέβαστο κονδύλι περί του 1 εκατομμυρίου ευρώ για τη μετάπτωσή του από Κέντρο Εκπαίδευσης Πεζικού σε Κέντρο Εκπαίδευσης Διαβιβάσεων- τη δυναμικότητά τους που ως γνωστόν το στρατόπεδο είναι δυναμικότητας οκτακοσίων περίπου ανδρών με δυνατότητα να φιλοξενήσει χίλιους διακόσιους άνδρες, τα κεφάλαια που έχουν επενδυθεί και το κόστος λειτουργίας των στρατοπέδων. 
Το στρατόπεδο αυτό πληροί αρκετά από τα παραπάνω κριτήρια και η προοπτική επαναλειτουργίας του εξετάζεται θετικά από το αρμόδιο επιτελείο. 
Σε ό,τι αφορά την 77η Μονάδα Επιστρατεύσεως, επιτρέψτε μου να αναφέρω ότι έχει ανασταλεί η μεταστάθμευσή της στην Τρίπολη και εξετάζεται το status της στο πλαίσιο της δομής των νέων δυνάμεων.
Σε κάθε περίπτωση οι αποφάσεις για το σύνολο των θεμάτων θα ληφθούν με βάση τις παραπάνω παραμέτρους και οπωσδήποτε τηρώντας όλες τις προβλεπόμενες θεσμικές διαδικασίες. 
Ευχαριστώ πολύ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"72090"," Ευχαριστούμε πολύ, κύριε Υφυπουργέ.
Το λόγο έχει ο κ. Λαμπρόπουλος για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72091"," Κύριε Πρόεδρε, θέλω να συμπληρώσω ότι το κόστος λειτουργίας αυτού του στρατοπέδου συγκριτικά με αυτό που είναι σήμερα οι διαβιβάσεις δεν έχει καμμία σύγκριση. Επίσης, θέλω να συμπληρώσω ότι σε αυτό το στρατόπεδο, λειτουργούν οι πλέον σύγχρονοι φούρνοι που προμηθεύουν ψωμί τη μεγάλη μονάδα της Αεροπορίας στην Καλαμάτα. Αυτό σημαίνει ότι αν βάλει λουκέτο αυτό το στρατόπεδο, όλες αυτές οι εγκαταστάσεις, όλα αυτά τα μέσα που διαθέτει θα απαξιωθούν, θα καταστραφούν. 
Και η Αεροπορία πού θα προμηθεύεται και με τι κόστος θα προμηθεύεται το ψωμί και τι ποιότητας ψωμί;
Αυτά δεν τα λογάριασε η προηγούμενη πολιτική ηγεσία του Υπουργείου Εθνικής Άμυνας και κάποιος διαβιβαστής που τα εισηγήθηκε αυτά και που υπηρέτησε στην Καλαμάτα και καλοπέρασε, απ’ ό,τι θυμάμαι.
Τις διαβεβαιώσεις σας, κύριε Υφυπουργέ, τις κρίνω θετικές, αλλά είναι αόριστες. Τώρα υπηρετούν αξιωματικοί εκεί, οι οποίοι είναι οικογενειάρχες και με τις σημερινές δυσκολίες, αν δεν πάρετε μια απόφαση και να πείτε ότι θα λειτουργήσει τον Οκτώβριο ή ότι θα λειτουργήσει το Σεπτέμβριο, το Νοέμβριο, αυτοί θα πρέπει να μετατεθούν, να φύγουν. Θα πρέπει να πάνε δεν ξέρω πού, σε ποια σημεία της Ελλάδος. Αυτό σημαίνει κόστος, σημαίνει επιβάρυνση, σημαίνει ταλαιπωρία για τις οικογένειές τους.
Δεν είναι έτσι, λοιπόν, όταν αφήνουμε τόσα άλλα στρατόπεδα -και στην Πελοπόννησο ακόμα- τα οποία γνωρίζουμε σε τι κατάσταση είναι -και δεν χρειάζεται να πω εγώ περισσότερα- και κλείνουμε αυτό το στρατόπεδο μόνο. Όπως το έκλεισε ο κ. Μπεγλίτης σε μια μέρα, μπορείτε σε ένα, σε δυο, σε τρεις μήνες να το ανοίξετε, να δώσετε λύση που επιθυμεί η τοπική κοινωνία, που χρειάζεται η τοπική κοινωνία, για οικονομικούς λόγους -και ιστορικούς, σας λέω και πάλι- αλλά και για να στηρίξουμε και να βοηθήσουμε και τους αξιωματικούς που είναι εκεί, που είναι έτοιμοι με τις βαλίτσες τώρα να φύγουν και να χωρίσουν από τις οικογένειές τους.
Περιμένουμε, λοιπόν, συγκεκριμένο χρονοδιάγραμμα. Το ακούμε αυτό που λέτε ένα χρόνο τώρα. Άλλωστε, τα κέντρα νεοσυλλέκτων είναι στα μετόπισθεν. Δεν μπορεί να είναι ένα κέντρο νεοσυλλέκτων στη βόρειο Ελλάδα ούτε στα σύνορα μπροστά. Και οι Διαβιβάσεις ένα είχαν. Έφυγαν από την Αττική, από το Χαϊδάρι, γιατί έπρεπε να φύγουν, ήταν αίτημα των τοπικών κοινωνιών. Πήγαν στην Καλαμάτα. Ξαναήρθαν στον Αυλώνα γιατί είχε ανάγκη η Αττική να μαζέψει και άλλο κόσμο; Υπάρχει λογική;
Περιμένουμε γρήγορα απόφαση και συγκεκριμένη, όχι αοριστίες ότι το μελετάμε και το ξαναμελετάμε. Δέκα φορές το έχω ακούσει αυτό και με ερωτήσεις και με απαντήσεις.
Ευχαριστώ, κύριε Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"72092"," Ευχαριστούμε, κύριε συνάδελφε.
Κύριε Υφυπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72093"," Κύριε Βουλευτά, έχουμε πλήρη γνώση της κατάστασης των εγκαταστάσεων του στρατοπέδου, όπως και του κόστους λειτουργίας του. Έχουν υπολογιστεί επακριβώς αυτά. Συμφωνούμε ότι είναι ένα σύγχρονο στρατόπεδο, του οποίου το κόστος είναι χαμηλότερο από άλλα στρατόπεδα.
Δεν γνωρίζω τις προηγούμενες απαντήσεις. Όμως, εγώ αυτήν την ώρα αναφέρω ότι το θέμα του στρατοπέδου αντιμετωπίζεται θετικά. Συγκεκριμένο χρονικό περίγραμμα τη στιγμή αυτή δεν μπορώ να σας δώσω. Αυτήν τη στιγμή μελετάται η δομή δυνάμεων, η οποία έχει καθυστερήσει πέραν του έτους, όπως σας ανέφερα. Πιστεύω το τελικό αποτέλεσμα θα είναι τέτοιο, θετικό δηλαδή. Δεν μπορώ να διαβεβαιώσω τους αξιωματικούς ότι εντός αυτού του έτους πιθανόν να έχουν άλλη μετάθεση, να μετατεθούν στο κέντρο, αυτό θα το δούμε αργότερα.
Δεν έχω τίποτε άλλο να σας αναφέρω εις ό,τι αφορά το θέμα αυτό.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"72094"," Ευχαριστούμε, κύριε Υφυπουργέ.
Θα ήθελα να ανακοινώσω προς το Σώμα ότι οι Υπουργοί Εσωτερικών, Παιδείας, Θρησκευμάτων, Πολιτισμού και Αθλητισμού, Εργασίας, Κοινωνικής Ασφάλισης και Πρόνοιας, Περιβάλλοντος, Ενέργειας και Κλιματικής Αλλαγής και ο Αναπληρωτής Υπουργός Οικονομικών κατέθεσαν σχέδιο νόμου: «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών»».
Επίσης, οι Υπουργοί Δημόσιας Τάξης και Προστασίας του Πολίτη, Ανάπτυξης, Ανταγωνιστικότητας, Υποδομών, Μεταφορών και Δικτύων, Ναυτιλίας και ο Αναπληρωτής Υπουργός Οικονομικών κατέθεσαν σχέδιο νόμου: «Κύρωση της Πράξης Νομοθετικού Περιεχομένου «Ρύθμιση θεμάτων συμβάσεων που αφορούν Κέντρα Υποδοχής και εγκαταστάσεων Κράτησης παράνομα διαμενόντων στη χώρα αλλοδαπών και τρόπο φύλαξης αυτών» και άλλες διατάξεις».
Παραπέμπονται στην αρμόδια Διαρκή Επιτροπή.
Επίσης, θα ήθελα να ανακοινώσω προς το Σώμα ότι ο Πρόεδρος της Κοινοβουλευτικής Ομάδας των Ανεξαρτήτων Ελλήνων, ο κ. Πάνος Καμμένος και οι Βουλευτές του κόμματός του κατέθεσαν πρόταση νόμου: «Ρύθμιση θεμάτων του Κώδικα Ιθαγένειας».
Επίσης, ο Πρόεδρος της Κοινοβουλευτικής Ομάδας του Λαϊκού Συνδέσμου-«Χρυσή Αυγή» κ. Νικόλαος Μιχαλολιάκος και οι Βουλευτές του κόμματός του κατέθεσαν πρόταση νόμου: «Για την κατάργηση και τροποποίηση διατάξεων άρθρων του ν. 3284/2004 «Περί κυρώσεως του Κώδικα της Ελληνικής Ιθαγένειας» και του ν. 3838/2010 «Σύγχρονες διατάξεις για την ελληνική ιθαγένεια και την πολιτική συμμετοχή ομογενών και νομίμως διαμενόντων μεταναστών και άλλες ρυθμίσεις» και για την υποχρέωση κτήσης ελληνικού γένους υποψηφίων παραγωγικών σχολών των Ενόπλων Δυνάμεων και των Σωμάτων Ασφαλείας». 
Επίσης, ο Πρόεδρος της Κοινοβουλευτικής Ομάδας του ΣΥΡΙΖΑ-Ενωτικό Κοινωνικό Μέτωπο κ. Αλέξης Τσίπρας και οι Βουλευτές του κόμματός του κατέθεσαν πρόταση νόμου για την κατάργηση της υπ’ αριθμόν 6/28-2-2012 Πράξης Υπουργικού Συμβουλίου για την επανασύσταση του Οργανισμού Εργατικής Εστίας (ΟΕΕ) και του Οργανισμού Εργατικής Κατοικίας (ΟΕΚ). 
Επίσης, η Πρόεδρος της Κοινοβουλευτικής Ομάδας του Κομμουνιστικού Κόμματος Ελλάδας κ. Αλέκα Παπαρήγα και οι Βουλευτές του κόμματός της κατέθεσαν πρόταση νόμου: «Κατάργηση των Μνημονίων, του Μεσοπρόθεσμου Πλαισίου Δημοσιονομικής Στρατηγικής 2012-2015 και των εφαρμοστικών τους νόμων – καταγγελία των Δανειακών Συμβάσεων που έχουν ως προαπαιτούμενο την εφαρμογή των Μνημονίων». 
Επίσης, ο Πρόεδρος της Κοινοβουλευτικής Ομάδας του Λαϊκού Συνδέσμου-«Χρυσή Αυγή» κ. Νικόλαος Μιχαλολιάκος και οι Βουλευτές του κόμματός του κατέθεσαν πρόταση νόμου: «Για την κατάργηση και τροποποίηση διατάξεων άρθρων του ν. 3023/2002: «Για τη χρηματοδότηση των πολιτικών κομμάτων από το κράτος», έσοδα και δαπάνες, προβολή, δημοσιότητα και έλεγχος των οικονομικών των πολιτικών κομμάτων και των υποψήφιων Βουλευτών». 
Παραπέμπονται στις αρμόδιες Διαρκείς Επιτροπές.
Συνεχίζουμε με την δεύτερη υπ’ αριθμ. 9/17-7-2012 επίκαιρη ερώτηση πρώτου κύκλου του Βουλευτή του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Παναγιώτη Κουρουμπλή προς τον Υπουργό Οικονομικών, σχετικά με την απαλλαγή των ευπαθών κοινωνικών ομάδων από το έκτακτο ειδικό τέλος πρώτης κατοικίας. 
Κύριε Κουρουμπλή, έχετε το λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72095"," Κύριε Πρόεδρε, αφού ευχηθώ σε όλους αυτή η περίοδος να είναι παραγωγική και δημιουργική για τον τόπο σε αυτήν την πολύ κρίσιμη στιγμή, θα μου επιτρέψετε να κάνω μία δήλωση για τις επικίνδυνες –ας μου επιτραπεί η έκφραση- πρόσφατες δηλώσεις του Αντικαγκελαρίου της Γερμανίας με τις οποίες εξαπολύεται μία απειλή εναντίον του ελληνικού λαού η οποία δεν αφορά –κατά την εκτίμησή μας- μόνο τον ελληνικό λαό, αλλά υπονομεύει ολόκληρη την Ευρωζώνη. Οφείλει η Κυβέρνηση να απαντήσει με τον ίδιο τρόπο και με την ίδια ένταση στον κ. Ρέσλερ, διότι πρόκειται για μία δήλωση η οποία υπονομεύει, πραγματικά, μία προσπάθεια που κάνει ο ελληνικός λαός, ματώνοντας καθημερινά κάτω από τα αβάσταχτα μέτρα που έχουν επιβληθεί. 
Ο γερμανικός παραλογισμός έβαλε την Ευρώπη τον προηγούμενο αιώνα δύο φορές σε μεγάλες περιπέτειες. Φοβούμαι ότι κάτι τέτοιο εγκυμονούν αυτού του είδους οι δηλώσεις και οι σκέψεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, όλοι στην Ελλάδα παρακολουθούμε και βιώνουμε το μαρτύριο που ζει ο ελληνικός λαός με τα αποτελέσματα αυτής της κρίσης, που βεβαίως έχει καταδειχθεί ότι δεν είναι ελληνική, αλλά ευρωπαϊκή, είναι μία κρίση του χρηματοπιστωτικού συστήματος. Όλοι είμαστε μάρτυρες ενός μαρτυρίου που ζει η συντριπτική πλειοψηφία του ελληνικού λαού στα συσσίτια, με τα φαινόμενα του υποσιτισμού, τα ενεχυροδανειστήρια, με όλες αυτές τις τραγικές καταστάσεις της εκρηκτικής ανεργίας, της μερικής απασχόλησης, της νέας φτώχειας και του κοινωνικού αποκλεισμού που αποσταθεροποιούν κοινωνικά την ελληνική κοινωνία. 
Κανένας, βεβαίως, δεν ισχυρίζεται ότι είναι πιο ευαίσθητος από τους άλλους. Αυτά τα ζητήματα, όμως, κύριε Πρόεδρε, είναι ζητήματα πολιτικά, είναι ζητήματα προτεραιότητας και στην πολιτική υπάρχουν προτεραιότητες.
Βλέπουμε, λοιπόν, τα τελευταία δυόμισι χρόνια να υπάρχει μία ιδιαίτερη σπουδή των κυβερνήσεων των τελευταίων δυόμισι χρόνων απέναντι στους εργαζόμενους, στο μισθό και στη σύνταξη, δηλαδή στην αγοραστική δυνατότητα των Ελλήνων. Δεν βλέπουμε, όμως, την ίδια σπουδή, κύριε Πρόεδρε, απέναντι στον περιορισμό του φαινομένου της παραοικονομίας, όταν όλοι γνωρίζουμε ότι στην Ελλάδα τουλάχιστον το 30% του ΑΕΠ είναι κομμάτι στο χώρο της παραοικονομίας. 
Δεν είδαμε, λοιπόν, την ίδια σπουδή και το ίδιο ενδιαφέρον να επιδεικνύεται απέναντι στην εκρηκτική φοροδιαφυγή, από τη στιγμή που οι άμεσοι φόροι παραμένουν τα τελευταία τέσσερα χρόνια στο 6% επί του ΑΕΠ, χωρίς να έχουμε καμμία αύξησή τους και από τη στιγμή που το φαινόμενο της φοροαποφυγής παραμένει άθικτο, κύριε Πρόεδρε. Αυτό συμβαίνει επειδή η αρμόδια υπηρεσία του Υπουργείου Ανάπτυξης, η πιο κρίσιμη υπηρεσία του Υπουργείου Ανάπτυξης, η Υπηρεσία Ενδοομιλικών Συναλλαγών που αφορά πάνω από τρεις χιλιάδες ομίλους και πολυεθνικές, παραμένει με έναν υπάλληλο χωρίς βάση δεδομένων. 
Επίσης, βλέπουμε όλα αυτά τα φαινόμενα της δημόσιας και ιδιωτικής αδήλωτης περιουσίας, καθώς και τα φαινόμενα της ακίνητης περιουσίας των off-shore εταιρειών, ενώ από την άλλη μεριά ήρθε και το χαράτσι για να δώσει τέλος στη μικρή ιδιοκτησία και να «χτυπήσει» για άλλη μια φορά μία από τις ατμομηχανές της ανάπτυξης της χώρας που είναι η οικοδομική δραστηριότητα. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"72096"," Κύριε συνάδελφε, σάς ευχαριστούμε. Όπως ξέρετε, έχετε άλλα τρία λεπτά στη δευτερολογία σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72097"," Κλείνω, κύριε Πρόεδρε. 
Κύριε Πρόεδρε, οι τελευταίες κυβερνήσεις αλλά και η τωρινή ισχυρίστηκαν ότι θα έρθει ένας νόμος που θα ρυθμίζει τα ζητήματα των φόρων στην ακίνητη περιουσία. 
Εκείνο, όμως, που πρέπει να εξεταστεί αυτήν τη στιγμή είναι τουλάχιστον σε πρώτη φάση να δούμε τι μπορούμε να κάνουμε σε ό,τι αφορά την πρώτη κατοικία για ένα οικονομικό «αύριο», κύριε Πρόεδρε…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"72098","  Κύριε Κουρουμπλή, επιτρέψτε μου να σας υπενθυμίσω ότι έχετε κι άλλο χρόνο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72099"," …για να απαλλάξουμε ανθρώπους που πραγματικά σήμερα τους έχει κοπεί το ρεύμα. Και είναι χιλιάδες αυτοί οι άνθρωποι, κύριε Πρόεδρε. 
Περιμένω την απάντηση της Κυβέρνησης.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"72100","  Ευχαριστούμε, κύριε συνάδελφε. 
Θα ήθελα να γνωστοποιήσω στο Σώμα ότι λόγω συμπάθειας ο συνάδελφός μας μίλησε πολύ παραπάνω από τον πρέποντα χρόνο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72101"," Κύριε Πρόεδρε, δείξατε ανοχή και στον προηγούμενο συνάδελφο.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"72102","  Όχι, κύριε Κουρουμπλή. Η ανοχή που έδειξα ήταν λόγω συμπαθείας. 
Θα πρέπει να ξέρετε ότι θα είμαι αυστηρός στο χρόνο, προκειμένου να προλάβουμε να κάνουμε όλες τις επίκαιρες ερωτήσεις, δεδομένου ότι είναι αρκετές. 
Το λόγο έχει για τρία λεπτά ο Υφυπουργός Οικονομικών κ. Μαυραγάνης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72103"," Κυρίες και κύριοι Βουλευτές, άκουσα με προσοχή την ερώτηση του Βουλευτή κ. Κουρουμπλή. 
Θα ήθελα, λοιπόν, να απαντήσω ότι στο πλαίσιο των προσπαθειών για τη δημοσιονομική εξυγίανση της χώρας και προκειμένου να επιτευχθούν οι δημοσιονομικοί στόχοι για το 2012 με κριτήριο την προσφορότητα και την αναλογικότητα, καθώς και τη δυνατότητα ταχείας είσπραξης αλλά και λαμβάνοντας υπ’ όψιν κοινωνικά κριτήρια εξαιρέσεων, θεσπίστηκε το έκτακτο ειδικό τέλος ηλεκτροδοτούμενων δομημένων επιφανειών, το οποίο προβλέπεται από το άρθρο 53 του ν. 4021/2011, όπως αυτός ισχύει. 
Στην παράγραφο 6 του εν λόγω άρθρου, ορίζεται μειωμένος συντελεστής υπολογισμού του τέλους για τους ανάπηρους και πολύτεκνους αλλά και πλήρης απαλλαγή για τους άνεργους. 
Επιπλέον, στην παράγραφο 11 του ιδίου άρθρου ορίζονται περιπτώσεις για τις οποίες ο προϊστάμενος της ΔΟΥ μπορεί να αποφασίζει είτε την καταβολή του τέλους σε περισσότερες από τις προβλεπόμενες δόσεις είτε και τον περιορισμό του τέλους μέχρι του ύψους που κρίνεται αναγκαίο, ώστε ο υπόχρεος να μπορεί να ανταποκριθεί στην καταβολή του, χωρίς να τίθεται σε άμεσο κίνδυνο η διαβίωση του ιδίου ή των προσώπων που συνοικούν μ’ αυτόν και τον βαρύνουν φορολογικά. 
Από τις ανωτέρω ρυθμίσεις διαφαίνεται η ευαισθησία της πολιτείας σε σχέση με τις ευπαθείς ομάδες στο πλαίσιο πάντα των οικονομικών του κράτους. 
Και θα ήθελα να κάνω και μία προσθήκη σ’ αυτό που είπατε, όσον αφορά τη φοροδιαφυγή. Έχετε δίκιο. Πρέπει να «χτυπηθεί» η φοροδιαφυγή. Στις προγραμματικές δηλώσεις ανακοίνωσα συγκεκριμένες δράσεις. Απλώς θα ήθελα κάποιο χρόνο. Και ο θεός χρειάστηκε επτά μέρες για να φτιάξει τον κόσμο!","ΓΕΩΡΓΙΟΣ ΜΑΥΡΑΓΑΝΗΣ",312
"72104","  Ευχαριστούμε πολύ, κύριε Μαυραγάνη. 
Κύριε συνάδελφε, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72105"," Κύριε Πρόεδρε, καλές είναι οι ευχές, αλλά εμείς θα περιμένουμε στην πράξη συγκεκριμένες πολιτικές επιλογές σε ό,τι αφορά αυτά τα πολύ κρίσιμα ζητήματα. Ωστόσο, κύριε Πρόεδρε, αυτήν τη στιγμή έχει γίνει διακοπή στο ρεύμα σε πάνω από εκατό χιλιάδες ανθρώπους, γιατί ακριβώς δεν μπορούν να πληρώσουν το χαράτσι. 
Θα πρέπει, λοιπόν, αυτοί οι άνθρωποι να αντιμετωπιστούν σε πρώτη φάση με ένα διαφορετικό τρόπο. Είναι ζήτημα κοινωνικής συνοχής. Είναι κρίσιμο ζήτημα, κύριε Πρόεδρε, διότι πρέπει να σας πω ότι η αγοραστική δύναμη όλων αυτών των ανθρώπων αυτήν τη στιγμή είναι στο «μηδέν». Δεν μπορούν να επιβιώσουν, ενώ από την άλλη πλευρά καλούνται να πληρώσουν το χαράτσι. 
Θα έλεγα, λοιπόν, στην Κυβέρνηση να εξετάσει την αύξηση στις ακριβές περιοχές, όπου το μέτρο κοστίζει 16 ευρώ. Ας υπάρξει προς τα εκεί μία διεύρυνση και ας δοθεί η λύση στην πρώτη κατοικία -η οποία στην Ελλάδα έχει αγοραστεί με αίμα, με στερήσεις, με ξενιτιά, με μπαρκαρίσματα- με ένα οικονομικό όριο, διότι πραγματικά δεν αντέχει ο κόσμος. Πρέπει να το δούμε τουλάχιστον σε πρώτη φάση, κύριε Υπουργέ.
Κύριε Πρόεδρε, η αγοραστική δύναμη των Ελλήνων αυτή τη στιγμή έχει φτάσει στα όρια της Βουλγαρίας – είναι αυτό που λέει το μνημόνιο στην 713 σελίδα– με τα μέτρα αυτά. Μας λένε, λοιπόν, απ’ έξω «πάρτε μέτρα», αλλά εμείς δεν έχουμε αλλάξει ακόμα ούτε τα όρια της φτώχιας, με συνέπεια να θεωρούμε ότι έχει περιθώρια ακόμα ο ελληνικός λαός να λαμβάνονται μέτρα περικοπής των εισοδημάτων του, όταν αυτή τη στιγμή στην Πορτογαλία, κύριε Πρόεδρε, η αγοραστική δύναμη σε σχέση με την Ελλάδα είναι 25% παραπάνω από αυτή των Ελλήνων, και το κόστος ζωής είναι πολύ λιγότερο σε σχέση με αυτό της Ελλάδας, γιατί δεν υπήρξε σύγκρουση με τα φαινόμενα που παράγουν υψηλό κόστος ζωής, με τα καρτέλ, στην αγορά.
Αυτά είναι, λοιπόν, ζητήματα τα οποία πρέπει να αντιμετωπιστούν απνευστί.
Κλείνω, κύριε Πρόεδρε, με ένα ζήτημα που δεν έχει σχέση με την ερώτηση, αλλά έχει σχέση με το κανάλι της Βουλής. Ακούγονται, από διάφορα συστήματα πολύ ωραίες τοποθετήσεις για τη λειτουργία του καναλιού της Βουλής. Το κανάλι της Βουλής είναι μία κατάκτηση της δημοκρατίας και κυρίως είναι μία δυνατότητα να ακούει ο κόσμος τους Βουλευτές όλων των κομμάτων, να ακούει τι λένε και τα κόμματα και οι Βουλευτές. Δεν είναι προνόμιο ολίγων Βουλευτών τα μιντιακά συστήματα, κύριε Πρόεδρε.
Το κανάλι της Βουλής, λοιπόν, πρέπει να συνεχίσει να προσφέρει αυτού του είδους τις υπηρεσίες, να επεκταθεί σε όλη την Ελλάδα, για να βλέπει όλος ο ελληνικός λαός και τη θέση των κομμάτων και τις τοποθετήσεις των Βουλευτών. Τουλάχιστον σε ό,τι αφορά τις μεταδόσεις των συνεδριάσεων της Βουλής, δεν πρέπει με κανένα τρόπο να υπάρξει ο οποιοσδήποτε περιορισμός.
Σας ευχαριστώ.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"72106"," Ευχαριστούμε πολύ, κύριε συνάδελφε.
Το λόγο έχει για να απαντήσει ο Υφυπουργός Οικονομικών κ. Γεώργιος Μαυραγάνης.
Ορίστε, κύριε Υφυπουργέ, έχετε το λόγο, για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72107"," Άκουσα με προσοχή, κύριε Βουλευτά, τα όσα είπατε. Υπάρχει σίγουρα κοινωνική ευαισθησία από μεριάς της Κυβέρνησης και θα τη δείτε στην πράξη. 
Θα ήθελα να επισημάνω ότι όπου έχει κοπεί ρεύμα –αν έχει κοπεί- δεν έχει γίνει ποτέ με εντολή του Υπουργείου Οικονομικών και υπάρχει βεβαίως το θέμα που ξέρετε πλέον με τη διακοπή του ρεύματος.
Θα ήθελα, επίσης, να πω ότι είναι απόφαση της Κυβέρνησης να προχωρήσουμε το 2013 σε έναν πλέον δίκαιο τρόπο φορολόγησης των ακινήτων, διότι και με το υπάρχον σύστημα φυσικά υπάρχουν αδικίες, υπάρχουν άνθρωποι οι οποίοι με ένα μικρό διαμέρισμα πληρώνουν και υπάρχουν άνθρωποι με οικόπεδα σε ακριβές περιοχές που δεν πληρώνουν. Και το ξέρω αυτό και θα το κάνω πράξη. Το 2013 θα τα αλλάξουμε όλα.","ΓΕΩΡΓΙΟΣ ΜΑΥΡΑΓΑΝΗΣ",312
"72108"," Ευχαριστούμε, κύριε Υφυπουργέ.
Θα συζητηθεί η τρίτη με αριθμό 13/17-7-2012επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών , σχετικά με τη δυνατότητα ρύθμισης για καταβολή με μηνιαίες δόσεις του οφειλόμενου Ειδικού Τέλους Ηλεκτροδοτούμενων Δομημένων Επιφανειών (ΕΕΤΗΔΕ) 2011.
Ορίστε, κύριε συνάδελφε, έχετε το λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72109"," Ευχαριστώ, κύριε Πρόεδρε.
Να ευχηθώ κι εγώ επιτυχία κατ’ αρχάς στο έργο των Υπουργών της Κυβέρνησης και πολύ περισσότερο μια παραγωγική και δημιουργική κοινοβουλευτική περίοδο.
Κύριε Υπουργέ, όταν συζητούσε αυτή η Βουλή τη θέσπιση του ειδικού τέλους δομημένων ηλεκτροδοτούμενων επιφανειών υπήρξαν προτάσεις συγκεκριμένες, ούτως ώστε το τέλος αυτό να έχει, πέραν από την αναλογικότητα και το στοιχείο της δικαιοσύνης. Δεν έγιναν αποδεκτές, επικαλούμενη η Κυβέρνηση τότε το επείγον και την ανάγκη για συγκεκριμένους οικονομικούς στόχους, οικονομικούς στόχους όμως που μπορεί και μπορούσε να τους έχει πετύχει αφαιρώντας από τα χαμηλότερα εισοδήματα και προσθέτοντας στα ανώτερα.
Για το συγκεκριμένο θέμα και τη συγκεκριμένη ερώτηση, λόγω ακριβώς του γεγονότος ότι αυτό το τέλος ήταν δυσανάλογο με τη φορολογική ικανότητα χαμηλών στρωμάτων, σήμερα, σύμφωνα με δημοσιεύματα -και θα ήταν καλό να μας πείτε τι ακριβώς συμβαίνει- πεντακόσιες χιλιάδες περίπου καταναλωτές, μέσα στους οποίους είναι και  μικρές επιχειρήσεις, δεν πλήρωσαν το ειδικό αυτό τέλος.
Αυτό σημαίνει ότι για το 2011 αυτό θα μεταβιβαστεί στις εφορίες για είσπραξη.
	Επειδή δεν προβλέπεται η ρύθμιση αυτού του ποσού, η επίκαιρη ερώτηση είναι συγκεκριμένη: εάν θα προβείτε σε συγκεκριμένες ενέργειες ούτως ώστε να προβλέπεται ρύθμιση. Γιατί αυτό είναι απαραίτητο; Δεν το πλήρωσαν επειδή δεν ήθελαν, αλλά κυρίως γιατί δεν μπορούσαν. Αν δεν μπορούσαν να το πληρώσουν τότε, δεν μπορούν να το πληρώσουν και τώρα μαζί με το ειδικό τέλος του 2012.
	Το δεύτερο σκέλος της επίκαιρης ερώτησης είναι συγκεκριμένο. Είναι γι’ αυτούς οι οποίοι δεν είχαν ρεύμα πολύ πριν τη θέσπιση αυτού του ειδικού τέλους. Δεν είχαν ρεύμα γιατί είχε διακοπεί από τη ΔΕΗ. Γιατί να επιβληθεί τέλος, αφού ειδικά και το όνομά του το λέει και είναι ηλεκτροδοτούμενων επιφανειών; 
	Απλές οι ερωτήσεις, κύριε Πρόεδρε. Να δούμε τις απαντήσεις.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"72110"," Ευχαριστούμε τον κύριο συνάδελφο.
	Ο κ. Μαυραγάνης έχει το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72111"," Κύριε Βουλευτά, θα ήθελα να απαντήσω στο πρώτο σκέλος του ερωτήματός σας ότι σύμφωνα με την παράγραφο 11 του άρθρου 53 του ν. 4021/2011 όπως ισχύει, στις περιπτώσεις μη καταβολής του τέλους ηλεκτροδοτούμενων επιφανειών και με τις προϋποθέσεις που θέτει η εν λόγω διάταξη, η ΔΕΗ και οι εναλλακτικοί προμηθευτές ηλεκτρικού ρεύματος διαγράφουν τους υπόχρεους καταναλωτές ως προς το τέλος, αποστέλλουν κατάσταση στη γενική γραμματεία πληροφοριακών συστημάτων και μέσω αυτής βεβαιώνεται το οφειλόμενο τέλος και οι αρμόδιες ΔΟΥ μεριμνούν για την είσπραξη του τέλους αυτού σύμφωνα με την κείμενη νομοθεσία. Επομένως, μετά την εν στενή εννοία βεβαίωση του τέλους στην αρμόδια ΔΟΥ κατά τα ανωτέρω, ο υπόχρεος είναι δυνατό να αιτηθεί, σύμφωνα με τα όσα ορίζονται στις διατάξεις του Κώδικα Είσπραξης Δημοσίων Εσόδων, την πληρωμή του τέλους σε δόσεις. Εξάλλου, η πολιτική ηγεσία επεξεργάζεται και διάφορους τρόπους ελάφρυνσης ευπαθών ομάδων στο πλαίσιο της παρούσας οικονομικής κατάστασης και όταν υπάρξει κάτι προς ανακοίνωση, είναι βέβαιο ότι θα το ανακοινώσουμε εγκαίρως. Επαναλαμβάνω όμως ότι υπάρχει ακόμα και τώρα δυνατότητα μέσω των διατάξεων του ΚΕΔ.
	Όσον αφορά το δεύτερο σκέλος του ερωτήματός σας, σύμφωνα με την παράγραφο 1 του ιδίου άρθρου το τέλος του 2011 επιβάλλεται στις ηλεκτροδοτούμενες για οικιστική εμπορική χρήση επιφάνειες των ακινήτων που ηλεκτροδοτούνται κατά την 17η Σεπτεμβρίου 2011, δηλαδή εξαιρούνται του τέλους τα ακίνητα τα οποία δεν ηλεκτροδοτούνταν κατά την ημερομηνία αυτή. Μη ηλεκτροδότηση είναι η διακοπή της ηλεκτροδότησης, η οποία πρέπει να έχει προέλθει μετά από σχετικό αίτημα προς τον προμηθευτή ηλεκτρικής ενέργειας, ώστε να παύσει η μεταξύ τους συμβατική σχέση κι όχι εκείνη που έγινε λόγω χρέους ή εξ άλλων λόγων, γεγονός το οποίο συνεπάγεται ότι η συμβατική αυτή σχέση πελάτη και προμηθευτή ηλεκτρικής ενέργειας είναι σε ισχύ.","ΓΕΩΡΓΙΟΣ ΜΑΥΡΑΓΑΝΗΣ",312
"72112"," Ευχαριστούμε τον κύριο Υφυπουργό.
	Ο κ. Κεγκέρογλου έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72113"," Κύριε Υπουργέ, νομίζω ότι στο θέμα των ρυθμίσεων θα πρέπει να υπάρξει εγκύκλιος του Υπουργείου εφόσον ισχύει αυτό το οποίο είπατε, διότι και εγώ ο ίδιος επικοινώνησα με ΔΟΥ και μου είπαν ότι κάτι τέτοιο δεν υπάρχει. Είναι βέβαια, η περίοδος τέτοια που δεν δικαιολογείται σε καμμία περίπτωση να υπάρχει διαφορετική πρακτική από τις υπηρεσίες του Υπουργείου και διαφορετική εντύπωση στην πολιτική ηγεσία, αλλά ακόμα κι αν υπάρχει, εγώ νομίζω ότι θα πρέπει να υπάρξει ρύθμιση, πιθανόν νομοθετική, η οποία να δίνει τη δυνατότητα των μηνιαίων καταβολών, προκειμένου όλο αυτό το βάρος να μην είναι σε συγκεκριμένο χρόνο, όπως οι ΔΟΥ θα απαιτήσουν.
	Κύριε Υπουργέ, νομίζω ότι θα πρέπει να αναλάβετε αυτή την πρωτοβουλία, διότι από τη στιγμή που μεταβιβάστηκαν οι οφειλές στις ΔΟΥ, το πρόβλημα θα ανακύψει τις επόμενες μέρες όπου θα έλθουν τα ειδοποιητήρια μέσω των λογαριασμών της ΔΕΗ για το τέλος του επόμενου έτους και όλο αυτό θα δημιουργήσει ένα τεράστιο πρόβλημα. Μιλάμε περισσότερο για καταναλωτές χαμηλών εισοδημάτων, όπου η μη δικαιοσύνη στο σύστημα το οποίο επιβλήθηκε φέρνει αυτά τα αρνητικά αποτελέσματα.
Τι θα εισπράξει από τον μη έχοντα; Αυτό είναι ένα μεγάλο θέμα. Και επειδή ακριβώς δεν υπήρξε αυτό το στοιχείο της δικαιοσύνης έχουμε προβλήματα.
Κύριε Υπουργέ, ένας νόμος αλλιώς ξεκινάει από εδώ, από τη Βουλή, και αλλιώς φτάνει στην πράξη. Είπατε για τις βιοτεχνικές μονάδες και τις βιομηχανίες πως λόγω του ότι έχουν τεράστια επιφάνεια, δεν επιβλήθηκε αυτό το τέλος. Θα έλεγα -όσον αφορά τουλάχιστον για τις βιοτεχνίες- πάρα πολύ σωστά. Ξέρετε, οι βιοτεχνίες τα προϊόντα τους πρέπει να τα πωλούν. Οι ΔΟΥ τι λένε; Λένε ότι από τη στιγμή που κόβεις παραστατικό και καμμιά φορά κόβεις και δελτίο λιανικής πώλησης, γιατί πρέπει να πουλήσεις και σε κανέναν ιδιώτη -δεν είναι ανάγκη να περάσεις μέσα από δίκτυα διανομής πολυεθνικών για να πουλήσεις τα προϊόντα σου ως βιοτεχνία- παύεις να είσαι βιοτεχνία και θεωρείσαι εμπορική επιχείρηση. 
Αυτή η απάντηση δίδεται από τις ΔΥΟ, οι οποίες ψάχνουν ένα δελτίο λιανικής μέσα στα προηγούμενα χρόνια, για να μην εξαιρέσουν βιοτεχνίες από το ειδικό τέλος. Αυτό είναι άλλο ένα στοιχείο για το πώς λειτουργεί η διοίκηση και πώς ερμηνεύει ο κάθε ένας το νόμο. Είναι, όμως, και στοιχείο για το πώς εμείς επεξεργαζόμαστε τους νόμους και πόσο καθαρούς τους φτιάχνουμε.
Κύριε Υπουργέ, όπως μου είπατε, η γλωσσολογική ερμηνεία της ηλεκτροδοτούμενης επιφάνειας έχει να κάνει με τα χαρτιά. Αν υπάρχει το χαρτί ότι είναι ηλεκτροδοτούμενη, τότε ακόμα κι αν είναι κομμένο το ρεύμα, φως υπάρχει. Αλίμονο αν προχωρήσουμε έτσι. Δεν υπάρχει ηλεκτροδότηση όταν έχει κοπεί το ρεύμα από οποιαδήποτε αιτία.
Άρα,  λοιπόν, όταν του έχεις κόψει το ρεύμα πριν την εφαρμογή του νόμου και δεν είναι ηλεκτροδοτούμενη επιφάνεια, δεν μπορείς να του επιβάλεις και ειδικό τέλος. 
Τα περισσότερα προβλήματα έχουν δημιουργηθεί από τη μη εφαρμογή του νόμου, πέρα από το στοιχείο της δικαιοσύνης που είπα. Θα σας παρακαλούσα λοιπόν –αν δεν είστε έτοιμος σήμερα, μη μου απαντήσετε- να δείτε αυτά τα θέματα, τα οποία απασχολούν πάρα πολύ κόσμο, πάρα πολλούς καταναλωτές, τα οποία και θα δώσουν τη δυνατότητα στην είσπραξη των οφειλομένων. Αντίθετα, αν παραμείνουμε έτσι, να τα ζητάμε μαζεμένα, πιστεύω ότι δεν θα εισπράξετε, δεν θα καταβληθεί τίποτα, γιατί δεν θα υπάρξει η δυνατότητα.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"72114"," Ευχαριστούμε, κύριε συνάδελφε.
Κύριε Υφυπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72115"," Κύριε Βουλευτά, ήθελα να πω ότι δεν μίλησα για τις βιοτεχνίες, γιατί το δεύτερο σκέλος του ερωτήματός σας ήταν το πότε διακόπτεται ή όχι και η ερμηνεία που έχει δοθεί για τη σύμβαση της ηλεκτροδότησης. Βεβαίως, και το θέμα για τις βιοτεχνίες, που θέσατε, θα το κοιτάξω. Επειδή δεν είχε τεθεί, δεν ήμουν έτοιμος να απαντήσω. 
Όσον αφορά το πρώτο θέμα, ότι ισχύουν οι δόσεις εφόσον ξεκινήσει η διαδικασία είσπραξης με τον Κώδικα Είσπραξης Δημοσίων Εσόδων, θα ήθελα να πω ότι υπάρχουν πάντα οι πάγιες εντολές προς τις ΔΟΥ και πως με βάση αυτές τις πάγιες εντολές θα πρέπει να ενεργούν. Θα σας παρακαλούσα, λοιπόν, να μου πείτε ποια ΔΟΥ είναι αυτή…","ΓΕΩΡΓΙΟΣ ΜΑΥΡΑΓΑΝΗΣ",312
"72116"," Α’ ΔΟΥ Ηρακλείου.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"72117"," …για να αναλάβω και προσωπικά την ενημέρωσή τους.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"72118"," Ευχαριστούμε, κύριε Υφυπουργέ.
Θα συζητηθεί τώρα η τέταρτη με αριθμό 7/17.7.2012, επίκαιρη ερώτηση πρώτου κύκλου, του Βουλευτή των Ανεξάρτητων Ελλήνων κ. Κωνσταντίνου Μαρκόπουλου προς τον Υπουργό Υγείας, σχετικά με δημοσιεύματα στον Τύπο περί μείωσης των κλινών νοσηλείας και ιδιωτικοποίησης των δημοσίων νοσοκομείων της χώρας.
Κύριε συνάδελφε, έχετε το λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72119"," Ευχαριστώ, κύριε Πρόεδρε.
Κύριε Υπουργέ, στις προγραμματικές δηλώσεις της Κυβέρνησης ακούσαμε τον Υπουργό των Οικονομικών να μιλάει για ενοικίαση περιφερειακών νοσοκομείων. Στις δηλώσεις του προϊσταμένου σας Υπουργού Υγείας δεν υπήρχαν αυτά. 
Μετά από λίγες ημέρες ακούσαμε εσάς να μιλάτε σε ραδιοφωνικό σταθμό και να ομολογείτε ότι είναι αίτημα της τρόικας η μείωση –και θα πραγματοποιηθεί, όπως είπατε- των κλινών της χώρας κατά δέκα χιλιάδες.
Σήμερα, που μιλάμε, υπάρχουν δημοσιεύματα τα οποία αναφέρονται σε έκθεση του καθηγητού κ. Λιαρόπουλου, που μιλούν για αξιολόγηση νοσηλευτικών μονάδων, για συγχωνεύσεις, για βαθμολογία η οποία έχει παραδοθεί από τον Απρίλιο στο Υπουργείο. Υποθέτω ότι ο κ. Λοβέρδος σας τα έχει δώσει.
Την ίδια στιγμή η Κυβέρνηση δεν έχει πραγματικά ξεκαθαρίσει τι σκέφτεται να κάνει για τον τομέα της δευτεροβάθμιας περίθαλψης του Εθνικού Συστήματος Υγείας. Αυτό είναι το γενικό πολιτικό πλάνο. 
Την ίδια στιγμή στο Νομό της Εύβοιας όπου εκλέγομαι, υπάρχει εκ νέου διάχυτη ανησυχία για το κλείσιμο των δύο περιφερειακών νοσοκομείων, του Νοσοκομείου Καρύστου και του Νοσοκομείου Κύμης, τα οποία βρίσκονται δυόμιση και μιάμιση ώρα απόσταση από τη Χαλκίδα, ορεινές περιοχές, με μέσο όρο ηλικίας κατοίκων της περιοχής άνω των εξήντα, είναι υπερήλικες -δεν μιλώ για τα απομακρυσμένα χωριά- αποκλεισμένες περιοχές πολλές φορές από το χιόνι και από τη θάλασσα. Την ίδια στιγμή το Νομαρχιακό Νοσοκομείο Χαλκίδος εμφανίζει πληρότητα άνω του 95%. Άρα, εκ των πραγμάτων τα περιφερειακά νοσοκομεία έχουν πολύ μεγάλη αξία για την παροχή των υπηρεσιών. 
Θέλω πραγματικά, κύριε Υπουργέ, να μας πείτε τι σχεδιάζει η Κυβέρνηση στον τομέα της δευτεροβάθμιας περίθαλψης και ποια είναι η πραγματική πρόθεση της Κυβέρνησης για τα δύο περιφερειακά νοσοκομεία Καρύστου και Κύμης. 
Σας θυμίζω ότι όταν προσπάθησε ο προηγούμενος Υπουργός και μόνο να προφέρει τις λέξεις «πιθανή μείωση των παρεχομένων υπηρεσιών στην κατεύθυνση του κέντρου υγείας», είχαμε πολύ σοβαρά επεισόδια από τους κατοίκους και στις δύο περιοχές και ιδιαίτερα στην Κάρυστο. 
Περιμένω με ενδιαφέρον την απάντησή σας.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72120"," Ευχαριστώ πολύ, κύριε συνάδελφε. 
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72121"," Ευχαριστώ, κύριε Πρόεδρε. 
Κύριε συνάδελφε, γνωρίζω το ενδιαφέρον σας για θέματα υγείας και εκτιμώ και τις γνώσεις σας για το αντικείμενο, αλλά και την ευαισθησία σας για την ιδιαίτερη εκλογική σας περιφέρεια. Θέλω να σας πω ξεκάθαρα τι σκέφτεται η σημερινή πολιτική ηγεσία του Υπουργείου Υγείας για το πώς μπορούμε να αναβαθμίσουμε το επίπεδο υπηρεσιών υγείας στο δευτεροβάθμιο επίπεδο. 
Είναι αλήθεια ότι στις προηγούμενες δεκαετίες η δημιουργία και η εύρεση νοσοκομείων, αλλά και κλινών και τμημάτων δεν γινόταν με κριτήρια αξιολόγησης ή καταγραφής αναγκών, γιατί δεν υπήρχε χάρτης υγείας, οπότε δεν υπήρχαν και  επιδημιολογικά δεδομένα, δεν ήταν και καταγεγραμμένες οι ανάγκες ανά νομό και στον πληθυσμό. 
Σήμερα, όμως, οι πόροι είναι περιορισμένοι και έχουμε μια υποχρέωση απέναντι στον ελληνικό λαό. Η υποχρέωση αυτή λέει ότι πρέπει στους εναπομείναντες πόρους του ΕΣΥ να δώσουμε τη μέγιστη αξία. Πρέπει να αυξήσουμε την αποδοτικότητα αυτών των πόρων και είναι κύρια η ευθύνη αυτής της Κυβέρνησης σήμερα. 
Πώς μπορεί να γίνει αυτό; Κατ’ αρχάς πρέπει να αξιολογηθούν όλα τα νοσοκομεία και όλα τα τμήματα. Από την Εθνική Σχολή Δημόσιας Υγείας, αλλά και μετέπειτα από το esy.net που λειτουργεί με όποιες ατέλειες, υπάρχει μια αξιολόγηση με συγκεκριμένους δείκτες – μελέτες Μπεντ Μάρτιν λέγονται- που βγάζουν την αποδοτικότητα των νοσοκομείων. Το διευκρινίζω  αυτό, γιατί γίνεται μια σύγχυση σε δημοσιογραφικό επίπεδο, αλλά και από μερικά σωματεία νοσοκομείων, που όταν βλέπουν τους δείκτες στην τηλεόραση, λένε ότι η πληρότητά τους είναι καλύτερη. Τα νοσοκομεία δεν αξιολογούνται από την πληρότητα. Τα νοσοκομεία και τα τμήματα αξιολογούνται από την αποδοτικότητα. Ένας επιμέρους δείκτης είναι και η πληρότητα των νοσοκομείων. 
Άρα,  ως  πρώτο πράγμα θα επανεκτιμήσουμε την αποδοτικότητα των  νοσοκομείων και των τμημάτων. Αυτό θα μας οδηγήσει στο να κατατάξουμε τα νοσοκομεία, αλλά και τα τμήματα, τις κλινικές, με βάση την αποδοτικότητα αυτή. Και με βάση αυτή την κατάταξη θα κάνουμε και την κατανομή των πόρων. Δηλαδή στα τμήματα που είναι πιο αποδοτικά – φαντάζομαι ότι αυτό είναι αυτονόητο- θα κατευθύνουμε τους περισσότερους πόρους. 
Από κει και πέρα, λοιπόν, θα είναι υποχρεωμένα όλα τα τμήματα και όλες οι κλινικές, αλλά και τα νοσοκομεία να μπουν σε έναν ανταγωνισμό για να βγάζουν καλύτερα αποτελέσματα. Δηλαδή τα τμήματα που θα βγάζουν περισσότερα περιστατικά σε λιγότερο χρόνο νοσηλείας, με λιγότερες επιπλοκές, με μικρότερο κόστος, αυτά θα ανταμείβονται. Έτσι θα προκύψει η αναδιάρθρωση των κλινικών και των νοσοκομείων. 
Το να λέει κάποιος ότι θα κλείσουν τα νοσοκομεία ή ότι θα κλείσουν τα τμήματα, είναι κάτι το οποίο δεν μπορεί να γίνει, εάν δεν γίνει πρώτα αξιολόγηση, κατάταξη, κατανομή των πόρων και στη συνέχεια αναδιάρθρωση και ανακατανομή του προσωπικού και του ανθρώπινου δυναμικού εν  γένει.","ΜΑΡΙΟΣ ΣΑΛΜΑΣ",449
"72122","  Ευχαριστούμε, κύριε Υπουργέ. 
Το λόγο έχει ο κ. Μαρκόπουλος για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72123"," Ευχαριστώ, κύριε Πρόεδρε.
 Κύριε Υπουργέ, παρ’ ότι μιλάμε την ίδια γλώσσα ως γιατροί και έχουμε,  θεωρώ, το ίδιο ενδιαφέρον, θέλω να σας ομολογήσω με λύπη ότι δεν κατάλαβα τίποτα. Δεν κατάλαβα, δηλαδή, τι σχέση έχουν αυτά που μας είπατε, ότι θα μειώσετε τις κλίνες κατά δέκα χιλιάδες. 
Δεύτερον, δεν μου επιβεβαιώσατε -ούτε μου αρνηθήκατε- αν υπάρχει αίτημα της τρόικας ή αν υπάρχει όρος στο μνημόνιο για μείωση κατά δέκα χιλιάδες κλίνες της χώρας. Αν υπάρχει αυτό, είναι βέβαιο ότι θα βρείτε τη δικαιολογία να το κάνετε. Αν, όμως, δεν υπάρχει, τότε πρέπει να μας το πείτε εδώ. Πρέπει, δηλαδή, να ξέρουμε για να σας κρίνουμε.
Δεύτερον, πρέπει να σας πω ότι το κοινωνικό έργο ενός νοσοκομείου δεν μετράται ούτε με την απόδοση ούτε με την πληρότητα ούτε με το κόστος. Διότι, κύριε Υπουργέ, η ζωή δεν έχει κόστος. 
Πρέπει, επίσης, να σας πω ότι σήμερα, παραδείγματος χάρη, στο Νοσοκομείο Σερρών –που δεν είναι περιφέρειά μου- παραιτήθηκαν δέκα επιμελητές, επειδή δεν βγαίνουν οι εφημερίες λόγω έλλειψης γιατρών. Πρέπει να σας πω ότι η απόδοση ενός νοσοκομείου έχει σχέση με την πλήρωση ή όχι των οργανικών θέσεων. Αν, δηλαδή, έχετε καρδιολογική κλινική χωρίς καρδιολόγους, έχετε απόδοση μηδέν στο καρδιολογικό κλιμάκιο, κύριε Υπουργέ. 
Βεβαίως, αν έχετε τρία τμήματα άδεια από γιατρούς, όπως στο Νοσοκομείο Καρύστου, όπου στείλατε –όχι εσείς, το Υπουργείο, αυτό έγινε πριν από εσάς- τον ακτινοδιαγνώστη, το γυναικολόγο και τον ωτορινολαρυγγολόγο, τους δύο στη Χαλκίδα και τον άλλο στην Αθήνα ως ρουσφέτι, είναι λογικό όταν το μετρήσετε να το βρείτε κάτω από τη βάση. Αυτό, όμως, δεν δίνει το δικαίωμα στο Υπουργείο να βάλει λουκέτο σε ένα νοσοκομείο, το οποίο είναι δωρεά και για το οποίο το ελληνικό κράτος δεν έχει ξοδέψει μια δραχμή. 
Θέλω, λοιπόν, να σας ξαναζητήσω να μας πείτε, τι πραγματικά σχεδιάζετε. Θα ήθελα να μας πείτε, αν αυτήν την έκθεση που σήμερα δημοσιεύθηκε δεν θα τη λάβετε υπόψη και αν παραγγείλετε κάποια άλλη. Κι επειδή μας είπατε για υγειονομικό χάρτη της χώρας, παρακαλούμε να μας καταθέσετε, αν υπάρχει χάρτης -θυμάμαι ότι είχε παραγγελθεί επί Υπουργίας Νικήτα Κακλαμάνη- υγειονομικός της χώρας, με σύγκριση των κλινών και της ζήτησης μιας περιοχής. 
Τέλος, θέλω να σας πω το εξής: Χρειάζεται πολύ μεγάλη προσοχή απ’ όλους μας σε αυτήν την Αίθουσα, πάνω απ’ όλα όμως, από το Υπουργείο Υγείας. Στην κατεύθυνση της μείωσης των δαπανών του κράτους, να μην ονομάσουμε σπατάλη τη σωτηρία των ζωών και να μη δημιουργήσουμε μια νέα πολιτική «ράντζου» στα νοσοκομεία των Αθηνών, επειδή η τρόικα θα μας υποχρεώσει να κλείσουμε ή να νοικιάσουμε, όπως είπε ο κ. Στουρνάρας –ούτε γι’ αυτό μου απαντήσατε, κύριε Υπουργέ- μικρά περιφερειακά νοσοκομεία, που ενδεχομένως να θεωρήσετε ότι είναι παντελώς άχρηστα. 
Επιμένω ότι μέχρι τώρα, απάντηση στις δυο βασικές ερωτήσεις που καταγράφονται στην ερώτησή μου δεν έχω πάρει.
Ευχαριστώ πολύ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72124","  Ευχαριστούμε, κύριε συνάδελφε.
Κύριε Σαλμά, έχετε το λόγο, για τρία λεπτά .","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72125"," Ευχαριστώ, κύριε Πρόεδρε.
Δεν είναι ότι δεν σας απάντησα, κύριε συνάδελφε. Παρά το γεγονός ότι οι Βουλευτές δεν είναι υποχρεωμένοι να γνωρίζουν όλες τις υπουργικές αποφάσεις που εκδίδονται, επειδή όμως, ήσασταν Κοινοβουλευτικός Εκπρόσωπος εκείνο το επίμαχο διάστημα πριν ένα χρόνο, φαντάστηκα ότι θα γνωρίζετε την υπουργική απόφαση που δημοσιεύθηκε στις 22 Ιουλίου 2011 –πριν από ένα χρόνο- όπου μεταξύ των άλλων λέει -ήταν η υπουργική απόφαση που μιλούσε για τη λειτουργική διασύνδεση τη των νοσοκομείων- «Σκοπός της ανωτέρω διασύνδεσης είναι ο συνολικός αριθμός των οργανικών κλινών των νοσοκομείων του ΕΣΥ να διαμορφωθεί σε 36.0035 κλίνες από 46.783 κλίνες με αντίστοιχες τροποποιήσεις των οργανισμών τους που θα εκδοθούν σύμφωνα με τις κείμενες διατάξεις». 
Δηλαδή τι το καινούριο είπα εγώ που το ανακαλύψατε και εκπλαγήκατε και περιμένατε να το ακούσετε από το ραδιόφωνο; Αυτό που υπάρχει σε κανονιστική πράξη του δημοσίου εδώ και ένα χρόνο;","ΜΑΡΙΟΣ ΣΑΛΜΑΣ",449
"72126"," Ότι δεν τόλμησε κανείς να το κάνει, κύριε Υπουργέ. Και ρωτάω αν θα τολμήσετε εσείς να το κάνετε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72127"," Ακούστε. Αυτό που τολμήσαμε εμείς, κύριε συνάδελφε, είναι αυτό που πράγματι δεν τόλμησε κανείς: Μέσα στον πρώτο μήνα διακυβέρνησης από την παρούσα πολιτική ηγεσία του Υπουργείου Υγείας ανοίξαμε τριάντα κρεβάτια στο «Αττικό» νοσοκομείο χωρίς ένα ευρώ, μεταφέροντας τριάντα νοσηλευτές από ένα νοσοκομείο που του περίσσευαν νοσηλευτές και στο νοσοκομείο αυτό που του περίσσευαν νοσηλευτές πήγαμε τέσσερις γιατρούς –και αναφέρομαι για το Νοσοκομείο Αγία Βαρβάρα- και το εντάξαμε σε ολοήμερη εφημερία για να γίνει και αυτό αποδοτικό και το «Αττικό» αποδοτικότερο και τριάντα κρεβάτια να ανοίξουν και τρεις κλινικές να παραχωρηθούν στο λαό της δυτικής Αττικής -κάτι που το χρειάζονταν- χωρίς να πληρώσει ένα ευρώ ο Έλληνας φορολογούμενος.","ΜΑΡΙΟΣ ΣΑΛΜΑΣ",449
"72128"," Ευχαριστούμε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72129"," Κύριε Πρόεδρε, δώστε μου το λόγο για ένα λεπτό. Θέλω να πω κάτι προς το Προεδρείο.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72130"," Εξηγήστε μου το γιατί. 
Το λόγο έχει ο κ. Μαρκόπουλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72131"," Κύριε Πρόεδρε, θέλω να υπενθυμίσω προς το Προεδρείο ότι είναι δική σας δουλειά να συστήσετε προς τους Υπουργούς να απαντούν στις ερωτήσεις των Βουλευτών. Εγώ ερώτησα για τα δυο νοσοκομεία Καρύστου και Κύμης και άκουσα μόνο για το «Αττικό».","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72132"," Δηλαδή λέτε…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72133"," Σας παρακαλώ, εάν έχω άδικο, να μου πείτε ότι έχω άδικο. Εάν όμως έχω δίκιο, παρακαλώ το Προεδρείο να συστήσει στην Κυβέρνηση τουλάχιστον να απαντά. Αλλιώς, δεν υπήρχε λόγος να κάνει τον κόπο να έρθει ο Υπουργός. Μπορούσε να προφασιστεί όποιον περίεργο λόγο.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72134"," Σας ευχαριστώ, κύριε Μαρκόπουλε, αλλά, όπως ξέρετε, το Προεδρείο δεν μπορεί να κάνει λογοκρισία σε αυτά που λένε οι Υπουργοί.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72135"," Καλώς.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"72136"," Κυρίες και κύριοι συνάδελφοι, εισερχόμεθα στη συζήτηση της πέμπτης με αριθμό 6/17.7.2012 επίκαιρης ερώτησης δευτέρου κύκλου του Βουλευτή του Λαϊκού Συνδέσμου-Χρυσή Αυγή κ. Ηλία Παναγιώταρου προς τον Υπουργό Υγείας, σχετικά με τη δωρεάν εξέταση αλλοδαπών στα δημόσια νοσοκομεία σε βάρος Ελλήνων ασθενών. 
Το λόγο έχει ο κ. Ηλίας Παναγιώταρος για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"72137"," Κύριε Υπουργέ, εδώ και κάποια χρόνια στην πατρίδα μας και ειδικότερα τα τελευταία παρατηρείται μαζί με το φαινόμενο της αθρόας εισόδου λαθρομεταναστών σε αυτήν τη χώρα και το φαινόμενο ότι όλοι αυτοί, παρ’ ότι δεν έχουν κανένα χαρτί, να εξετάζονται και να περιθάλπονται πολλές φορές δωρεάν ή με άλλα τεχνάσματα, χρησιμοποιώντας τα δημόσια νοσοκομεία της πατρίδος μας.
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Την ίδια στιγμή εκατοντάδες χιλιάδες Έλληνες συμπολίτες μας είτε είναι μακροχρόνια άνεργοι είτε ελεύθεροι επαγγελματίες, οι οποίοι δυστυχώς δεν έχουν τη δυνατότητα να έχουν ασφαλιστική ενημερότητα από το ταμείο τους, δεν μπορούν ούτε καν να περάσουν απέξω από τα δημόσια νοσοκομεία. Ή όταν περάσουν, είναι υποχρεωμένοι να πληρώσουν ένα μικρό ποσό στην αρχή. 
Παρατηρείται, επίσης, το φαινόμενο να υπάρχουν ουρές Ελλήνων που, ενώ οι δικοί τους άνθρωποι βρίσκονται μέσα στο νοσοκομείο σε επείγουσα κατάσταση, είναι υποχρεωμένοι να περιμένουν στην ουρά, για να θεωρήσουν το βιβλιάριο ή ψάχνουν να βρουν τρόπο να το ενημερώσουν και άλλα παρόμοια τα οποία συμβαίνουν. Ακόμη, έχουν βρεθεί διάφοροι μηχανισμοί, τερτίπια θα τα έλεγα εγώ, στα οποία συνυπεύθυνοι είναι και κάποιοι υπάλληλοι των νοσοκομείων, που όλους αυτούς τους αλλοδαπούς τους «βαφτίζουν» είτε επείγοντα περιστατικά είτε βρίσκουν διάφορους τρόπους για να τους κάνουν εισαγωγή στα νοσοκομεία και όταν έρθει η στιγμή που θα πρέπει να πληρώσουν, παρατηρείται το φαινόμενο, με το οποίο γελούν άλλοι υπάλληλοι οι οποίοι είναι στην ασφάλεια του νοσοκομείου, οι αλλοδαποί να φεύγουν βράδυ και φυσικά την άλλη μέρα στο εξιτήριο να μην είναι κανείς, ώστε να μην είναι υποχρεωμένοι να πληρώσουν. 
Κύριε Πρόεδρε, μιλούμε για μεγάλη διάκριση εις βάρος των Ελλήνων προς όφελος των λαθρομεταναστών. 
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"72138"," Το λόγο έχει ο Αναπληρωτής Υπουργός Υγείας κ. Μάριος Σαλμάς για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72139"," Κύριε συνάδελφε, το ερώτημά σας έχει μια λογική βάση. Πρέπει να σας πω ότι από την κείμενη νομοθεσία επιβάλλεται ίση μεταχείριση και αποφυγή οποιασδήποτε διάκρισης μεταξύ των Ελλήνων και των αλλοδαπών από το προσωπικό των δημοσίων νοσηλευτικών ιδρυμάτων κατά την παροχή και της πρωτοβάθμιας και της δευτεροβάθμιας περίθαλψης. 
Έχουν θεσπιστεί διατάξεις με τις οποίες παρέχεται δωρεάν ιατροφαρμακευτική και νοσηλευτική περίθαλψη σε πολίτες της χώρας, οι οποίοι εμπίπτουν στην κατηγορία των οικονομικά αδυνάτων και ανασφάλιστων πολιτών, κάτι που είναι ιδιαίτερα σημαντικό στην υφιστάμενη δύσκολη δημοσιονομική και γενικότερη οικονομική συγκυρία. 
Σε αυτές τις διατάξεις διευκρινίζεται ρητά ότι δεν επιτρέπεται η δωρεάν παροχή από τα δημόσια νοσοκομεία υπηρεσιών υγείας σε μη νομίμως διαμένοντες στη χώρα αλλοδαπούς, με ρητή και μοναδική εξαίρεση τα επείγοντα περιστατικά, καθώς και σε άτομα που πάσχουν από AIDS ή άλλα λοιμώδη νοσήματα, με σκοπό την αποτροπή διάδοσης αυτών των νοσημάτων. 
Σε αυτό το πλαίσιο, είναι γνωστή στις υπηρεσίες του δημοσίου η προσπάθεια πολλών παράνομων μεταναστών να ξεπεράσουν την ανωτέρω ρητή απαγόρευση, εμφανιζόμενοι κατά τις ημέρες της εφημερίας των νοσοκομείων και παρουσιάζοντας την περίπτωσή τους ως επείγουσα, προκειμένου να τύχουν δωρεάν περίθαλψης. 
Πάντως ουδέποτε έχει φτάσει στο Υπουργείο Υγείας απ’ ό,τι ρώτησα, προκειμένου να έρθω να απαντήσω στην επίκαιρη ερώτησή σας, καταγγελία ότι οι υπάλληλοι των εξωτερικών ιατρείων ή των επειγόντων περιστατικών ή και της διοίκησης ακόμα, προσπαθούν συστηματικά να καταστρατηγήσουν το νόμο, ώστε να πετύχουν αυτήν τη δωρεάν παροχή περίθαλψης σε μη νόμιμους αλλοδαπούς που δεν τη δικαιούνται. 
Να είστε σίγουροι –και αυτό είναι ξεκάθαρο- ότι σε περίπτωση που υποπέσουν στην αντίληψή  μας παρόμοια περιστατικά σαν αυτά που αναφέρετε, θα κινηθούν αμέσως οι προβλεπόμενες διαδικασίες από το δημοσιοϋπαλληλικό  κώδικα γι’ αυτούς τους υπαλλήλους και από τον κώδικα για όλες τις πειθαρχικές διαδικασίες, καθώς τέτοιες συμπεριφορές αφ’ενός μεν επιβαρύνουν τον κρατικό προϋπολογισμό και μάλιστα σε εποχή κρίσης, αφ’ετέρου υποβαθμίζουν την παροχή των υπηρεσιών υγείας σε αυτούς, που εκ του νόμου δικαιούνται να λαμβάνουν αυτές τις υπηρεσίες. 
Εν προκειμένω σας υπενθυμίζω ότι σύμφωνα με την υφιστάμενη νομοθεσία, όλα τα προσερχόμενα ως επείγοντα περιστατικά στα δημόσια νοσοκομεία απαλλάσσονται της καταβολής του εξετάστρου των 5 ευρώ, ανεξαρτήτως τού αν πρόκειται για Έλληνες ή αλλοδαπούς ασθενείς, αφού σε αυτές τις περιπτώσεις προέχει των προβλημάτων που αντιμετωπίζουν, η αμεσότητα του κινδύνου για τη ζωή και την υγεία τους.","ΜΑΡΙΟΣ ΣΑΛΜΑΣ",449
"72140"," Το λόγο έχει ο ερωτών Βουλευτής για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72141"," Ευχαριστώ.
Θα σας προκαλούσα καλοπροαίρετα να κάνετε μία επίσκεψη σε κάποια δημόσια νοσοκομεία, χωρίς να γνωρίζουν ότι είστε Υφυπουργός -θα βρείτε τον τρόπο άμα θέλετε, σε κάποιες παράξενες ώρες κ.λπ.- και να μιλήσετε με κάποιους ανθρώπους, οι οποίοι βρίσκονται σε θέσεις «κλειδιά». Πιστέψτε με ότι θα σας κάνουν πάρα πολλές καταγγελίες.
Κάθε βράδυ αλλοδαποί φεύγουν ενώ έχουν την επόμενη ημέρα εξιτήριο, φυσικά για να μην πληρώσουν και η απάντηση των προϊσταμένων στην ερώτηση των ανθρώπων που είναι στην ασφάλεια στην πύλη, «τι να τους κάνουμε;» είναι «τίποτα αφήστε τους, αφού δεν έχουν λεφτά να πληρώσουν». Δεν έχει υπάρξει ποτέ για κανέναν Έλληνα πολίτη η ίδια αντιμετώπιση. Σας προκαλώ να το ψάξετε καλά το θέμα για να δείτε τι γίνεται. 
Όπως επίσης θα ήθελα να κοιτάξετε τι γίνεται με όμορες χώρες, όπως Αλβανία, Βουλγαρία όπου κανονίζουν δεκάδες –όχι διαμένοντες στην Ελλάδα- κάτοικοι αυτών των χωρών να κάνουν όλες τις ιατρικές τους εξετάσεις, επεμβάσεις κ.λπ., οι ίδιοι, οι συγγενείς τους, οι φίλοι τους. Εδώ έρχονται ολόκληρα λεωφορεία και είμαστε μάλιστα και ανέκδοτο σ’ αυτές τις χώρες για το τι συμβαίνει στην υγεία στην Ελλάδα.
Ευχαριστώ πολύ.","ΗΛΙΑΣ ΠΑΝΑΓΙΩΤΑΡΟΣ",385
"72142"," Το λόγο έχει, για να δευτερολογήσει, ο Αναπληρωτής Υπουργός Υγείας κ. Μάριος Σαλμάς για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72143"," Κατ’ αρχάς, για να έχει και νόημα ο κοινοβουλευτικός έλεγχος και να έχουμε και μία συνεννόηση, εγώ σας λέω ότι θα στείλουμε μία εγκύκλιο ξανά στα νοσοκομεία, ώστε να προσέχουν να μην παρατηρούνται αυτά τα φαινόμενα εκτός νόμου στο θέμα των νοσοκομείων. 
Από εκεί και πέρα, αυτό που ήθελα να συμπληρώσω και που μου το ρωτάτε αλλά δεν πρόλαβα στην πρωτολογία μου, για τις περιπτώσεις αυτών των ανθρώπων που έχουν διακόψει την ασφαλιστική τους ικανότητα…","ΜΑΡΙΟΣ ΣΑΛΜΑΣ",449
"72144"," Ή δεν μπορούν.","ΗΛΙΑΣ ΠΑΝΑΓΙΩΤΑΡΟΣ",385
"72145"," Ή δεν μπορούν, αυτό ακριβώς λέω.
Αυτοί δεν θεωρούνται, ξέρετε, ανασφάλιστοι από το θεσμικό πλαίσιο και δεν μπορούν να υπαχθούν στο πρόγραμμα της δωρεάν ιατροφαρμακευτικής και νοσοκομειακής περίθαλψης.","ΜΑΡΙΟΣ ΣΑΛΜΑΣ",449
"72146"," Δεν πρέπει να γίνει κάτι;","ΗΛΙΑΣ ΠΑΝΑΓΙΩΤΑΡΟΣ",385
"72147"," Είναι όμως ένα κοινωνικό φαινόμενο, γιατί πραγματικά το εισπράττουμε και εμείς από τις πρώτες ημέρες στο Υπουργείο. Υπάρχουν πάρα πολλοί Έλληνες πολίτες, οι οποίοι πραγματικά βρίσκονται στην κατηγορία αυτή που αναφέρετε.","ΜΑΡΙΟΣ ΣΑΛΜΑΣ",449
"72148"," Σχεδόν όλοι.","ΗΛΙΑΣ ΠΑΝΑΓΙΩΤΑΡΟΣ",385
"72149"," Είναι πάρα πολλοί σας λέω.
Είναι ένα καινούργιο κοινωνικό φαινόμενο που πρέπει να δούμε πώς με ανθρωπιά θα το αντιμετωπίσουμε, αλλά και με τις δυνατότητες που έχει και το σύστημα υγείας αλλά και το ασφαλιστικό σύστημα. 
Σε κάθε περίπτωση όποια ρύθμιση γίνει, πρέπει να γίνει σε συνεννόηση και με το Υπουργείο Εργασίας προφανώς, για να δούμε ποιος θεωρείται ανασφάλιστος, αν τεθεί στο τραπέζι και από εκεί και πέρα εμείς ως Υπουργείο Υγείας, οποιαδήποτε απόφαση υπάρξει, θα την υιοθετήσουμε.","ΜΑΡΙΟΣ ΣΑΛΜΑΣ",449
"72150"," Ευχαριστώ, κύριε Υπουργέ.
Η πέμπτη με αριθμό 3/17-7-2012 επίκαιρη ερώτηση πρώτου κύκλου του Βουλευτή του Λαϊκού Συνδέσμου «Χρυσή Αυγή» κ. Ηλία Κασιδιάρη προς τον Υπουργό Δημόσιας Τάξης και Προστασίας του Πολίτη, σχετικά με την «εγκληματική δράση στους καταυλισμούς ρομά που αποτελούν πλέον «άβατα» και την πλήρη ατιμωρησία και ανοχή από τις Αρχές», δεν θα συζητηθεί λόγω κωλύματος του Υπουργού, όπως προβλέπεται από τον Κανονισμό, ο οποίος απουσιάζει στο εξωτερικό και διαγράφεται.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι ο Βουλευτής Χανίων κ. Κυριάκος Βιρβιδάκης, ο Βουλευτής Επικρατείας κ. Πύρρος Δήμας και ο Βουλευτής Ροδόπης κ. Χατζή Οσμάν Αχμέτ με επιστολές τους προς τον Πρόεδρο της Βουλής ζητούν έγκριση ολιγοήμερης άδειας από το Σώμα, προκειμένου να μεταβούν στο εξωτερικό. Η Βουλή εγκρίνει;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72151"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"72152"," Η Βουλή ενέκρινε τις ζητηθείσες άδειες.
Έχω επίσης την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το άρθρο 86 του Συντάγματος και το ν. 3126/2003 «Ποινική ευθύνη των Υπουργών», όπως ισχύει, δικογραφίες που αφορούν σε πρώην μέλη της Κυβέρνησης.
Εισερχόμεθα τώρα στη συζήτηση της έκτης με αριθμό 11/17-7-2012 επίκαιρης ερώτησης πρώτου κύκλου του Βουλευτή της Δημοκρατικής Αριστεράς κ. Ιωάννη Πανούση προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την αντιμετώπιση των προβλημάτων του Σωφρονιστικού Συστήματος.
Στην επίκαιρη ερώτηση θα απαντήσει ο Υπουργός κ. Αντώνιος Ρουπακιώτης.
Παρακαλώ πολύ ο κ. Πανούσης να αναπτύξει την ερώτησή του για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72153"," Ευχαριστώ, κύριε Πρόεδρε.
Κύριε Υπουργέ, τόσο η έκθεση της διακομματικής κοινοβουλευτικής επιτροπής για την κατάσταση των φυλακών του ’94 όσο και η όμοια εγκριθείσα το 2011, ρίχνουν το βάρος -άρα είναι διαχρονικό το φαινόμενο- στην ανάγκη αποσυμφόρησης των φυλακών και περιορισμού των κρατουμένων στον αριθμό που μπορεί η χωρητικότητα κάθε φυλακής να αντέξει. Και αυτό γιατί; Διότι ο συνωστισμός και ο συμφυρμός των φυλακών ακυρώνουν κάθε προσπάθεια προγραμμάτων εκπαίδευσης, πολιτισμού, αθλητισμού, κατάρτισης και κυρίως ομαλής επανένταξης στην κοινωνία. 
Κύριε Υπουργέ, δεν υπάρχει εθνικό, ευρωπαϊκό ή διεθνές κείμενο που να μη στηρίζει όλη τη σωφρονιστική πολιτική στην ανάγκη σεβασμού των δικαιωμάτων των κρατουμένων. Άρα λοιπόν η υποβάθμιση των όρων της ζωής τους οδηγεί αναγκαστικά σε άγχος, ανασφάλεια, αυτοεπιθετικότητα και βία. 
Είναι επίσης γνωστό ότι η ιδιωτικότητα, ακόμη όμως θα έλεγα και ο κρίσιμος χώρος όπου μπορεί ένας άνθρωπος να νιώθει «ελεύθερος» μέσα στη φυλακή, ακυρώνονται, με αποτέλεσμα να παραβιάζεται και το άρθρο 3 της Ευρωπαϊκής Σύμβασης των Δικαιωμάτων του Ανθρώπου και να έχουμε, δηλαδή, μια απάνθρωπη και εξευτελιστική μεταχείριση.
Δεν είναι δυνατόν να μην έχουμε έναν ελάχιστο χώρο και τρόπο ζωής τού κρατούμενου ανθρώπου ακριβώς, γιατί είναι κρατούμενος άνθρωπος και δεν είναι απλώς κρατούμενος και ο υπερβολικός έλεγχος ή ο πανοπτισμός να ακυρώνει την ίδια του την προσωπικότητα και τελικά τα συνταγματικά του δικαιώματα.
Θα ήθελα λοιπόν, κύριε Υπουργέ, να μας πείτε το άμεσο μεσοπρόθεσμο και αν είναι δυνατόν, μακροπρόθεσμο στρατηγικό σχεδιασμό του Υπουργείου, για να μην έχουμε και άλλες καταδικαστικές αποφάσεις, όπως είχαμε πρόσφατα για διάφορες φυλακές της χώρας από το Ευρωπαϊκό Δικαστήριο Δικαιωμάτων του Ανθρώπου.","ΙΩΑΝΝΗΣ ΠΑΝΟΥΣΗΣ",391
"72154"," Το λόγο έχει, για να απαντήσει στην επίκαιρη ερώτηση, ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Αντώνιος Ρουπακιώτης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72155"," Κύριε Πανούση, γνωρίζετε την κατάσταση των φυλακών όσο λίγοι.
Με τον Υφυπουργό κ. Καραγκούνη και τον Γραμματέα του Υπουργείου κ. Σκανδάμη περιοδεύσαμε στις φυλακές Κορυδαλλού, Θεσσαλονίκης και Λάρισας και οι εμπειρίες μας ήταν οδυνηρές. Οι επιμέρους αναφορές παρέλκουν. Κρατούνται δώδεκα χιλιάδες τριακόσιοι για εννέα χιλιάδες τριακόσιες θέσεις. Οι αλλοδαποί είναι επτά χιλιάδες, ένα τρίτο είναι οι υπόδικοι και ένα τρίτο κατηγορούνται ή έχουν καταδικαστεί για παραβίαση του νόμου περί ναρκωτικών.
Παρά το γεγονός ότι οι δικαιοπολιτικές αντιλήψεις του Υπουργείου μας δεν αρχίζουν και δεν τελειώνουν με νέες φυλακές ή περισσότερες φυλακές, ωστόσο, όπως και εσείς παρατηρήσατε, είναι αλήθεια ότι, εάν δεν έχεις δυνατότητα να στεγάσεις κάποιους ανθρώπους, δεν μπορείς να εφαρμόσεις καμμιάς μορφής σωφρονιστική πολιτική .
Έτσι βρίσκομαι στην ανάγκη να σας πω ότι ολοκληρώνεται η διαδικασία να τεθεί σε λειτουργία το κατάστημα στην Αγιά, καθώς επίσης ότι είναι έτοιμο στη Νιγρίτα. Υπάρχει όμως η παθογένεια της ελληνικής διοίκησης. Ενώ είναι έτοιμο το κατάστημα στη Νιγρίτα, δεν επιτρέπεται η πρόσληψη σωφρονιστικών υπαλλήλων και έτσι αυτό μένει κενό χωρίς κρατουμένους, παρ’ ότι υπάρχει μεγάλη ανάγκη.
Προσλήφθηκαν πεντακόσιοι σωφρονιστικοί υπάλληλοι από την προηγούμενη υπηρεσιακή   κυβέρνηση και αναμένεται η τοποθέτησή τους στις φυλακές. Εμείς ταχύτατα ήδη αρχίσαμε ένα νέο πρόγραμμα αποσυμφόρησης της φυλακής και της διοχέτευσής τους στις αγροτικές φυλακές, γιατί υπήρχαν πολλές κενές θέσεις. Δηλαδή κάναμε λιγότερες τις προϋποθέσεις. Ένας αριθμός ήδη έχει μεταταχθεί ή μετατάσσεται στις αγροτικές φυλακές. 
Δεύτερον, αμέσως θα κατατεθεί ένα νομοσχέδιο έτσι, ώστε να δώσουμε νέες δυνατότητες για εκείνους που θέλουν να απολυθούν ή πρέπει να απολυθούν υπό όρους. Δεν δημιουργείται καμμία ανησυχία στη Βουλή ως προς αυτό. Μιλάμε για συγκεκριμένα αδικήματα. 
Επίσης σε ό,τι αφορά τη χορήγηση αδειών: Στο δεύτερο στάδιο, κύριε Πανούση, κυρίες και κύριοι Βουλευτές, θα κατατεθεί στη Βουλή και πολύ σύντομα ένα σχέδιο νέου σωφρονιστικού κώδικα, αφού όμως τεθεί σε μία διαβούλευση, καθώς επίσης και νέος κώδικας ή το νέο σχέδιο για τα ναρκωτικά. Σας ευχαριστώ.","ΑΝΤΩΝΙΟΣ ΡΟΥΠΑΚΙΩΤΗΣ",1
"72156"," Ευχαριστώ, κύριε Υπουργέ.
Το λόγο έχει ο ερωτών Βουλευτής κ. Πανούσης για  τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72157"," Κύριε Υπουργέ, διαβάζω σύμφωνα με τον κανόνα 14 των ευρωπαϊκών σωφρονιστικών κανόνων του 2006, ότι συνθήκες των φυλακών που περιορίζουν τα ανθρώπινα δικαιώματα δεν δικαιολογούνται λόγω έλλειψης πόρων. Αυτό το λένε ευρωπαϊκοί κανόνες. Κατά συνέπεια, η επίκληση είτε της οικονομικής κρίσης είτε της μείωσης του κοινωνικού κράτους δεν συνιστά κάποιο επιχείρημα. 
Από την  άλλη πλευρά, χαίρομαι που άκουσα για το σχέδιο του νέου σωφρονιστικού κώδικα -είχα την τιμή να είμαι πρόεδρος στην επιτροπή αυτή και  έχουμε καταθέσει από το Μάρτιο του 2011 ένα ολοκληρωμένο σχέδιο- κυρίως γιατί  στα άρθρα αυτού του σχεδίου προβλεπόταν η ημιελεύθερη διαβίωση, η κοινωφελής εργασία, η τμηματική έκτιση της  ποινής. Και κυρίως, μιας και μιλάμε για αποσυμφόρηση, έγινε ευρύτατη συζήτηση, για να μπορέσουμε να έχουμε τη θεσμοθέτηση του numerus clausus, δηλαδή θα μπαίνει ένας παραπάνω κρατούμενος στις φυλακές όταν απολύεται ένας κρατούμενος. Είναι για εκατό η χωρητικότητα, θα παραμένει για εκατό. Και δεν είναι κάτι ελληνικό. Σε πολλές ευρωπαϊκές χώρες υπάρχει αυτή η λίστα αναμονής  εγκλεισμού. Πιστεύω, δηλαδή, ότι τα εναλλακτικά μέτρα είναι μια πολύ αποτελεσματική και δικαιοπολιτικά σωστότερη λύση από τους διάφορους νόμους αποσυμφόρησης των φυλακών, που τελικά δεν  έχουν κανένα θετικό αποτέλεσμα. 
Κύριε Υπουργέ, νομίζω ότι η αποκαταστατική θεωρία της φυλάκισης δεν εξαντλείται στην τιμωρία, αλλά πρέπει να στοχεύει στην αναγνώριση ενός δικαιώματος, το οποίο εγώ ονομάζω δικαίωμα-ομπρέλα κοινωνικής επανένταξης. Σ' αυτό  το δικαίωμα-ομπρέλα πρέπει να εντάσσονται όλα τα δικαιώματα και κυρίως η διεκδίκηση των φυσικών και ηθικών όρων, δηλαδή η προστασία και ο σεβασμός της αξίας του ανθρώπου κρατούμενου. 
Άρα θα ήθελα να γνωρίζω πώς το Υπουργείο σκέπτεται να συνδυάσει υπερπληθυσμό, περικοπές δαπανών, δικαίωμα στην επανένταξη και νέες θεσμικές εναλλακτικές ποινές.","ΙΩΑΝΝΗΣ ΠΑΝΟΥΣΗΣ",391
"72158"," Το λόγο έχει ο Υπουργός για  τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72159"," Για να γίνει αντιληπτό, κύριε Πανούση, κυρίες και κύριοι Βουλευτές, τι δαπανά η πατρίδα μας για τη λειτουργία του φυλακιστικού, λέω εγώ, σωφρονιστικού -μπορεί να λέγεται- συστήματος, μπορώ να σας αναφέρω για κάθε κρατούμενο, δαπανών των 30 ευρώ, για κάθε ανάγκη, ακόμα και για τη φύλαξή του την ημέρα. Είπαμε ότι δώδεκα χιλιάδες τριακόσιοι είναι οι κρατούμενοι και μιλάμε για 134,68 εκατομμύρια το χρόνο. Κρατηθήτε. Στην Ολλανδία οι δαπάνες είναι 2,2 δισεκατομμύρια, στη Σουηδία  468 εκατομμύρια και στην Πορτογαλία 201 εκατομμύρια. 
Δεύτερον, είναι παρατηρημένο –και το γνωρίζετε- το εξής: Εν παρενθέσει, δέχομαι τις αντιλήψεις σας σε ό,τι αφορά τη λειτουργία ενός σύγχρονου σωφρονιστικού συστήματος. 
Είναι γνωστό ότι στην πατρίδα μας επιβάλλονται οι υψηλότερες ποινές. Με τα 11.000.000 έχουμε πάνω από χίλιους ισοβίτες, ενώ στην Ολλανδία με 16.500.000 είναι εκατόν τριάντα οι ισοβίτες και στην Ιταλία με πενταπλάσιο πληθυσμό είναι χίλιοι επτακόσιοι οι ισοβίτες. Ομοίως στην υψηλότερη βαθμίδα στέκεται και ο αριθμός των κρατουμένων με ποινές κάθειρξης. 
Εμείς, κύριε Πανούση, ως πυρήνα κρατούμε ακριβώς την εφαρμογή εναλλακτικών μορφών έκτισης της ποινής. Θέλουμε χρόνο όμως τόσο με τον σωφρονιστικό κώδικα, τον οποίο θα προωθήσουμε όσο και με την αναζήτηση πόρων από τα κοινοτικά προγράμματα. Είναι λίγο δύσκολο. Αποδέχομαι ωστόσο αυτό που είπατε, ότι η υπεράσπιση της ανθρώπινης αξίας δεν έχει να κάνει με τις οικονομικές δυσκολίες. Μόνο που τις οικονομικές δυσκολίες τις γνωρίζετε και εσείς, όπως τις γνωρίζει και η Βουλή. 
Τέλος εκείνο που θα ήθελα να πω για τη λειτουργία του σωφρονιστικού συστήματος είναι ότι στη φυλακή εγκλείεται πολύ βία και από τη φυλακή εκλύεται πολύ βία στην κοινωνία. Κατά βάση και για την προστασία των πολιτών αλλά και για τη λειτουργία τελικώς και την εφαρμογή μιας σύγχρονης σωφρονιστικής αντίληψης, το χρέος της πολιτείας δεν είναι μόνο η φυλακή για τη φυλακή, που αποτελεί χρέος αυτό καθ’ εαυτό, αλλά είναι και η φυλακή για την κοινωνία έτσι, ώστε να υπάρξουν οι δυνατότητες μιας, θα λέγαμε, αποδοχής εκείνων που εξέρχονται από τη φυλακή και μιας επανένταξής τους.
Ευχαριστώ πολύ.","ΑΝΤΩΝΙΟΣ ΡΟΥΠΑΚΙΩΤΗΣ",1
"72160"," Ευχαριστώ, κύριε Υπουργέ.
Η έβδομη με αριθμό 4/17-7-2012 επίκαιρη ερώτηση πρώτου κύκλου της Βουλευτού του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα ελληνικά σχολεία του εξωτερικού, δεν θα συζητηθεί λόγω κωλύματος της κυρίας Βουλευτού και διαγράφεται.
Επίσης η πρώτη με αριθμό 2/17-7-2012 επίκαιρη ερώτηση δεύτερου κύκλου της Βουλευτού της Νέας Δημοκρατίας κ. Έλενας Ράπτη προς τους Υπουργούς Εξωτερικών και Τουρισμού, σχετικά με τη διευκόλυνση της έκδοσης βίζας για την αύξηση του τουρισμού, δεν θα συζητηθεί λόγω κωλύματος της κυρίας Βουλευτού και διαγράφεται. 
Ακολουθεί η δεύτερη με αριθμό 10/17-7-2012 επίκαιρη ερώτηση δεύτερου κύκλου του Βουλευτή του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Γεωργίου Σταθάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τα αποτελέσματα στην ελληνική οικονομία από την εφαρμογή της πολιτικής των αποκρατικοποιήσεων.
Το λόγο έχει ο ερωτών Βουλευτής κ. Γεώργιος Σταθάκης για δύο λεπτά, προκειμένου να αναπτύξει την επίκαιρη ερώτησή του.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72161"," Κύριε Υπουργέ, στις προγραμματικές δηλώσεις της Κυβέρνησης διαπίστωσα ότι, ενώ ο Υπουργός Ανάπτυξης επιβλέπει έναν πολύ μεγάλο τομέα που έχει κομμάτια παραγωγής, εμπορίας, μεταφορών, ανταγωνιστικότητας και πολλούς άλλους κρίσιμους τομείς της ελληνικής οικονομίας, η μόνη δήλωση που έκανε, ήταν η αναφορά σε ένα πρόγραμμα άμεσων ιδιωτικοποιήσεων, οι οποίες και αναμένεται να αναζωογονήσουν την ελληνική οικονομία.
Προς μεγάλη μου απορία, μελετώντας το πρόβλημα των ιδιωτικοποιήσεων στην Ελλάδα από το 1990 έως το 2009, διαπίστωσα ότι η Ελλάδα το 1990 είχε περίπου εβδομήντα οκτώ με ογδόντα κρατικές επιχειρήσεις. Έχει το ρεκόρ ιδιωτικοποιήσεων σε όλη την Ευρωπαϊκή Ένωση. Ιδιωτικοποίησε εξήντα τρεις επιχειρήσεις ανάμεσα στο 1990 και στο 2006, σαράντα το ΠΑΣΟΚ και είκοσι τρεις η Νέα Δημοκρατία. Έχουν μείνει περίπου δεκαπέντε κρατικές επιχειρήσεις στην Ελλάδα. Επαναλαμβάνω ότι είναι ο μικρότερος κρατικός επιχειρηματικός τομέας στην Ευρώπη. Και προς μεγάλη μου έκπληξη, αντί ο Υπουργός Ανάπτυξης να μας αναπτύξει τις σκέψεις του για το πώς θα βγει η οικονομία από τη σημερινή ύφεση, επανέφερε αυτήν την ιδέα ότι η λύση είναι αποκλειστικά και μόνο να ιδιωτικοποιήσουμε τις εναπομείνασες δεκατέσσερις επιχειρήσεις που έχει το ελληνικό κράτος -εννοώ αυτές που μπορεί να πουλήσει αυτήν τη στιγμή.","ΓΕΩΡΓΙΟΣ ΣΤΑΘΑΚΗΣ",474
"72162"," Το λόγο για να απαντήσει στην επίκαιρη ερώτηση έχει ο Υφυπουργός κ. Παναγιώτης Μηταράκης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72163"," Η χώρα μας πράγματι, κύριε συνάδελφε, βρίσκεται σε βαθύτατη ύφεση. Για να βγει από την κρίση χρειαζόμαστε νέες επενδύσεις. Χρειαζόμαστε μεταρρυθμίσεις με στόχο τη δημιουργία νέων, υγιών και βιώσιμων θέσεων εργασίας, μεταρρυθμίσεις με στόχο την ανάπτυξη και την ανταγωνιστικότητα. Δεν χρειαζόμαστε τον ξεπερασμένο κρατισμό των περασμένων δεκαετιών, ο οποίος τελικά μας οδήγησε στη σημερινή κρίση. Εμείς προκρίνουμε ένα πολύπλευρο μεταρρυθμιστικό μοντέλο ανάπτυξης, με έμφαση στις μεγάλες διαρθρωτικές αλλαγές, στην περιστολή της σπατάλης του δημοσίου, στην παροχή κινήτρων για την τόνωση της επιχειρηματικότητας, σε συγκεκριμένες στρατηγικές για την προώθηση της εξωστρέφειας, στην ενίσχυση της ρευστότητας στην αγορά και στην καλύτερη αξιοποίηση του ΕΣΠΑ και φυσικά στις αποκρατικοποιήσεις και στην αξιοποίηση της δημόσιας περιουσίας. 
Ως Κυβέρνηση εστιάζουμε στην απλοποίηση των διαδικασιών για την πραγματοποίηση νέων επενδύσεων, διότι δεν υπάρχουν επενδύσεις χωρίς επενδυτές ούτε υπάρχουν εργαζόμενοι χωρίς εργοδότες. Υιοθετούμε το σύνθημα «παράγουμε και εξάγουμε», συνδέουμε την έρευνα με την παραγωγή, προχωρούμε σε μεγάλα έργα υποδομών, όπως οι αυτοκινητόδρομοι που επιτέλους θα «ξεπαγώσουν». 
Ειδικά δε για τις αποκρατικοποιήσεις, να διευκρινίσω ότι δεν τις βλέπουμε μόνο ως μέσο ενίσχυσης των δημοσίων εσόδων. Οι αποκρατικοποιήσεις δεν είναι ένα απλό δημοσιονομικό εργαλείο. Τις βλέπουμε ως κίνητρο, ως καταλύτη ανάπτυξης για τη δημιουργία νέων θέσεων εργασίας. Τα επόμενα χρόνια οι θέσεις εργασίας δεν θα έρθουν από το δημόσιο τομέα. Τα επόμενα χρόνια οι θέσεις εργασίας πρέπει και θα έρθουν από τον ιδιωτικό τομέα. 
Θίξατε στην ερώτησή σας το θέμα των κοινωνικών αγαθών, της ενέργειας και του νερού. Σ’ αυτήν την κατεύθυνση η προγραμματική σύγκλιση των τριών πολιτικών Αρχηγών θα τηρηθεί στο ακέραιο. Οι αποκρατικοποιήσεις θα γίνουν με απόλυτη διαφάνεια και μετά από ενίσχυση του ρυθμιστικού πλαισίου, με στόχο την προστασία του καταναλωτή και ειδικά των φτωχότερων στρωμάτων. Θα γίνουν με στόχο τον εκσυγχρονισμό του δικτύου και την ενίσχυση του ανταγωνισμού, όπως έγινε στις τηλεπικοινωνίες, όπου παρά τις αντιδράσεις στο παρελθόν θορυβούντων μειοψηφιών, το άνοιγμα της αγοράς οδήγησε σε καλύτερες και φθηνότερες υπηρεσίες για τον πολίτη.
Θα προχωρήσουμε επίσης στην αξιοποίηση της δημόσιας ακίνητης περιουσίας, δίνοντας αξία σ’ αυτά που ανήκουν στον ελληνικό λαό, υπηρετώντας το δημόσιο συμφέρον, αυξάνοντας τα δημόσια έσοδα και δημιουργώντας θέσεις εργασίας. Σ’ αυτήν την κατεύθυνση θα βαδίσουμε και τώρα, σπάζοντας στεγανά, συγκρουόμενοι με μονοπώλια και συντεχνίες, με μεγαλύτερη ταχύτητα και αποφασιστικότητα. Το χρωστάμε στις επόμενες γενεές.","ΠΑΝΑΓΙΩΤΗΣ ΜΗΤΑΡΑΚΗΣ",318
"72164"," Το λόγο έχει ο συνάδελφος κ. Σταθάκης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72165"," Προς μεγάλη μου έκπληξη επαναφέρω το θέμα, διότι περίμενα πιο συγκεκριμένα πράγματα από γενικές διακηρύξεις. Πολύ ωραίο ήταν το παράδειγμα που φέρατε. 
Θα ήτανε ευχής έργον, αν μπορούσατε να προσκομίσετε οποιοδήποτε στοιχείο αξιολόγησης της εμπειρίας των ιδιωτικοποιήσεων που έγιναν τα προηγούμενα είκοσι χρόνια. Επαναλαμβάνω ότι είναι εξήντα τρεις οι ιδιωτικοποιήσεις που έγιναν και αφορούν περίπου το 85% των κρατικών επιχειρήσεων του 1990. 
Το παράδειγμά σας είναι το καλύτερο δυνατό: ο ανταγωνισμός στις τηλεπικοινωνίες, στην κινητή τηλεφωνία, όπου ιδιωτικοποιήσατε τον κρατικό ΟΤΕ, ενώ μπήκε τελευταίος σ’ αυτήν την αγορά. Ήταν πρώτος σε οικονομικές επιδόσεις και τον ιδιωτικοποιήσατε πουλώντας τον στην κρατική εταιρεία κινητής τηλεφωνίας της Γερμανίας. Το επαναλαμβάνω, στην κρατική εταιρεία κινητής τηλεφωνίας της Γερμανίας! 
Λέτε ότι αυτό είναι το πιο πετυχημένο παράδειγμα. Λέω ότι το πιο πετυχημένο ήταν πριν, ο κρατικός ΟΤΕ μπήκε με μηδέν, γιατί του είχατε απαγορεύσει να μπει στην κινητή τηλεφωνία –η κυβέρνηση της Νέας Δημοκρατίας στην πρώτη ιδιωτικοποίηση- και πήρε το 50% της αγοράς από τις ιδιωτικές εταιρείες σε συνθήκες κανονικού ανταγωνισμού.
Πρέπει να είναι ιδεολογικά πολύ δογματικός κάποιος, για να αποφαίνεται ότι η πετυχημένη κρατική εταιρεία χρειάζεται ιδιωτικοποίηση, για να δοθεί σε μια κρατική εταιρεία άλλης χώρας. Αυτό είναι το μοντέλο ανάπτυξης της οικονομίας τα επόμενα χρόνια.
Σας ευχαριστώ πάρα πολύ, αλλά θα ήθελα να είναι πολύ πιο συγκεκριμένες οι απαντήσεις.","ΓΕΩΡΓΙΟΣ ΣΤΑΘΑΚΗΣ",474
"72166"," Σας ευχαριστούμε, κύριε συνάδελφε.
Το λόγο έχει ο Υφυπουργός κ. Παναγιώτης Μηταράκης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72167"," Είναι πολύ ευχάριστο, κύριε συνάδελφε, ότι στηρίξατε σήμερα ένα μοντέλο ανάπτυξης που στηρίζεται στο άνοιγμα της αγοράς, στον περιορισμό των κρατικών μονοπωλίων και τελικά στην ιδιωτικοποίηση κρατικών εταιρειών. Ευελπιστώ όταν έρθει αυτό το μοντέλο και σε άλλες αγορές, θα το στηρίξετε με την ίδια θέρμη όπως κάνατε σήμερα.
Κατά πόσο οι εταιρείες έχουν τη μετοχική σύνθεση που λέτε, μπορείτε να το δείτε στη δευτερολογία σας. Είναι δημόσια στοιχεία το ποιοι είναι οι μέτοχοι των ξένων εταιρειών και κατά πόσο ανήκουν κατά πλειοψηφία, σε θεσμικούς επενδυτές.
Είπατε στην ερώτησή σας ότι στις προγραμματικές δηλώσεις της Κυβέρνησης μιλήσαμε πολύ συγκεκριμένα για τις ιδιωτικοποιήσεις. Μιλήσαμε συγκεκριμένα για τις ιδιωτικοποιήσεις. Πιστεύουμε ότι είναι βασικός παράγοντας για να έρθουν νέοι πόροι στην οικονομία, να έρθουνε νέες θέσεις εργασίας, γιατί αυτήν τη στιγμή η οικονομία χρειάζεται όχι μόνο εξωστρέφεια, αλλά και αύξηση των εισερχόμενων πόρων.
Ζητήσατε λοιπόν ένα γενικότερο πλαίσιο και στα τρία λεπτά που μου δίνει ο χρόνος, σας παρουσίασα ένα γενικότερο πλαίσιο, στο οποίο θα κινηθεί η Κυβέρνηση για να πετύχει την ανάπτυξη της οικονομίας. Όπως είπα και στην πρωτολογία μου, οι νέες θέσεις εργασίας, που με τέτοια αγωνία αναμένει και επιζητά ο ελληνικός λαός, θα έρθουν από τον ιδιωτικό τομέα. 
Σας ευχαριστώ.","ΠΑΝΑΓΙΩΤΗΣ ΜΗΤΑΡΑΚΗΣ",318
"72168"," Σας ευχαριστώ, κύριε Υπουργέ. 
Η τρίτη με αριθμό 12/17-7-2012 επίκαιρη ερώτηση δεύτερου κύκλου του Βουλευτή του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη μελέτη περιβαλλοντικών επιπτώσεων της «ΑΓΕΤ Ηρακλής» για τη συγκέντρωση και τη διαχείριση λυματολάσπης, δεν συζητείται κατόπιν συνεννόησης Υπουργού και Βουλευτή και διαγράφεται. 
Θα συζητηθεί τώρα η τέταρτη με αριθμό 8/17-7-2012 επίκαιρη ερώτηση δεύτερου κύκλου της Βουλευτού των Ανεξαρτήτων Ελλήνων κ. Ραχήλ Μακρή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την πιθανή ενσωμάτωση ειδικού τέλους ακινήτων μέσω της ΔΕΗ και την αύξηση των τιμολογίων της. 
Το λόγο έχει η συνάδελφος κ. Ραχήλ Μακρή για να αναπτύξει την επίκαιρη ερώτησή της για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72169"," Ευχαριστώ, κύριε Πρόεδρε. 
Κύριε Υπουργέ, με έκπληξη ενημερωθήκαμε ότι η ΡΑΕ, ύστερα από την κατάθεση των κοστολογικών στοιχείων από τη ΔΕΗ, αναμένεται να γνωμοδοτήσει για αύξηση των τιμολογίων της ΔΕΗ κατά 30%. 
Σας υπενθυμίζω ότι ήδη από τις αρχές του χρόνου τα τιμολόγια της ΔΕΗ έχουν επιβαρυνθεί με ένα σοβαρό ποσοστό. Μάλιστα τότε η ΡΑΕ είχε εισηγηθεί για αύξηση στα τιμολόγια κατά 16%, για να σπεύσει ο τότε Υπουργός ΠΕΚΑ κ. Παπακωνσταντίνου να δηλώσει ότι μία τέτοια συνολική αύξηση είναι προφανές ότι δεν μπορεί να γίνει δεκτή από το ΥΠΕΚΑ τόσο, γιατί είναι αδιανόητη για τέτοια μεγάλη αύξηση της επιβάρυνσης του καταναλωτή όσο και γιατί το ΥΠΕΚΑ θεωρεί ότι δεν έχει εξαντληθεί κάθε άλλο μέσο μείωσης του κόστους βελτίωσης των αποτελεσμάτων της επιχείρησης. Έτσι λοιπόν σας ρωτώ αν προτίθεται η Κυβέρνηση να αυξήσει τα τιμολόγια της ΔΕΗ ή όχι. 
Όσον αφορά το δεύτερο σκέλος της ερώτησής μου που αφορά το χαράτσι της ΔΕΗ, διαβάζουμε σε πρόσφατα δημοσιεύματα ότι η τρόικα απαιτεί η είσπραξη του τέλους ακινήτων να γίνει μαζί με το λογαριασμό της ΔΕΗ χωρίς διευκόλυνση στην πληρωμή. 
Σας ζητώ να δεσμευθείτε και να μου απαντήσετε: Θα συνεχίσει να ισχύει και θα παραμείνει ενσωματωμένο στους λογαριασμούς της ΔΕΗ το ειδικό τέλος ακινήτων, ναι ή όχι;
Ευχαριστώ.","ΡΑΧΗΛ ΜΑΚΡΗ",293
"72170"," Το λόγο έχει ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72171"," Ευχαριστώ πολύ, κύριε Πρόεδρε. 
Επιτρέψτε μου να εκφράσω την ιδιαίτερη τιμή που βρίσκομαι για πρώτη φορά εδώ σήμερα. 
Θα ξεκινήσω από το δεύτερο σκέλος της ερώτησής σας. Όπως γνωρίζετε, η ισχύς του Έκτακτου Ειδικού Τέλους Ηλεκτροδοτούμενων Δομημένων Επιφανειών, το ΕΤΗΔΕ, είναι αρμοδιότητα του Υπουργείου Οικονομικών, το οποίο μας ενημέρωσε ότι στο πλαίσιο των προσπαθειών για τη δημοσιονομική εξυγίανση της χώρας και προκειμένου να επιτευχθούν οι δημοσιονομικοί στόχοι για το 2011 και το 2012 και με κριτήριο την καθολικότητα, την αναλογικότητα αλλά και κοινωνικά κριτήρια εξαιρέσεων καθώς και τη δυνατότητα ταχείας είσπραξης των σχετικών εσόδων, θεσπίστηκε το συγκεκριμένο ειδικό τέλος ηλεκτροδοτούμενων δομημένων επιφανειών, το οποίο προβλέπεται από το άρθρο 53 του ν. 4021/2011. Σύμφωνα με τις διατάξεις της παραγράφου 9 του εν λόγω άρθρου, το ειδικό αυτό τέλος συνεισπράττεται από τη ΔΕΗ.
Όσον αφορά το πρώτο σκέλος του ερωτήματός σας, σχετικά με την πρόθεση της Κυβέρνησης για τα τιμολόγια της ΔΕΗ, επί του παρόντος δεν υπάρχει καμμία σκέψη για αυξήσεις στα τιμολόγια του ηλεκτρικού. Το ρυθμιστικό πλαίσιο που διέπει την απελευθερωμένη αγορά ηλεκτρικής ενέργειας προβλέπει ότι τα τιμολόγια χαμηλής τάσης της ΔΕΗ παραμένουν ρυθμιζόμενα μέχρι και το πρώτο εξάμηνο του 2013 για λόγους ομαλής προσαρμογής στην ελεύθερη αγορά και προστασίας του καταναλωτή. 
Στη βάση αυτή, η ΔΕΗ γνωστοποιεί στην ΡΑΕ και της δίνει τα κοστολογικά στοιχεία που αφορούν τα τιμολόγια της στη χαμηλή τάση, προκειμένου εκείνη να γνωμοδοτήσει για έγκρισή τους από το Υπουργείο Περιβάλλοντος, Ενέργειας και Κλιματικής Αλλαγής. 
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"72172"," Ευχαριστώ, κύριε Υπουργέ.
Το λόγο έχει η συνάδελφος κ. Ραχήλ Μακρή προκειμένου να αναπτύξει το θέμα, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72173"," Κύριε Υπουργέ, δεν κατάλαβα ακριβώς την απάντησή σας  ούτε προς το πρώτο σκέλος της ερώτησης μου ούτε προς το δεύτερο. Είπατε  «προς το παρόν», αλλά το «προς το παρόν» είναι κάτι το οποίο με ανησυχεί, γιατί το παρόν μπορεί να είναι και σε μία ημέρα. Έτσι έχετε αποδείξει. 
Γιατί θα πρέπει να σας ενημερώσω τι οι ίδιοι δηλώνατε προεκλογικά, στις 15 Οκτωβρίου 2011 μάλιστα, με εκπρόσωπό σας τον κ. Ιωάννη Βρούτση, αναπληρωτή τομεάρχη οικονομικών και Βουλευτή Κυκλάδων. Δήλωσε, λοιπόν, στο «ΡΑΔΙΟ ΜΑΡΚΟΝΙ 96,1» ότι αυτό το επαχθές χαράτσι είναι πέρα και από την ιδεολογία της Νέας Δημοκρατίας, που χτυπά την ιδιοκτησία και δημιουργεί συνθήκες δήμευσής της. 
Αυτό ήταν το χρονικό διάστημα που χρησιμοποιήσατε. Ελπίζουμε να μην το αλλάξετε έτσι και  αυτό και το «παρόν» να μην είναι η μία εβδομάδα και μετά από μία εβδομάδα να ακούσουμε ότι θα εισηγηθείτε αύξηση των τιμολογίων. Γιατί δεν πήρατε σαφή θέση. «Το παρόν», δεν λέει τίποτε. 
Όσον αφορά το χαράτσι, τι να πω; Και εκεί έχουμε τις ίδιες δηλώσεις. Πάλι ο κ. Βρούτσης στη διάρκεια συνάντησης με τον Πρόεδρο και το Διοικητικό Συμβούλιο της Πανελλήνιας Συνομοσπονδίας Ιδιοκτητών Ακινήτων είχε δηλώσει ότι η Νέα Δημοκρατία, όπως έχει άλλωστε δεσμευθεί και στο πρόγραμμά της, προτίθεται να καταργήσει το επαχθέστατο χαράτσι της ΔΕΗ και από 1/1/2013 θα αλλάξει ριζικά το φορολογικό πλαίσιο που διέπει την ακίνητη περιουσία. 
Θα ήθελα να μου ξαναπείτε, τι εννοείτε με αυτό; Δηλαδή εννοείτε ότι θα καταργηθεί μετά το δεύτερο εξάμηνο ή ότι θα εφαρμοσθεί στο δεύτερο εξάμηνο του 2012 και από την 1/1/2013 θα εκπληρώσετε αυτό το οποίο έχετε υποσχεθεί προεκλογικά στον ελληνικό λαό ή όχι; 
Επίσης, θα ήθελα να σας πω ότι θα πρέπει να γνωρίζετε ότι ο ελληνικός λαός δεν μπορεί να αντέξει ούτε αύξηση περαιτέρω των τιμολογίων αλλά ούτε περαιτέρω χαράτσι. Ήδη δεν μπορεί και γνωρίζετε ότι αυτό έχει οδηγήσει την ελληνική οικογένεια σε εξαθλίωση. Και όχι μόνο αυτό, αλλά έχει οδηγήσει και σε οικονομικά και σε σοβαρά προβλήματα και την ίδια την επιχείρηση. Σκοπεύετε να συνεχίσετε αυτή την καταστροφική πολιτική;
(Στο σημείο αυτό κτυπάει το κουδούνι λήξης του χρόνου ομιλίας της κυρίας Βουλευτού)
Γνωρίζετε ότι εκπροσωπώ την περιφερειακή ενότητα Κοζάνης που είναι μία πολύ δύσκολη περιφέρεια με πάρα πολλά προβλήματα, όπου παράγεται το 80% της ενέργειας για όλη την ελληνική επικράτεια. Σε αυτούς τι θα πείτε; Θα πείτε ότι  θα αυξήσετε τα τιμολόγια και  θα τους βάζετε και χαράτσι, όταν μάλιστα έρχεται ο χειμώνας; Και εκεί ξέρετε ότι έχει πάρα πολύ βαρύ χειμώνα ο οποίος διαρκεί επτά με οκτώ μήνες και θα πρέπει  να πληρώσουν και το πετρέλαιο. Αυτό θα γίνει; Θα εξαθλιώσετε τον ελληνικό λαό; 
Σας ευχαριστώ.","ΡΑΧΗΛ ΜΑΡΚΗ",293
"72174"," Το λόγο έχει ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72175"," Αυτή τη στιγμή, είναι προτεραιότητα όλων μας κατ’ αρχήν η δημοσιονομική εξυγίανση της χώρας και η δημιουργία μέτρων ανάπτυξης, ώστε να βγούμε άμεσα από την ύφεση και την κρίση.
Η Κυβέρνηση λειτουργεί συντονισμένα, προκειμένου να επιτύχει το στόχο αυτόν. Άρα, μέσα σε αυτό το πλαίσιο και σε συνεργασία με το Υπουργείο Οικονομικών έγινε πράγματι προσπάθεια να αποσυνδεθεί το ΕΤΗΔΕ από το λογαριασμό του ηλεκτρικού ρεύματος. Λόγω των τεχνικών δυσχερειών και χρονικών περιορισμών, ο τρόπος είσπραξής του δεν ήταν εφικτό να τροποποιηθεί. Το συγκεκριμένο τέλος θα επιβληθεί και φέτος, καθώς ήταν υποχρέωση που είχε προβλεφθεί στον κρατικό προϋπολογισμό, στο πλαίσιο των προσπαθειών για τη δημοσιονομική εξυγίανση.
Όπως ανακοινώθηκε ήδη από το Υπουργείο Οικονομικών, το ΕΤΗΔΕ θα εισπραχθεί από τη ΔΕΗ σε πέντε διμηνιαίες δόσεις, αντί των δύο που ίσχυσαν το 2011. Οι καταναλωτές που δεν θα πληρώσουν το τέλος δεν θα απειλούνται με διακοπή ηλεκτροδότησης. Το 2013 το ειδικό τέλος καταργείται και θα αντικατασταθεί από ένα ενιαίο ειδικό τέλος ακινήτων. Αλλά βέβαια, αρμόδιο γι’ αυτό είναι το Υπουργείο Οικονομικών.
Όσον αφορά στο θέμα της ΡΑΕ, σε σχετική απάντησή της σε σχέση με τις αυξήσεις που μου είπατε στο σημερινό σας ερώτημα, ενημερώνει ότι βρίσκεται σε φάση διερεύνησης αυτών των στοιχείων και των παρατηρούμενων μεταβολών σε σχέση με τον προϋπολογισμό που είχε κατατεθεί από τη ΔΕΗ το 2011, γιατί όπως ξέρετε γίνεται ανά εξάμηνο κατάθεση νέων στοιχείων.
Εφόσον κριθεί σκόπιμο από την πλευρά της ΡΑΕ, θα ακολουθήσει σχετική γνωμοδότηση προς το Υπουργείο. Επομένως, αυτή τη στιγμή δεν υπάρχει προς το Υπουργείο καμμία τέτοια γνωμοδότηση της ΡΑΕ.
Επίσης, θα ήθελα να πω ότι η πρόθεσή μας είναι να μην αυξηθούν τα τιμολόγια και στόχος μας να μην επιβαρυνθούν περαιτέρω οι οικογενειακοί προϋπολογισμοί. Θέλουμε να ισορροπήσουμε την αγορά και να αποφύγουμε τις αυξήσεις στα τιμολόγια. Προσπαθούμε να βρούμε λύσεις που θα βοηθήσουν προς αυτήν την κατεύθυνση. Και η λύση δεν είναι πάντα η αύξηση των τιμολογίων. Ό,τι μελετάται αυτή τη στιγμή είναι διάφορες παραλλαγές και παράμετροι της αγοράς ώστε να μπορέσει να λειτουργήσει και να επιβιώσει η αγορά ηλεκτρικής ενέργειας προς όφελος των πολιτών.
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"72176"," Ευχαριστώ, κύριε Υπουργέ.
Εισερχόμεθα στην έκτη με αριθμό 5/17-7-2012 επίκαιρη ερώτηση δεύτερου κύκλου του Βουλευτή του Κομμουνιστικού Κόμματος Ελλάδας, κ. Νικολάου Καραθανασόπουλου προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων στο πρόγραμμα δακοκτονίας.
Το λόγο έχει ο κ. Καραθανασόπουλος για δύο λεπτά για να αναπτύξει την επίκαιρη ερώτησή του.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72177"," Ευχαριστώ, κύριε Πρόεδρε.
Είναι γνωστό ότι ενώ οι ελαιοπαραγωγοί έχουν καταβάλει κανονικά την εισφορά για τη δακοκτονία, και εφέτος παρουσιάζεται τεράστια καθυστέρηση στην υλοποίηση του προγράμματος, τεράστιες ελλείψεις σε προσωπικό. Το προσωπικό είναι μειωμένο σε σχέση με πέρυσι κατά 50% τόσο σε γεωπόνους όσο και σε εργάτες, το απαραίτητο εργατοτεχνικό προσωπικό, ενώ αντίστοιχη μείωση υπήρχε και το 2011 σε σχέση με το 2010. Και, βεβαίως, δεν μπορεί να ισχυριστεί κανείς ότι αυτό είναι μέσα στο πλαίσιο της μείωσης των κρατικών δαπανών για να ισοσκελιστεί ο προϋπολογισμός από τη στιγμή που είναι γνωστό ότι πρόκειται για χρήματα των ίδιων των ελαιοπαραγωγών.
Δεύτερον, είναι επίσης γνωστό, κύριε Υπουργέ, ότι αν το πρόγραμμα αυτό δεν γίνει έγκαιρα, ακριβώς επειδή έχει προληπτικό χαρακτήρα, υπάρχει ο κίνδυνος να μην έχει καμμία αποτελεσματικότητα. Με αποτέλεσμα να έχει σοβαρή επίπτωση στην ποσότητα αλλά και στην ποιότητα της παραγωγής. Αυτά άλλωστε είναι τα σπασμένα τα οποία καλούνται να πληρώσουν οι αγρότες.
Σας αναφέρουμε στην επίκαιρη ερώτηση δύο χαρακτηριστικά παραδείγματα για το Νομό Λακωνίας και το Νομό Λάρισας, ο οποίος είναι και εκλογική σας περιφέρεια. Εκεί με απόφαση του περιφερειάρχη δόθηκαν στους ίδιους τους αγρότες να κάνουν τον ψεκασμό και να πάρουν όλα τα απαραίτητα μέτρα, ενώ είναι γνωστό ότι δεν μπορεί ατομικά ο καθένας να πάρει τέτοια μέτρα. Διότι, ακριβώς θέλουν ειδικές γνώσεις, πρέπει να καλύπτει το σύνολο των ελαιώνων και όχι αποσπασματικά και τμηματικά για να έχει αποτελεσματικότητα. 
Όλα αυτά με δεδομένη την αντιαγροτική πολιτική, με δεδομένη τη μείωση των εισοδημάτων των αγροτών και ιδιαίτερα την πολύ μεγάλη μείωση της τιμής του ελαιόλαδου –βρίσκεται στο 40% της τιμής του 2002 - και με την καθυστέρηση που παρουσιάζεται στο πρόγραμμα καταπολέμησης του δάκου, το μέλλον για τους ίδιους τους ελαιοπαραγωγούς είναι τουλάχιστον αβέβαιο.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"72178"," Το λόγο έχει ο Αναπληρωτής Υπουργός Αγροτικής Ανάπτυξης και Τροφίμων κ. Μάξιμος Χαρακόπουλος για τρία λεπτά για να απαντήσει στην ερώτηση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72179"," Ευχαριστώ, κύριε Πρόεδρε.
Θέλω να ευχαριστήσω το συνάδελφο, Βουλευτή του Κομμουνιστικού Κόμματος για την ερώτηση που κατέθεσε, γιατί μας δίνει την αφορμή και την ευκαιρία να ενημερώσουμε την εθνική αντιπροσωπεία και διά αυτής τους ελαιοπαραγωγούς, τους αγρότες για την υλοποίηση του Προγράμματος Δακοκτονίας.
Επίσης, εκ προοιμίου να πω ότι πράγματι φέτος παρατηρούνται προβλήματα στην υλοποίηση του προγράμματος που οφείλονται κυρίως σε καθυστερήσεις λόγω των δίδυμων εκλογών αλλά και στο μειωμένο προσωπικό που προσλαμβάνεται εκτάκτως για την υλοποίηση του προγράμματος ελέω της οικονομικής κρίσης.
Θα προσπαθήσω να γίνω πιο συγκεκριμένος. Το πρόγραμμα καταπολέμησης του δάκου της ελιάς εφαρμόζεται σε τριάντα πέντε ελαιοπαραγωγικές περιφερειακές ενότητες υπό την εποπτεία και τις οδηγίες της Διεύθυνσης Προστασίας Φυτικής Παραγωγής του Υπουργείου Αγροτικής Ανάπτυξης και Τροφίμων. Ωστόσο, μετά την εφαρμογή του «Καλλικράτη» η αρμοδιότητα οργάνωσης και εφαρμογής της δακοκτονίας σε τοπικό, περιφερειακό επίπεδο περιήλθε στις Διευθύνσεις Αγροτικής Οικονομίας και Κτηνιατρικής των Νομών.
Παράλληλα, μεταφέρθηκε ο προϋπολογισμός από το Υπουργείο Αγροτικής Ανάπτυξης και Τροφίμων στο Υπουργείο Εσωτερικών. Το πρόγραμμα προστατεύει ελαιώνες -περίπου έξι εκατομμύρια στρέμματα ετησίως- και το όφελος για την ελληνική ελαιοκομία ανέρχεται στα 550 εκατομμύρια ευρώ.
Για την εφαρμογή του προγράμματος απαιτείται η εξασφάλιση τριών παραμέτρων: Πρώτον, εξασφάλιση του απαραίτητου εργατοτεχνικού προσωπικού, δεύτερον, εξασφάλιση των αναγκαίων υλικών δακοκτονίας -ελκυστικές ουσίες, εντομοκτόνα, παγίδες, ψεκαστήρες κ.λπ.- και, τρίτον, εξασφάλιση των απαραίτητων πιστώσεων.
Για το 2012, λοιπόν, το Υπουργείο Αγροτικής Ανάπτυξης και Τροφίμων έχει προβεί στις εξής ενέργειες. Πρώτον, εισηγήθηκε έγκαιρα στο Υπουργείο Εσωτερικών τον προϋπολογισμό του προγράμματος για τις περιφερειακές ενότητες. Στις 14 Φεβρουαρίου του 2012 εκδόθηκε απόφαση του Υπουργού Εσωτερικών για την επιχορήγηση των περιφερειών της χώρας από τους κεντρικούς αυτοτελείς πόρους του 2012 με ποσό 28.310.000 ευρώ για την κάλυψη δαπανών δακοκτονίας. Μέχρι σήμερα έχουν εκδοθεί ήδη δύο χρηματικές εντολές που καλύπτουν το 50% του προϋπολογισμού.
Δεύτερον, στις 17 Ιανουαρίου του 2012 προώθησε έγγραφο στις περιφερειακές ενότητες για την έγκαιρη έναρξη των διαγωνισμών ανάδειξης εργολάβων εφαρμογής ψεκασμών και των διαγωνισμών προμήθειας υλικών ψεκασμών.
Τρίτον, υπέβαλε από τις 15-6-2011 αίτημα πρόσληψης προσωπικού στο ΑΣΕΠ για το Πρόγραμμα Δακοκτονίας του 2012. Το ΑΣΕΠ στις 30 Ιουνίου του 2011 γνωμοδότησε θετικά για την πρόσληψη τριών χιλιάδων εξακοσίων εξήντα έξι ατόμων. Τελικά, εκδόθηκε στις 20-6-2012, ένα χρόνο μετά, απόφαση της επιτροπής, της πράξης υπουργικού συμβουλίου, με μειωμένο αριθμό προσλήψεων, χίλια πεντακόσια άτομα, όταν πέρυσι ήταν δύο χιλιάδες διακόσιοι.
Σε πολλές περιφερειακές ενότητες οι διαδικασίες έχουν ολοκληρωθεί, ενώ άλλες βρίσκονται σε εξέλιξη. Ενδεικτικά, σας αναφέρω ότι στην Κρήτη έχει σχεδόν ολοκληρωθεί ο πρώτος ψεκασμός με υλικά δακοκτονίας από περσινά αποθέματα, ενώ δεν έχει ολοκληρωθεί ο διαγωνισμός προμήθειας υλικών δακοκτονίας, διότι, όπως πληροφορούμαστε, δεν εγκρίθηκε από το Ελεγκτικό Συνέδριο.
Στην Πελοπόννησο, που ρωτάτε, ο διαγωνισμός για την προμήθεια υλικών δακοκτονίας βρίσκεται σε εξέλιξη και όπου απαιτούνται ψεκασμοί χρησιμοποιούνται αποθέματα υλικών. Παραδείγματος χάριν, στην Περιφερειακή Ενότητα Λακωνίας, που μνημονεύσατε, ο πρώτος ψεκασμός άρχισε στις 18 Ιουλίου του τρέχοντος έτους, ακριβώς τη στιγμή που κρινόταν αναγκαίο, ενώ στην Περιφερειακή Ενότητα της Λάρισας, σύμφωνα με τα υπάρχοντα τεχνικά στοιχεία, προβλέπεται ένας ψεκασμός το προσεχές διάστημα. Ο ψεκασμός θα εφαρμοστεί μόνο από συνεργεία και όχι από ελαιοπαραγωγούς.
Μετά την ερώτησή σας πληροφορηθήκαμε και εμείς ότι υπάρχει αυτό το ενδεχόμενο να γίνει ο ψεκασμός από ελαιοπαραγωγούς, κάτι που δεν προβλέπεται και υπηρεσιακά ενημερώθηκε η περιφερειακή αυτοδιοίκηση για να πράξει τα δέοντα.
Κύριε Πρόεδρε, ευχαριστώντας σας για την ανοχή, θέλω να πω ότι είναι αλήθεια πως μέρος των δαπανών για την κάλυψη του Προγράμματος Δακοκτονίας πληρώνεται από τους ελαιοπαραγωγούς, που δίνουν εισφορά στο τέλος της ελαιοκομικής περιόδου, κατά την έκθλιψη του ελαιοκάρπου στους ελαιοτριβείς, οι οποίοι την αποδίδουν στο Υπουργείο Οικονομικών. Η εισφορά για τη φετινή περίοδο έχει ορισθεί στα 3 λεπτά ανά λίτρο λαδιού.
Νομίζω, όμως, ότι πιάνει τόπο, κύριε συνάδελφε, καθώς, όπως σας είπα, το όφελος για την ελαιοκομία φτάνει τα 550 εκατομμύρια ετησίως.
Ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"72180"," Το λόγο έχει ο ερωτών συνάδελφος κ. Καραθανασόπουλος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72181"," Με αγωνία οφείλω να ομολογήσω, κύριε Υπουργέ, προσπαθήσατε να βρείτε κάποιες δικαιολογίες για να καλύψετε την εγκληματική καθυστέρηση που υπάρχει στο πρόγραμμα αντιμετώπισης του δάκου.
Πρόκειται για δικαιολογία, κύριε Υπουργέ -και το γνωρίζετε πολύ καλά, ότι είχαμε προεκλογική περίοδο- από τη στιγμή που στα ίδια τα λεγόμενά σας πέσατε σε μια βασική αντίφαση, ότι από τις αρχές του έτους είχε κάνει προσπάθεια το Υπουργείο Αγροτικής Ανάπτυξης να ενημερώσει και να προωθήσει το πρόγραμμα. Όμως, από τις αρχές του έτους πέρασε ένα εξάμηνο για να βγουν οι υπουργικές αποφάσεις.
Η πρώτη υπουργική απόφαση που μνημονεύσατε είναι της 6ης Ιουνίου, που καθόριζε τον αριθμό και η κατανομή του εργατοτεχνικού δυναμικού και των γεωπόνων έγινε την 21η Ιουνίου, όταν θα έπρεπε να έχει ξεκινήσει, αν όχι η τοποθέτηση των παγίδων, ο πρώτος ψεκασμός.
Καταλαβαίνετε, λοιπόν, πολύ καλά για τι καθυστέρηση μιλάμε. Άρα, λοιπόν, είναι δικαιολογία οι εκλογές. 
Δεύτερο ζήτημα είναι ότι αυτό που μας είπατε για τις καθυστερήσεις δεν έχει να κάνει μόνο με τη φετινή χρονιά. Κάθε πέρυσι ήταν και καλύτερα. Και πέρυσι η ίδια καθυστέρηση καταγραφόταν και πρόπερσι το ίδιο, μείωση σε προσωπικό, μείωση στη χρηματοδότηση. 
Βεβαίως, δεν ευθύνεται η κρίση, κύριε Υπουργέ, για να περικόψουμε τις δαπάνες για το Πρόγραμμα Δακοκτονίας, όταν και εσείς ο ίδιος ομολογείτε και η Κυβέρνηση ότι έχει πολλαπλασιαστική αξία, γιατί προστατεύει, αναβαθμίζει την παραγωγή, άρα δημιουργεί μεγαλύτερα έσοδα. Συν τοις άλλοις, έχει να κάνει και με εισφορά των ίδιων των ελαιοπαραγωγών που χρηματοδοτούν ένα σημαντικό κομμάτι αυτού του προγράμματος. Έτσι, λοιπόν, δεν φταίει για όλα η κρίση. 
Είναι συγκεκριμένη επιλογή με την οποία οδηγείτε στο ξεκλήρισμα τους ελαιοπαραγωγούς και ιδιαίτερα τα πιο φτωχά και εξαθλιωμένα στρώματα των αγροτών που δεν μπορούν να αντεπεξέλθουν. Και το λέμε αυτό, γιατί είναι επιλογή των προηγούμενων κυβερνήσεων να υπάρχει αυτό το «διαίρει και βασίλευε», άλλος να έχει την ευθύνη και άλλος να υλοποιεί, το Υπουργείο να έχει την ευθύνη του προγράμματος και να το υλοποιούν οι περιφέρειες και μάλιστα με συνεργεία ακατάλληλα. Υπάρχει πλήθος τέτοιων καταγγελιών. Κατασκευαστική εταιρεία κάνει ψεκασμούς. Από πού και ως πού; Θα έπρεπε να υπάρχει μία ενιαία καθοδήγηση για την ευθύνη της υλοποίησης του συγκεκριμένου προγράμματος. Ακόμα και για το 2011 δεν έχουν πληρωθεί οι εργάτες που συμμετείχαν στο πρόγραμμα σε ορισμένους νομούς. Το γνωρίζετε πολύ καλά αυτό, κύριε Υπουργέ. 
Άρα, λοιπόν, από αυτήν την άποψη, εμείς λέμε καθαρά ότι με την πολιτική σας οδηγείτε σε χρεοκοπία τους ελαιοπαραγωγούς. Αυτό το οποίο απαιτείται σήμερα σε κάθε νομό, αλλά και συνολικά σε ολόκληρη τη χώρα είναι η επιστημονική, σωστή, έγκαιρη αντιμετώπιση και πλήρης καταπολέμηση του δάκου με την αναγκαία συχνότητα που χρειάζεται, γιατί διαφορετικά η καταστροφή της παραγωγής θα είναι βεβαία. 
Αυτό που απαιτούν οι ελαιοπαραγωγοί είναι η πρόσληψη του αναγκαίου προσωπικού, καθώς και η αύξηση του κονδυλίου για τη δακοκτονία. Τα χρήματα είναι των ελαιοπαραγωγών. 
Όπως σας είπα, παρακρατείται το 2% επί της αξίας των τιμολογίων πώλησης των προϊόντων και αυτό για να διατεθεί αποκλειστικά για το σκοπό της καταπολέμησης του δάκου. Δεν πρέπει να βάζει το χέρι σε αυτά τα χρήματα η Κυβέρνηση για άλλους, αλλότριους σκοπούς.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"72182"," Το λόγο έχει ο κύριος Υπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72183"," Ευχαριστώ, κύριε Πρόεδρε. 
Αγαπητέ κύριε συνάδελφε, προσπάθησα να αποδώσω νηφάλια τις ευθύνες εκεί που ανήκουν. Δεν έχω καμμία διάθεση να υπερασπιστώ λάθη του παρελθόντος. 
Όπως σας εξήγησα, όμως και από την πρωτολογία μου, το κυριότερο πρόβλημα στην αποτελεσματικότερη αντιμετώπιση του προβλήματος του δάκου δημιουργείται από το μειωμένο προσωπικό που εγκρίνεται από το Υπουργείο Διοικητικής Μεταρρύθμισης και Ηλεκτρονικής Διακυβέρνησης. Ενώ είχαν ζητηθεί τρεις χιλιάδες εξακόσιοι εξήντα έξι άτομα ως έκτακτο προσωπικό, εγκρίθηκαν μόλις χίλια πεντακόσια και μάλιστα με καθυστέρηση. 
Θέλω να τονίσω ότι για την υλοποίηση του Προγράμματος Δακοκτονίας δεν αρκεί μόνο το Υπουργείο Αγροτικής Ανάπτυξης και Τροφίμων. Χρειάζεται στενή συνεργασία όλων των εμπλεκομένων, όπως είναι το Υπουργείο Εσωτερικών, το Υπουργείο Ηλεκτρονικής Μεταρρύθμισης και Διακυβέρνησης και οι περιφέρειες, οι περιφερειακές ενότητες. Κάθε εμπλεκόμενος θα πρέπει να ανταποκριθεί έγκαιρα στις υποχρεώσεις του, το Υπουργείο Εσωτερικών να εγκρίνει τον προϋπολογισμό και να εκδώσει έγκαιρα τις χρηματικές εντολές, το Υπουργείο Διοικητικής Μεταρρύθμισης να εγκρίνει έγκαιρα το απαραίτητο εποχικό προσωπικό, έτσι ώστε να έχουν γίνει οι προσλήψεις πριν αρχίσουν οι ψεκασμοί, όπως και εσείς είπατε και βεβαίως, οι περιφέρειες να διεξάγουν έγκαιρα τους απαραίτητους διαγωνισμούς για την προμήθεια υλικών δακοκτονίας και την ανάδειξη των εργολάβων ψεκασμών. 
Φέτος αυτός ο συντονισμός δεν μπορώ να πω ότι ήταν ο καλύτερος. Φαίνεται, όμως, ότι το πρόβλημα δεν είναι σε τόση ένταση. Μάλλον θα έλεγα ότι είναι σε ύφεση εξαιτίας και των υψηλών θερμοκρασιών που περιορίζουν σημαντικά τη δραστηριότητα του δάκου.","ΜΑΞΙΜΟΣ ΧΑΡΑΚΟΠΟΥΛΟΣ",537
"72184"," Το αντίθετο συμβαίνει, κύριε Υπουργέ.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"72185"," Όσον αφορά τις τιμές του ελαιόλαδου, πράγματι υπάρχει μείωση σε σχέση με τις τιμές του 2002 που αναφέρατε στην ερώτησή σας, όχι όμως στα ποσοστά που επισημαίνετε, στο 47,8%. Σύμφωνα με τα στοιχεία της Διεύθυνσης Αγροτικής Πολιτικής του Υπουργείου Αγροτικής Ανάπτυξης και Τροφίμων, καθώς και της Διεύθυνσης Γεωργίας και Αγροτικής Ανάπτυξης της Ευρωπαϊκής Επιτροπής, το 2002 η τιμή του ελληνικού ελαιόλαδου -έξτρα παρθένου και παρθένου- ανήλθε στα 2,17 ευρώ το κιλό, το 2010 στα 2,32 ευρώ το κιλό, δηλαδή σημειώθηκε αύξηση περίπου στο 6,5% και το 2012 στα 1,714 ευρώ το κιλό, δηλαδή σημειώθηκε μείωση σε σχέση με το 2002 κατά 21% με τιμές Μαΐου του 2012. 
Αντίστοιχα, στην Ευρωπαϊκή Ένωση οι τιμές ελαιολάδου το 2002 ήταν κατά μέσο όρο 2,135 ευρώ το κιλό, ενώ το Μάιο του 2012 ανήλθαν στο 1,844 ευρώ το κιλό. Είχαμε δηλαδή μείωση της τάξης του 13,6%. 
Βεβαίως, όπως και εσείς γνωρίζετε, οι τιμές του ελαιολάδου καθορίζονται από την προσφορά και τη ζήτηση, από την ποιότητα και από τους κανόνες ανταγωνισμού. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Ολοκληρώνω, κύριε Πρόεδρε. 
Οι παραγωγοί μπορούν και πρέπει να δημιουργήσουν ομάδες, προκειμένου να έχουν μεγαλύτερη διαπραγματευτική δύναμη στις αγορές και να πετύχουν υψηλότερες τιμές στο προϊόν. 
Προς αυτήν την κατεύθυνση έχει ιδιαίτερη σημασία η τυποποίηση του ελαιολάδου, καθώς δίνει μεγαλύτερη προστιθέμενη αξία στο προϊόν. 
Με αφορμή, όμως, την ερώτησή σας, θα ήθελα να τονίσω ότι το Υπουργείο Αγροτικής Ανάπτυξης και Τροφίμων δίνει ιδιαίτερη βαρύτητα στο ελαιόλαδο ως ένα εθνικό προϊόν υψηλής βιολογικής και διατροφικής αξίας, άριστης ποιότητας και μεγάλης οικονομικής σημασίας για τη χώρα, όσο και για τις πεντακόσιες χιλιάδες οικογένειες Ελλήνων που τα καλλιεργούν. Γι’ αυτό στηρίζει την παραγωγή ελαιολάδου με μια σειρά από μέτρα.  
Για την Κυβέρνηση εθνικής ευθύνης η ανάπτυξη του πρωτογενούς τομέα είναι βασική προτεραιότητα για την έξοδο της χώρας από την κρίση μια ώρα αρχύτερα. Η διακήρυξη της προγραμματικής σύγκλησης των τριών πολιτικών Αρχηγών που στηρίζουν την Κυβέρνηση είναι «οδοδείκτης» για την αγροτική πολιτική που ακολουθούμε. 
Όμως, περιμένουμε από όλες τις πτέρυγες της Βουλής και από εσάς τις παρατηρήσεις και τις προτάσεις σας για την ανάπτυξη του πρωτογενούς τομέα και για την αναζωογόνηση της ελληνικής περιφέρειας, που νομίζω ότι αποτελεί κοινό ζητούμενο. 
Σας ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"72186","  Ευχαριστούμε, κύριε Υπουργέ. 
Θέλω να ανακοινώσω στο Σώμα ότι με την υπ’ αριθμ. 9367/6666 από 23 Ιουλίου 2012 απόφαση του Προέδρου της Βουλής, συγκροτήθηκε η προβλεπόμενη από το άρθρο 32 Α του Κανονισμού της Βουλής Ειδική Διαρκής Επιτροπή Ευρωπαϊκών Υποθέσεων. 
Η σχετική απόφαση θα καταχωρισθεί στα Πρακτικά της σημερινής συνεδρίασης. 
(Η σχετική απόφαση καταχωρίζεται στα Πρακτικά και έχει ως εξής:
(Να μπουν οι σελ. 113 και 114)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72187"," Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"72188"," Μάλιστα, μάλιστα.
Με τη συναίνεση του Σώματος και ώρα 19.57΄ λύεται η συνεδρίαση για την Πέμπτη 26 Ιουλίου 2012 και ώρα 9.30΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
