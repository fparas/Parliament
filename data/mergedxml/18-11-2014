"","Content","name","ParlmemberID"
"42889","Date","18-11-2014",NA
"42890"," Άξιος, άξιος!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42891"," Άξιος, άξιος!","ΟΛΟΙ ΟΙ ΒΟΥΛΕΥΤΕΣ",NA
"42892"," Σας εύχομαι καλή δύναμη, κύριε συνάδελφε! Καθίστε στα έδρανα να παρακολουθήσετε και την πρώτη συνεδρίασή σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42893"," Κυρίες και κύριοι συνάδελφοι, εισερχόμαστε στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Θα συζητηθεί η τέταρτη με αριθμό 1175/17-7-2014 ερώτηση πρώτου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με τις offshore εταιρείες. 
Στην ερώτηση θα απαντήσει ο Υφυπουργός Οικονομικών κ. Γεώργιος Μαυραγάνης. 
Κύριε συνάδελφε, έχετε τον λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42894"," Ευχαριστώ πολύ, κύριε Πρόεδρε. 
Κύριε Υπουργέ, είναι η πολλοστή φορά που το θέμα αυτό έρχεται ως ερώτηση εκ μέρους της Δημοκρατικής Αριστεράς γιατί, όπως γνωρίζετε πάρα πολύ καλά, τα θέματα της φοροδιαφυγής είναι κρίσιμα και ουσιαστικά και δικαίως κεντρίζουν το ενδιαφέρον των πολιτών και προκαλούν εύλογες διαμαρτυρίες. 
Η ερώτηση αφορά τις εξωχώριες (offshore) εταιρείες. Αυτό που ζητάω με την ερώτησή μου είναι να μας κατατεθούν τα στοιχεία που αφορούν το πόσες εξωχώριες εταιρείες έχουν καταγραφεί, πόσες έχουν ελεγχθεί μέχρι τώρα, τι ποσά έχουν βεβαιωθεί, πόσα έχουν εισπραχθεί και το κυριότερο, κύριε Υπουργέ, εάν έχουν εντοπιστεί τα λεγόμενα «αναγνωρίσιμα πρόσωπα», δηλαδή τα πρόσωπα αυτά τα οποία φέρονται ως χρήστες ή ως μισθωτές των συγκεκριμένων περιουσιακών στοιχείων ή ως αγοραστές ακινήτων, περιουσιακών στοιχείων offshore εταιρειών κυρίως μετά το 2010, όταν επεβλήθη το τέλος ακινήτων στο 15%. 
Στο σημείο αυτό θα ήθελα απλώς να αναφέρω ότι σε πρόσφατη συνέντευξή του ο πρώην Διευθυντής του ΣΔΟΕ κ. Φλωράτος είχε παρουσιάσει συγκλονιστικά στοιχεία όσον αφορά τις εξωχώριες εταιρείες, αναφέροντας χαρακτηριστικά ότι αν ελέγχονταν σωστά και εγκαίρως τα αναγνωρίσιμα πρόσωπα, τότε ίσως και να επέστρεφε το μισό χρέος της χώρας. 
Περιμένω την απάντησή σας, κύριε Υπουργέ, για να τοποθετηθώ και στη δευτερολογία μου.","ΝΙΚΟΛΑΟΣ ΤΣΟΥΚΑΛΗΣ",520
"42895"," Ορίστε, κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42896"," Ευχαριστώ, κύριε Πρόεδρε.
Κατ’ αρχάς από την ενημέρωση, την οποία έχουμε από τη Γενική Γραμματεία Δημοσίων Εσόδων, στο σύστημα μητρώου «ΤΑXIS» –και σας επισημαίνω ότι το έχω πει πολλές φορές και στη Βουλή- με δική μας πρωτοβουλία έγινε η καταγραφή των εξωχώριων εταιρειών με ιδιοκτησία ακινήτου. Αυτό έγινε περίπου στις αρχές του προηγούμενου χρόνου και βρέθηκαν 6.575 εταιρείες εξωχώριες με ακίνητο στη χώρα. 
Περαιτέρω, στο πλαίσιο της αναδιοργάνωσης των υπηρεσιών της φορολογικής διοίκησης –γιατί μας ρωτάτε και αυτό- έχει συσταθεί ειδική αποκεντρωμένη υπηρεσία φορολογικού ελέγχου επιπέδου διεύθυνσης με τίτλο «Κέντρο Ελέγχου Φορολογουμένων Μεγάλου Πλούτου», η οποία υπάγεται στη Γενική Διεύθυνση Φορολογικής Διοίκησης. Και στις αρμοδιότητες του ΚΕΦΟΜΕΠ, εν συντομία από τα γράμματα που αναλύουν την έννοιά του, περιλαμβάνεται μεταξύ των άλλων ο έλεγχος των αλλοδαπών εταιρειών εκμετάλλευσης ακινήτων, για τις οποίες δεν προκύπτει το φυσικό πρόσωπο ή των ημεδαπών εταιρειών εκμετάλλευσης ακινήτων, στις οποίες συμμετέχει αλλοδαπή εταιρεία χωρίς να εμφανίζεται φυσικό πρόσωπο.
Όλες αυτές οι υποθέσεις πλέον στοχεύθηκαν με βάση τα κριτήρια κινδύνου που υπάρχουν στην Γενική Γραμματεία Δημοσίων Εσόδων. Επίσης, μπορεί κατά περίπτωση να υπάρχει αρμοδιότητα και στις ΔΟΥ ή και στο Κέντρο Μεγάλων Επιχειρήσεων. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Υφυπουργού)
Η στελέχωση στο ΚΕΦΟΜΕΠ ήταν επαρκέστατη, έχουν πλέον τοποθετηθεί εκατόν ενενήντα άτομα. Επίσης, όπως γνωρίζετε πιστοποιήσαμε δύο χιλιάδες εκατόν πενήντα οκτώ ελεγκτές για να μπορέσουν να ανταποκριθούν σε ελεγκτικά καθήκοντα. Έγιναν και οι σχετικές ενημερώσεις με την τεχνογνωσία που έχει αποκτηθεί και με βάση τα διαθέσιμα στοιχεία έχουν αποσταλεί για έλεγχο επτακόσιες υποθέσεις στις αρμόδιες ελεγκτικές υπηρεσίες, έχουν ολοκληρωθεί σε αυτές διακόσιες πενήντα μία υποθέσεις και έχουν βεβαιωθεί φόροι περίπου 99,4 εκατομμυρίων ευρώ. 
Θα συνεχίσω και στη δευτερολογία μου.","ΓΕΩΡΓΙΟΣ ΜΑΥΡΑΓΑΝΗΣ",312
"42897"," Ορίστε, έχετε τον λόγο, κύριε συνάδελφε, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42898"," Κύριε Υπουργέ, η υπόθεση ελέγχου των εξωχώριων εταιρειών είναι μια υπόθεση πραγματικά, η οποία αγγίζει ένα από τα πλέον σκοτεινά σημεία του πεδίου παράνομου πλουτισμού και διασπάθισης δημοσίου χρήματος. Είναι ζήτημα τιμής για το πολιτικό σύστημα και για την Κυβέρνηση, για κάθε κυβέρνηση, αυτό το «σκοτεινό» απόστημα να το σπάσει. 
Τα στοιχεία που μου δώσατε, όπως καταλαβαίνετε, είναι άκρως απογοητευτικά. Δύο μόνο αναγνωρίσιμα πρόσωπα μέχρι τώρα έχουν το ένα με βεβαιότητα, το άλλο με στοιχεία κατά πληροφόρηση –γνωρίζετε σε ποια αναφέρομαι, η μία υπόθεση είναι του κ. Τσοχατζόπουλου και η άλλη υπόθεση είναι του κ. Καρατζαφέρη- και από αυτά τα δύο εμπλεκόμενα πρόσωπα που αναγνωρίσθησαν, γίνεται κατανοητό ότι πίσω από αυτές τις εταιρείες σίγουρα κρύβονται επώνυμα πρόσωπα, κρύβονται επώνυμοι, οι οποίοι έχουν διαχειριστεί δημόσιο πλούτο και κυρίως έχουν διασπαθίσει δημόσιο χρήμα. 
Η υποψία η οποία πλανάται σε όλη την κοινωνία για τους ρυθμούς ελέγχου των εξωχώριων εταιρειών είναι πραγματικά απογοητευτική. Υπάρχει τεράστια οργή για την καθυστέρηση, κύριε Υπουργέ. Συγγνώμη για τον τόνο που χρησιμοποιώ, αλλά έχω κουραστεί δύο χρόνια σε αυτή εδώ την Αίθουσα να θέτω συνεχώς –και εγώ και άλλοι συνάδελφοι- το θέμα αυτό και τα αποτελέσματα να είναι πενιχρά. 
Είπατε ότι ελέγχθηκαν διακόσιες πενήντα μία υποθέσεις. Φαντάζομαι ότι από τον Μάιο, που ήταν τριάντα πέντε οι υποθέσεις οι οποίες είχαν ελεγχθεί, μέχρι σήμερα έχουν ελεγχθεί αυτές οι υποθέσεις. Εγώ στηρίζομαι σε αυτό που λέτε, ότι οι ρυθμοί έχουν επιταχυνθεί. Όμως, εάν συνεχίσουν αυτοί οι ρυθμοί ο έλεγχος φαίνεται, προκύπτει ότι θα ολοκληρωθεί τουλάχιστον σε τριάντα χρόνια, για να φτάσουμε τον αριθμό και να ελεγχθούν οι έξι χιλιάδες πεντακόσιοι εβδομήντα πέντε, σύμφωνα με αυτά τα οποία μου αναφέρατε. 
Και η πρόκληση είναι επιπλέον, κύριε Υπουργέ. Γιατί; Από ό,τι προκύπτει από τη μέχρι τώρα έρευνα και έλεγχο, πραγματικά ο μέσος όρος επιβολής προστίμων και προσαυξήσεων σε αυτές τις περιπτώσεις ουσιαστικά μας οδηγεί να εκτιμήσουμε ότι εάν ελεγχθούν όλες, θα μπορούσαν να εισρεύσουν στον προϋπολογισμό πάνω από 3 δισεκατομμύρια. Καταλαβαίνετε, λοιπόν, ποιο είναι το πρόβλημα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και κλείνω με το εξής: Το κρίσιμο ζήτημα, κύριε Υπουργέ, στις υποθέσεις αυτές είναι ο εντοπισμός των αναγνωρισίμων προσώπων. Αυτό χρειάζεται να κάνουμε. Να βρεθούν, δηλαδή, τα πρόσωπα τα οποία έχουν στη χρήση τους αυτά τα περιουσιακά στοιχεία ή έχουν τη μίσθωση αυτών των περιουσιακών στοιχείων ή έχουν αγοράσει τα ακίνητα αυτά. Γιατί γνωρίζετε ότι πίσω από αυτά τα πρόσωπα κρύβονται ουσιαστικά οι φορείς των συγκεκριμένων offshore εταιρειών.
Ευχαριστώ.","ΝΙΚΟΛΑΟΣ ΤΣΟΥΚΑΛΗΣ",520
"42899"," Τον λόγο έχει ο κύριος Υφυπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42900"," Χαίρομαι που αναγνωρίζετε ότι έχουν επιταχυνθεί οι ρυθμοί ελέγχου, εάν και αυτό αντιφάσκει με αυτό το οποίο είπατε, ότι δεν έχει γίνει δουλειά. Και το είπατε από την αρχή.
Όμως, πρέπει να καταλάβετε ότι όταν ξεκίνησε αυτή η προσπάθεια, έγινε συστηματικά. Έγινε, σας είπα, η καταγραφή, έχει γίνει η οργάνωση του ελεγκτικού μηχανισμού, έχουν δοθεί τα κατάλληλα εργαλεία και περαιτέρω, έχει θωρακιστεί η ελληνική φορολογική νομοθεσία για την αντιμετώπιση του φαινομένου αυτού – και το γνωρίζετε πάρα πολύ καλά.
Περαιτέρω δε, όπως γνωρίζετε, και σε ευρωπαϊκό επίπεδο αλλά και σε επίπεδο G20 υπάρχει σαφής κατεύθυνση, γιατί το φαινόμενο δεν είναι μόνο ελληνικό και φυσικά δεν μπορεί να αντιμετωπιστεί μόνο από μία χώρα.
Η Κυβέρνηση είναι αποφασισμένη. Ξεκίνησε την προσπάθεια. Προχωράει με επιταχυνόμενους ρυθμούς. Τα αποτελέσματα είναι αυτά που σας είπα και φαίνεται ξεκάθαρα ότι έχουμε πρόοδο. Ακόμα μπορώ να σας δώσω στοιχεία και από το ΣΔΟΕ από τον έλεγχο που γίνεται σε τέτοιες εταιρείες. Έχουν ολοκληρωθεί εβδομήντα δύο έλεγχοι. Διαβιβάστηκαν στις αρμόδιες ΔΟΥ για τις επιπλέον ενέργειες καταλογισμού. Συνεχίζονται και είναι σε εξέλιξη για τριακόσιες εξήντα πέντε εταιρείες. Επίσης, τα στοιχεία άλλων τριακοσίων δεκαέξι εταιρειών απεστάλησαν με τη μορφή πληροφοριακών δελτίων στις υπηρεσίες της Γενικής Γραμματείας Δημοσίων Εσόδων, είτε σε ΔΟΥ είτε σε ΚΕΦΟΜΕΠ, προκειμένου ο έλεγχος να γίνει από αυτές.
Τι σημαίνει αυτό; Ότι το θέμα δεν το έχει αφήσει η Κυβέρνηση, όπως προσπαθήσατε να πείτε. Ίσα ίσα, είναι θέμα που το ξεκίνησε. Έχει συστηματικά προσπαθήσει να αυξήσει και τον έλεγχο, αλλά πρώτα ξεκινήσαμε, όπως σας είπα, από την καταγραφή. Συνεπώς είναι μια πολιτική η οποία έχει ξεκινήσει, αποδίδει καρπούς και ακόμα και μέσα στην Ευρωπαϊκή Ένωση θα είμαστε σε θέση να συμβάλουμε, έτσι ώστε να αντιμετωπιστεί αποτελεσματικά το φαινόμενο.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"42901"," Κι εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα δύο μαθητές και μαθήτριες και δύο εκπαιδευτικοί συνοδοί τους από το Γενικό Λύκειο Καλαμπάκας Τρικάλων.
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Θέλω να σας πω ότι σήμερα παρακολουθείτε κοινοβουλευτικό έλεγχο, που σημαίνει ότι στην Αίθουσα βρίσκονται οι Βουλευτές που ερωτούν και οι Υπουργοί που απαντούν.
Κυρίες και κύριοι συνάδελφοι, γίνεται γνωστό στο Σώμα ότι η Διαρκής Επιτροπή Οικονομικών Υποθέσεων καταθέτει στην έκθεσή της στο σχέδιο νόμου του Υπουργείου Οικονομικών: «Ελληνικά Λογιστικά Πρότυπα και συναφείς ρυθμίσεις».
Επίσης, έχω την τιμή να ανακοινώσω στο Σώμα ότι με την υπ’ αριθμ. 11143/7451 από 18 Νοεμβρίου 2014 απόφαση του Προέδρου της Βουλής συγκροτήθηκε σύμφωνα με το άρθρο 34 παράγραφος 7 του Κανονισμού της Βουλής, Υποεπιτροπή αρμόδια επί θεμάτων του Υπουργείου Εσωτερικών, της Διαρκούς Επιτροπής Δημόσιας Διοίκησης, Δημόσιας Τάξης και Δικαιοσύνης.
Η σχετική απόφαση θα καταχωρισθεί στα Πρακτικά της σημερινής συνεδρίασης.
(Η προαναφερθείσα απόφαση καταχωρείται στα Πρακτικά και έχει ως εξής:
(Να μπουν  οι σελ.13-14)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42902"," Η πρώτη με αριθμό 3139/30-9-2014 ερώτηση πρώτου κύκλου του Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με το Ακτινοθεραπευτικό Κέντρο του Νοσοκομείου Παίδων, δεν θα συζητηθεί κατόπιν συνεννόησης του κυρίου Βουλευτή και του κυρίου Υπουργού και διαγράφεται.
Η δεύτερη με αριθμό 2690/18-9-2014 ερώτηση πρώτου κύκλου του Βουλευτή Μεσσηνίας του Συνασπισμού Ριζοσπαστικής Αριστεράς κ. Αθανασίου Πετράκου προς τον Υπουργό Υποδομών, Μεταφορών και Δικτύων, σχετικά με τη δημοπράτηση των αναγκαίων έργων αναβάθμισης του αεροδρομίου Καλαμάτας, δεν θα συζητηθεί λόγω κωλύματος Υπουργού και διαγράφεται.
Η τρίτη με αριθμό 3602/13-10-2014 ερώτηση πρώτου κύκλου της Βουλευτού Μαγνησίας των Ανεξαρτήτων Ελλήνων κ. Μαρίνας Χρυσοβελώνη προς τους Υπουργούς Οικονομικών και Τουρισμού, σχετικά με την εκποίηση ακινήτων του δημοσίου στη Μαγνησία, δεν θα συζητηθεί λόγω κωλύματος Υπουργού και διαγράφεται.
Η πέμπτη με αριθμό 3174/30-9-2014 ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδόση Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα προβλήματα των εργαζομένων-απολυμένων στο κλειστό πλέον εργοστάσιο «FANCO» (πρώην «ΤΡΙΚΟΛΑΝ») με έδρα τη Νάουσα στην Π.Ε. Ημαθίας, δεν θα συζητηθεί λόγω κωλύματος Υπουργού και διαγράφεται.
Η έκτη με αριθμό 400/3-7/2014 αναφορά πρώτου κύκλου του Βουλευτή Κιλκίς των Ανεξάρτητων Δημοκρατικών Βουλευτών κ. Θεοδώρου Παραστατίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την άμεση καταβολή δεδουλευμένων και αποκατάσταση των εργαζομένων της εταιρείας «Αλουμίνιον Μακεδονίας Α.Ε. ΑΛΜΑΚΟ» δεν θα συζητηθεί λόγω κωλύματος Υπουργού και διαγράφεται.
Θα συζητηθεί η πρώτη με αριθμό 1017/10-7-2014 ερώτηση δευτέρου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Χαράς Καφαντάρη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την «κωλυσιεργία» του ΚΕ.ΣΥ.ΠΟ.ΘΑ. στη λήψη απόφασης για την τροποποίηση λόγω άρσης απαλλοτρίωσης στο Ο.Τ. 111 του εγκεκριμένου ρυμοτομικού σχεδίου του Δήμου Γαλατσίου.
Στην ερώτηση της κυρίας συναδέλφου θα απαντήσει ο Αναπληρωτής Υπουργός κ. Νικόλαος Ταγαράς.
Κυρία Καφαντάρη, έχετε ζητήσει μια ανοχή στον χρόνο. Θα την έχετε στην πρωτολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42903"," Σας ευχαριστώ, κύριε Πρόεδρε.
Κύριε Υπουργέ, είμαστε υποχρεωμένοι να επανέλθουμε σε μία ερώτηση η οποία είχε κατατεθεί και πρόσφατα -είχε κατατεθεί και σχετική ερώτηση στο παρελθόν- και η οποία συζητείται μετά από τη διαδικασία της κλήρωσης τώρα. Αφορά σε μία περιοχή της Αθήνας από τις πιο πολυπαθείς από περιβαλλοντική άποψη. Μιλάω για το Γαλάτσι.
Θα αναφέρω ένα μικρό ιστορικό σε σχέση με την εν λόγω ερώτηση και το τι αφορά. 
Εδώ και σχεδόν σαράντα χρόνια, από το 1977, ο Δήμος Γαλατσίου ενέκρινε επέκταση ρυμοτομικού σχεδίου, ώστε να ενταχθεί στο σχέδιο πόλης η περιοχή Άνω Μενιδιάτικα του Γαλατσίου. Στη μελέτη αυτή συμπεριλαμβανόταν και το οικοδομικό τετράγωνο 111 αποκλειστικά για τους εξής λόγους. Για να γίνει εκεί ένα σχολείο για να εξυπηρετήσει τις υπάρχουσες ανάγκες και βέβαια για να γίνει και μία παιδική χαρά. 
Με το πέρασμα του χρόνου έγινε αυτό το σχολείο σ’ ένα κομμάτι του οικοδομικού τετραγώνου και δόθηκαν αποζημιώσεις από τον ΟΣΚ. Χτίσθηκε αυτό το σχολείο αλλά έμειναν τριάμισι στρέμματα. Αυτά τα τριάμισι στρέμματα ο Δήμος Γαλατσίου δεν μπόρεσε μέσα από τη διαδικασία της απαλλοτρίωσης να τα αποζημιώσει και οι φερόμενοι σαν ιδιοκτήτες απευθύνθηκαν στα διοικητικά δικαστήρια και στην αρχή δικαιώθηκαν.
Στις 6-4-2011, με την υπ’ αριθμόν 90/2011 γνωμοδότηση, το Κεντρικό Συμβούλιο Χωροταξίας, Οικισμού και Περιβάλλοντος, το ΚΣΧΟΠ, σήμερα ΚΕΣΥΠΟΘΑ, γνωμοδότησε τον αποχαρακτηρισμό των τριάμισι αυτών στρεμμάτων σε χώρο οικοδομήσιμο. Η γνωμοδότηση αυτή ήταν ανεπαρκώς τεκμηριωμένη, στερείται νομικής και ειδικής αιτιολόγησης, καθόσον δεν είχε εξετάσει παράγοντες όπως η διατάραξη του πολεοδομικού ισοζυγίου των ελεύθερων χώρων, το καθεστώς της περιοχής πριν την ένταξή του, το μορφολογικό χαρακτήρα του συγκεκριμένου ακινήτου, το νομοθετικό καθεστώς της ευρύτερης περιοχής που εντάσσεται το ακίνητο, ούτως ώστε να εκτιμήσει αιτιολογημένα αν συντρέχουν λόγοι που δεν επιτρέπουν τη δόμηση του υπό κρίση ακινήτου.
Στις 14-6-2011, στην προηγούμενη θητεία της Βουλής, έρχεται η πρώτη ερώτηση του ΣΥΡΙΖΑ σχετικά με το θέμα. Η συμπλήρωση, όμως, του φακέλου του θέματος με τα στοιχεία της Διεύθυνσης Δασών Αθηνών (έγγραφο της 18-12-2012) -και εδώ θα καταθέσω τα σχετικά έγγραφα για τα Πρακτικά- για το δασικό αναδασωτέο χαρακτήρα της έκτασης κατέρριψε την από 6-4-2011 με αριθμό 90/2011 γνωμοδότηση του ΚΣΧΟΠ και συνηγόρησε, σύμφωνα με την πλούσια νομολογία του Συμβουλίου της Επικρατείας, στην απένταξη του εν λόγω χώρου από το σχέδιο πόλης. 
(Στο σημείο αυτό η Βουλευτής κ. Χαρά Καφαντάρη καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Στις επόμενες συνεδριάσεις του, με αφετηρία τη συνεδρίαση στις 22-2-2013, το Κεντρικό Συμβούλιο Πολεοδομικών Θεμάτων και Αμφισβητήσεων δεν προχωρά στην έκδοση καμμιάς απόφασης για το ζήτημα, παρ’ ότι έχει στη διάθεσή του τα στοιχεία περί του δασικού αναδασωτέου χαρακτήρα της εν λόγω έκτασης, που υποβλήθηκαν στο φάκελο της αρμόδιας υπηρεσίας τόσο από το Δήμο Γαλατσίου όσο και από τη Διεύθυνση Δασών Αθηνών. 
Στις 18-4-2013 έρχεται η δεύτερη ερώτηση του ΣΥΡΙΖΑ για το ζήτημα. Η Διεύθυνση Πολεοδομικού Σχεδιασμού απαντάει πως περιμένει ακόμα την εκ νέου γνωμοδότηση των αρμοδίων Διευθύνσεων Δασών. 
Στις 20-9-2013 και στις 25-9-2013 η Διεύθυνση Δασών Αθηνών και η Διεύθυνση Συντονισμού και Επιθεώρησης Δασών γνωμοδοτούν και πάλι πως η συγκεκριμένη έκταση είναι δασική και αναδασωτέα. 
Στις 17-1-2014 επανερχόμαστε με τρίτη ερώτηση, χωρίς πάλι να έχει υπάρξει ουσιαστική απάντηση. 
Τελευταίο χρονολογικά γεγονός είναι η συνεδρίαση του ΚΕΣΥΠΟΘΑ πριν από δύο μήνες περίπου, όπου το θέμα συζητήθηκε μεν και πάλι, όμως υπήρξε αναβολή για τη λήψη οριστικής απόφασης, χωρίς κάποια συγκεκριμένη αιτιολογία. 
Όπως βλέπετε, κύριε Υπουργέ, αυτή η κωλυσιεργία –θα έλεγα- του ΚΕΣΥΠΟΘΑ έχει προκαλέσει πολλές ανησυχίες στους κατοίκους της περιοχής, στο Δήμο, καθώς εδώ και δύο χρόνια σχεδόν σέρνεται η έκδοση αυτής της απόφασης και αναβάλλεται, χωρίς κάποιο συγκεκριμένο λόγο. 
Πώς σκέπτεστε ως ΥΠΕΚΑ να αντιμετωπίσετε αυτό το ζήτημα ώστε να τελεσφορήσει με υπουργική απόφαση η απένταξη του εν λόγω χώρου από το σχέδιο πόλης του Δήμου Γαλατσίου και να παραμείνει αυτός ελεύθερος από κτίσματα;","ΧΑΡΑ ΚΑΦΑΝΤΑΡΗ",215
"42904"," Ευχαριστούμε. 
Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42905"," Ευχαριστώ πολύ, κύριε Πρόεδρε. 
Κυρία συνάδελφε, όπως και εσείς γνωρίζετε, οι τροποποιήσεις συγκεκριμένων ρυμοτομικών σχεδίων για άρση απαλλοτρίωσης λόγω ρυμοτομίας ή λόγω δέσμευσης, είναι ένα πρόβλημα που έχει πολλά νομοθετικά κενά, μας έχει απασχολήσει για πολλά χρόνια και χρήζει σίγουρα διόρθωσης, βελτίωσης και αλλαγών. 
Είναι αλήθεια ότι αυτές οι εμπλοκές δημιουργούν νομικά προβλήματα και καθυστερήσεις αλλά και οι υπηρεσίες από την πλευρά τους, δεν ανταποκρίνονται στο χρόνο που θα πρέπει, ώστε να δώσουν άμεσες, ουσιαστικές και αποτελεσματικές απαντήσεις στους πολίτες. 
Θέλω να σας πω ότι πολύ σύντομα θα καταθέσουμε νομοσχέδιο όπου τέτοια θέματα θα λύνονται –γιατί, πράγματι, υπάρχουν πολλές εμπλοκές- όπως είναι και το συγκεκριμένο που συζητάμε. 
Επί της ουσίας θέλω να σας πω ότι η αρμόδια υπηρεσία εισηγείται προς το ΚΕΣΥΠΟΘΑ να επανέλθει στην προτέρα κατάσταση, δηλαδή παιδική χαρά, κοινόχρηστος χώρος και εκτός σχεδίου περιοχή. 
Είναι αλήθεια ότι η συζήτηση αναβλήθηκε επειδή ζητήθηκε από τους ιδιοκτήτες να προσκομίσουν στοιχεία. Τους δόθηκε η δυνατότητα αυτή. Όμως σε κάθε περίπτωση, τα στοιχεία που πρέπει να προσκομιστούν έχουν συγκεκριμένο χρόνο και σε κάθε περίπτωση, η δική μου παρέμβαση θα είναι άμεση, να συζητηθεί με τα στοιχεία που θα έχουν κατατεθεί και μετά από την προθεσμία που ζήτησαν οι ιδιοκτήτες –άμεσα- και να δοθεί οριστική λύση-απόφαση από το Κεντρικό Συμβούλιο Πολεοδομικών Θεμάτων, για να ακολουθήσει αμέσως μετά η διαδικασία στην οποία αναφερθήκατε και εσείς προηγουμένως.","ΝΙΚΟΛΑΟΣ ΤΑΓΑΡΑΣ",490
"42906"," Κυρία συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42907"," Κύριε Υπουργέ, επιτρέψτε μου να πω ότι στην τελευταία χρονολογικά ερώτηση που καταθέσαμε στις 17-1-2014 αναφέρεται ότι η Διεύθυνση Πολεοδομικού Σχεδιασμού έχει λάβει γνώση των εγγράφων της Διεύθυνσης Δασών Αθηνών και της Διεύθυνσης Συντονισμού και Επιθεώρησης Δασών, σύμφωνα με τα οποία ο υπ’ όψιν χώρος πρέπει να τροποποιηθεί ώστε να τεθεί εκτός πολεοδομικού σχεδιασμού. Μάλιστα, αναφέρεται ότι η Διεύθυνση Πολεοδομικού Σχεδιασμού έχει ήδη συντάξει τη σχετική εισήγηση προς το ΚΕΣΥΠΟΘΑ.
Επιτρέψτε μου να πω ότι δίκαια, με την απάντηση που τότε μας δώσατε, οι κάτοικοι, οι φορείς και ο δήμος στην περιοχή του Γαλατσίου ανησυχούν. Είναι μια ιστορία η οποία σέρνεται δύο χρόνια. Υπάρχουν σχετικές γνωμοδοτήσεις από τους αρμόδιους φορείς, υπάρχει η συγκεκριμένη νομολογία. 
Άρα, έρχεστε εσείς και επιβεβαιώνετε ότι υπάρχει κάποιος λόγος για τον οποίον δεν προχωρεί η διαδικασία τού να πάρει το ΚΕΣΥΠΟΘΑ μια συγκεκριμένη απόφαση η οποία αφορά το να επανέλθουν αυτά τα τριάμισι στρέμματα γης στο κομμάτι αυτό, τα Άνω Μενιδιάτικα, πράγματι σαν δασικά και πλέον να μην είναι οικοδομήσιμα.
Επιτρέψτε μου να πω πως βλέπω αυτήν τη στιγμή, στην εποχή της έντονης μνημονιακής επίθεσης την οποία δεχόμαστε, μιας επίθεσης η οποία εστιάζει ιδιαίτερα στους ελεύθερους χώρους και στους φυσικούς πόρους, ότι αυτό αποτελεί και ένα συστατικό της πολιτικής αυτής της Κυβέρνησης. 
Κατ’ αρχάς, το οικοδομικό τετράγωνο 111, για το οποίο συζητάμε, το κομμάτι αυτό των τριάμισι στρεμμάτων ανήκει στη ζώνη προστασίας τοπίου ιδιαίτερου φυσικού κάλλους στη λοφοσειρά των Τουρκοβουνίων. Εμείς επανερχόμαστε και λέμε. Για ποιο λόγο το ΚΕΣΥΠΟΘΑ, από τη στιγμή που έχει όλα τα σύννομα έγγραφα και τις συγκεκριμένες γνωμοδοτήσεις, δεν προχωρεί άμεσα στο να πάρει μια συγκεκριμένη απόφαση την οποία περιέγραψα;
Το γεγονός, λοιπόν, είναι ότι δεν προχωρεί. Και εσείς μας λέτε σήμερα ότι παραπέμπεται το ζήτημα σε ένα νομοσχέδιο που θα έρθει. Εδώ δεν έχουμε κάποια νομική εμπλοκή, έχουμε στοιχεία συγκεκριμένα και τα έγγραφα τα οποία εγώ κατέθεσα στην πρωτολογία μου, που έχουν να κάνουν με τη Διεύθυνση Δασών Αθηνών. Όλα αυτά δείχνουν ότι με βάση το νόμο έτσι πρέπει να γίνει και εσείς ως ΥΠΕΚΑ δεν προχωρείτε. Το γιατί δεν το κάνετε αυτό είναι ένα μεγάλο ερώτημα. 
Ευχαριστώ πολύ.","ΧΑΡΑ ΚΑΦΑΝΤΑΡΗ",215
"42908"," Κύριε Υπουργέ, έχετε τον λόγο για τη δευτερολογία σας για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42909"," Κατ’ αρχάς, δεν είπα ότι πρέπει να έρθει το νομοσχέδιο πρώτα για να δώσουμε λύση στην εκκρεμότητα που υπάρχει. Είναι δύο διαφορετικά πράγματα και κινούνται ταυτόχρονα και παράλληλα. 
Σε ό,τι αφορά την απόφαση του ΚΕΣΥΠΟΘΑ δεσμεύομαι προσωπικά ότι θα γίνει άμεσα η συνεδρίαση και θα υπάρξει απόφαση και από την απόφαση αυτή θα κινηθεί η διαδικασία, ανάλογα με το ποια θα είναι. Άμεση, λοιπόν, θα είναι η συνεδρίαση και άμεση θα είναι η απόφαση του ΚΕΣΥΠΟΘΑ. Δεν εξαρτάται από το νομοσχέδιο.
Ανέφερα το νομοσχέδιο, διότι ανάλογες περιπτώσεις απαλλοτριώσεων -ξέρετε και εσείς, γνωρίζω και εγώ- είτε για άρση απαλλοτρίωσης σε κοινοχρήστους χώρους όπου μειώνεται η επιφάνεια των κοινοχρήστων και κοινωφελών χώρων είτε από την άλλη πλευρά η δέσμευση -εν ονόματι της απαλλοτρίωσης- εκτάσεων ιδιωτών για πάρα πολλά χρόνια, χωρίς να μπορούν να ασκήσουν το δικαίωμά τους και τα δύο είναι δύο ακραίες συμπεριφορές της πολιτείας απέναντι στο σχεδιασμό που η ίδια προβλέπει.
Άρα, κλείνοντας, θέλω να πω ότι η απάντησή μου είναι ευθεία στο συγκεκριμένο θέμα όπου πράγματι υπάρχει καθυστέρηση, όπως αναφέρατε, εδώ και δεκαετίες αλλά και τα τελευταία χρόνια. Η δέσμευσή μου είναι προσωπική. Άμεσα θα γίνει η συνεδρίαση, άμεσα θα ληφθεί η απόφαση και θα γίνουν όλες οι διαδικασίες που προβλέπουν και τα έγγραφα του δασαρχείου, τα οποία γνωρίζω, καθώς και τις θέσεις- εκτιμήσεις και σχετικά με το ιδιοκτησιακό αλλά και για τη μορφή της ιδιοκτησίας. 
Σας είπα ότι η εισήγηση -γιατί μέχρι εκεί μου επιτρέπεται να πω αυτήν τη στιγμή- της αρμόδιας υπηρεσίας προς το ΚΕΣΥΠΟΘΑ είναι να βγει εκτός σχεδίου και να ακολουθηθεί η διαδικασία. 
Αυτά ήθελα να αναφέρω ως απάντηση. Επαναλαμβάνω ότι όταν θα δείτε και το νομοσχέδιο, που λύνει θέματα σαν κι αυτό, για να μη δημιουργούνται καθυστερήσεις, παρερμηνείες, δικαστικές εμπλοκές και τελικά να δημιουργούμε προβλήματα στον κόσμο, θα διαπιστώσετε ότι θα δώσουμε άμεσες, ουσιαστικές και αποτελεσματικές λύσεις σε όλα αυτά τα ζητήματα που αφορούν στα σχέδια πόλης, στις απαλλοτριώσεις και στα λοιπά. 
Ευχαριστώ πολύ.","ΝΙΚΟΛΑΟΣ ΤΑΓΑΡΑΣ",490
"42910"," Εμείς ευχαριστούμε τον κύριο Υπουργό για τη σύντομη, ουσιαστική και σαφή απάντησή του.
Ο Βουλευτής κ. Πύρρος Δήμας μάς ενημερώνει ότι θα παραστεί ως Πρόεδρος της Ελληνικής Ομοσπονδίας Άρσης Βαρών στο Ευρωπαϊκό Πρωτάθλημα Νέων Άρσης Βαρών, που θα πραγματοποιηθεί στην Κύπρο από 26 έως 28 Νοεμβρίου 2014 και ζητεί άδεια ολιγοήμερης απουσίας. 
Επίσης, ο Βουλευτής κ. Χρήστος Μαντάς ζητεί άδεια ολιγοήμερης απουσίας στο εξωτερικό από την Τετάρτη 19 Νοεμβρίου ως και την Πέμπτη 20 Νοεμβρίου 2014.
Η Βουλή εγκρίνει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42911"," Μάλιστα, μάλιστα.","OΛΟΙ OI ΒΟΥΛΕΥΤΕΣ",NA
"42912"," Συνεπώς η Βουλή ενέκρινε τις ζητηθείσες άδειες. 
Κύριοι συνάδελφοι, ολοκληρώθηκε η συζήτηση των αναφορών και  ερωτήσεων. 
Δέχεστε στο σημείο αυτό να λύσουμε τη συνεδρίαση;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"42913"," Μάλιστα, μάλιστα.
Με τη συναίνεση του Σώματος και ώρα 18.31΄ λύεται η συνεδρίαση για αύριο ημέρα Τετάρτη 19 Νοεμβρίου 2014 και ώρα 10.00΄, με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
