"","Content","name","ParlmemberID"
"89856","Date","27-6-2013",NA
"89857"," Κύριε Πρόεδρε, κύριε Υπουργέ, αναφέρομαι σε ένα ζήτημα σημαντικό για τη δική μου περιοχή, για το Νομό Άρτας, για την πόλη της Άρτας και ευρύτερα για όλη την περιοχή. 
Η ενοποίηση των τμημάτων Ελέγχου και Δικαστικού των ΔΟΥ Άρτας, Πρέβεζας και Λευκάδας και η μεταφορά τους στη ΔΟΥ Πρέβεζας είναι άδικη και θα δημιουργήσει περισσότερα προβλήματα απ’ όσα θα λύσει. Θα πλήξει ιδιαίτερα την επιχειρηματική κοινότητα, η οποία σε μία περίοδο οικονομικής κρίσης, όχι μόνο καλείται να επιβιώσει αλλά και να προσφέρει στην εθνική οικονομία και στην ανάπτυξη της χώρας μας. 
Τα κριτήρια που χρησιμοποιήθηκαν για να συγκρίνετε και να προχωρήσετε σε ενοποίηση, κύριε Υπουργέ, δεν έχει τεκμηριωθεί ότι προκύπτουν από κάποια μεθοδολογική προσέγγιση. Ο προσδιορισμός του συνολικού αριθμού των Τμημάτων Ελεγκτικού και Δικαστικού των ΔΟΥ που θα λειτουργούν στη χώρα, δεν έχει γίνει σαφές εάν είναι προϊόν εφαρμογής κάποιας επιστημονικής μεθοδολογίας ή διαδικασίας που εφαρμόστηκε σε αντίστοιχη ενοποίηση τμημάτων του δημοσίου. Δεν υπολογίζεται και δεν αποδεικνύεται το όφελος για το δημόσιο συμφέρον που προκύπτει από την απόφαση της ενοποίησης.
Όμως στην ενοποίηση των ΔΟΥ λειτούργησαν τα κριτήρια, λάβατε υπ’ όψιν τις περιοχές, τα αντικειμενικά, τις αποστάσεις και εκεί δεν είχαμε τέτοια αντίστοιχα προβλήματα.
Ερωτάσθε, κύριε Υπουργέ: με ποια διαδικασία επιλέχθηκαν τα κριτήρια που οδήγησαν στην ενοποίηση των Τμημάτων Ελέγχου και Δικαστικού και τη μεταφορά τους από τη ΔΟΥ Άρτας στη ΔΟΥ Πρέβεζας; Γιατί στη συγκεκριμένη περίπτωση ενοποιούνται τμήματα από τρεις Νομούς, Άρτας, Πρέβεζας και Λευκάδας, ενώ σε όλες τις άλλες περιπτώσεις ενοποιούνται τμήματα δύο νομών; Ποιο θα είναι το κέρδος, όπως αυτό περιγράφατε με αριθμούς;","ΓΕΩΡΓΙΟΣ ΣΤΥΛΙΟΣ",487
"89858"," Ευχαριστούμε, κύριε συνάδελφε και για την τήρηση του χρόνου. 
Θα παρακαλέσω να τηρούμε τον χρόνο, διότι κάποιες φορές ιδιαίτερα στη διαδικασία των επίκαιρων ερωτήσεων ξεφεύγουμε και καθυστερούμε. 
Ο Υφυπουργός Οικονομικών κ. Γεώργιος Μαυραγάνης έχει τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89859"," Κύριε Πρόεδρε, κύριε Βουλευτά, με βάση την ενημέρωση που έχω λάβει από τις υπηρεσίες της Γενικής Γραμματείας Δημοσίων Εσόδων η οποία όπως γνωρίζετε είναι πλέον αποκλειστικά αρμόδια για τη φορολογική διοίκηση, θα ήθελα να αναφέρω ότι στο πλαίσιο της αναδιοργάνωσης των φορολογικών υπηρεσιών με στόχο τη βελτίωση της ποιότητας, τη μείωση του κόστους των υπηρεσιών και τη δημιουργία νέων, ευέλικτων μονάδων καθώς και την εξοικονόμηση ανθρώπινων πόρων για την δραστηριοποίησή τους στο νευραλγικό τομέα των ελέγχων και για την ενίσχυση των δικαστικών τμημάτων, έχουν πραγματοποιηθεί μεταξύ άλλων οι ακόλουθες διαρθρωτικές αλλαγές.
Πρώτον, έχει ανασταλεί μέχρι σήμερα η λειτουργία εκατόν πενήντα τεσσάρων ΔΟΥ και από 1ης Σεπτεμβρίου 2013 θα ανασταλεί η λειτουργία των υπολοίπων δεκατεσσάρων που πρόκειται να συγχωνευθούν. 
Δεύτερον, έχουν συγκεντρωθεί οι αρμοδιότητες ελέγχου και δικαστικού σε εξήντα μία ΔΟΥ της επικράτειας με σκοπό τη δημιουργία ισχυρών φοροεισπρακτικών και ελεγκτικών υπηρεσιών. 
Επισημαίνεται ότι η αναδιοργάνωση των ελεγκτικών υπηρεσιών του Υπουργείου Οικονομικών θα ολοκληρωθεί σταδιακά και στο τελικό σχέδιο αυτής της φάσης περιλαμβανόταν και ο περιορισμός των σημείων ελέγχου και αναγκαστικής είσπραξης σε λιγότερες αριθμητικά και ενισχυμένες υπηρεσίες. 
Σε ό,τι αφορά τον Νομό Άρτας, στον οποίον αναφερθήκατε, οι αρμοδιότητες των Τμημάτων Ελέγχου και Δικαστικού, σύμφωνα με την από 6 Ιουνίου 2013 απόφαση του Γενικού Γραμματέα της Γενικής Γραμματείας Δημοσίων Εσόδων, περιέρχονται όντως στη ΔΟΥ Πρέβεζας, όπως αναφέρατε. Επισημαίνεται ότι οι περιγραφόμενες επιπτώσεις και η δημιουργία προβλημάτων στις μετακινήσεις και στην εξυπηρέτηση των επιχειρήσεων δεν πρόκειται να συμβούν, καθώς επίσης δεν πρόκειται να υπάρχει επίπτωση και στην επαγγελματική και παραγωγική δραστηριότητα σε περιοχές όπου ήδη έχει μεταφερθεί η αρμοδιότητα των τμημάτων ή γραφείων ελέγχου και δικαστικού ΔΟΥ, ούτε μέχρι στιγμής έχουν προκύψει τέτοιου είδους θέματα. 
Επίσης, όπως μας έχει πληροφορήσει η Γενική Γραμματεία Δημοσίων Εσόδων, όπου έχουν απομακρυνθεί τα γραφεία ελέγχου και δικαστικού, αυτό δεν πρόκειται να εμποδίσει την ανάπτυξη των οικονομικών δραστηριοτήτων και δεν δημιουργεί εν γένει προβλήματα. Να σημειωθεί, δε, ότι αυτή η μεταφορά δεν σημαίνει σε καμμία περίπτωση κατάργηση της αρμόδιας ΔΟΥ.","ΓΕΩΡΓΙΟΣ ΜΑΥΡΑΓΑΝΗΣ",312
"89860"," Κύριε συνάδελφε, έχετε τον λόγο για άλλα τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89861"," Κύριε Υπουργέ, η απόφαση της ενοποίησης, αν και δεν επηρεάζει το σύνολο των φορολογουμένων και δεν σημαίνει, όπως είπατε, μεταφορά της ΔΟΥ, θα έχει ως συνέπεια την αύξηση του κόστους εργασίας για λογιστές και δικηγόρους, οι οποίοι εκπροσωπούν επιχειρήσεις με φορολογικά βιβλία Β΄ «TAXIS». Γιατί θα είναι υποχρεωμένοι να μετακινούνται στην Πρέβεζα για να συνεργαστούν με τα τμήματα ελεγκτικού και δικαστικού. 
Θέλω να σας επισημάνω ότι στην Άρτα δραστηριοποιούνται αρκετές μικρομεσαίες επιχειρήσεις, εξαγωγικές επιχειρήσεις, κυρίως μεταποιητικές επιχειρήσεις που έχουν βάση τον πρωτογενή τομέα και γνωρίζετε και εσείς και όλοι μας ότι υπάρχει πολύ μεγάλη ανάγκη να στηριχθούν αυτές οι συγκεκριμένες επιχειρήσεις. Το επιπλέον κόστος συνεπώς θα επιβαρύνει και τις ίδιες τις επιχειρήσεις, σε μια περίοδο που η εξαγωγική δραστηριότητα αποτελεί προτεραιότητα για την ελληνική οικονομία. Θέλω, επίσης, να σας επισημάνω ότι δεν λήφθηκε καθόλου υπ' όψιν το είδος των επιχειρήσεων που ασχολούνται σε κάθε νομό και το ύφος των επιχειρήσεων αυτών.
Τέλος, μεγάλο μέρος των πολιτών και των επιχειρήσεων από πόλεις του Νομού Πρέβεζας, όπως είναι η Φιλιππιάδα, ο Λούρος και το Θεσπρωτικό, θα μπορούσαν να εξυπηρετηθούν ευκολότερα από τη ΔΟΥ Άρτας, καθώς η έδρα τους είναι χιλιομετρικά πιο κοντά στην Άρτα από ό,τι στην Πρέβεζα. Αυτό είναι μια σημαντική παράμετρος η οποία φαίνεται ότι έχει αγνοηθεί πλήρως. 
Θέλω, δε, να σας επισημάνω ότι στην ενοποίηση των ΔΟΥ, το προσωπικό της ΔΟΥ Φιλιππιάδας που ανήκει στο Νομό Πρέβεζας -αλλά είναι πολύ κοντά στην Άρτα- με δική του αίτηση μετακινήθηκε και ζήτησε να έρθει στη ΔΟΥ Άρτας. 
Επίσης, δεν λήφθηκε καθόλου υπ' όψιν η απόδοση των υπαλλήλων. Δεν λήφθηκε καθόλου υπ' όψιν η απόδοση της συγκεκριμένης ΔΟΥ και αν έχει πιάσει τους στόχους που το Υπουργείο έχει θέσει, κάτι που έχει συμβεί στην Άρτα όπου έχει πιάσει το 100% των στόχων. 
Τέλος, κύριε Υπουργέ, ένα άλλο κριτήριο που δεν φαίνεται να λήφθηκε υπ' όψιν είναι ότι η ΔΟΥ Πρέβεζας στεγάζεται σε μικρότερο οίκημα και με ακριβότερο μίσθωμα από τη ΔΟΥ Άρτας. Αυτό δημιουργεί την εντύπωση ότι η ενοποίηση έρχεται σε αντίθεση με την προτεραιότητα της Κυβέρνησης να μειώσει τις δαπάνες λειτουργίας του δημοσίου. Επιπλέον η ΔΟΥ Άρτας είναι καλύτερα οργανωμένη, έχει περισσότερο προσωπικό και έχει πετύχει τους υπηρεσιακούς της στόχους. 
Κύριε Υπουργέ, θέλω να σας ρωτήσω το εξής: ρωτήθηκαν οι θεσμικοί παράγοντες της αγοράς και ιδιαίτερα των τοπικών κοινωνιών στο πλαίσιο ενός διαλόγου και ενημέρωσης για τις ιδιαιτερότητες της τοπικής οικονομίας; Κατόπιν τούτου και των επιχειρημάτων που ανέπτυξα παραπάνω, είναι διατεθειμένο το Υπουργείο να αναθεωρήσει την απόφασή του είτε στο άμεσο μέλλον είτε μακροπρόθεσμα, ούτως ώστε να αποκαταστήσει αυτήν την αδικία που έχει συμβεί σε βάρος της Άρτας; Και τέλος, είναι διατεθειμένο το Υπουργείο να δώσει τη δυνατότητα στο προσωπικό της ΔΟΥ Άρτας να επιλέξει, εάν θα μείνει στην Άρτα ή θα πρέπει να μετακινηθεί στην Πρέβεζα; Σας το ρωτώ, διότι γνωρίζω ότι συγκροτείται Σώμα Ελεγκτών στο οποίο πολλοί δεν έχουν αιτηθεί να ενταχθούν. Αυτοί θα μπορέσουν, αν και μεταφέρονται τα τμήματα στα οποία ανήκουν σήμερα, να παραμείνουν στην Άρτα; Διότι μιλούμε για υπαλλήλους, οι οποίοι έχουν οικογένειες, ζουν στην Άρτα για δεκαπέντε, είκοσι και είκοσι πέντε χρόνια.
Ευχαριστώ πολύ.","ΓΕΩΡΓΙΟΣ ΣΤΥΛΙΟΣ",487
"89862"," Και εμείς ευχαριστούμε, κύριε συνάδελφε.
Ο κύριος Υπουργός έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89863"," Κύριε Πρόεδρε, κύριε Βουλευτά, θα ήθελα να επισημάνω ότι σύμφωνα με τη Γενική Γραμματεία Εσόδων, προκειμένου με την αναδιοργάνωση αυτή να επιτευχθεί αφ’ ενός η καλύτερη εξυπηρέτηση των πολιτών και αφ’ ετέρου η στόχευση των υπαλλήλων των ΔΟΥ στην εκτέλεση του κύριου έργου τους, διευρύνεται η δυνατότητα των πολιτών να επικοινωνούν με τη ΔΟΥ σε καθημερινή βάση με ηλεκτρονικές εφαρμογές και δεν χρειάζεται σε πολλές ενέργειες να υπάρχει αυτοπρόσωπη παρουσία. 
Επίσης, θα ήθελα να διευκρινίσω ότι με τα εργαλεία ελέγχου που υπάρχουν ο έλεγχος πλέον δεν γίνεται με επιτόπιες επισκέψεις, αλλά μπορεί να γίνεται από το γραφείο, όπως προβλέπεται από τη σχετική φορολογική νομοθεσία. Άρα, οι επισκέψεις των φορολογουμένων ή των συμβούλων τους δεν αποτελούν καθημερινό πρόβλημα, διότι -όπως εξήγησα- δεν εκτελούνται καθημερινώς για τον ίδιο φορολογούμενοι οι έλεγχοι, αλλά σε κάποιο βάθος χρόνου. Οι υπόλοιπες υπηρεσίες από τις ΔΟΥ αυτές παρέχονται κανονικά.
Θα πρέπει, λοιπόν, να ξέρουμε ότι ελήφθη μία απόφαση από τον Ανεξάρτητο Γενικό Γραμματέα Δημοσίων Εσόδων με βάση κάποια κριτήρια, με βάση κάποια στόχευση, ώστε να συγκεντρωθούν τα τμήματα ελέγχου και να επιτευχθεί η πιο ομαλή και πιο αποτελεσματική τους λειτουργία. Θα πρέπει στο πλαίσιο αυτό, λοιπόν, να δούμε πώς λειτουργεί το καινούργιο σύστημα. 
Δεν νομίζω ότι μέχρι στιγμής η Κυβέρνηση έχει δείξει ότι δεν λαμβάνει υπ’ όψιν της τις εισηγήσεις και τα θέματα που τίθενται σε σχέση με προβλήματα που δημιουργούνται. Με το πνεύμα αυτό θα αντιμετωπιστεί και οποιοδήποτε πρόβλημα προκύψει στο μέλλον.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"89864"," Ευχαριστούμε, κύριε Υπουργέ.
Εισερχόμεθα στη συζήτηση της πέμπτης με αριθμό 1618/21-6-2013 επίκαιρης ερώτησης πρώτου κύκλου του Βουλευτή Β΄ Αθήνας του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με τη φοροδιαφυγή των πολυεθνικών εταιρειών.
Κύριε συνάδελφε, έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89865"," Ευχαριστώ, κύριε Πρόεδρε.
Κύριε Υπουργέ, όπως είπε και ο προλαλήσας Βουλευτής, υπάρχουν προβλήματα με τις ΔΟΥ, αν είναι καλύτερη κάποια ΔΟΥ από κάποια άλλη και πώς θα πρέπει να εξυπηρετείται ο κόσμος.
Το ζητούμενο, όμως, είναι ότι για να υπάρχουν ΔΟΥ και να υπάρχουν έσοδα, θα πρέπει κι εσείς να κάνετε καλύτερα τη δουλειά σας σαν Υπουργείο, σαν Κυβέρνηση, σαν κράτος απέναντι στους Έλληνες πολίτες. Μην βάζετε μόνο αυτούς στο καναβάτσο. Αφήνετε στην κυριολεξία στο απυρόβλητο τις πάσης φύσεως πολυεθνικές που βρίσκονται στην πατρίδα μας που νομίζουν ότι η Ελλάδα είναι μπανανία -και δικαίως το νομίζουν τουλάχιστον μέχρι τώρα- με όλα όσα συμβαίνουν. Και ενώ από τους Έλληνες πολίτες ζητάτε να πληρώσουν φόρους, φόρους, φόρους και πάλι φόρους και δυσβάσταχτα χαράτσια, την ίδια στιγμή υπάρχουν τεράστιες, πολύ μεγάλες πολυεθνικές που δεν πληρώνουν τίποτα.
Είμαι σίγουρος ότι γνωρίζετε κι εσείς το θέμα με τις διάφορες λογιστικές αλχημείες τις οποίες κάνουν οι πολυεθνικές που βρίσκονται εδώ στην Ελλάδα με τις μητρικές τους στο εξωτερικό, τις υποτιμολογήσεις, τις υπερτιμολογήσεις. Είναι γεγονός ότι υπάρχουν πάρα πολλά παραδείγματα. Υπάρχουν πραγματικά στοιχεία. Έχουμε δει τους ισολογισμούς πολλών εξ αυτών των πολυεθνικών εταιρειών. 
Υπάρχουν συγκεκριμένα παραδείγματα, τα οποία έχουν δημοσιευθεί και στον Τύπο, όπως αυτό μιας γερμανικής πολυεθνικής οικιακού εξοπλισμού -γνωρίζουμε όλοι πολύ καλά ποια είναι, εξάλλου την έχουν βγάλει διάφορες εφημερίδες- της «MEDIA MARKT», η οποία με συνολικά έσοδα 1,35 δισεκατομμύρια ευρώ από το 2006 μέχρι το 2011, κατέγραψε κέρδη μόλις 151,4 εκατομμύρια ευρώ και κατέβαλε φόρους στο δημόσιο 43,6 εκατομμύρια ευρώ, ενώ στη μητρική της στη Γερμανία βγαίνει με κέρδη σχεδόν 200 εκατομμύρια ευρώ. Άλλο τρανταχτό παράδειγμα είναι με εταιρεία κινητής τηλεφωνίας, όπου σύμφωνα με τους ισολογισμούς της είχε κέρδη προ φόρων 1,17 δισεκατομμύρια ευρώ και κατέβαλε φόρους 400 εκατομμύρια ευρώ, αλλά στη μητρική της εταιρεία στο εξωτερικό βγαίνει με 1,7 δισεκατομμύρια ευρώ. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θα μου επιτρέψετε, κύριε Πρόεδρε.
Το ίδιο συμβαίνει και με μία πολύ μεγάλη ζυθοποιία η οποία ενώ είχε συνολικά έσοδα 2,5 δισεκατομμύρια ευρώ, δήλωσε κέρδη προ φόρων 370 εκατομμύρια ευρώ και πλήρωσε φόρους περίπου 189 εκατομμύρια ευρώ. Έχει όμως καταβάλει μερίσματα στη μητρική της εταιρεία 500 εκατομμύρια ευρώ.
Δηλαδή, με διασταύρωση στοιχείων θα μπορούσατε να κάνετε και καλό και σοβαρό έλεγχο, όπως έγινε σε μία περίπτωση με κάποια δικηγορικά γραφεία τα οποία είχαν έδρα στο εξωτερικό και κάποια γραφεία εδώ και τους βάλατε στον τοίχο και τους αναγκάσατε να πληρώσουν κάποια σημαντικά ποσά.
Το πρόβλημα είναι ότι δεν υπάρχει έλεγχος. Ελπίζουμε ότι είναι μόνο αυτό και θα πρέπει αυτό να λύσετε κι όχι ότι υπάρχει κάποιο άλλο πρόβλημα.
Θα θέλαμε να μας πείτε τι προτίθεστε να κάνετε. Ψηφίστηκε χθες κι ένα νομοσχέδιο για τη φοροδιαφυγή –έτσι μας είπατε τουλάχιστον- αλλά όλους αυτούς δεν τους αγγίζετε. Τι σκοπεύει να κάνει το Υπουργείο, η Κυβέρνηση με το συγκεκριμένο σοβαρό πρόβλημα;","ΗΛΙΑΣ ΠΑΝΑΓΙΩΤΑΡΟΣ",385
"89866"," Έχετε και τη δευτερολογία σας, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89867"," Τελειώνω τη φράση μου. 
Τι σκοπεύει να κάνει και με το πρόβλημα των offshore εταιρειών; Οι περισσότερες εκ των πολυεθνικών αυτών εταιρειών στο εξωτερικό έχουν τις έδρες τους σε κάποιες offshore. Δεν πληρώνουν πουθενά, όχι μόνο στην Ελλάδα. Ενδεχομένως, δεν πληρώνουν ούτε στη Γερμανία ούτε στην Αγγλία ούτε στη Γαλλία κι αλλού.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"89868"," Ευχαριστούμε πολύ.
Ο κύριος Υπουργός έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89869"," Κύριε Πρόεδρε, κύριε Βουλευτά, θα ξεκινήσω με την αναφορά σας στις εξωχώριες offshore. Όντως, είναι ένα μεγάλο θέμα το οποίο δεν είναι ελληνικό φαινόμενο, αλλά είναι φαινόμενο διεθνές. Όπως γνωρίζετε, η Ευρωπαϊκή Ένωση αναλαμβάνει πρωτοβουλίες σ’ αυτήν την κατεύθυνση.
Στην Ελλάδα, όπου διαπιστώσαμε αδυναμίες των τοπικών ελεγκτικών μηχανισμών, η Κυβέρνηση δι’ εμού μετέφερε την αρμοδιότητα ελέγχου σε μεγάλα ελεγκτικά κέντρα έτσι ώστε να διενεργηθεί ο έλεγχος και να προχωρήσει γρήγορα. Με δική μου πρωτοβουλία καταγράφηκαν οι εξωχώριες εταιρείες που διαθέτουν ή διέθεταν σε κάποια φάση ακίνητη περιουσία στην Ελλάδα. Βρέθηκαν έξι χιλιάδες πεντακόσιες εβδομήντα πέντε εταιρείες και από την αρμόδια διεύθυνση της Γενικής Γραμματείας Δημοσίων Εσόδων άρχισε η εκτέλεση ενός σχεδίου με βάση κριτήρια κινδύνου για να ελεγχθούν. Κάποιες πέφτουν ακριβώς μέσα στα κριτήρια κινδύνου και αρχίζουν πλέον οι έλεγχοι. Οι πρώτες τριακόσιες δεκαπέντε υποθέσεις βρίσκονται σε έλεγχο και ήδη έχουν βεβαιωθεί 40 εκατομμύρια ευρώ περίπου.
Επίσης, ήλθαν στη δημοσιότητα στοιχεία για εξωχώριες εταιρείες με έδρα τις βρετανικές Παρθένες Νήσους. Με εντολή μου το ΣΔΟΕ ξεκίνησε ελέγχους. Δόθηκαν εκατόν δύο εντολές ελέγχου, οι ογδόντα οκτώ από την περιφερειακή διεύθυνση του ΣΔΟΕ Αττικής και οι δεκατέσσερις από την περιφερειακή διεύθυνση του ΣΔΟΕ κεντρικής Μακεδονίας. Από την περιφερειακή διεύθυνση Αττικής έχουν κληθεί εκπρόσωποι και εμπλεκόμενα πρόσωπα προκειμένου να προσκομίσουν στοιχεία και ο έλεγχος βρίσκεται σε εξέλιξη. Η ταυτοποίηση γίνεται βάσει αναφερθέντων στοιχείων κατά την επίσκεψη του ΣΔΟΕ στην έδρα που αναφερόταν στον Τύπο ή με φυσικά πρόσωπα που διαμένουν στην ίδια διεύθυνση στην Ελλάδα. 
Επίσης, καθορίστηκαν πλέον κριτήρια επιλογής υποθέσεων με ανάλυση κινδύνου. Οι υποθέσεις αυτές, όταν δηλαδή έχουμε offshore και φυσικά πρόσωπα, περνάνε στο κέντρο ελέγχου φορολογουμένων μεγάλου πλούτου το οποίο συγκροτήθηκε ακριβώς γι’ αυτό το σκοπό, για να υπάρχει ένα οργανωμένο κέντρο που θα ελέγχει τέτοιες περιπτώσεις και άτομα με μεγάλο πλούτο.
Σύμφωνα με τις διατάξεις που υπάρχουν, ήδη, στη νομοθεσία, όταν μία ημεδαπή επιχείρηση πραγματοποιεί συναλλαγές με φυσικό ή νομικό πρόσωπο που είναι κάτοικος ή έχει την καταστατική ή πραγματική έδρα ή είναι εγκατεστημένος σε κράτος μη συνεργάσιμο, δεν αναγνωρίζονται οι δαπάνες που εκπίπτουν από τα ακαθάριστα έσοδά της ή από το φορολογητέο εισόδημά της, εκτός αν ο ενδιαφερόμενος αποδείξει ότι οι δαπάνες αυτές αφορούν πραγματικές και συνήθεις συναλλαγές και δεν έχουν ως αποτέλεσμα τη μεταφορά κερδών ή εισοδημάτων και κεφαλαίων με σκοπό τη φοροδιαφυγή ή τη φοροαποφυγή. Επίσης, ελέγχονται σε περιπτώσεις που έχουμε ενδοομιλικές συναλλαγές ακριβώς επειδή το πρόβλημα στην Ελλάδα έχει εμφανιστεί και έχουμε δώσει μεγάλη έμφαση στην αντιμετώπιση αυτού του προβλήματος. 
Θα επανέλθω στη δευτερολογία μου.","ΓΕΩΡΓΙΟΣ ΜΑΥΡΑΓΑΝΗΣ",312
"89870"," Ο κ. Παναγιώταρος έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89871"," Ευχαριστώ, κύριε Πρόεδρε.
Κύριε Υπουργέ, απαντήσατε εν μέρει στο πρόβλημα των offshore, αυτό το μεγάλο και δύσκολο πρόβλημα το οποίο απασχολεί όχι μόνο την Ελλάδα αλλά ολόκληρη την Ευρώπη και ενδεχομένως ολόκληρη την υφήλιο, αν και θα μπορούσατε να πάρετε πολύ δραστικά μέτρα, ίσως και εκτός Ευρωπαϊκής Ένωσης, να ακολουθήσετε μία πολύ αυστηρή γραμμή και να είμαστε και πρωτοπόροι. 
Εδώ, όμως, μιλάμε κυρίως για ένα άλλο πρόβλημα. Δεν είναι μόνο οι offshore, είναι τα στοιχεία τα οποία υπάρχουν, η λογιστική «μαγειρική» που γίνεται μεταξύ των μητρικών εταιρειών στο εξωτερικό, οι έδρες των οποίων είναι στην Ευρώπη. Μπορούμε να βρούμε κάποια στοιχεία. Τα στοιχεία είναι αμείλικτα.
Όπως προκύπτει από τους δημοσιευμένους ισολογισμούς της περιόδου 2006-2011, όπως σας είπα, δεκαπέντε από τις μεγαλύτερες πολυεθνικές με θυγατρικές εταιρείες στη χώρα μας είχαν τζίρο μεγαλύτερο των 41 δισεκατομμυρίων ευρώ, παρουσίασαν κέρδη 3,6 δισεκατομμύρια ευρώ και κατέβαλαν φόρους μόλις 1,2 δισεκατομμύρια ευρώ στο ελληνικό δημόσιο. Ωστόσο την ίδια περίοδο είχαν κέρδη μέσω μερισμάτων της τάξης των 3,7 δισεκατομμυρίων ευρώ από την Ελλάδα. 
Όπως καταλαβαίνετε, η φοροδιαφυγή είναι απίστευτη. Αν μπορούσατε -και μπορείτε- να ελέγξετε αυτό το αίσχος το οποίο συμβαίνει εις βάρος του ελληνικού κράτους, δεν θα προσπαθούσατε να εισπράξετε τα χρήματα της φοροδιαφυγής από τον απλό Έλληνα πολίτη και θα είχατε πολύ καλύτερα αποτελέσματα στην οποιαδήποτε οικονομική προσπάθεια κάνετε για ανάκαμψη της πατρίδας μας.
Βλέπουμε ότι συνεχίζουν αμείλικτες αυτές οι εταιρείες. Είδαμε το παράδειγμα της «HOCHTIEF», η οποία με τελεσίδικες αποφάσεις ελληνικών δικαστηρίων θα έπρεπε να καταβάλει εκατοντάδες εκατομμύρια ευρώ από ΦΠΑ στο ελληνικό κράτος λόγω της πρώτης –αποικιοκρατικού χαρακτήρα- σύμβασης που είχε υπογραφεί από τη δεκαετία του ’90 που έλεγε ότι οποιεσδήποτε διαφωνίες θα μπορούσαν να επιλυθούν από τα δικαστήρια του Λουξεμβούργου σύμφωνα με το αγγλικό Δίκαιο. 
Βλέπουμε ακόμα και το παράδειγμα της «COSCO» που τόσο πολύ το διαφημίζετε ότι είναι ένα φοβερό επιχειρηματικό deal της Ελλάδος με μια άλλη χώρα –στην προκειμένη περίπτωση την Κίνα. Μέχρι στιγμής το ελληνικό κράτος πληρώνει αυτή τη συμφωνία και δεν εισπράττει. 
Βλέπουμε τι γίνεται και με το ΦΠΑ. Υπάρχει μια ειδική συμφωνία με τη «COSCO» –όπως γνωρίζετε πολύ καλά- ότι μέσα σε δύο μήνες θα πρέπει να γίνονται όλες οι επιστροφές του ΦΠΑ από το ελληνικό κράτος για όλα τα μηχανήματα και τον εξοπλισμό τον οποίο φέρνουν. Σίγουρα δεν μπορούν να ελεγχτούν τα τιμολόγια που κόβονται στο Χονγκ Κονγκ, αν δηλαδή οι τιμές είναι πραγματικές, υπερτιμολογημένες ή υποτιμολογημένες αναλόγως την περίπτωση. 
Αυτό το πολύ μεγάλο deal που έγινε χθες –και ήσασταν σύσσωμη η Κυβέρνηση στον Πειραιά- για την καινούργια προβλήτα, δεν έχει αποφέρει ακόμα τίποτα στο ελληνικό δημόσιο. 
Ευχαριστώ πολύ.","ΗΛΙΑΣ ΠΑΝΑΓΙΩΤΑΡΟΣ",385
"89872"," Ορίστε, κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89873"," Θα ήθελα να επισημάνω ότι η επένδυση που γίνεται στον Πειραιά αποφέρει έσοδα γιατί αυξάνεται ο τζίρος και συνεπώς αυξάνεται και το φορολογητέο εισόδημα.
Επίσης, ο Πειραιάς καθίσταται πλέον ένα μεγάλο διαμετακομιστικό κέντρο της νοτιοανατολικής Μεσογείου και αυτό έχει συνέπεια και στη δημιουργία θέσεων εργασίας, δηλαδή όσο αυξάνεται η λειτουργία μιας επιχείρησης τόσο αυξάνονται και οι θέσεις εργασίας λόγω του όγκου της. Όπου, βεβαίως, παρατηρείται φαινόμενο παράβασης φορολογικής νομοθεσίας εκεί είμαστε αποφασισμένοι να δράσουμε με αυστηρότητα. 
Αναφερθήκατε στο πλαίσιο των ενδοομιλικών συναλλαγών. Ήδη, υπάρχουν διατάξεις μέσα στη φορολογική νομοθεσία όπου έχουν καθιερωθεί οι κανόνες τεκμηρίωσης των τιμών των ενδοομιλικών συναλλαγών και επίσης με το σχέδιο νόμου που έγινε νόμος –ψηφίστηκε χθες- εξειδικεύονται ακόμα περαιτέρω αυτές οι διατάξεις. 
Με αυτόν τον τρόπο οι εταιρείες οποιουδήποτε τύπου και μορφής που λειτουργούν στην Ελλάδα για τις συναλλαγές τους με τις συνδεδεμένες εταιρείες πρέπει να ακολουθούν βασικές αρχές που περιλαμβάνουν τις κατευθυντήριες οδηγίες του ΟΟΣΑ για τις ενδοομιλικές τιμολογήσεις και πρέπει αυτές ακριβώς οι συναλλαγές να τιμολογούνται με βάση την αρχή των ίσων αποστάσεων. 
Με τις διατάξεις που έχουμε ψηφίσει παρέχεται η δυνατότητα στις φορολογικές αρχές να ελέγχουν αν στις συναλλαγές μεταξύ των συνδεδεμένων επιχειρήσεων τηρείται η αρχή των ίσων αποστάσεων και να προβαίνουν στις απαραίτητες προσαρμογές. Οι έλεγχοι στηρίζονται στις κατευθυντήριες γραμμές του ΟΟΣΑ, όπως συμβαίνει παγκοσμίως. 
Επισημαίνεται ότι αυτό που εξετάζεται, τόσο στη χώρα μας όσο και παγκοσμίως, για την προσαρμογή του φορολογητέου εισοδήματος που προκύπτει από τις αλλαγές μεταξύ συνδεδεμένων επιχειρήσεων είναι η τήρηση αυτής της αρχής στις συναλλαγές και όχι η νομική μορφή των επιχειρήσεων έτσι ώστε να μπορέσουμε να εντοπίσουμε τις περιπτώσεις εκείνες όπου μπορεί να γίνεται υποτιμολόγηση ή υπερτιμολόγηση και μάλιστα με βάση κριτήρια κινδύνου και πάλι έχουν προσδιοριστεί οι έλεγχοι, οι οποίοι προχωρούν σε αυτές τις μορφές των συναλλαγών. 
Τελειώνοντας θα ήθελα να αναφέρω δύο βασικά στοιχεία σε σχέση με τις εξωχώριες και επιτρέψτε το μου, επειδή το είχατε αναφέρει και στην ερώτησή σας. Αυτό που μας ενδιαφέρει πλέον είναι να εντοπίζεται ο πραγματικός δικαιούχος. Στο Ευρωπαϊκό Συμβούλιο που έγινε στις 22 Μαΐου ετέθη το θέμα ακριβώς για τις εξωχώριες εταιρείες και για την κοινή δράση που θα πρέπει να αναληφθεί σε επίπεδο Ευρωπαϊκής Ένωσης και εκεί η ελληνική πλευρά ήταν θερμός υποστηρικτής –και το κατέθεσα στα Πρακτικά για τις θέσεις που πήρε η ελληνική Κυβέρνηση και έγιναν και θέσεις του Ευρωπαϊκού Συμβουλίου- ότι θα πρέπει να αποκαλύπτεται ο πραγματικός δικαιούχος. Είναι πολύ σημαντικό να φτάνουμε στο φυσικό πρόσωπο που είναι πίσω από αυτές τις εταιρείες. Και οι εταιρείες αυτές σε πλείστες περιπτώσεις χρησιμοποιούνται για σχέδια αποφυγής της φορολογίας, για φοροδιαφυγή, ακόμα και για ξέπλυμα μαύρου χρήματος. 
Γι’ αυτό είμαστε παρά πολύ κάθετοι στην αντιμετώπιση του φαινομένου των εξωχωρίων εταιρειών. 
Έχουν γίνει όλες αυτές οι πρωτοβουλίες που πρόλαβα να σας πω. Αναφέρθηκα και εκτενώς σε ερώτηση που συζητήθηκε την προηγούμενη Παρασκευή. 
Ως προς το θέμα των ενδοομιλικών συναλλαγών, είμαστε σε μια διαδικασία όπου με κριτήρια κινδύνου εντοπίζονται και προχωρούν προς τον έλεγχο οι ελεγκτικές αρχές της Γενικής Γραμματείας Δημοσίων Εσόδων. Είναι πολύ σημαντικό το γεγονός ότι, επειδή στην Ελλάδα η τεχνογνωσία στις ελεγκτικές αρχές δεν ήταν αυτή που είναι σε άλλες χώρες, φροντίσαμε ώστε να υπάρξει εκπαίδευση, βοήθεια και μεταφορά τεχνογνωσίας από ελεγκτικές αρχές άλλων χωρών οι οποίες έχουν επαρκή εμπειρία στην αντιμετώπιση αυτού του φαινομένου.
Πιστεύω ότι πλέον με αυτά τα εργαλεία που έχουμε στη διάθεσή μας θα μπορέσουμε να αυξήσουμε την επιτυχή αντιμετώπιση του φαινομένου των ενδοομιλικών συναλλαγών. 
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"89874"," Ευχαριστούμε πολύ, κύριε Υπουργέ.
Εισερχόμαστε στην πέμπτη με αριθμό 1609/21-6-2013 επίκαιρη ερώτηση δευτέρου κύκλου της Βουλευτού Α’ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Οικονομικών, σχετικά με τα αποτελέσματα ελέγχων κατά της φοροδιαφυγής και της ενέργειας της πάταξής της. 
Στην κυρία συνάδελφο θα απαντήσει ο Υφυπουργός κ. Μαυραγάνης. 
Ορίστε, κυρία συνάδελφε, έχετε το λόγο για δυο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89875"," Ευχαριστώ, κύριε Πρόεδρε. 
Επανέρχομαι για πολλοστή φορά και με αυτή μου την ερώτηση για τα αποτελέσματα των ελέγχων για την πάταξη της φοροδιαφυγής και φοροαποφυγής. Και χθες το συζητήσαμε και στην Ολομέλεια. Είναι θέματα που θεωρούνται από όλους μας ιδιαίτερα κρίσιμα τόσο για την αναγκαία αύξηση των εσόδων του κράτους όσο και για την ανακούφιση των αδύνατων κοινωνικών στρωμάτων. Ένα χρόνο μετά την ανάληψη της διακυβέρνησης της χώρας από την παρούσα Κυβέρνηση έγιναν κάποια θετικά βήματα προς την επίλυση του προβλήματος, ενώ έχει επικυρωθεί –όπως και χθες- σειρά οδηγιών και διακρατικών συμφωνιών. Όμως, τα αποτελέσματα δεν είναι ικανοποιητικά. 
Η πάταξη της φοροδιαφυγής είναι θέμα πλέον τιμής και αξιοπιστίας του πολιτικού συστήματος και προφανώς ηθικής τάξης έναντι των πολιτών. Πρόσφατα ανακοινώθηκαν από το Υπουργείο τα δέκα κριτήρια βαθμολόγησης της επικινδυνότητας για φοροδιαφυγή με τα οποία χίλιοι πεντακόσιοι ελεγκτές αναλαμβάνουν δράση κατά των υπόπτων φορολογουμένων για την απόκρυψη εισοδήματος, μαύρου χρήματος κ.λπ.. Σε πρώτη φάση θα ελεγχθούν δέκα χιλιάδες επτακόσια φυσικά πρόσωπα και επιχειρήσεις που οι υποθέσεις τους βρίσκονται κοντά σε παραγραφή και για τους οποίους υπάρχουν σοβαρές υπόνοιες για φοροδιαφυγή. 
Παράλληλα, όμως, με τις νέες αυτές ανακοινώσεις του Υπουργείου εκκρεμούν τα αποτελέσματα των ελέγχων από τις διάφορες λίστες που έχουν κατά καιρούς περιέλθει στα χέρια των ελεγκτικών μηχανισμών, οι οποίες αποτελούν και τη βάση για τον εντοπισμό φυσικών προσώπων και επιχειρήσεων που φοροδιαφεύγουν συστηματικά εδώ και πολλά χρόνια. 
Ειδικότερα και μετά από μια σειρά ερωτήσεών μας αναμένουμε τα αποτελέσματα του ΣΔΟΕ προς τους είκοσι τέσσερις χιλιάδες επτακόσιους δέκα πολίτες που ελέγχονται για εμβάσματα στο εξωτερικό κατά πολύ υπολειπόμενα των φορολογικών τους δηλώσεων, ύψους 22 δισεκατομμυρίων ευρώ, την περίοδο 2009-2012, τα αποτελέσματα των ελέγχων σε άλλες λίστες και την οριστικοποίηση της διακρατικής συμφωνίας με την Ελβετία για τις πληροφορίες για τις εκεί καταθέσεις. 
Γι’ αυτό σας ρωτώ, κύριε Υπουργέ, σε ποιο στάδιο βρίσκεται ο έλεγχος των διαφόρων λιστών πολιτών με εμβάσματα στο εξωτερικό που έχει ξεκινήσει εδώ και ένα χρόνο και ειδικότερα αυτών της περιόδου 2009 και 2012. Έχει ολοκληρωθεί ο έλεγχος των τροποποιητικών δηλώσεων; Αν ναι, ποιο είναι το οικονομικό αποτέλεσμα; Αν όχι, πότε αναμένεται να ολοκληρωθεί; Τι ποσό προβλέπεται να εισπραχθεί από τους φόρους και τις προσαυξήσεις και πότε; 
Δεύτερον, σε ποιο στάδιο βρίσκεται το νέο σύστημα που εξαγγείλατε κατάρτισης λιστών υπόπτων φοροδιαφυγής και …","ΑΣΗΜΙΝΑ ΞΗΡΟΤΥΡΗ- ΑΙΚΑΤΕΡΙΝΑΡΗ",374
"89876"," Τα υπόλοιπα στη δευτερολογία σας, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89877"," ...ποιο είναι το χρονοδιάγραμμα των ενεργειών σας;
Θέλω να μου απαντήσετε πλέον όχι για το τι έχουμε κάνει μέχρι τώρα, αλλά για το τι αποτελέσματα είχαμε.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"89878"," Ευχαριστώ πολύ. 
Ορίστε, κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89879"," Κύριε Πρόεδρε, κυρία Βουλευτή, στο πλαίσιο του χειρισμού του ελέγχου των εμβασμάτων της τριετίας 2009-2011, όπως πολύ καλά γνωρίζετε, πέρυσι το φθινόπωρο έγινε η προετοιμασία, έγινε η πρώτη επεξεργασία των στοιχείων, δημιουργήθηκαν οι απαραίτητες εφαρμογές για τη συγκέντρωση και την υποβολή των στοιχείων, εστάλησαν την περίοδο Δεκεμβρίου-Ιανουαρίου τα σημειώματα και στο πλαίσιο αυτό έχει αναπτυχθεί κι έχει εγκριθεί από τη Γενική Γραμματεία Δημοσίων Εσόδων σχέδιο δράσης για τη διαχείριση αυτών των εμβασμάτων. 
Στο εν λόγω σχέδιο, το πρώτο μέρος περιλαμβάνει τη διαχείριση προσκλήσεων που είχαν αποσταλεί για οικειοθελή συμμόρφωση. Το στάδιο αυτό ολοκληρώθηκε με το κλείσιμο της ειδικής εφαρμογής που λειτουργούσε μέχρι 20 Μαρτίου του 2013. 
Στο δεύτερο μέρος του σχεδίου αυτού έγινε αξιολόγηση των υποθέσεων βάσει κανόνων κριτηρίων ανάλυσης κινδύνου, προκειμένου να ελεγχθούν αρχικά οι υποθέσεις πολύ μεγάλου ή μεγάλου ρίσκου. Από αυτές επελέγησαν κάποιες εκατοντάδες υποθέσεις οι οποίες σε πρώτη φάση στάλθηκαν στην αρμόδια ελεγκτική υπηρεσία για τη διενέργεια του ελέγχου. Η χρέωση των υπολοίπων υποθέσεων συνεχίζεται και πραγματοποιείται λαμβάνοντας υπ’ όψιν τα αποτελέσματα των πρώτων υποθέσεων που έχουν αποσταλεί για να αξιολογηθεί και να επικαιροποιηθεί η ανάλυση κινδύνου της προηγούμενης παρτίδας. 
Σε ό,τι αφορά τις παραγραφόμενες υποθέσεις, σχεδιάστηκε και υλοποιήθηκε σύστημα επιλογής των προς έλεγχο υποθέσεων με απόφαση του Γενικού Γραμματέα Δημοσίων Εσόδων στις 10 Μαΐου 2013. 
Τα κριτήρια επιλογής βασίζονται: 
Πρώτον, σε ποιοτικά χαρακτηριστικά όπως η νομική μορφή, η κατηγορία των τηρουμένων βιβλίων του κώδικα φορολογικής απεικόνισης συναλλαγών του κλάδου ή του τομέα δραστηριότητας, ανάλογα με την επικινδυνότητα και παραβατικότητα αυτού, την ύπαρξη παραβάσεων και παραλείψεων των διατάξεων της φορολογικής και τελωνειακής νομοθεσίας, ανάλογα με το είδος, τη βαρύτητα και τη συχνότητα εμφάνισής τους, την ύπαρξη στοιχείων από διασταυρώσεις του πληροφοριακού συστήματος ή από ελέγχους σε τρίτους υπόχρεους ή από τρίτες πηγές για απόκρυψη φορολογητέας ύλης ή διάπραξη φορολογικών αδικημάτων και την εν γένει φορολογική εικόνα και συμπεριφορά των υπόχρεων. 
Δεύτερον, σε οικονομικά δεδομένα όπως ακαθάριστα έσοδα, δαπάνες, καθαρά κέρδη ή ζημίες, συντελεστές μικτού και καθαρού κέρδους, δεδομένα από δηλώσεις άμεσης κι έμμεσης φορολογίας καθώς και διαθέσιμα στοιχεία από βάσεις δεδομένων, στατιστική ανάλυση, εφαρμογή τεχνικών για τη λήψη δεδομένων κι άλλων πληροφοριών. 
Τρίτον, σε χωροταξικά και χρονικά δεδομένα, όπως ο τόπος παραγωγής και διακίνησης, εποχικές δραστηριότητες και τοπικές ιδιαιτερότητες. 
Επιπλέον, στο πλαίσιο του σχεδίου για το φορολογικό έλεγχο των εξωχωρίων εταιρειών ιδιοκτησίας ακινήτων έχουν καθοριστεί τα κριτήρια ανάλυσης κινδύνου, έχουν επιλεγεί υποθέσεις –όπως προανέφερα- και ο έλεγχος προχωράει σε αυτές.","ΓΕΩΡΓΙΟΣ ΜΑΥΡΑΓΑΝΗΣ",312
"89880"," Ευχαριστούμε, κύριε Υπουργέ.
Κυρία Ξηροτύρη-Αικατερινάρη, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89881"," Κύριε Υπουργέ, έχουμε πάρα πολλές φορές συζητήσει και συνεργαστεί για όλα αυτά τα θέματα.
Από πέρυσι, από τον πρώτο μήνα της τρικομματικής τότε κυβέρνησης θέσαμε το θέμα της λίστας 2008-2012. Γιατί δεν έχουμε κάποιο αποτέλεσμα; Αυτά που μου περιγράφετε τώρα είναι περαιτέρω ενέργειες που έπρεπε να είχαν γίνει πιο νωρίς κ.λπ. Δεν σας λείπουν τα νομοθετικά εργαλεία. Δεν σας λείπουν οι πληροφορίες από τους τραπεζικούς λογαριασμούς και κατ’ αρχάς γι’ αυτό το κατ’ εξοχήν που σας ρωτάω, δεν σας λείπει κανένα στοιχείο. Έχετε φτάσει με τους ελέγχους και τους επανελέγχους σε κάποιο αποτέλεσμα; 
Και σας ρωτώ. Γιατί δεν μου απαντάτε; Έχει ολοκληρωθεί ο έλεγχος των τροποποιητικών δηλώσεων που ζητήσατε; Γιατί βέβαια δεν δικαιολόγησαν τις διαφορές του εμβάσματος με το δηλωθέν εισόδημα. Υπάρχει ο έλεγχος; Θα προβείτε στην είσπραξη αυτών των φόρων; Πότε θα ολοκληρωθούν; Σε ποιες διαδικασίες έχετε προβεί με αυτούς που δεν έκαναν τροποποιητικές δηλώσεις; Θα κάνετε κατάσχεση των περιουσιών τους; Αυτά είναι τα θέματα. 
Πριν από έξι μήνες μας είχατε απαντήσει ότι τα στοιχεία για τους καταθέτες στο Λουξεμβούργο τα είχατε ζητήσει και σας τα έδωσαν. Σε πρόσφατη συνέντευξη ο Πρωθυπουργός του Λουξεμβούργου, Ζαν Κλοντ Γιούνκερ, σε ερώτηση που του απηύθυνα απάντησε ότι δεν ζητήθηκαν από τις ελληνικές αρχές στοιχεία και ότι αν θα τα ζητούσαν, θα παρανομούσε ακόμα για να τα δώσει, να τα έχει στη διάθεσή του. Σας ρωτάω, λοιπόν. Τι έχετε κάνει με αυτές τις καταθέσεις στο Λουξεμβούργο;
Μιλήσαμε χθες στη Βουλή. Και βέβαια είπα και τις ενέργειες που έχουν γίνει και όλα αυτά τα θετικά βήματα που έχουν γίνει. Ψηφίσαμε την κοινοτική οδηγία, γιατί είναι σ’ αυτήν την κατεύθυνση. Η κοινοτική οδηγία, όμως, κύριε Υπουργέ και η Ευρωπαϊκή Επιτροπή δίνει κατευθύνσεις σε όλα τα κράτη-μέλη, προκειμένου να έχουν αποτέλεσμα πάνω σ’ αυτά τα θέματα για την ανάπτυξη στρατηγικής, για τη συμμόρφωση και τη στοχοθέτηση των προσπαθειών για την καταπολέμηση της φοροδιαφυγής, για την επέκταση της χρησιμοποίησης των πληροφοριών από τρίτα μέλη, για συντονισμένες προσπάθειες, για τη μείωση του μεγέθους της παραοικονομίας, κ.λπ..
Με το άρθρο 62, χθες συστήθηκε και το Μητρώο Τραπεζικών Πληροφοριών, που θα τις έχετε άμεσα. Δώστε μας, τελοσπάντων, ένα χρονοδιάγραμμα. Δώστε μας πέντε βήματα που έχετε κάνει και αυτά που θα κάνετε. Μη μου διαβάζετε θεωρητικά σημεία. Σε αυτά συμφωνήσαμε και έπρεπε ήδη να έχουν γίνει. Έχετε, όμως, εργαλεία, έχετε στοιχεία και έπρεπε να είχατε κάνει ενέργειες.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"89882"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89883"," Θα ήθελα, κατ’ αρχάς, να απαντήσω στο έντονο ύφος της κυρίας Βουλευτού, για τους ελέγχους και για την καταπολέμηση της φοροδιαφυγής. 
Είναι η Κυβέρνηση που κάνει τα αποφασιστικά βήματα και από νομοθετικής πλευράς και από αναδιάρθρωση του ελεγκτικού μηχανισμού και από την εφαρμογή των διαφόρων εργαλείων για την αντιμετώπιση της φοροδιαφυγής, όπως –για παράδειγμα- οι έμμεσες τεχνικές ελέγχου που έχω αναφέρει που ποτέ δεν είχαν εφαρμοστεί στην Ελλάδα.
Άρα, συγχωρήστε με αλλά δεν συμφωνώ καθόλου με την ισοπεδωτική προσέγγιση που έχετε και με τον μηδενισμό ότι δεν έχει γίνει κάτι.
ΑΣΗΜΙΝΑ ΞΗΡΟΤΥΡΗ – ΑΙΚΑΤΕΡΙΝΑΡΗ: Ίσα – ίσα το αντίθετο σας είπα. Αυτό το αποτέλεσμα δεν έχουμε.","ΓΕΩΡΓΙΟΣ ΜΑΥΡΑΓΑΝΗΣ",312
"89884"," Προσέξτε. Τα αποτελέσματα έρχονται. Και έρχονται πώς; Έρχονται όταν γίνεται ένας συγκροτημένος έλεγχος.
Σας ανέφερα για τα εμβάσματα, τα οποία είπατε, πώς έγινε ολόκληρη η διαδικασία ελέγχου, πώς φτάσαμε στα συμπεράσματα και πώς η Γενική Γραμματεία Δημοσίων Εσόδων με τον ελεγκτικό μηχανισμό που διαθέτει έχει πλέον στοχεύσει και ελέγχει τις περιπτώσεις εκείνες, οι οποίες έχουν βγει σε πρώτη φάση ως περιπτώσεις μεγάλου ή πολύ μεγάλου κινδύνου και συνεχίζει συνεχώς με τις υπόλοιπες υποθέσεις που βγαίνουν από το σύστημα με βάση την ανάλυση των κριτηρίων κινδύνου.
Άρα, λοιπόν, στο θέμα αυτό θα έχουμε τα αποτελέσματα πάρα - πάρα πολύ σύντομα. Γιατί; Όταν ελέγχονται οι υποθέσεις βγαίνουν ακριβώς και τα φύλλα ελέγχου, βγαίνουν και οι βεβαιωμένοι φόροι για τις υποθέσεις εκείνες οι οποίες έχουν πρόβλημα.
Δεύτερον, κάναμε τα αποφασιστικά βήματα για την καταπολέμηση των εξωχώριων εταιρειών. Τα ανέφερα προηγουμένως. Τα έχω αναφέρει και στη συζήτηση της επερώτησης την προηγούμενη Παρασκευή. 
Συνεπώς, η φιλοσοφία μας είναι η θωράκιση της νομοθεσίας. Σε μεγάλο βαθμό το έχουμε επιτύχει. Υπάρχουν ακόμα κάποια βήματα για να κλείσουμε κάποιες τρύπες και με τα νομοθετήματα που θα έρθουν, θα το κάνουμε. Έχουμε δώσει τη δυνατότητα, πλέον, στους ελεγκτές να μπορούν να έχουν τα εργαλεία στα χέρια τους, που δεν τα είχαν τόσο καιρό, για να κάνουν αυτές τις πράξεις ελέγχου σε σύντομο χρονικό διάστημα. Έχουμε οργανώσει το σύστημα του ελεγκτικού μηχανισμού και με την προκήρυξη των θέσεων, τον εσωτερικό διαγωνισμό που έγινε και ολοκληρώθηκε για να έχουν τους πιστοποιημένους ελεγκτές και είμαστε πλέον στη φάση γρήγορης επεξεργασίας των υποθέσεων αυτών. 
Άρα, λοιπόν, οι ενέργειες έχουν γίνει, είναι συνεχείς και τα αποτελέσματα θα έρθουν πάρα - πάρα πολύ σύντομα.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"89885"," Ευχαριστούμε, κύριε Υπουργέ.
Κυρίες και κύριοι συνάδελφοι, θα ήθελα να ενημερώσω το Σώμα ότι η προγραμματισμένη για αύριο, Παρασκευή 28 Ιουνίου, συζήτηση της υπ’ αριθμόν 38/29/27-5-2013 επίκαιρης επερώτησης είκοσι Βουλευτών του ΣΥΡΙΖΑ-ΕΚΜ, προς τους Υπουργούς Εργασίας, Κοινωνικής Ασφάλισης και Πρόνοιας, Παιδείας και Θρησκευμάτων, Πολιτισμού και Αθλητισμού και Οικονομικών με θέμα: «Οι μνημονιακές πολιτικές έχουν προκαλέσει ανθρωπιστική κρίση στους εργαζόμενους στο χώρο του πολιτισμού», αναβάλλεται. 
Εισερχόμεθα τώρα στην τέταρτη με αριθμό 1612/21-6-2013 επίκαιρη ερώτηση πρώτου κύκλου της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας – Μαρίας Γιαταγάνα προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με το εκδοτικό συγκρότημα «ΜΑΚΕΔΟΝΙΑ».
Ορίστε, κυρία συνάδελφε, έχετε το λόγο για δύο λεπτά. 
ΧΡΥΣΟΥΛΑ –","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89886"," Ευχαριστώ, κύριε Πρόεδρε. 
Όπως γνωρίζετε καλά, κύριε Υφυπουργέ, το ιστορικό εκδοτικό συγκρότημα «ΜΑΚΕΔΟΝΙΑ», που αφορά όχι μόνο την πόλη της Θεσσαλονίκης αλλά ολόκληρο το Νομό Θεσσαλονίκης και ευρύτερα τη βόρεια Ελλάδα, είχε υπαχθεί σε πρόγραμμα για αναδιάρθρωση και βιωσιμότητα. 
Γνωρίζετε δε πολύ καλά το θέμα, γιατί εσείς προσωπικά αναμειχθήκατε σε όλη τη διαδικασία μέχρι σήμερα. Αυτή η διαδικασία διήρκησε δύο ολόκληρα χρόνια, εγκρίθηκε από το Υπουργείο σας και έπρεπε να εγκριθεί από την Ευρωπαϊκή Επιτροπή. Η Ευρωπαϊκή Επιτροπή όμως, πριν την εγκρίνει, ζήτησε από την ελληνική Κυβέρνηση να δεσμευτεί ότι θα εφαρμόσει αυτό το πρόγραμμα, εφόσον εγκριθεί από την Ευρωπαϊκή Επιτροπή. 
Εσείς προσωπικά, κύριε Μηταράκη, υπογράψατε αυτό το κείμενο που σας ζήτησαν από την Ευρωπαϊκή Επιτροπή και δεσμευτήκατε. Στη συνέχεια όμως, όταν εγκρίθηκε από την Ευρωπαϊκή Επιτροπή και επέστρεψε στην Ελλάδα και έπρεπε αμέσως να δημοσιευθεί στο ΦΕΚ και να εφαρμοστεί, κρατήθηκε παραδόξως έξι ολόκληρους μήνες μέσα στα συρτάρια του γραφείου σας και δεν προχωρήσατε στη δημοσίευσή του, ώστε να αρχίσει να ισχύει το πρόγραμμα αναδιάρθρωσης και βιωσιμότητας. 
Σας υπενθυμίζω ότι στο ιστορικό αυτό συγκρότημα εργάζονται εκατόν τριάντα δημοσιογράφοι, τεχνικοί και λοιπό προσωπικό. Εάν δεν ολοκληρωθεί αυτή η διαδικασία, τότε στέλνετε σε ανεργία εκατόν τριάντα οικογένειες. Δεν σας ενδιαφέρουν απ’ ό,τι φαίνεται οι αριθμοί. Είναι άνθρωποι όμως αυτοί. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Ολοκληρώνω, κύριε Πρόεδρε. Δώστε μου λίγο χρόνο. 
Περαιτέρω, όπως ξέρετε, έχει αναστατωθεί ολόκληρη η πόλη της Θεσσαλονίκης. Το δημοτικό συμβούλιο εξέδωσε ομόφωνα ψήφισμα κι όλοι οι φορείς της πόλης με προεξέχοντα όλα τα επιμελητήρια, ζητούν να ολοκληρωθεί αυτή η διαδικασία, άλλως υπονομεύονται τα συμφέροντα της πόλης και του Νομού μας, της Θεσσαλονίκης δηλαδή. 
Σας ερωτώ, κ. Μηταράκη: Εσείς προσωπικά, που έχετε δεσμευτεί, γιατί υπαναχωρήσατε; Ποια συμφέροντα κρύβονται πίσω απ’ αυτήν την υπαναχώρησή σας; 
Θα επανέλθω στη δευτερολογία μου.","ΜΑΡΙΑ ΓΙΑΤΑΓΑΝΑ",104
"89887"," Στην κυρία συνάδελφο θα απαντήσει ο Υφυπουργός Ανάπτυξης και Ανταγωνιστικότητας κ. Παναγιώτης Μηταράκης. 
Κύριε Υφυπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89888"," Ευχαριστώ, κύριε Πρόεδρε.
Κατ’ αρχάς, κυρία συνάδελφε, δεν δέχομαι ότι δεν με ενδιαφέρουν οι άνθρωποι. 
ΧΡΥΣΟΥΛΑ –","ΠΑΝΑΓΙΩΤΗΣ ΜΗΤΑΡΑΚΗΣ",318
"89889"," Το δείξατε!","ΜΑΡΙΑ ΓΙΑΤΑΓΑΝΑ",104
"89890"," Φυσικά και με ενδιαφέρουν οι εκατόν τριάντα οικογένειες, όπως με ενδιαφέρουν όλοι οι άνεργοι που αυτήν τη στιγμή, δυστυχώς, αποτελούν το μεγαλύτερο κοινωνικό πρόβλημα της χώρας μας. Είναι κάτι που το γνωρίζουμε και γι’ αυτό αγωνιζόμαστε συστηματικά, για να φέρουμε νέες επενδύσεις σ’ αυτόν τον τόπο, ελληνικές και ξένες, για να δημιουργούνται νέες θέσεις εργασίας, όπως αγωνιζόμαστε και για να υπάρχει δημοσιονομική σταθερότητα. Όμως αυτό δεν είναι το θέμα σήμερα. 
Δεύτερον, συμφωνώ απόλυτα μαζί σας ότι η εφημερίδα «ΜΑΚΕΔΟΝΙΑ» είναι μία ιστορική εφημερίδα, ένα ιστορικό συγκρότημα της βορείου Ελλάδος. Έχει παίξει ένα σημαντικότατο ρόλο και θέλω να πιστεύω ότι η εφημερίδα θα καταφέρει να συνεχίσει απρόσκοπτα το έργο της. 
Να κάνω κάποιες διορθώσεις όμως σε αυτά που είπατε. Κατ’ αρχάς είπατε ότι έχει υπαχθεί σε κάποιο πρόγραμμα. 
ΧΡΥΣΟΥΛΑ –","ΠΑΝΑΓΙΩΤΗΣ ΜΗΤΑΡΑΚΗΣ",318
"89891"," Για τη διαδικασία είπα.","ΜΑΡΙΑ ΓΙΑΤΑΓΑΝΑ",104
"89892"," Η εταιρεία έχει κάνει μία αίτηση υπαγωγής στις 27-8-2010 και ζήτησε να υπαχθεί σε ένα ειδικό πλαίσιο που υπήρχε στο ν.3299/2004 περί αναδιάρθρωσης εταιρειών. 
Να διευκρινίσω ότι αυτό το πρόγραμμα χρηματοδοτείται από λεφτά του ελληνικού λαού και όχι από ευρωπαϊκά κονδύλια, κάτι που λανθασμένα γράφτηκε στον Τύπο, το οποίο, θέλω να πω ότι, ευτυχώς, δεν επαναλάβατε στη δικιά σας ερώτηση. Αυτό το πρόγραμμα, λοιπόν, έπρεπε πρώτα όχι να πάρει την έγκριση –να διορθώσω πάλι τη λέξη σας- αλλά από την Ευρωπαϊκή Επιτροπή να μας πουν ότι δεν έχουν αντιρρήσεις ως προς το αν δημιουργεί στρέβλωση του ανταγωνισμού. 
Πράγματι, το Δεκέμβριο του 2012, μετά από εντονότατες πιέσεις δικές μου, σε σύντομο χρονικό διάστημα –και καλά κάνατε και αναφέρατε πριν ότι όντως, πράγματι, προσωπικά ασχολήθηκα- συναντήθηκα πολλές φορές με την εφημερίδα, ώστε να προαπαντήσουμε τις πολλές ερωτήσεις, που ρωτούσε η Ευρωπαϊκή Επιτροπή, ώστε να μας έρθει το Δεκέμβριο η απάντηση ότι η Ευρωπαϊκή Ένωση δεν έχει αντιρρήσεις, αν η Ελλάδα επιλέξει από τα δικά της λεφτά να δώσει 11 εκατομμύρια σε αυτό το εκδοτικό συγκρότημα, λεφτά του ελληνικού λαού. 
Ζήτησα, λοιπόν, από την υπηρεσία να μου ετοιμάσει την υπουργική απόφαση, όπως προβλέπει ο νόμος, για να δημοσιευθεί στο ΦΕΚ. Υπάρχει, λοιπόν, η διαδικασία -γνωρίζετε τη Δημόσια Διοίκηση καλύτερα από εμένα με την πολύχρονη προσφορά σας στο χώρο της δικαιοσύνης- ο εισηγητής να κάνει μια εισήγηση στην υπηρεσία να πάει στο γενικό γραμματέα και να έρθει στον Υπουργό για υπογραφή. 
Αντ’ αυτού, στις 23 Απριλίου 2013 -πράγματι τέσσερις μήνες μετά την απάντηση της Ευρωπαϊκής Επιτροπής, χρόνος ο οποίος είναι σύμφωνος με τη μέση πρακτική, για τον οποίο σίγουρα δεν είμαι περήφανος αλλά είναι ένας χρόνος που η Δημόσια Διοίκηση απαιτεί με τους εκατοντάδες φακέλους που έχει να τους διαχειριστεί- τι μου λέει, λοιπόν, η υπηρεσία με την υπογραφή του γενικού διευθυντή; Θα το καταθέσω στα Πρακτικά. Μου λέει ότι βάσει του ν. 3816/2010, τον οποίο ψήφισε η Βουλή των Ελλήνων, καταληκτική ημερομηνία υποβολής αιτήσεων για το ν. 3299/2004 ήταν η 20η Ιανουαρίου του 2010. Δέκα μήνες μετά, έγινε το αίτημα της εφημερίδας «ΜΑΚΕΔΟΝΙΑ». 
Τι έπρεπε, λοιπόν, εγώ να κάνω; Βάσει του νόμου –και φαντάζομαι ότι μου ζητάτε να εφαρμόσω το νόμο, όχι κάτι άλλο- έπρεπε βάσει αυτού του χαρτιού εγώ να κλείσω το φάκελο. Έκανα κάτι άλλο. Δύο μέρες μετά, η εφημερίδα «ΜΑΚΕΔΟΝΙΑ» –θα το καταθέσω επίσης στα Πρακτικά- μου έστειλε μία νομική γνώμη γιατί δεν ισχύει για την περίπτωσή τους ο ν. 3816. Επειδή εγώ δεν είμαι νομικός, την επομένη το πρωί στις 26 Απριλίου –επίσης θα το καταθέσω στα Πρακτικά- το έστειλα στο αρμόδιο όργανο, το Νομικό Συμβούλιο του Κράτους. 
Αναμένω, λοιπόν, την απάντηση του Νομικού Συμβουλίου του Κράτους. Αν προτείνετε παρανόμως να βγάλω από το κρατικό ταμείο 11 εκατομμύρια και να τα δώσω σε έναν εκδοτικό οίκο, ενώ έχω αρνητική εισήγηση της υπηρεσίας, παρακαλώ καταθέστε τροπολογία να τα δώσουμε.
Ευχαριστώ πολύ.","ΠΑΝΑΓΙΩΤΗΣ ΜΗΤΑΡΑΚΗΣ",318
"89893"," Ορίστε, κυρία συνάδελφε, έχετε το λόγο για τρία λεπτά.
ΧΡΥΣΟΥΛΑ –","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89894"," Πάψτε να υποκρίνεστε, κύριε Υφυπουργέ, ότι συμμερίζεστε την αγωνία όλων των εργαζομένων, των ανέργων και ειδικά των εργαζομένων στην ιστορική αυτή εφημερίδα. Πάψτε να υποκρίνεστε ότι δήθεν ανακάλυψαν ότι ήταν εκπρόθεσμη αυτή η αίτηση. 
Όπως πολύ καλά γνωρίζετε, εγκρίθηκε από το Υπουργείο σας και προχώρησε στην Ευρωπαϊκή Επιτροπή η υπαγωγή στο πρόγραμμα αυτό, γιατί δεν υπάγεται στο νόμο αυτό, στον οποίο υπάγονται μόνο επιχειρήσεις που θέλουν να κάνουν επενδύσεις. Εδώ είναι ένα πρόγραμμα αναδιάρθρωσης παλαιάς επιχείρησης. Ξεχάστε ότι ήταν εκπρόθεσμη. Αν ήταν εκπρόθεσμη, πώς δεν το είδε το Υπουργείο σας, όταν ενέκρινε αυτό το πρόγραμμα; Πάψτε, λοιπόν, να υποκρίνεστε.
Ξέρετε, όπως σας είπα και στην πρωτολογία μου, το εύκολο είναι να ρίχνουμε στις καλένδες ένα θέμα και να ζητάμε γνωμοδοτήσεις από όργανα, όπως είναι το Νομικό Συμβούλιο του Κράτους, που μπορεί να μας εκδώσουν μία γνωμοδότηση μετά από έξι και οκτώ μήνες. Αν όμως δεν εγκριθεί τώρα η ένταξη της «ΜΑΚΕΔΟΝΙΑΣ», του ιστορικού αυτού συγκροτήματος, στο πρόγραμμα αναδιάρθρωσης και βιωσιμότητας, τότε θα πάψει να υπάρχει. Εγώ πιστεύω ότι, εξυπηρετώντας σχέδια, σκόπιμα πάτε να κλείσετε τη «ΜΑΚΕΔΟΝΙΑ». Σκόπιμα πάτε να κλείσετε αυτό το ιστορικό συγκρότημα, το οποίο είναι αυτό που πρώτο ανακοίνωσε στον ελληνικό λαό την απελευθέρωση της Μακεδονίας μας. 
Είναι αυτό το οποίο πάντα αγωνίστηκε στο πλευρό των Μακεδόνων σε όλους τους εθνικούς αγώνες. 
Πιστεύω, λοιπόν, ότι εξυπηρετείτε τα ξένα συμφέροντα -τον κ. Ράιχενμπαχ συγκεκριμένα, που βρίσκεται πίσω από το Υπουργείο σας- που θέλουν να ξεπουλήσουν όλη τη Μακεδονία μας αυτήν τη στιγμή. 
Έχουμε βάσιμες πληροφορίες ότι τώρα τον Ιούλιο προγραμματίζετε να το πουλήσετε, μαζί με το όνομα της Μακεδονίας μας, στον κ. Σόρος και στα συμφέροντά του. Το όνομα της Μακεδονίας μας δεν είναι ένα όνομα, είναι έδαφος, εδαφική ακεραιότητα, ιστορία ένδοξη, πολιτισμός. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Μη νομίζετε ότι θα μείνετε ανέγγιχτοι. Μη νομίζετε ότι καλύπτεστε πίσω από το νόμο περί ευθύνης Υπουργών. Όπως έχετε διαλύσει το Σύνταγμα, το έχετε κατακρεουργήσει και έχετε παραβιάσει όλα τα δικαιώματα των Ελλήνων, έτσι έχετε de facto καταργήσει και το άρθρο 86.
Σύσσωμοι οι Μακεδόνες αλλά και όλος ο ελληνικός λαός θα αντιταχθεί στα άνομα σχέδιά σας -να το γνωρίζετε αυτό- και εσείς θα λογοδοτήσετε στα ποινικά δικαστήρια, για εσχάτη προδοσία, όπως κάθε Έλληνας πολίτης.","ΜΑΡΙΑ ΓΙΑΤΑΓΑΝΑ",104
"89895"," Σας παρακαλώ να μιλάτε λίγο πιο συγκρατημένα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89896"," Όταν πάτε να πουλήσετε το όνομα της Μακεδονίας μαζί με το συγκρότημα θα τα ακούτε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89897"," Δεν υπάρχει λόγος να οξύνουμε τη συζήτηση και να μιλάμε για εσχάτη προδοσία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89898"," Τον Ιούλιο θα πάτε να ξεπουλήσετε το όνομα της Μακεδονίας;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89899"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89900"," Κύριε Πρόεδρε, οι απρεπέστατες δηλώσεις της Βουλευτού των Ανεξαρτήτων Ελλήνων καταδεικνύουν κατ’ αρχάς παντελή ένδεια επιχειρημάτων σε ένα θέμα το οποίο ήταν στο δικό της χώρο, ένα θέμα νομικό. 
Κατ’ αρχάς, δεν σας επιτρέπω να μιλάτε σε μια Κυβέρνηση Αντώνη Σαμαρά για το θέμα «Μακεδονία», γιατί οι θέσεις μας για τη Μακεδονία είναι σταθερές και επικράτησαν και παρέμειναν εδώ και δεκαετίες και δεν είμαστε εμείς η πλευρά της Αίθουσας, η οποία έθεσε την παραμικρή συζήτηση για το θέμα «Μακεδονία».","ΠΑΝΑΓΙΩΤΗΣ ΜΗΤΑΡΑΚΗΣ",318
"89901"," Τις έχετε παραβιάσει. Αφήστε τα αυτά που ξέρετε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89902"," Κυρία συνάδελφε, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89903"," Εδώ έχουμε, όμως, ένα συγκεκριμένο αίτημα. 
Πρώτη φορά βλέπω Βουλευτή τόσο αγχωμένο για να δώσω παρανόμως 11 εκατομμύρια σε εκδοτικό οίκο. 
Και μιλάτε για συμφέροντα, κυρία συνάδελφε!","ΠΑΝΑΓΙΩΤΗΣ ΜΗΤΑΡΑΚΗΣ",318
"89904"," Δεν απαντήσατε στην ερώτηση.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89905"," Σας παρακαλώ, μην διακόπτετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89906"," Μου ζητάτε να παρανομήσω. Μου ζητάτε, παρά την αρνητική εισήγηση…","ΠΑΝΑΓΙΩΤΗΣ ΜΗΤΑΡΑΚΗΣ",318
"89907"," Πώς το εγκρίνατε στην Επιτροπή…","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89908"," Κύριε Πρόεδρε, σας παρακαλώ να την ανακαλέσετε στην τάξη!","ΠΑΝΑΓΙΩΤΗΣ ΜΗΤΑΡΑΚΗΣ",318
"89909"," Σας παρακαλώ, κυρία συνάδελφε, μη διακόπτετε. Παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89910"," Είστε υποχρεωμένη να με ακούτε, όπως είμαι υποχρεωμένος να σας ακούω και εγώ. 
Αυτό σημαίνει κοινοβουλευτική διαδικασία. Είμαστε νέοι συνάδελφοι και πρέπει να σεβαστούμε τον Κανονισμό.","ΠΑΝΑΓΙΩΤΗΣ ΜΗΤΑΡΑΚΗΣ",318
"89911"," Κύριε Υπουργέ, σας παρακαλώ, περιμένετε ένα λεπτό. 
Κυρία συνάδελφε, προηγουμένως εσείς με οξύτητα, θα έλεγα, αλλά συγκρατημένα, είχατε μιλήσει και είχατε απαντήσει στην τοποθέτηση του Υπουργού. Τώρα, δεν σας διέκοψε ο Υπουργός.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89912"," Δεν απαντάει σε αυτά που ρώτησα.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89913"," Δεν σας διέκοψε ο Υπουργός, κυρία συνάδελφε. Επιτέλους, σεβαστείτε τον Κανονισμό! 
ΧΡΥΣΟΥΛΑ –","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89914"," Ποιον Κανονισμό; Εκείνος δεν τον σέβεται με αυτά που λέει.","ΜΑΡΙΑ ΓΙΑΤΑΓΑΝΑ",104
"89915"," Κύριε Υπουργέ, μπορείτε να συνεχίσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89916"," Κύριε Πρόεδρε, κυρίες και κύριοι συνάδελφοι, το τι απαντάω θα το κρίνει ο ελληνικός λαός, όχι ο κάθε μεμονωμένος συνάδελφος.","ΠΑΝΑΓΙΩΤΗΣ ΜΗΤΑΡΑΚΗΣ",318
"89917"," Σας κρίνουν.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89918"," Θα πρέπει να μιλήσουμε συγκεκριμένα για το θέμα και όχι με γενικόλογες αερολογίες. Πετάξατε όποιο όνομα θυμηθήκατε εντός και εκτός Ελλάδος, για να κάνετε ένα επιχείρημα.","ΠΑΝΑΓΙΩΤΗΣ ΜΗΤΑΡΑΚΗΣ",318
"89919"," Όταν πάτε να πουλήσετε το όνομα Μακεδονία μαζί με το συγκρότημα, θα τα ακούτε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89920"," Εδώ υπάρχει ένα συγκεκριμένο θέμα, κύριε Πρόεδρε, κυρίες και κύριοι συνάδελφοι. 
Ένας ιδιωτικός εκδοτικός οίκος ζητάει 11 εκατομμύρια από τα λεφτά του ελληνικού λαού με βάση ένα νόμο του 2004. Το κατά πόσον αυτός ο νόμος είναι εν ισχύι ή όχι, εσείς κυρία συνάδελφε, έχετε βεβαιωμένη γνώμη, είστε σίγουρη.","ΠΑΝΑΓΙΩΤΗΣ ΜΗΤΑΡΑΚΗΣ",318
"89921"," Δεν υπάγεται σ’ αυτόν το νόμο και το ξέρετε. Αφήστε τα αυτά.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89922"," Εγώ, επειδή έχω όμως αρνητική εισήγηση και είμαι υποχρεωμένος από το νόμο να εφαρμόσω το νόμο, ζήτησα από το Νομικό Συμβούλιο του Κράτους να αποφανθεί. 
Αν δεν εκτιμάτε το Νομικό Συμβούλιο του Κράτους, μπορείτε να το πείτε. Δεν υπάρχει κανένα πρόβλημα. Εσείς είστε δικαστικός. 
Έχω δεχτεί εντονότατες προσωπικές επιθέσεις -και θέλω να τις καταθέσω στα Πρακτικά- από διάφορες εφημερίδες που τι μου ζητάνε; Να παρανομήσω και να δώσω λεφτά σε έναν εκδοτικό οίκο. 
Εγώ δεν εκβιάζομαι και δεν δέχομαι πιέσεις. Μπορείτε να με απειλείτε κι εσείς προσωπικά, όπως κάνετε αλλά εγώ θα προχωρήσω το φάκελο της εφημερίδας «ΜΑΚΕΔΟΝΙΑ», σύμφωνα και μόνο με την άποψη που θα εκφράσει η ολομέλεια του Νομικού Συμβουλίου του Κράτους.","ΠΑΝΑΓΙΩΤΗΣ ΜΗΤΑΡΑΚΗΣ",318
"89923"," Μετά από ένα χρόνο.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"89924"," Να σας πω και κάτι τελευταίο. 
Αν ήθελα –και αυτό έπρεπε να κάνω- ήμουν υποχρεωμένος στις 23 Απριλίου να κλείσω το φάκελο και να απορρίψω το αίτημα. Επειδή αντιλαμβάνομαι αυτό που είπατε και εσείς, τον ιστορικό ρόλο της εφημερίδας «ΜΑΚΕΔΟΝΙΑ», ζήτησα από το Νομικό Συμβούλιο του Κράτους να επανεξετάσει την υπόθεση. Αν ζητάτε από έναν Έλληνα Υπουργό να μην εφαρμόσει την ελληνική νομοθεσία και να μοιράζει λεφτά δεξιά-αριστερά, όπου εσάς σας βολεύει, παρακαλώ, καταθέστε τροπολογία που να λέει «χαρίζουμε 11 εκατομμύρια εκεί» και να το ψηφίσει η Βουλή, αν θέλει. Εγώ δεν παρανομώ για χάρη κανενός. 
(Στο σημείο αυτό ο Υφυπουργός Ανάπτυξης και Ανταγωνιστικότητας κ. Παναγιώτης Μηταράκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΠΑΝΑΓΙΩΤΗΣ ΜΗΤΑΡΑΚΗΣ",318
"89925"," Έχετε παρανομήσει ήδη …","ΧΡΥΣΟΥΛΑ ΓΙΑΤΑΓΑΝΑ",104
"89926"," Να μη γράφεται τίποτα από όσα λέει η συνάδελφος.
Η τρίτη με αριθμό 1607/21-6-2013 επίκαιρη ερώτηση πρώτου κύκλου του Βουλευτή Άρτης του Πανελλήνιου Σοσιαλιστικού Κινήματος κ. Χρήστου Γκόκα προς τον Υπουργό Εθνικής Άμυνας, σχετικά με τη συνέχιση της λειτουργίας των στρατοπέδων στην Ήπειρο δεν συζητείται λόγω κωλύματος του κυρίου Υπουργού και διαγράφεται.
Η έβδομη με αριθμό 1614/21-6-2013 επίκαιρη ερώτηση πρώτου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Εσωτερικών, σχετικά με τους δημοτικούς παιδικούς και βρεφικούς σταθμούς της χώρας δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 1611/21-6-2013 επίκαιρη ερώτηση δευτέρου κύκλου του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Ιωάννη Αμανατίδη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την άρση της επιστράτευσης των εκπαιδευτικών της δευτεροβάθμιας εκπαίδευσης δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 1619/21-6-2013 επίκαιρη ερώτηση δευτέρου κύκλου του Βουλευτή Αχαΐας του Λαϊκού Συνδέσμου - Χρυσή Αυγή κ. Μιχαήλ Αρβανίτη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα κριτήρια διορισμού του καλλιτεχνικού Διευθυντή του Εθνικού Θεάτρου δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1613/21-6-2013 επίκαιρη ερώτηση δευτέρου κύκλου του Βουλευτή Α΄ Θεσσαλονίκης των Ανεξάρτητων Ελλήνων κ. Γαβριήλ Αβραμίδη προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με την διακοπή της καταβολής του βοηθήματος από τον ΟΓΑ προς τους ανασφάλιστους υπερήλικες ομογενείς από τις χώρες της πρώην ΕΣΣΔ και τη Βόρεια Ήπειρο δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η πρώτη με αριθμό 1616/21-6-2013 επίκαιρη ερώτηση πρώτου κύκλου του Βουλευτή Πιερίας της Νέας Δημοκρατίας κ. Γεωργίου Κωνσταντόπουλου προς τον Υπουργό Υγείας, σχετικά με την ενσωμάτωση στο πρόγραμμα εμβολιασμών μιας προληπτικής αγωγής για πρόωρα νεογνά.
Στον κύριο συνάδελφο θα απαντήσει ο Υπουργός κ. Άδωνις Γεωργιάδης, στον οποίο ευχόμαστε καλή επιτυχία. Δύσκολο το έργο σας, κύριε Υπουργέ, αλλά είμαστε βέβαιοι ότι θα τα καταφέρετε.
Κύριε συνάδελφε, έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"89927"," Κύριε Υπουργέ, κατ’ αρχάς θα ήθελα να σας εκφράσω τα ειλικρινή και θερμά συγχαρητήριά μου για την ανάληψη των καθηκόντων σας ως νέου Υπουργού Υγείας. Παράλληλα, να σας ευχηθώ καλή επιτυχία επ’ ωφελεία των πολιτών αυτής της χώρας και ιδιαίτερα των πιο ευαίσθητων ομάδων. 
Μια τέτοια κατηγορία, κύριε Υπουργέ, είναι τα πρόωρα νεογνά, τα οποία αυτήν τη στιγμή βρίσκονται ακόμη στην κοιλιά της μάνας τους και ιδιαίτερα αυτά τα οποία θα γεννηθούν τον Οκτώβριο μήνα, όταν ο αναπνευστικός συγκυτιακός ιός ξεκινά την εποχική εμφάνιση και στη χώρα μας μέχρι το Μάιο.
Κύριε Υπουργέ, περίπου τέσσερις χιλιάδες οκτακόσια πρόωρα νεογνά γεννιούνται με ηλικία κύησης τριάντα δύο έως τριάντα πέντε εβδομάδες και χίλια διακόσια πρόωρα νεογνά με ηλικία κύησης κάτω από τριάντα δύο εβδομάδες.
Ξέρετε ότι αυτά τα νεογνά είτε επειδή δεν έχουν προλάβει να αναπτύξουν το ανοσοποιητικό τους σύστημα είτε επειδή οι πνεύμονές τους δεν έχουν αναπτυχθεί ακόμη κανονικά είτε λόγω του ότι δεν έχουν προλάβει να πάρουν μητρικά αντισώματα, είναι πιο ευάλωτα σε λοιμώξεις του αναπνευστικού. 
Θέλω εδώ να υπενθυμίσω ότι οι λοιμώξεις αυτές, ιδιαίτερα η βρογχιολίτιδα σε ένα ποσοστό 80% και οι υπόλοιπες λοιμώξεις του αναπνευστικού σε ένα ποσοστό 33%, οφείλονται στον αναπνευστικό συγκυτιακό ιό. Ο συγκυτιακός ιός, όπως σας είπα, ξεκινάει από Νοέμβριο μέχρι το Μάιο, με ένα peak μεγάλο από τον Ιανουάριο μέχρι τον Μάρτιο. 
Εκεί, λοιπόν, υπάρχει το μεγαλύτερο πρόβλημα, γιατί τα πρόωρα νεογνά αλλά και τα νεογνά τα οποία πάσχουν από συγγενείς καρδιοπάθειες και αυτά που έχουν βρογχοπνευμονική δυσπλασία και αυτά που έχουν μυϊκές δυστροφίες και αυτά που έχουν ινοκυστική νόσο του παγκρέατος, έχουν μεγαλύτερη πιθανότητα να νοσήσουν από βρογχιολίτιδα και παθήσεις του αναπνευστικού συστήματος. 
Αυτό τι κάνει; Κάνει αναπνευστική δυσχέρεια, κάνει οξεία αναπνευστική ανεπάρκεια και αυτά χρειάζονται να μπούνε σε μονάδες εντατικής νοσηλείας νεογνών. Τις έχουμε; Δεν τις έχουμε. Τι συμβαίνει λοιπόν; Το κόστος είναι τεράστιο καθώς, πραγματικά, είναι ένα δράμα και για τα ίδια και για τις οικογένειές τους αλλά φυσικά υπάρχει και τεράστιο δημοσιονομικό κόστος. 
Υπήρχε και υπάρχει εμβόλιο; Δεν υπάρχει. Αυτό που υπάρχει από το 2009 και διεθνώς, κύριε Υπουργέ, είναι η ανοσπροφύλαξη με το μονοκλωνικό αντίσωμα. Θα σας καταθέσω τόσο τις συστάσεις της Ελληνικής Νεογνολογικής Εταιρείας, δημοσιευμένα άρθρα στο περιοδικό «PEDIATRICS» για το θέμα αυτό, του επίσημου οργάνου της Αμερικανικής Παιδιατρικής Ακαδημίας, όσο και επίκαιρη εργασία η οποία έρχεται από την κ. Γαβρίλη και τα τμήματα νεογνών του Νοσοκομείου «ΑΛΕΞΑΝΔΡΑ» και του Νοσοκομείου Παίδων «ΑΓΙΑ ΣΟΦΙΑ» για τον αναπνευστικό συγκυτιακό ιό και την πρόκληση λοιμώξεων και ανασκόπηση των πρακτικών που ακολουθούνται διεθνώς. Διεθνώς, κύριε Υπουργέ, προωθείται η ανοσοπροφύλαξη με το μονοκλωνικό αντίσωμα. 
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής, κ. ΙΩΑΝΝΗΣ ΤΡΑΓΑΚΗΣ )
Κύριε Υπουργέ, ίσως δεν μπορούμε να κάνουμε πολλά ως πολιτικοί, δεν μπορούμε να λύσουμε τα μεγάλα προβλήματα. Έχω υποχρέωση, όμως, όχι ως πολιτικός αλλά ως παιδίατρος και ως καθηγητής Ιατρικής, υπηρετώντας αυτό το χώρο επί πολλά χρόνια και ακολουθώντας και το δόγμα του μέντορά μου, του καθηγητού Παιδιατρικής κ. Κασίμου, που έλεγε ότι εμείς οι παιδίατροι πρέπει να είμαστε δικηγόροι των νεογνών και των παιδιών στον κόσμο των ενηλίκων -και ξέρω τις μεγάλες ευαισθησίες σας σε αυτόν τον τομέα- να σας επισημάνω ότι πρέπει να προλάβουμε. Και η επίκαιρη ερώτηση αυτό έρχεται να καταδείξει ότι πρέπει να δοθούν οι κατευθυντήριες γραμμές, να δοθούν οι οδηγίες αυτές ώστε να προλάβουμε τον Οκτώβριο μήνα τα παιδιά αυτά να είναι καλυμμένα. Τα πρόωρα νεογνά, τα οποία ουσιαστικά τότε θα γεννηθούν, όταν θα είναι η εποχική έξαρση του ιού, πρέπει να καλυφθούν με το μονοκλωνικό αντίσωμα, το οποίο υπάρχει και κυκλοφορεί στη χώρα μας. 
Θα σας αναλύσω μετά και το δημοσιονομικό όφελος το οποίο υπάρχει και τα άλλα στοιχεία. Προς το παρόν σας καταθέτω τόσο τις κατευθυντήριες γραμμές της Ελληνικής Νεογνολογικής Εταιρείας, τα άρθρα του περιοδικού «PEDIATRICS», όσο και την επίκαιρη εργασία της κ. Γαβρίλη για τον αναπνευστικό συγκυτιακό ιό. 
(Στο σημείο αυτό ο Βουλευτής κ. Γεώργιος Κωνσταντόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"89928"," Ευχαριστούμε. 
Κύριε Υπουργέ, προτού σας δώσω το λόγο, χαιρετίζω, πραγματικά, την όρεξή σας να απαντήσετε σε αρκετές επίκαιρες ερωτήσεις σήμερα. 
Εύχομαι, ελπίζω, πιστεύω, αυτή η όρεξη να παραμείνει και να απαντάτε σε επίκαιρες ερωτήσεις. Η σημερινή παρουσία σας αυτό αποδεικνύει, ότι θα απαντάτε. 
Έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89929"," Ευχαριστώ πολύ, κύριε Πρόεδρε.
Να ευχαριστήσω τους συναδέλφους για τα καλά τους λόγια και να σας πω ότι η εισήγηση της υπηρεσίας ήταν να ακυρώσω τις σημερινές απαντήσεις, με το δεδομένο ότι συνήθως όταν αλλάζει η πολιτική ηγεσία χρειάζεται κάποιος περαιτέρω χρόνος για να ενημερωθεί κανείς. 
Εγώ, κύριε Πρόεδρε, αποφάσισα να έρθω και η διάθεσή μου είναι να απαντάω σε όλους τους συναδέλφους. Η Βουλή είναι ο ναός της δημοκρατίας και πρέπει να δείχνουμε όλοι τον δέοντα σεβασμό. 
Κύριε Υπουργέ, θέλω να σας ευχαριστήσω κι εσάς για τα καλά σας λόγια και να πω ότι θα ευχόμουν για τον εαυτό μου, όταν θα λήξει η δική μου θητεία στο Υπουργείο να ακούγονται για μένα το ίδιο καλά λόγια όπως ακούγονται για τη δική σας θητεία εκεί, διότι πραγματικά ήσασταν ένας από τους καλύτερους που υπηρέτησαν το χώρο αυτόν. 
Ευχαριστώ πολύ και για τη σημερινή ερώτηση, η οποία αγγίζει όντως ένα εξαιρετικά ευαίσθητο θέμα. Θα πάω, λοιπόν, κατευθείαν στο τι προτιθέμεθα να κάνουμε. 
Όπως αντιλαμβάνεστε –ξέρετε πολύ καλύτερα από εμένα όλη τη διαδικασία για το πώς μπορεί να γίνει πράξη αυτό το οποίο ζητάτε και το οποίο προσωπικά το αντιμετωπίζω εξαιρετικά θετικά- θα πρέπει να γίνει πρώτα μία μελέτη του κόστους και του ποιο κομμάτι του πληθυσμού θα χρειαστεί αυτό το μονοκλωνικό αντίσωμα, το οποίο χορηγείται κατόπιν κάποιων ενδείξεων από τους γιατρούς, να γίνει μία μελέτη για τη δαπάνη, για το κόστος και αναλόγως να μπορούμε να το εντάξουμε μέσα στο όλο πρόγραμμα των εμβολιασμών που κάνουμε.
Πρέπει να σας πω αυτό που προτίθεμαι να κάνω εγώ. Από την αρμόδια Διεύθυνση Δημόσιας Υγιεινής -επειδή η διαδικασία είναι έτσι- πρέπει να γίνει η θετική εισήγηση, για να προχωρήσει το επόμενο βήμα, στην επόμενη συνεδρίαση της Εθνικής Επιτροπής Εμβολιασμών.
Αυτό, λοιπόν, που σας λέω είναι ότι ήδη έχω δώσει την πολιτική εντολή στην επόμενη συνεδρίαση της Εθνικής Επιτροπής Εμβολιασμών -και η προηγούμενη πολιτική ηγεσία είχε αυτή την άποψη- να τεθεί από τη Διεύθυνση Δημόσιας Υγιεινής αυτό το θέμα προς συζήτηση, για να ξεκινήσει η σχετική διαδικασία, γιατί θεωρούμε ότι όντως είναι κάτι που πρέπει να γίνει.
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89930"," Ευχαριστούμε, κύριε Υπουργέ.
Το λόγο έχει ο κ. Κωνσταντόπουλος για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89931"," Ευχαριστώ, κύριε Υπουργέ, για την ευαισθησία σας. Ξέρετε ότι αυτή η επίκαιρη ερώτηση έχει υποβληθεί τρεις φορές. Είναι προς τιμήν σας που βρίσκεστε εδώ, κατανοώντας την επικαιρότητά της, ενόψει της εποχικής εμφάνισης του αναπνευστικού συγκυτιακού ιού που πραγματικά θα οδηγήσει σε μονάδες εντατικής νοσηλείας νεογνών εκατοντάδες νεογνά, τα οποία αυτή τη στιγμή βρίσκονται μέσα στην κοιλιά της μητέρας τους, ιδιαίτερα αυτά που θα γεννηθούν τους μήνες Σεπτέμβριο, Οκτώβριο, Νοέμβριο και τους χειμερινούς μήνες.
Σας παρέδωσα τις κατευθυντήριες γραμμές, κύριε Υπουργέ, τόσο της αμερικανικής Ακαδημίας Παιδιατρικής, όσο και όλων των ακαδημιών Παιδιατρικής της Ευρώπης. Θέλω να σας επισημάνω απλώς ότι αυτό το μονοκλωνικό αντίσωμα μειώνει τις νοσηλείες, ελαττώνει τη διάρκεια της λοίμωξης, μειώνει την κατανάλωση πόρων κατά τη νοσηλεία, μειώνει την ανάπτυξη χρόνιας αναπνευστικής νοσηρότητας και συνδέεται με μειωμένο κίνδυνο θνησιμότητας. Θέλω να σας πω ότι πέρυσι, μόνο στις Ηνωμένες Πολιτείες, πέθαναν γύρω στα πεντακόσια πρόωρα νεογνά από τον αναπνευστικό συγκυτιακό ιό. Επίσης, το μονοκλωνικό αντίσωμα μειώνει τις συνέπειες στην ποιότητα ζωής παιδιών και οικογενειών, μειώνει την οικονομική επιβάρυνση της οικογένειας. 
Θα σας καταθέσω μόνο μία ανάλυση κόστους - οφέλους που έγινε από ευρωπαϊκή χώρα, την Αυστρία, το 2012, όπου η χρήση μακροπρόθεσμων επιδημιολογικών δεδομένων από την Αυστρία σε χίλια πεντακόσια εβδομήντα εννέα παιδιά που νοσηλεύτηκαν με λοίμωξη του κατώτερου αναπνευστικού λόγω του RSV, του αναπνευστικού συγκυτιακού ιού, στη διάρκεια δεκαέξι περιόδων είχε ένα όφελος γι’ αυτά τα παιδιά που ανέφερα. Συγκεκριμένα: 26.212 ευρώ για όλα τα πρόωρα, 26.292 ευρώ για τα πρόωρα τριάντα τριών εβδομάδων, 24.392 ευρώ για τα πρόωρα τριάντα τριών έως τριάντα πέντε εβδομάδων και 24.654 για τα βρέφη με βρογχοπνευμονική δυσπλασία και κάποια άλλα ποσά για άλλες παθήσεις. Αυτό απλώς το καταθέτω για να δείτε ότι υπάρχουν όλες οι εργασίες. Και οι συστάσεις ακόμη έχουν καταλήξει στο πότε πρέπει να γίνει και για ποιους.
(Στο σημείο αυτό ο Βουλευτής κ. Γεώργιος Κωνσταντόπουλος καταθέτει για τα Πρακτικά τα σχετικά έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Είναι, λοιπόν, απαραίτητο να γίνει καθολικά σε όλα τα νεογνά τα οποία έχουν ηλικία κύησης μικρότερη των τριάντα δύο εβδομάδων και ιδιαίτερα σε αυτά τα οποία όταν εμφανίζεται ο ιός, δηλαδή το Νοέμβριο, θα είναι 1 έτους, καθώς και σε όλα όσα είναι τριάντα δύο έως τριάντα πέντε εβδομάδων και την εποχή εμφάνισης του συγκυτιακού ιού είναι έξι μηνών και επιπλέον έχουν κάποιους παράγοντες υψηλού κινδύνου, όπως ότι έχουν και άλλα αδελφάκια στο σπίτι τα οποία πιθανώς να νοσήσουν, πάνε σε βρεφονηπιακό σταθμό, υπάρχει συγχρωτισμός μεγάλος στο σπίτι, καπνίζουν οι γονείς ή κάπνιζαν κατά τη διάρκεια της εγκυμοσύνης. Υπάρχουν, λοιπόν, συγκεκριμένα κριτήρια στα οποία επίσης και τα 32 έως 35 εβδομάδων, δηλαδή τα μεγάλα πρόωρα νεογνά πρέπει να πάρουν τη συγκεκριμένη ανοσοπροφύλαξη. 
Υπάρχουν όλα αυτά. Σας καταθέτω και τις αντίστοιχες μελέτες που υπάρχουν και τις αναλύσεις κόστους-οφέλους που υπάρχουν σε όλα τα κράτη.
(Στο σημείο αυτό ο Βουλευτής κ. Γεώργιος Κωνσταντόπουλος καταθέτει για τα Πρακτικά σχετικά έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επιπλέον, θέλω να σας τονίσω ότι και η διαμόρφωση τιμών του συγκεκριμένου μονοκλωνικού αντισώματος στη χώρα μας είναι η πιο χαμηλή μεταξύ των χωρών της Ευρωζώνης και η τρίτη πιο χαμηλή στην Ευρωπαϊκή Ένωση μετά το Ηνωμένο Βασίλειο και την Τσεχία όπου λόγω των συναλλαγματικών ισοτιμιών υπάρχουν διαφορές στην ex-factory τιμή. Υπάρχουν, λοιπόν, όλα τα δεδομένα.
Ξέρετε, το 2009, μετά από πολύ κόπο είχα καταφέρει να κάνω ένα νέο βιβλιάριο υγείας. Εκεί το 2009 δεν υπήρχε αυτό το μονοκλωνικό αντίσωμα δεν βάλαμε. Πρέπει να μπει μέσα, έστω με ένα ένθετο το οποίο πρέπει να μπει ως οδηγία. Χαίρομαι που άκουσα ότι θα συσταθεί ειδική επιτροπή η οποία θα εξετάσει όλα αυτά –γι’ αυτό και σας τα κατέθεσα- ώστε να δει την αναγκαιότητα και να δώσει και συστάσεις, τις οποίες δεν θα τις βγάλουμε εμείς. Δεν θα ανακαλύψουμε εμείς την πυρίτιδα!
Υπάρχουν συστάσεις και της Αμερικανικής Ακαδημίας Παιδιατρικής και των ευρωπαϊκών ακαδημιών, όπως της αγγλικής, της γερμανικής και άλλων. Τα ίδια πράγματα θα κάνουμε και εδώ, δεν θα κάνουμε κάτι διαφορετικό. Είμαστε στο βόρειο ημισφαίριο, έχουμε την ίδια εποχική κατανομή του ιού, τα ίδια πράγματα είναι σε όλες τις χώρες του βορείου ημισφαιρίου.
Άρα, υπάρχουν οι οδηγίες αυτές και το έργο της επιτροπής είναι σχετικά εύκολο. Παρ’ όλα αυτά, όμως, για να προλάβουμε τις εξελίξεις, να προλάβουμε τον Οκτώβριο μήνα, στείλτε μια εγκύκλιο. 
Προσωπικά, ξέρω την ευαισθησία σας, κύριε Υπουργέ. Ξέρω ότι πραγματικά καίγεστε γι’ αυτά τα θέματα και ξέρω ότι τα ελληνόπουλα τα αγαπάτε πάρα πολύ. Δεν μπορεί τα ελληνόπουλα, απόγονοι όλων αυτών των διάσημων Ελλήνων, να έχουν διαφορετική τύχη από τα νεογνά των απογόνων των Γότθων και των Βησιγότθων.
Αυτή τη διαφορά πρέπει να τη δούμε. Σας το λέω και αυτό λόγω της μεγάλης ευαισθησίας, την οποία έχετε. Δεν μπορεί να είναι άτυχα τα ελληνόπουλα και όλα τα παιδιά της Ελλάδας είτε είναι Έλληνες είτε είναι ξένοι τα οποία γεννιούνται και ζουν στην Ελλάδα. Δεν πρέπει να είναι διαφορετικά και δεν πρέπει να έχουν διαφορετική τύχη και μάλιστα, ενόψει του νέου χειμώνα που έρχεται. Τουλάχιστον μια εγκύκλιος στα νεογνολογικά τμήματα που κάνουν το follow up των νεογνών, στα νοσοκομεία της χώρας, η οποία να λέει στους παιδιάτρους για την άμεση ανοσοπροφύλαξη όλων αυτών των πρόωρων νεογνών, είναι επιτακτική ανάγκη περισσότερο από ποτέ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"89932"," Ευχαριστούμε.
Ευχαριστούμε επίσης, διότι κάνατε μια διόρθωση. Αφορά όλα τα παιδιά που βρίσκονται στην Ελλάδα είτε ελληνόπουλα είναι είτε οποιασδήποτε άλλης εθνικότητας.
Το λόγο έχει ο κύριος Υπουργός.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89933"," Ήταν ένα ρητορικό σχήμα της ώρας. Μην χρεώσουμε κάτι που δεν εννοούσε. 
Κύριε Υπουργέ, με την άδειά σας, όλα τα στοιχεία που μας καταθέσατε θα τα παρουσιάσω –θα τα πάρουμε από τα Πρακτικά της Βουλής- και θα τα δώσω στην αρμόδια επιτροπή μόλις συνεδριάσει, άμεσα, για να έχει τα στοιχεία τα οποία μας είπατε. Εφόσον μπορώ εγώ να βγάλω και μια πιο επείγουσα εγκύκλιο –διότι με ενημερώσανε ότι η διαδικασία που πρέπει να ακολουθηθεί είναι συγκεκριμένη, δεν μπορώ να την προσπεράσω- εφόσον μπορώ να κάνω και κάτι ακόμα πιο γρήγορο, σας λέω ότι θα το κάνω. Διότι όντως, αυτά τα οποία λέτε είναι αληθή.
Η πολιτική μας βούληση είναι πράγματι, όλα τα παιδιά που γεννιούνται στην Ελλάδα πρόωρα –πρέπει να σας πω ότι και εγώ πρόωρο παιδί ήμουν- πρέπει να έχουν την ίδια αντιμετώπιση. Σε θέματα υγείας δεν παίζουμε ποτέ.
Ευχαριστώ πάρα πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89934"," Ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής σαράντα οκτώ εύζωνοι της Προεδρικής Φρουράς και ένας επικεφαλής αξιωματικός.
 Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Όχι απλώς τους καλωσορίζουμε, αλλά τους υποδεχόμαστε με ευγνωμοσύνη πραγματική, διότι εδώ στο ναό της δημοκρατίας είμαστε εκείνοι, οι οποίοι παρακολουθούμε πάντοτε μετά προσοχής την παρουσία τους στον Άγνωστο Στρατιώτη και όχι μόνο, όπου και αν παρίστανται. Όσοι από εμάς έχουμε πάει σε εκδηλώσεις στο εξωτερικό ή όσοι από εμάς θέλουν να δουν τα παιδιά μας ή τα εγγόνια μας στις 11.00΄ κάθε Κυριακή την αλλαγή φρουράς είναι ένα πάρα πολύ καλό και σημαντικό γεγονός. Θα προέτρεπα όλους τους συναδέλφους που έχουν παιδιά και εγγόνια να τα φέρουν να δουν την αλλαγή της Προεδρικής Φρουράς κάθε Κυριακή στις 11.00΄.
Σας ευχαριστούμε παιδιά.
Εισερχόμαστε στη δεύτερη με αριθμό 1610/21-6-2013 επίκαιρη ερώτηση πρώτου κύκλου του Βουλευτή Δράμας του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Χρήστου Καραγιαννίδη προς τον Υπουργό Υγείας, σχετικά με τις σοβαρές ελλείψεις που αντιμετωπίζει το φαρμακείο του Γενικού Νοσοκομείου της Δράμας. 
Το λόγο έχει ο κ. Καραγιαννίδης για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89935"," Ευχαριστώ, κύριε Πρόεδρε.
Κύριε Υπουργέ, οι ελλείψεις στο φαρμακείο της Δράμας είναι μια παλιά ιστορία. Ξεκινάει από το 2008, όταν η προσωρινή απόσπαση της φαρμακοποιού έγινε μόνιμη και όταν ο δεύτερος φαρμακοποιός παραιτήθηκε, μη αντέχοντας την πίεση που δεχόταν. Έκτοτε, δεν έχει υπάρξει μια προκήρυξη για τις δύο πλέον οργανικές θέσεις του φαρμακοποιού στο Νοσοκομείο της Δράμας.
 Το πρόβλημα όλα αυτά τα χρόνια λύνεται είτε με επικουρικούς φαρμακοποιούς είτε με υπεύθυνο ιατρό, αλλά είναι ένα πρόβλημα το οποίο ουσιαστικά διαιωνίζεται. Από τις αρχές του χρόνου, από τις αρχές του 2013, δεν υπάρχει φαρμακοποιός στο φαρμακείο του νοσοκομείου και πρακτικά και ουσιαστικά το βάρος όλης της διεξαγωγής του μοιράσματος των φαρμάκων, των παραγγελιών και των εισαγωγών φαρμάκων, την επωμίζεται ένας βοηθός φαρμακοποιού. Καταλαβαίνετε τι βάρος δέχεται ένας βοηθός φαρμακοποιού, ώστε να διαχειριστεί όλο τον όγκο των φαρμάκων για ένα Γενικό Νοσοκομείο, όπως είναι της Δράμας. Αυτό, πολύ πιθανόν σε λίγο να τον ωθήσει και σε παραίτηση, γιατί η πίεση έχει ξεπεράσει τις ανθρώπινες αντοχές του.
Επιπλέον, έχει παρουσιαστεί πρόβλημα στις παραγγελίες φαρμάκων. Ιδίως τις τελευταίες δέκα μέρες κάθε μήνα υπάρχουν σημαντικότατες ελλείψεις. Σε αυτό έχω ιδίαν πείρα, γιατί επισκέφθηκα πριν από ένα μήνα το φαρμακείο του νοσοκομείου, το οποίο έδειχνε ως πτωχευμένη επιχείρηση, γιατί όλα τα ράφια ήταν άδεια. 
Σε τηλεφωνική επαφή μου με τον κ. Βεντούρη, που είναι ο διοικητής της Δ΄ ΥΠΕ, του έθεσα το πρόβλημα των φαρμακοποιών και μου είπε ότι η υπόθεση θα μπορούσε να είχε λήξει στις 20 Μαΐου, γιατί ο ίδιος είχε κάνει ήδη τη διαδικασία της επιλογής των φαρμακοποιών, αλλά την ευθύνη την έχει ο Υπουργός, επειδή ζήτησε τους φακέλους των υποψήφιων φαρμακοποιών στο γραφείο του, για να τους δει μαζί με τον Πρόεδρο του ΑΣΕΠ. Αυτό δεν είναι δικαιολογία για ένα νοσοκομείο, στο οποίο ουσιαστικά απειλείται η ασφαλής παροχή ιατρικών υπηρεσιών προς τους ασθενείς, όταν λείπουν φάρμακα παραδείγματος χάρη από το χειρουργείο και όταν απειλείται η ζωή ασθενών, που έχουν άμεση ανάγκη χορήγησης κάποιων φαρμάκων και δεν έχουμε φαρμακοποιό. 
Πρέπει να σας πω ότι το Νοσοκομείο της Δράμας δεν εξυπηρετεί μόνο το Νομό Δράμας. Εξυπηρετεί και τα Δημοτικά Διαμερίσματα της Καβάλας και των Σερρών, κάτι που σημαίνει ότι εξυπηρετεί υπερπολλαπλάσιο πληθυσμό απ’ αυτόν που υποτίθεται ότι μπορεί να εξυπηρετήσει.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"89936"," Ευχαριστούμε, κύριε συνάδελφε. 
Το λόγο έχει ο Υπουργός κ. Γεωργιάδης για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89937"," Ευχαριστώ πολύ, κύριε Πρόεδρε.
Πρέπει να ξέρετε ότι με αυτό το θέμα έχει ασχοληθεί και ο συνάδελφός σας, ο κ. Κυριαζίδης και έχει δοθεί η σχετική απάντηση.
Έρχομαι στα συγκεκριμένα θέματα, τα οποία θέσατε. Πράγματι, έχει γίνει ο διαγωνισμός και αναμένεται η ανακοίνωση των επιτυχόντων πολύ γρήγορα. Πρέπει να σας πω ότι είναι ένα από τα θέματα που πράγματι βρέθηκαν στο γραφείο μου και έχω σκοπό να λύσω τη διαδικασία, ει δυνατόν και μέσα στο επόμενο δεκαήμερο.
Όμως, για να μη δημιουργούμε ανησυχία στους πολίτες, είμαι βέβαιος ότι γνωρίζετε πως έχει υπάρξει απόσπαση φαρμακοποιού από τις Σέρρες και δεν υπάρχει κανένας κίνδυνος από τον τρόπο λειτουργίας του φαρμακείου για την υγεία των πολιτών και των ασθενών. 
Η αντιπολίτευση είναι δόκιμο πράγμα και είναι σωστή η ερώτηση, για να επιταχύνουμε τη διαδικασία, για να ανακοινωθούν τα ονόματα και να προχωρήσει η κανονική διαδικασία, για την οποία μπορώ να δεχθώ ότι έχει υπάρξει μικρή καθυστέρηση, ολιγοήμερη -από τις 20 Μαΐου μέχρι σήμερα δεν είναι για τα δεδομένα του ελληνικού κράτους και τρομερή καθυστέρηση- αλλά θα το λήξουμε, όσο μπορούμε πιο γρήγορα. Παρά ταύτα, μην δημιουργούμε στους πολίτες μεγαλύτερη ανησυχία. Λειτουργεί το σύστημα εκεί με τον αποσπασμένο. Θα το λήξουμε σωστά, όσο μπορούμε γρηγορότερα. 
Ευχαριστώ, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89938"," Ευχαριστούμε, κύριε Υπουργέ. 
Το λόγο έχει ο κ. Καραγιαννίδης για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89939"," Κύριε Υπουργέ, σας έχουν πληροφορήσει λάθος και ο κ. Κυριαζίδης, προφανώς, με τον οποίον είχατε διάλογο πριν. 
Από τα τέλη Απριλίου δεν υπάρχει φαρμακοποιός στο νοσοκομείο. Έχει λήξει η σύμβαση του επικουρικού και από τα τέλη Απριλίου μέχρι και τα τέλη Ιουλίου που θα λήξει και η θητεία του γιατρού που έχει αναλάβει αυτήν την υποχρέωση για το φαρμακείο, για να τηρείται η τυπική νομιμότητα, δεν υπάρχει φαρμακοποιός. Αυτό σημαίνει χιλιάδες ευρώ χαμένα, γιατί δεν υπάρχει έγκριση των φαρμάκων, ώστε να πληρωθούν από τα ασφαλιστικά ταμεία. Οπότε, δεν είναι ένα μικρό χρονικό διάστημα. 
Η απόσπαση από το Νοσοκομείο των Σερρών δεν μου λέει κάτι. Σας είπα ότι αυτό δοκιμάστηκε επί πέντε χρόνια. Από το 2008 είχαμε αποσπάσεις. Με το να πάει ένας φαρμακοποιός για λίγες ημέρες μέχρι να λυθεί ένα πρόβλημα, εγώ πιστεύω ότι δεν θα λυθεί. Γιατί, πέραν των επικουρικών φαρμακοποιών που πρέπει άμεσα να προσληφθούν, πρέπει να υπάρξουν προσλήψεις για να πληρωθούν οι δυο οργανικές θέσεις, που είναι κενές εδώ και χρόνια. Αυτό πρέπει να λυθεί οπωσδήποτε. Ένας φαρμακοποιός που θα πάει και θα αντιμετωπίσει ένα φαρμακείο, όπου επί τρεις μήνες κανείς δεν ξέρει τι γίνεται, τι μπαίνει, τι βγαίνει, είναι μάλλον «παρηγοριά στον άρρωστο μέχρι να βγει η ψυχή του».
Εμείς, λοιπόν, λέμε ότι θα πρέπει να υπάρξει άμεση λύση. Να προσληφθεί ο επικουρικός φαρμακοποιός και να πληρωθούν οι δύο κενές οργανικές θέσεις. 
Δεν θέλω να προχωρήσω στα περαιτέρω προβλήματα που αντιμετωπίζει το Νοσοκομείο της Δράμας, που κρατιέται κυριολεκτικά τα τελευταία τρία με τέσσερα χρόνια από τον πατριωτισμό του νοσηλευτικού και του ιατρικού προσωπικού, των τραυματιοφορέων, οι οποίοι με τα λεφτά που τους έχετε αφήσει να παίρνουν δεν κάνουν απλώς λειτούργημα, δεν κάνουν απλώς τη δουλειά τους ευσυνείδητα, αλλά ουσιαστικά υποφέρουν για να κρατήσουν ένα νοσοκομείο, που σας ξαναλέω ότι εξυπηρετεί πολύ μεγαλύτερο πληθυσμό απ’ αυτόν που υποτίθεται ότι θα έπρεπε να εξυπηρετεί.
Οι απαντήσεις θα πρέπει λοιπόν, να είναι πολύ συγκεκριμένες και για το δεκαήμερο που είπατε. Αναμένουμε να λυθεί το πρόβλημα μέσα στις επόμενες δέκα μέρες, όσον αφορά τον επικουρικό φαρμακοποιό. Θα πρέπει όμως να δείτε πώς θα πληρώσετε τις κενές οργανικές θέσεις που υπάρχουν εδώ και πέντε χρόνια.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"89940"," Ευχαριστούμε, κύριε συνάδελφε.
Τον λόγο έχει ο Υπουργός Υγείας κ. Σπυρίδων-Άδωνις Γεωργιάδης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89941"," Ευχαριστώ, κύριε Πρόεδρε. 
Νομίζω ότι μπορούμε να επανέλθουμε στη δόκιμη αντιπολίτευση. Η αντιπολίτευση -επαναλαμβάνω- χρειάζεται απλώς να είναι καλόπιστη. Την απάντηση τη δώσατε μόνος σας. Πέντε χρόνια, όπως είπατε, λειτουργούσε με αποσπασμένους. Αυτή τη στιγμή λειτουργεί με αποσπασμένο. Δεν σημαίνει ότι είναι σωστό αυτό. Εκεί συμφωνούμε. Πρέπει να δοθεί η σωστή λύση. 
Εγώ όμως σας είπα και στην πρωτολογία μου ότι η εικόνα που παρουσιάζετε για κίνδυνο στη δημόσια υγεία από τη συγκεκριμένη λειτουργία, δεν υφίσταται. Όπως λειτουργούσε τα πέντε χρόνια με τον στρεβλό τρόπο, θα λειτουργήσει για λίγες ακόμα μέρες, αλλά το πρόβλημα θα λυθεί όσο γίνεται γρηγορότερα. 
Ευχαριστώ πάρα πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89942"," Ευχαριστούμε, κύριε Υπουργέ. 
Θα συζητηθεί η έκτη με αριθμό 1608/21-6-2013 επίκαιρη ερώτηση πρώτου κύκλου της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Υγείας, σχετικά με την εξασφάλιση της επάρκειας του Κέντρου Υγείας Γαλατά Πόρου σε οδηγούς ασθενοφόρων.
Κυρία Ρεπούση, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89943"," Ευχαριστώ, κύριε Πρόεδρε. 
Κύριε Υπουργέ, να σας ευχηθώ κι εγώ καλή δύναμη με την ανάληψη των καθηκόντων σε αυτό το νευραλγικό πόστο. Γνωρίζουμε ότι το δικαίωμα στην υγεία είναι από τα βασικά δικαιώματα του ανθρώπου, όλων των ανθρώπων, και κατανοούμε την κρίση που περνάει η χώρα μας. Ωστόσο, περιμένουμε να δείξετε μία ευαισθησία, διότι χωρίς υγεία και χωρίς παιδεία, πραγματικά αφαιρούνται τα απολύτως βασικά ανθρώπινα δικαιώματα. 
Επίσης, να σημειώσω με την ευκαιρία ότι η Ελλάδα είναι μία χώρα, όχι μόνο ηπειρωτική, αλλά και νησιωτική και δεν μπορούμε να έχουμε τα ίδια μέτρα και σταθμά σε ό,τι αφορά την ηπειρωτική και τη νησιωτική χώρα. Οι νησιώτες, εάν δεν έχουν υγεία, πολλές φορές είναι απαγορευτικό να παραμείνουν στην περιοχή τους. 
Το ερώτημά μου αφορά συγκεκριμένα το Κέντρο Υγείας του Γαλατά. Έχουμε μπει στη θερινή περίοδο. Το Κέντρο Υγείας Γαλατά εξυπηρετεί όλη την Τροιζηνία και τον Πόρο. Οι κάτοικοι του νησιού υπερδιπλασιάζονται, γιατί έχουμε τους επισκέπτες και τους τουρίστες, και έχουμε και αυξημένα περιστατικά ατυχημάτων ημερησίως, τροχαία κ.λπ.. Πρόσφατα, στην Αίγινα τραυματίες παρέμειναν στο οδόστρωμα αρκετές ώρες μέχρι να βρεθεί διαθέσιμος οδηγός για να μεταφερθούν σε ένα νοσοκομείο.
Το Κέντρο Υγείας, λοιπόν, του Πόρου και του Γαλατά -που βρίσκεται στον Γαλατά- έχει αυτή τη στιγμή μόνο έναν οδηγό ασθενοφόρου, ενώ οι οργανικές θέσεις που υπάρχουν είναι έξι. Τα τελευταία χρόνια υπήρχαν τέσσερις οδηγοί ασθενοφόρου, ένας μόνιμος, ένας με προσωποπαγή θέση και δύο ως επικουρικό προσωπικό. Θα γνωρίζετε ότι αυτή τη στιγμή υπάρχει μόνο ένας, με αποτέλεσμα να καλύπτεται μόνο η μία βάρδια το εικοσιτετράωρο. Πρέπει να λάβετε υπόψη σας ότι πολλές φορές αυτός ο οδηγός κάνει τις εξορμήσεις αιμοδοσίας, οπότε απουσιάζει και δεν υπάρχει καμμία βάρδια στο κέντρο υγείας. 
Επίσης, όταν αντιμετωπίζεται ένα έκτακτο περιστατικό είτε από τον Πόρο είτε από την Τροιζηνία, δεν υπάρχει δυνατότητα αντιμετώπισης δεύτερου περιστατικού από το ασθενοφόρο, προκειμένου να διακομιστεί ο ασθενής στο πλησιέστερο νοσοκομείο, που είναι στο Άργος. 
Το ερώτημά μας αφορά σε ποιες ενέργειες θα προβείτε. Το ίδιο πρόβλημα υπάρχει και στην Αίγινα. Έχουμε κι εκεί μόνο έναν οδηγό ασθενοφόρου. Επομένως, ερωτάσθε σε ποιες ενέργειες θα προβείτε, ώστε να καλυφθούν οι πρώτες ανάγκες που αντιμετωπίζουν οι κάτοικοι εκεί και τι προτίθεστε να κάνετε για την πλήρωση αυτών των κενών.","ΜΑΡΙΑ ΡΕΠΟΥΣΗ",441
"89944"," Ευχαριστούμε, κυρία συνάδελφε.
Κύριε Υπουργέ, έχετε τον λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89945"," Κυρία συνάδελφε, ευχαριστώ για τα καλά σας λόγια και τις ευχές. Επί τη ευκαιρία, θα ήθελα να πω από το Βήμα της Βουλής ότι εγώ θέλω, μόλις ξεμπερδέψω μέχρι την άλλη εβδομάδα με τα ζέοντα προβλήματα της τρόικας και τα επείγοντα που έχουν να κάνουν με τη χρηματοδότηση της χώρας, να συστήσω μία ad hoc επιτροπή με εκπροσώπους των κομμάτων που στηρίζουν φυσικά την Κυβέρνηση -αλλά θα ήθελα και τη Δημοκρατική Αριστερά- γιατί θέλω να δείτε και να ξέρετε ποια είναι τα προβλήματα και ποιες είναι οι επιλογές που έχουμε, διότι δεν θέλω να αιφνιδιάσω σε οποιοδήποτε σημείο κανέναν. 
Έτσι έχουμε αναλάβει μια πολύ συγκεκριμένη ευθύνη. Είναι τα προβλήματα συγκεκριμένα, οι πόροι συγκεκριμένοι και οι λύσεις στις οποίες μπορούμε να προβούμε όχι μαγικές. 
Θα ήθελα, λοιπόν, να έχουμε τη συνεργασία και της Δημοκρατικής Αριστεράς, γιατί προσωπικά θεωρώ…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89946"," Και των άλλων κομμάτων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89947"," Και των άλλων φυσικά κομμάτων, αλλά λέω της Δημοκρατικής Αριστεράς, κύριε Πρόεδρε, γιατί ήμασταν μέχρι πριν από λίγο στην ίδια κυβέρνηση.Υπό την έννοια ότι αυτά είναι κοινά προβλήματα που μας απασχολούν όλους και αν καταφέρουμε να συνεννοηθούμε θα είναι πολύ καλύτερα. 
Έρχομαι τώρα στο συγκεκριμένο ερώτημα. Η απάντηση που μου έχει δώσει η υπηρεσία κινείται σε αυτά τα οποία είπατε προηγουμένως. Είναι έξι οργανικές θέσεις, δύο υπηρετούν τώρα και ένας επικουρικός του οποίου η σύμβαση λήγει σε τρεις μέρες, την 1η Ιουλίου. Αυτήν τη στιγμή το Κέντρο Υγείας Γαλατά λειτουργεί στην πραγματικότητα λόγω των φιλότιμων προσπαθειών του προσωπικού, που προσπαθούν εκ των ενόντων να λύσουν προβλήματα, που θα έπρεπε να λύσει το κράτος. 
Κατά συνέπεια, όχι μόνο για το Κέντρο Υγείας Γαλατά –σαν αυτό υπάρχουν σε πολλά άλλα σημεία- το Υπουργείο Υγείας, όπως ξέρετε, έχει ζητήσει από το Υπουργείο Διοικητικής Μεταρρύθμισης να έχει ένα δικαίωμα, αν θέλετε, προνομιακό στις προσλήψεις που πρόκειται να γίνουν, για να καλύψει ακριβώς θέσεις, οι οποίες είναι εξαιρετικά κρίσιμες για την υγεία. Αυτό, όμως, είναι το γενικό. Έχει να κάνει με το τι θα γίνει τους επόμενους, μήνες εφόσον πετύχουμε και τους υπόλοιπους στόχους της κινητικότητας και όλα τα άλλα τα οποία όλοι γνωρίζουμε. 
Δεν είμαι σε θέση αυτήν τη στιγμή να σας πω ποια λύση θα μπορούσα να δώσω άμεσα, γιατί δεν μπόρεσε να μου προτείνει η υπηρεσία χθες καμμία άμεση λύση πάνω σε αυτό το θέμα. Δεσμεύομαι, όμως, να προσπαθήσω, μέσα στην επόμενη βδομάδα, να βρω μια λύση, γιατί είναι πολύ μεγάλο θέμα και να επικοινωνήσω μαζί σας τι ακριβώς πρόκειται να κάνω για να λύσουμε -εννοώ παρενθετικά- έως ότου μπορέσουμε να καλύψουμε τις οργανικές θέσεις με τις νέες προσλήψεις, όσο γίνεται γρηγορότερα.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89948"," Ευχαριστούμε, κύριε Υπουργέ, διότι όπως αντιλαμβάνεστε τους θερινούς μήνες η κίνηση και στο Γαλατά και στο Πόρο και στην Εύβοια –γενικά σε όλα τα νησιά- είναι πάρα πολύ μεγάλη και οι ανάγκες γίνονται ακόμη μεγαλύτερες.
Το λόγο έχει η κ. Ρεπούση για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89949"," Θέλω να σας διαβεβαιώσω, κύριε Υπουργέ, ότι υπάρχει μόνο ένας στο Γαλατά-Πόρο και ένας επίσης στην Αίγινα. Διότι ο τελευταίος, πριν από μερικές μέρες πήρε αναρρωτική άδεια και έφυγε. Επίσης, να σημειώσω αυτό που είπε και ο Πρόεδρος, ότι δεν πρέπει να χαθούν οι καλοκαιρινοί μήνες. Οπότε μέχρι τη μόνιμη λύση υπάρχουν αυτά τα προγράμματα πρόσληψης έκτακτου προσωπικού. Υπάρχει η υπερωριακή απασχόληση. Να δείτε δηλαδή εναλλακτικές μορφές, μέχρι να μπορέσετε να λύσετε το ζήτημα, να υπάρχουν τουλάχιστον δύο τρεις βάρδιες για τα ασθενοφόρα. 
Με την ευκαιρία που σας έχω εδώ πρέπει να σας πω και μερικά άλλα πράγματα, για να τα έχετε υπόψη σας, που αφορούν τα κέντρα υγείας και τη στελέχωση. Υπάρχουν οργανικές θέσεις. Ένας γιατρός παίρνει απόσπαση και φεύγει από το κέντρο υγείας, όταν τοποθετείται σε μια νησιωτική ή ακριτική περιοχή και η θέση αυτή δεν καλύπτεται. Παραμένει. Εμφανίζεται ως καλυμμένη η θέση. Άρα, τι θα γίνει με τις αποσπάσεις; Γιατί αυτά τα κέντρα υγείας, εκτός από την έλλειψη πληρωμάτων ασθενοφόρων, έχουν και βασικές ελλείψεις σε γιατρούς και νοσηλευτικό προσωπικό. Ας πούμε, δεν υπάρχει παιδίατρος. Άρα, δείτε το θέμα αποσπάσεις. 
Κατ’ αρχήν, γιατί κάποιος γιατρός πρέπει να παίρνει αμέσως απόσπαση όταν τοποθετείται σε ένα κέντρο υγείας, που είναι στη νησιωτική Ελλάδα και πρέπει να έρχεται στην πρωτεύουσα ή στις μεγάλες πόλεις; Και μετά, εάν έρθει, εάν υπάρχει σοβαρός λόγος, πρέπει να εμφανίζεται το κενό, για να μπορεί να πληρωθεί. Το ένα είναι αυτό. 
Το δεύτερο είναι ότι σε κάποια από τα νησιά, που λειτουργούν νοσοκομεία που είναι φιλανθρωπικά ιδρύματα μη κερδοσκοπικού χαρακτήρα, εποπτεύονται από τις μητροπόλεις. Αυτά τα νοσοκομεία, όπως για παράδειγμα το Νοσοκομείο Αιγίνης «ο Άγιος Διονύσης», δεν έχουν έσοδα από το κράτος, καμμία υποστήριξη. Το μοναδικό του έσοδο είναι από τη Μητρόπολη και από τις πληρωμές των ασφαλιστικών ταμείων, με τα οποία είναι συμβεβλημένο. 
Με την καθυστέρηση που υπάρχει από τον ΕΟΠΠΥ, αυτά τα νοσοκομεία δεν μπορούν να λειτουργήσουν. Δείτε, λοιπόν, αν τα ιδρύματα -τα οποία δεν επιβαρύνουν το δημόσιο και είναι φιλανθρωπικά ιδρύματα- μπορεί να μπουν σε μια σειρά προτεραιότητας για την εξόφληση, γιατί αλλιώς δεν μπορούν να λειτουργήσουν και αυτά καλύπτουν πολύ σημαντικές ανάγκες των νησιών.
Να σας πω επίσης ένα άλλο πρόβλημα. Σύμφωνα με το νομοθετικό πλαίσιο που έχουμε, όταν κάποιος υπηρετεί σε ένα αγροτικό ιατρείο μιας περιοχής, για παράδειγμα στην Ύδρα, δεν μπορεί να προσφέρει τις υπηρεσίες του, έστω εθελοντικά, σε ένα άλλο ίδρυμα, ακόμη και αν αυτό είναι φιλανθρωπικού χαρακτήρα και εποπτεύεται από τη Μητρόπολη. 
Αποτέλεσμα αυτού είναι το νοσοκομείο, το φιλανθρωπικό ίδρυμα, για παράδειγμα, που υπάρχει στην Ύδρα και που υπάρχουν κάποιοι γιατροί στο αντίστοιχο αγροτικό ιατρείο να μην μπορεί να αξιοποιήσει αυτούς τους γιατρούς -οι οποίοι εθελοντικά προσφέρονται, χωρίς καμμία επιβάρυνση- διότι υπάρχει νομοθετικό πλαίσιο που απαγορεύει αυτοί οι γιατροί να προσφέρουν τις υπηρεσίες τους εθελοντικά εκτός ΕΣΥ.
Δείτε το κι αυτό, γιατί είναι πάρα πολύ σημαντικό. Πρέπει να δούμε συνέργιες υποχρεωτικά, για να λειτουργήσουν αυτά τα νοσοκομεία, γιατί επιτελούν πολύ σημαντικό έργο στις περιοχές που είναι.
Ευχαριστώ.","ΜΑΡΙΑ ΡΕΠΟΥΣΗ",441
"89950"," Ευχαριστούμε, κυρία συνάδελφε.
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89951"," Ευχαριστώ πολύ, κύριε Πρόεδρε.
Ως προς το πρώτο ερώτημα, σας είπα ότι δεν πρόκειται να χάσουμε την καλοκαιρινή περίοδο. Δεν είμαι σε θέση να σας πω για το συγκεκριμένο ζήτημα αυτήν τη στιγμή. Πιστεύω, μέχρι το τέλος της άλλης εβδομάδος να μπορώ να σας απαντήσω. Θα επικοινωνήσω και μαζί σας και θα το ανακοινώσω και δημοσίως, γιατί είναι υπαρκτό ζήτημα. Πράγματι, κύριε Πρόεδρε, έχετε δίκιο. Η καλοκαιρινή περίοδος μάς ενδιαφέρει εκεί κατά το μείζον.
Τώρα, έρχομαι στα υπόλοιπα που θέσατε. Όσον αφορά τις αποσπάσεις, δεν σας είπα ότι έχω ζητήσει να τις δω μία προς μία για να διαπιστώσω για ποιο λόγο έχουν γίνει. Δεν είναι όλες το ίδιο πράγμα, γιατί υπάρχουν κάποιες αποσπάσεις που πρέπει να γίνουν και ενδεχομένως να υπάρχουν και κάποιες αποσπάσεις που να έχουν γίνει χωρίς να χρειάζεται ή να υπάρχει πολύ μεγάλη ανάγκη.
Η γενικότερή μου πολιτική κατεύθυνση είναι να τις δούμε ξανά κι εκεί που δεν υπάρχει πραγματική ανάγκη, τεκμηριωμένη, να μη χάνεται η πλήρωση της θέσεως στα νησιά και στις άλλες περιοχές, όπου πρέπει να έχουν γιατρό και προσωπικό. 
Θα το δούμε μέσα στις επόμενες εβδομάδες. Καταλαβαίνετε ότι δεν μπορούσα να ασχοληθώ με αυτό τα δύο πρώτα εικοσιτετράωρα, γιατί έχουμε να λύσουμε το μεγάλο θέμα της χρηματοδότησης. Αμέσως μετά, όμως, θα το κοιτάξουμε γιατί είναι κάτι το οποίο θέλουμε να δούμε.
Για όλα τα υπόλοιπα που είπατε, θα μου επιτρέψετε να τα πάρω ένα-ένα, να τα θέσω υπ’ όψιν των υπηρεσιών και να σας ενημερώσω για το καθένα ξεχωριστά, σαν να κάνατε μία γραπτή ερώτηση. Θέσατε πολλά θέματα και δεν θα ήθελα να πω κάτι εκ του προχείρου.
Σας ευχαριστώ πάρα πολύ.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"89952"," Εμείς σας ευχαριστούμε, κύριε Υπουργέ.
Θα συζητηθεί τώρα η έκτη με αριθμό 1615/21-6-2013 επίκαιρη ερώτηση δευτέρου κύκλου του Βουλευτή Αττικής του Κομμουνιστικού Κόμματος Ελλάδας κ. Ιωάννη Γκιόκα προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Υγείας, σχετικά με το μέλλον του ΚΕΘΕΑ και τις θεραπευτικές του κοινότητες.
Κύριε Γκιόκα, έχετε το λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89953"," Ευχαριστώ, κύριε Πρόεδρε.
Κύριε Υπουργέ, η ερώτηση του ΚΚΕ αφορά ένα πολύ σοβαρό ζήτημα, το οποίο έχει δημιουργήσει τεράστια ανησυχία στους οργανισμούς που ασχολούνται με το ζήτημα των ναρκωτικών, στους εργαζόμενους σε αυτούς τους οργανισμούς, στους θεραπευόμενους και στις οικογένειές τους, στις οικογένειες δηλαδή όπου τα παιδιά τους αντιμετωπίζουν πρόβλημα χρήσης και εξάρτησης και πραγματικά θέλουν να δώσουν τη μάχη της απεξάρτησης.
Υπάρχει τεράστια ανησυχία και εξαιτίας της συνολικότερης πολιτικής όλα αυτά τα χρόνια, που έχει στην κυριολεξία γονατίσει οικονομικά αυτούς τους οργανισμούς, αλλά και εξαιτίας πρόσφατων εξελίξεων, δημοσιευμάτων που επικαλούνται και κυβερνητικές διαρροές, ότι επίκειται συγχώνευση των δύο Οργανισμών, του ΚΕΘΕΑ με τον ΟΚΑΝΑ, στα πλαίσια φυσικά της συνολικότερης κυβερνητικής πολιτικής των συγχωνεύσεων, των καταργήσεων οργανισμών που οδηγούν και σε απολύσεις εργαζομένων.
Και επειδή, όπως συνήθως λέει ο λαός μας, «όπου υπάρχει καπνός, υπάρχει και φωτιά», η Κυβέρνηση οφείλει να απαντήσει συγκεκριμένα αν υπάρχουν, αν έχουν εκπονηθεί ή αν συζητιούνται σχέδια συγχώνευσης των δύο αυτών Οργανισμών, του ΚΕΘΕΑ με τον ΟΚΑΝΑ. 
Γιατί εφόσον ισχύει κάτι τέτοιο, τότε μιλάμε στην κυριολεξία, και χωρίς κανένα ίχνος υπερβολής, για ταφόπλακα στις ελπίδες χιλιάδων εξαρτημένων νέων που θέλουν να θεραπευτούν, θέλουν να δώσουν τη μάχη της απεξάρτησης. 
Φυσικά, θα είναι ένα πλήγμα αυτή η συγχώνευση για τα «στεγνά» θεραπευτικά προγράμματα που εφαρμόζει το ΚΕΘΕΑ –ως γνωστόν, το ΚΕΘΕΑ εφαρμόζει «στεγνά» θεραπευτικά προγράμματα, ενώ ο ΟΚΑΝΑ προγράμματα υποκατάστασης- που όλα αυτά τα χρόνια έχουν παράξει ένα πολύ αποτελεσματικό έργο και μάλιστα, σε μία περίοδο που και η κρίση και οι συνέπειές της -η φτώχεια, η ανεργία, η περιθωριοποίηση- πολλαπλασιάζει τα θύματα των ναρκωτικών και τα αιτήματα για θεραπεία και απεξάρτηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Πρέπει, επομένως, η Κυβέρνηση να απαντήσει συγκεκριμένα αν σκοπεύει να προχωρήσει στη συγχώνευση των δύο αυτών οργανισμών.
Ευχαριστώ.","ΙΩΑΝΝΗΣ ΓΚΙΟΚΑΣ",110
"89954"," Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89955"," Κύριε συνάδελφε, και σας συγχαίρω και σας ευχαριστώ για την ερώτηση.
Να πω ότι χθες ήταν η Παγκόσμια Ημέρα κατά των Ναρκωτικών και συνέβη το εξής: Ήλθε κάτω από το Υπουργείο μία ομάδα εκπροσώπων και του ΟΚΑΝΑ και του ΚΕΘΕΑ και άλλων κέντρων απεξάρτησης και γενικώς απ’ όλη αυτή την κοινότητα για να διαμαρτυρηθούν για όλα αυτά που διαβάζουν και ακούνε και τα οποία δημιουργούν όλες αυτές τις ανησυχίες. Εγώ, αντί να τους αφήσω να διαμαρτύρονται στο δρόμο, τους κάλεσα στο γραφείο μου. Είχαμε μία συνάντηση για αρκετή ώρα και έχουμε ήδη ανακοινώσει από χθες ότι οι εκπρόσωποι των εργαζομένων και του ΟΚΑΝΑ και των υπόλοιπων φορέων είναι σε επαφή με το γραφείο μου, για να καθορίσουμε την ακριβή ημερομηνία της επόμενης συνάντησης. Θα έχουν μία συνάντηση στο Υπουργείο και με τους αρμόδιους γενικούς γραμματείς και με την αρμόδια Υφυπουργό και με μένα, για να δούμε ακριβώς ποιοι είναι οι σχεδιασμοί του Υπουργείου γύρω απ’ αυτό το θέμα. 
Οφείλω όμως να σας αναφέρω μία γενική αρχή στην οποία θέλω να είμαι απολύτως σαφής: Όσο δύσκολα και να είναι τα οικονομικά της χώρας -που είναι πολύ δύσκολα- όσο δύσκολα και αν είναι τα οικονομικά του Υπουργείου Υγείας, που δυστυχώς είναι πάρα πολύ δύσκολα, δεν υπάρχει καμμία περίπτωση να αφήσουμε αυτούς τους ανθρώπους στην τύχη τους. Επίσης, σαν γενική αρχή, όχι για τον ΟΚΑΝΑ και το ΚΕΘΕΑ αλλά γενικά, στο Υπουργείο Υγείας δεν υπάρχει καμμία πρόβλεψη για συγχώνευση που θα επιφέρει απολύσεις. Συγχωνεύσεις, βέβαια, θα γίνουν. Το Υπουργείο Υγείας θα συνεισφέρει στην κινητικότητα, με συγχωνεύσεις οι οποίες θα οδηγήσουν εργαζόμενους σε άλλες θέσεις, εκεί που υπάρχουν κενά, αλλά δεν θα υπάρξει καμμία απολύτως απώλεια θέσεων εργασίας.
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ",96
"89956"," Πολύ σημαντική αυτή η δήλωση, κύριε Υπουργέ. Τη χαιρετίζουμε όλοι. Πράγματι, χαιρετίζω κι εγώ την επίκαιρη ερώτηση του συναδέλφου κ. Γκιόκα, γιατί χθες ήταν η ημέρα κατά των ναρκωτικών και μάλιστα η εφημερίδα «Ριζοσπάστης» είχε ένα πάρα πολύ καλό δημοσίευμα γι’ αυτό το θέμα.
Κύριε Γκιόκα, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89957"," Κύριε Υπουργέ, η απάντησή σας τουλάχιστον σε μένα προσωπικά, αλλά και σ’ αυτούς που μας ακούνε, νομίζω ότι μεγάλωσε τις ανησυχίες. Αναφερθήκατε σε συγχωνεύσεις που δεν θα οδηγήσουν σε απολύσεις.
Κατ’ αρχήν, εμείς θεωρούμε ότι οι συγχωνεύσεις θα οδηγήσουν σε απολύσεις, αλλά εν πάση περιπτώσει να δεχθώ αυτό που μου λέτε. Δεν απαντήσατε όμως στο ερώτημα αν προτίθεστε να προχωρήσετε σε συγχώνευση αυτών των δύο οργανισμών, ανεξαρτήτως απολύσεων. Εδώ το ζήτημα δεν είναι μόνο οι απολύσεις. Το ζήτημα είναι ότι αν αυτοί οι δύο οργανισμοί συγχωνευτούν, δηλαδή αν «τσουβαλιαστούν» «στεγνά» θεραπευτικά προγράμματα που εφαρμόζει το ΚΕΘΕΑ με προγράμματα υποκατάστασης, τότε μιλάμε για ένα πλήγμα, για μία «ταφόπλακα» στο δικαίωμα χιλιάδων ανθρώπων που αντιμετωπίζουν πρόβλημα να θεραπευτούν και να απεξαρτηθούν. Τα προγράμματα υποκατάστασης δεν οδηγούν σε θεραπεία. Είναι προγράμματα χορήγησης υποκατάστατων από νοσοκομεία και από αλλού, απ’ όπου σχεδιάζετε. Είναι προγράμματα συντήρησης διά βίου εξαρτημένων ανθρώπων και όχι θεραπείας και αυτό δεν το λέει το ΚΚΕ, αλλά είναι δήλωση προκατόχων σας στο Υπουργείο.
Εμείς μιλάμε ξεκάθαρα και η ανησυχία μας αυτή δεν έχει να κάνει μόνο με συγκεκριμένα δημοσιεύματα. Ξέρετε πάρα πολύ καλά ότι το ΚΚΕ δεν τοποθετείται μόνο στη βάση φημών και διαρροών. Υπάρχει μία συνολικότερη διαχρονική πολιτική όλα αυτά τα χρόνια που υποβαθμίζει τα στεγνά θεραπευτικά προγράμματα και γενικεύει την υποκατάσταση ως μέθοδο «θεραπείας», εντός εισαγωγικών, γιατί δεν είναι μέθοδος θεραπείας. Είναι μέθοδος συντήρησης, διαχείρισης του προβλήματος. Με την τοποθέτησή σας κάθε άλλο παρά διαψεύσατε τα συγκεκριμένα δημοσιεύματα ότι επίκειται τέτοια συγχώνευση. 
Σε μας δημιουργεί πολύ μεγάλη ανησυχία αυτή η τοποθέτηση και σας λέω ότι δεν είναι μόνο θέμα απολύσεων. Είναι θέμα στρατηγικής όσον αφορά στην καταπολέμηση των ναρκωτικών και είναι θέμα φιλοσοφίας γιατί εδώ επιχειρείται ένα νέο πλήγμα, πέρα από τον οικονομικό «στραγγαλισμό» που υπάρχει όλα αυτά τα χρόνια, στο δικαίωμα χιλιάδων ανθρώπων να θεραπευτούν. 
Έχουμε υπ’ όψιν μας και τον πρόσφατο νόμο που ψηφίστηκε και που όλα τα κόμματα πλην το ΚΚΕ χαιρέτισαν ως έναν εξαιρετικό νόμο. Βεβαίως είχε και ορισμένες θετικές διατάξεις, όμως παρέδιδε τους τομείς θεραπείας, πρόληψης και επανένταξης στους ιδιώτες και στους επιχειρηματίες και τις διάφορες μη κυβερνητικές οργανώσεις. Εκεί θα πάμε, δηλαδή όσοι έχουν την οικονομική δυνατότητα θα πηγαίνουν στα ιδιωτικά θεραπευτήρια και όλοι οι υπόλοιποι στην υποκατάσταση, δηλαδή στη συντήρηση; Εδώ πρέπει να πάρει συγκεκριμένη θέση η Κυβέρνηση. Υπάρχουν σχέδια συγχώνευσης –αφήστε τις απολύσεις- αυτών των δύο Οργανισμών; 
Εμείς λέμε ότι δεν πρέπει να προχωρήσει τίποτα τέτοιο. Θα είναι στην κυριολεξία εγκληματικό. Και όχι μόνο δεν πρέπει να προχωρήσει –γιατί θα είναι και παράνομο- αλλά πρέπει να στηριχθούν αυτοί οι Οργανισμοί προκειμένου να επιτελέσουν το έργο τους. 
Το ΚΕΘΕΑ, όπως γνωρίζετε, είναι ένα νομικό πρόσωπο ιδιωτικού δικαίου, φτιάχτηκε από οικογένειες πριν από χρόνια με δωρεές ανθρώπων. Πώς θα συγχωνευθεί με έναν άλλον οργανισμό; Και αν θέλετε, ακόμα και ο νόμος που πέρασε πρόσφατα κατοχύρωνε το διακριτό χαρακτήρα αυτών των δύο Οργανισμών, του ΚΕΘΕΑ και του ΟΚΑΝΑ. 
Εμείς λέμε ότι πρέπει να δεσμευτεί η Κυβέρνηση ότι δεν θα προχωρήσει κανένα τέτοιο σχέδιο και θέλουμε συγκεκριμένη απάντηση για αυτό.","ΙΩΑΝΝΗΣ ΓΚΙΟΚΑΣ",110
"89958"," Ευχαριστούμε, κύριε συνάδελφε. 
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89959"," Ευχαριστώ, κύριε Πρόεδρε. 
Κύριε συνάδελφε, αντιδικούμε σε κάτι που συμφωνούμε. Είστε συνήθως πολύ προσεκτικός. Είπα ότι όσον αφορά τις συγχωνεύσεις γενικά – όχι αναφερόμενος στο ΚΕΘΕΑ και στον ΟΚΑΝΑ- δεν υπάρχουν σχέδια συγχωνεύσεως του ΟΚΑΝΑ και του ΚΕΘΕΑ. 
Παρά ταύτα σας κάνω και ένα επιπλέον προσκλητήριο: Στη συνάντηση που θα έχουμε στο Υπουργείο όλοι οι εμπλεκόμενοι της πολιτικής ηγεσίας, της υπηρεσίας του Υπουργείου και των εκπροσώπων των φορέων, αν θέλει το ΚΚΕ μπορεί να παρίσταται και να συμμετέχει σε αυτήν τη συζήτηση, γιατί θέλω να ξέρετε ποιες είναι οι αντικειμενικές μας δυνατότητες για να τα κάνουμε να λειτουργούν σωστά και να τα υποστηρίξουμε στο μέτρο που μπορούμε, να γνωρίζετε την πραγματική κατάσταση και να γνωρίζετε τα πραγματικά σχέδια. Δεν έχουμε σκοπό να αιφνιδιάσουμε κανέναν. 
Σας είπα ότι σας συγχαίρω για την ερώτηση. Δεν θα αφήσουμε κανένα συμπολίτη μας που έχει ανάγκη από αυτήν τη θεραπεία, όσο φτωχός και αν είναι, να μείνει απροστάτευτος. Αυτή είναι η πολιτική μας βούληση. 
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"89960"," Ευχαριστούμε, κύριε Υπουργέ. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Στο σημείο αυτό θα διακόψουμε για πέντε λεπτά γιατί οι Υπουργοί ήταν ενημερωμένοι ότι στις 11.30 θα αρχίσει η νομοθετική εργασία. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89961"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση. 
Εισερχόμεθα στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Ναυτιλίας και Αιγαίου: «Κύρωση του Πρωτοκόλλου του 2005 της Διεθνούς Σύμβασης του 1988 για την καταστολή των παράνομων πράξεων κατά της ασφάλειας της ναυσιπλοΐας και του Πρωτοκόλλου του 2005 στο Πρωτόκολλο του 1988 για την καταστολή παράνομων πράξεων κατά της ασφάλειας των σταθερών εγκαταστάσεων στην υφαλοκρηπίδα».
Είναι γνωστό ότι το νομοσχέδιο ψηφίστηκε στη Διαρκή Επιτροπή κατά πλειοψηφία. 
Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. 
Υπάρχει κάποιος συνάδελφος που έχει αντίρρηση και θέλει να λάβει το λόγο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89962"," Κύριε Πρόεδρε, θα ήθελα το λόγο.","ΘΕΟΔΩΡΟΣ ΔΡΙΤΣΑΣ",139
"89963"," Ορίστε, κύριε συνάδελφε, έχετε το λόγο για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"89964"," Κύριε Πρόεδρε, θα είμαι πολύ σύντομος γιατί είμαι δεσμευμένος να επιστρέψω στις διαδικασίες της επιτροπής προκαταρκτικής εξέτασης για τη λίστα Λαγκάρντ. Υπάρχει μια κρίσιμη ψηφοφορία που πρόκειται να γίνει εντός ολίγου και έτσι δεν μπορώ να παραμείνω. Δηλώνω από την αρχή ότι το συγκεκριμένο πρωτόκολλο ο ΣΥΡΙΖΑ το καταψηφίζει. Στην επιτροπή είχαμε τις επιφυλάξεις μας. 
Θα ήθελα να υποδεχθώ τον νέο Υπουργό και να τον συγχαρώ για την καινούργια του θέση. Βέβαια, εγκατέλειψε την έρευνα της λίστας Λαγκάρντ και δεν ξέρω αυτοί που θα τον αντικαταστήσουν με τι κριτήρια πλέον θα μπορούν να κρίνουν τόσο σοβαρά θέματα. Έχουμε πάντως εξέλιξη σημαντική -σας ενημερώνω και εσάς- σχετικά με τις ευθύνες του κ. Βενιζέλου. Ο ΣΥΡΙΖΑ καταθέτει σχετικό αίτημα.
Κύριε Πρόεδρε, αυτό το πρωτόκολλο είναι από το 2005. Η εισηγητική έκθεση λέει πόσο σημαντικό είναι αυτό για την ελληνική ναυτιλία. Λόγια του αέρα. Αν ήταν τόσο σημαντικό, δεν θα περίμεναν οκτώ χρόνια για να το επικυρώσουν όταν ήδη προ διετίας, τριετίας τουλάχιστον έχει συμπληρωθεί ο απαιτούμενος αριθμός των χωρών που το επικυρώνουν για να τεθεί εν ισχύι. Και όμως οι ελληνικές κυβερνήσεις δεν το έχουν επικυρώσει. Τόσο σημαντικό είναι!
Το δεύτερο είναι ότι εμείς δεν το θεωρούμε τόσο σημαντικό γενικώς για την ναυτιλία γιατί είναι ένα πρωτόκολλο που έχει επιβληθεί από τις Ηνωμένες Πολιτείες της Αμερικής στο πλαίσιο του γνωστού και περίφημου πολέμου κατά της τρομοκρατίας που πιέστηκε και το αποδέχθηκε ο IMO. Τώρα όμως ακόμα και οι Ηνωμένες Πολιτείες επ’ αυτού έχουν αλλάξει στρατηγική και έχουν διαφοροποιήσει την τακτική τους, παρ’ όλο που επί της ουσίας και οι νέες τους επιλογές εντάσσονται στην ιμπεριαλιστική τους φύση, πρακτική και στρατηγική. 
Το κύριο ζήτημα είναι ότι ένα τέτοιο πρωτόκολλο, έτσι όπως είναι διατυπωμένο, απαιτεί για την εφαρμογή του συσχετισμούς δύναμης, δηλαδή, ο ισχυρός έναντι του ανίσχυρου. Κι αυτό αναφέρεται και σε πλοία και σε χώρες και σε εργαζόμενους και στους πάντες. 
Ασάφεια διατρέχει όλες τις διατάξεις αυτού του πρωτοκόλλου. Ενδεικτικά να αναφέρω ότι αδικήματα συνιστούν η διαβίβαση ψευδών πληροφοριών που θέτουν σε κίνδυνο το πλοίο και τη ναυσιπλοΐα –τρέχα γύρευε πώς μπορεί να συγκροτηθεί ένα τέτοιο αδίκημα και από ποιον εναντίον ποιου- κάτι το οποίο για να γίνει κατανοητό, δίνει το δικαίωμα σε χώρες ή και σε άλλους οργανισμούς να ελέγξουν εν πλω ένα πλοίο, να το κατασχέσουν, να το θέσουν στον έλεγχό τους και να επιβάλλουν ποινές κι επομένως να καταργήσουν την ελευθερία της ναυσιπλοΐας αυθαιρέτως πολλές φορές ή με σκοπιμότητες στρατηγικού ή οικονομικού χαρακτήρα.
Επίσης υπάρχει μία άλλη διάταξη που αναφέρεται στην απειλή ή την πρόθεση ότι θα απορρίψει το πλοίο στη θάλασσα πετρέλαιο, υγροποιημένο φυσικό αέριο ή άλλη ουσία. Απειλή ή πρόθεση, πώς διαπιστώνεται αυτή; Απειλή ότι θα τελέσει αδικήματα γενικώς. 
Όλα αυτά σημαίνουν ότι ο ισχυρός ανάλογα με τις σκοπιμότητες των διεθνών ανταγωνισμών, των οικονομικών ανταγωνισμών, ακόμα και των εργασιακών επιλογών σε βάρος εργαζομένων –και υπάρχουν σχετικές διατάξεις επ’ αυτού σε αυτό το πρωτόκολλο- μπορεί αυθαιρέτως να παρέμβει, να ελέγξει, να επιβάλλει ποινές και φυσικά κάποτε, μετά, δικαστήρια ή άλλες διαδικασίες να τις αναιρέσουν ή να τις αποκαταστήσουν, αλλά αυτό πια είναι εκ των υστέρων. 
Πρόκειται για ένα πρωτόκολλο που επιβάλλει στη διεθνή ναυσιπλοΐα τους όρους των ηγεμονικών, ιμπεριαλιστικών συμφερόντων και τίποτε άλλο. Όλα τα άλλα, περί προστασίας της ναυσιπλοΐας, είναι απλώς το επίχρισμα. 
Δυστυχώς, δεν μπορώ να παραμείνω να ακούσω και τον Υπουργό. Ο ΣΥΡΙΖΑ δεν θα ψηφίσει αυτό το πρωτόκολλο. Το καταψηφίζει.
Ευχαριστώ πολύ.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )","ΘΕΟΔΩΡΟΣ ΔΡΙΤΣΑΣ",139
"89965"," Ευχαριστούμε κι εμείς, κύριε Δρίτσα.
Ο κ. Ηλίας Παναγιώταρος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89966"," Ευχαριστώ, κυρία Πρόεδρε. 
Θα θέλαμε κι εμείς να ευχηθούμε καλή επιτυχία στο έργο του κ. Βαρβιτσιώτη, στο δύσκολο έργο που έχει στο Υπουργείο Ναυτιλίας, καθώς η ναυτιλία είναι το δυνατό μας όπλο στην οικονομική ανάκαμψη της πατρίδας μας. 
Έρχομαι τώρα στην «Κύρωση του Πρωτοκόλλου του 2005 της Διεθνούς Σύμβασης του 1988 για την καταστολή των παράνομων πράξεων κατά της ασφάλειας της ναυσιπλοΐας και του πρωτοκόλλου του 2005 στο Πρωτόκολλο του 1988 για την καταστολή παράνομων πράξεων κατά της ασφάλειας των σταθερών εγκαταστάσεων στην υφαλοκρηπίδα». 
Όπως διαβάζουμε στην αιτιολογική έκθεση του νομοσχεδίου, ουσιαστική αιτία αναθεώρησης των αρχικών συμβατικών κειμένων με τις τροποποιήσεις που επιφέρουν τα δύο πρωτόκολλα είναι η εντατικοποίηση των φαινομένων τρομοκρατίας από το 2001 και μετά. Οπότε, όπως καταλαβαίνουμε, εντάσσεται η σύνταξη και η υπογραφή των συγκεκριμένων πρωτοκόλλων στη γενικότερη αντιτρομοκρατική πρωτοβουλία που έχουν αναλάβει οι Ηνωμένες Πολιτείες Αμερικής, μετά την επίθεση της 11ης Σεπτεμβρίου του 2001. 
Έκτοτε η καταπολέμηση της τρομοκρατίας αποτελεί τη μόνιμη πρόφαση της Αμερικής και για να λέμε τα πράγματα με το όνομά τους, των εξουσιαστών της Αμερικής, που οδηγούν σε a la carte επεμβάσεις όπου νομίζουν οι Ηνωμένες Πολιτείες ότι είναι σκόπιμο, προκειμένου να εξυπηρετήσουν τα συμφέροντά τους σχετικά με το πετρέλαιο, με περιοχές με γεωστρατηγική σημασία και με περιοχές που αντιστέκονται πολιτικά στην παντοδυναμία τους. 
Για το λόγο αυτό, ως Χρυσή Αυγή είμαστε ιδιαίτερα επιφυλακτικοί εξ αρχής απέναντι στα εν λόγω πρωτόκολλα. Και τα δύο πρωτόκολλα κινούνται προς την κατεύθυνση της ενίσχυσης της διεθνούς συνεργασίας στον τομέα της νηοψίας ως μέσο πρόληψης και καταστολής τους φαινομένου της τρομοκρατίας, όταν αυτό λαμβάνει χώρα στις θαλάσσιες μεταφορές ή αφορά ενέργειες εναντίον σταθερών εγκαταστάσεων στην υφαλοκρηπίδα. Ακούγεται πολύ όμορφο και πολύ ωραίο όλο αυτό. 
Συγκεκριμένα καθορίζουν τα αδικήματα της χρήσης του πλοίου ως όπλου, της απόρριψης από το πλοίο πετρελαίου και κάθε άλλης ουσίας που μπορεί να προκαλέσει θάνατο, τραυματισμό και περιβαλλοντική ζημιά και της χρήσης ραδιενεργών υλικών ή βιοχημικών όπλων εναντίον πλοίου ή επί του πλοίου.
Επίσης, αναφέρονται τα αδικήματα της μεταφοράς βιοχημικών όπλων και οποιουδήποτε υλικού σχετίζεται με αυτά με σκοπό να χρησιμοποιηθούν για πράξεις τρομοκρατίας και ειδικότερα για ενέργειες που έχουν σκοπό την τρομοκράτηση ενός πληθυσμού, μιας κυβέρνησης ή ενός Διεθνούς Οργανισμού προκειμένου να προβεί ή να απέχει από κάποια κίνηση.
Αυτά τα δύο πρωτόκολλα προβλέπουν την υποχρέωση των κρατών να λάβουν κάθε νομικό και κατασταλτικό μέτρο για την αντιμετώπιση αυτών των φαινομένων. Ωστόσο, η έντονη ασάφεια που χαρακτηρίζει τα σχετικά άρθρα καθιστά την εφαρμογή των πρωτοκόλλων ιδιαίτερα προβληματική και επισφαλή για την προστασία των επιβατών των πλοίων.
Πάρα πολλές φορές στα κείμενα χρησιμοποιείται ο όρος «σοβαροί λόγοι» σχετικά με τις υπόνοιες ενός κυβερνήτη πως κάποιο πρόσωπο τέλεσε ή σχεδιάζει να τελέσει τα περιγραφόμενα αδικήματα ή σχετικά με τη στάση του κράτους σημαίας απέναντι σε τέτοια περιστατικά.
Για παράδειγμα στο άρθρο 8, με τον κυβερνήτη να μπορεί να παραδώσει στις αρχές οποιουδήποτε κράτους-μέλους κάθε πρόσωπο για το οποίο έχει σοβαρούς λόγους να υποπτεύεται πως εμπλέκεται σε περιστατικά τρομοκρατίας.
Και τίθεται το ερώτημα: Ποιοι είναι αυτοί οι σοβαροί λόγοι; Για ποιο λόγο δεν αναφέρονται έστω ενδεικτικά ή περιοριστικά; 
Στην πράξη αυτά τα πρωτόκολλα το μόνο που θα κάνουν θα είναι να αποτελέσουν τη νομιμοποιητική βάση για την παραβίαση από ισχυρά κράτη, όπως οι Ηνωμένες Πολιτείες Αμερικής, της κυριαρχίας των κρατών της σημαίας των πλοίων, αντίστοιχα με ποιον τρόπο θα γίνεται η κρίση σχετικά με το αν για ένα πρόσωπο διατυπώνεται αίτημα έκδοσης με πραγματικό λόγο τη δίωξη για φυλετικούς, θρησκευτικούς ή πολιτικούς λόγους, όπως ορίζεται στο άρθρο 11 της σύμβασης για την ασφάλεια της ναυσιπλοΐας. 
Στην πράξη για παράδειγμα επρόκειτο ποτέ να γίνει νηοψία και αντίστοιχα να ζητηθεί λήψη μέτρων εις βάρος ατόμων που μεταφέρουν χημικά όπλα προκειμένου να ενισχύσουν τους Σύριους αντάρτες; 
Συνεπώς, η κρίση είναι καθαρά πολιτική και εμείς είμαστε ιδιαίτερα επιφυλακτικοί σχετικά με την εφαρμογή που θα τύχει το πρωτόκολλο τόσο λόγω της αιτιολογικής έκθεσης όσο και για το χρονικό σημείο στο οποίο κυρώνεται από την πατρίδα μας, έπειτα από οκτώ ολόκληρα χρόνια και με την έναρξη ενός νέου κύκλου αμερικανικών ενόπλων επεμβάσεων κατά της τρομοκρατίας να βρίσκεται προ των πυλών με αφορμή τα γεγονότα στη Συρία.
Πέραν αυτών, υπάρχει και μια σειρά άλλων προβλημάτων εξαιτίας των οποίων είναι εξαιρετικά δύσκολο η Ελλάδα να εφαρμόσει επιτυχώς τα προβλεπόμενα από τα πρωτόκολλα. 
Ο εκτελεστικός μηχανισμός από μέρους της Ελλάδος, δηλαδή το Λιμενικό Σώμα και η Ακτοφυλακή αντιμετωπίζουν τεράστια προβλήματα υποστελέχωσης, υλικής επάρκειας, οικονομικής ανεπάρκειας, εξευτελισμού των μισθών των στελεχών του Λιμενικού και της Ακτοφυλακής. Η εφαρμογή του μνημονίου έχει αποδυναμώσει και απομειώσει δραματικά την ισχύ τους, ενώ και οι αμοιβές των ανδρών του Λιμενικού Σώματος έχουν φτάσει σε οριακό σημείο. Πώς είναι δυνατόν να ζητάμε να φέρουν εις πέρας τόσο σημαντικές, πολύπλοκες και δύσκολες αποστολές;
Τέλος, θα ήμασταν πολύ περίεργοι να δούμε στην πράξη την εφαρμογή του πρωτοκόλλου για την ασφάλεια των σταθερών εγκαταστάσεων στην υφαλοκρηπίδα με την Τουρκία, η οποία να θυμίσουμε ότι θεωρεί πως δεν διαθέτει υφαλοκρηπίδα σε Ρόδο και Καστελλόριζο και το έχει επικαλεστεί μάλιστα σε απάντησή της σε σχετική ρηματική διακοίνωση της χώρας μας στον Οργανισμό Ηνωμένων Εθνών.
Θωρακίστε το Αιγαίο και έπειτα να ασχοληθείτε με τη θωράκιση των διεθνών χωρικών υδάτων. Χαράξτε, καθορίστε, θεσπίστε ΑΟΖ και έπειτα κυρώστε τις συμφωνίες, εάν θέλετε. Θέστε τον ΟΗΕ προ των ευθυνών του για την τρομοκρατική δραστηριότητα του τουρκικού κράτους εις βάρος της χώρας μας μέσω της οργανωμένης βιομηχανίας εισαγωγής και μετακίνησης και διακίνησης λαθρομεταναστών προς τη χώρα μας και έπειτα να προχωρήσετε σε κυρώσεις τέτοιων ή άλλων πρωτοκόλλων, ενώ στην πράξη το μόνο που μας προσφέρουν είναι επιπλέον δαπάνες και αύξηση της συμμετοχής της πατρίδας μας στην προσπάθεια των Ηνωμένων Πολιτειών για ολοκληρωτική κυριαρχία μέσω του πολέμου κατά της τρομοκρατίας όπως αυτοί ισχυρίζονται. Γι’ αυτό και καταψηφίζουμε.
Ευχαριστούμε πολύ.","ΗΛΙΑΣ ΠΑΝΑΓΙΩΤΑΡΟΣ",385
"89967"," Ευχαριστώ, κύριε Παναγιώταρε.
Το λόγο έχει η κ. Διαμάντω Μανωλάκου, ως αντιλέγουσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89968"," Σας ευχαριστώ.
Αν και η Ελλάδα έχει υπογράψει τα δύο διεθνή πρωτόκολλα είχε τις επιφυλάξεις της όμως στην κύρωσή τους και γι’ αυτό έρχονται και με καθυστέρηση. Γιατί; Διότι το εφοπλιστικό κεφάλαιο δεν ήθελε να ξοδέψει λεφτά για εξοπλισμό των πλοίων και δεν ήθελε και ελέγχους για εμπορικούς λόγους.
Όμως, τώρα πιέζεται από τις Ηνωμένες Πολιτείες της Αμερικής, που είναι ο μεγαλύτερος εμπορικός πελάτης του ελληνόκτητου εφοπλιστικού στόλου και βέβαια έχει και δεσμεύσεις και ρόλο στους ιμπεριαλιστικούς οργανισμούς της Ευρωπαϊκής Ένωσης και του ΝΑΤΟ. Έτσι είναι οι μπίζνες στους καπιταλιστές και ανάλογα πράττουν και οι κυβερνήσεις που τους στηρίζουν. 
Τα πρωτόκολλα, όπως αναφέρεται και στην αιτιολογική έκθεση, είναι για να εξυπηρετηθεί ο διεθνής αγώνας κατά της εντεινόμενης τρομοκρατίας από το 2001 και μετά. Πρόσχημα, όμως, είναι αυτός ο όρος. Τα εμπορικά πλοία χρησιμοποιούνται και θα χρησιμοποιηθούν, όταν είναι ανάγκη, για έλεγχο των πηγών της ενέργειας και βέβαια πρόσχημα θα είναι η τρομοκρατία και η πειρατεία. 
Εξάλλου με το ίδιο πρόσχημα, δηλαδή το σύγχρονο φόβο περί τρομοκρατίας -που με αυτόν τον όρο ονομάζουν ό,τι θέλουν- εξαπολύθηκαν δύο ιμπεριαλιστικοί πόλεμοι, στο Αφγανιστάν και στο Ιράκ. Επιδιώχθηκε και συνεχίζεται, να μπουν στο «γύψο» λαϊκές ελευθερίες και δικαιώματα, συκοφαντήθηκαν και στοχοποιήθηκαν εργατικά και λαϊκά δικαιώματα και απελευθερωτικά κινήματα. Αυτή είναι μία επιδίωξη που συνεχίζεται και σήμερα ακόμα και μέσα απ’ αυτό το πρωτόκολλο. 
Μήπως στο άρθρο 8 συγκεκριμένα, ο κυβερνήτης ενός πλοίου δεν μπορεί να συκοφαντήσει ένα συνδικαλιστή -που διεκδικεί τα δικαιώματα του κλάδου του- ότι είναι τρομοκράτης και να τον καταδώσει; Με άξονα, λοιπόν, την αντιτρομοκρατική εκστρατεία γίνονται τροποποιήσεις στην αρχική σύμβαση, σε δύο κατευθύνσεις. 
Στην πρώτη, τη διεύρυνση των περιπτώσεων αξιόποινων πράξεων, προβλέπει συγκεκριμένη τιμωρία για όποιον πάει να εκφοβίσει τον πληθυσμό ή να εξαναγκάσει μία κυβέρνηση ή ένα διεθνή οργανισμό να προβούν ή να απέχουν από κάποια ενέργεια ή ακόμα μεταφέρει με πλοίο εκρηκτικές, βιολογικές, χημικές ή ραδιενεργές ουσίες και όπλα και οποιοδήποτε υλικό βοηθά στην κατασκευή ή μεταφορά των παραπάνω. Αυτό περιγράφει. Όμως εδώ κανείς πρέπει να θυμηθεί και να αντιληφθεί πού πραγματικά αποβλέπουν και πώς αξιοποιούνται τέτοιες διατάξεις. Τα παραδείγματα είναι αρκετά. 
Εγώ θα αναφερθώ στα πιο κραυγαλέα. Η δήθεν παραγωγή όπλων μαζικής καταστροφής από το καθεστώς του Ιράκ, δεν αποτέλεσε τη δικαιολογία των ΗΠΑ και των άλλων πρόθυμων ιμπεριαλιστικών συμμάχων τους για το βάρβαρο πόλεμο που εξαπέλυσαν το 2003 -και είχε συμμετοχή και η Ελλάδα- και διέλυσαν μία χώρα κι ένα λαό; Για τα πετρέλαια βέβαια και για την ενέργεια έγινε. 
Στη συνέχεια τι αποδείχθηκε; Αποδείχθηκε ότι ήταν ένα χονδροειδέστατο κατασκευασμένο ψέμα. Η χώρα αυτή, όμως, έχει καταστραφεί. 
Ανάλογα επιχειρήματα χρησιμοποιούνται και σήμερα και για μία ενδεχόμενη απροκάλυπτη επέμβαση στη Συρία και αυτά κανείς δεν πρέπει να τα ξεχνά. 
Το δεύτερο σημείο που αλλάζει είναι η πρόσθεση διατάξεων για την πραγματοποίηση επεμβάσεων, για τον έλεγχο σε πλοία και επιβαίνοντες ύποπτους για τρομοκρατικές πράξεις. Ουσιαστικά πρόκειται για προσπάθεια νομικής κάλυψης των απαράδεκτων επιχειρήσεων νηοψίας, που μπορούν να πραγματοποιούν νατοϊκές και ευρωενωσιακές ιμπεριαλιστικές δυνάμεις, αλλά και ισχυρά καπιταλιστικά κράτη μεμονωμένα. 
Μάλιστα το πρωτόκολλο θα αποτελέσει το πλαίσιο για τους ελέγχους των πλοίων με ελληνική σημαία από τις αρχές άλλων χωρών, με ό,τι αρνητικό συνεπάγεται αυτό. 
Η ίδια λογική αντιμετώπισης της τρομοκρατικής απειλής υπάρχει και στο δεύτερο μικρότερο πρωτόκολλο, των σταθερών εγκαταστάσεων στην υφαλοκρηπίδα, και τροποποιεί αντίστοιχα το αρχικό.
Εμείς λέμε καθαρά ότι ο εμπορικός στόλος θα χρησιμοποιηθεί από τις ιμπεριαλιστικούς οργανισμούς, Ευρωπαϊκή Ένωση και ΝΑΤΟ. Εξάλλου ο ελληνόκτητος εμπορικός στόλος είναι ενταγμένος στο στρατηγικό σχεδιασμό των ιμπεριαλιστικών επεμβάσεων και πολέμων ως το τέταρτο όπλο του ΝΑΤΟ. Αυτούς τους λόγους εξυπηρετούν και τα δύο πρωτόκολλα, που εμείς βεβαίως καταψηφίζουμε.","ΔΙΑΜΑΝΤΩ ΜΑΝΩΛΑΚΟΥ",302
"89969"," Ευχαριστούμε, κυρία Μανωλάκου.
Το λόγο έχει ο Υπουργός Ναυτιλίας και Αιγαίου κ. Μιλτιάδης Βαρβιτσιώτης.
Κύριε Υπουργέ, συγχαρητήρια, σιδεροκέφαλος και καλό έργο!
Έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89970"," Ευχαριστώ πολύ, κυρία Πρόεδρε. 
Ευχαριστώ και τους συναδέλφους για τις ευχές τους. Όπως λέμε στον Πειραιά, ευχόμαστε «καλές θάλασσες». 
Ξέρετε, θέλω να δώσω ορισμένες απαντήσεις όσον αφορά το γιατί έρχεται με καθυστέρηση κατ’ αρχάς αυτή η κύρωση. Αυτό είναι ένα πρωτόκολλο το οποίο έχει υπογραφεί το 2005. Η Ελλάδα έχει ως πάγια τακτική να φέρνει προς κύρωση αυτά τα πρωτόκολλα των Διεθνών Οργανισμών και ιδιαίτερα του Διεθνούς Ναυτιλιακού Οργανισμού, του ΙΜΟ, αφού έχουν υπογραφεί και κυρωθεί από τα απαραίτητα σε αριθμό κράτη-μέλη του Οργανισμού για να τεθούν σε ισχύ. Αυτό συνέβη το 2010. Από το 2010 όμως, λόγω διαρκών κυβερνητικών αλλαγών, δεν ήταν εύκολο το συγκεκριμένο να έρθει να κυρωθεί, γιατί ξέρετε ότι η συλλογή των υπογραφών είναι μία δύσκολη διαδικασία. Είχαμε διαρκείς κυβερνητικές αλλαγές, οι οποίες καθυστέρησαν την κύρωσή του. Σήμερα είμαστε από τις πρώτες χώρες της Ευρωπαϊκής Ένωσης που κυρώνουν αυτό το πρωτόκολλο. Μόνο τέσσερα κράτη-μέλη της Ευρωπαϊκής Ένωσης έχουν κυρώσει το συγκεκριμένο πρωτόκολλο, οπότε και ως πρώτη ναυτιλιακή δύναμη της Ευρωπαϊκής Ένωσης για εμάς αποκτά ιδιαίτερη σημασία να το κυρώσουμε, αφού έχει συμπληρωθεί και ο απαιτούμενος αριθμός μελών του Διεθνούς Ναυτιλιακού Οργανισμού.
Τώρα, σε ό,τι αφορά τις ανησυχίες που εκφράστηκαν, οι οποίες έχουν να κάνουν είτε με την υπερβάλλουσα δύναμη είτε με την εξουσιοδότηση που δίνει προς τους «δυνατούς» για ελέγχους, θέλω να πω ότι η ελληνική ναυτιλία, η οποία είναι πρώτη παγκοσμίως, θέλει οι θάλασσες να είναι καθαρές, ανοικτές και τα ελληνόκτητα και ελληνικά πλοία, τα πλοία υπό ελληνική σημαία, τα οποία εντάσσουν και πληρούν όλους τους κανόνες ασφαλείας -και δεν θέλουμε σε καμμία περίπτωση να μπουν σε μία κατηγορία πλοίων που δεν θα γίνονται δεκτά σε όλα τα λιμάνια- να ελέγχονται. Θέλουμε να ελέγχονται σε κάθε φάση και σε κάθε διαδικασία.
Σε ό,τι αφορά τις Ηνωμένες Πολιτείες της Αμερικής, που ακούστηκε πολύς μύθος ότι θα επιβάλουν ιδιαίτερους κανόνες και θα προκαλέσουν προβλήματα στην ελευθερία της ναυσιπλοΐας, οι Ηνωμένες Πολιτείες της Αμερικής είναι ο πρώτος παγκόσμιος εμπορικός παίκτης, ο πρώτος παγκόσμιος οικονομικός εταίρος. Δεν μπορούν τα ελληνικά πλοία και τα πλοία με την ελληνική σημαία να μην υπόκεινται στους ελέγχους της αμερικανικής Ακτοφυλακής.
Βεβαίως είμαστε από αυτούς που θέλουμε να κυρώσουμε αυτό το πρωτόκολλο, ώστε τα πλοία μας να υπόκεινται σε όλους τους ελέγχους και οι ανταγωνιστές μας, που δεν θα έχουν κυρώσει αυτό το πρωτόκολλο να μην έχουν την πρόσβαση στα λιμάνια. Αυτό μας δίνει οικονομικά πλεονεκτήματα, γι’ αυτό και η χώρα μας πάντοτε ήταν από τις χώρες που αυτές τις διεθνείς συνθήκες του Διεθνούς Ναυτιλιακού Οργανισμού όχι μόνο τις ψήφιζε, αλλά προσπαθούσε και για την εφαρμογή τους στα πλοία με ελληνική σημαία. 
Από την εποχή που ιδρύθηκε ο Διεθνής Ναυτιλιακός Οργανισμός το 1958 - και θα σας επισημάνω ότι την τελευταία δεκαετία επικεφαλής του ήταν Έλληνας πρώην Αξιωματικός του Λιμενικού Σώματος ο κ. Μητρόπουλος, ο οποίος έχει τιμηθεί πολλαπλώς από την Ελλάδα- έχει κυρώσει ανάλογα με τις ανάγκες της εποχής διάφορα πρωτόκολλα. Βασικό πρωτόκολλο το S.O.L.A.S., το SAVE OUR LIVES AT SEA, που είναι το πρωτόκολλο για την ασφάλεια των ναυτικών, το MARPOL, που είναι για την ασφάλεια του θαλασσίου περιβάλλοντος, το SALVAGE, που είναι για την ασφάλεια του πλοίου και τη διάσωση των πλοίων. Βεβαίως, οι διεθνείς συνθήκες ανάγκασαν το Διεθνή Ναυτιλιακό Οργανισμό να πάρει και μέτρα για την αντιμετώπιση τρομοκρατικών φαινομένων. 
Γιατί αυτό που άλλαξε την 11η Σεπτεμβρίου είναι ότι πλέον δεν υπάρχει ένας τρομοκράτης, ο οποίος πρέπει να χρησιμοποιήσει όπλα, αλλά το ίδιο το μεταφορικό μέσο κατέστη το όπλο. Και αυτή η σύμβαση, αυτό το πρωτόκολλο ακριβώς αυτό κάνει, δίνει ορισμένες εξουσιοδοτήσεις προς τις χώρες, που το έχουν κυρώσει και τα μέλη του Διεθνούς Ναυτιλιακού Οργανισμού να κάνουν τους ελέγχους, ώστε να μην υπάρχει η πιθανότητα το πλοίο το ίδιο να μετατραπεί σε όπλο τρομοκρατίας. 
Τέλος θέλω να πω δύο πράγματα. Σε ό,τι αφορά τους εργαζόμενους, νομίζω ότι οι Έλληνες ναυτικοί είναι αυτοί οι οποίοι θέλουν να υπάρχει μεγαλύτερη διαφάνεια και στο πλοίο στο οποίο υπηρετούν και στη σημαία στην οποία υπηρετούν. Και θέλουμε οι Έλληνες ναυτικοί να υπηρετούν στην ελληνική σημαία και η ελληνική σημαία να είναι πιο διαφανής στις διαδικασίες. 
Σε ό,τι αφορά το Λιμενικό Σώμα, επειδή συμμερίζομαι την αγωνία σας απόλυτα, την αγωνία των ανδρών και των γυναικών του Λιμενικού Σώματος, που κάνουν μια τεράστια προσπάθεια στο Αιγαίο για την τήρηση των θαλασσίων συνόρων, αλλά και μια τεράστια προσπάθεια για την ανάπτυξη της ελληνικής ναυτιλίας, θα σας πω κάτι. Η κυβερνητική επιλογή είναι μία και σαφής: Η θωράκιση του Αιγαίου. 
Γι’ αυτό και το Λιμενικό Σώμα παρά τις οικονομικές δυσκολίες, έχει ήδη προκηρύξει διαγωνισμό για νέα πλωτά μέσα. Παίρνουμε και μέσα τα οποία θα τα χρησιμοποιήσουμε και θα ανταποκρίνονται στις ανάγκες για τη διαφύλαξη και την επιτήρηση της υφαλοκρηπίδας και της ΑΟΖ. 
Επίσης το Λιμενικό Σώμα θα είναι από τα πρώτα Σώματα που θα προβούν σε καινούργιες προσλήψεις προσωπικού, για να καλύψει ανάγκες που ανταποκρίνονται στο δύσκολο ρόλο, που έχει να αντιμετωπίσει. 
Εγώ είμαι πολύ περήφανος που συνεργάζομαι με τα στελέχη του Λιμενικού Σώματος, γιατί πρόκειται περί ανθρώπων, που έχουν υψηλότατο επίπεδο μόρφωσης, κατάρτισης, δυναμισμού και πάνω απ’ όλα ένα αίσθημα ευθύνης απέναντι στην εθνική αποστολή, την οποία υπηρετούν. 
Εισηγούμαι βεβαίως την ψήφιση από τη Βουλή της κύρωσης του συγκεκριμένου πρωτοκόλλου. 
Ευχαριστώ, κυρία Πρόεδρε.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"89971"," Ευχαριστούμε κι εμείς. 
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Ναυτιλίας και Αιγαίου: «Κύρωση του Πρωτοκόλλου του 2005 της Διεθνούς Σύμβασης του 1988 για την καταστολή των παράνομων πράξεων κατά της ασφάλειας της ναυσιπλοΐας και του Πρωτοκόλλου του 2005 στο Πρωτόκολλο του 1988 για την καταστολή παράνομων πράξεων κατά της ασφάλειας των σταθερών εγκαταστάσεων στην υφαλοκρηπίδα». 
Ερωτάται το Σώμα: Γίνεται δεκτό το νομοσχέδιο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89972"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"89973"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"89974"," Συνεπώς το νομοσχέδιο του Υπουργείου Ναυτιλίας και Αιγαίου: «Κύρωση του Πρωτοκόλλου του 2005 της Διεθνούς Σύμβασης του 1988 για την καταστολή των παράνομων πράξεων κατά της ασφάλειας της ναυσιπλοΐας και του Πρωτοκόλλου του 2005 στο Πρωτόκολλο του 1988 για την καταστολή παράνομων πράξεων κατά της ασφάλειας των σταθερών εγκαταστάσεων στην υφαλοκρηπίδα» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ. 118α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89975"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89976"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"89977"," Το Σώμα παρέσχε τη ζητηθείσα εξουσιοδότηση. 
Εισερχόμαστε στη δεύτερη για σήμερα κύρωση. 
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Κύρωση της Συμφωνίας μεταξύ της Ελληνικής Δημοκρατίας και της Ομοσπονδιακής Δημοκρατίας της Βραζιλίας περί εκδόσεως». 
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία. 
Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της Συμφωνίας. 
Από την Κοινοβουλευτική Ομάδα του ΣΥΡΙΖΑ-ΕΚΜ ορίζεται εισηγήτρια η Βουλευτής κ. Βασιλική Κατριβάνου. 
Από την Κοινοβουλευτική Ομάδα του ΠΑΣΟΚ ορίζεται ως ειδική αγορήτρια η κ. Θεοδώρα Τζάκρη.
Από την Κοινοβουλευτική Ομάδα της Χρυσής Αυγής ορίζεται ως ειδικός αγορητής ο κ. Παναγιώτης Ηλιόπουλος. 
Από την Κοινοβουλευτική Ομάδα του Κομμουνιστικού Κόμματος Ελλάδος ορίζεται ως ειδικός αγορητής ο κ. Γκιόκας Ιωάννης. 
Υπάρχει κάποιος συνάδελφος από τα κόμματα που διαφώνησαν, που θέλει να λάβει το λόγο; 
Βλέπω ότι υπάρχουν αντιρρήσεις από κάποιους, οπότε θα δώσω το λόγο με τη σειρά. 
Η κ. Βασιλική Κατριβάνου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89978"," Κυρία Πρόεδρε, κύριοι συνάδελφοι, καλημέρα σας.
Κύριε Υπουργέ, καλή αρχή! 
Θα πρέπει να τονίσω κατ’ αρχάς ότι είναι ιδιαίτερα προβληματικό -θα λέγαμε ίσως και απαράδεκτο- να εισαγάγετε στην Ολομέλεια της Βουλής αυτήν τη στιγμή, χωρίς τη στοιχειώδη επεξεργασία, μια διμερή σύμβαση έκδοσης, η οποία έχει συνομολογηθεί τον Απρίλιο του 2009 και την οποία μας φέρνετε τώρα για κύρωση. Γιατί; Και μάλιστα τη φέρνετε, όταν η χώρα βρίσκεται σε μια τόσο σοβαρή πολιτικά και κοινωνικά συγκυρία. Δεν το κατανοούμε. 
Όταν μάλιστα ρωτήθηκε ο Υπουργός κ. Καραγκούνης αν έχει κυρωθεί από τη Βραζιλία, δεν πήραμε απάντηση. Δεν ξέρουμε δηλαδή, αν αυτή η πράξη έχει κυρωθεί από την άλλη πλευρά.","ΒΑΣΙΛΙΚΗ ΚΑΤΡΙΒΑΝΟΥ",208
"89979"," Αυτό μας ενδιαφέρει…","ΔΗΜΗΤΡΙΟΣ ΚΥΡΙΑΖΙΔΗΣ",263
"89980"," Φυσικά μας ενδιαφέρει να γνωρίζουμε. 
Επίσης δεν κατανοούμε γιατί έρχεται για κύρωση αυτήν τη στιγμή, σε αυτήν τη συγκυρία, τέσσερα χρόνια μετά. Το θεωρούμε προχειρότητα και απαράδεκτο.
Συγχρόνως, θέλουμε να πούμε ότι ενώ γίνεται αυτό, στην Ολομέλεια δεν έχει συζητηθεί ένα πάρα πολύ επίκαιρο και σοβαρό ζήτημα έκδοσης προσφύγων, που έχει συμβεί το τελευταίο διάστημα στη γείτονα Τουρκία. Η Ολομέλεια επιβάλλεται να γνωρίζει και να λάβει θέση, δεδομένης πραγματικά, της σοβαρότητας του ζητήματος αυτού. 
Συγκεκριμένα, ενεργοποιήθηκαν διαδικασίες έκδοσης προς την Τουρκία πέντε Τούρκων αιτούντων άσυλο, επί των οποίων στη συνέχεια, έκριναν αρνητικά και απέρριψαν τα σχετικά αιτήματα έκδοσης όλα τα αρμόδια δικαστήρια, γιατί διώκονται για πολιτικούς λόγους και κινδυνεύει η ζωή τους, σε περίπτωση που επιστρέψουν στην Τουρκία. Στο πλαίσιο αυτών των διαδικασιών, παραβιάστηκε η αρχή της εμπιστευτικότητας που διέπει τη διαδικασία του ασύλου. Πριν ακόμη από την κρίση των ελληνικών δικαστηρίων, δημοσιεύματα στον ελληνικό και τουρκικό Τύπο δημοσιοποίησαν στοιχεία των εκζητουμένων και άλλων αιτούντων άσυλο, εκθέτοντάς τους σε κίνδυνο. Έκαναν μάλιστα λόγο για μυστικές συμφωνίες μεταξύ Ελλάδας και Τουρκίας και αναφέρονταν επωνύμως και σε άλλους αιτούντες άσυλο στην Ελλάδα. Αυτό το θεωρούμε απαράδεκτο συνταγματικά και σε σχέση με τις διεθνείς συμβάσεις.
Με την απαγωγή όμως του Τούρκου πρόσφυγα Μπουλούτ Γιαϊλά που, όπως γνωρίζετε, έγινε στις 30 Μαΐου στην Αθήνα, τη μεταφορά και τη μετέπειτα επίσημη σύλληψή του στην Τουρκία καταγράφεται ένα ποιοτικό άλμα στο πεδίο των παραβιάσεων και ένα πλήγμα στο συνταγματικό πλαίσιο και την κυριαρχία της χώρας μας. Ο Μπουλούτ Γιαϊλά καθ’ όλη τη διάρκεια της παραμονής του στην Ελλάδα, δεν μπόρεσε, όπως χιλιάδες άλλοι πρόσφυγες, να υποβάλει αυτοπροσώπως αίτημα ασύλου λόγω της προβληματικής διαδικασίας. Βρέθηκε λοιπόν στα χέρια των διωκτών του, στα χέρια αυτών που είχε βασανιστεί παρ’ ότι είχε ζητήσει προστασία από το ελληνικό κράτος και ενώ οποιαδήποτε πράξη επαναπροώθησης, απέλασης ή έκδοσης των προσώπων, που υπάγονται σε διεθνή προστασία, απαγορεύεται από τη διεθνή και την ελληνική νομοθεσία και παραβιάζει την αρχή της μη επαναπροώθησης. Και μάλιστα αυτό έγινε στη συγκεκριμένη περίοδο, κατά την οποία έχουμε συγκλονιστεί από όσα συμβαίνουν στην Τουρκία, κυρίες και κύριοι συνάδελφοι. 
Πολλά είναι τα αναπάντητα ερωτήματα για τη συμμετοχή της ΕΛΑΣ ή άλλης ελληνικής υπηρεσίας στο περιστατικό της απαγωγής, αλλά και για την παράνομη δράση ξένων υπηρεσιών στην Ελλάδα. Για όλα αυτά η Κυβέρνηση έχει ευθύνη, είναι υπόλογη και η Ολομέλεια πρέπει να πάρει θέση.
Επανέρχομαι όμως τώρα στην κύρωση της σημερινής συμφωνίας. Θα επισημάνω ότι υπάρχει θεσμικό πλαίσιο, που δεσμεύει τη χώρα μας και αποτυπώνεται και στον Κώδικα Ποινικής Δικονομίας. Το πλαίσιο αυτό που έχουμε, θέτει αυστηρότερες προϋποθέσεις για την έκδοση, από αυτές που περιλαμβάνονται στην υπό κύρωση συμφωνία. Είναι λοιπόν, κατ’ αρχάς ανεπίτρεπτη η καταστρατήγηση αυτού του πλαισίου, το οποίο είναι δεσμευτικό, σύμφωνα με τις διεθνείς μας υποχρεώσεις, το Σύνταγμα αλλά και την ελληνική νομοθεσία και αποτυπώνει τις ελάχιστες εγγυήσεις για την έκδοση, τις οποίες επιχειρεί η Κυβέρνηση τώρα αυθαίρετα, να μειώσει, χωρίς καμμία έστω υποτυπώδη αιτιολογία. 
Υπενθυμίζουμε δε, το αυτονόητο το οποίο ίσως διαφεύγει της Κυβέρνησης. Δεν γνωρίζουμε. Τα ζητήματα έκδοσης συνδέονται άμεσα με σοβαρότατες διεθνείς και συνταγματικές δεσμεύσεις και υποχρεώσεις της χώρας μας για την προστασία των δικαιωμάτων του ανθρώπου και το σεβασμό της αρχής της μη επαναπροώθησης. 
Θα αναφερθώ ενδεικτικά στις βασικές αποκλίσεις της συμφωνίας που συζητάμε σήμερα, σε σχέση με τα ισχύοντα στην ελληνική έννομη τάξη. 
Στο άρθρο 2 της σύμβασης προβλέπεται έκδοση για πράξεις που τιμωρούνται με ανώτατο όριο ένα έτος τουλάχιστον. Ο Κώδικας όμως της Ποινικής Δικονομίας προβλέπει δύο έτη τουλάχιστον. Ποιος είναι ο λόγος μείωσης της προβλεπόμενης από την ελληνική νομοθεσία εγγύησης; Γιατί δεν αποτυπώνεται αυτό στην αιτιολογική έκθεση;
Στο άρθρο 3 μοναδική προϋπόθεση που τίθεται, για να υπάρξει άρνηση της έκδοσης, είναι να έχει δικαστεί το εκζητούμενο πρόσωπο για την αξιόποινη πράξη για την οποία ζητείται η έκδοση. Όμως το άρθρο 443 του Κώδικα Ποινικής Δικονομίας βάζει ως προϋπόθεση, η απόφαση να είναι αμετάκλητη.
Στο άρθρο 4 της σύμβασης γίνεται απλή μνεία στο κείμενο απόφασης ή εντάλματος σύλληψης. 
Ωστόσο το άρθρο 441 παράγραφος 1 του Κώδικα Ποινικής Δικονομίας απαιτεί την ύπαρξη εγγράφων που να επιβεβαιώνουν τη συνδρομή ενδείξεων ενοχής. 
Πηγαίνω στο άρθρο 10 της σύμβασης, που αφορά την προσωρινή σύλληψη, που γίνεται πριν από την επίσημη και τυπική υποβολή αιτήματος έκδοσης, το οποίο είναι επαχθέστατο μέτρο. Το άρθρο 10 αρκείται στη μνεία επειγουσών περιστάσεων. Όμως το άρθρο 445 παράγραφος 2 του Κώδικα Ποινικής Δικονομίας απαιτεί τη συνδρομή βάσιμης υπόνοιας φυγής του προσώπου. Το παραλείψατε, παρ’ όλο που αποτελεί εγγύηση.
Επίσης στο άρθρο 10 της σύμβασης προβλέπεται η υποχρεωτική λήξη της προσωρινής κράτησης σε εξήντα ημέρες, εάν δεν έχουν αποσταλεί η αίτηση έκδοσης και τα απαιτούμενα έγγραφα. Εδώ καταγράφονται σοβαρές αποκλίσεις από τα ισχύοντα. Επεκτείνεται αναιτιολόγητα το ανώτατο όριο προσωρινής κράτησης σε εξήντα μέρες, από τις τριάντα που προβλέπει ο Κώδικας Ποινικής Δικονομίας, αλλά και από τις σαράντα μέρες που προβλέπει ως ανώτατο όριο και χωρίς εξαιρέσεις η Ευρωπαϊκή Σύμβαση Έκδοσης, όπου βέβαια προβλέπεται και η λήξη της κράτησης στις δεκαοκτώ μέρες και ελέγχεται η επιμέλεια των μερών. 
Αντίθετα, στην υπό κύρωση σύμβαση δεν γίνεται καμμία μνεία στις διαδικασίες και τα δικαιώματα του κατηγορουμένου, του εκζητουμένου και του υπό σύλληψη προσώπου. 
Το να φέρνετε τώρα, τέσσερα χρόνια μετά, τη συμφωνία έκδοσης για την υπογραφή της, χωρίς τη στοιχειώδη επεξεργασία και συνέπεια, θεωρούμε ότι είναι πραγματικά προβληματικό και επικίνδυνο για τη δημοκρατία, γιατί και με τη σύμβαση αυτή επιχειρούνται εκπτώσεις σε βασικές εγγυήσεις προστασίας των δικαιωμάτων του ανθρώπου και στις διεθνείς υποχρεώσεις της χώρας. 
Για το λόγο αυτό το καταψηφίζουμε. 
Ευχαριστώ.","ΒΑΣΙΛΙΚΗ ΚΑΤΡΙΒΑΝΟΥ",208
"89981"," Ευχαριστούμε, κυρία Κατριβάνου. 
Το λόγο έχει ο κ. Παναγιώτης Ηλιόπουλος από τη Χρυσή Αυγή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89982"," Γενικά εμείς είμαστε υπέρ, όσον αφορά στην ανταλλαγή κρατουμένων και στην έκδοσή τους, αλλά θεωρούμε τη συγκεκριμένη σύμβαση ως υποκριτική και την καταψηφίζουμε, γιατί δεν μπορούμε να κάνουμε σύμβαση με τη Βραζιλία, που ουσιαστικά δεν αντιστοιχεί σε κανέναν κρατούμενο, ούτε από τη Βραζιλία ούτε από την Ελλάδα -είναι μία παντελώς άχρηστη σύμβαση, η οποία απλά απασχόλησε μια επιτροπή και σήμερα την Ολομέλεια- ενώ αφήνουμε τους Αλβανούς, τους Ρουμάνους, τους Βούλγαρους, τους Αφγανούς, τους Πακιστανούς, τους Αλγερινούς να κατασφάζουν, να καταληστεύουν τον ελληνικό λαό κι όταν προσπαθούμε να τους στείλουμε, όπως λέει ο λαός, από εκεί που ήρθαν, οι χώρες τους δεν τους δέχονται.
Κοιτάξτε πρώτα να λύσετε τα σοβαρά προβλήματα εγκληματικότητας στην Ελλάδα, τα οποία δεν τα δημιουργούν οι Βραζιλιάνοι και όταν τα λύσετε αυτά, κάντε σύμβαση και με τη Βραζιλία και με τη Χονολουλού και με όποια άλλη χώρα θέλετε. Απασχολήστε το Κοινοβούλιο άδικα, όπως το απασχολείτε τώρα με αυτές τις ανούσιες, άχρηστες συμβάσεις, λύστε όμως πρώτα τα βασικά προβλήματα. Στείλτε πίσω τους Αλβανούς, που τους αφήνετε να κάνουν στη φυλακή δύο-τρία χρόνια και οι οποίοι στη συνέχεια βγαίνουν και ξανασκοτώνουν, γιατί μόνο αυτό ξέρουν να κάνουν: να δολοφονούν, να σκοτώνουν και να ληστεύουν. Και όταν πάτε να τους στείλετε, σας τους γυρνάνε πίσω, δεν τους δέχεται η Αλβανία. Λύστε λοιπόν, τα σοβαρά προβλήματα που απασχολούν τον ελληνικό λαό και μετά κάντε αυτές τις άχρηστες συμβάσεις. 
Ευχαριστώ.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"89983"," Ευχαριστούμε, κύριε Ηλιόπουλε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι ο Βουλευτής των Ανεξαρτήτων Ελλήνων κ. Κωνσταντίνος Γιοβανόπουλος κατέθεσε πρόταση νόμου: «Για μείωση των Βουλευτών σε διακόσιους (200)».
Παραπέμπεται στην αρμόδια Διαρκή Επιτροπή.
Το λόγο έχει τώρα ο κ. Ιωάννης Πανούσης από τη Δημοκρατική Αριστερά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89984"," Κυρία Πρόεδρε, κατ’ αρχάς να συγχαρώ τον νέο Υπουργό και είμαι βέβαιος ότι θα αναζητήσει τη συναίνεση όλων των κομμάτων σε αυτό το δύσκολο έργο του. 
Αυτή η Συμφωνία πάσχει πολλαπλώς. Πρώτον, αναφέρεται στην Ευρωπαϊκή Σύμβαση Έκδοσης του 1957 και μοιάζει να παραγνωρίζει ή να παραβλέπει ότι στα διαμεσολαβήσαντα πενήντα έξι χρόνια έχουν εκδοθεί δεκάδες συστάσεις και αποφάσεις του Συμβουλίου της Ευρώπης πάνω στο θέμα αυτό. 
Έχει εκδοθεί δε και η γνωστή Συμφωνία Ηνωμένων Πολιτειών-Ευρωπαϊκής Ένωσης, που αναφέρονται στο θέμα και εξειδικεύουν: Παραδείγματος χάριν, αφορά νέους κάτω των δεκαοκτώ ετών; Πώς υπολογίζεται ο διανυόμενος χρόνος; Αν η ποινή είναι μικρότερη από ένα έτος, την εκτίει; Τι συμβαίνει όταν έχουμε συρροή αιτήσεων έκδοσης; Σε ποιο κράτος εκδίδεται το πρόσωπο και ποιος αποφασίζει σχετικά;
Έχει προβάδισμα η Ελλάδα ως μέλος της Ευρωπαϊκής Ένωσης και σε εκτέλεση του ευρωπαϊκού εντάλματος σύλληψης; Ή ισχύει η δυναμική των συμφερόντων των αιτούντων κρατών; Η άρνηση της αμοιβαίας συνδρομής σύμφωνα με την εφαρμογή της Ευρωπαϊκής Σύμβασης, πρέπει να αιτιολογείται από το συμβαλλόμενο κράτος και πώς; Η ταχεία εκτέλεση θα λαμβάνει υπ’ όψιν τα δικαιώματα του εκζητουμένου; Όλα αυτά είναι συστάσεις του Συμβουλίου της Ευρώπης.
Θα αποζημιώνονται όσοι κρατούνται αδικαιολόγητα για έκδοση; Και γιατί μόνο έκδοση και όχι και μεταφορά κρατουμένων; Και όλα αυτά τα συνταγματικά εμπόδια –όπως σωστά ειπώθηκε- θα λύνονται μέσω διμερών διαβουλεύσεων, όπως είναι και η κοινή γραμμή της έκδοσης Ευρωπαϊκής Ένωσης και Ηνωμένων Πολιτειών; 
Υπερβαίνει δε, κατά δεύτερο λόγο, τα σχετικά άρθρα του ελληνικού Κώδικα Ποινικής Δικονομίας και τις εκεί λεπτομέρειες και ρυθμίσεις: διπλό αξιόποινο, προσωρινή παράδοση, υποτροπή. Αγνοεί –επαναλαμβάνω- διατάξεις της συμφωνίας έκδοσης ΗΠΑ-Ευρωπαϊκής Ένωσης «ne bis in idem», παραγραφή.
Δεν συνεκτιμάει –και θέλω την προσοχή σας σε αυτό- το διαφορετικό πολιτισμικό, δικαϊκό και δικαστικό σύστημα των δύο χωρών, που επηρεάζει την εφαρμογή των σχετικών διατάξεων. Παραδείγματος χάριν, θα διαβιβάζονται πληροφορίες ευαίσθητου χαρακτήρα;
Τέλος έρχεται πιθανώς σε σύγκρουση με το ίδιο το Σύνταγμα της Βραζιλίας που απαγορεύει την έκδοση, άρθρο 5 παράγραφοι 31 και 32.
Και κάτι για το νομικό μας πολιτισμό, κύριε Υπουργέ. Δεν αναγράφεται στο προοίμιο ότι τα συμβαλλόμενα μέρη έχουν τον προσήκοντα σεβασμό για τα δικαιώματα του ανθρώπου και το κράτος Δικαίου, αφού η Ευρωπαϊκή Σύμβαση Δικαιωμάτων του Ανθρώπου δεν δεσμεύει τη Βραζιλία. 
Άρα αυτό που πρέπει να ελπίζει κανένας, είναι μια συμπληρωματική και επικαιροποιημένη συμφωνία. Παρ’ όλο που για λόγους τήρησης των διεθνών υποχρεώσεων της χώρας, η ΔΗΜΑΡ θέλει να ψηφίσει αυτήν τη σύμβαση, ωστόσο η Κυβέρνηση πρέπει να ελέγχει περισσότερο την αμοιβαία ωφέλεια από τέτοιες συμβάσεις, σε σχέση με το νομικό μας πολιτισμό. 
Θα ήθελα λοιπόν στην τοποθέτησή σας, κύριε Υπουργέ, να μας βεβαιώσετε ότι αυτή η συμφωνία, που πάσχει γενικώς, νομικά, πολιτικά, πολιτισμικά, θα συμπληρωθεί με τα δεδομένα τα διεθνή, τα ευρωπαϊκά και τα αφορώντα στην Ελλάδα, για να μπορέσει να αποτελεί ένα σοβαρό νομικό κείμενο.
Ευχαριστώ.","ΙΩΑΝΝΗΣ ΠΑΝΟΥΣΗΣ",391
"89985"," Ευχαριστούμε, κύριε Πανούση.
Τέλος το λόγο έχει ο κ. Ιωάννης Γκιόκας από το Κομμουνιστικό Κόμμα Ελλάδας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89986"," Ευχαριστώ, κυρία Πρόεδρε.
Κύριε Υπουργέ, θέλουμε κατ’ αρχάς να επισημάνουμε ότι γενικά δεν είμαστε αντίθετοι στη σύναψη διμερών συμφωνιών μεταξύ κρατών, στο ζήτημα της έκδοσης, στη βάση βέβαια και στην ανάπτυξη σχέσεων συνεργασίας και αμοιβαίου οφέλους. 
Ωστόσο, όσον αφορά τη συγκεκριμένη σύμβαση έκδοσης με τη Βραζιλία, έχουμε μια σειρά από ενστάσεις και αντιρρήσεις –τις οποίες θέσαμε και στην επιτροπή- που μας οδηγούν στο να εκφράσουμε τη διαφωνία μας με τη συγκεκριμένη διεθνή σύμβαση, η οποία εκτός των άλλων, αποκλίνει σε πολύ μεγάλο βαθμό, από τα γενικώς ισχύοντα σήμερα και στον Κώδικα Ποινικής Δικονομίας. 
Υπάρχουν ζητήματα τα οποία τέθηκαν. Θέλω να αναφερθώ με τη σειρά σε ορισμένα άρθρα.
Με το άρθρο 3 περίπτωση δ΄ εξαιρείται από το πεδίο χορήγησης της έκδοσης το φορολογικό αδίκημα. Με την περίπτωση α΄ της παραγράφου 1 του άρθρου 6, κατά τη γνώμη μας, υπονομεύεται ο κανόνας της ειδικότητας, που ισχύει σε όλες τις συμβάσεις έκδοσης, δηλαδή η έκδοση να αιτιολογείται για συγκεκριμένη αξιόποινη πράξη, δεδομένου ότι με τη συγκεκριμένη διάταξη εισάγεται εξαίρεση, κατά την περίπτωση που το μέρος και όχι ο εκζητούμενος συγκατατίθεται σε αυτό.
Είναι προβληματική η πρόβλεψη της παραγράφου 1 του άρθρου 8, που επιτρέπει τη μεταβίβαση ποινικών διαδικασιών. Έτσι το μέρος υποχρεώνεται –και δεν είναι απλώς στη διακριτική του ευχέρεια- κατόπιν αιτήσεως του άλλου μέρους, να ασκήσει ποινική δίωξη για αξιόποινη πράξη. Επί της ουσίας, πρόκειται για μεταβίβαση κυριαρχικής αρμοδιότητας του κράτους να διερευνά για αξιόποινες πράξεις που έχουν τελεστεί στο έδαφός του.
Με το άρθρο 9 επιτρέπεται η επανέκδοση σε τρίτο κράτος. Γενικά η επανέκδοση σε τρίτο κράτος είναι ούτως η άλλως προβληματική. Η σχετική όμως συναίνεση του μέρους προς το οποίο απευθύνεται η αίτηση, δεν αίρει, κατά τη γνώμη μας, την πιθανή καταστρατήγηση δικαιωμάτων για το πρόσωπο για το οποίο ζητείται η έκδοση. 
Τέλος υπάρχει το άρθρο 10, το οποίο τέθηκε και από άλλους Βουλευτές, που, κατά τη γνώμη μας, είναι ένα από τα πιο προβληματικά άρθρα της συγκεκριμένης σύμβασης έκδοσης, δεδομένου ότι επιτρέπει την προσωρινή σύλληψη του εκζητουμένου με μόνη, σύμφωνα με την παράγραφο 2, τη γνωστοποίηση πρόθεσης για τη διαβίβαση αίτησης έκδοσης.
Συνεπώς γι’ αυτούς τους λόγους που αναφέραμε, εκφράζουμε τη διαφωνία μας και καταψηφίζουμε τη συγκεκριμένη διεθνή σύμβαση έκδοσης με τη Βραζιλία.
Ευχαριστώ.","ΙΩΑΝΝΗΣ ΓΚΙΟΚΑΣ",110
"89987"," Ευχαριστούμε, κύριε Γκιόκα.
Το λόγο έχει ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Αθανασίου.
Συγχαρητήρια, κύριε Υπουργέ, για την καινούργια σας θέση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89988"," Ευχαριστώ, κυρία Πρόεδρε.
Θα ήθελα και εγώ κατ’ αρχάς να ευχαριστήσω τους συναδέλφους, που είχαν την καλοσύνη να μου εκφράσουν τις ευχές τους για ευόδωση του έργου μου. Ο κ. Πανούσης είπε -τον οποίο ευχαριστώ και για τις ευχές στην Αίθουσα αυτή- ότι πρέπει να έχουμε μια ευρύτερη συνεργασία, ειδικά για το Υπουργείο Δικαιοσύνης, στο οποίο αντιμετωπίζονται θεσμικά ζητήματα. Θέλω να πω και να βεβαιώσω ότι αυτή θα υπάρχει με όλα τα κόμματα της Βουλής.
Να κάνω μια γενική τοποθέτηση. Επειδή ειπώθηκε και στην επιτροπή και επαναλήφθηκε, τώρα, το γεγονός ότι οι δύο χώρες έχουν διαφορετικό νομικό πολιτισμό, αυτό δεν σημαίνει ότι από μια διακρατική συμφωνία δεν μπορεί να εξαχθεί μια προστιθέμενη αξία. Η χώρα μας έχει συνάψει συμβάσεις με αρκετές χώρες που έχουν διαφορετικό νομικό πολιτισμό. Να μην ξεχνάμε ότι η όλη διαδικασία της έκδοσης είναι ένα κορυφαίο ζήτημα διεθνούς δικαστικής ανεξαρτησίας.
Αναφορικά με το ζήτημα ότι η Βραζιλία δεν έχει υπογράψει τη Σύμβαση των Ανθρωπίνων Δικαιωμάτων, θέλω να υπενθυμίσω ότι είναι μέλος του ΟΗΕ, έχει υπογράψει την Οικουμενική Διακήρυξη για τα Δικαιώματα του Ανθρώπου, ενώ έχει κυρώσει και την Αμερικανική Διακήρυξη των Δικαιωμάτων του Ανθρώπου, που είναι παρόμοια σύμβαση με την Ευρωπαϊκή Σύμβαση των Δικαιωμάτων της Ρώμης. Πέρα απ’ αυτό όμως, το κράτος-μέλος, η χώρα μας, αν δει ότι παραβιάζονται ανθρώπινα δικαιώματα, φυσικά και δεν θα ενδώσει σε μια έκδοση.
Μελέτησα με προσοχή στα Πρακτικά τις παρατηρήσεις του κ. Πανούση. Πραγματικά πολλές με προβλημάτισαν. Τώρα δεν είχατε χρόνο να τις αναπτύξετε. Πρέπει να σας διαβεβαιώσω ότι, αν χρειαστεί, θα γίνουν μερικές συμπληρώσεις. Από αυτήν τη θέση λέω ότι, όταν χρειαστεί στο μέλλον, θα υπάρξουν βελτιώσεις στη σύμβαση.
Θα ήθελα να αναφερθώ σε μερικές αιτιάσεις, οι οποίες ειπώθηκαν. 
Μιλήσαμε για τα ανθρώπινα δικαιώματα και το νομικό πολιτισμό. Όσον αφορά την παραγραφή, δεν θα εκδίδεται κάποιος, εάν έχει παραγραφεί το αδίκημα. Υπάρχει ρητή διάταξη στο άρθρο 3, περίπτωση ε΄. 
Όσον αφορά το θέμα της θανατικής ποινής, βεβαίως και δεν θα εκδίδεται. Το λέει πάλι ρητά, η σύμβασή μας. Μην ξεχνάμε ότι η σύμβαση προέχει από τις διατάξεις του Κώδικα Ποινικής Δικονομίας. Οι διατάξεις του Κώδικα Ποινικής Δικονομίας λειτουργούν επικουρικά, συμπληρωματικά. Πέρα απ’ αυτό όμως, υπάρχει και ρητή διάταξη, η οποία λέει ότι όταν προβλέπεται θανατική ποινή, φυσικά και δεν εκδίδεται.
Το ίδιο συμβαίνει και για τα φορολογικά, που είπατε. Υπάρχει ρητή διάταξη που εξαιρούνται τα φορολογικά, όπως και μια σειρά άλλων αδικημάτων στο άρθρο 3. 
Όσον αφορά τη συρροή των αιτήσεων, σε αυτό, κύριε Πανούση, μπορεί να έχετε κάποιο δίκιο. Δεν εξαντλείται με πληρότητα το ζήτημα, αλλά βάζει τις βάσεις. Το άρθρο 11 αναφέρει πώς γίνεται η εισροή των αιτήσεων της έκδοσης, με ποιες προτεραιότητες. Συνεπώς νομίζω δεν θα υπάρξει πρόβλημα και ως προς αυτήν την κατεύθυνση.
Αυτές ήταν οι κυρίως αιτιάσεις που αναφέρατε και στην επιτροπή και στη σημερινή συζήτηση. Νομίζω ότι στη σύμβαση υπάρχει μια καλή ρύθμιση στα ζητήματα. Μπορεί να μην είναι εξαντλητική, αλλά αν χρειαστεί, θα τη συμπληρώσουμε στο μέλλον.
Για την καθυστέρηση, στην οποία αναφερθήκατε, αυτό είναι ένα σύνηθες φαινόμενο. Δυστυχώς έτσι γίνεται. Πολλές συμβάσεις έρχονται με μεγάλη καθυστέρηση, για να κυρωθούν από το κοινοβούλιο και ειδικά από το Κοινοβούλιό μας. Μην ξεχνάτε και ότι η βασική σύμβαση της Ευρωπαϊκής Επιτροπής για την έκδοση συνομολογήθηκε το 1957 και ψηφίστηκε το 1961. Πάρα πολλές διμερείς συμβάσεις έρχονται με μια καθυστέρηση τριών και τεσσάρων ετών. Αυτό όμως, δεν αναιρεί τη λειτουργικότητα των συμβάσεων.
Ευχαριστώ πολύ.","ΧΑΡΑΛΑΜΠΟΣ ΑΘΑΝΑΣΙΟΥ",10
"89989"," Και εμείς ευχαριστούμε, κύριε Υπουργέ.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Κύρωση της Συμφωνίας μεταξύ της Ελληνικής Δημοκρατίας και της Ομοσπονδιακής Δημοκρατίας της Βραζιλίας περί εκδόσεως».
Ερωτάται το Σώμα: Γίνεται δεκτό το νομοσχέδιο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89990"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"89991"," Κατά πλειοψηφία.","ΙΩΑΝΝΗΣ ΓΚΙΟΚΑΣ",110
"89992"," Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Κύρωση της Συμφωνίας μεταξύ της Ελληνικής Δημοκρατίας και της Ομοσπονδιακής Δημοκρατίας της Βραζιλίας περί εκδόσεως» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 131 α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89993"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89994"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"89995"," Το Σώμα παρέσχε τη ζητηθείσα εξουσιοδότηση.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Σερβίας για συνεργασία στον τομέα της γεωργίας».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή, μπορούν να λάβουν το λόγο όσοι έχουν αντίρρηση επ’ αυτής της Κυρώσεως της Συμφωνίας. 
Σας ενημερώνω ότι από την Κοινοβουλευτική Ομάδα του ΠΑΣΟΚ ειδικός αγορητής ορίζεται ο Βουλευτής κ. Δριβελέγκας Ιωάννης.
Από τους Ανεξάρτητους Έλληνες ορίζεται ως ειδικός αγορητής ο Βουλευτής κ. Γιοβανόπουλος Κωνσταντίνος και ως Κοινοβουλευτικός Εκπρόσωπος ο κ. Καπερνάρος Βασίλειος. 
Από το Κομμουνιστικό Κόμμα ορίζεται ως Κοινοβουλευτικός Εκπρόσωπος ο Βουλευτής κ. Μωραΐτης Νικόλαος.
Υπάρχει συνάδελφος ο οποίος έχει αντίρρηση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89996"," Κυρία Πρόεδρε, ζητώ το λόγο.","ΝΙΚΟΛΑΟΣ ΜΩΡΑΪΤΗΣ",355
"89997"," Το λόγο έχει ο κ. Μωραΐτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"89998"," Ευχαριστώ, κυρία Πρόεδρε.
Ως κόμμα δεν είμαστε αντίθετοι στην ισότιμη συνεργασία μεταξύ χωρών για το αμοιβαίο όφελος των λαών, για την ανταλλαγή απόψεων, ιδιαίτερα πάνω σε ζητήματα νέων τεχνολογιών και επιστημονικών δεδομένων, που είναι ζητήματα που αφορούν στη συγκεκριμένη συμφωνία, την παραγωγή αγροτικών προϊόντων για τη διατροφή, την υγεία των λαών, την προστασία του περιβάλλοντος, που μπορούν να αξιοποιούν την επιστήμη και την τεχνολογία για την μείωση του κόστους παραγωγής, τη βελτίωση των συνθηκών παραγωγής, την ποιότητα, τη βελτίωση της διαβίωσης των αγροκτηνοτρόφων, των πλατιών λαϊκών στρωμάτων.
Βέβαια, σε κάτι τέτοιο δεν στοχεύει, κατά τη γνώμη μας, η συμφωνία της χώρας μας με τη Σερβία, που συζητούμε σήμερα. Δεν θα βγουν κερδισμένοι οι λαοί των δύο χωρών. Οι μεγάλες εταιρείες που δραστηριοποιούνται στο χώρο διακίνησης και επεξεργασίας των τροφίμων, θα ενισχυθούν. 
Κατά τη γνώμη μας, είναι και μία προετοιμασία, ένα πρώτο στάδιο για την ένταξη της γειτονικής χώρας, της Σερβίας, στη λυκοσυμμαχία της Ευρωπαϊκής Ένωσης, που θα επιφέρει ένα παραπέρα πλήγμα στη φτωχομεσαία αγροτιά, αλλά και στο λαό αυτής της χώρας, όπως έχει συμβεί και με τη δική μας χώρα. 
Αυτή η συμφωνία δεν θα εξυπηρετήσει τη φτωχομεσαία αγροτιά των δύο χωρών. Η αγροτική πολιτική των δύο χωρών δεν στηρίζεται σε εθνικό σχεδιασμό, δεν αξιοποιεί τις παραγωγικές δυνατότητες των δύο χωρών στον αγροτικό τομέα, με στόχο την κάλυψη των διατροφικών λαϊκών αναγκών. Εφαρμόζονται πολιτικές που στοχεύουν στη γιγάντωση της καπιταλιστικής αγροτικής παραγωγής, στη συγκέντρωση της γης και παραγωγής σε λίγα χέρια και στις δύο χώρες, παρ’ ότι ιδιαίτερα στη χώρα μας, αλλά και στη γειτονική χώρα υπάρχουν οι προϋποθέσεις, για να αναπτυχθούν όλοι οι κλάδοι της φυτικής και ζωικής παραγωγής, έτσι ώστε να εξασφαλιστούν φθηνά και ασφαλή προϊόντα, βιώσιμο και αξιοπρεπές εισόδημα για τους μικρομεσαίους αγροκτηνοτρόφους των δύο χωρών και να προστατευθεί το περιβάλλον.
Βέβαια μία τέτοια πολιτική σκοντάφτει στη δίψα των καπιταλιστών για κέρδη, στον καπιταλιστικό τρόπο παραγωγής, όπου τα μέσα και τα εφόδια βρίσκονται στα χέρια των πολυεθνικών των μονοπωλίων. Έχουμε σοβαρές επιφυλάξεις για την αναφορά της συμφωνίας στην παραγωγή ζάχαρης, συμπεριλαμβανομένης και της παραγωγής και της επεξεργασίας ζαχαρότευτλων, τη στιγμή που στη χώρα μας κλείνουν εργοστάσια ζάχαρης και ξεκληρίζονται οι τευτλοπαραγωγοί.
Επίσης έχουμε σοβαρές ανησυχίες για την αναφορά αυτής της συμφωνίας σε ό,τι αφορά τη ζωική παραγωγή. Έχουμε επιφυλάξεις για την κυκλοφορία των μεσαζόντων και τον κατακλυσμό της ελληνικής αγοράς από ζώα από τη γειτονική χώρα με χαμηλότερες τιμές, εξαιτίας του χαμηλότερου κόστους που επικρατεί εκεί. Έχουμε στο παρελθόν παρόμοιες περιπτώσεις, που έφθαναν τέτοια ζώα στη χώρα μας και καθήλωναν τις τιμές των δικών μας αμνοεριφίων, με αποτέλεσμα να βυθίζουν παραπέρα στη φτώχεια τους κτηνοτρόφους της χώρας μας. 
Όπως ανέφερα, έχει συμβεί στο παρελθόν αυτό. Αναφέρεται στο άρθρο 2, που μιλά για ενθάρρυνση των μεικτών επιχειρήσεων, δηλαδή μεταξύ συνεταιριστικών οργανώσεων και ιδιωτικών φορέων των δύο χωρών. 
Επίσης αυτή η συμφωνία μιλά για φυτο-υγειονομικό έλεγχο, την ανταλλαγή γενετικού και βιολογικού υλικού. Στη χώρα μας έχουμε σοβαρά προβλήματα σε αυτήν την κατεύθυνση, από την έλλειψη χρηματοδότησης. Κινδυνεύει η τράπεζα γενετικού υλικού και μπαίνει σε κίνδυνο η προστασία των ελληνικών ποικιλιών, που χάνονται. 
Βέβαια εδώ πρέπει να επισημάνουμε και τη στάση της Χρυσής Αυγής στην επιτροπή, που αποδεικνύει για μία ακόμη φορά, ότι είναι το μακρύ χέρι του συστήματος, που δεν αμφισβητεί στο παραμικρό, τον πυρήνα της βαθιάς ταξικής πολιτικής του κεφαλαίου στη χώρα μας και αλλού και κάνει πραγματικά, ό,τι περνά από το χέρι της, για να μη φανεί η ταξική εκμετάλλευση, η βαρβαρότητα του συστήματος. 
Σηκώνει κουρνιαχτό και καθορίζει τη στάση της με τις θρησκευτικές πεποιθήσεις, με το χρώμα των λαών. 
Κυρία Πρόεδρε, με όλα αυτά που αναφέραμε παραπάνω, το Κομμουνιστικό Κόμμα Ελλάδας καταψηφίζει την κύρωση της συμφωνίας της χώρας μας με τη Σερβία.
Σας ευχαριστώ.","ΝΙΚΟΛΑΟΣ ΜΩΡΑΪΤΗΣ",355
"89999"," Ευχαριστώ, κύριε Μωραΐτη.
Ο κ. Γιοβανόπουλος, ειδικός αγορητής των Ανεξάρτητων Ελλήνων, έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90000"," Ευχαριστώ, κυρία Πρόεδρε.
Κύριε Υπουργέ, τα λέγαμε και στην επιτροπή και μάλιστα, ενώ διατύπωνα παρατηρήσεις για το πόσο άσχημα είναι τα πράγματα στην ελληνική γεωργία και κτηνοτροφία, με ψέξατε ότι συνήθως καταστροφολογώ, ότι τα πράγματα τα βλέπω μόνο σκοτεινά ή ότι εν πάση περιπτώσει, βλέπω μόνο τη σκοτεινή πλευρά του φεγγαριού και όχι τα υπόλοιπα.
Η αλήθεια είναι ότι πήρα τα Πρακτικά, όπως σας υποσχέθηκα και είδα ότι μας μιλήσατε για κάποιους δείκτες, οι οποίοι προχωρούν, εν όψει μάλιστα της σύμβασης με τη Σερβία. Έχω και θα καταθέσω για τα Πρακτικά την ανακοίνωση της ΕΦΧΕ και του Προέδρου της Θανάση Βασιλέκα ότι η γαλακτοπαραγωγός αγελαδοτροφία εκπέμπει SOS. Είναι από την τελευταία ημερίδα, που συνήλθε στη Θεσσαλονίκη στις 15 Ιουνίου, την οποία είχα την τιμή να παρακολουθήσω. Εκεί είδαμε από πρώτο χέρι τις αγωνίες των ανθρώπων, τις οποίες δεν συμμερίζεστε. Αλλά βλέπω ότι οι άνθρωποι αυτοί αγωνιούν, κατ’ αρχάς, ας πούμε, γιατί θα πρέπει να βαφτιστεί ως φρέσκο γάλα, το γάλα των επτά ή οκτώ ημερών. Είναι κάτι το οποίο τους βρίσκει τουλάχιστον, αντίθετους. Και πάντως, η κοινή συνισταμένη όλων των ομιλιών ήταν ότι η γαλακτοπαραγωγός αγελαδοτροφία εκτροχιάζεται.
Όμως στην ίδια εκτροχιασμένη πορεία βρίσκεται και η αιγοπροβατοτροφία. Μέσα σε μια δεκαπενταετία, δεκαπέντε χιλιάδες παραγωγοί οδηγήθηκαν στην έξοδο. Το λένε οι ίδιοι, έχουν εγκαταλείψει το επάγγελμα και οι αριθμοί μας επιστρέφουν σε νούμερα προ του 2008. Επίσης το γίδινο γάλα επιστρέφει στο χειρότερο των δέκα τελευταίων ετών. Θα τα καταθέσω για τα Πρακτικά. 
Δραματική είναι η κατάσταση στον αμπελοοινικό κλάδο. Παρά το ότι φαίνεται μια αύξηση των εξαγωγών προς τις Ηνωμένες Πολιτείες, εντούτοις η μέση τιμή είναι η κατωτάτη δυνατή. Στα πεδινά της Κρήτης το πρόβλημα της ακαρπίας και της σχινοκαρπίας είναι καθολικό, δηλαδή θέλω να πω ότι δεν είμαι ο μόνος που βλέπω όλη αυτήν την κατάσταση.
Αυτήν τη στιγμή, που στην Πέλλα, την Ημαθία, στην Πιερία πρέπει να αντιμετωπίσουμε φαινόμενα -κύριε Χαρακόπουλε, κι εσείς τα είχατε δει αυτά ως αυτόπτης και αυτήκοος μάρτυς- που οφείλονται όχι μόνο στη χαλαζόπτωση, αλλά και τον παγετό, στην ανθοφορία -και πρέπει στην ακαρπία πια, να δούμε πώς θα δράσουμε και πώς θα ενισχύσουμε τους ανθρώπους αυτούς που ασχολούνται με την ελληνική γη- βλέπω να ερχόμαστε να μιλάμε για κυρώσεις συμβάσεων, πράγματα τα οποία, λίγο μπορεί να απασχολούν και το έχω πει από την πρώτη ώρα. 
Ο κ. Καπερνάρος το είπε. Εγώ δεν έχω την εμβέλεια και το ειδικό βάρος, για να αποκαλέσω τον Κανονισμό γελοίο, πάντως όμως πρέπει να αλλάξουν μερικά πράγματα. Τέτοιου είδους συμβάσεις θα πρέπει με έναν απλούστερο τρόπο να έρχονται, γιατί, αν μη τι άλλο, μια σύμβαση τώρα, αγροτικής συνεννόησης με τη Σερβία είναι το λιγότερο που απασχολεί τον κατατρεγμένο ελληνικό λαό, το λιγότερο που τον απασχολεί. 
Στην επιτροπή είχα ήδη εξηγήσει ότι ειδικά η Σερβία στις διαπραγματεύσεις της ήταν άριστη, με πρώτιστο παράδειγμα την Ελληνική Βιομηχανία Ζάχαρης, όταν ενδιαφερόταν να αγοράσει τα δύο εργοστάσια, εκεί επάνω. Τότε οι Γιουγκοσλάβοι, εκείνοι οι Γιουγκοσλάβοι οι κατεστραμμένοι από τον πόλεμο, οι βομβαρδισμένοι, ο λαός αυτός, ο οποίος διασπάστηκε σε κομμάτια, κάθισε στο τραπέζι των διαπραγματεύσεων…","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90001"," Πες από ποιον βομβαρδίστηκε. Από την Ελλάδα!","ΝΙΚΟΛΑΟΣ ΜΩΡΑΪΤΗΣ",355
"90002"," Βομβαρδίστηκε λοιπόν αυτή η χώρα, διαλύθηκε στα εξ ων συνετέθη και όμως, οι διαπραγματεύσεις απαίτησαν συγκεκριμένο αριθμό επενδύσεων, συγκεκριμένο αριθμό εργαζομένων, συγκεκριμένο αριθμό ημερομισθίων, έτσι ώστε να εξασφαλίσουν τα προς το ζην τους. 
Εμείς βλέπω ότι θα πάμε να κάνουμε με τη Σερβία μία σύμβαση τώρα, θα πάμε να αλλάξουμε την τεχνογνωσία. Δεκτό από εμάς. Θα την υπερψηφίσουμε. Αλλά είναι το ελάχιστο για το οποίο θα πρέπει να συζητάμε. Νομίζω ότι η περίοδος αυτή είναι πάρα πολύ κρίσιμη για εμάς, βλέποντας πόσα συμβαίνουν στην Ελλάδα. 
Χθες για παράδειγμα, μιλούσα με έναν τυχαίο μη ψηφοφόρο μου, τον κ. Κώστα Βακρατζή από την Κοζάνη και μου έλεγε τα εξής: «Εμείς οι απλοί πολίτες, οι έντιμοι, οι αξιοπρεπείς, εμείς οι συνταξιούχοι, που ξαφνικά βλέπουμε να χτυπάει την πόρτα ο κλητήρας και να θέλει να μας πάρει την πατρική περιουσία, την πρώτη κατοικία, δεν έχουμε σύνταξη. Γυρίστε μας πίσω τη σύνταξη, για να μπορέσουμε να πληρώσουμε, να ξαναβρούμε την αξιοπρέπειά μας». 
Κι εμείς ακόμα, τώρα εδώ, συζητάμε για το αν θα κυρωθεί η σύμβαση. 
Να αλλάξουμε, σας παρακαλώ και τον Κανονισμό, να προχωρήσουμε σε κάτι ευγενέστερο, σε κάτι ελληνικότερο, σε κάτι με περισσότερο πείσμα, για να βρούμε την επόμενη μέρα. Όσο αναλωνόμαστε με τέτοιου είδους διαδικασίες και γραφειοκρατίες, νομίζω ότι απλώς σπαταλιόμαστε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90003"," Να είχαμε να λέγαμε!","ΒΑΣΙΛΕΙΟΣ ΚΑΠΕΡΝΑΡΟΣ",185
"90004"," Να είχαμε να λέγαμε, κύριε Καπερνάρο. 
Παρ’ όλα αυτά, στο σημείο αυτό θα ήθελα να πω δυο κουβέντες εκτός θέματος, κυρία Πρόεδρε.
Έχω ένα χρόνο στην ελληνική Βουλή. Σήμερα είχα την τιμή να καταθέσω μια πρόταση νόμου για περιορισμό των Βουλευτών σε διακόσιους. Ξέρω ότι η ιδέα έχει ήδη «πέσει» στην ελληνική Βουλή και από μία συνάδελφο και από άλλους δύο συναδέλφους πρόσφατα, όμως, με ένα ελλιπέστατο σχέδιο, με μια ελλιπέστατη πρόταση νόμου. 
Νομίζω ότι η πρόταση νόμου, την οποία εισηγούμαι, έχει τους απόλυτους αλγόριθμους με τον υφιστάμενο εκλογικό νόμο και αξίζει τον κόπο από κάποιους που θα θέλουν να μεριμνήσουν, να το διαβάσουν και να το μελετήσουν. Αξίζει τον κόπο να γίνουμε λιγότεροι και για συμβολικούς λόγους, αλλά κυρίως για ουσιαστικούς λόγους. Γιατί δεν υπάρχουν τριακόσιες διαφορετικές ιδέες εδώ μέσα, όταν βλέπουμε πακέτα Βουλευτών να πηγαίνουν εν είδει ενός και να ψηφίζουν σε μια κάλπη. 
Γι’ αυτόν το λόγο, λοιπόν –και θέλω να ευχαριστήσω στο σημείο αυτό δύο επιστήμονες, τον Αντώνη Πρωτοψάλτη και τον Απόστολο Ιωσηφίδη που με βοήθησαν στην κατάρτιση αυτού του σχεδίου. Είναι η πρώτη πρόταση νόμου που φέρνω ως Βουλευτής και …","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90005"," Ευχαριστούμε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90006"," Ευχαριστώ, κυρία Πρόεδρε.
(Χειροκροτήματα από την πτέρυγα των ΑΝΕΛ)
(Στο σημείο αυτό ο Βουλευτής κ. Κωνσταντίνος Γιοβανόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90007"," Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90008"," Ευχαριστώ, κυρία Πρόεδρε.
Θα ήθελα να πω δύο-τρία πράγματα στον κ. Γιοβανόπουλο, αλλά πρώτα θα απαντήσω στις αιτιάσεις του Κομμουνιστικού Κόμματος.
Όπως είχα την ευκαιρία να πω και στη Βουλή και στην επιτροπή που προηγήθηκε αυτής της συζήτησης, σας εξήγησα λεπτομερώς τι ακριβώς περιλαμβάνει η συγκεκριμένη συμφωνία, τι ακριβώς λέει, όταν υπονοεί τα θέματα της Βιομηχανίας Ζάχαρης. Η Βιομηχανία Ζάχαρης έχει αγοράσει δύο σέρβικες βιομηχανίες ζάχαρης και είναι λογικό να θέλουν να δουν πώς θα ρυθμιστούν τα συγκεκριμένα θέματα της εκεί παραγωγικής διαδικασίας. Δεν έχει να κάνει με τη δική μας παραγωγική διαδικασία. 
Σε ό,τι αφορά τώρα το θέμα του πολλαπλασιαστικού υλικού που θέσατε, σας το εξήγησα επίσης τι σημασία έχει αυτή η συνεργασία, γιατί και με την προηγούμενή μου ιδιότητα ως ερευνητή και καθηγητή στα σχετικά θέματα είναι πολύ σημαντική η συνεργασία αυτή ανταλλαγής πολλαπλασιαστικού υλικού, ιδιαίτερα, όχι για να χρησιμοποιηθεί αυτούσιο, όσο για να χρησιμοποιηθεί σε διασταυρώσεις. Γιατί είναι γειτονικές χώρες, τα περιβάλλοντα είναι σχετικά ίδια, επομένως έχουν κάθε συμφέρον. Και σας διαβεβαίωσα, γιατί ξέρω τους ανθρώπους του ΕΘΙΑΓΕ και σας είπα τα συγκεκριμένα ονόματα των ανθρώπων που συνεργάζονται, πώς συνεργάζονται και με ποιον τρόπο.
Εις ό,τι αφορά την τράπεζα του γενετικού υλικού, κάνετε λάθος. Κάναμε ένα εξαιρετικό καινούργιο κτήριο για την τράπεζα του γενετικού υλικού, λειτουργεί σε πολύ καλύτερες συνθήκες, γιατί είναι πολύτιμο αυτό το γενετικό υλικό και ως γενετιστής, επιτρέψτε μου να πω ότι πρέπει να κάνουμε πολύ περισσότερα, αλλά δεν είναι η κατάσταση, όπως την περιγράφετε και θα δείτε και τις επόμενες ενέργειες. 
Τώρα εις ό,τι αφορά τις αιτιάσεις του κ. Γιοβανόπουλου, κύριε Γιοβανόπουλε, δεν τον κάνω εγώ τον Κανονισμό της Βουλής. Ο Κανονισμός της Βουλής προβλέπει να έρχονται αυτού του είδους οι πράξεις και να κυρώνονται από τη Βουλή. Πρέπει βέβαια να χαίρεστε, διότι με αφορμή μία τέτοια συζήτηση σας δίνεται η ευκαιρία να πείτε οτιδήποτε άλλο για τη γεωργία εκτός από τη συμφωνία που συζητάμε σήμερα και αφορά τις σχέσεις Ελλάδος και Σερβίας. Σας δίδεται ένα βήμα και μου κάνει εντύπωση γιατί θέλετε να το καταργήσετε αυτό το βήμα. Δεν έχουμε αντίρρηση να συζητήσουμε τα πράγματα της γεωργίας, έχουν γίνει επανειλημμένες συζητήσεις, επανειλημμένες ερωτήσεις και τις απαντήσαμε και εγώ και ο κ. Χαρακόπουλος. Σας είπα και στην επιτροπή, γιατί το είχατε ξαναθίξει, ότι αυτό το δίδυμο είναι αυτό που έχει σε αριθμό τις περισσότερες απαντήσεις σε παρουσία στο Σώμα. Ο κ. Αποστόλου είπε ναι, αλλά συγκριτικά οι άλλοι έχουν χαμηλότερο. Αυτήν την ώρα μιλάμε για μας. 
Είπα όμως και στην απάντησή μου, γιατί ξανααναφερθήκατε στα θέματα αυτά, ότι δεν θέλουμε να ωραιοποιήσουμε την κατάσταση. Εκεί που διαφώνησα είναι γιατί τη μηδενίζετε. Το να πείτε ότι «ξέρεις», αυτός ο τόπος δεν παράγει τίποτα, τα εισάγει όλα», δεν είναι ακριβές και σας έδωσα συγκεκριμένα παραδείγματα, ποια προϊόντα, όχι μόνο παράγει αλλά και υπερπαράγει ο τόπος μας και τα εξάγει. 
Αναφερόμενος στις εξαγωγές, θα δούμε περισσότερο τα στοιχεία αυτά, αλλά είναι κρίμα, γιατί πραγματικά ανεβαίνουν οι εξαγωγές μας. Σας είπα, όπως θα δείξουν τα στοιχεία –γιατί ολοκληρώθηκε η καταγραφή- ότι οι εξαγωγές των αγροτικών μας προϊόντων ανέβηκαν στο πρώτο τρίμηνο. Για το 2013 πήγαν σχεδόν κατακόρυφα επάνω. Ανέβηκαν κατά 20%. 
Πρέπει να είμαστε υπερήφανοι για τη γεωργία μας. Στα δέκα κορυφαία και πιο εξαγώγιμα ελληνικά προϊόντα –ακόμη κι αν βάλουμε και τα προϊόντα της ενέργειας, δηλαδή πετρελαιοειδή και τα προϊόντα των υλικών κι άλλων τέτοιων εξαγώγιμων προϊόντων- τα έξι είναι προϊόντα της γεωργίας. Επομένως είναι λάθος να μηδενίζουμε τις προσπάθειες αυτές.
Εις ό,τι αφορά τη συμφωνία, νομίζω ότι σας εξήγησα και στην επιτροπή τι στοιχεία έχει μέσα. Δεν χρειάζεται να πω πολύ περισσότερα επιχειρήματα. Σας ζητώ να την κυρώσετε.
Σας ευχαριστώ πολύ, κυρία Πρόεδρε.","ΑΘΑΝΑΣΙΟΣ ΤΣΑΥΤΑΡΗΣ",511
"90009"," Ευχαριστούμε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90010"," Κυρία Πρόεδρε, θέλω το λόγο για ένα λεπτό.","ΒΑΣΙΛΕΙΟΣ ΚΑΠΕΡΝΑΡΟΣ",185
"90011"," Θα πάρετε το λόγο ως Κοινοβουλευτικός Εκπρόσωπος μόνο, κύριε Καπερνάρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90012"," Κύριε Υπουργέ, δεν είχα σκοπό να μιλήσω, αλλά μου διεγείρατε το συναίσθημα. Επειδή είπατε ότι με αφορμή τέτοιους κανονισμούς και συζητήσεις μπορούμε να αναφερθούμε και σε άλλα θέματα και ότι αισθανθήκατε και έπαρση γι’ αυτά που παράγει και υπερπαράγει η Ελλάδα, εγώ θα σας πω ότι υπερπαράγει και το εξής γεγονός, ότι δηλαδή γίναμε ρεζίλι σε όλους, διότι έχουμε το πιο ακριβό γάλα του κόσμου. 
Έγραψε προχθές ο παγκόσμιος Τύπος, έγραψαν και οι ελληνικές εφημερίδες ότι ελληνικά γαλακτοκομικά προϊόντα τα οποία εξάγονται σε χώρες της Ευρώπης, είναι φθηνότερα στη λιανική πώληση απ’ ό,τι τα ίδια γαλακτοκομικά προϊόντα είναι στα σούπερ μάρκετ της Ελλάδος. Αυτό σας απασχόλησε ποτέ; Νομίζω πως έχετε κι εσείς μεγάλο μέρος ευθύνης. Βεβαίως ευθύνη έχει και το Υπουργείο Εμπορίου, έχει το κόμμα σας, η Κυβέρνησή σας, με τους μεσάζοντες, οι οποίοι υποτίθεται ότι θα είχαν καταργηθεί εδώ και πάρα πολλά χρόνια και θα έμπαινε χέρι σε αυτό που λέμε «διαμεσολάβηση τρίτων» κ.λπ..
Εδώ, μιας και ομολογείτε ότι έχετε μεγάλο μέρος ευθύνης, μπορείτε να μου διαψεύσετε κι αν δεν μπορέσετε να το διαψεύσετε γιατί είναι γεγονός, μπορείτε να εξηγήσετε για ποιο λόγο υπάρχει το πιο ακριβό γάλα της Ευρώπης στα ελληνικά ράφια των ελληνικών σούπερ μάρκετ;
Ευχαριστώ πολύ.","ΒΑΣΙΛΕΙΟΣ ΚΑΠΕΡΝΑΡΟΣ",185
"90013"," Ευχαριστούμε, κύριε Καπερνάρο.
Θα απαντήσετε, κύριε Υπουργέ;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90014"," Ναι, κυρία Πρόεδρε.","ΑΘΑΝΑΣΙΟΣ ΤΣΑΥΤΑΡΗΣ",511
"90015"," Ορίστε, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90016"," Κάνετε λανθασμένες συγκρίσεις. Το ελληνικό τυρί φέτα, η ελληνική φέτα για να παραχθεί, παράγεται με 70% πρόβειο γάλα…","ΑΘΑΝΑΣΙΟΣ ΤΣΑΥΤΑΡΗΣ",511
"90017"," Για το γάλα λέμε.","ΒΑΣΙΛΕΙΟΣ ΚΑΠΕΡΝΑΡΟΣ",185
"90018"," Επιτρέψτε μου. Καταλαβαίνω τι λέτε. Θα απαντήσω και γι’ αυτό.
Λέω ότι η ελληνική φέτα για να παραχθεί έχει ως συστατικό της 70% πρόβειο ελληνικό γάλα και 30% κατσικίσιο γάλα. Αν, λοιπόν, κάποιος κάνει τη σύγκριση της τιμής της ελληνικής φέτας στα ράφια των σούπερ μάρκετ στο εξωτερικό με την τιμή του λευκού τυριού που παράγεται και δεν πρέπει να λέγεται φέτα –γιατί παράγεται από φθηνότερο αγελαδινό γάλα- τότε κάνει λανθασμένη σύγκριση.
Εμείς από μιας αρχής είπαμε, ναι, θα παραγάγουμε ποιοτικά προϊόντα και θα τα υποστηρίξουμε τα ποιοτικά μας προϊόντα. Η ποιότητα είναι διαβατήριο για την εξωστρέφεια και τις εξαγωγές μας. Και όπως σας είπα προηγουμένως, μέσα στα έξι προηγούμενα προϊόντα από τα δέκα κορυφαία εξαγώγιμα ένα είναι και η ελληνική φέτα.
Εις ό,τι αφορά το γάλα, να ξέρετε ότι ο πολυτεμαχισμός, οι μικρές και διασκορπισμένες εκμεταλλεύσεις μας, αυτή ακριβώς η ποικιλομορφία του τόπου μας είναι συνυφασμένη με την ποιότητα και είναι αυτή που προσδίδει ποιότητα στα προϊόντα μας. Ναι, το γάλα μας είναι σχετικά ακριβότερο ένεκα αυτών των συνθηκών, σε σχέση με κάποια πλήρως βιομηχανοποιημένη, ομοιόμορφη και μεγάλη κτηνοτροφική μονάδα της Ευρώπης.","ΑΘΑΝΑΣΙΟΣ ΤΣΑΥΤΑΡΗΣ",511
"90019"," Γιατί αυτό το γάλα είναι ακριβότερο εδώ απ’ ό,τι στο εξωτερικό;","ΒΑΣΙΛΕΙΟΣ ΚΑΠΕΡΝΑΡΟΣ",185
"90020"," Σας παρακαλώ, κύριε Καπερνάρο! Αφήστε τον Υπουργό να τελειώσει! Είμαστε εκτός διαδικασίας, δεν το καταλαβαίνετε; Μην εκθέτετε άλλο το Προεδρείο.
Κύριε Υπουργέ, σας παρακαλώ, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90021"," Ολοκλήρωσα, κυρία Πρόεδρε.","ΑΘΑΝΑΣΙΟΣ ΤΣΑΥΤΑΡΗΣ",511
"90022"," Κυρία Πρόεδρε, μπορώ να πάρω το λόγο;","ΕΥΑΓΓΕΛΟΣ ΑΠΟΣΤΟΛΟΥ",35
"90023"," Τώρα τι να σας πω;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90024"," Καταλαβαίνω ότι είμαστε εκτός διαδικασίας, άλλα είδα τον κύριο Υπουργό ότι είχε τη διάθεση να απαντήσει.","ΕΥΑΓΓΕΛΟΣ ΑΠΟΣΤΟΛΟΥ",35
"90025"," Το Προεδρείο δείχνει την ανοχή και δίνει το λόγο, όχι ο Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90026"," Και, επιπλέον, επειδή σε λίγο τελειώνει η Ολομέλεια, εγώ θέλω να τον ρωτήσω ένα πράγμα στο οποίο επέμεινα χθες και επιμένω και τώρα: Τι γίνεται με τους βοσκοτόπους; Έρχεται ένα πρόστιμο το οποίο είναι πάρα πολύ υψηλό. Πρέπει να ενημερώσετε αναλυτικά, διότι αν αφήσετε τα πράγματα όπως έχουν διαμορφωθεί, όταν θα έρθουμε εμείς, κύριε Υπουργέ, θα βρεθούμε μπροστά σ’ έναν «ωκεανό». Σας το τονίζουμε από τώρα. Πρέπει να συνεννοηθούμε και μαζί να λύσουμε αυτό το πρόβλημα. Αναλάβετε τη δέσμευση, διότι η επιβολή αυτών των προστίμων είναι δυσβάσταχτη και η κατάσταση, έτσι όπως έχει διαμορφωθεί, είναι πάρα πολύ δύσκολο να αντιμετωπιστεί. Του χρόνου οι κτηνοτρόφοι θα έχουν περικοπές της τάξης του 30% και 40%. Άρα, λοιπόν, επ’ αυτού θέλουμε να ακούσουμε αν έχετε να καταθέσετε κάποιες προτάσεις.","ΕΥΑΓΓΕΛΟΣ ΑΠΟΣΤΟΛΟΥ",35
"90027"," Κύριε Υπουργέ, αν μου επιτρέπετε, θα πρότεινα να απαντήσετε σε όλα μαζί τα θέματα στην άλλη κύρωση για να μη χρονοτριβούμε σ’ αυτήν τη διαδικασία.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Κύρωση της συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Σερβίας για συνεργασία στον τομέα της γεωργίας».
Ερωτάται το Σώμα: Γίνεται δεκτό το νομοσχέδιο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90028"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"90029"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"90030"," Συνεπώς το νομοσχέδιο του Υπουργείου Αγροτικής Ανάπτυξης και Τροφίμων: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Σερβίας για συνεργασία στον τομέα της γεωργίας» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 151α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90031"," Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90032"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"90033"," Το Σώμα παρέσχε τη ζητηθείσα εξουσιοδότηση.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Κύρωση του Μνημονίου Συνεργασίας μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Τροφίμων της Δημοκρατίας της Βουλγαρίας στην ανάπτυξη της ποιότητας και ασφάλειας στην παραγωγή και διακίνηση των αγροτικών προϊόντων και τροφίμων».
Το νομοσχέδιο ψηφίστηκε στη Διαρκή Επιτροπή κατά πλειοψηφία και εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο μόνο όσοι έχουν αντίρρηση επί της κυρώσεως της συμφωνίας. 
Από την Κοινοβουλευτική Ομάδα του ΠΑΣΟΚ ορίζεται ως ειδικός αγορητής για τη συζήτηση αυτού του νομοσχεδίου ο κ. Ιωάννης Δριβελέγκας. Από την Κοινοβουλευτική Ομάδα του Λαϊκού Συνδέσμου – Χρυσή Αυγή ορίζεται ως ειδικός αγορητής ο κ. Ευστάθιος Μπούκουρας.
Υπάρχουν κάποιοι συνάδελφοι που έχουν αντίρρηση και θέλουν να λάβουν το λόγο; Απ’ ό,τι βλέπω είναι ο κ. Γιοβανόπουλος και ο κ. Μπούκουρας.
Ορίστε, κύριε Γιοβανόπουλε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90034"," Κυρία Πρόεδρε, συνεχίζοντας την προηγούμενη ομιλία μου και βλέποντας κάποιες απορίες για την πρόταση νόμου που έφερα για τους διακόσιους Βουλευτές, θα πω μισή κουβέντα…","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90035"," Όχι, κύριε Γιοβανόπουλε. Θα μιλήσετε επί της κυρώσεως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90036"," Προσωπικά δεν εκλέγομαι αν γίνουν διακόσιοι, δεν είναι αυτό το ζητούμενο. Είναι μία απορία που έχω.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90037"," Αυτό το ξέρω κι εγώ. Δεν θα μπούμε στη συζήτηση αυτή. Σας παρακαλώ, ομιλήστε επί της διαδικασίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90038"," Μάλιστα, κυρία Πρόεδρε.
Κύριε Υπουργέ –και δεν μιλάω στον κ. Χαρακόπουλο, γιατί ξέρω ότι έχει κόψει μία κορδέλα αγροτικής έκθεσης πάνω, στις Φέρες- έχετε καιρό να επισκεφθείτε τον Έβρο, ή μάλλον δεν ξέρω αν έχετε επισκεφθεί την περιοχή του Έβρου. Έχουμε σημαντικά προβλήματα και καλά να είναι ο πολύ δραστήριος Βουλευτής μας κ. Μαρίνος Ουζουνίδης που φέρνει τα προβλήματα του Έβρου στο ελληνικό Κοινοβούλιο. Μιλάμε για μία περιοχή όπου τσιγγανοβούλγαροι έρχονται και σχεδόν καταλαμβάνουν περιοχές για να εργαστούν με βίζες, με τουριστικές βίζες, με ελευθερία διακινήσεων πολιτών από την Ευρωπαϊκή Ένωση και εγκαθίστανται όπου να’ ναι μέσα στα δάση. 
Η κατάσταση είναι ανεξέλεγκτη. Αν πάτε τα βράδια στις πλατείες των χωριών, θα βρείτε τέτοιους ανθρώπους με τους οποίους βεβαίως δεν έχω κανένα προσωπικό πρόβλημα, αλλά τουλάχιστον να τους ελέγξουμε. Είναι το «κέρας» της λαθρομετανάστευσης, είναι το «κέρας» του προβλήματος το οποίο γεννά ανασφάλεια, γεννά εξαγωγή συναλλάγματος. Όλοι αυτοί έρχονται από τη Βουλγαρία. Αν το ξέρετε, καλώς. Είναι αγρότες γης –λέει- ή τουρίστες –λέει- ή ελεύθεροι πολίτες της Ευρωπαϊκής Ένωσης –λέει- αλλά στη δική μας γη γίνονται όλα αυτά. Πού; Στη Βύσσα, εκεί όπου υπάρχουν τα ποιοτικά σκόρδα. 
Ξέρετε, ο Έβρος, με πηγή του κακού τη Βουλγαρία, το χειμώνα πλημμυρίζει, το καλοκαίρι στεγνώνει. Αυτή η συνεργασία, την οποία προτείνετε –και εμείς θα την υπερψηφίσουμε, κυρία Πρόεδρε- πρέπει να σταματήσει και το πρόβλημα του Έβρου. Στη διαχείριση των υδάτων του Έβρου υπάρχουν πάρα πολύ μεγάλα και σκοτεινά ερωτηματικά. Ξέρω για τις εγκαταστάσεις ηλεκτρισμού που έχουν οι Βούλγαροι από την πάνω μεριά, αλλά πρέπει να αποφασίσουμε ειδικά στο κομμάτι του Έβρου ότι πρέπει να γίνει η διαχείριση του νερού απ’ όλους ισότιμα και με καμμία σκοτεινή πλευρά. Γιατί; Διότι οι κυβερνήσεις που πέρασαν δεν έκαναν το παραμικρό στα αντιπλημμυρικά έργα. Ήξεραν να κάνουν κάποιους φράχτες στον Έβρο, δήθεν για να κοπεί η λαθρομετανάστευση. Άκουσον-άκουσον. Κάναμε το φράχτη και δεν κάναμε τα αντιπλημμυρικά έργα τα οποία ακόμα θα τα περιμένουμε, ακόμα θα τα σχεδιάζουμε, ακόμα θα περιμένουμε το ΕΣΠΑ κ.λπ. και μετά θα βλέπουμε φαινόμενα καταστροφής της ελληνικής γης.
Με όλα αυτά θέλω να πω ότι πρέπει να είμαστε επιφυλακτικοί σε συμβάσεις αυτού του είδους. Πράγματι, θα την υπερψηφίσουμε. Δεν θα σταθούμε εμείς εμπόδιο, αλλά και εσείς ως Κυβέρνηση επιδείξτε εκείνη τη στοιχειώδη επιμέλεια για να λυθούν μερικά από τα προβλήματα, να δούμε μια καλή αρχή. 
Και, εν πάση περιπτώσει και για εσάς είναι μια ευκαιρία που κάνετε μια νέα αρχή τώρα, αφού στον ανασχηματισμό παραμείνατε «το δίδυμο» όπως είπατε προηγουμένως. Εσάς, λοιπόν, «το δίδυμο», να σας βλέπουμε, λοιπόν, να σας τιμούμε, να μας τιμάτε, αλλά να εκφράζουμε και την εντολή του ελληνικού λαού. 
Σας ευχαριστώ. 
(Χειροκροτήματα από την πτέρυγα των ΑΝΕΛ)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90039"," Ευχαριστούμε, κύριε Γιοβανόπουλε. 
Πρέπει να σημειώσω και εγώ ως καταγόμενη από το Νομό Σερρών ότι και ο Στρυμόνας έχει τα γνωστά προβλήματα, όπως βέβαια υπάρχει το θέμα και με τους λαθραίους, οι οποίοι εισέρχονται και δουλεύουν στα κτήματα. Ωστόσο, κύριε συνάδελφε, έχουν μεγάλη συμμετοχή σε αυτό και κάποιοι Έλληνες, οι οποίοι τους απασχολούν. Οπωσδήποτε και η λαθρομετανάστευση είναι ό,τι χειρότερο αλλά και οι Έλληνες που τους χρησιμοποιούν, όπως τους χρησιμοποιούν –κατά περίπτωση βέβαια.
Πάντως, πρέπει να γίνουν συζητήσεις και με το Υπουργείο Εξωτερικών για τη διαχείριση των υδάτων, που έχουν να γίνουν από υπουργίας ακόμη του κ. Γεωργίου Παπανδρέου.
Ο κ. Μπούκουρας Ευστάθιος από τη Χρυσή Αυγή έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90040"," Ευχαριστώ πολύ, κυρία Πρόεδρε. 
Σκοπός του υπό κύρωση μνημονίου είναι η συνεργασία Ελλάδος- Βουλγαρίας στον τομέα ανταλλαγής πληροφοριών, διαχείρισης παραγωγής και πιστοποίησης αγροτικών προϊόντων. Αν δούμε, όμως, σε ένα ευρύτερο φάσμα τις σχέσεις μας με τη γείτονα χώρα, είναι γνωστό ότι εδώ και χρόνια η Βουλγαρία έχει επεκτατικές βλέψεις προς τα ελληνικά εδάφη. Επίσης, είναι γνωστό ότι μαζί με την Τουρκία ονειρεύονται την «κοσοβο-οθωμανοποίηση» της Θράκης και τη δημιουργία του ισλαμικού τόξου. 
Η αύξηση της τουρκικής οικονομικής και πολιτισμικής διείσδυσης στην περιοχή των Βαλκανίων την τελευταία δεκαετία ασφαλώς δεν είναι τυχαία αλλά εξυπηρετεί αμερικανικά και γερμανικά συμφέροντα για τη δημιουργία ειδικών οικονομικών ζωνών. 
Παράλληλα, η υποτυπώδης άσκηση εξωτερικής πολιτικής από την ελληνική Κυβέρνηση διευκολύνει την υλοποίηση των υποχθόνιων σχεδίων των γειτόνων μας. 
Η κύρωση του εν λόγω μνημονίου δεν είναι απλώς άνευ αντικειμένου αλλά εγκυμονεί και κινδύνους, τόσο για την εθνική οικονομία όσο και για την δημόσια υγεία. 
Η βόρεια Ελλάδα αιμορραγεί από το παραεμπόριο στα βόρεια σύνορά μας. Το κόστος του παραεμπορίου κοστίζει 2 δισεκατομμύρια ευρώ το χρόνο, αφού εισέρχονται καθημερινά από τα βόρεια σύνορα προϊόντα αμφίβολης προέλευσης και χαμηλής ποιότητας που κατακλύζουν τις εμπορικές αγορές σε όλη τη βόρεια Ελλάδα. Με αυτόν τον τρόπο υπονομεύεται η λειτουργία των νόμιμων εμπορικών επιχειρήσεων στερώντας σημαντικούς πόρους από το ελληνικό δημόσιο.
Ταυτόχρονα, Βούλγαροι πολίτες διαφόρων ειδικοτήτων εισέρχονται στη χώρα μας και παρέχουν παράνομα τις υπηρεσίες τους στο ελληνικό έδαφος, στερώντας από τους Έλληνες εργάτες ακόμα και αυτό το πενιχρό μεροκάματο. 
Στην παρούσα σύμβαση δεν γίνεται κανένας λόγος για αυτά τα θέματα, για τη δημιουργία ενός μηχανισμού που θα στοχεύει στη διασφάλιση και την επιβίωση των ελληνικών επιχειρήσεων και του ανταγωνισμού. Υπάρχει μόνο μία γενικόλογη και αόριστη αναφορά περί ανταλλαγής πληροφοριών και τεχνογνωσίας. Αντίστοιχα, ούτε για τις πιστοποιήσεις προβλέπεται κάτι συγκεκριμένο, σχετικά με τα κατοχυρωμένα προϊόντα με προστατευόμενη ονομασία προέλευσης. 
Κανένα όφελος, λοιπόν, δεν προκύπτει από μια τέτοια συνεργασία με τη συγκεκριμένη χώρα. Το μόνο που κάνει είναι να εξυπηρετεί ξένα συμφέροντα και να διευκολύνει τα σχέδια «κοσοβοποίησης» της Θράκης. 
Η Χρυσή Αυγή καταψηφίζει το παρόν σχέδιο νόμου. 
Σας ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"90041"," Σας ευχαριστούμε. 
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90042"," Είχα πει και στην αρμόδια επιτροπή ότι η συγκεκριμένη συμφωνία είχε γίνει όταν έγινε μια διακυβερνητική συνάντηση εδώ στο «HILTON» μεταξύ μιας πολυμελούς αντιπροσωπείας υπό τον Πρωθυπουργό της Βουλγαρίας και της αντίστοιχης ελληνικής πλευράς. 
Μεταξύ, λοιπόν, των πολλών και ποικίλων συμφωνιών που υπεγράφησαν τότε και συμφωνήθηκαν είναι και η δικιά μας. Όμως, συγκεκριμένα, μόλις ολοκλήρωσα τη δική μου υπογραφή –γιατί έτσι ακριβώς είχε γίνει- ακριβώς παρακάτω υπεγράφη μια αντίστοιχη τέτοια συμφωνία με το ΥΠΕΚΑ και τον αντίστοιχο συνάδελφο Υπουργό του ΥΠΕΚΑ της Βουλγαρίας που αφορούσε τη διαχείριση των υδάτων του Έβρου. 
Επομένως αυτή η συμφωνία θα έρθει στη Βουλή, θα τη συζητήσετε ξέχωρα, θα δείτε τι περιλαμβάνει και τι προβλέπεται για τη διαχείριση των υδάτων αυτού του ποταμού, των πλημμυρών κ.λπ.. 
Στη δική μας συμφωνία δεν μπήκε αυτό το πράγμα, γιατί το χειριστήκαμε ξέχωρα. Κακώς το θέτετε σήμερα. Θα το θέσετε όταν θα έρθει η σχετική συμφωνία να κυρωθεί από τη Βουλή. Θα έρθει από το ΥΠΕΚΑ. 
Εις ό,τι αφορά στα υπόλοιπα, εξήγησα και στην επιτροπή για τα θέματα που θίξατε. Δηλαδή, μας ενδιέφερε ακριβώς να στήσουμε αυτόν το μηχανισμό και από τη μια και από την άλλη πλευρά των συνόρων, προκειμένου να βοηθηθούμε να χτυπήσουμε τυχόν τέτοιες λαθρεμπορίες φαρμάκων, σπόρων ή οτιδήποτε άλλο. Η επιτροπή που δημιουργείται αυτόν το σκοπό εξυπηρετεί. Δεν θα πρέπει βέβαια να ξεχνάτε –γιατί θίγετε θέματα που δεν έχουν βάση- ότι η Βουλγαρία είναι μέλος της Ευρωπαϊκής Ένωσης.","ΑΘΑΝΑΣΙΟΣ ΤΣΑΥΤΑΡΗΣ",511
"90043"," Τραγικό λάθος.","ΗΛΙΑΣ ΠΑΝΑΓΙΩΤΑΡΟΣ",385
"90044"," Αυτό θέλαμε να πείτε.","ΕΥΣΤΑΘΙΟΣ ΜΠΟΥΚΟΥΡΑΣ",349
"90045"," Δεν είμαστε ξέφραγο αμπέλι.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90046"," Δεν είπε κανένας ότι είμαστε ξέφραγο αμπέλι ούτε εμείς ούτε η Ευρωπαϊκή Ένωση. Λέω όμως ότι δεν πρέπει να ξεχνάμε ότι είναι μέλος της Ευρωπαϊκής Ένωσης.","ΑΘΑΝΑΣΙΟΣ ΤΣΑΥΤΑΡΗΣ",511
"90047"," Μη διακόπτετε, σας παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90048"," Επαναλαμβάνω: εγώ δεν είπα ότι είμαστε ξέφραγο αμπέλι. Γιατί το ένα υπονοεί το άλλο; Δεν το κατάλαβα. Δηλαδή, αν η Βουλγαρία…","ΑΘΑΝΑΣΙΟΣ ΤΣΑΥΤΑΡΗΣ",511
"90049"," Στην πλατεία της Βύσσας εκεί που κάθονται και κάνουν την ανάγκη τους και κοιμούνται και χορεύουν και τρέχουν στους κήπους και αρπάζουν μελιτζάνες, εκεί να τα πείτε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"90050"," Το ψηφίσατε.","ΕΥΣΤΑΘΙΟΣ ΜΠΟΥΚΟΥΡΑΣ",349
"90051"," Εντάξει, κύριε Γιοβανόπουλε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90052"," Μπορούμε να μιλήσουμε για τα συγκεκριμένα θέματα;
Εις ό,τι αφορά στα θέματα της ονομασίας προέλευσης που θίξατε, είπα ότι η Βουλγαρία είναι μέλος της Ευρωπαϊκής Ένωσης, γιατί ως μέλος της Ευρωπαϊκής Ένωσης είναι υποχρεωμένη να σέβεται –και σέβεται- τους κανόνες των προϊόντων ονομασίας προέλευσης εντός των συνόρων της Ευρωπαϊκής Ένωσης. 
Για παράδειγμα, είχαμε το πρόβλημα με την ελληνική φέτα. Σας είπα και στην επιτροπή να μην ξεχνάτε ότι οι κανόνες για τα προϊόντα ΠΟΠ, τα προϊόντα ΠΓΕ, τις σφραγίδες για τη βιολογική γεωργία και τα άλλα σήματα που έρχονται, είτε είναι να σήματα της ορεινής παραγωγής, της νησιώτικης παραγωγής των παραδοσιακών προϊόντων, είναι ρυθμιστικό πλαίσιο που αφορά στην Ευρωπαϊκή Ένωση, άρα τα σύνορά της. 
Εκείνο που απαιτήσαμε από τη Βουλγαρία σ’ αυτήν τη συζήτηση ήταν να σεβαστεί όχι μόνο τα εντός των συνόρων της προβλεπόμενα από τους κανονισμούς ΠΟΠ, ΠΓΕ κ.λπ., αλλά και στις εξαγωγές της σε τρίτες χώρες. Να μην εξάγεται ως ελληνική φέτα ένα προϊόν, ας το πούμε, από τη Βουλγαρία, εφόσον δεν είναι ελληνικό τυρί, παρά το ότι πάει σε μια αραβική χώρα. Και αυτό έγινε σεβαστό. Αυτό αφορούσε η συγκεκριμένη συμφωνία ιδιαίτερα για τα προϊόντα στα οποία αναφερθήκατε. Σας το εξήγησα και στην επιτροπή. 
Σας ζητώ, λοιπόν, να την υποστηρίξετε και να ψηφίσετε τη συγκεκριμένη συμφωνία, γιατί πιστεύουμε πως είναι προς αμοιβαίο όφελος και των δύο χωρών. 
Σας ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"90053"," Αναρωτιέμαι, κύριε Υπουργέ –και όχι από περιέργεια- αν εμείς ως χώρα έχουμε τον τρόπο αυτήν τη συμφωνία να την ελέγξουμε ως προς αυτό που είπατε. 
Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Κύρωση του Μνημονίου Συνεργασίας μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Τροφίμων της Δημοκρατίας της Βουλγαρίας στην ανάπτυξη της ποιότητας και ασφάλειας στην παραγωγή και διακίνηση των αγροτικών προϊόντων και τροφίμων».
Ερωτάται το Σώμα: Γίνεται δεκτό το νομοσχέδιο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90054"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"90055"," Συνεπώς το νομοσχέδιο του Υπουργείου Αγροτικής Ανάπτυξης και Τροφίμων: «Κύρωση του Μνημονίου Συνεργασίας μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Τροφίμων της Δημοκρατίας της Βουλγαρίας στην ανάπτυξη της ποιότητας και ασφάλειας στην παραγωγή και διακίνηση των αγροτικών προϊόντων και τροφίμων» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ. 164 α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90056"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90057"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"90058"," Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 28 Ιουνίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
 1. Η με αριθμό 1639/25-6-2013 επίκαιρη ερώτηση του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την ολοκλήρωση του οδικού έργου «Ηράκλειο –Μεσσαράς». 
 2. Η με αριθμό 1629/25-6-2013 επίκαιρη ερώτηση του Βουλευτή Ηρακλείου του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μιχαήλ Κριτσωτάκη προς την Υπουργό Τουρισμού, σχετικά με το πρόγραμμα «Επιταγή εισόδου στην αγορά εργασίας για άνεργους νέους του τουριστικού τομέα ηλικίας έως είκοσι εννέα ετών».
 3. Η με αριθμό 1621/25-6-2013 επίκαιρη ερώτηση του Βουλευτή Αρκαδίας του Πανελλήνιου Σοσιαλιστικού Κινήματος κ. Οδυσσέα Κωνσταντινόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τα μέτρα στήριξης των ελληνικών επιχειρήσεων.
 4. Η με αριθμό 1625/25-6-2013 επίκαιρη ερώτηση της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τους Υπουργούς Παιδείας και Θρησκευμάτων, Πολιτισμού και Αθλητισμού και Διοικητικής Μεταρρύθμισης και Ηλεκτρονικής Διακυβέρνησης, σχετικά με τις υποχρεωτικές μεταθέσεις των «υπεράριθμων» εκπαιδευτικών της πρωτοβάθμιας και δευτεροβάθμιας εκπαίδευσης.
  5. Η με αριθμό 1635/25-6-2013 επίκαιρη ερώτηση του Βουλευτή Σερρών του Λαϊκού Συνδέσμου - Χρυσή Αυγή κ. Αρτέμιου Ματθαιόπουλου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με το Ταμείο Εγγύησης Καταθέσεων και Επενδύσεων (ΤΕΚΕ) και την εγγύηση καταθέσεων μέχρι του ποσού των 100.000 ευρώ.
 6. Η με αριθμό 1622/25-6-2013 επίκαιρη ερώτηση της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το Πρόγραμμα «Εναρμόνιση Οικογενειακής και Επαγγελματικής Ζωής» για το 2013.
7. Η με αριθμό 1632/25-6-2013 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Οικονομικών, σχετικά με την ανάγκη άμεσης πληρωμής των κτηνοτρόφων από τη γαλακτοβιομηχανία «ΔΩΔΩΝΗ».
 Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
  1. Η με αριθμό 1620/25-6-2013 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Εθνικής Άμυνας, σχετικά με την αξιοποίηση του προσωπικού του Α΄ Σώματος Στρατού και της 2ης Ταξιαρχίας Υποστήριξης της Δυτικής Μακεδονίας.
  2. Η με αριθμό 1636/25-6-2013 επίκαιρη ερώτηση του Βουλευτή Αιτωλοακαρνανίας του Λαϊκού Συνδέσμου - Χρυσή Αυγή κ. Κωνσταντίνου Μπαρμπαρούση προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τα προβλήματα στην ασφάλιση των ελευθέρων επαγγελματιών.
 3. Η με αριθμό 1628/25-6-2013 επίκαιρη ερώτηση της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με την παραχώρηση εκτάσεων του Νομού Αιτωλοακαρνανίας στο ΤΑΙΠΕΔ.
 4. Η με αριθμό 1633/25-6-2013 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα Κέντρα Εκτίμησης και Πιστοποίησης της Αναπηρίας.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"90059"," Μάλιστα, μάλιστα.
Με τη συναίνεση του Σώματος και ώρα 12.56’ λύεται η συνεδρίαση για αύριο ημέρα Παρασκευή 28 Ιουνίου 2013 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
