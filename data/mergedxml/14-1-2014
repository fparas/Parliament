"","Content","name","ParlmemberID"
"27267","Date","14-1-2014",NA
"27268"," Κυρίες και κύριοι συνάδελφοι, η Βουλευτής του ΣΥΡΙΖΑ κ. Χαρά Καφαντάρη ζητεί άδεια ολιγοήμερης απουσίας στο εξωτερικό από 19 Ιανουαρίου έως και τις 26 Ιανουαρίου 2014. 
Η Βουλή εγκρίνει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27269"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"27270"," Η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, γίνεται γνωστό στο Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Αγροτικής Ανάπτυξης και Τροφίμων: «Διοικητικά μέτρα, διαδικασίες και κυρώσεις στην εφαρμογή της ενωσιακής και εθνικής νομοθεσίας στους τομείς των τροφίμων, των ζωοτροφών και της υγείας και προστασίας των ζώων και άλλες διατάξεις αρμοδιότητας του Υπουργείου Αγροτικής Ανάπτυξης και Τροφίμων».
Κυρίες και κύριοι συνάδελφοι, έχω την τιμή να ανακοινώσω στο Σώμα ότι ο Πρόεδρος της Κοινοβουλευτικής Ομάδας των Ανεξάρτητων Ελλήνων κ. Πάνος Καμμένος με επιστολή που απέστειλε προς τον Πρόεδρο της Βουλής κ. Ευάγγελο Μεϊμαράκη μάς γνωστοποιεί ότι ο Βουλευτής Αχαΐας κ. Γεώργιος Νταβρής τίθεται εκτός της Κοινοβουλευτικής Ομάδας των Ανεξάρτητων Ελλήνων.
(Στο σημείο αυτό κατατίθεται στα Πρακτικά η προαναφερθείσα επιστολή, η οποία έχει ως εξής:
(Να μπει η σελ. 6)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27271"," Κυρίες και κύριοι συνάδελφοι, εισερχόμαστε στη συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
Η πρώτη με αριθμό 4418/29-11-2013 ερώτηση πρώτου κύκλου του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Αγροτικής Ανάπτυξης και Τροφίμων, σχετικά με το πρόγραμμα διατήρησης αυτοχθόνων σπάνιων φυλών αγροτικών ζώων, δεν συζητείται λόγω κωλύματος Υπουργού και διαγράφεται.
Η τρίτη με αριθμό 2054/26-9-2013 ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με τη μετατροπή του κτηρίου που κατασκευάστηκε για να στεγαστεί το 13ο Γυμνάσιο σε αστυνομικό τμήμα στην Αυλίζα Αχαρνών, δεν συζητείται λόγω κωλύματος Υπουργού και διαγράφεται.
Θα συζητηθεί η δεύτερη με αριθμό 4758/10-12-2013 ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Υγείας, σχετικά με την έλλειψη παιδιάτρων στη Μαγνησία.
Θα απαντήσει ο παριστάμενος Υπουργός κ. Άδωνις Γεωργιάδης. 
Κυρία συνάδελφε, έχετε τον λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27272"," Ευχαριστώ, κύριε Πρόεδρε. 
Κύριε Υπουργέ, σας έχω καταθέσει ήδη από το καλοκαίρι την πολύ μεγάλη ανάγκη πρόσληψης παιδιάτρων των μονάδων υγείας της Μαγνησίας. Το πρόβλημα της υποστελέχωσης είμαι βέβαιη ότι το γνωρίζετε πάρα πολύ καλά. Δεν αφορά μόνο το Νοσοκομείο του Βόλου αλλά και τα κέντρα υγείας της Μαγνησίας. 
Χαρακτηριστικό, βέβαια, παράδειγμα της έλλειψης αυτής είναι το Κέντρο Υγείας Αλμυρού το οποίο -απ’ ό,τι ενδεχομένως γνωρίζετε- καλύπτει τριάντα πέντε χιλιάδες κατοίκους και το οποίο έχει στην κυριολεξία απογυμνωθεί. Πλέον, οι γονείς για να βρουν παιδίατρο και να καλύψουν κάποια έκτακτα περιστατικά αναγκάζονται να καλύψουν μία απόσταση τριάντα έξι χιλιομέτρων για να φτάσουν στο Νοσοκομείο του Βόλου. 
Είμαι βέβαιη ότι όσα σας λέω αυτήν τη στιγμή, σίγουρα τα έχετε ακούσει και από την Υφυπουργό Υγείας την κ. Μακρή, η οποία, όπως γνωρίζετε πολύ καλά, εκλέγεται και αυτή στη Μαγνησία. Μάλιστα, η κ. Μακρή πριν από λίγες μέρες και συγκεκριμένα στις 8-1-2014 είχε κάνει κάποιες δημόσιες διαπιστώσεις -και αναφέρομαι σε αυτές που έκανε στο «ΡΑΔΙΟ ΕΝΑ 102,5»- για την ανυπαρξία παιδιάτρων στα κέντρα υγείας της Μαγνησίας. 
Όμως, κύριε Υπουργέ, στην προκειμένη περίπτωση δεν μπορούμε να μένουμε μόνο σε διαπιστώσεις. Θα πρέπει σίγουρα να υπάρξει κάποια λύση. Θα πρέπει να υπάρξει μία λύση από την πλευρά της πολιτικής ηγεσίας, δηλαδή από την πλευρά του Υπουργείου σας. 
Εξάλλου, με τη συνάδελφό σας την κ. Μακρή τα είχαμε ξαναπεί εδώ στη Βουλή πριν από εφτά μήνες -και συγκεκριμένα στις 2 Ιουλίου του 2013- όταν είχε συζητηθεί μία ερώτηση που κατέθεσα και η οποία αφορούσε την υποστελέχωση των κέντρων υγείας της Μαγνησίας. 
Από τότε, δυστυχώς, έχουν γίνει ελάχιστα πράγματα. Θα έλεγα μάλιστα ότι κάναμε βήματα προς τα πίσω, διότι από τη μια πλευρά είχαμε ένα πολύ μεγάλο κύμα συνταξιοδοτήσεων ιατρών και από την άλλη, υπήρξε όλη αυτή η γνωστή ιστορία με τον ΕΟΠΥΥ που θα έλεγα ότι οδήγησε σε κρίση ολόκληρο τον τομέα της πρωτοβάθμιας περίθαλψης. 
Επομένως, αυτήν τη στιγμή, σήμερα, βρισκόμαστε στις εξαγγελίες περί πρόσληψης τεσσάρων επικουρικών και όχι μόνιμων ιατρών για το Γενικό Νοσοκομείο Βόλου. Ειδικά βέβαια στον Αλμυρό, του οποίο το κέντρο υγείας -όπως σας προανέφερα- καλύπτει περίπου τριάντα πέντε χιλιάδες κατοίκους και πολύ περισσότερους κατά τη διάρκεια της τουριστικής περιόδου, σήμερα βρισκόμαστε στη δυσάρεστη θέση να μην υπάρχει κανένας απολύτως παιδίατρος. Και δυστυχώς παρόμοιες καταστάσεις επικρατούν και σε άλλα μέρη, όπως για παράδειγμα στα χωριά του Πηλίου και τα νησιά των Βορείων Σποράδων. 
Θεωρώ ότι αυτά είναι σημαντικά προβλήματα, κύριε Υπουργέ, και θα ήθελα σήμερα από εσάς να μου δοθεί μία απάντηση και μία λύση, την οποία περιμένουν να ακούσουν οι κάτοικοι της Μαγνησίας. 
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"27273"," Και εμείς σας ευχαριστούμε. 
Το λόγο έχει ο Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27274"," Ευχαριστώ πολύ, κύριε Πρόεδρε. 
Κυρία συνάδελφε εύχομαι καλή χρονιά. 
Είναι δίκαιη η ανησυχία σας. Θα πρέπει να σας πω ότι το Γενικό Νοσοκομείο Βόλου το 2013 πήρε έναν επικουρικό παιδίατρο. Εμείς είχαμε ζητήσει να πάρει άλλον έναν, αλλά δεν καλύφθηκε η θέση. 
Όσον αφορά τα Κέντρα Υγείας Αλμυρού αλλά και το Κέντρο Υγείας Σκοπέλου, προκηρύξαμε δύο θέσεις επικουρικών παιδιάτρων αλλά δεν πληρώθηκαν οι θέσεις, διότι δεν προσήλθαν οι υποψήφιοι να καταλάβουν τις θέσεις αυτές. Δεν ήταν, δηλαδή, θέμα πιστώσεων από το Υπουργείο. Οι πιστώσεις εγκρίθηκαν, οι θέσεις προκηρύχτηκαν, αλλά δεν υπήρξε ενδιαφέρον. 
Ψηφίσαμε τον νόμο κυρίως για τα νησιά, που μπορεί να πιάσει τη Σκόπελο και που δίνει τα κίνητρα για τους επικουρικούς γιατρούς να κάνουν τις νέες προκηρύξεις πολύ πιο ελκυστικές, αλλά δεν ξέρω αν αυτό θα μπορούσε να πιάσει το Νοσοκομείο του Βόλου για το οποίο εμείς προκηρύσσουμε τέσσερις θέσεις επικουρικών γιατρών και παιδιάτρων. 
Κατά συνέπεια ομολογώ ότι το θέμα το οποίο θέτετε είναι δύσκολο ως προς τη λύση, κυρίως γιατί δεν υπάρχει το ενδιαφέρον από τους ιατρούς για να πληρώσουν αυτές τις θέσεις των επικουρικών γιατρών. 
Επίσης, μιας και μιλάμε για τα κέντρα υγείας και επειδή θέσατε το θέμα του ΕΟΠΥΥ -και σωστά το θέσατε- πρέπει να σας πω ότι η μεταρρύθμιση την οποία προχωράμε έχει ακριβώς ως στόχο να λύσει μονίμως αυτού του είδους τα προβλήματα. 
Η ένωση, δηλαδή, των, έως χθες, δύο παραλλήλων συστημάτων πρωτοβάθμιας υγείας, των κέντρων υγείας δηλαδή και των πολυϊατρείων του ΕΟΠΥΥ, γίνεται ακριβώς για να μπορούμε να συνενώνουμε δυνάμεις και να πάμε να προκηρύξουμε θέσεις μονίμων γιατρών εκεί που θα υπάρχουν κενά. Αυτό μας δίνει την αίσθηση ότι θα είναι πιο ελκυστικές οι θέσεις των μονίμων απ’ ό,τι οι θέσεις των επικουρικών, οι οποίες προκηρύσσονται και δεν πληρώνονται. 
Τα υπόλοιπα στη δευτερολογία μου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27275"," Έχετε το λόγο, κυρία συνάδελφε, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27276"," Ευχαριστώ τον κύριο Υπουργό και αντεύχομαι για την καινούρια χρονιά, κύριε Υπουργέ.
Ευχαριστώ για το γεγονός ότι κατανοείτε ότι πραγματικά υπάρχει ένα πολύ σημαντικό πρόβλημα στο Νομό Μαγνησίας. Είπατε και εσείς ότι προκηρύσσετε θέσεις και ότι απλώς δεν υπάρχει ενδιαφέρον. Αυτό μάλιστα το είχαμε συζητήσει και με τη συνάδελφό σας, την Υφυπουργό κ. Μακρή, η οποία μάλιστα είχε κάνει και σχετική αναφορά στο ραδιόφωνο. Είναι κάτι που προανέφερα. 
Η κ. Μακρή ήταν της άποψης ότι οι γιατροί οι οποίοι έχουν δώσει τον όρκο του Ιπποκράτη οφείλουν να πηγαίνουν, εφόσον έχουν αναλάβει αυτή την ευθύνη. Όμως θα σας απαντήσω ότι στην πολύ δύσκολη οικονομική συγκυρία που βιώνουμε όλοι τώρα, αυτό που πρέπει να υπάρξει στην προκειμένη περίπτωση για να μπορέσουν οι γιατροί να λάβουν μέρος στις προκηρύξεις, θεωρώ ότι είναι να υπάρχει κάποιο κίνητρο. 
Το ένα κίνητρο είναι το οικονομικό. Ξέρουμε όλοι, βεβαίως, τις πολύ δύσκολες οικονομικές συνθήκες που υπάρχουν. Το άλλο κίνητρο που θα μπορούσε να υπάρξει είναι το κίνητρο της μονιμότητας. Όπως ξέρετε και εσείς πάρα πολύ καλά προκηρύσσουμε θέσεις και προσπαθούμε να καλύψουμε το πρόβλημα με επίκουρους γιατρούς, που είναι γιατροί με συμβάσεις συγκεκριμένου χρονικού διαστήματος. Κάποιος που παίρνει 1000 ευρώ δεν θα φύγει από το μέρος του, δεν θα ξεσπιτωθεί, αν δεν έχει τουλάχιστον το κίνητρο της μονιμότητας. 
Γι’ αυτό θα ήθελα να σας κάνω μία ερώτηση. Είναι δεδομένο ότι τους γιατρούς αυτούς ούτως ή άλλως τους πληρώνετε. Για ποιο λόγο δε θα μπορούσαν αυτοί οι άνθρωποι τουλάχιστον να μονιμοποιηθούν για να υπάρχει αυτό το κίνητρο της μονιμότητας και να καλύπτονται αυτές οι θέσεις;
Δεύτερον, αναφέρατε προηγουμένως στην τοποθέτησή σας ότι θα γίνει μία αναδιάρθρωση στον ΕΟΠΥΥ, την οποία έχετε προαναγγείλει. Έτσι δεν είναι; Αν για παράδειγμα από τα πολυϊατρεία, που σκέφτεστε να δημιουργήσετε και από τα ΙΚΑ πάρετε γιατρούς, πάρετε παιδιάτρους και τους στείλετε σε ένα άλλο μέρος σε μία άλλη μονάδα υγείας, δεν θα υπάρξει ένα κενό; Δε θα ανακυκλωθεί το πρόβλημα;
Μήπως στην προκειμένη περίπτωση η λύση θα ήταν να έχουμε μόνιμους γιατρούς σ’ αυτές τις θέσεις;","ΜΑΡΙΝΑ ΧΡΥΣΟΒΕΛΩΝΗ",553
"27277"," Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27278"," Ευχαριστώ, κύριε Πρόεδρε.
Η πρόσληψη μονίμου προσωπικού και ιατρικού στην προκειμένη περίπτωση γίνεται με μία τελείως διαφορετική διαδικασία. Πρώτον, πρέπει να εγκριθούν θέσεις μονίμων από το Υπουργείο Διοικητικής Μεταρρύθμισης. 
Δεύτερον, στις θέσεις που έχουν εγκριθεί θα προσλάβουμε μέχρι το τέλος Ιουνίου περίπου τετρακόσιους που έχουμε εγκρίνει ήδη από τον προηγούμενο χρόνο και πεντακόσιους, που ίσως τους κάνουμε εξακόσιους, και έτσι θα γίνουν χίλιοι γιατροί. Εκεί προηγούνται αυτοί που είχαν περάσει από τη διαδικασία της κρίσεως του παρελθόντος. Εκκρεμούν περίπου εννιακόσιες σαράντα προσλήψεις μονίμων γιατρών από το 2010. Η κρίση για να είσαι μόνιμος είναι διαφορετική διαδικασία από την πρόσληψη του επίκουρου. Έχουν περάσει τις διαδικασίες, έχουν κριθεί και αναμένουν να πάρουν τη θέση. Αυτοί αναγκαστικά προηγούνται.
Αν ξεκινήσουμε τη διαδικασία από την αρχή πάλι, υποθέτοντας ότι είχαμε και την έγκριση του Υπουργείου Διοικητικής Μεταρρύθμισης –που δεν την έχουμε- θα είχαμε μία αρκετά μακροχρόνια διαδικασία για να ολοκληρωθεί η κρίση, η οποία χρειάζεται για να πάρεις έναν μόνιμο γιατρό. Η πρόσληψη του επίκουρου είναι πολύ πιο γρήγορη. Αυτή είναι η διαφορά.
Τώρα ως προς το πρόβλημα των κινήτρων έχετε δίκιο. Έτσι είναι. Γι’ αυτό ψηφίσαμε τον νόμο που δίνει κίνητρα για τα νησιά και τις άγονες περιοχές. Για τη Σκόπελο θα εφαρμοστεί ο νέος νόμος. Είναι και οικονομικό το κίνητρο, αφού μπορούν οι δήμοι να τους δίνουν τροφή και στέγη. Πλέον τους έχουμε κάνει επιλέξιμες δαπάνες, ώστε ο δήμος να μπορεί να τα δίνει χωρίς να έχει πρόβλημα από το Ελεγκτικό Συνέδριο ως προς τις δαπάνες του. Άρα, ο γιατρός μπορεί να παίρνει τροφή και στέγη που στην ουσία είναι ένα είδος εισοδήματος, γιατί αυτά δε θα τα ξοδεύει από την τσέπη του. Είναι νομίζω ένα καλό κίνητρο μαζί με αυτά που έχουμε βάλει.
Δεν είμαι βέβαιος ότι μπορώ με τον νόμο που έχουμε ψηφίσει να μετρήσω αυτού του είδους τα κίνητρα στο Βόλο, γιατί εμείς ψηφίσαμε για τις άγονες και νησιωτικές περιοχές. Είναι δύσκολο να πεις ότι ο Βόλος ανήκει σε μία από τις δύο. Εντάξει, το Κέντρο Υγείας Σκοπέλου, ναι, αλλά στο Βόλο είναι λίγο πιο δύσκολο να τους εντάξουμε σε αυτήν την κατηγορία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27279"," Κατά παρέκκλιση της διαδικασίας, κύριε Πρόεδρε, συγγνώμη που κάνω παρέμβαση.","ΜΑΡΙΝΑ ΧΡΥΣΟΒΕΛΩΝΗ",553
"27280"," Δεν έχω αντίρρηση εγώ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27281"," Ειδικά για την περιοχή του Αλμυρού, που απευθύνεται σε έναν μεγάλο αριθμό ατόμων που σας είπα –είναι τριάντα πέντε χιλιάδες άτομα, περίπου- αυτήν τη στιγμή δεν υπάρχει ούτε ένας παιδίατρος, γι’ αυτό θα ήθελα ως προς αυτό να υπάρξει κάποια μέριμνα -και να με συγχωρέσουν οι συντοπίτες μου, αν μιλάω τώρα μόνο για τον Αλμυρό-το ίδιο βεβαίως ισχύει και για τα νησιά των Βορείων Σποράδων και για το Πήλιο, αλλά εδώ δεν υπάρχει κανένας και μιλάμε για τριάντα πέντε χιλιάδες άτομα. 
Θα ήθελα να έχω την τοποθέτησή σας ειδικά επ’ αυτού, κύριε Υπουργέ.","ΜΑΡΙΝΑ ΧΡΥΣΟΒΕΛΩΝΗ",553
"27282"," Ίσως θα μπορούσαμε με μία διασταλτική ερμηνεία –γιατί θα κάνουμε προκήρυξη επικουρικών γιατρών τώρα- να μετρήσουμε και τον Αλμυρό εν τη ευρεία εννοία, κυρίως μετρώντας ότι έχουν γίνει πολλές προκηρύξεις χωρίς να πληρωθούν οι θέσεις. Άρα, εδώ έχουμε να αντιμετωπίσουμε μία αντικειμενική δυσκολία, την οποία τη σέβομαι και είναι πραγματική. Θα προσπαθήσω να δω εάν μπορώ να το κάνω με αυτόν τον τρόπο. 
Σε κάθε περίπτωση να ξέρετε έχουμε ψηφίσει και άλλη μία διάταξη όπου οι ΥΠΕάρχες μπορούν να προκηρύσσουν συνεχώς θέσεις επικούρων έως ότου καλυφθούν οι θέσεις, χωρίς να περιμένουν την κεντρική διαδικασία του Υπουργείου. Άρα, μπορείτε κι εκεί να ασκήσετε πίεση –δόκιμο είναι και θεσμικό- για να κινήσουν τη διαδικασία, διότι πράγματι υπάρχει πρόβλημα το οποίο αναγνωρίζουμε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27283"," Απλώς υπάρχει πρόβλημα έλλειψης…","ΜΑΡΙΝΑ ΧΡΥΣΟΒΕΛΩΝΗ",553
"27284"," Σας λέω έχουμε προκηρύξει δύο φορές τις θέσεις και δεν έχουν καλυφθεί.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27285"," Κυρία Χρυσοβελώνη, και μόνη σας είπατε ότι κάνατε κατάχρηση μία φορά, μην κάνετε και δεύτερη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27286"," Βλέπω όμως ότι υπάρχει ένας γόνιμος διάλογος με τον κύριο Υπουργό και θέληση ώστε να λυθεί το πρόβλημα.","ΜΑΡΙΝΑ ΧΡΥΣΟΒΕΛΩΝΗ",553
"27287"," Εντάξει, δεν αντιδικούμε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27288"," Εν πάση περιπτώσει, σας ευχαριστώ, κύριε Υπουργέ.","ΜΑΡΙΝΑ ΧΡΥΣΟΒΕΛΩΝΗ",553
"27289"," Μπορείτε να το συζητήσετε και στο Υπουργείο. Πάντως, μην κάνετε κατάχρηση, κυρία Χρυσοβελώνη, σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27290"," Είπα απλώς ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"27291"," Όχι, όχι, είναι πραγματικό το θέμα που θέτετε και το αναγνωρίζω. 
Έχει δίκιο η κυρία Χρυσοβελώνη. Τι να κάνουμε; Είναι μία αντικειμενική δυσκολία. Σε αυτήν την κατεύθυνση, λοιπόν, θα πάμε και θα σας ενημερώσω για το θέμα του Αλμυρού και της Σκοπέλου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"27292"," Η πρώτη με αριθμό 2595/11-10-2013 ερώτηση δεύτερου κύκλου του Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με τη λειτουργία των Κοινωνικών Φαρμακείων δεν θα συζητηθεί, διότι όπως μας γνωστοποίησε ο συνάδελφος κ. Κακλαμάνης έχει ικανοποιηθεί η ερώτησή του με γραπτή απάντηση από τον Υπουργό κ. Άδωνι Γεωργιάδη και διαγράφεται.
Κυρίες και κύριοι συνάδελφοι ολοκληρώθηκε η συζήτηση των αναφορών και ερωτήσεων.
Δέχεστε στο σημείο αυτό να λύσουμε τη συνεδρίαση;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"27293"," Μάλιστα, μάλιστα.
Με τη συναίνεση του Σώματος και ώρα 18.22΄ λύεται η συνεδρίαση για αύριο ημέρα Τετάρτη 15 Ιανουαρίου 2014 και ώρα 10.00΄, με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
