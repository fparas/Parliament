"","Content","name","ParlmemberID"
"63115","Date","21-1-2013",NA
"63116"," Κύριε Πρόεδρε, θα μπορούσα να έχω το λόγο για ένα λεπτό;","ΕΠΙΚΑΙΡΩΝ ΕΡΩΤΗΣΕΩΝ
ΔΕΣΠΟΙΝΑ ΧΑΡΑΛΑΜΠΙΔΟΥ",538
"63117"," Είμαι βέβαιος, κυρία συνάδελφε, για το τι θέλετε να πείτε. Εγώ θα σας αφήσω να το πείτε, αλλά όλα τα χρόνια που θητεύω εδώ και εγώ από τα έδρανα των Βουλευτών την ίδια ένσταση είχα. Εν πάση περιπτώσει, επειδή έχουμε δώσει το λόγο και σε άλλους, θα σας δώσω το λόγο για ένα λεπτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63118"," Ευχαριστώ πάρα πολύ, κύριε Πρόεδρε.
Κοιτάξτε να δείτε. Πρώτον, είναι σύνηθες και το ξέρουμε πολύ καλά ότι οι Υπουργοί και οι Υφυπουργοί μπορεί να έχουν φόρτο εργασίας ή να έχουν κάποιο πρόβλημα. Όμως, οι Βουλευτές και ιδιαίτερα οι Βουλευτές από την επαρχία που κατεβαίνουν τη Δευτέρα μόνο για να ασκήσουν τον κοινοβουλευτικό έλεγχο που επιβάλλεται από τον Κανονισμό της Βουλής οφείλουν να ενημερώνονται έγκαιρα. Η ενημέρωση που είχα εγώ σήμερα από την κ. Σκοπούλη ήταν στις έντεκα και τέταρτο το πρωί, ενώ ήδη είχα έρθει από τη Θεσσαλονίκη. Αυτό θεωρώ ότι είναι απαράδεκτο.
Δεύτερον, θέλω να σημειώσω για άλλη μια φορά από τη δική μας τη μεριά ότι από τις έντεκα ερωτήσεις που είναι σήμερα, θα απαντηθούν μόνο οι πέντε. Αυτό δεν τιμάει το Κοινοβούλιο. Δηλαδή, στο κάτω-κάτω, γιατί κάνουμε κοινοβουλευτικό έλεγχο; Γιατί κάνουμε ερωτήσεις; 
Θα ήθελα να μεταβιβάσετε αυτό το θέμα που σας έθεσα σε σχέση με εμένα. 
Ευχαριστώ.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"63119"," Ότι θα μεταβιβαστεί είναι βέβαιον. Και να σας διαβεβαιώσω ότι το Προεδρείο κάνει έκκληση προς τους Υπουργούς να είναι συνεπείς στις κοινοβουλευτικές τους υποχρεώσεις, ιδίως κατά τον κοινοβουλευτικό έλεγχο. Βεβαίως, έχοντας διατελέσει Υπουργός, ξέρω ότι πολλές φορές αυτό είναι αδύνατο λόγω άλλων υποχρεώσεων. Αυτό δεν σημαίνει ότι δεν πρέπει να μπαίνει σε πρώτη προτεραιότητα.
Θα συζητηθεί τώρα η πρώτη με αριθμό 818/15-1-2013 επίκαιρη ερώτηση πρώτου κύκλου του Βουλευτή Μεσσηνίας της Νέας Δημοκρατίας κ. Ιωάννη Λαμπρόπουλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την κατασκευή της Ιόνιας Οδού.
Στην επίκαιρη ερώτηση του κυρίου συναδέλφου θα απαντήσει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Σταύρος Καλογιάννης.
Το λόγο έχει ο ερωτών Βουλευτής κ. Ιωάννης Λαμπρόπουλος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63120"," Ευχαριστώ, κύριε Πρόεδρε.
Κύριε Υπουργέ, όπως γνωρίζετε, το 2007 κυρώθηκε εδώ στη Βουλή των Ελλήνων με μεγάλη πλειοψηφία η σύμβαση για την κατασκευή της Ολυμπίας Οδού Κόρινθος - Πάτρα - Πύργος - Τσακώνα. Από το 2008 με την οικονομική κρίση οι τράπεζες άρχισαν να αποστασιοποιούνται και εκδήλωναν με κάθε τρόπο τη θέλησή τους, τη διάθεσή τους να μη χρηματοδοτήσουν το έργο. Φάνηκε, λοιπόν, ότι είχε μπει στις καλένδες. Το 2009 έκανα τις πρώτες ερωτήσεις. Τα έτη  2009, 2010, 2011 και το 2012 περίπου είκοσι ερωτήσεις και περίπου δέκα συζητήσεις έχουν γίνει εδώ στη Βουλή γι’ αυτόν το δρόμο. Οι απαντήσεις που έπαιρνα από τον κ. Ρέππα και τον κ. Μαγκριώτη είναι: «Το συζητάμε». Κατ’ ιδίαν ο κ. Ρέππας μας έλεγε ότι δεν θέλουν οι τράπεζες να ανταποκριθούν στις υποχρεώσεις τους. 
Φτάσαμε, λοιπόν, τώρα και πριν ένα μήνα ακούσαμε σε συνέντευξη τον αρμόδιο Υπουργό και εσάς ως Αναπληρωτή να μας δηλώνετε ότι ο δρόμος θα γίνει μέχρι την Πάτρα μετά από τρία χρόνια και θα δοθεί και κάποια αποζημίωση 280 εκατομμύρια ευρώ στους εργολάβους. Ευχαριστούσατε μάλιστα κάποιον διαπραγματευτή ονόματι Βιδάλη. Γιατί τον ευχαριστούσατε δεν κατάλαβα. Οι τράπεζες και οι εργολάβοι δεν ήθελαν να γίνει ο δρόμος από την Πάτρα, τον Πύργο μέχρι την Τσακώνα. Δεν γίνεται.
Ζητάνε και αποζημίωση! Τους δίνουμε και 280 εκατομμύρια αποζημίωση! Και ευχαριστούμε τον κ. Βιδάλη, του οποίου ποια είναι η αρμοδιότητα; Είναι θεσμικός παράγοντας; Εσείς, οι αρμόδιοι Υπουργοί, διαπραγματευτήκατε; 
Εμείς θέλουμε να γίνει ο δρόμος. Είναι εδώ σήμερα η Μεσσηνία και η Ηλεία, είμαστε όλοι οι Βουλευτές μαζί. Όλος ο λαός και της Μεσσηνίας και της Ηλείας, όλοι οι φορείς έχουν ξεσηκωθεί. 
Μιλάμε για ανάπτυξη. Και αν δεν γίνει αυτό το μεγάλο έργο, δεν μπορούμε να μιλάμε για ανάπτυξη, δεν μπορούμε να προσδοκούμε ανάπτυξη. Θέλουμε, λοιπόν, να δεσμευτείτε και να μας πείτε ποιες είναι οι αποφάσεις σας. Διότι και προχθές ακούσαμε τον κ. Χατζηδάκη να λέει «έχουμε συμφωνήσει με τις τεχνικές εταιρείες». Ποια είναι, λοιπόν, η συμφωνία; Περιμένουμε να ακούσουμε.
Ευχαριστώ, κύριε Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"63121","  Το λόγο έχει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, κ. Σταύρος Καλογιάννης.
","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63122","  Το λόγο έχει ο Βουλευτής κ. Ιωάννης Λαμπρόπουλος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63123"," Κύριε Υπουργέ, όσον αφορά το μικρό τμήμα της Ζαχάρως, έχουμε πει και έχει αποδεχθεί και η Ευρωπαϊκή Επιτροπή τη λεγόμενη «μηδενική λύση», να μείνει ως έχει. 
Για το άλλο τμήμα, λοιπόν, από την Πάτρα μέχρι την Τσακώνα, μας λέτε «σε χρόνο αόριστο». Πότε, ποιος θα είναι; Ποιος δεσμεύεται και πώς θα δεσμευθεί; Θα είστε εσείς εκεί, θα είμαι εγώ εδώ, δεν ξέρω πώς και τι και ποια κυβέρνηση; Πώς θα τους δεσμεύσουμε; 
Ζητάνε, λοιπόν, τώρα να συναινέσουμε εμείς σε μια τροποποίηση της σύμβασης, να ξεκινήσει να γίνει η Κόρινθος-Πάτρα -που είναι το «φιλέτο» γι’ αυτούς- και από κει και μετά να μη γίνει τίποτε άλλο. Γνωρίζετε επίσης ότι υπάρχουν ενστάσεις από εταιρείες που θεωρούν ότι αλλάζει το φυσικό αντικείμενο. Και όπως μας είχε ανακοινώσει πρόσφατα και ο Περιφερειάρχης Πελοποννήσου, τον είχε διαβεβαιώσει με έγγραφό της μάλιστα η Ευρωπαϊκή Επιτροπή ότι ο άξονας αυτός πρέπει να τελειώσει μέχρι την Καλαμάτα. 
Τι μπορούμε να συζητάμε εμείς, λοιπόν, με τους εργολάβους τώρα; Ζητούσαν αυτοί εξακόσια τόσα εκατομμύρια ευρώ και ως αποζημίωση από πάνω και εμείς χαιρόμαστε και συγχαίρουμε τον κ. Βιδάλη επειδή συμφώνησε στα 280; Πώς θα υπογραφούν; Πώς θα τους δοθούν αυτά τα χρήματα; Σταματάνε δηλαδή το δρόμο εκεί, στην ουσία -γιατί δεν υπάρχει καμμία δέσμευση για μετά από τρία χρόνια και επαναλαμβάνω ότι δεν ξέρω τι γίνεται μετά από τρία χρόνια- και τους δίνουμε και 280 εκατομμύρια επιπλέον και δίνουμε και συγχαρητήρια στον κ. Βιδάλη! Δεν έχω τίποτε μαζί του ούτε τον γνωρίζω. Όμως ποιον εκπροσωπεί, το κράτος; Εκπροσωπεί το κράτος;
Εμείς θέλουμε ρητή και κατηγορηματική δέσμευση ότι ο δρόμος θα συνεχισθεί, όπως προέβλεπε η σύμβαση που κυρώθηκε εδώ στη Βουλή. Διαφορετικά, σας το επαναλαμβάνουμε -είναι εδώ και οι Βουλευτές της Ηλείας, είμαστε και δυο οι νομοί μαζί και ξεσηκωμένοι- ότι εδώ, στη Βουλή, δεν θα υπογράψουμε, δεν θα ψηφίσουμε καμμία τροποποίηση. Και όχι μόνον αυτό. Εγώ προσθέτω: Για όποια εκατομμύρια ευρώ δοθούν στις τεχνικές εταιρείες και στους εργολάβους, εγώ θα πάρω τις αποφάσεις και θα πάω στον Εισαγγελέα του Αρείου Πάγου την άλλη μέρα. 
Ευχαριστώ, κύριε Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"63124"," Το λόγο έχει ο Αναπληρωτής Υπουργός κ. Καλογιάννης. 
","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63125"," Δεν απειλώ κανέναν.
","ΙΩΑΝΝΗΣ ΛΑΜΠΡΟΠΟΥΛΟΣ",276
"63126"," Δεν θα συζητηθεί η με αριθμό 831/15-1-2013 επίκαιρη ερώτηση πρώτου κύκλου του Βουλευτή Κυκλάδων του Συνασπισμού Ριζοσπαστικής Αριστεράς/Ενωτικού Κοινωνικού Μετώπου κ. Νικολάου Συρμαλένιου προς τον Υπουργό Υγείας, σχετικά με την υποβάθμιση της δημόσιας υγείας στις Κυκλάδες, λόγω κωλύματος του κυρίου Υπουργού. 
Επίσης, δεν θα συζητηθεί και διαγράφεται η τρίτη με αριθμό 825/15-1-2013 επίκαιρη ερώτηση του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Αγροτικής Ανάπτυξης και  Τροφίμων, σχετικά με τη λήψη μέτρων για την αποτροπή ανάπτυξης του ιού της λύσσας στη χώρα μας, λόγω κωλύματος του κυρίου Υπουργού. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διεβίβασε στη Βουλή, σύμφωνα με το άρθρο 86 του Συντάγματος και το ν. 3126/2003: «Ποινική ευθύνη των Υπουργών» όπως ισχύει: 
1. Δικογραφία που αφορά τον τέως Υπουργό Περιβάλλοντος, Ενέργειας και Κλιματικής Αλλαγής, κ. Γεώργιο Παπακωνσταντίνου. 
2. Δικογραφία που αφορά την τέως Υπουργό Παιδείας, Δια Βίου Μάθησης και Θρησκευμάτων, κ. Άννα Διαμαντοπούλου.
Ακολουθεί η τέταρτη με αριθμό 842/15-1-2013 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Λαϊκού Συνδέσμου-Χρυσή Αυγή κ. Αντωνίου Γρέγου  προς τους Υπουργούς Εξωτερικών και Εθνικής Άμυνας, σχετικά με τη «θέση της ελληνικής Κυβέρνησης με το καθεστώς των Ιμίων και την ηθική υποχρέωση για ανέγερση μνημείου προς τιμήν των τριών Ελλήνων αξιωματικών που έπεσαν στην εκτέλεση του καθήκοντος τον Ιανουάριο του 1996».
Στην ερώτηση του κ. Γρέγου θα απαντήσει ο Υφυπουργός Εξωτερικών κ. Κωνσταντίνος Τσιάρας.
Το λόγο έχει ο ερωτών Βουλευτής κ. Αντώνιος Γρέγος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63127"," Ευχαριστώ πολύ.
Τα γεγονότα της κρίσης των Ιμίων είναι λίγο-πολύ γνωστά. Για την ιστορία θα κάνω μία πολύ σύντομη αναδρομή.
Μετά την προσάραξη τουρκικού φορτηγού σκάφους πλησίον των Ιμίων έγινε μία μορφή διαπραγμάτευσης αν μπορεί ελληνικό ρυμουλκό να το απεγκλωβίσει και να το οδηγήσει στα τουρκικά παράλια. Αυτή η πράξη, προφανώς, ήταν στημένη, γιατί από εκεί και πέρα ακολούθησαν τα κάτωθι: 
Στις 28 Δεκεμβρίου ο Δήμος Καλύμνου, καθώς είχε ήδη εγερθεί θέμα κυριαρχίας στα Ίμια, μαζί με έναν ιερέα, το Διοικητή της Αστυνομίας και δύο κατοίκους του νησιού, μεταβαίνουν στα Ίμια και υψώνουν την ελληνική σημαία. Ακολουθεί η επέμβαση στα νησιά από δύο δημοσιογράφους -προφανώς πράκτορες- της τουρκικής εφημερίδας «XURRIYET», οι οποίοι υποστέλλουν την ελληνική σημαία και ανεβάζουν την τούρκικη. Το όλο σκηνικό βιντεοσκοπείται. 
Ο κ. Σημίτης δηλώνει ότι η Ελλάδα θα αντιδράσει άμεσα και δυναμικά. Στις 30 Ιανουαρίου η Πρωθυπουργός της Τουρκίας Τανσού Τσιλέρ δηλώνει στη Βουλή ότι η ελληνική σημαία θα κατέβει από τα Ίμια. Στις 31 Ιανουαρίου και ώρα 01.40΄ τουρκικές ειδικές δυνάμεις αποβιβάζονται στη Μικρή Ίμια. Στις 05.30΄ της ίδιας μέρας ελικόπτερο του Ελληνικού Πολεμικού Ναυτικού, το οποίο είχε απονηωθεί από τη φρεγάτα «ΝΑΥΑΡΙΝΟ», με αριθμό ΠΝ21, την ώρα που εκτελούσε επιχείρηση αναγνώρισης ύπαρξης βατραχανθρώπων στο νησί πέφτει, με αποτέλεσμα να σκοτωθούν οι τρεις Έλληνες αξιωματικοί, Χριστόδουλος Καραθανάσης,  Παναγιώτης Βλαχάκος και ο Έκτορας Γιαλοψός. Σχετικά με τα αίτια της πτώσης, η επίσημη θέση του Υπουργείου είναι ότι οφείλεται σε vertigo, σε απώλεια του προσανατολισμού. Όμως, υπάρχει διάχυτη εντύπωση ότι έπεσε είτε από τουρκικά πυρά είτε από αντίμετρα.
Η κρίση έδωσε αφορμή να εγερθεί από την Τουρκία το θέμα των «γκρίζων» ζωνών. «Γκρίζες» ζώνες δεν υπάρχουν, σύμφωνα με καμμία συνθήκη. 
Σας ρωτάμε και θέλουμε σαφείς και ακριβείς απαντήσεις:
Αποδέχεστε την άποψη ότι οι βραχονησίδες Ίμια βρίσκονται σε «γκρίζα» ζώνη; Έχει δικαίωμα κάθε Έλληνας πολίτης -και φυσικά κι εμείς- να έχει πρόσβαση στις βραχονησίδες, από τη στιγμή που αποτελούν ελληνικό έδαφος; 
Δεύτερον, προτίθεστε να μεριμνήσετε για την ανέγερση μνημείου στα νησιά, προκειμένου να τιμηθούν οι πεσόντες αξιωματικοί; Θέλω να θυμίσω ότι υπάρχει κάποιο ανάλογο μνημείο στον Άη Στράτη.
Θέλω να σημειώσω, επίσης, ότι η ύπαρξη ακόμη και ενός κοπαδιού στο νησί αλλάζει τα δεδομένα όσον αφορά τον ορισμό της ΑΟΖ.
Ευχαριστώ.","ΑΝΤΩΝΙΟΣ ΓΡΕΓΟΣ",113
"63128"," Το λόγο έχει ο Υφυπουργός Εξωτερικών κ. Κωνσταντίνος Τσιάρας για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63129"," Σας ευχαριστώ, κύριε Πρόεδρε.
Κύριε συνάδελφε, θα ήθελα να ξεκαθαρίσω από την αρχή, με βάση βέβαια την ερώτησή σας, ότι ο ελληνικός λαός πρέπει και μπορεί να είναι ήσυχος, διότι για εμάς δεν υπάρχουν «γκρίζες» ζώνες. Είναι εκτός κάθε συζήτησης. Οι ισχύουσες διεθνείς συμφωνίες -η Συνθήκη της Λωζάνης, οι ιταλοτουρκικές συμφωνίες του 1932, η Συνθήκη των Παρισίων του 1947- κατοχυρώνουν πλήρως και σαφώς την ελληνική κυριαρχία σε όλα τα ελληνικά νησιά, άρα και στα Ίμια, και δεν επιδέχονται οποιαδήποτε παρερμηνεία. 
Η κυριαρχία μας σε καμμία περίπτωση δεν επηρεάζεται από έωλες αμφισβητήσεις και διεκδικήσεις, απ’ όπου και αν προέρχονται. Η εμμονή σε τέτοιες θεωρίες στηλιτεύεται με κάθε ευκαιρία και κάθε προκλητική συμπεριφορά απαντάται ξεκάθαρα με τρόπο που αρμόζει και στο επίπεδο που αρμόζει. Η Ελλάδα εργάζεται συστηματικά για την εμπέδωση της σταθερότητας και της ασφάλειας στην ευρύτερη περιοχή μας και επιδιώκει σχέσεις συνεργασίας και καλής γειτονίας με όλες τις γειτονικές χώρες -συμπεριλαμβανομένης φυσικά και της Τουρκίας- σχέσεις, όμως, που θα αναπτύσσονται με γνώμονα το Διεθνές Δίκαιο και το σεβασμό της εθνικής κυριαρχίας.
Η προσπάθεια μας αυτή αποβλέπει στη διαφύλαξη της ευημερίας και του ρόλου της χώρας μας. Αυτό, βεβαίως, περνάει και μέσα από την προάσπιση κυριαρχικών μας δικαιωμάτων, βάσει των κανόνων του Διεθνούς Δικαίου.
Η ειλικρινής και έμπρακτη ανταπόκριση και της άλλης πλευράς, στη βάση των ίδιων αρχών, συνιστά προϋπόθεση για την πραγματική και ουσιαστική βελτίωση των διμερών μας σχέσεων και αυτό το καθιστούμε σαφές στους Τούρκους συνομιλητές μας, χωρίς περιστροφές και με κάθε ευκαιρία. 
Σε αυτό, βεβαίως, το πλαίσιο στηρίζουμε την ευρωπαϊκή προοπτική της γειτονικής χώρας, υπό την αυστηρή, βεβαίως, προϋπόθεση της εκπλήρωσης των όρων και των προαπαιτούμενων που έχει θέσει με ομόφωνες αποφάσεις η Ευρωπαϊκή Ένωση.  
Σε διμερές επίπεδο, υπάρχει το Ανώτατο Συμβούλιο Συνεργασίας, το οποίο αποτελεί ένα χρήσιμο μηχανισμό προώθησης και συνεργασίας σε σημαντικούς τομείς της αποκαλούμενης «χαμηλής πολιτικής», όπως είναι η οικονομία, το εμπόριο, η υγεία, το περιβάλλον, ο πολιτισμός, ο τουρισμός κ.ο.κ..
Εμείς εκτιμούμε ότι η συνεργασία με την Τουρκία στους τομείς αυτούς πρέπει να συνεχιστεί και να ενισχυθεί, όπου, βεβαίως, αυτό μπορεί να είναι αμοιβαία επωφελές. Γι’ άλλη μια φορά σάς υπογραμμίζω ότι τα ελληνικά δικαιώματα και οι αρμοδιότητες δεν επηρεάζονται ούτε μπορούν να επηρεαστούν από οποιουσδήποτε αβάσιμους ισχυρισμούς ή δηλώσεις ή παράτυπες ενέργειες, κάθε παραβατική συμπεριφορά, εν γένει, με όποιο προκάλυμμα κι αν εκδηλώνεται αυτή. Η επαγρύπνηση και στο διπλωματικό επίπεδο είναι συνεχής και άοκνη. 
Κλείνοντας –για να αναφερθώ και στο άλλο σκέλος της ερώτησής σας που αφορά βεβαίως το τραγικό γεγονός των Ιμίων- θα ήθελα να σας υπογραμμίσω ότι το Πολεμικό μας Ναυτικό τιμάει τους τρεις ήρωες του με τον δέοντα έπαινο και προσήκοντα σεβασμό σε ειδικές εκδηλώσεις μνήμης και με συγκεκριμένες αποφάσεις του Ανωτάτου Ναυτικού Συμβουλίου.
Οι τρεις θυσιασθέντες υπέρ βωμών και εστιών θα είναι πάντα στη μνήμη μας και στην καρδιά μας και θα αποτελούν όχι μόνο για τις Ένοπλες Δυνάμεις αλλά για όλους μας ένα πραγματικό πρότυπο αφοσίωσης στο καθήκον, πρότυπο συνέπειας, αποφασιστικότητας και γενναιότητας.
Σας ευχαριστώ.","ΚΩΝΣΤΑΝΤΙΝΟΣ ΤΣΙΑΡΑΣ",513
"63130"," Το λόγο έχει ο Βουλευτής κ. Αντώνιος Γρέγος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63131"," Κύριε Υπουργέ, η ελληνική εθνική κυριαρχία διασφαλίζεται όχι μόνο με χαρτιά και συνθήκες, αλλά κυρίως με τις ισχυρές Ένοπλες Δυνάμεις. 
Αυτήν τη στιγμή, οι Ένοπλες Δυνάμεις πλήττονται από τα μνημονιακά μέτρα που έχετε πάρει εσείς και η Κυβέρνηση σας. Να σας θυμίσω ότι στην τότε τουρκική διεκδίκηση δεν υπήρξε ούτε στρατιωτική ούτε διπλωματική κυβερνητική απάντηση, προκειμένου να ασκηθεί το φυσικό δικαίωμα της νόμιμης άμυνας. Είχε πει ο τότε Πρωθυπουργός: «Ευχαριστούμε την κυβέρνηση των Ηνωμένων Πολιτειών της Αμερικής». 
Το είπατε κι εσείς, αλλά επειδή θέλω να ακουστεί μέσα στην Αίθουσα και να καταγραφεί, θέλω να αναφέρω κι εγώ το άρθρο 121 που έχει τίτλο «Καθεστώς των Νήσων» της νέας σύμβασης για το δίκαιο της θάλασσας, το οποίο επικαλούνται οι Τούρκοι και λένε ότι δεν είναι νησί, αλλά βραχονησίδα. Υπάρχει στην πρώτη παράγραφο ο ορισμός της νήσου: «Νήσος είναι μια φυσικά διαμορφωμένη περιοχή ξηράς που βρέχεται από ύδατα και βρίσκεται πάνω από την επιφάνεια των υδάτινων κατά τη μέγιστη πλημμυρίδα». Σύμφωνα με το Διεθνές Δίκαιο υπάρχουν μόνο νησιά και τίποτε άλλο. 
Ακόμα, οι βράχοι που αναφέρονται στην τρίτη παράγραφο του άρθρου 121 της νέας σύμβασης είναι νησιά. Τα Ίμια, δηλαδή, αποτελούν συστάδα νησίδων της Δωδεκανήσου. Αυτά, όπως είπατε κι εσείς, εκχωρήθηκαν στην Ελλάδα, σύμφωνα με το άρθρο 14 της Συνθήκης Ειρήνης των Παρισίων στις 10 Δεκεμβρίου 1947. 
Έτσι, λοιπόν, θεωρούμε αναφαίρετο δικαίωμά μας να επισκεπτόμαστε τα νησιά όποτε και όσο θέλουμε. Φυσικά, όσο ελληνική είναι η Κρήτη και η Εύβοια, άλλο τόσο ελληνικά είναι και τα Ίμια. 
Κατ’ αρχάς, θα θέλαμε να θυμίσουμε ποιοι ήταν τότε στην ηγεσία της κυβέρνησης. Πρωθυπουργός της Ελλάδος ήταν ο Κωνσταντίνος Σημίτης. Υπουργός Εξωτερικών ήταν ο Θεόδωρος Πάγκαλος. Υπουργός Εθνικής Άμυνας ήταν ο Γεράσιμος Αρσένης. 
Έχουμε να προτείνουμε κι εμείς κάτι. Θα πρέπει να βάλετε μια τεράστια ελληνική σημαία, ώστε να τη βλέπουν οι Τούρκοι και να μην εγείρουν εδαφικές διεκδικήσεις στην περιοχή. Θα πρέπει να επισκεφθείτε εσείς ή ο Υπουργός –επ’ ευκαιρία και της επετείου που θα είναι στις 31 Ιανουαρίου- το νησί και να δηλώσετε ότι πρέπει να ανεγερθεί ένα μνημείο προς τιμή των πεσόντων. 
Η Χρυσή Αυγή από το 1996 και κάθε χρόνο διεξαγάγει μια πορεία τιμής και μνήμης για τους πεσόντες αξιωματικούς. Έτσι, θα γίνει και φέτος σε μερικές μέρες. Εμείς θα τιμήσουμε τη μνήμη των πεσόντων μόνοι, γιατί εδώ και τόσα χρόνια κανένας άλλος δεν τίμησε αυτούς τους ήρωες.
Ευχαριστώ πολύ.","ΑΝΤΩΝΙΟΣ ΓΡΕΓΟΣ",113
"63132"," Το λόγο έχει ο Υφυπουργός κ. Κωνσταντίνος Τσιάρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63133"," Κύριε συνάδελφε, αντιλαμβάνομαι την ευαισθησία σας απέναντι σε κάποια ζητήματα τα οποία η ιστορική πορεία τα έχει αναδείξει ως σταθμούς της νεότερης ιστορίας της Ελλάδας. Έχει, όμως, μεγάλη σημασία να επιμείνουμε σε αυτά που ουσιαστικά έχουν ήδη ειπωθεί και τα οποία συνιστούν και τον οδικό χάρτη της πραγματικότητας που ζούμε, που βεβαίως δεν είναι άλλο παρά οι ισχύουσες διεθνείς συνθήκες, στις οποίες και εσείς ο ίδιος αναφερθήκατε νωρίτερα.","ΚΩΝΣΤΑΝΤΙΝΟΣ ΤΣΙΑΡΑΣ",513
"63134"," Δηλαδή μπορούμε να πάμε με κάποιο σκάφος;","ΑΝΤΩΝΙΟΣ ΓΡΕΓΟΣ",113
"63135"," Τι λέτε; Σ' αυτό θέλετε να σας απαντήσω; 
Εγώ αυτό που θέλω, ωστόσο, να σας τονίσω είναι ότι πρέπει να κάνουμε μία πολύ μεγάλη προσπάθεια όλοι μας και ο καθένας από τη θέση που βρίσκεται, προκειμένου ζητήματα που αφορούν το παρόν και το μέλλον της πατρίδας μας, τη συνέχεια και το συμφέρον της χώρας μας, αφ’ ενός μεν να διαφυλαχτούν, αλλά βεβαίως και από την άλλη μεριά να προωθηθούν με τον καλύτερο δυνατό τρόπο. Γι’ αυτό κι εκτιμούμε ότι πρέπει να συνεχίσουμε να εργαζόμαστε για αμοιβαία επωφελή πρόοδο στις διμερείς μας σχέσεις με την Τουρκία. 
Η πρόοδος σε κάποιους συγκεκριμένους τομείς, όπως το εμπόριο και ο τουρισμός, δεν επαρκεί προφανώς για την οικοδόμηση εμπιστοσύνης και για την πλήρη εξομάλυνση των ελληνοτουρκικών σχέσεων. Ζητούμενο προφανώς είναι να πάψουν οριστικά όλες οι προκλητικές ενέργειες, όλες οι λεγόμενες απειλές πολέμου, οι παραβιάσεις και οι αμφισβητήσεις της ελληνικής κυριαρχίας και των κυριαρχικών δικαιωμάτων που προφανώς –το ξέρουμε όλοι μας- ανάγονται σε μία άλλη εποχή. 
Σε κάθε περίπτωση, η εμμονή σε παραβατικές συμπεριφορές δεν ανταποκρίνεται στη σημερινή πραγματικότητα και στις επιβεβλημένες σχέσεις καλής γειτονίας μεταξύ χωρών συμμαχικών και πιθανόν –θα έλεγα- μελλοντικών εταίρων –φυσικά αναφέρομαι στο πλαίσιο της Ευρωπαϊκής Ένωσης. 
Στο πλαίσιο της επιθυμίας μας για επίτευξη προόδου στις ελληνοτουρκικές σχέσεις εντάσσονται και οι προσπάθειές μας για την επίλυση της διαφοράς οριοθέτησης της υφαλοκρηπίδας που, ενδεχομένως, θα μπορούσατε να αναφερθείτε για το συγκεκριμένο ζήτημα με την Τουρκία, μέσω της εμπιστευτικής διαδικασίας των διερευνητικών επαφών που ξεκίνησαν από το 2002 και βεβαίως συνεχίζονται. Στόχος είναι να εξακριβωθεί κατά πόσο μπορεί να εξευρεθεί κοινό έδαφος στο πλαίσιο πάντα του Διεθνούς Δικαίου, προκειμένου να καταστεί δυνατή η έναρξη διαπραγματεύσεων για την οριοθέτηση. 
Η διαιώνιση της διαφοράς αυτής δηλητηριάζει τις διμερείς σχέσεις, υπονομεύει τις προοπτικές των δύο χωρών και δρα, βεβαίως, εις βάρος της γενικότερης ευημερίας και ασφάλειάς τους.","ΚΩΝΣΤΑΝΤΙΝΟΣ ΤΣΙΑΡΑΣ",513
"63136"," Μία σημαία και ένα μνημείο σας ζητήσαμε.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"63137"," Δεκαέξι χρόνια δεν έχει μπει ένα μνημείο.","ΗΛΙΑΣ ΠΑΝΑΓΙΩΤΑΡΟΣ",385
"63138"," Για το συγκεκριμένο σας έχω απαντήσει. 
Η Ελλάδα είναι προσηλωμένη στους κανόνες Διεθνούς Δικαίου και στη διεθνή νομιμότητα, το έχουμε τονίσει πάρα πολλές φορές. Αυτό, βεβαίως, είναι το πλαίσιο των ενεργειών μας για την προάσπιση των ελληνικών δικαιωμάτων και την προώθηση των ελληνικών συμφερόντων. 
Βεβαίως, σε καμμία περίπτωση, από την άλλη πλευρά, αυτό δεν σημαίνει ότι πρέπει να εφησυχάζουμε ή να μην βρισκόμαστε σε πλήρη εγρήγορση για την άμεση και αποτελεσματική υπεράσπιση της ασφάλειας της εδαφικής ακεραιότητας και των κυριαρχικών μας δικαιωμάτων. Είναι σαφής και συγκεκριμένη η θέση της Κυβέρνησης. 
Ως προς το θέμα της απόδοσης τιμής νομίζω ότι σας έχω ήδη απαντήσει. 
Ευχαριστώ πολύ, κύριε Πρόεδρε.","ΚΩΝΣΤΑΝΤΙΝΟΣ ΤΣΙΑΡΑΣ",513
"63139"," Μια σημαία και ένα μνημείο μόνο σας ζητήσαμε.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"63140"," Η πέμπτη με αριθμό 835/15-1-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Δημόσιας Τάξης και Προστασίας του Πολίτη, σχετικά με τον εξοπλισμό και την εκπαίδευση της Ελληνικής Αστυνομίας, δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης, η δεύτερη με αριθμό 832/15-1-2013 επίκαιρη ερώτηση δεύτερου κύκλου της Βουλευτού Α΄ Θεσσαλονίκης του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Δέσποινας Χαραλαμπίδου προς τον Υπουργό Υγείας, σχετικά με την ανάγκη καταβολής των δεδουλευμένων στους εργαζόμενους της Εταιρείας Ψυχικής και Κοινωνικής Αποκατάστασης (ΕΨΥΚΑ), δεν συζητείται λόγω κωλύματος του κυρίου Υπουργού και διαγράφεται. 
Θα συζητηθεί τώρα η έκτη με αριθμό 838/15-1-2013 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διασφάλιση της εργασίας των εργαζομένων στο ξενοδοχείο «ΜΑΚΕΔΟΝΙΑ ΠΑΛΛΑΣ» στη Θεσσαλονίκη. 
Στην επίκαιρη ερώτηση θα απαντήσει ο Υφυπουργός κ. Νικόλαος Παναγιωτόπουλος. 
Το λόγο έχει ο ερωτών Βουλευτής κ. Θεοδόσης Κωνσταντινίδης για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63141"," Ευχαριστώ, κύριε Πρόεδρε. 
Το «ΜΑΚΕΔΟΝΙΑ ΠΑΛΛΑΣ» της Θεσσαλονίκης είναι ένα από τα μεγαλύτερα ξενοδοχεία της κεντρικής Μακεδονίας.
Ιδιοκτησιακά σήμερα ανήκει στο ΙΚΑ που το αξιοποιεί μισθώνοντάς το. 
Στα τέλη του 2011 έληγε η δεκαπενταετής σύμβαση μίσθωσης μεταξύ του ΙΚΑ-ΤΕΑΜ και του Ομίλου Δασκαλαντωνάκη που το εκμεταλλευόταν όλα αυτά τα χρόνια. Ήδη από το Μάιο του 2011 απαιτήθη από τον εκμισθωτή η μείωση του μισθώματος την οποία και πέτυχε κατά 20%. Στη συνέχεια μέσα από μια δαιδαλώδη διαδικασία για να βρεθεί νέος εκμισθωτής, η οποία δεν καρποφόρησε, είχαμε την εξής κατάληξη. Δεν έγινε διαγωνισμός και βρέθηκε η περίφημη ενδιάμεση λύση, όπως είχε χαρακτηριστεί τότε, για να κρατηθεί ζωντανή η επιχείρηση. Το αποτέλεσμα αυτής της λύσης ήταν το «ΜΑΚΕΔΟΝΙΑ ΠΑΛΛΑΣ» να παραχωρηθεί με μηνιαίο ενοίκιο 5.000 ευρώ, όταν η αρχική σύμβαση προέβλεπε 300.000 ευρώ.
Έχει σημασία να αναφέρουμε ότι αυτή την απόφαση της διοίκησης του ΙΚΑ την καταψήφισε μόνο ο Δήμος Κουμπούρης, ο Πρόεδρος της Ομοσπονδίας Συνταξιούχων του ΙΚΑ που ανήκει στο ΠΑΜΕ. Όλο το 2012 δεν έγινε καμμία ενέργεια για να δημιουργηθούν οι προϋποθέσεις για να υπογραφεί νέα σύμβαση. Το αποτέλεσμα σήμερα είναι ότι στις 31 Δεκέμβρη έληξε η σύμβαση, έκλεισε το ξενοδοχείο και μέσα σε αυτό το κλίμα η διοίκηση προκήρυξε νέο διαγωνισμό για τις 4 Φεβρουαρίου, πάλι για ετήσια μίσθωση του ξενοδοχείου. 
Κατά τη γνώμη μας, κύριε Πρόεδρε, υπάρχουν διαχρονικές ευθύνες και παραλείψεις που θέτουν σε κίνδυνο την αξιοποίηση ενός περιουσιακού στοιχείου του μεγαλύτερου ασφαλιστικού οργανισμού στη χώρα μας που όπως είναι γνωστό, δέχθηκε καταστρεπτικά πλήγματα από την ακολουθούμενη πολιτική. Ταυτόχρονα, οι εναπομείναντες εργαζόμενοι πλήρωσαν και πληρώνουν υψηλό τίμημα εξαιτίας αυτών των ενεργειών.
Σας ρωτάμε, κύριε Υπουργέ: Τι μέτρα θα πάρετε ώστε να καταβληθούν τα μέχρι τώρα δεδουλευμένα των εργαζομένων, να διασφαλιστούν τα δικαιώματα και όλες οι θέσεις εργασίας, να προστατευθεί η περιουσία του ΙΚΑ-ΤΕΑΜ και να διασφαλιστεί ικανοποιητικό μίσθωμα για το συγκεκριμένο ξενοδοχειακό συγκρότημα; 
Τέλος, τι μέτρα θα πάρετε για να διασφαλιστούν οι οικονομικές απαιτήσεις των εργαζομένων που εδώ και ένα μήνα ή και δυο μήνες, πιθανά το επόμενο διάστημα, μένουν στην ανεργία, σε μια ενδιάμεση κατάσταση, για την οποία ασφαλώς δεν ευθύνονται; 
Ευχαριστώ πολύ, κύριε Πρόεδρε.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"63142"," Το λόγο έχει ο Υφυπουργός κ. Νικόλαος Παναγιωτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63143"," Ευχαριστώ, κύριε Πρόεδρε.
Ευχαριστώ για την ερώτηση, κύριε συνάδελφε, διότι μου δίνετε την ευκαιρία να απαντήσω από του Βήματος σχετικά με ένα θέμα που απασχολεί ιδιαίτερα τον τελευταίο καιρό τη Θεσσαλονίκη, όλη τη βόρεια Ελλάδα, διότι το «ΜΑΚΕΔΟΝΙΑ ΠΑΛΛΑΣ» είναι ένα σύμβολο, κατά κάποιον τρόπο, της βορείου Ελλάδας και φυσικά η κατάσταση αυτή δημιουργεί εύλογη ανησυχία στους εργαζόμενους, οι οποίοι λόγω του πρόσκαιρου κλεισίματος διακοπής λειτουργίας της επιχείρησης ανησυχούν για το αύριο, ανησυχούν κατά πόσο θα βρεθεί λύση ή θα παραταθεί αυτή η αβεβαιότητα.
Θα ήθελα να διασκεδάσω τις επιφυλάξεις, τις ανησυχίες και να πω ευθύς εξαρχής ότι το «ΜΑΚΕΔΟΝΙΑ ΠΑΛΛΑΣ» θα λειτουργήσει ξανά και μάλιστα σύντομα. Υπήρξαν κάποιες καθυστερήσεις, κάποιες επιπλοκές, όσον αφορά τη διαγωνιστική διαδικασία, αυτές όμως μπαίνουν σε μια τροχιά επίλυσης. Ο διαγωνισμός για τη βραχυχρόνια δωδεκάμηνη δηλαδή μίσθωση του ξενοδοχείου θα γίνει στις 4 Φεβρουαρίου. Έτσι έχει ανακοινώσει το ΙΚΑ και έτσι θα γίνει. 
Από εκεί και πέρα, από αυτήν την κατάσταση βέβαια έχει δημιουργηθεί και μια φημολογία σχετικά με διάφορα σενάρια. Διάβασα στο διαδίκτυο ακόμη και για μια επικείμενη ανάληψη της λειτουργίας της επιχείρησης από εταιρία τουρκικών συμφερόντων. Μάλιστα γίνεται λόγος για μετονομασία του ξενοδοχείου κ.λπ. και άλλα διάφορα ευτράπελα. 
Μόνο και μόνο η πληροφορία ότι αυτό θα γίνει με το τίμημα των 50.000 ευρώ, που ορίζεται ως τιμή εκκίνησης στο διαγωνισμό που θα διεξαχθεί, δείχνει πόσο αστείες και μετέωρες είναι αυτές οι πληροφορίες. Δεν ισχύει κάτι τέτοιο. 
Πώς, άλλωστε θα κατακυρωθεί κάποιος πλειοδότης –εν πάση περιπτώσει- για να αναλάβει, πληρώνοντας την τιμή εκκίνησης και ούτε ευρώ παραπάνω, τη στιγμή που ήδη, σύμφωνα με πληροφορίες, υπάρχουν περισσότεροι από ένας ενδιαφερόμενοι για αυτόν το διαγωνισμό; 
Από εκεί και πέρα, ας δούμε σε ποιο σημείο βρισκόμαστε σήμερα για να προχωρήσουμε. Από τις 31 Δεκεμβρίου 2012 το «ΜΑΚΕΔΟΝΙΑ ΠΑΛΛΑΣ» είναι κλειστό. Δεν βρέθηκε η φόρμουλα για να μη διακοπεί η λειτουργία του από τα μέσα του μήνα Δεκεμβρίου, όποτε και έληξε η σύμβαση, διότι απλούστατα δεν υπήρχε ο τρόπος, η νομική φόρμουλα για να παραμείνει το ξενοδοχείο ανοικτό κατά παράβαση της ιδιότυπης σύμβασης μίσθωσης. Γι’ αυτόν το λόγο, οδηγηθήκαμε σε διακοπή λειτουργίας με τη βεβαιότητα ότι μέσα στο Φεβρουάριο θα επαναλειτουργήσει, όταν εξελιχθεί καινούργιος διαγωνισμός.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού) 
Στις 4 Φεβρουαρίου, λοιπόν, και με κλειστές προσφορές, για να έχουμε και εξασφάλιση διαφάνειας, θα διεξαχθεί ο δημόσιος πλειοδοτικός μηχανισμός για τη βραχυχρόνια εκμίσθωση του ξενοδοχείου «ΜΑΚΕΔΟΝΙΑ ΠΑΛΛΑΣ». Η σχετική προκήρυξη, βέβαια, είναι επίσημα αναρτημένη στην ηλεκτρονική διεύθυνση του ΙΚΑ-ΕΤΑΜ. Ο μεταβατικός μισθωτής δωδεκάμηνης διάρκειας θα έχει εγκατασταθεί μέσα στο Φεβρουάριο στο ξενοδοχείο και μέσα στους δώδεκα προσεχείς μήνες θα ολοκληρωθούν και οι διαδικασίες του διεθνούς διαγωνισμού επιλογής του μακροχρόνιου μισθωτή-επενδυτή του «ΜΑΚΕΔΟΝΙΑ ΠΑΛΛΑΣ». 
Κύριο μέλημα από πλευρά του ΙΚΑ είναι να μη χαθεί καμμία θέση εργασίας. Όρος της προκήρυξης αυτού του διαγωνισμού, είναι να διασφαλιστεί το 92% των θέσεων εργασίας του ξενοδοχείου. Επομένως, αν εξαιρέσουμε –ενδεχομένως- κάποιες θέσεις -ας πούμε- διευθυντικών στελεχών, που έχουν εξάλλου την ευχέρεια επιλογής ως προς την επόμενη εργασία τους, νομίζω ότι καμμία θέση εργασίας, κανένας εργαζόμενος δεν θα χάσει τη δουλειά του. Αυτό προκύπτει από τον όρο της προκήρυξης του διαγωνισμού. 
Όσον αφορά το εργασιακό –και θα κλείσω με αυτό, θα αφήσω κάποια σημεία για τη δευτερολογία μου- σχετικά δηλαδή με τα δεδουλευμένα των εργαζομένων που θίγετε, μετά το σχετικό έλεγχο στην επιχείρηση από το αρμόδιο Τμήμα Κοινωνικής Επιθεώρησης του Σώματος Επιθεώρησης Εργασίας στη Θεσσαλονίκη –αυτός ο έλεγχος διεξήχθη στις 9 Ιανουαρίου του 2013- διαπιστώθηκε ότι το ξενοδοχείο δεν βρισκόταν σε λειτουργία, απασχολούνταν παρά ταύτα έξι εργαζόμενοι, τέσσερις συντηρητές, μία υπεύθυνη προσωπικού και ένας προϊστάμενος εσόδων, προκειμένου να εξασφαλιστεί η συντήρηση του ξενοδοχείου, που -όπως καταλαβαίνετε- είναι απαραίτητη. 
Επίσης, διαπιστώθηκε ότι οφείλονται δεδουλευμένες αποδοχές Δεκεμβρίου του 2012, επίδομα αδείας σε εξήντα τρεις εργαζόμενους από τους εκατόν δώδεκα, αν δεν απατώμαι, αποδοχές μη ληφθείσας άδειας σε ογδόντα εργαζόμενους και επίδομα έκθεσης ετών 2011 και 2012. Ζητήθηκαν γραπτές εξηγήσεις, προσκομίστηκαν τα στοιχεία. 
Από αυτά προκύπτει ότι έχουν πλέον εξοφληθεί στους εργαζόμενους αφ’ ενός δεδουλευμένα μηνός Δεκεμβρίου 2012 και αφ’ ετέρου αποζημίωση αδείας και επίδομα αδείας 2012. 
Όσον αφορά τη μη καταβολή του επιδόματος έκθεσης 2011-2012, στο πλαίσιο των αρμοδιοτήτων της, η αρμόδια υπηρεσία του ΣΕΠΕ θα διαβιβάσει μήνυση στον Εισαγγελέα Πλημμελειοδικών Θεσσαλονίκης κατά της επιχείρησης, για να τακτοποιηθεί και αυτό.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"63144"," Τα υπόλοιπα μπορείτε να τα αναλύσετε στη δευτερολογία σας, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63145"," Επομένως, τηρούνται τα προβλεπόμενα στην εργατική νομοθεσία. Αυτό είναι μέσο πίεσης το οποίο ήδη έχει αποδώσει για την καταβολή.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"63146"," Ολοκληρώστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63147"," Νομίζω ότι τα υπόλοιπα θα πάρουν τη σειρά τους για να διευθετηθούν.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"63148"," Το λόγο έχει ο Βουλευτής κ. Θεοδόσης Κωνσταντινίδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63149"," Δεν μας ικανοποιεί πλήρως η απάντηση, κύριε Υπουργέ, για τον εξής απλούστατο λόγο. Εδώ και δυο χρόνια, ταλαιπωρούνται οι εργαζόμενοι και χάνονται έσοδα για τον ασφαλιστικό οργανισμό, για το ΙΚΑ-ΕΤΕΑΜ. Αυτά τα έσοδα με μία καλύτερη πρόβλεψη και διαχείριση θα μπορούσαν να μην έχουν χαθεί. Όπως καταλαβαίνετε, θεωρούμε ότι αυτό το κόστος είναι πολύ υψηλό. 
Το ξενοδοχείο αυτό γεννήθηκε επί χούντας το 1972. Τότε ορισμένοι από εμάς, λέγαμε ότι ήταν το όχημα μέσα από το οποίο καταληστεύθηκε ο ασφαλιστικός οργανισμός του ΟΤΕ, το ΤΑΠ-ΟΤΕ, που μετέπειτα με τη συγχώνευση πέρασε στο ΙΚΑ. 
Εμείς δεν θεωρούμε μοιραίο το γεγονός ότι η αμαρτία της γέννησής του πρέπει να ακολουθεί και τα επόμενα χρόνια τη διαχείριση αυτού του περιουσιακού στοιχείου. Άλλωστε, δεν πιστεύουμε στη μοίρα. 
Το ζήτημα είναι ότι πέρασε μια χρονιά με 5.000 μηνιαίο μίσθωμα σε ένα χώρο, σε μια ξενοδοχειακή μονάδα, που όπως πολύ σωστά είπατε, είναι το καύχημα της βόρειας Ελλάδας από άποψη υποδομών. Διαθέτει οχτώ ορόφους με τριάντα δωμάτια ανά όροφο, δηλαδή πάνω από διακόσια σαράντα δωμάτια συνολικά. Έχει αίθουσες εκατοντάδων τετραγωνικών πολλαπλών χρήσεων, που από όσο γνωρίζουμε, είχαν διαρκή λειτουργία στη Θεσσαλονίκη. Ξέρετε πόσο έπεσε το μίσθωμα την προηγούμενη χρονιά; Σε λιγότερο από 1 ευρώ την ημέρα. 
Για όλα αυτά υπάρχουν ευθύνες και πρέπει να αναζητηθούν. Εμείς δεν πειθόμαστε ότι από τη βραχυχρόνια εκμίσθωση θα έχουμε αποτέλεσμα. Εν πάση περιπτώσει, αυτό θα κριθεί στις 4 Φλεβάρη και θα το δούμε. Ωστόσο, θέλουμε να επισημάνουμε τον κίνδυνο, ώστε να μην έχουμε πάλι μια σύμβαση από το παράθυρο και συνεχιστεί με τέτοιο εξευτελιστικό τρόπο η διαδικασία αυτή. 
Τέλος, σε ό,τι έχει να κάνει με τους εργαζόμενους, θα απαιτούσαμε μια πιο σθεναρή στάση από την πλευρά του Υπουργείου και σε σχέση με την εξασφάλιση της εξόφλησης των δεδουλευμένων αλλά και για να μην υπάρξει ούτε μια μέρα απλήρωτης εργασίας και αυτό, γιατί οι εργαζόμενοι δεν βρίσκονται εκτός δουλειάς με δική τους υπαιτιότητα αλλά εξαιτίας παραλείψεων της διοίκησης του ΙΚΑ και εξαιτίας καθυστερήσεων για τις οποίες δεν έχουν καμία ευθύνη.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"63150"," Το λόγο έχει ο Υφυπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63151"," Δεν θα διαφωνήσω μαζί σας όσον αφορά τις απαιτήσεις των εργαζομένων, κύριε συνάδελφε. Ήδη, όπως σας είπα, κατόπιν των πιέσεων από τους ελέγχους του Σώματος Επιθεώρησης Εργασίας έχει καταβληθεί το μεγαλύτερο μέρος αυτών. Έπειτα από τις πιέσεις που θα ακολουθήσουν από εδώ και πέρα, μεταξύ των οποίων και η δικαστική οδός, θα καταβληθούν και τα υπόλοιπα.
Δεν ανησυχώ για το μέλλον του «ΜΑΚΕΔΟΝΙΑ ΠΑΛΛΑΣ», γιατί όπως είπατε και εσείς, είναι κόσμημα για το τουριστικό τοπίο της βόρειας Ελλάδας και όλης της Ελλάδας. Επομένως, θα υπάρξει πληθώρα «μνηστήρων», αν θέλετε, για τη συνέχιση της λειτουργίας του τόσο μέσα από το βραχυχρόνιο διαγωνισμό, για τη δωδεκάμηνη δηλαδή μίσθωση, όσο και για το διεθνή διαγωνισμό για τη μακροχρόνια μίσθωση του ξενοδοχείου που τρέχει παράλληλα με τον πρώτο διαγωνισμό και θα ολοκληρωθεί μέσα στο 2013.
Το ξενοδοχείο λειτουργούσε. Εξακολουθεί να λειτουργεί. Οι οικονομικές μονάδες που εξακολουθούν να παράγουν ροή εσόδων, κέρδη, λειτουργία, τουριστικό ενδιαφέρον, όπως αυτό το ξενοδοχείο, όπως καταλαβαίνετε διασφαλίζουν και την προοπτική των εργαζομένων. 
Από εκεί και πέρα, θα ήθελα να δώσω και κάποιες άλλες λεπτομέρειες για να περιγράψω το τοπίο. Σύμφωνα με τους όρους της σύμβασης που ίσχυσε, η εκμίσθωση θα έληγε στις 26-2-2015. Όμως η μισθώτρια εταιρεία, δηλαδή ο Όμιλος Δασκαλαντωνάκη, με την από 13-10-2011 δήλωσή της και ασκώντας νόμιμο δικαίωμα κατήγγειλε τη σύμβαση μίσθωσης, προκαταβάλλοντας ταυτόχρονα την αναλογούσα αποζημίωση, με ημερομηνία επέλευσης αποτελεσμάτων της καταγγελίας την 13η Ιανουαρίου 2012. 
Όπως καταλαβαίνετε, αυτό το νομικό αποτέλεσμα επήλθε, επειδή υπήρχε ο κίνδυνος να δημιουργηθεί μέγιστο κοινωνικό πρόβλημα. Η διοίκηση του ΙΚΑ, εκτίμησε ότι το συμφέρον του ιδρύματος ήταν η επιβολή διατήρησης λειτουργίας του ξενοδοχείου. Για το λόγο αυτό ζήτησε από τη μισθώτρια εταιρεία να συνεχίσει τη χρήση του, ενώ συγχρόνως θα γίνονταν οι σχετικές διαδικασίες προκήρυξης διαγωνισμού για ανάδειξη νέου επενδυτή. 
Στις 29-12-2011 το ΙΚΑ ενέκρινε τη συνέχιση λειτουργίας του ξενοδοχείου με την υπογραφή αυτής της ιδιότυπης σύμβασης -με το χαμηλό, πράγματι, μίσθωμα που αναφέρατε- με την τέως μισθώτρια εταιρεία, μέχρι τη διενέργεια του νέου διαγωνισμού εκμίσθωσης και ανάδειξης νέου μισθωτή.
Επίσης, διενεργήθηκε ανοιχτός διαγωνισμός για την πρόσληψη τεχνικού συμβούλου αξιοποίησης. Το αποτέλεσμα του διαγωνισμού, κατακυρώθηκε τον Ιούλιο του 2012.
Ήδη έχει αναλάβει ο σύμβουλος και ήδη το έργο του συμβούλου για την εκπόνηση μελέτης αξιοποίησης και την ανεύρεση συγκεκριμένου επενδυτικού σχήματος για την παραχώρηση, διαχείριση και εκμετάλλευση του ξενοδοχείου αυτού βρίσκεται σε εξέλιξη.
Επομένως, γίνονται βήματα για να επιλυθεί οριστικά όλο αυτό το πρόβλημα. Ο λόγος που φθάσαμε σε μία έστω και προσωρινή διακοπή λειτουργίας, είναι ότι αν γινόταν διαφορετικά, αυτό θα συνοδευόταν από μία συμφωνία -αν μπορώ να το πω- κάτω από το τραπέζι μεταξύ της πρώην εκμισθώτριας και του ΙΚΑ. Κάτι τέτοιο, δεν θέλησε το ΙΚΑ να γίνει για λόγους τήρησης της διαφάνειας και της νομιμότητας. Όμως, αυτό είχε σαν δυσάρεστη συνέπεια την προσωρινή διακοπή της λειτουργίας και την πρόκληση ανησυχίας στους εργαζόμενους.
Νομίζω ότι με τον όρο που σας περιέγραψα, ιδίως με τον όρο της διατήρησης των ενενήντα και πλέον, των εκατό εργαζομένων σε όποιον προκύψει από το νέο βραχυχρόνιο διαγωνισμό μίσθωσης, εξασφαλίζεται ότι θα τηρηθούν, όπως σας είπα, οι σχέσεις εργασίας.
Κρατάμε τέσσερα σημεία, για να το κλείσουμε. Αυτήν την ώρα, υπάρχει μεγάλο ενδιαφέρον για αυτή τη βραχυχρόνια μίσθωση, τη δωδεκάμηνη δηλαδή, από περισσότερους από έναν ενδιαφερόμενους τουριστικούς επενδυτές. Υπάρχει ο όρος αυτός για τη διατήρηση του προσωπικού. Η τιμή εκκίνησης είναι στις 50.000 ευρώ και οπωσδήποτε θα ξεπεραστεί αρκετά μέχρι την κατακύρωση. «Τρέχουν» δύο διαγωνισμοί παράλληλα, ο βραχυχρόνιος για δώδεκα μήνες και ο μακροχρόνιος, που θα δώσει και την οριστική λύση στην επενδυτική προοπτική και τη διατήρηση, βέβαια, σε λειτουργία αυτού του συμβόλου της βορείου Ελλάδος.
Επομένως, νομίζω ότι θα πρέπει να διασκεδάσουμε κάθε ανησυχία. Θα διατηρηθούν οι θέσεις εργασίας στο «ΜΑΚΕΔΟΝΙΑ ΠΑΛΛΑΣ», θα συνεχίσει να λειτουργεί. Φυσικά και το Υπουργείο Εργασίας, θα προσπαθήσει να παρακολουθήσει πολύ στενά την τήρηση των υποχρεώσεων του εργοδότη και κάθε εργοδότη προς τους εργαζόμενους. Έχουν έρθει ήδη το Σωματείο των Εργαζομένων και των Ξενοδοχοϋπαλλήλων της Βορείου Ελλάδος για να μας βρουν στο Υπουργείο. Τους δώσαμε αυτές τις διαβεβαιώσεις την εποχή που παιζόταν, ας μου επιτραπεί η έκφραση…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"63152"," Ολοκληρώστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63153"," Δεν θα υπάρξει τελικά κανένα πρόβλημα και νομίζω ότι κάθε ανησυχία προς οποιαδήποτε άλλη κατεύθυνση, δεν θα πρέπει να συνεχίσει να ισχύει.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"63154"," Θα ήθελα να ενημερώσω το Σώμα ότι η τρίτη με αριθμό 826/15-1-2013 επίκαιρη ερώτηση δευτέρου κύκλου του Βουλευτή Β’ Αθήνας των Ανεξάρτητων Ελλήνων κ. Βασιλείου Καπερνάρου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με δημοσιεύματα εφημερίδας για έκδοση εγκυκλίου από το Υπουργείο Ανάπτυξης, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης η πέμπτη με αριθμό 839/15-1-2013 επίκαιρη ερώτηση δευτέρου κύκλου του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Παιδείας, Θρησκευμάτων, Πολιτισμού και Αθλητισμού, σχετικά με τις ελλείψεις εκπαιδευτικού προσωπικού στα μουσικά σχολεία, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί η πρώτη με αριθμό 819/15-1-2013 επίκαιρη ερώτηση δευτέρου κύκλου του Βουλευτή Α΄ Αθήνας της Νέας Δημοκρατίας κ. Ανδρέα Ψυχάρη προς τον Υπουργό Οικονομικών, σχετικά με τις επιπτώσεις από την αύξηση της τιμής του πετρελαίου θέρμανσης.
Το λόγο έχει ο ερωτών Βουλευτής κ. Ανδρέας Ψυχάρης, για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63155"," Ευχαριστώ, κύριε Πρόεδρε.
Κύριε Υπουργέ, η κατάσταση που έχει δημιουργηθεί με το πετρέλαιο θέρμανσης είναι τραγική. Ο χειμώνας ναι μεν στην Αθήνα και στη νότια Ελλάδα είναι σχετικά ήπιος, αλλά στην Κεντρική Ελλάδα, στη Βόρεια Ελλάδα και στα ορεινά η κατάσταση είναι δύσκολη. Οι συμπολίτες μας νιώθουν οργή, διότι δεν μπορούν να αγοράσουν πετρέλαιο για να ζεσταθούν. Μάλιστα, η οργή τους μεγαλώνει, όταν στα σχολεία τα παιδιά αναγκάζονται να κάνουν μάθημα, φορώντας παλτό και κασκόλ.
Εάν αυτή η πολιτική με την επιβολή αυτού του φόρου έφερνε ουσιαστικά αποτελέσματα και υπήρχε μία επίτευξη των στόχων, θα κάναμε την καρδιά μας πέτρα και θα λέγαμε «ναι, να το δεχτούμε». Ουσιαστικά, όμως, αυτήν τη στιγμή τους στόχους δεν τους πετυχαίνουμε.
Σύμφωνοι, αυτό έχει γίνει για να πατάξουμε το λαθρεμπόριο. Ενδεχομένως, θα μπορούσατε να σκεφθείτε να μειώσετε το φόρο του πετρελαίου θέρμανσης και του πετρελαίου κίνησης, ούτως ώστε έστω και για τρεις μήνες να περάσει αυτός ο χειμώνας και μετά, αν είναι, να επαναφέρετε αυτόν τον στόχο.
Πάντως, πρέπει να βρεθεί μία λύση, ούτως ώστε οι συμπολίτες μας να μπορούν να αγοράζουν πιο εύκολα το πετρέλαιο θέρμανσης.
Ευχαριστώ.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"63156"," Το λόγο έχει ο κύριος Υφυπουργός, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63157"," Κύριε συνάδελφε, οι ανησυχίες σας είναι εύλογες και κατανοητές. Τις συμμερίζομαι απολύτως στο σκέλος της κοινωνικής ευαισθησίας. Όμως, όπως πολύ σωστά θίξατε με το ερώτημά σας, θα πρέπει το κάθε μέτρο δημοσιονομικής πολιτικής να αποτιμάται τόσο με όρους κοινωνικής δικαιοσύνης όσο και με όρους οικονομικής αποτελεσματικότητας.
Εξηγούμαι. Πρώτον, αυτό το μέτρο το οποίο ελήφθη τον Οκτώβριο του 2012, προβλεπόταν από την αξιολόγηση του Προγράμματος Οικονομικής Πολιτικής από το Νοέμβριο του 2011.","ΧΡΗΣΤΟΣ ΣΤΑΪΚΟΥΡΑΣ",476
"63158"," Παρεμπιπτόντως, το ψηφίσατε και οι δύο.","ΗΛΙΑΣ ΠΑΝΑΓΙΩΤΑΡΟΣ",385
"63159"," Τότε, ενσωματώθηκε στον προϋπολογισμό του 2012 και, μάλιστα, είναι στη σελίδα 62. Από τότε προβλεπόταν η υλοποίηση αυτού του μέτρου. Αυτό αποτελεί δέσμευση της χώρας μας από το 2011.
Δεύτερον, εκείνο το μέτρο δεν προέβλεπε επίδομα θέρμανσης –μηδέν επίδομα θέρμανσης για το 2012- και προέβλεπε αύξηση του συντελεστή του ειδικού φόρου κατανάλωσης στη θέρμανση και εξίσωση στο 80% του πετρελαίου κίνησης, χωρίς να μειωθεί το αντίστοιχο της κίνησης. Το τονίζω, χωρίς να μειωθεί το αντίστοιχο της κίνησης!
Εμείς κάναμε εξίσωση. Μειώθηκε ο ειδικός φόρος κατανάλωσης στο πετρέλαιο κίνησης και, μάλιστα, προχωρήσαμε και σε πρόβλεψη για χορήγηση επιδόματος θέρμανσης 80 εκατομμυρίων ευρώ το 2012 και 270 εκατομμυρίων ευρώ φέτος, με βάση εισοδηματικά και γεωγραφικά κριτήρια. Δείξαμε στο μέγεθος του εφικτού την κοινωνική ευαισθησία.
Ας δούμε, όμως, τώρα και ας αποτιμήσουμε τα οικονομικά στοιχεία. Με βάση αυτά τα στοιχεία για Οκτώβριο-Δεκέμβριο –γιατί τότε υλοποιήθηκε το μέτρο, τον Οκτώβριο του 2012- η ποσότητα μειώθηκε, όπως πολύ σωστά είπατε, κατά 70%. Είχαμε 70% μείωση στην ποσότητα την περίοδο Οκτωβρίου-Δεκεμβρίου του 2012, σε σχέση με την περίοδο Οκτωβρίου-Δεκεμβρίου 2011. Όμως, τα έσοδα την ίδια περίοδο αυξήθηκαν κατά 65% και, μάλιστα, το μήνα Δεκέμβριο τα έσοδα αυξήθηκαν κατά 155%!
Στο πετρέλαιο κίνησης τώρα –που σας θυμίζω ότι το μειώσαμε- μειώθηκε και η κατανάλωση και τα έσοδα. Και για να σας δώσω μία πολύ πρόσφατη εικόνα με βάση τα σημερινά στοιχεία για το πρώτο εικοσαήμερο του Ιανουαρίου –είκοσι μέρες του Ιανουαρίου, σε σχέση με όλο το μήνα πέρυσι- έχουμε μία αύξηση των εσόδων ήδη στο εικοσαήμερο φέτος σε σχέση με τριάντα μέρες πέρυσι κατά 20%. Μιλάμε για 20% στα έσοδα του θέρμανσης, με σημαντική μείωση πάλι της κατανάλωσης.","ΧΡΗΣΤΟΣ ΣΤΑΪΚΟΥΡΑΣ",476
"63160"," Πόσο, κύριε Υπουργέ;","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"63161"," Δεν έχω πρόχειρα τα στοιχεία τώρα, αλλά μπορώ να σας τα πω σε απόλυτα νούμερα. Στο πετρέλαιο θέρμανσης πέρυσι όλο το μήνα ήταν 177,161 και φέτος, το πρώτο εικοσαήμερο, είναι 135,061.
(Στο σημείο αυτό κτυπά το κουδούνι λήξεως του χρόνου ομιλίας του κυρίου Υπουργού)
Το ανησυχητικό στοιχείο είναι πάλι στο πετρέλαιο κίνησης, στο οποίο έχουμε σημαντική μείωση και ποσότητας και εσόδων. Συνεπώς αν υπάρξει τελικά απόκλιση στις εκτιμήσεις, αυτή θα οφείλεται μάλλον στο κίνησης.
Στη δευτερολογία μου θα μιλήσω και για τα άλλα ερωτήματα τα οποία έχετε θίξει.","ΧΡΗΣΤΟΣ ΣΤΑΪΚΟΥΡΑΣ",476
"63162"," Το λόγο έχει ο κ. Ανδρέας Ψυχάρης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63163"," Ευχαριστώ, κύριε Πρόεδρε.
Ξέρετε, οι αριθμοί μπορεί να ευημερούν, αλλά η πραγματικότητα λέει διαφορετικά πράγματα, διότι δέχομαι ότι οι αριθμοί που λέτε αποτυπώνουν ότι έχουμε μία αύξηση εσόδων –εφόσον το λέτε, έτσι είναι- αλλά επιμένω ότι εάν ο φόρος ήταν λιγότερος, θα είχαμε παραπάνω έσοδα, διότι θα υπήρχε περισσότερη κίνηση. Είπατε πριν για το επίδομα θέρμανσης. Πόσοι, όμως, συμπολίτες μας έχουν αξιοποιήσει αυτό το επίδομα; Πόσοι το λαμβάνουν αυτό;
Όμως, εν πάση περιπτώσει και πέρα από τους αριθμούς που λέτε, η πραγματικότητα δείχνει διαφορετικά πράγματα. Δηλαδή, πολλοί συμπολίτες μας καταφεύγουν στο να κόβουν δέντρα και να καταστρέφουν δάση. Αυτό, μάλιστα, είναι στην επικαιρότητα και στο εξωτερικό. Γινόμαστε ρεζίλι, γιατί λένε ότι καταστρέφουμε τα δάση μας. Φθάσαμε στο σημείο κάποιοι να έχουν κόψει τη ρίζα από την ελιά του Πλάτωνα! Αυτό όχι μόνο μας κάνει ρεζίλι διεθνώς, αλλά θα το πληρώσουμε και στον τουρισμό μας!
Εν πάση περιπτώσει, επαναλαμβάνω πως ό,τι και να λένε οι αριθμοί, η πραγματικότητα είναι διαφορετική. Υπάρχει οργή στους συμπολίτες μας που δεν μπορούν να αγοράσουν το πετρέλαιο θέρμανσης, διότι ο κόσμος μπορεί να ζήσει, αν δεν χρησιμοποιήσει το αυτοκίνητό του, αλλά δεν μπορεί να ζήσει, αν δεν ζεσταίνεται. Μπορεί να πάρει το λεωφορείο ή άλλο μέσο μετακίνησης, αλλά πάντως χωρίς πετρέλαιο θέρμανσης, ιδίως στα ορεινά, δεν μπορεί να ζήσει!
Και να κλείσω με το εξής. Ο κ. Στουρνάρας σε μία πρόσφατη συνέντευξή του στο CNN, είπε ότι μαθαίνει από τα λάθη των προκατόχων του. Σε ό,τι αφορά, πάντως, την υπερφορολόγηση του συμπολίτη μας, φαίνεται πως δεν έχει διδαχθεί τίποτα από αυτά τα λάθη. 
Σας ευχαριστώ.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"63164"," Το λόγο έχει ο Αναπληρωτής Υπουργός …","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63165"," Είναι ντροπή να τα λέτε αυτά. Οι συμπολίτες μας κρυώνουν. Γι’ αυτό μειώθηκε η κατανάλωση κατά 70% και ας αυξήθηκαν τα έσοδα…","ΠΑΝΑΓΙΩΤΗΣ ΗΛΙΟΠΟΥΛΟΣ",160
"63166"," Σας παρακαλώ, κύριε συνάδελφε. Θα έρθει η σειρά σας σε λίγο. 
Το λόγο έχει ο Αναπληρωτής Υπουργός Οικονομικών κ. Χρήστος Σταϊκούρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63167"," Επαναλαμβάνω και πάλι ότι αντιλαμβάνομαι τις ανησυχίες και του συναδέλφου που ρώτησε, αλλά και τη δική σας, κύριε συνάδελφε. Όμως, αποτύπωσα την πραγματικότητα με βάση τα πραγματικά στοιχεία. 
Επαναλαμβάνω, λοιπόν, ότι θα πρέπει να δούμε το κάθε μέτρο και να το αποτιμήσουμε με όρους οικονομικής αποτελεσματικότητας και κοινωνικής δικαιοσύνης. Νομίζω ότι την κοινωνική διάσταση και την κοινωνική ευαισθησία τη μοιραζόμαστε όλοι σ’ αυτήν την Αίθουσα. 
Ακούω και διαβάζω ότι περιμέναμε 1,1 δισεκατομμύριο ευρώ παραπάνω έσοδα από το πετρέλαιο θέρμανσης και κίνησης και τελικά δεν το είχαμε. Άρα, λοιπόν, πέσαμε πολύ έξω στους στόχους. Όμως, η πραγματικότητα δεν είναι αυτή. Προβλέπονταν, πράγματι, παραπάνω έσοδα κατά 1,1 δισεκατομμύριο από την εξίσωση του πετρελαίου θέρμανσης και κίνησης για την πενταετία 2011-2015. Φαίνεται ότι φέτος με αυτό το μέτρο φτάσαμε πολύ κοντά στους στόχους που είχαμε θέσει στον κρατικό προϋπολογισμό με πολύ μικρή απόκλιση, περίπου 70 εκατομμύρια. Ουσιαστικά, δηλαδή, από αυτήν την εξίσωση πετύχαμε 1 δισεκατομμύριο 266 εκατομμύρια έναντι του στόχου που ήταν 1 δισεκατομμύριο 340 εκατομμύρια ευρώ. 
Δεύτερον, η εξίσωση του ειδικού φόρου κατανάλωσης από το πετρέλαιο θέρμανσης και κίνησης αύξησε –το είπα αυτό- τα έσοδα του πετρελαίου θέρμανσης και τελικά συγκράτησε τα δημόσια έσοδα. Αν δεν είχαμε αυτό το μέτρο, όπως ποσοτικοποιείται, θα έπρεπε να πάρουμε μέτρα από μισθούς και συντάξεις.","ΧΡΗΣΤΟΣ ΣΤΑΪΚΟΥΡΑΣ",476
"63168"," Δεν είναι λάθος!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"63169","  Θα έπρεπε να καλύψουμε την επιπλέον «τρύπα» από τα παραπάνω έσοδα που έχουμε φέτος από περαιτέρω περικοπή μισθών και συντάξεων το 2012.","ΧΡΗΣΤΟΣ ΣΤΑΪΚΟΥΡΑΣ",476
"63170"," Όλα εκεί τα ρίχνετε, όμως!","ΠΑΝΑΓΙΩΤΗΣ ΗΛΙΟΠΟΥΛΟΣ",160
"63171"," Το ξεφούσκωμα των ποσοτήτων θέρμανσης μετά την εξίσωση του ειδικού φόρου κατανάλωσης, έχει και μια άλλη ανάγνωση, ότι επιτεύχθηκε δηλαδή εν μέρει ο στόχος που αφορούσε τη μείωση του λαθρεμπορίου. Και έχουμε τέτοιες ενδείξεις. 
Επίσης, εύλογα ο κ. Ψυχάρης λέει ότι εάν τυχόν μειωθεί η τιμή, μπορεί να αυξηθεί η κατανάλωση και άρα να πάρουμε παραπάνω έσοδα. Δυστυχώς, όμως, η μείωση του συντελεστή του ειδικού φόρου κατανάλωσης στο πετρέλαιο κίνησης κατά 20% δεν οδήγησε σε αύξηση ούτε της κατανάλωσης ούτε των εσόδων. Το αντίθετο συνέβη. Άρα, εάν υπάρξει τώρα μια μείωση, δεν είναι βέβαιο ότι θα υπάρχει αύξηση των εσόδων. 
(Θόρυβος- Διαμαρτυρίες από την πτέρυγα της Χρυσής Αυγής)","ΧΡΗΣΤΟΣ ΣΤΑΪΚΟΥΡΑΣ",476
"63172"," Σας παρακαλώ, κύριοι συνάδελφοι. Εσείς έχετε άλλο αντικείμενο σήμερα. Έχετε δύο επίκαιρες ερωτήσεις. Δεν σας εμποδίζει τίποτα αύριο το πρωί να κάνετε μια άλλη επίκαιρη ερώτηση γι’ αυτό το θέμα. Δεν γίνεται να είστε παρεμπιπτόντως εδώ και να παίρνετε το λόγο εσείς σε ερώτηση άλλου συναδέλφου. Κατ’ αρχάς μειώνετε το συνάδελφό σας. Δεν μπορεί ο ίδιος να υπερασπιστεί την ερώτησή του και χρειάζεται συνηγόρους; Σας παρακαλώ!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63173"," Στις δικές μας δεν απαντάνε, κύριε Πρόεδρε!","ΗΛΙΑΣ ΠΑΝΑΓΙΩΤΑΡΟΣ",385
"63174"," Κύριε Υπουργέ, ολοκληρώστε, σας παρακαλώ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63175","  Τρίτον, η αύξηση του ειδικού φόρου κατανάλωσης στο πετρέλαιο θέρμανσης που επιφέρει πράγματι –σωστά το λέτε κύριε Ψυχάρη- επιβάρυνση στα χαμηλότερα εισοδηματικά στρώματα του πληθυσμού, αντισταθμίζεται σε κάποιο βαθμό από τη χορήγηση του επιδόματος θέρμανσης. Πρόκειται για επίδομα, το οποίο επαναλαμβάνω, ήταν εκτός προϋπολογισμού και το βάλαμε μετά από διαπραγμάτευση. Θα ήθελα να σημειώσω ότι το επίδομα θέρμανσης βαρύνει το σκέλος των δαπανών και κακώς συγχέεται από πολλούς με επιστροφή φόρων. 
Σε κάθε περίπτωση, για την ασφαλέστερη εξαγωγή συμπερασμάτων, θα πρέπει να περιμένουμε όλην την περίοδο, προκειμένου να αξιολογήσουμε και την κατανάλωση, αλλά και τα έσοδα. Γιατί και την κατανάλωση; Διότι γνωρίζετε εξίσου καλά με εμένα –και εγώ από επαρχία είμαι- ότι τον περασμένο Απρίλιο είχε γίνει αποθεματοποίηση σε πάρα πολλά νοικοκυριά. 
Αυτό άλλωστε αποτυπώνεται –σωστά το είπατε- και στην περιορισμένη απορρόφηση του επιδόματος θέρμανσης, που είναι μόλις 6,4 εκατομμύρια από τα 80 εκατομμύρια που είχαμε προϋπολογίσει. Επιπλέον, δώσαμε πρόσφατα –επειδή θίξατε και αυτό το κομμάτι- 7 εκατομμύρια σε σχολεία που αντιμετωπίζουν αυτό το πρόβλημα. 
Συμπερασματικά, είναι αυτονόητο ότι προοπτικά με τη σταθεροποίηση των δημόσιων οικονομικών, που εκτιμούμε ότι θα γίνει φέτος, θα επιδιωχθεί η περαιτέρω στήριξη των εισοδηματικά αδυνάτων. Με την επίτευξη πρωτογενούς πλεονάσματος –δημοσιονομικού πλεονάσματος- από φέτος, που αποτελεί εθνικό στόχο, θα κερδίσουμε το στοίχημα. Θα διαμορφώσουμε τις προϋποθέσεις, για να κερδίσουμε βαθμούς ελευθερίας, για να αντιστρέψουμε το κλίμα και για την ανάταξη της οικονομίας με παρεμβάσεις –και επειδή μιλήσατε για το φορολογικό σκέλος, εκεί είναι η στόχευση- μέσω της προοδευτικής ελάφρυνσης της φορολογικής επιβάρυνσης των συνεπών φορολογουμένων, αλλά και της διάθεσης των επιπλέον φόρων και των επιπλέον πόρων που θα εξοικονομηθούν σε μέτρα για την τόνωση της ανάπτυξης και σε πολιτικές για την ενίσχυση της κοινωνικής συνοχής. 
Σας ευχαριστώ πολύ.","ΧΡΗΣΤΟΣ ΣΤΑΪΚΟΥΡΑΣ",476
"63176"," Θα συζητηθεί η τέταρτη επίκαιρη ερώτηση της σημερινής συνεδρίασης, η με αριθμό 843/15-1-2013 δευτέρου κύκλου του Βουλευτή Β΄ Αθήνας του Λαϊκού Συνδέσμου – Χρυσή Αυγή κ. Ηλία Παναγιώταρου προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με τη βελτίωση των όρων διακανονισμού αποπληρωμής των λογαριασμών της ΔΕΗ. 
Θα απαντήσει ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου. 
Το λόγο έχει ο Βουλευτής κ. Ηλίας Παναγιώταρος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63177"," Θα θέλαμε, βέβαια, να παραμείνει στην Αίθουσα και ο κ. Σταϊκούρας, για να ακούσει και αυτός.  Ίσως να μας πει και ο κύριος Υπουργός την άποψή του. Ούτως ή άλλως βλέπετε ότι η Αίθουσα είναι πριβέ. 
Θα αναφερθώ σε ένα από τα πολλά μηνύματα που λαμβάνουμε. Το τελευταίο είναι προχθεσινό. Θα πω και το όνομα του αποστολέα, γιατί ο άνθρωπος είναι καμένος και δεν έχει κανένα απολύτως πρόβλημα: Όνομα Σωτηριάδης Χαράλαμπος, περιοχή Κολωνός, τηλέφωνο τάδε. 
«Χρωστάω στη ΔΕΗ 2800 ευρώ. Μου ζητούν προκαταβολή 500 ευρώ και να μπορέσω να κάνω δόσεις. Ο ίδιος παίρνω 500 ευρώ το μήνα. Είμαι πολύτεκνος με έξι παιδιά, όλα ενήλικα, αλλά άνεργα.» 
Έπαιρνε επίδομα παιδιών η σύζυγός του, το οποίο το έκοψαν. Έχει κομμένο ρεύμα. Ο ίδιος πάσχει από πνευμονικό οίδημα. Συντηρείται στη ζωή με τρία μηχανήματα ρεύματος και μέχρι στιγμής παίρνει ρεύμα από ένα γείτονα. Ζητάει τη βοήθειά μας, για να πάει στη ΔΕΗ να του κάνουν ευνοϊκότερες δόσεις. 
Σαν αυτό εδώ το μήνυμα έχουμε χιλιάδες. Αυτήν τη στιγμή στην πατρίδα μας υπάρχει τεράστιο πρόβλημα: Δεκάδες χιλιάδες ελληνικές οικογένειες δεν έχουν ρεύμα. Χρωστάνε, ενώ θέλουν να πληρώσουν. Προσπαθούν να βρουν μία φόρμουλα. Δεν λένε «δεν θέλουμε να πληρώσουμε, δεν είμαστε νταβατζήδες και δεν θέλουμε να πληρώσουμε, αλλά δεν έχουμε τη δυνατότητα. Θέλουμε διακανονισμό ή διακανονισμούς, οι οποίοι όμως να έχουν επαφή με την πραγματικότητα». 
Η σημερινή πραγματικότητα είναι ότι υπάρχουν εκατομμύρια άνεργοι, πολλοί εκ των οποίων δεν έχουν και ρεύμα στα σπίτια τους, την ίδια στιγμή που, σύμφωνα με δημοσιεύματα,  το δημόσιο χρωστάει 170 εκατομμύρια ευρώ στη ΔΕΗ μεταξύ των οποίων και το Υπουργείο σας και το Υπουργείο του κ. Σταϊκούρα –συγκεκριμένα χρωστάει 832.000 ευρώ το Υπουργείο Οικονομικών και 254.000 ευρώ το ΥΠΕΚΑ- την ίδια στιγμή που πάρα πολλοί μεγαλοεπιχειρηματίες χρωστούν εκατοντάδες εκατομμύρια ευρώ -υπολογίζονται γύρω στα 130 εκατομμύρια ευρώ-  όλοι οι μεγαλοκαναλάρχες, όλοι οι «μεγαλοεπενδυτές» του τόπου μας, που από την άλλη αγοράζουν «κοψοχρονιά», αυτά τα οποία ξεπουλάει το ελληνικό δημόσιο μέσω της τρόικας, του ΔΝΤ και των διαφόρων εγχώριων τραπεζιτών και τοκογλύφων. 
Ζητάμε από εσάς να μας πείτε αν θα υπάρξει κάποια μέριμνα για το συγκεκριμένο θέμα, το οποίο είναι πάρα πολύ σοβαρό, αλλά και ανθρωπιστικό πρόβλημα, μέχρι εκεί που δεν πάει, και αν θα υπάρξει κάποιο κούρεμα. Ναι, να υπάρξει κούρεμα και στους λογαριασμούς της ΔΕΗ. Γιατί όχι;
Γλυτώσατε και κουρέψατε τα χρέη των τραπεζών, διαφόρων και διαφόρων. Γιατί να μην κάνετε και κάτι προς όφελος του απλού Έλληνα πολίτη;
Επίσης μην ξεχνάτε –το γνωρίζετε πολύ καλά- ότι και το πολιτικό κόμμα στο οποίο ανήκετε εσείς και ο κ. Σταϊκούρας, το ΠΑΣΟΚ και άλλα πολιτικά κόμματα χρωστούν εκατοντάδες χιλιάδες ευρώ στη ΔΕΗ, αλλά δεν τολμά να πάει κάποιος ιδιώτης εργολάβος, που συνεργάζεται με τη ΔΕΗ, να κόψει το ρεύμα. Γιατί δύο μέτρα και δύο σταθμά;
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"63178"," Το λόγο έχει ο Υφυπουργός Περιβάλλοντος, Ενέργειας και Κλιματικής Αλλαγής, κ. Ασημάκης Παπαγεωργίου, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63179"," Ευχαριστώ πολύ, κύριε Πρόεδρε.
Μέσα σε αυτήν τη δύσκολη συγκυρία που έχουμε σήμερα και μέσα σε αυτό το πλαίσιο, οι πολιτικές που προσπαθούμε να εφαρμόσουμε είναι και για την αναπτυξιακή ώθηση αλλά και για τη χρόνια στρέβλωση διαφόρων προβλημάτων, όπως ξέρετε, που είναι πιο επιτακτικά από οποιαδήποτε άλλη φορά ειδικά στον ενεργειακό χώρο.
Ειδικά όμως για την περίπτωση της ΔΕΗ, σε συνεργασία και σε διαβούλευση με όλους τους αρμόδιους φορείς, οι προσπάθειες αφορούν τόσο στην εξυγίανση και στην αναπτυξιακή προοπτική της εταιρείας, κυρίως όμως στον εξορθολογισμό των οικονομικών της, κάτι που είναι πάρα πολύ σημαντικό διότι, κατ’ άλλον τρόπο δεν μπορεί να λειτουργήσει η ενεργειακή αγορά. 
Στο πλαίσιο αυτό λοιπόν κύριο μέλημα της Κυβέρνησης είναι πάντα η προστασία των καταναλωτών και η διασφάλιση των μικρότερων δυνατών επιβαρύνσεων με ταυτόχρονη όμως εφαρμογή ειδικών πολιτικών για ευπαθείς ομάδες. 
Σε ό,τι αφορά τις ευπαθείς ομάδες, καθώς και τα ζητήματα των όρων διακανονισμού και πληρωμής, θα μου επιτρέψετε να αναφερθώ σε όσα ισχύουν ήδη. Και θα πρέπει επίσης να πω, ότι ήδη βρίσκεται σε επεξεργασία σχέδιο ακόμα περαιτέρω βελτίωσης αυτού του τρόπου, μετά από πρωτοβουλία δική μας, από τη ΔΕΗ για αποπληρωμή των λογαριασμών και έχουμε δημιουργήσει –αν θέλετε- μία ασπίδα προστασίας των καταναλωτών με το κοινωνικό οικιακό τιμολόγιο. Και βέβαια κάτι το οποίο θα γίνει άμεσα, ήδη τον έχουμε κατ’ ουσίαν υιοθετήσει- το νέο Κώδικα Προμήθειας Ηλεκτρικής Ενέργειας για τους καταναλωτές μετά από την εισήγηση της Ρυθμιστικής Αρχής Ενέργειας. 
Εφαρμόζει λοιπόν η ΔΕΗ ειδικά προγράμματα: 
Το πρώτο -θα μπορούσα να αναφέρω ενδεικτικά- ότι κατά τους χειμερινούς και καλοκαιρινούς μήνες δεν γίνεται καμμία διακοπή ρεύματος σε ηλικιωμένους άνω των εβδομήντα ετών, σε αυτούς που ανήκουν στο κοινωνικό τιμολόγιο και φυσικά σε όλες τις ομάδες που ανήκουν στις ειδικές ομάδες που έχουν ανάγκη μηχανικών μέσων για την επιβίωσή τους. 
Δεύτερον, σε περιόδους με ακραίες κλιματικές συνθήκες ή κατά τη διάρκεια των Χριστουγέννων ή του Πάσχα καμμία διακοπή ρεύματος σε οποιονδήποτε. 
Η ΔΕΗ αντιλαμβάνεται -δεν είναι μία απρόσωπη εταιρεία- τις δυσκολίες τις σημερινές των νοικοκυριών και των επιχειρήσεων και γίνονται διακανονισμοί και διευκολύνσεις σε όλα τα επίπεδα ανεξαρτήτως του ύψους.
Τρίτον, οι αρμόδιες υπηρεσίες της ΔΕΗ είναι σε διαρκή επικοινωνία και συνεργασία με κοινωνικούς φορείς για την επίλυση σοβαρών κοινωνικών προβλημάτων, όποτε αυτά παρουσιάζονται.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ολοκληρώνω, κύριε Πρόεδρε. 
Έχουμε δρομολογήσει, όπως είπα, νέες πρωτοβουλίες προς αυτήν την κατεύθυνση. 
Όσον αφορά τις μεγάλες οφειλές ιδιωτών, ισχύει ό,τι και για τις υπόλοιπες οφειλές. Συγκεκριμένα γίνονται όλες οι απαραίτητες ενέργειες για τη ρύθμιση και είσπραξή τους είτε μέσω της δικαστικής οδού είτε μέσω της έγκρισης των διακανονισμών είτε μέσω εξωδικαστικής επίλυσης με υπογραφή νέων συμβάσεων βέβαια ή με παραπομπή -όταν είναι μεγάλες εταιρείες- όπως προβλέπει ο νόμος, στη διαιτησία της Ρυθμιστικής Αρχής Ενέργειας.
Όπως έχω απαντήσει πολλές φορές στη Βουλή, η ΔΕΗ δεν γνωστοποιεί στοιχεία των πελατών της, καθώς εμπίπτουν στις διατάξεις προστασίας των προσωπικών δεδομένων και του εμπορικού απορρήτου. 
Τα υπόλοιπα θα τα πω στη δευτερολογία μου.
Σας ευχαριστώ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"63180"," Το λόγο έχει ο κ. Ηλίας Παναγιώταρος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63181"," Κύριε Υπουργέ, μας μιλήσατε για ειδικές ρυθμίσεις και για διαιτησία. Αυτά ισχύουν όμως για τους μεγάλους επιχειρηματίες, οι οποίοι είναι μεν μεγάλοι επιχειρηματίες αλλά από ό,τι φαίνεται, έχουν και πολύ μεγάλα χρέη και υπάρχουν και περιπτώσεις που οι ίδιοι πουλάνε στη ΔΕΗ ρεύμα πολύ ακριβό, ενώ το ρεύμα το οποίο παίρνουν από τη ΔΕΗ, το παίρνουν με πολύ χαμηλό τιμολόγιο και παρ’ όλα αυτά δεν το πληρώνουν. Άρα η διαιτησία είναι γι’ αυτούς που έχουν τις άκρες και όχι για τον απλό Έλληνα πολίτη, όπως είναι ο εν λόγω κύριος. 
Καταθέτουμε το εν λόγω έγγραφο στα Πρακτικά. 
(Στο σημείο αυτό ο Βουλευτής κ. Ηλίας Παναγιώταρος                       καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Έχουμε άλλα τρεις χιλιάδες διακόσια τριάντα τέτοια παρόμοια έγγραφα ευπαθών κοινωνικών ομάδων που τους έχουν κόψει το ρεύμα και αυτούς τους ανθρώπους πια δεν τους ενδιαφέρει αν είναι Πάσχα ή Χριστούγεννα, διότι δεν έχουν δουλειά, δεν έχουν μέλλον, δεν έχουν απολύτως τίποτα. 
Θα φροντίσουμε τις επόμενες ημέρες, αυτές τις χιλιάδες αιτήσεις τις οποίες έχουμε, που είναι πραγματικά ανθρώπων που έχουν ανάγκη και είναι ανήμποροι, να τις προωθήσουμε με τη μορφή ερωτήσεων, αναφορών.
Θα μάθουμε και θα απαιτήσουμε λύση και για τον τελευταίο απ’ αυτούς. Να το αναμένετε εντός των επομένων ημερών.
Μας είπατε ότι δεν γίνονται διακοπές. Δεν ισχύει. Μπορούν να σας διαψεύσουν αυτές οι χιλιάδες άνθρωποι και να σας πουν και πότε τους κόπηκε το ρεύμα.
Μιλήσατε για εξορθολογισμό των οικονομικών της ΔΕΗ. Άμα θέλει να κάνει εξορθολογισμό των οικονομικών η ΔΕΗ, να πάει στα γραφεία της Νέας Δημοκρατίας και στα γραφεία του ΠΑΣΟΚ να κατεβάσει τις ασφάλειες που χρωστάνε εκατοντάδες χιλιάδες ευρώ. Να πάει στο Υπουργείο στο οποίο είστε Υφυπουργός, να πάει στο Υπουργείο του κ. Σταϊκούρα να κατεβάσει τις ασφάλειες, να πάει αλλού για να απαιτήσει τα λεφτά κι όχι από τον κάθε φουκαρά ο οποίος δεν έχει ούτε να φάει και δεν έχει ούτε ρεύμα αυτήν τη στιγμή, επειδή με τις πολιτικές σας τους οδηγήσατε στην ανεργία, στην ανέχεια και στην οικονομική καταστροφή.
Υπάρχει κι ένα άλλο θέμα, που είπατε για τη διοίκηση της ΔΕΗ, που κοιτάζει με πολύ ενδιαφέρον το πρόβλημα των καταναλωτών. Δεν είναι δυνατόν να έρχεστε στις διάφορες επιτροπές της Βουλής για να μας ενημερώσετε, ούτε καν για να δώσουμε έγκριση, για κονδύλια δεκάδων εκατομμυρίων ευρώ για τους εκατοντάδες χιλιάδες μετασχηματιστές που στην κυριολεξία έχουν διαλυθεί από τους Ρομά, από τους λαθρομετανάστες κι όλους αυτούς που τους καταστρέφουν για να πάρουν το χαλκό από μέσα τους κι από τη μία μεριά, να βλέπουμε να πληρώνει η Ελλάδα κι όλες αυτές οι κοινωνικά ευπαθείς ομάδες το χάλι, το μπάχαλο και τη διάλυση του ελληνικού κράτους και από την άλλη, να μην έχουν ρεύμα.
Αυτό δεν θα μείνει έτσι, δεν θα περάσει. Θα ληφθούν μέτρα. Σε λίγο καιρό την οργή αυτού του κόσμου δεν ξέρουμε πώς θα μπορέσετε να την κατευνάσετε. Αν σας τους φέρουμε όλους αυτούς στο Υπουργείο, για να μιλήσετε μαζί τους, δεν νομίζω ότι θα μπορέσετε με αυτά τα οποία είπατε σ’ εμένα, σε μία άδεια και ασφαλή Αίθουσα, να μπορέσετε να τα πείτε και σ’ αυτούς.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"63182"," Το λόγο έχει ο Υφυπουργός κ. Ασημάκης Παπαγεωργίου για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63183"," Θα πω το εξής: Κατ’ αρχάς ότι για τις οφειλές των Υπουργείων, που πράγματι υπάρχουν από πολλά έτη, ήδη έχει δρομολογηθεί η πληρωμή τους προς τη ΔΕΗ.
Όσον αφορά την προστασία του καταναλωτή…","ΑΣΗΜΑΚΗΣ ΠΑΠΑΓΕΩΡΓΙΟΥ",395
"63184"," Δεν γίνεται τα αιρκοντίσιον στα Υπουργεία να δουλεύουν στο φουλ και άλλοι να μην έχουν να φάνε!","ΗΛΙΑΣ ΠΑΝΑΓΙΩΤΑΡΟΣ",385
"63185"," Δεν υπάρχει αυτή η διαδικασία. Αν είναι δυνατόν!
Κύριε Υπουργέ, μην απαντάτε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63186"," Επίσης όσον αφορά τη διαδικασία περί διαιτησίας, που αναφερθήκατε, αυτό όντως είναι για τη μέση και υψηλή τάση. Όμως αυτό που σας είπα προηγουμένως περί υιοθέτησης του νέου Κώδικα Προμήθειας Ηλεκτρικής Ενέργειας για τους καταναλωτές, έχει ακριβώς τους νέους κανόνες και για εκείνους από τη Ρυθμιστική Αρχή Ενέργειας, όπως σας είπα, έχει ήδη υιοθετηθεί και είμαστε στην τελική επεξεργασία του.
Από εκεί και πέρα, θα ήθελα να σας επισημάνω πολύ χαρακτηριστικά τη μεγάλη διεύρυνση του κοινωνικού τιμολογίου που έγινε όπου τα όρια κατανάλωσης, στην τετραμηνιαία κατανάλωση, είναι πλέον στις 1500 KWH. Αυξήθηκαν κατά 100 KWH και είναι πλέον και μεσοσταθμικά, δηλαδή δεν είναι όριο το οποίο κάποιος αν το ξεπεράσει, χάνει αυτήν τη δυνατότητα. Μιλούμε σ’ αυτήν την περίπτωση για χαμηλόμισθους, για ειδικές ομάδες, που μπορεί να μην έχουν τη δυνατότητα να αντεπεξέλθουν ειδικά τις περιόδους του χειμώνα. Με αυτόν τον τρόπο, με μεσοσταθμική κατανάλωση, μπορούν να διατηρηθούν μέσα σ’ αυτό το πρόγραμμα, έχοντας 42% περίπου έκπτωση.
Επίσης η έκπτωση πλέον δεν είναι στις πρώτες 800 KWH, όπως ίσχυε, αλλά είναι στις 1500 KWH. Ουσιαστικά μιλάμε για διπλασιασμό της κατανάλωσης στην οποία έχουν αυτήν την έκπτωση.
Τρίτον, γίνεται η προσαύξηση στα εισοδηματικά κριτήρια βάσει πλέον και των τέκνων, για τα πρώτα δύο τέκνα δηλαδή, γιατί για τους τριτέκνους υπάρχει ειδική κατηγορία τιμολογίου και ταυτόχρονα αύξηση του ορίου των εισοδημάτων τους. Φυσικά για τους πολυτέκνους υπάρχει ειδικό, πολύ ευνοϊκό τιμολόγιο -αυτό δεν το λέω μόνο εγώ, το λένε και τα σωματεία των ίδιων μετά από τη συζήτηση που έγινε μαζί τους- όπως φυσικά και με τις ειδικές ομάδες. Έγινε πλέον ειδικό τιμολόγιο γι’ αυτούς που χρήζουν μηχανικής υποστήριξης, που αναφέρατε και προηγουμένως, όπου και αυξήθηκε το όριο για τις κιλοβατώρες σε 2000 αλλά και τα εισοδηματικά όρια.
Από εκεί και πέρα, εάν υπάρχουν ακόμη περαιτέρω ειδικές περιπτώσεις –και πολύ ευχαρίστως να δω αυτό το οποίο καταθέσατε- η ΔΕΗ μπορεί να το αντιμετωπίσει με τον ανάλογο τρόπο. 
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"63187"," Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Έχουν διανεμηθεί τα Πρακτικά της Παρασκευής 7 Δεκεμβρίου 2012, της Δευτέρας 10 Δεκεμβρίου 2012, της Τρίτης 11 Δεκεμβρίου 2012, της Τετάρτης 12 Δεκεμβρίου 2012 και της Δευτέρας 17 Δεκεμβρίου 2012 και ερωτάται το Σώμα αν τα επικυρώνει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63188"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"63189"," Συνεπώς τα Πρακτικά της Παρασκευής 7 Δεκεμβρίου 2012, της Δευτέρας 10 Δεκεμβρίου 2012, της Τρίτης 11 Δεκεμβρίου 2012, της Τετάρτης 12 Δεκεμβρίου 2012 και της Δευτέρας 17 Δεκεμβρίου 2012 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63190"," Μάλιστα, μάλιστα.
Με τη συναίνεση του Σώματος και ώρα 19.20΄ λύεται η συνεδρίαση για αύριο, ημέρα Τρίτη 22 Ιανουαρίου 2013 και ώρα 18.00΄ με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
