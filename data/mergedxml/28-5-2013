"","Content","name","ParlmemberID"
"94500","Date","28-5-2013",NA
"94501"," Κυρίες και κύριοι συνάδελφοι, ο Βουλευτής κ. Κυριάκος Μητσοτάκης ζητεί άδεια ολιγοήμερης απουσίας στο εξωτερικό. Η Βουλή εγκρίνει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94502"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"94503"," Συνεπώς η Βουλή ενέκρινε τη ζητηθείσα άδεια.
Έχω την τιμή να ανακοινώσω στο Σώμα ότι η Διαρκής Επιτροπή Οικονομικών Υποθέσεων καταθέτει την έκθεσή της στο σχέδιο νόμου του Υπουργείου Οικονομικών: «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ)».","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94504"," Κυρίες και κύριοι συνάδελφοι, εισερχόμεθα στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Την περασμένη εβδομάδα έκανα ένα θετικό σχόλιο, ότι είχαμε βελτίωση στην παρουσία των Υπουργών. Σήμερα δυστυχώς, όλες οι ερωτήσεις ακυρώνονται λόγω κωλύματος των Υπουργών, αλλά απ’ ό,τι πληροφορούμαστε, ο λόγος είναι υπαρκτός καθώς απουσιάζουν οι δύο Υπουργοί -τους οποίους αφορούν οι ερωτήσεις- στο εξωτερικό. 
Επομένως, η πρώτη με αριθμό 7958/4-3-2013 ερώτηση πρώτου κύκλου του Βουλευτή Επικρατείας της Νέας Δημοκρατίας κ. Ιωάννη Μιχελάκη προς τον Υπουργό Οικονομικών, σχετικά με τη λήψη μέτρων για την προστασία των Ελλήνων δανειοληπτών από τα distress funds, δεν θα συζητηθεί λόγω κωλύματος του κυρίου Υπουργού και διαγράφεται. 
Η δεύτερη με αριθμό 5285/19-12-2012 ερώτηση πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τη θεσμοθέτηση της δυνατότητας να χορηγούν οι τράπεζες μπλόκ εγγυημένων επιταγών, δεν θα συζητηθεί λόγω κωλύματος του κυρίου Υπουργού και διαγράφεται. 
Η τρίτη με αριθμό 3956/23-4-2013 αναφορά πρώτου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Υγείας, σχετικά με τα προβλήματα στα νοσοκομειακά ιδρύματα του Ηρακλείου, δεν θα συζητηθεί λόγω κωλύματος του κυρίου Υπουργού και διαγράφεται. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα μπορούσα να έχω το λόγο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94505"," Ορίστε, κύριε Μαριά, σας ακούμε. Έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, έχουμε καταθέσει μια αναφορά από τις 17 Απριλίου. Είναι σοβαρό το ζήτημα, γιατί αφορά τα προβλήματα στα νοσοκομειακά ιδρύματα του Ηρακλείου. Υπάρχουν πάρα πολλά προβλήματα. Θα μπορούσε το Υπουργείο με τη γνωστή διαδικασία να απαντήσει εγγράφως. Έχει αδιαφορήσει. 
Δώσαμε αυτήν την αναφορά για κλήρωση. Κληρώθηκε. Ξέρετε ότι δεν είναι εύκολο να κληρωθεί. Ο Υπουργός επικαλείται πλέον ανυπέρβλητο κώλυμα. Να πω το εξής, μήπως και μπορέσει να ξεπεραστεί. 
Από τη στιγμή που υπάρχουν στο Υπουργείο Υγείας αυτήν τη στιγμή, αν δεν κάνω λάθος, τρεις Υπουργοί και Υφυπουργοί θα πρέπει πλέον να μεριμνά η πολιτική ηγεσία, ακόμα και αν δεν μπορεί ο Υπουργός, ακόμα και αν είναι στο εξωτερικό με ανειλημμένη υποχρέωση προς την Ευρωπαϊκή Ένωση, να μπορεί ο Υφυπουργός ή ο Αναπληρωτής Υπουργός να έρθει εδώ να δώσει απάντηση. Είναι ενιαία η πολιτική ευθύνη ενός Υπουργείου και η δυνατότητα των Υπουργών να χειριστούν τα θέματα. 
Το να εμφανίζονται και να λένε «δεν είναι δική μου αρμοδιότητα, είναι του Υφυπουργού ή του Αναπληρωτού ή του Υπουργού» και έτσι να μη γίνεται κοινοβουλευτικός έλεγχος, νομίζω ότι μας οδηγεί σε υποβάθμιση της Βουλής. Ορθώς το έχετε επισημάνει ως Προεδρείο. Εμείς από την πλευρά μας, από την πρώτη στιγμή έχουμε πει ότι θα πρέπει αυτό να αποφευχθεί. 
Επίσης να δοθεί η δυνατότητα, στο βαθμό που η απουσία δεν δικαιολογείται, να αναπτύσσει ο ερωτών Βουλευτής την ερώτησή του. 
Κάναμε μια πρόταση που μπορεί να εφαρμοστεί, κύριε Πρόεδρε, με ερμηνεία του Κανονισμού. Δεν χρειάζεται καν αλλαγή του Κανονισμού, αν δεν αποδεικνύεται το κώλυμα του Υπουργού.
Ευχαριστώ πολύ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94506"," Κύριε Μαριά, το έχουμε συζητήσει. Καταγράφεται το σχόλιό σας. Όντως το γεγονός ότι πρόκειται για αναφορά, που δεν έχει απαντηθεί ήδη, έστω και γραπτά, πραγματικά είναι ισχυρό επιχείρημα. 
Σήμερα όμως επαναλαμβάνω ότι υπάρχει δικαιολογημένη απουσία των Υπουργών.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94507"," Κύριε Πρόεδρε, θα ήθελα το λόγο.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94508"," Ο κ. Κεγκέρογλου υποθέτω ότι θέλει το λόγο για τον ίδιο λόγο. 
Ορίστε, κύριε Κεγκέρογλου, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94509"," Ευχαριστώ, κύριε Πρόεδρε.
Δεν θα μπω στην ουσία της ερώτησης που αφορά ένα σοβαρό θέμα, αυτό των επιταγών της αγοράς και της θεσμοθέτησης της εγγυημένης επιταγής. 
Θα αναφέρω όμως ότι, όσον αφορά τη συγκεκριμένη ερώτηση, είναι η τρίτη φορά που αναβάλλεται. Έχουν αναβληθεί και άλλες δώδεκα δικές μου. Νομίζω ότι όταν έρθει ο Πρόεδρος από το εξωτερικό, όπου νομίζω ότι βρίσκεται, θα πρέπει να του θέσετε το θέμα, να συζητηθεί και να βρεθεί μια οριστική λύση: κάθε ερώτηση που αναβάλλεται, θα συζητείται επιπρόσθετα την επόμενη φορά. Θα δείτε τότε πώς θα παρουσιάζονται και οι Υπουργοί και οι Υφυπουργοί και όλοι. 
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94510"," Ευχαριστούμε και εμείς. 
Είναι και ο εκπρόσωπος του Υπουργείου εδώ. Μπορεί να μεταφέρει το αίτημά σας. 
Η τέταρτη με αριθμό 9090/2-4-2013 ερώτηση πρώτου κύκλου της Βουλευτού Β΄ Αθήνας του Λαϊκού Συνδέσμου- Χρυσή Αυγή κ. Ελένης Ζαρούλια προς τον Υπουργό Οικονομικών, σχετικά με την πώληση του «ΑΣΤΕΡΑ» Βουλιαγμένης, ομοίως δεν θα συζητηθεί λόγω κωλύματος του κυρίου Υπουργού και διαγράφεται. 
Η πέμπτη με αριθμό 9955/19-4-2013 ερώτηση πρώτου κύκλου του Βουλευτή Λαρίσης του Κομμουνιστικού  Κόμματος Ελλάδας κ. Γεωργίου Λαμπρούλη προς τον Υπουργό Υγείας, σχετικά με τα προβλήματα στη λειτουργία της μονάδας τεχνητού νεφρού του Νοσοκομείου Βόλου, δεν θα συζητηθεί λόγω κωλύματος του κυρίου Υπουργού και διαγράφεται. 
Η πρώτη με αριθμό 7122/13-2-2013 ερώτηση δεύτερου κύκλου του Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με τις καταγγελίες για τη Διεύθυνση Ψυχικής Υγείας του Υπουργείου Υγείας, δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 3672/1-11-2012 ερώτηση δεύτερου κύκλου του Ανεξάρτητου Βουλευτή Ευβοίας κ. Κωνσταντίνου Μαρκόπουλου προς τον Υπουργό Οικονομικών, σχετικά με την ιδιωτικοποίηση της εταιρείας «ΛΑΡΚΟ», δεν θα συζητηθεί λόγω κωλύματος του κυρίου Υπουργού και διαγράφεται. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας πενήντα πέντε μαθητές και μαθήτριες και τέσσερις εκπαιδευτικοί από το 1ο Δημοτικό Σχολείο Αταλάντης Φθιώτιδας. 
 Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94511"," Κυρίες και κύριοι συνάδελφοι, εισερχόμεθα στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Ινδονησίας».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας. 
Θέλει κάποιος συνάδελφος να λάβει το λόγο; 
Ενημερώνεται το Σώμα ότι η Χρυσή Αυγή έχει ορίσει ως ειδικό αγορητή τον Βουλευτή Κορινθίας κ. Ευστάθιο Μπούκουρα, ο οποίος ζήτησε το λόγο. 
Ορίστε, κύριε Μπούκουρα, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94512"," Ευχαριστώ πολύ, κύριε Πρόεδρε.
Καλούμαστε σήμερα να κυρώσουμε μία συμφωνία που υπογράφηκε το 2008 στη Τζακάρτα μεταξύ της Ελλάδας και της Ινδονησίας και αφορά την εκτέλεση τακτικών διεθνών αεροπορικών δρομολογίων μεταξύ των δύο χωρών. 
Θυμίζω ότι από τον Απρίλιο του 2009 η Ευρωπαϊκή Ένωση διατήρησε την Ινδονησία στον κατάλογο με τους αερομεταφορείς, που απαγορεύεται να εκτελούν πτήσεις προς τα είκοσι επτά κράτη-μέλη για λόγους ασφαλείας. 
Παρ’ όλο που η τήρηση των προτύπων ασφαλείας εξακολουθεί να παραμένει αμφίβολη, στην παράγραφο 3 του άρθρου 5 του υπό συζήτηση νομοσχεδίου προβλέπεται ότι οι επιβάτες, οι αποσκευές και το φορτίο, απευθείας διερχόμενο από την επικράτεια ενός συμβαλλόμενου μέρους και μη, απομακρυνόμενα από το χώρο του αεροδρομίου, θα υποβάλλονται μόνο σε έναν απλουστευμένο έλεγχο. 
Εξίσου αμφίβολη είναι και η λήψη μέτρων υγειονομικής προστασίας. 
Η Ινδονησία εξάλλου είναι η πρώτη χώρα στον κόσμο σε μουσουλμανικό πληθυσμό, φθάνοντας σε ποσοστό περίπου το 88%. Ως κατ’ εξοχήν ισλαμική χώρα λοιπόν, αποτελεί πρόσφορο έδαφος για τη δράση της ισλαμικής τρομοκρατίας. Μάλιστα στην 7η Κοινοβουλευτική Συνέλευση της Ισλαμικής Διάσκεψης που έγινε στην Ινδονησία τον Ιανουάριο του 2012, τα κράτη-μέλη της Διάσκεψης κλήθηκαν να αναπτύξουν σχέσεις με το ψευδοκράτος και να βοηθήσουν στην άρση της λεγόμενης απομόνωσης των Τουρκοκυπρίων. 
Λαμβανομένου υπ' όψιν και του γεγονότος ότι οι Έλληνες που ζουν στην Ινδονησία είναι περίπου εβδομήντα άτομα, δεν βλέπουμε κανένα τουριστικό όφελος από τη σύναψη αυτής της συμφωνίας για τη χώρα μας. Αντίθετα μάλιστα, το εν λόγω νομοσχέδιο προβλέπει δαπάνη για συμμετοχή σε διαβουλεύσεις και διαπραγματεύσεις, δηλαδή δαπάνη για τη φιλοξενία εκπροσώπων της κυβέρνησης της Ινδονησίας ή καταβολή οδοιπορικών εξόδων στους εκπροσώπους της Ελλάδας, με άλλα λόγια, κατασπατάληση δημόσιου χρήματος για ταξιδάκια αναψυχής των εκπροσώπων της Κυβέρνησης σε εξωτικούς προορισμούς.
Την ώρα λοιπόν, που η συντριπτική πλειοψηφία των Ελλήνων ζει κάτω από το όριο της φτώχειας, η ανεργία έχει εκτοξευθεί στα ύψη και οι νέοι επιστήμονες μεταναστεύουν σε άλλες χώρες, η τριμερής συγκυβέρνηση προκαλεί με τη σύναψη ανούσιων συμφωνιών, που δεν εξυπηρετούν απολύτως κανένα συμφέρον για τη χώρα, παρά μόνο τις χλιδάτες ταξιδιωτικές επιλογές των πολιτικών της. 
Βέβαια τέτοιου είδους συμφωνίες θα αποδειχθούν χρήσιμες, καθώς αυτές οι τόσο απομακρυσμένες χώρες αποτελούν καλούς προορισμούς για τους μνημονιακούς πολιτικούς, όταν, κύριε Πρόεδρε, δεν θα φωνάζουν το Φρούραρχο, αλλά τον πιλότο. 
Η Χρυσή Αυγή καταψηφίζει το παρόν σχέδιο νόμου. 
Ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"94513"," Δεν βλέπω κάποιον άλλο κύριο συνάδελφο να θέλει να μιλήσει για το νομοσχέδιο.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Ινδονησίας». 
Ερωτάται το Σώμα: Γίνεται δεκτό το νομοσχέδιο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94514"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94515"," Κατά πλειοψηφία.","ΕΥΣΤΑΘΙΟΣ ΜΠΟΥΚΟΥΡΑΣ",349
"94516"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"94517"," Συνεπώς το νομοσχέδιο του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Ινδονησίας» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωρισθεί το κείμενο του νομοσχεδίου σελ. 14α)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94518"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94519"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"94520"," Το Σώμα παρέσχε τη ζητηθείσα εξουσιοδότηση.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Μνημόνιο Κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του Κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας και άλλες διατάξεις».
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία.
Εισάγεται προς συζήτηση με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Στην επιτροπή επιφυλάχθηκαν ο Συνασπισμός Ριζοσπαστικής Αριστεράς-Ενωτικό Κοινωνικό Μέτωπο και οι Ανεξάρτητες Έλληνες και το καταψήφισαν ο Λαϊκός Σύνδεσμος-Χρυσή Αυγή και το Κομμουνιστικό Κόμμα Ελλάδας.  
Επειδή στο κείμενο του νομοσχεδίου αυτού έχουν ενσωματωθεί κατά την επεξεργασία στη Διαρκή Επιτροπή και δύο υπουργικές τροπολογίες, θα πρότεινα –όπως αποφασίστηκε στη Διάσκεψη των Πρόεδρων- να μιλήσουν οι εισηγητές και οι ειδικοί αγορητές των κομμάτων επί πέντε λεπτά ο καθένας και στη συνέχεια, όσοι συνάδελφοι τυχόν εγγραφούν ως ομιλητές.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94521"," Δέκα λεπτά, κύριε Πρόεδρε. Δεν αρκούν πέντε λεπτά.","ΔΗΜΗΤΡΙΟΣ ΤΣΟΥΜΑΝΗΣ",521
"94522"," Επειδή μπορεί να έχουμε Βουλευτές που να θέλουν να μιλήσουν, ας κρατήσουμε μία δυνατότητα και βλέπουμε μετά. Αν υπάρξει χρόνος, μπορεί να υπάρξουν και δευτερολογίες.
	Συμφωνεί το Σώμα με την πρόταση που έκανα;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94523"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"94524"," Το Σώμα συνεφώνησε.
Το λόγο έχει ο κ. Δημήτριος Τσουμάνης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94525"," Ευχαριστώ, κύριε Πρόεδρε.
Θα περιοριστώ μόνο στις δύο τροπολογίες. 
Η πρώτη τροπολογία είναι του Υπουργείου Περιβάλλοντος, Ενέργειας και Κλιματικής Αλλαγής: Με το παρόν άρθρο τροποποιείται η σύνθεση του Διοικητικού Συμβουλίου του νομικού προσώπου δημοσίου δικαίου «Πράσινο Ταμείο». 
Το πέμπτο εδάφιο της παραγράφου 1 του άρθρου 7 του ν. 3889/2010, που αφορά τη χρηματοδότηση περιβαλλοντικών παρεμβάσεων, το Πράσινο Ταμείο, την κύρωση δασικών χαρτών και άλλες διατάξεις, αντικαθίσταται ως εξής: «Με όμοια απόφαση ορίζεται ένα από τα μέλη του διοικητικού συμβουλίου ως Αντιπρόεδρος και αναπληρωτής του Προέδρου σε περίπτωση έλλειψης, απουσίας ή κωλύματός του και μπορεί με την ίδια απόφαση να ρυθμίζονται θέματα σχετικά με τη συγκρότηση, σύνθεση, αναπλήρωση και άλλα θέματα λειτουργίας του διοικητικού συμβουλίου».
Δεύτερον, η παράγραφος 6 του άρθρου 7 του ν. 3889/2010, αντικαθίσταται ως εξής: «Το Ταμείο εκπροσωπείται σε όλες τις σχέσεις του με φυσικά ή νομικά πρόσωπα, ενώπιον κάθε αρχής και των δικαστηρίων, από τον Πρόεδρο του διοικητικού συμβουλίου είτε από τον Αντιπρόεδρο σε περίπτωση έλλειψης, απουσίας ή κωλύματός του, είτε από εξουσιοδοτημένο από το διοικητικό συμβούλιο μέλος του». 
Τρίτον, η παράγραφος 8 του άρθρου 7 του ίδιου νόμου καταργείται. 
Τέταρτον, η θητεία του Προέδρου και των μελών του διοικητικού συμβουλίου που διορίστηκαν με την υπ’ αριθμόν 14694/31-3-2011 υπουργική απόφαση, όπως αυτή τροποποιήθηκε και ισχύει, παύει από την έναρξη ισχύος του παρόντος. 
Σε ό,τι αφορά τις ρυθμίσεις της τροπολογίας που κατατέθηκε από τα Υπουργεία Ανάπτυξης και Περιβάλλοντος, πρόκειται για ρυθμίσεις με σαφή αναπτυξιακή στόχευση καθώς αφορούν: Πρώτον, στον περιορισμό γραφειοκρατικών διαδικασιών κατά την αδειοδοτική διαδικασία και στη διευκόλυνση ίδρυσης επιχειρήσεων. Και δεύτερον, αφορούν την ενίσχυση της ρευστότητας των επιχειρήσεων και την απορρόφηση των κονδυλίων του ΕΣΠΑ. 
Οι ρυθμίσεις, όπως επισημάνθηκε και από συναδέλφους της Αξιωματικής Αντιπολίτευσης, έχουν περιβαλλοντική διάσταση σε ένα μεγάλο μέρος τους και έχουν προέλθει από τη συνεργασία μεταξύ των ανωτέρω Υπουργείων. Δεν είναι τυχαίο άλλωστε ότι με ελάχιστες εξαιρέσεις έτυχαν της συναίνεσης της επιτροπής την προηγούμενη εβδομάδα. 
Ειδικότερα, σχετικά με το νυν άρθρο τρίτο του νομοσχεδίου, με τίτλο «Ρυθμίσεις για τη βελτίωση της ανταγωνιστικότητας», στο Υπουργείο Ανάπτυξης εξελίσσεται μία προσπάθεια, σε συνεργασία με την Παγκόσμια Τράπεζα και τα συναρμόδια Υπουργεία, για τη βελτίωση της ανταγωνιστικότητας της εθνικής μας οικονομίας και του επιχειρηματικού περιβάλλοντος στη χώρα. Η συνεργασία αυτή έχει εφαρμογές, μεταξύ άλλων, στην έναρξη λειτουργίας επιχειρήσεων, σε θέματα εταιρικής διακυβέρνησης και στην έκδοση οικοδομικών αδειών.
Το άρθρο τρίτο του παρόντος νομοσχεδίου εντάσσεται στο πλαίσιο της πρωτοβουλίας αυτής, περιλαμβάνοντας ρυθμίσεις για θέματα οικοδομικών αδειών, ίδρυσης και λειτουργίας των επιχειρήσεων, με κοινό παρονομαστή τη μείωση της γραφειοκρατίας, την απλοποίηση των διαδικασιών και την ενίσχυση της διαφάνειας. 
Πιο συγκεκριμένα, σε ό,τι αφορά τις οικοδομικές άδειες: Πρώτον, στη μελέτη ενεργητικής πυροπροστασίας ενισχύεται η ευθύνη του μηχανικού και αφαιρείται η υποχρέωση ελέγχου από την Πυροσβεστική Υπηρεσία. Σε κάθε περίπτωση προβλέπεται ρητά -στη νομοθετική βελτίωση που κατέθεσε ο αρμόδιος Υφυπουργός φαίνεται- ότι η Πυροσβεστική Υπηρεσία θα ενημερώνεται για τη μελέτη και τους σκοπούς των δικών της ελέγχων.
Δεύτερον, όσον αφορά στο σχέδιο δόμησης, η Αστυνομία θα αρκεί πλέον να ενημερώνεται για τα στοιχεία του και όχι να τα θεωρεί.
Τρίτον, προβλέπεται ότι μέρος του φακέλου για την άδεια δόμησης θα μπορεί να υποβάλλεται και σε μορφή cd στην υπηρεσία, με μόνη την υπεύθυνη δήλωση του μηχανικού. Σημειώνουμε ότι ήδη επισπεύδεται η ολοκληρωμένη διαδικασία ηλεκτρονικής υποβολής των δικαιολογητικών από το Υπουργείο Διοικητικής Μεταρρύθμισης και Ηλεκτρονικής Διακυβέρνησης. Η δε πρόβλεψη στο τυχόν νομοσχέδιο, αφορά το μεταβατικό διάστημα.
Τέταρτον, ομογενοποιούνται τα στοιχεία των πιστοποιητικών ενεργειακής αναβάθμισης των κτηρίων με τα στοιχεία της ταυτότητας του κτηρίου για τη μεταβίβαση και τη μίσθωση ακινήτων, μειώνοντας την αντίστοιχη επιβάρυνση.
Σ’ ό,τι αφορά το Εταιρικό Δίκαιο: Πρώτον, καταργείται η υποχρέωση  για ελάχιστο μετοχικό κεφάλαιο στις ΕΠΕ. Σε συνέχεια πρωτοβουλιών μας για μείωση του ύψους του μετοχικού κεφαλαίου και δεδομένης της ανάγκης για περαιτέρω διευκόλυνση της επιχειρηματικότητας, ορίζουμε ότι πλέον οι εταίροι θα μπορούν χωρίς περιορισμό να αποφασίζουν το μετοχικό κεφάλαιο με το καταστατικό τους.
Δεύτερον, στις εισηγμένες εταιρείες περιορίζεται περαιτέρω η δυνατότητα συναλλαγών μεταξύ συνδεδεμένων επιχειρήσεων και προσώπων τόσο από την άποψη των προσώπων όσο και από την άποψη του αντικειμένου της συναλλαγής. Με τον τρόπο αυτό προστατεύονται οι επενδυτές της μειοψηφίας ή οι επενδυτές μη εμπλεκόμενοι με τη διοίκηση μιας επιχείρησης, ώστε να είναι ευχερέστερη η χρηματοδότηση των εταιρειών με νέα κεφάλαια. 
Επίσης αποσαφηνίζεται η μεταχείριση των περιπτώσεων όπου υφίσταται σύγκρουση συμφερόντων κατά τη διαχείριση των υποθέσεων μιας εταιρείας, ρύθμιση που βελτιώθηκε περαιτέρω με νομοθετική βελτίωση που κατατέθηκε στην επιτροπή.
Τέλος, προβλέπεται ρητά ότι δεν απαιτείται σφραγίδα για την απόδειξη της εκπροσώπησης και της διαχείρισης των εταιρειών από τους εκπροσώπους τους.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα για δύο λεπτά την ανοχή σας, κύριε Πρόεδρε.
Περνώντας στο άρθρο τέταρτο του νομοσχεδίου, αυτό που αναφέρεται στην επιτάχυνση της απορρόφησης των κονδυλίων του ΕΣΠΑ, πρέπει να σημειώσουμε την προσπάθεια που γίνεται για την απλοποίηση των διαδικασιών, ώστε να επιτευχθούν υψηλότεροι ρυθμοί απορρόφησης. Ήδη οι ρυθμίσεις που έχουμε μπροστά μας αποτελούν το τρίτο μέρος των ρυθμίσεων που έχει προωθήσει αυτό το εξάμηνο η Κυβέρνηση, δείχνοντας καλά αντανακλαστικά κατά την αντιμετώπιση των λειτουργικών αναγκών των ευρωπαϊκών προγραμμάτων.
Με τις προτεινόμενες διατάξεις προωθούνται ρυθμίσεις για την ενίσχυση της ρευστότητας των επιχειρήσεων και τη διευκόλυνση συμμετοχής στα ευρωπαϊκά προγράμματα και για τη λειτουργική βελτίωση και τη θεσμική θωράκιση των προγραμμάτων, ώστε να μην καθυστερούν οι διαδικασίες, αλλά και να εξασφαλίζεται η διαφάνεια στη διαχείριση των αντίστοιχων πόρων.
Πιο συγκεκριμένα, επιδιώκοντας τη διευκόλυνση πρόσβασης στις πηγές χρηματοδότησης του ΕΣΠΑ, προτείνονται στα συγχρηματοδοτούμενα προγράμματα τα εξής: 
Πρώτον, η συγχώνευση της εγγυητικής επιστολής προκαταβολής και της καλής εκτέλεσης σε ύψος όχι πάντως χαμηλότερο του ποσού που εκταμιεύεται ως προκαταβολή. 
Δεύτερον, η επιστροφή της εγγυητικής επιστολής συμμετοχής στο διαγωνισμό μέσα σε συγκεκριμένο χρονικό διάστημα από την απόρριψη της προσφοράς του συμμετέχοντος, ώστε να αποφεύγεται η χρονίζουσα και κοστοβόρα για τον επιχειρηματία διατήρηση των εγγυητικών επιστολών από τις αναθέτουσες αρχές.
Τρίτον, ειδικά για προγράμματα έρευνας και καινοτομίας καταργείται η υποχρέωση προσκόμισης εγγυητικής επιστολής, εκτός βέβαια αν αυτό επιτάσσεται από την ευρωπαϊκή νομοθεσία. 
Επιπλέον, με στόχο την ταχύτερη εξέλιξη των διοικητικών διαδικασιών που έχουν άμεσο αντίκτυπο στις απορροφήσεις, προωθούνται τα ακόλουθα: 
Πρώτον, η αύξηση του μηνιαίου ορίου αμοιβών για τους αξιολογητές του Μητρώου Αξιολογητών, κάτι που θα τους επιτρέψει να διενεργούν περισσότερες αξιολογήσεις κατά τους μήνες που αυτό είναι κρίσιμο, όπως παραδείγματος χάριν τις επόμενες εβδομάδες που θα υπάρχει άμεση ανάγκη αξιολόγησης ενός μεγάλου όγκου προτάσεων στο πλαίσιο του προγράμματος για τις μικρομεσαίες επιχειρήσεις. Σημειώνουμε ότι δημοσιονομική επιβάρυνση δεν προκύπτει, καθώς το συνολικό ανά έτος όριο αμοιβής τους δεν θίγεται.
Δεύτερον, η εξαίρεση των χρηματοδοτήσεων από το Πρόγραμμα Δημοσίων Επενδύσεων από τη διαδικασία του ν.4110/2013, καθώς στη συγκεκριμένη περίπτωση θα πρόκειται για επιχορηγήσεις και χρηματοδοτήσεις για τις οποίες έχει προηγηθεί αξιολόγηση και έλεγχος ώστε να παρέλκει η συγκεκριμένη διαδικασία ελέγχου.
Τρίτον, η καθιέρωση τεκμηρίου θετικής γνώμης των αρμόδιων για γνωμοδότηση αρχών κατά την περιβαλλοντική αδειοδότηση σε περίπτωση που παραλείπουν να ανταποκριθούν εντός της προθεσμίας που θέτει ο νόμος και μόνο, εφόσον έχει προηγηθεί σχετική σύσκεψη με κλήση τους στην περιβαλλοντική αρχή.
Τέλος, μια σημαντική ρύθμιση για τη διαφάνεια της διαχείρισης των πόρων που λαμβάνουν οι δικαιούχοι, είναι η ρύθμιση για την άρση του απορρήτου των καταθέσεων υπέρ της αρμόδιας υπηρεσίας για την παρακολούθηση του προγράμματος, η οποία -το τονίζουμε αυτό, γιατί υπήρξαν επιφυλάξεις στην επιτροπή- ισχύει μόνο για τους λογαριασμούς που έχουν ανοιχθεί για ευρωπαϊκά προγράμματα. Με άλλα λόγια, η αρμόδια υπηρεσία θα μπορεί να ελέγχει την κίνηση των λογαριασμών, στους οποίους κατατίθενται τα κονδύλια, ώστε να διασφαλίζεται ότι πράγματι αυτά διοχετεύονται στους σκοπούς για τους οποίους έχουν δοθεί.","ΔΗΜΗΤΡΙΟΣ ΤΣΟΥΜΑΝΗΣ",521
"94526"," Σας παρακαλώ, κύριε συνάδελφε, να συντομεύσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94527"," Μισό λεπτό, κύριε Πρόεδρε.
Κλείνοντας, με το άρθρο πέμπτο του νομοσχεδίου αντιμετωπίζονται λειτουργικές ανάγκες αρμοδιότητας της Γενικής Γραμματείας Στρατηγικών και Ιδιωτικών Επενδύσεων και βελτιώνεται η λειτουργία του υφιστάμενου νομικού πλαισίου. 
Δεν θα τις αναφέρω, κύριε Πρόεδρε, αφού δεν υπάρχει χρόνος.
Τέλος θα αναφερθώ  στο ΚΕΠΕ. Λαμβάνοντας υπ’ όψιν ότι κατά την άσκηση των δραστηριοτήτων του ΚΕΠΕ έχουν παρατηρηθεί αυξημένες ανάγκες το τελευταίο διάστημα, ιδιαίτερα σε τομείς που χρήζουν νομικής αξιολόγησης, όπως το άνοιγμα κλειστών επαγγελμάτων, συστήνεται δεύτερη θέση νομικού συμβούλου.
Σας ευχαριστώ για την ανοχή σας, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΤΣΟΥΜΑΝΗΣ",521
"94528"," Ευχαριστούμε και εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94529"," Κύριε Πρόεδρε, θα ήθελα το λόγο για ένα λεπτό.","ΑΘΑΝΑΣΙΟΣ ΣΚΟΡΔΑΣ",465
"94530"," Μισό λεπτό, κύριε Υπουργέ, αμέσως. 
Κυρίες και κύριοι συνάδελφοι, έχω την τιμή να ανακοινώσω στο Σώμα τα εξής: 
Ο ΣΥΡΙΖΑ - Ενωτικό Κοινωνικό Μέτωπο ορίζει ως Κοινοβουλευτικό Εκπρόσωπο για τη σημερινή συζήτηση τον κ. Σταθάκη.
Το ΠΑΣΟΚ ορίζει ως ειδικό αγορητή τον Βουλευτή κ. Κεγκέρογλου.
Οι Ανεξάρτητοι Έλληνες ορίζουν ως ειδική εγορήτρια την κ. Μακρή και ως Κοινοβουλευτικό Εκπρόσωπο τον κ. Γιοβανόπουλο. 
Ο Λαϊκός Σύνδεσμος - Χρυσή Αυγή ορίζει ως ειδικό αγορητή τον Βουλευτή Κορινθίας κ. Μπούκουρα και ως Κοινοβουλευτικό Εκπρόσωπο τον Βουλευτή Σερρών κ. Ματθαιόπουλο.
	Το λόγο έχει ο κύριος Υπουργός για κάποιες νομοτεχνικές βελτιώσεις.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94531"," Ευχαριστώ, κύριε Πρόεδρε.
Κατατίθεται μία νομοτεχνική βελτίωση στην παράγραφο 1 του άρθρου τρίτου του σχεδίου νόμου η οποία έχει ως εξής: 
«Η περίπτωση η΄ της παραγράφου 2 του άρθρου 3 του ν. 4030/2011 (Α' 249) αντικαθίσταται ως εξής:
«η. Μελέτη ενεργητικής πυροπροστασίας, η οποία καταρτίζεται σύμφωνα με τις κείμενες διατάξεις πυροπροστασίας, υπογεγραμμένη από τον αρμόδιο Μηχανικό, και η οποία συνοδεύεται από αποδεικτικό έγγραφο ότι έχει κοινοποιηθεί στην αρμόδια Πυροσβεστική Υπηρεσία.»»
(Στο σημείο αυτό ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Αθανάσιος Σκορδάς καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(Να μπει η σελ. 28)","ΑΘΑΝΑΣΙΟΣ ΣΚΟΡΔΑΣ",465
"94532"," Ευχαριστούμε πολύ. 
Παρακαλώ να φωτοτυπηθεί και να διανεμηθεί στους συναδέλφους.
Το λόγο έχει ο κ. Αλεξόπουλος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94533"," Κύριε Πρόεδρε, κυρίες και κύριοι Βουλευτές, δυστυχώς για άλλη μία φορά η νομοθετική τακτική που ακολουθεί η Κυβέρνηση, μας αναγκάζει αντί να αφιερώσουμε όλο το χρόνο που έχουμε στη διάθεσή μας στην κριτική προσέγγιση του συζητούμενου νομοσχεδίου, να εκφράσουμε τη διαμαρτυρία μας, αλλά και την αγανάκτησή μας, γι’ αυτήν τη νομοθετική τακτική.
Κύριε Υπουργέ, η Κυβέρνησή σας αγνοώντας τις διαμαρτυρίες μας -όχι μόνο του ΣΥΡΙΖΑ, αλλά πολλές φορές ακόμη και των συγκυβερνώντων κομμάτων- και παρά το γεγονός ότι έχει επισημανθεί και έχει καταγγελθεί και στην Ολομέλεια σε προηγούμενες περιπτώσεις, ότι δεν είναι σύννομη η κατάθεση τροπολογιών σε κυρώσεις μνημονίων συνεργασίας με άλλα κράτη, εντούτοις εσείς εξακολουθείτε να καταθέτετε άσχετες τροπολογίες σε άσχετα νομοσχέδια. 
Επαναλαμβάνω την ερώτηση που σας είχα θέσει και κατά τη συζήτηση του σχεδίου νόμου στην Επιτροπή Παραγωγής και Εμπορίου: Οι τροπολογίες που εισηγάγατε στο παρόν σχέδιο νόμου και που τελικά τις μετατρέψατε σε άρθρα αυτού του σχεδίου, πιστεύετε ότι αποτελούν συμπλήρωμα του Μνημονίου Κατανόησης της Ελλάδας με το Ισραήλ στον τομέα της προστασίας του περιβάλλοντος; 
Δεν μπορείτε, κύριε Υπουργέ, να περιφρονείτε το Κοινοβούλιο και τις κοινοβουλευτικές διαδικασίες, να υποτιμάτε τη νοημοσύνη μας και να επιχειρείτε με τις τροπολογίες αυτές από τη μια μεριά, να ξηλώνετε τη διοίκηση του Πράσινου Ταμείου, η οποία φαίνεται ότι δεν υπάκουγε πλέον στις επιθυμίες σας, και από την άλλη, να εισαγάγετε ρυθμίσεις που αφορούν πρόσφατα ψηφισθέντες νόμους εν ονόματι μίας κακώς εννοούμενης βελτίωσης της ανταγωνιστικότητας και της απορροφητικότητας του ΕΣΠΑ. 
Δεν μας βρίσκει λοιπόν συμφώνους ούτε αυτή η τακτική ούτε το περιεχόμενο των τροπολογιών στο σύνολό τους. Το ελάχιστο που μπορούμε να κάνουμε, είναι να δηλώσουμε απλώς «ΠΑΡΩΝ» στα άρθρα του σχεδίου, που αφορούν τις δύο τροπολογίες.
Σε ό,τι αφορά τα υπόλοιπα άρθρα, που σκιαγραφούν τη συνεργασία της χώρας μας με το Ισραήλ, έχουμε να παρατηρήσουμε τα εξής: 
Κατ’ αρχάς, θεωρούμε ότι είναι θετική η συνεργασία και η ανταλλαγή εμπειριών τεχνογνωσίας και πρακτικών ανάμεσα σε διάφορα κράτη, ιδιαίτερα όταν αυτές είναι οικονομικά, επιστημονικά και κοινωνικά, θα έλεγα, επωφελείς για τα συνεργαζόμενα κράτη. Και στο παρελθόν είχαμε πολύ καλή συνεργασία με το Ισραήλ. Ενδεικτικά αναφέρω την επιστημονική συνδρομή του Ισραήλ στα τέλη της δεκαετίας του 1960 σε θέματα σχετικά με την έρευνα του υδατικού δυναμικού της χώρας μας, που οφείλω να ομολογήσω ότι ήταν καθοριστική και σημαντική για την υδρογεωλογική έρευνα στη χώρα μας. 
Υπογραμμίζω ότι η στροφή που είχε πραγματοποιήσει το ΙΓΜΕ, που τότε ονομαζόταν ΙΓΕΥ, στην αναζήτηση υπόγειων υδατικών αποθεμάτων μέσα στα ανθρακικά πετρώματα, ήταν αποτέλεσμα αυτής της συνεργασίας με προεξάρχοντες από την πλευρά του Ισραήλ τους εξαιρετικούς και πολύ γνωστούς σε εμάς υδρογεωλόγους επιστήμονες Λεό Πικάρντ και Μπάρτον. 
Σήμερα γνωρίζουμε ότι το σημαντικότερο μέρος του υδατικού δυναμικού της χώρας προέρχεται από τους ασβεστόλιθους. Βέβαια, τον ερευνητικό φορέα που το απεκάλυψε και έστρεψε την έρευνά του προς αυτούς -δηλαδή το ΙΓΜΕ- βλέπουμε σήμερα να τον απαξιώνετε, να τον οδηγείτε σε μαρασμό και τελικά να δρομολογείτε τη διάλυσή του. 
Κύριε Υπουργέ, δράττομαι αυτής της αναφοράς μου στο ΙΓΜΕ και σας προκαλώ: Τολμήστε επιτέλους να δεχθείτε την τροπολογία που τόσες φορές έχουμε καταθέσει σε δικά σας σχέδια νόμου και που την υποστηρίζουν τόσο το ΠΑΣΟΚ όσο η ΔΗΜΑΡ, οι Ανεξάρτητοι Έλληνες, το ΚΚΕ και πλήθος Βουλευτών της Νέας Δημοκρατίας. Όλοι μας αναγνωρίζουμε τη διαχρονική συμβολή του ΙΓΜΕ στην οικονομική ανάπτυξη της χώρας μας. 
Τολμήστε, λοιπόν, και επιλύστε το πρόβλημα που έχει δημιουργήσει η κοινή υπουργική απόφαση του 2011, που έχει καταστήσει ένα μεγάλο αριθμό εργαζομένων στο ΙΓΜΕ ομήρους της εφεδρείας και της απόλυσης. 
Ανατρέχοντας και διερευνώντας τις επιδόσεις του Ισραήλ σε διάφορα θέματα που αφορούν στο περιβάλλον, στην προστασία του και στην κλιματική αλλαγή, μπορώ να πω ότι η χώρα αυτή θεωρείται παγκοσμίως πρωτοποριακή στους παρακάτω τομείς: 
Επεξεργασία και επαναχρησιμοποίηση αστικών λυμάτων μέσω διάθεσής τους στο υπέδαφος και η επανάκτησή τους. Υπενθυμίζω ότι μόνο στο λεκανοπέδιο της Αττικής περισσότερα από ένα εκατομμύριο κυβικά μέτρα αστικών λυμάτων το μήνα μετά από επεξεργασία δυστυχώς παροχετεύονται στη θάλασσα. 
Σύγχρονες τεχνικές αφαλάτωσης σε μικρή και μεγάλη κλίμακα με χρησιμοποίηση ανανεώσιμων πηγών ενέργειας. 
Εξελιγμένες τεχνικές διαφοροποίησης της χρήσης του νερού ανάλογα με την ποιότητά του. Τεχνικές μεταφορές νερού από την πηγή του στο σημείο χρήσης ή και μεταφορά γης στην πηγή νερού. Τεχνικές συνδυασμένης χρήσης και αλληλοσυμπλήρωσης επιφανειακών και υπόγειων νερών ή και νερών διαφορετικής προέλευσης και ποιότητας.
Οργάνωση της βιώσιμης διαχείρισης των υδατικών πόρων.
Ανάπτυξη πρωτοποριακών τεχνικών στην καταπολέμηση της ερημοποίησης, πρωτοποριακές τεχνικές στις αγροτικές καλλιέργειες, στην άρδευσή τους και άλλα πολλά. 
Στους παραπάνω τομείς αλλά και σε πολλούς άλλους, πολλά θα μπορούσαμε να μάθουμε από το Ισραήλ. Και μακάρι να μάθουμε. Μακριά, όμως, από την εξυπηρέτηση αποκλειστικά και μόνο επιχειρηματικών συμφερόντων, που θα σπεύσουν να επωφεληθούν από τη σύναψη της παρούσας συμφωνίας συνεργασίας ανάμεσα στις δύο χώρες, προσβλέποντας μόνο στο κέρδος. 
Δεν παραβλέπουμε, βέβαια, το ρόλο του Ισραήλ ως ταραξία του διεθνούς δικαίου στην περιοχή, ούτε κλείνουμε τα μάτια μας στην απάνθρωπη συμπεριφορά προς τους Παλαιστινίους. Απαιτούμε σεβασμό προς τις αποφάσεις του Οργανισμού Ηνωμένων Εθνών και στο δικαίωμα των Παλαιστινίων να αποκτήσουν κρατική οντότητα. 
Κύριε Υπουργέ, κατά τη συζήτηση του σχεδίου νόμου στην Επιτροπή Παραγωγής και Εμπορίου μας είχαν προβληματίσει διάφορες γενικές διατυπώσεις και ασαφείς όροι της συμφωνίας, οι οποίοι θα μπορούσαν να τύχουν διαφορετικής ερμηνείας. Γι’ αυτό είχαμε διατηρήσει τότε επιφυλάξεις για την αποδοχή ή όχι αυτής της συνεργασίας με το Ισραήλ. 
Αναφέρω ενδεικτικά την παράγραφο 4 του άρθρου πρώτου, στην οποία συνομολογείται ότι: «Με αμοιβαία συμφωνία των μερών μπορούν να προστεθούν κι άλλοι τομείς συνεργασίας». Είχαμε τονίσει ότι αν οι άλλοι τομείς συνεργασίας είναι σχετικοί με το περιβάλλον και την κλιματική αλλαγή, δεν έχουμε αντιρρήσεις. Αν, όμως, η συνεργασία αυτή αφορά, παραδείγματος χάριν, στρατιωτική συνεργασία, είμαστε αντίθετοι. Εξάλλου ο ΣΥΡΙΖΑ – Ενωτικό Κοινωνικό Μέτωπο έχει ασκήσει οξύτατη κριτική κι έχει καταδικάσει τη στρατιωτική συνεργασία που προωθούν το τελευταίο διάστημα οι μνημονιακές κυβερνήσεις. 
Επίσης, στην παράγραφο 5 του άρθρου πρώτου είχαμε την υποψία -έτσι όπως είναι διατυπωμένο- ότι θα μπορούσε να χρησιμοποιηθεί για την ώθηση επιχειρηματικών δραστηριοτήτων άσχετων προς το περιβάλλον και την κλιματική αλλαγή. Είχαμε τονίσει ότι δεν μας ενδιαφέρουν δραστηριότητες, παραδείγματος χάριν, σχετικών με την προμήθεια χημικών για την καταστολή των διαδηλώσεων ή με την αγορά υδροφόρων οχημάτων για την αντιμετώπιση των διαδηλωτών. 
Οι διαβεβαιώσεις του Υπουργού ότι το παρόν σχέδιο νόμου αφορά αποκλειστικά και μόνο τη συνεργασία των δύο χωρών σε θέματα που σχετίζονται με τον τομέα της προστασίας του περιβάλλοντος, ήραν τις προηγούμενες επιφυλάξεις μας. 
Συμπερασματικά, είμαστε θετικοί στα άρθρα του παρόντος νόμου που αναφέρονται στην κύρωση του μνημονίου κατανόησης στον τομέα της προστασίας του περιβάλλοντος ανάμεσα στη χώρα μας και στο Ισραήλ.
Δηλώνουμε «ΠΑΡΩΝ» στα άρθρα που αφορούν τις δύο πρώην τροπολογίες και προτρέπουμε τον Υπουργό και την Κυβέρνηση να αντιμετωπίσουν θετικά το πρόβλημα του Ινστιτούτου Γεωλογικών και Μεταλλευτικών Ερευνών. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΠΟΣΤΟΛΟΣ ΑΛΕΞΟΠΟΥΛΟΣ",13
"94534"," Ευχαριστούμε κι εμείς. 
Το λόγο έχει ο κ. Κεγκέρογλου για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94535"," Ευχαριστώ, κύριε Πρόεδρε. 
Δεν θα μπω στην ουσία της σύμβασης για τη συνεργασία ανάμεσα στο Υπουργείο Περιβάλλοντος του Ισραήλ και στο Υπουργείο Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας, αφού ο Κανονισμός τυπικά δεν το προβλέπει στην περίπτωση που συμφωνούμε στην επιτροπή. 
Βεβαίως, θα πρέπει να πω ότι ο κ. Αλεξόπουλος επί του περιεχομένου της σύμβασης, που είχε εκφράσει επιφυλάξεις, πράγματι τεκμηρίωσε και ως ειδικός όλους τους λόγους για τους οποίους πρέπει να κυρωθεί αυτή η σύμβαση. Άρα ήταν μια τυπική παράβαση του Κανονισμού, αλλά θετική γιατί ακριβώς έγινε αυτή η τεκμηρίωση.
Σε σχέση με τις τροπολογίες, θα έλεγα ότι δεν υπάρχει καν παράβαση του Κανονισμού. Δεν υπάρχει παρανομία, όπως ειπώθηκε, μιας και ο Κανονισμός δεν είναι νόμος. Δεν είθισται να κατατίθενται τροπολογίες, αλλά δεν απαγορεύεται από κάποιο άρθρο του Κανονισμού ή από το Σύνταγμα. Είναι δεδομένο αυτό. 
Και εφόσον είναι του ίδιου Υπουργείου, πιστεύω ότι είναι συναφείς. Αν είναι άλλου Υπουργείου, σηκώνει συζήτηση. Βεβαίως, υπάρχει και άλλο νομοσχέδιο στη συνέχεια και θα μπορούσαν να έχουν ενταχθεί εκεί. Ως προς την τάξη, λοιπόν, που έχει να κάνει με τη συνάφεια των νομοσχεδίων, πιθανόν υπάρχει κάποιο δίκιο για την τροπολογία του Υπουργείου Ανάπτυξης, αλλά επί της ουσίας νομίζω ότι δεν υπάρχει. 
Θα μιλήσω συγκεκριμένα για τις δυο υπουργικές τροπολογίες που έχουν ενταχθεί ως άρθρα και τη μια βουλευτική τροπολογία που έχει κατατεθεί από πλείστους του ενός Βουλευτές και από πλείστα του ενός κόμματα και αφορά το ΕΚΒΑ, όχι το ΙΓΜΕ. Αφορά τον ενιαίο οργανισμό στον οποίον εντάχθηκε το ΙΓΜΕ και στο οποίο ΙΓΜΕ, πριν τη συγχώνευση αλλά και τώρα, έχει ανατεθεί σημαντικότατο έργο από την ηγεσία του Υπουργείου Περιβάλλοντος, Ενέργειας και Κλιματικής Αλλαγής και σε σχέση με την υλοποίηση προγραμμάτων του ΕΣΠΑ και σε σχέση με την υλοποίηση συγκεκριμένων δράσεων. 
Αυτό τι σημαίνει; Σημαίνει ότι με βάση τις συνταξιοδοτήσεις που έχουν γίνει  μέχρι τώρα, οι οποίες φτάνουν τον αριθμό εκατόν είκοσι –εκατόν είκοσι έχουν αποχωρήσει το τελευταίο διάστημα- θα πρέπει να δούμε ως παραπάνω από αναγκαία τη ρύθμιση που εισηγούμαστε –εγώ προσωπικά πέμπτη φορά την καταθέτω και οι άλλοι συνάδελφοι άλλες τόσες-  η οποία προβλέπει το απαραίτητο προσωπικό για να υλοποιηθεί το έργο που έχει αναθέσει το ίδιο Υπουργείο στον οργανισμό. Χρειάζεται αυτό το προσωπικό. Επομένως νομίζω ότι τεκμαίρεται και η αναγκαιότητα για την αποδοχή αυτής της διάταξης. 
Θα έχουμε, βέβαια, την ευκαιρία να ακούσουμε τον Υπουργό από τον οποίο θα θέλαμε μια σαφή τοποθέτηση λόγω του ότι είναι το Υπουργείο Περιβάλλοντος που εποπτεύει. Δεν είναι δικιά του αρμοδιότητα αλλά του κ. Καλαφάτη η εποπτεία του οργανισμού. Το Υπουργείο Περιβάλλοντος, όμως, είναι αυτό που εποπτεύει γενικότερα τον οργανισμό αυτόν. 
Επίσης, όσον αφορά το άρθρο για το Πράσινο Ταμείο, το Πράσινο Ταμείο είναι ένα σημαντικό θεσμικό εργαλείο. Νομίζω ότι δικαιούται η πολιτική ηγεσία -και η Κυβέρνηση γενικότερα- την αναδιάταξη του διοικητικού συμβουλίου με τον ορισμό θέσης αντιπροέδρου και βεβαίως με τις διατάξεις που θα προβλέπουν την εκπροσώπηση του Ταμείου και όλα τα σχετικά που προβλέπει η τροπολογία. 
Αν υπάρχει άποψη από την Αντιπολίτευση για το ποιος πρέπει να είναι πρόεδρος σε κάθε οργανισμό ή τις αλλαγές που κάνει η Κυβέρνηση κάθε φορά, μεθαύριο που θα είναι κυβέρνηση, όπως ελπίζουν, ας πάρουν όσους αντικαθιστά η σημερινή Κυβέρνηση, να τους βάλουν αυτοί προέδρους.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94536"," Κύριε συνάδελφε…","ΕΥΑΓΓΕΛΟΣ ΑΠΟΣΤΟΛΟΥ",35
"94537"," Τότε μην κλαίτε για κανέναν. Εκτός αν θέλετε να αναλάβετε συγκεκριμένες ευθύνες για τον καθέναν. Να το πούμε κι αυτό. Αν θέλετε, να μιλήσουμε συγκεκριμένα για τον καθέναν. Η ελπίδα πεθαίνει τελευταία. 
Κύριε Πρόεδρε, ολοκληρώνω με το άρθρο 3 που αναφέρεται στις διατάξεις για την επιτάχυνση της απορρόφησης του ΕΣΠΑ. 
Θα κάνω την παρατήρηση την οποία έκανα και στην επιτροπή. Έχει αναλάβει, βεβαίως, σχετικά πρόσφατα ο συμπατριώτης μας, ο κ. Βιρβιδάκης, υπεύθυνος για το ΕΣΠΑ και την υλοποίηση των αντίστοιχων δράσεων. Πρέπει συνολικά να δούμε τι ρυθμίσεις χρειάζονται για την επιτάχυνση, επιτέλους, αυτού του προγράμματος, να έλθουν, να ψηφιστούν και να προχωρήσει αυτό το πρόγραμμα και να μην έρχονται κάθε τόσο αποσπασματικά. 
Οι υπόλοιπες διατάξεις έχουν κι αυτές την αξία τους. Παραδείγματος χάριν, όσον αφορά τη δυνατότητα ίδρυσης ΕΠΕ να μην υπάρχει συγκεκριμένο ύψος κεφαλαίου μέσα στην κρίση την οποία βιώνουμε, αλλά να προσδιορίζεται από τους μετόχους της εταιρείας περιορισμένης ευθύνης. 
Βεβαίως, υπάρχουν διατάξεις οι οποίες διευκολύνουν και την αδειοδότηση –ως προς την πυροσπροστασία, που ακούσαμε τον κύριο Υπουργό να επιχειρηματολογεί, ως προς την έναρξη οικοδομικών εργασιών- και διατάξεις οι οποίες τροποποιούν τον ν. 2190. 
Συμφωνούμε και ψηφίζουμε το σύνολο του νομοσχεδίου και το κομμάτι που αφορά τη σύμβαση, ασφαλώς, και τα δύο άρθρα που αφορούν τις τροπολογίες. 
Επαναλαμβάνω ότι ζητούμε μια σαφή πολιτική τοποθέτηση από τον Υπουργό Περιβάλλοντος για το θέμα του ΕΚΒΑ. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94538"," Ευχαριστούμε κι εμείς.
Το λόγο έχει η κ. Ραχήλ Μακρή για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94539"," Ευχαριστώ, κύριε Πρόεδρε. 
Κυρίες και κύριοι Βουλευτές, το υπό συζήτηση νομοσχέδιο αναφέρεται στην κύρωση του μνημονίου κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας ή τουλάχιστον όφειλε να αναφέρεται μόνο στην κύρωση του μνημονίου αυτού. 
Παρ’ όλα αυτά, η συγκυβέρνηση, μη σεβόμενη τους δημοκρατικούς θεσμούς και τη λειτουργία του Κοινοβουλίου, εισάγει άσχετες με την κύρωση τροπολογίες και τις ενσωματώνει ως άρθρα του νομοσχεδίου με την ανοχή και την ψήφο των κομμάτων που τη στηρίζουν.
Ας μην κοροϊδευόμαστε, ούτε να παίζουμε με τις λέξεις. Δεν υπάρχει καμμία σχέση μεταξύ της συνεργασίας δύο κρατών στον τομέα του περιβάλλοντος με το Πράσινο Ταμείο. Τη σχέση αυτή μόνο ο Υπουργός Περιβάλλοντος μπόρεσε να τη φανταστεί και την τεκμηρίωσε λέγοντας ότι τόσο το μνημόνιο όσο και το Πράσινο Ταμείο ασχολούνται με τα νερά, άρα σχετίζονται. 
Αναφορικά με τα νερά, το μόνο σίγουρο γεγονός είναι ότι η μόνη που «μπάζει νερά» είναι η λογική της Κυβέρνησης! 
Εισάγετε μία τροπολογία για την παύση των μελών του Διοικητικού Συμβουλίου του Πράσινου Ταμείου γιατί, σύμφωνα με δημοσιεύματα, δεν συναινούν στη διασπάθιση των χρημάτων του Ταμείου και μας μιλάτε για νερά αλλά και για δάση. Πόσο υποτιμάτε τη λογική ικανότητα του ελληνικού λαού και των εκπροσώπων του; Προφανώς πολύ! Διότι αλλιώς δεν θα καταθέτατε τροπολογίες με ανούσιες και άχρηστες ρυθμίσεις για να θολώσετε τα νερά, προκειμένου να πετύχετε το επιθυμητό για εσάς αποτέλεσμα, της παύσης των μελών του Δ.Σ. του Πράσινου Ταμείου. 
Πιο συγκεκριμένα, η δυνατότητα αναπλήρωσης του προέδρου δίνεται ήδη από την παράγραφο 8, του άρθρου 7, του ν. 3889/2010, όπως ισχύει. Το Δ.Σ. διαθέτει ήδη αναπληρωτή πρόεδρο, ο οποίος με την τροπολογία απλώς μετονομάζεται σε αντιπρόεδρο. 
Η ρύθμιση αυτή είναι, επομένως, παντελώς ανούσια. 
Αυτό το οποίο σας ενδιαφέρει να καλύψετε είναι ο τρόπος παύσης του Προέδρου ή του Δ.Σ.. Μέχρι στιγμής τα μέλη του Δ.Σ. δύναται να παύονται μόνο για λόγο ο οποίος ανάγεται στην άσκηση των καθηκόντων τους, σύμφωνα με την παράγραφο 6, του άρθρου 13, του Κώδικα Διοικητικής Διαδικασίας, ο οποίος κυρώθηκε με το άρθρο πρώτο, του ν. 2669/1999 και σε καμμία περίπτωση απλώς και μόνο με ατεκμηρίωτη υπουργική απόφαση, όπως πλέον, σύμφωνα με την τροπολογία, θα είναι εφικτό. 
Η κατάργηση της παραπάνω πρόβλεψης του ν. 3889/2010, έχει ιδιαίτερη βαρύτητα κατά τη διαδικασία της κατανομής των χρηματοδοτήσεων, διότι από εδώ και στο εξής ο εκάστοτε Υπουργός θα μπορεί να ζητά από τον πρόεδρο του Δ.Σ. να εγκρίνει συγκεκριμένες χρηματοδοτήσεις προς συγκεκριμένους φορείς της αρεσκείας του, χωρίς κριτήρια, χωρίς κανόνες και άλλες περιττές διαδικασίες και αν αυτός αρνείται, θα μπορεί να αντικαθίσταται χωρίς καμμία αιτιολογία. 
Επομένως το Πράσινο Ταμείο επιστρέφει στο καθεστώς του αμαρτωλού ΕΤΕΡΠΣ, στο οποίο οι χρηματοδοτήσεις γίνονταν με τις εντολές των εκάστοτε Υπουργών και πάντοτε με πελατειακά κριτήρια, με αποτέλεσμα την κατασπατάληση πόρων επί σειρά δεκαετιών. 
Σε αυτό το νέο πλαίσιο καταρρέει, επομένως, πλέον κάθε έννοια διαφάνειας, σκοπιμότητας των χρηματοδοτήσεων, αξιολόγησης προτάσεων και, εν τέλει, διοχέτευσης αυτών των κρατικών χρηματοδοτήσεων προς κατευθύνσεις που θα παράγεται έργο προς όφελος των πολιτών και όχι προς όφελος των κομμάτων της συγκυβέρνησης.     
Σοβαρευτείτε και αποσύρετε το άρθρο 2 του παρόντος νομοσχεδίου, το οποίο εισήχθη με την τροπολογία 525/32. Αφήστε τους ανθρώπους να κάνουν τη δουλειά τους με αποτελεσματικότητα και διαφάνεια. Μη διολισθαίνετε στη ρουσφετολογία που βούλιαξε αυτήν τη χώρα. 
Για την τροπολογία 526/33, τι να πούμε; Ισχυρίζεστε ότι επιταχύνει τις διαδικασίες, αλλά το μόνο που κάνει είναι να εισάγει την ανομία. Σας τα είπαμε και στην Επιτροπή Παραγωγής και Εμπορίου. Εισάγετε με το άρθρο 4, το οποίο προήλθε από την τροπολογία 526/33, την παραβίαση του τραπεζικού απορρήτου.
Πιο συγκεκριμένα προβλέπεται: Στο τέλος του άρθρου 14 του ν. 3614/2007 προστίθεται παράγραφος 15 ως ακολούθως. «Το απόρρητο των καταθέσεων σε οποιασδήποτε μορφής χρηματοπιστωτικό ίδρυμα που λειτουργεί νομίμως στην ελληνική επικράτεια το οποίο θεσπίζεται με το άρθρο 1 του ν. 1059/1971 δεν ισχύει έναντι της Διεύθυνσης Δημοσίων Επενδύσεων του Υπουργείου Ανάπτυξης Ανταγωνιστικότητας, Μεταφορών, Υποδομών και Δικτύων αναφορικά με τα στοιχεία κίνησης των διακριτών τραπεζικών λογαριασμών που τηρούνται από τους δικαιούχους για την υλοποίηση έργων που χρηματοδοτούνται από τα προγράμματα δημοσίων επενδύσεων». 
Την αρμοδιότητα άρσης του τραπεζικού απορρήτου την έχει μόνο εισαγγελέας. Αυτή θέλετε να την δώσετε σε μία διοικητική υπηρεσία χωρίς τις απαιτούμενες διασφαλίσεις και δικλίδες ασφαλείας, προκειμένου να διασφαλιστεί η προστασία των προσωπικών αλλά και άλλων δεδομένων. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Κύριε Πρόεδρε, επιτρέψτε μου.
Απαλλάξατε από τις ποινικές ευθύνες τα μέλη του ΔΣ του ΤΑΙΠΕΔ για το ξεπούλημα της δημόσιας περιουσίας, απαλλάξατε από τις ποινικές ευθύνες τους τραπεζίτες για τα θαλασσοδάνεια των κομμάτων σας, καταργήσατε την καταβολή εγγυητικής επιστολής, χωρίς να υπάρχει καμμία εναλλακτική διασφάλισης του δημοσίου συμφέροντος, πληρώσατε συγχρηματοδοτούμενα έργα χωρίς καταβολή ασφαλιστικής και φορολογικής ενημερότητας και απορούμε, λοιπόν, σε ποιες ακόμη πράξεις θα προβείτε.
Επίσης, στο άρθρο 3 για την υποτιθέμενη βελτίωση της ανταγωνιστικότητας παρατηρούμε ότι στην παράγραφο 9 προβλέπεται η κατάργηση κάθε διάταξης περί ελάχιστου καταβεβλημένου κεφαλαίου της εταιρείας περιορισμένης ευθύνης, το οποίο θα καθορίζεται από τους εταίρους χωρίς περιορισμό. Επίσης, στην παράγραφο 12 ρυθμίζεται η κατάργηση της υποχρεωτικής ύπαρξης χρήσης εταιρικής σφραγίδας για την απόδειξη της εκπροσώπησης ή και διαχείρισης των νομικών προσώπων ιδιωτικού δικαίου.
Είναι απαραίτητο να σας υπενθυμίσουμε ότι οι υγιείς επενδυτές και επιχειρηματίες προσελκύονται από υγιές και λειτουργικό θεσμικό πλαίσιο. Η ανυπαρξία νομικού και διοικητικού πλαισίου δεν προσελκύει σοβαρούς επιχειρηματίες αλλά μόνο καιροσκόπους και τσαρλατάνους. Είναι φανερό, δηλαδή, ότι επιθυμείτε την κατάργηση όλων των ασφαλιστικών δικλίδων και των νόμων της πολιτείας.
Τέλος, στο ίδιο το κείμενο του μνημονίου κατά τη συζήτηση στην επιτροπή σάς είχαμε κάνει τις ακόλουθες παρατηρήσεις. Σε εξειδικευμένα θέματα, όπως αυτά που εξετάζονται στο συγκεκριμένο μνημόνιο, το κέρδος θα μπορούσε να γίνει η μεταφορά τεχνογνωσίας και η άντληση πληροφοριών για την αρτιότερη δράση στα περιβαλλοντικά θέματα που περιγράφονται στην παράγραφο 2 του μνημονίου.
Παρ’ όλο που η γνώση θα μπορούσε να είναι το μεγαλύτερο κέρδος μας από τέτοιου είδους συνεργασίες, μελετώντας το μνημόνιο παρατηρούμε την παράγραφο 5, όπου προβλέπεται ότι τα μέρη θα ορίσουν τα πρόσωπα εκείνα που θα είναι οι εθνικοί υπεύθυνοι για την υλοποίηση και την παρακολούθηση του παρόντος μνημονίου κατανόησης. Θα θέλαμε εξηγήσεις, γιατί δεν ορίζεται η θεσμική ιδιότητα των προσώπων που θα επιλεγούν. Εν ολίγοις, τα άτομα αυτά θα ανήκουν στη Δημόσια Διοίκηση; Θα είναι πολιτικά διορισμένα πρόσωπα ή ιδιώτες; 
Σας υπογραμμίζουμε ότι αν οριστούν άτομα εκτός Δημόσιας Διοίκησης, τότε η διοικητική εμπειρία και γνώση που θα αποκτηθεί βάσει της διακρατικής συνεργασίας δεν θα μπορέσει να αποτελέσει κεφάλαιο για το μέλλον, καθώς θα χαθεί με την αλλαγή της παρούσας Κυβέρνησης. 
Ένα άλλο σημείο που χρήζει διευκρίνισης είναι το γεγονός ότι στην παράγραφο 3 παρέχεται η δυνατότητα στα μέρη να καταρτίσουν ad hoc κοινά έργα στους αναφερόμενους τομείς της παραγράφου 2. Επιπρόσθετα, στην παράγραφο 4 ορίζεται ότι με αμοιβαία συμφωνία μπορεί να προστεθούν και άλλοι τομείς συνεργασίας. Σε καμμία περίπτωση δεν ξεκαθαρίζεται ποιος θα εγκρίνει την προσθήκη των νέων έργων και τομέων συνεργασίας, με ποια διαδικασία και με ποια κριτήρια.
Σε όλα αυτά ο κύριος Υπουργός απάντησε ότι το «Memorandum of Understanding» είναι ένα πλαίσιο συνήθως τηλεγραφικού χαρακτήρα, το οποίο βάζει τις γενικές αρχές μιας επιθυμίας για κάτι στις διεθνείς σχέσεις και γενικότερα. Δεν είναι μία σύμβαση, δεν είναι μια συμφωνία. Βάζει κάποιες αρχές και γι’ αυτό είναι πολλές φορές –το λένε στα ελληνικά- «μνημόνιο προθέσεων».
Επομένως να μην περιμένουμε μέσα από το «Memorandum of Understanding» να υπάρχουν περιγραφές ή τοποθετήσεις ή ακόμη και ιδεολογικές ή πολιτικές ή οποιεσδήποτε άλλες επεκτάσεις. Στην εφαρμογή του, όταν απαιτούνται πιο λεπτομερή και πιο προχωρημένα κείμενα συμφωνιών, τότε ακολουθείται μία άλλη διαδικασία. Για άλλη μια φορά πιαστήκατε αδιάβαστοι. 
Σας προτείνουμε να ορίσετε τους εθνικούς υπεύθυνους για την υλοποίηση και την παρακολούθηση του παρόντος μνημονίου κατανόησης, όπως ακριβώς είχε γίνει στο μνημόνιο κατανόησης με την Τουρκία στον τομέα της ενέργειας, όπου στο άρθρο 1 ορίζεται η θεσμική ιδιότητα όσων θα συμμετάσχουν στην κοινή ομάδα ενέργειας. Το μνημόνιο αυτό το ψηφίσατε στις 7 Μαρτίου 2013.","ΡΑΧΗΛ ΜΑΚΡΗ",293
"94540"," Παρακαλώ, κυρία Μακρή, ολοκληρώστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94541"," Κλείνω, κύριε Πρόεδρε.
Οι Ανεξάρτητοι Έλληνες, σε αντίθεση με εσάς, διαβάζουμε και έχουμε καλή μνήμη. Όταν σας κάνουμε προτάσεις, καλό είναι για τη χώρα να τις υιοθετείτε, καθώς έχουν μελετηθεί ενδελεχώς και πολύπλευρα.
Εν κατακλείδι, θα θέλαμε να σας υπογραμμίσουμε την απορία μας γιατί κωφεύετε σε ένα ιδιαίτερα σημαντικό, φλέγον και εξαιρετικά επείγον ζήτημα, δηλαδή το θέμα του Ινστιτούτου Γεωλογικών και Μεταλλευτικών Ερευνών. Η συνέχιση της λειτουργίας του συγκεκριμένου ινστιτούτου μπορεί να διασφαλιστεί μόνο με μια πρωτοβουλία πολιτικής ευθύνης απέναντι στο έργο, αλλά και την προσφορά του ΙΓΜΕ στο κοινωνικό σύνολο. 
Πιο συγκεκριμένα, έχουν κατατεθεί βουλευτικές τροπολογίες, σχεδόν από όλα τα κόμματα, για τη διασφάλιση της λειτουργίας του. Όποια και αν υιοθετήσετε, θα έχετε τη στήριξη των Ανεξάρτητων Ελλήνων.
Ευχαριστώ.","ΡΑΧΗΛ ΜΑΚΡΗ",293
"94542"," Ευχαριστούμε και εμείς.
Το λόγο έχει ο κ. Μπούκουρας για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94543"," Ευχαριστώ, κύριε Πρόεδρε.
Συζητάμε σήμερα την κύρωση μιας διακρατικής συμφωνίας, ενός μνημονίου συνεργασίας μεταξύ της χώρας μας και του Ισραήλ με θέμα τη συνεργασία των δύο κρατών σε ζητήματα σχετικά με την προστασία του περιβάλλοντος. 
Έχουμε σημαντικούς λόγους να αμφιβάλλουμε σχετικά με το πόσο η ανταλλαγή τεχνογνωσίας για την εφαρμογή πολιτικών προστασίας του περιβάλλοντος είναι ο πραγματικός σκοπός της συμφωνίας αυτής και όχι απλά μια πρόφαση για την προώθηση άλλων σκοπών.
Δεν θα σταθώ τόσο στο γεγονός ότι από τις εννιά παραγράφους που αποτελούν το συγκεκριμένο μνημόνιο, μόνο δύο αφιερώνονται στην παράθεση των επιμέρους τομέων εφαρμογής του. Μοιάζει περισσότερο με μια έκθεση ιδεών παρά με ένα συγκροτημένο και σαφές πεδίο εφαρμογής μιας συμφωνίας.
Έχουμε συνηθίσει από την Κυβέρνηση να φέρνει προς κύρωση διεθνείς συμβάσεις με τρόπο πρόχειρο, χωρίς, τις περισσότερες φορές, να κατανοεί ο ελληνικός λαός τι πρόκειται να γίνει με την υλοποίησή τους, την οποία πολλές φορές πληρώνει από την τσέπη του, κάτι που ορίζεται και με την παράγραφο 7 που αναφέρει πως κάθε μέρος θα πληρώνει με ίδιους πόρους τα έξοδα που του αναλογούν από την εφαρμογή της συμφωνίας.
Δεν μπορώ, όμως, να μην αναφερθώ σε ορισμένα στοιχεία της συμφωνίας, τα οποία αποτελούν ενδείξεις, αν όχι αποδείξεις, ότι η περιβαλλοντική προστασία αποτελεί πρόφαση και ότι ο επιδιωκόμενος σκοπός είναι άλλος.
Στην παράγραφο 3 αναφέρεται ότι τα μέρη μπορούν, κατόπιν συμφωνίας, να καταρτίσουν ad hoc κοινά έργα στους προαναφερόμενους τομείς, ενώ στην παράγραφο 4 καθορίζεται η δυνατότητα προσθήκης επιπλέον τομέων συνεργασίας. 
Για ποιο λόγο δεν διευκρινίζεται το περιεχόμενο των ανωτέρω διατάξεων; Ποιοι θα είναι αρμόδιοι για την κατάρτιση αυτών των έργων; Ποια πρόσωπα θα αποφασίζουν για την επέκταση της συνεργασίας σε άλλους τομείς; Γιατί δεν ξεκαθαρίζεται ρητά στο κείμενο ότι οι τομείς αυτοί θα είναι αποκλειστικά και μόνο σχετικοί με το ζήτημα της περιβαλλοντικής προστασίας;
Στην παράγραφο 5 αναφέρεται και πάλι χωρίς καμμία απολύτως διευκρίνιση ότι στο πλαίσιο της συμφωνίας θα ενθαρρυνθεί από τις δύο χώρες η επαφή μεταξύ εταιρειών των δύο χωρών, με σκοπό την προώθηση επιχειρηματικών δραστηριοτήτων. Οι συγκεκριμένες επιχειρηματικές δραστηριότητες θα σχετίζονται με το σκοπό της συμφωνίας, δηλαδή την προστασία του περιβάλλοντος; Αν ναι, γιατί δεν αναφέρεται ρητά, ώστε να μη γεννώνται καχυποψίες για άλλου είδους δραστηριότητες; Ας μην ξεχνάμε πως το ζήτημα του περιβάλλοντος συνδέεται άμεσα και με την εκμετάλλευση των πλουτοπαραγωγικών πηγών μιας χώρας. Νομίζω ότι γίνομαι αντιληπτός.
Στην παράγραφο 8 αναφέρεται ότι τυχόν διαφορές που θα προκύψουν από την εφαρμογή της συμφωνίας θα επιλύονται κατόπιν διαπραγματεύσεων μεταξύ των δύο μερών. Μα, πώς είναι δυνατόν να υπάρξει ποτέ εθνικά συμφέρουσα επίλυση μιας τέτοιας διαφοράς, όταν υπάρχει στην κυριολεξία χάσμα μεταξύ της διαπραγματευτικής ισχύος της χώρας μας και του Ισραήλ; Στην κυριολεξία, πρόκειται για απλές διακηρύξεις για αφελείς.
Κύριε Πρόεδρε, κατά τη διάρκεια της συζήτησης του παρόντος σχεδίου νόμου στην αρμόδια επιτροπή ο εισηγητής της Νέας Δημοκρατίας κ. Τσουμάνης ανέφερε ότι οι σχέσεις Ελλάδος και Ισραήλ έχουν ενισχυθεί και στοχεύουν στην ανάπτυξη ενός ευνοϊκού επενδυτικού περιβάλλοντος. 
(Στο σημείο αυτό κτυπάει το κουδούνι λήξεως του χρόνου ομιλίας του κύριου Βουλευτή)
Δύο σύντομα σχόλια θα κάνω.
Πρώτον, ο κ. Τσουμάνης έθεσε τα πράγματα στη σωστή τους βάση. Η περιβαλλοντική προστασία αποτελεί την πρόφαση και οι επενδύσεις, όπως τις εννοεί η Κυβέρνηση, δηλαδή το ξεπούλημα, αποτελεί τον πραγματικό σκοπό και αυτής της συμφωνίας.
Δεύτερον, θα κρούσουμε για μία ακόμη φορά τον κώδωνα του κινδύνου σε ότι αφορά αυτήν τη σύσφιξη σχέσεων. Στην πατρίδα μας ζουν παράνομα εκατομμύρια φανατικοί ισλαμιστές, οι οποίοι έχουν πραγματικά άσβεστο μίσος για το εβραϊκό στοιχείο και το κράτος του Ισραήλ λόγω των όσων συμβαίνουν στην περιοχή. Ας αναλογιστούμε, με αφορμή και το πρόσφατο συμβάν στην Αγγλία του Βρετανού στρατιώτη, τους κινδύνους που ελλοχεύουν με τη φιλοϊσραηλινή πολιτική που ακολουθεί το επίσημο ελληνικό κράτος για την εθνική μας ασφάλεια. Και εδώ δεν θα πω κάτι περισσότερο.
Για τους λόγους που εξέθεσα, λοιπόν, αλλά και γιατί εμείς –σε αντίθεση με τον κ. Αλεξόπουλο του ΣΥΡΙΖΑ- θεωρούμε το κράτος του Ισραήλ, όχι ως ταραξία του Διεθνούς Δικαίου αλλά ως κράτος-δολοφόνο ενός ολόκληρου λαού, υπεύθυνο για το πραγματικό παλαιστινιακό ολοκαύτωμα, θα καταψηφίσουμε το παρόν σχέδιο νόμου.
Σχετικά με τις τροπολογίες, θα ήθελα να πω ότι μας είναι εξαιρετικά δυσάρεστο να επαναλαμβανόμαστε. Δυστυχώς, όμως, η συνεχιζόμενη τακτική της Κυβέρνησης να προσπαθεί να περάσει με τη μορφή τροπολογιών άσχετες με το κύριο σώμα του εκάστοτε σχεδίου νόμου ρυθμίσεις δεν μας αφήνει περιθώρια για κάτι διαφορετικό. Στο ίδιο έργο θεατές για μια ακόμη φορά, λοιπόν! 
Στο σχέδιο νόμου με αντικείμενο την κύρωση διακρατικής συμφωνίας φέρνετε προς ψήφιση δύο τροπολογίες, οι οποίες περιλαμβάνουν ρυθμίσεις εντελώς άσχετες με την εν λόγω κύρωση, τη στιγμή μάλιστα που από πολλές πλευρές έχει διατυπωθεί η πλήρης διαφωνία για την προσθήκη τροπολογιών σε κυρώσεις διεθνών συμφωνιών. 
Με την υπ’ αριθμόν 525/32/17-5-2013 τροπολογία προχωρά το Υπουργείο σε τροποποιήσεις της σύνθεσης του Διοικητικού Συμβουλίου του Πράσινου Ταμείου. Θεσπίζεται η αντικατάσταση του προέδρου από αντιπρόεδρο και σε πολλές περιπτώσεις ο πρώτος δεν δύναται για οποιονδήποτε λόγο να ασκεί τα πλήρη καθήκοντά του με την παράλληλη κατάργηση του αναπληρωτή προέδρου. 
Και ενώ φαινομενικά πρόκειται για μία ρύθμιση διοικητικού χαρακτήρα, με σκοπό τη βελτίωση της λειτουργίας του Ταμείου, υπάρχουν πολλές φωνές που θέλουν τη ρύθμιση που εισάγει αυτή η τροπολογία να είναι προϊόν μικροπολιτικών παιχνιδιών. Συγκεκριμένα, στο τελευταίο άρθρο της τροπολογίας αναφέρεται πως με την έναρξη ισχύος του νόμου παύει η θητεία του προέδρου και των μελών του διοικητικού συμβουλίου που διορίστηκαν το 2011. Ο νυν πρόεδρος, όπως αναφέρεται σε δημοσίευμα εφημερίδας, το οποίο θα καταθέσω στα Πρακτικά, έχει δεχθεί πιέσεις για να παραιτηθεί πριν από τη λήξη της θητείας του, η οποία έχει τετραετή διάρκεια. Ο ίδιος αρνήθηκε να παραιτηθεί και γι’ αυτόν το λόγο προχωρήσατε σε αυτήν την τροπολογία, προκειμένου με αυτόν το νόμο να τον παύσετε από τα καθήκοντά του. 
(Στο σημείο αυτό ο Βουλευτής κ. Ευστάθιος Μπούκουρας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Εμείς, από την πλευρά μας, δεν υπερασπιζόμαστε ούτε τον τωρινό πρόεδρο ούτε εκείνον που, ενδεχομένως, θα θελήσετε να τοποθετήσετε στη θέση του, κάποιον που φαίνεται πως ήδη έχει επιλεγεί. Όμως, επειδή γνωρίζουμε πολύ καλά τις διαδικασίες επιλογής των προσώπων που στελεχώνουν τα διοικητικά συμβούλια των δημοσίων φορέων, είμαστε βέβαιοι πως και στην προκειμένη περίπτωση παίζονται, υπόγεια, μικροπολιτικά συμφέροντα, με σκοπό τη διοικητική κυριαρχία σε ένα Ταμείο που διαχειρίζεται ετησίως περί τα 2 δισεκατομμύρια ευρώ. Εξάλλου, εάν όντως υπάρχουν λειτουργικά προβλήματα που ανέκυψαν λόγω της οικονομικής κρίσης και της συνακόλουθης αύξησης των αιτημάτων χρηματοδότησης στα διάφορα προγράμματα του Πράσινου Ταμείου, όπως αναφέρεται, σίγουρα δεν θα πρέπει να γίνουν άλλου είδους λειτουργικές μεταρρυθμίσεις και σε καμμία περίπτωση η απλή θέσπιση μίας νέας θέσης αντιπροέδρου δεν θα λύσει το πρόβλημα. 
Η Χρυσή Αυγή καταψηφίζει την παρούσα τροπολογία, όπως θα πράξει και στο μέλλον σε κάθε περίπτωση αδιαφανών διαδικασιών, που σκοπό δεν έχουν παρά μόνο το μοίρασμα μεταξύ «ημετέρων» της πίτας της εξουσίας και του δημοσίου χρήματος.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΕΥΣΤΑΘΙΟΣ ΜΠΟΥΚΟΥΡΑΣ",349
"94544","  Παρακαλώ, ολοκληρώστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94545"," Την ανοχή σας για ένα λεπτό, κύριε Πρόεδρε.
Με την υπ’ αριθμόν 526/33/17-5-2013 τροπολογία εισάγονται ρυθμίσεις, σχετικά με τη βελτίωση της ανταγωνιστικότητας σε θέματα αρμοδιότητας της Γενικής Γραμματείας Δημοσίων Επενδύσεων, ΕΣΠΑ και σε θέματα αρμοδιότητας Γενικής Γραμματείας Στρατηγικών και Ιδιωτικών Επενδύσεων. Φυσικά πρόκειται για άλλη μία τροπολογία απολύτως άσχετη με τη συμφωνία για περιβαλλοντικά ζητήματα με το Ισραήλ, για άλλη μια τροπολογία που δεν θα έπρεπε καν να είχε κατατεθεί, εάν το συνταγματικό τόξο, που τόσο κόπτεται για την τήρηση της κοσμιότητας στις κοινοβουλευτικές διαδικασίες, μεριμνούσε ομοίως και για την τήρηση του Κανονισμού της Βουλής. 
Η Χρυσή Αυγή είχε αιτηθεί και κατά τη συζήτηση της αρμόδιας επιτροπής την απόσυρση της συγκεκριμένης τροπολογίας και φυσικά θα την καταψηφίσει. Θα σταθούμε ιδιαίτερα σε τέσσερα σημεία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΕΥΣΤΑΘΙΟΣ ΜΠΟΥΚΟΥΡΑΣ",349
"94546"," Ολοκληρώθηκε ο χρόνος ομιλίας σας, κύριε συνάδελφε, ό, τι άλλο  θέλετε, μπορείτε να το καταθέσετε στα Πρακτικά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94547"," Μισό λεπτό, κύριε Πρόεδρε.
Πρώτον, εισάγετε την κατάργηση του τραπεζικού απορρήτου των καταθέσεων σε οποιονδήποτε χρηματοπιστωτικό ίδρυμα που εδρεύει στην ελληνική επικράτεια, με σκοπό τη χρησιμοποίηση των στοιχείων των επενδυτών από διεύθυνση δημοσίων επενδύσεων του Υπουργείου Ανάπτυξης και Ανταγωνιστικότητας, Υποδομών, Μεταφορών και Δικτύων.
 Παρακάμπτετε έτσι την εισαγγελική αρχή που είναι η μόνη αρμόδια για να προχωρά σε έναν τέτοιον έλεγχο. Μάλιστα, δεν διασφαλίζετε με κανέναν τρόπο την προστασία των ευαίσθητων προσωπικών δεδομένων των πολιτών, ενώ είναι γνωστό σε όλους πως οι έχοντες και οι κατέχοντες έχουν μεταφέρει τεράστια ποσά εκτός Ελλάδας και είστε ανίκανοι να πετύχετε το άνοιγμα των λογαριασμών τους εκεί. Αν θέλετε πραγματικά να επιβάλετε τη διαφάνεια, ξεκινήστε από τους λογαριασμούς Βουλευτών και «ημετέρων» σε τραπεζικά ιδρύματα, αντί να διώκετε ακόμα και τον τελευταίο Έλληνα που έχει φτάσει στην ανέχεια εξαιτίας της πολιτικής σας.
Ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"94548"," Η κ. Ξηροτύρη έχει το λόγο για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94549"," Ευχαριστώ, κύριε Πρόεδρε. 
Κατ’ αρχάς, γι’ αυτό καθ’ εαυτό το μνημόνιο κατανόησης στον τομέα προστασίας του περιβάλλοντος μεταξύ του Υπουργείου Περιβαλλοντικής Προστασίας του κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας, όπως αναλυτικά τοποθετήθηκε στην επιτροπή η κ. Φούντα, είμαστε σύμφωνοι. Και γι’ αυτό, εάν ήταν μόνο αυτό το θέμα σήμερα, δεν θα έπαιρναν το λόγο.
 Έχουμε μια καινούργια μέθοδο τώρα, κύριε Πρόεδρε, και στις κυρώσεις συμφωνιών να έχουμε τροπολογίες. Επομένως θα μιλήσω γι’ αυτές.
Σε αυτήν την κύρωση επανέρχεται η τροπολογία 519, η οποία δεν είχε ψηφιστεί στο περασμένο νομοσχέδιο. Αυτή την τροπολογία εμείς την είχαμε ψηφίσει, εκφράζοντας κάποιες παρατηρήσεις. Η μια παρατήρηση ήταν για την ολοκληρωμένη παρουσίαση της μελέτης ενεργητικής πυροπροστασίας και διορθώνεται κατά κάποιον τρόπο με τη τροποποίηση που έχει κάνει ο Υπουργός, δηλαδή ότι θα πρέπει να αποδεικνύεται ότι έχει κοινοποιηθεί και στην αρμόδια Πυροσβεστική Υπηρεσία. Είναι σωστή αυτή η διόρθωση. 
Είχαμε διαφωνήσει ως προς το θέμα του ελάχιστου κεφαλαίου της παραγράφου 8 αυτής της τροπολογίας ότι το κεφάλαιο της εταιρείας περιορισμένης ευθύνης καθορίζεται από τους εταίρους, χωρίς περιορισμό. Κάθε διάταξη περί ελαχίστου καταβεβλημένου κεφαλαίου της εταιρείας, καταργείται. Εμείς, παρ' όλο που καταλαβαίνουμε ότι σε αυτήν τη δύσκολη οικονομική συγκυρία, το κεφάλαιο που προέβλεπε ο παλαιότερος νόμος, ο 3190, θα έπρεπε να μειωθεί κατά πολύ,  θεωρούμε ότι πρέπει να υπάρχει ένα ελάχιστο κεφάλαιο της τάξης των 1.000-1.200 ευρώ. Διότι δεν είναι δυνατόν να ιδρύεται μια εταιρεία και να μην έχει την υποχρέωση ενός ελαχίστου καταβεβλημένου κεφαλαίου, το οποίο βέβαια θα καθορίζεται από τους εταίρους, αλλά θα υπάρχει ένα όριο, ένας περιορισμός γι’ αυτό. 
Και έρχομαι στο άλλο άρθρο αυτής της τροπολογίας, που πραγματικά αφορά θέματα και ρυθμίσεις αρμοδιότητος Γενικής Γραμματείας Δημοσίων Επενδύσεων, δηλαδή αφορά ρυθμίσεις για την επίσπευση των διαδικασιών του ΕΣΠΑ. Αυτές οι ρυθμίσεις έρχονται και ξανάρχονται. Είναι μεγάλη ανάγκη, πέρα από τις ρυθμίσεις βέβαια, να κινητοποιήσουμε και όλους τους μηχανισμούς, ούτως ώστε να προχωρήσει σωστά και ουσιαστικά η υλοποίηση του ΕΣΠΑ. Επομένως συμφωνούμε με αυτές τις ρυθμίσεις.
 Αυτές τις παρατηρήσεις είχα να κάνω, κύριε Πρόεδρε. Θα συμφωνήσουμε γενικά με αυτήν την τροπολογία.
Τώρα –επειδή βρίσκεται εδώ ο Υπουργός Περιβάλλοντος, ο κ. Λιβιεράτος- θέλω να αναφερθώ και πάλι στο ότι πρέπει να τελειώσουμε, κύριε Λιβιεράτο, με το θέμα των εργαζομένων στο ΙΓΜΕ, το οποίο πραγματικά μας έχει απασχολήσει σε πάρα πολλές συνεδριάσεις, με την αγωνία όλων μας να μπορέσουμε να τακτοποιήσουμε αυτό το θέμα πριν τελικά λήξει –και σήμερα είχαν πάλι δικαστήριο οι εργαζόμενοι- και μείνουν στο δρόμο και το ΙΓΜΕ μείνει σχεδόν με το 1/5 του προσωπικού του. Πρέπει να δεσμευθούμε να λύσουμε το θέμα στη Βουλή. 
Έχουμε καταθέσει τη σχετική τροπολογία σε διάφορα νομοσχέδια -ενδεχομένως είναι η πέμπτη φορά που το δικό μου κόμμα καταθέτει αυτήν την τροπολογία- και κάθε φορά ο Υπουργός έλεγε: «Μα, ο αρμόδιος Υπουργός Περιβάλλοντος πρέπει να την αποδεχθεί». Τώρα, αυτό «πρέπει να μας το πει ο κ. Στουρνάρας, ο οποίος έχει τον προϋπολογισμό, αν η μισθοδοσία έχει εξασφαλιστεί» κ.ο.κ.. Νομίζω ότι -με την ευκαιρία που είστε εδώ, κύριε Υπουργέ- πρέπει να ξεκαθαρίσετε εσείς τι θέλετε για το ΙΓΜΕ και το προσωπικό του. 
Εμείς, όλες οι πτέρυγες της Βουλής, θέλουμε το ΙΓΜΕ να λειτουργήσει και έτσι όπως είχε γίνει η κοινή υπουργική απόφαση, το ΙΓΜΕ δεν μπορεί να λειτουργήσει. Δεν μπορεί ούτε καν τα προγράμματα τα οποία έχει αναλάβει να διεκπεραιώσει, πόσο μάλλον να συνεχίσει να είναι ένα βασικό εργαλείο για την αξιοποίηση και καταγραφή του ορυκτού πλούτου της χώρας. Εδώ έχετε μεγάλη ευθύνη. Πρέπει να μας απαντήσετε. 
Μπορεί να έχει γίνει ένα μεγάλο λάθος. Έκανε η προηγούμενη κυβέρνηση λάθος με το να συγχωνεύσει και να καταστήσει «υπό» ενός κέντρου προστασίας, που μόλις είχε αρχίσει να λειτουργεί, για το περιβάλλον. Κι εκείνο χρειάζεται, αλλά έπρεπε και τα δύο να τα υποβαθμίσουμε τόσο πολύ, και ιδιαίτερα αυτό το ΙΓΜΕ, το οποίο έχει και εν εξελίξει προγράμματα και είναι βέβαια μέσα στους βασικούς στόχους και τις αρχές όλων μας η αξιοποίηση του ορυκτού πλούτου; Πρέπει να μας απαντήσετε σε αυτό. 
Εμείς η Δημοκρατική Αριστερά σε κύρωση συμφωνίας δεν θα καταθέταμε την τροπολογία, αλλά το κάναμε, γιατί και στο δικαστήριο σήμερα θα ήταν χρήσιμη και επειδή θα ήσασταν εδώ, κύριε Λιβιεράτο. Τουλάχιστον, όπως είπα και στο προηγούμενο νομοσχέδιο, κάθε φορά να βάζουμε ένα λιθαράκι, ούτως ώστε να οδηγηθούμε τελικά στη λύση του προβλήματος. 
Θα πάω και στο θέμα του Πράσινου Ταμείου. Την είδαμε σαν μία τροπολογία, η οποία τακτοποιούσε κάποια θέματα διοίκησης. Ενδεχομένως θα μπορούσε κανείς -και εύλογα- να εκφράσει αντιρρήσεις, γιατί έτσι καταργείται αυτή η δυνατότητα που είχε το διοικητικό συμβούλιο, εάν ο πρόεδρος δεν μπορούσε να εκπροσωπήσει το ταμείο, το διοικητικό συμβούλιο θα μπορούσε να εκλέξει εκείνο και να εξουσιοδοτήσει ένα άλλο μέλος του διοικητικού συμβουλίου και ενδεχομένως αυτό έχει και μία ποιοτική έννοια –και όχι τυπική- να είναι, δηλαδή, ένα άλλο μέλος το οποίο έχει την κατάλληλη ειδικότητα και αρμοδιότητα για τα θέματα που θα αντιμετωπίσει. 
Και βέβαια δεν θα κάνουμε τώρα φασαρία, αλλά, όσον αφορά την τελευταία ρύθμιση, δεν είναι σωστό η θητεία του προέδρου και των μελών του διοικητικού συμβουλίου να καταργείται με τροποποίηση και με ρύθμιση νόμου. Αυτά τα θέματα ρυθμίζονται εσωτερικά ή κάποια στιγμή λήγει η θητεία και αντικαθίστανται τα πρόσωπα. 
Αυτά ήθελα να πω, κύριε Πρόεδρε.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"94550"," Ευχαριστώ την κ. Ξηροτύρη.
Κυρία Ξηροτύρη, επειδή κάνατε αναφορά στο θέμα της προσάρτησης τροπολογιών σε αυτό το νομοσχέδιο –το έθεσαν και άλλοι Βουλευτές πριν- θα ήθελα να κάνω την παρατήρηση ότι στη Διάσκεψη των Προέδρων το θέμα αυτό δεν πέρασε απαρατήρητο. Δεν ελήφθη κάποια απόφαση, αλλά σχολιάστηκε το γεγονός αυτό και μάλιστα με την πρόσθετη παρατήρηση ότι η Βουλή, αυτή την περίοδο, δεν έχει βαρύ πρόγραμμα νομοθετικής εργασίας και πραγματικά μας γεννήθηκε το ερώτημα γιατί δεν ήρθαν αυτές οι τροπολογίες σε ένα χωριστό νομοσχέδιο. 
Θα παρακαλούσα τον κύριο Υπουργό, τον εκπρόσωπο της Κυβέρνησης, να κάνει στην ομιλία του κάποια διευκρίνιση προς το Σώμα.
Όμως, κάνω το σχόλιο αυτό, κυρία Ξηροτύρη, επειδή η παράταξή σας συμμετέχει στην Κυβέρνηση, είστε Κυβέρνηση. Θα μπορούσατε κι εσείς να κάνετε την προσπάθειά σας, ούτως ώστε να αποφεύγονται τέτοιου τύπου -ας πούμε- προβλήματα, τα οποία σε όλους δημιουργούν δυσαρέσκεια.
Το λόγο έχει τώρα ο κ. Χαλβατζής από το Κομμουνιστικό Κόμμα Ελλάδας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94551"," Ευχαριστώ, κύριε Πρόεδρε.
Η σύμβαση που συζητάμε σήμερα δεν κάνει άλλο τι από να αποδέχεται και ουσιαστικά να νομιμοποιεί την πολιτική του Ισραήλ στην περιοχή, να νομιμοποιεί την ιμπεριαλιστική βαρβαρότητα του Ισραήλ, την κατοχή παλαιστινιακών εδαφών καθώς και την πολιτική του και στο θέμα του νερού, μια πολιτική η οποία στερεί από τους Παλαιστίνιους το νερό, όπως θα πούμε παρακάτω. Πρόκειται για ένα σημαντικό ζήτημα, τη διαχείριση των υδάτινων πόρων για την περιοχή, το οποίο ο καθένας με το δικό του τρόπο το αντιλαμβάνεται.
Ας δούμε, όμως, σε ποια κατεύθυνση κινείται αυτή η διακρατική συμφωνία ανάμεσα στην Ελλάδα και το Ισραήλ. Σε όλα τα σημεία της κινείται υπέρ των επιχειρηματικών συμφερόντων και εις βάρος των συμφερόντων των λαϊκών στρωμάτων. Κι αυτό, φυσικά, ξεκινά από το γεγονός ότι θεμέλιος λίθος είναι ο απόλυτος σεβασμός των δεσμεύσεων που απορρέουν από τη συμμετοχή της Ελλάδας στη λυκοσυμμαχία της Ευρωπαϊκής Ένωσης των μονοπωλίων. 
Κύριος στόχος, που διαφαίνεται από όλες τις πτυχές της σύμβασης, είναι η προώθηση της επιχειρηματικής δραστηριότητας, χωρίς φυσικά να λαμβάνονται υπ’ όψιν οι λαϊκές ανάγκες, κυρίως σε ό,τι αφορά την απελευθέρωση του νερού και άλλων στρατηγικών τομέων της οικονομίας. Βλέπουμε να προωθείται η παραπέρα εμπορευματοποίηση του περιβάλλοντος και ο προσπορισμός τεράστιων κερδών από επιχειρηματικά συμφέροντα και από το περιβάλλον.
Μερικά παραδείγματα είναι χαρακτηριστικά. Οι αριθμοί είναι πάντα αμείλικτοι. Ένας Παλαιστίνιος, λόγου χάριν, έχει ημερησίως πρόσβαση σε ογδόντα πέντε λίτρα νερού, εκ των οποίων τα εξήντα δεν είναι πόσιμο νερό. Την ίδια στιγμή ένας Ισραηλινός, περιλαμβανομένων και των εποίκων, έχει πρόσβαση σε διακόσια ογδόντα λίτρα νερού ημερησίως. Ο Παγκόσμιος Οργανισμός Υγείας αναφέρει ότι η ελάχιστη ποσότητα νερού που χρειάζεται ένας άνθρωπος για να πιει, να φάει και να διατηρεί στοιχειωδώς συνθήκες υγιεινής είναι εκατό λίτρα νερού ημερησίως.
Η πολιτική του Ισραήλ σε ό,τι αφορά και το νερό είναι ιμπεριαλιστική. Ουσιαστικά στερεί το νερό από τους Παλαιστίνιους. Η πολιτική του Ισραήλ είναι άρρηκτα δεμένη με την κατοχή και τους εποικισμούς. Η ακολουθούμενη τακτική των δυνάμεων κατοχής του Ισραήλ δημιουργεί συνεχώς αρνητικά δεδομένα για τους Παλαιστίνιους. Η σύμβαση αποτελεί επισφράγισμα και αποδοχή από την ελληνική πλευρά της πολιτικής του Ισραήλ και για το νερό.
Στο άρθρο 4 γίνεται αναφορά και σε άλλους τομείς συνεργασίας ανάμεσα στην Ελλάδα και το Ισραήλ. Γιατί, όμως, δεν μπαίνει στον κόπο ο συντάκτης του νομοσχεδίου να αναφέρει ποιοι είναι αυτοί οι τομείς; Πού αλλού θα αναπτυχθεί αυτή η συνεργασία; Αυτή μπορεί να είναι οποιαδήποτε. 
Φυσικά, η παραπέρα εμπορευματοποίηση και των χρήσεων γης προωθείται με το μνημόνιο.
Σε ό,τι αφορά το περιβάλλον ισχύει αυτή η απαράδεκτη αρχή «ο ρυπαίνων πληρώνει». Είναι πάρα πολλά χρόνια που προωθείται αυτή η φιλομονοπωλιακή πολιτική. 
Το Κομμουνιστικό Κόμμα Ελλάδας είναι κατηγορηματικά αντίθετο με αυτήν την πολιτική, διότι τα μονοπώλια ρυπαίνουν, μολύνουν, καταστρέφουν το περιβάλλον και συχνά τους επιβάλλεται ένα τυπικό πρόστιμο, το οποίο συχνότατα δεν πληρώνουν. Βεβαίως, η καταστροφή του περιβάλλοντος δεν μπορεί να έχει κανένα τίμημα. Γιατί η καταστροφή του περιβάλλοντος συνιστά χειροτέρευση των όρων ζωής της εργατικής τάξης, των λαϊκών στρωμάτων.
Επειδή αναφέρθηκε ότι όλα αυτά τα μνημόνια και οι διακρατικές συμφωνίες είναι προς το συμφέρον των λαών, θα θέλαμε να υπογραμμίσουμε ότι κάθε τέτοια συμφωνία υπηρετεί συγκεκριμένα συμφέροντα μεγάλων επιχειρηματικών καπιταλιστικών ομίλων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Θα μου δώσετε, παρακαλώ, κύριε Πρόεδρε, λίγο χρόνο. Ευχαριστώ.
Όταν κυριαρχεί το κέρδος, όταν τα μονοπώλια διαφεντεύουν τα πάντα, όταν καθημερινά συρρικνώνονται μεροκάματα, μισθοί, συντάξεις και καταργούνται επιδόματα, όταν η ανεργία γιγαντώνεται, όταν οι μισθοί των νέων φτάνουν-δεν φτάνουν τα τετρακόσια ευρώ, όταν ελαχιστοποιούνται οι δαπάνες για την παιδεία και την υγεία, δεν μπορεί κανείς να ισχυριστεί ότι αυτές οι συμφωνίες για την ανάπτυξη των όποιων σχέσεων θα υπηρετήσουν λαϊκές ανάγκες. 
Σχετικά με τις τροπολογίες, γίνεται συζήτηση και πολλά αναφέρονται για το Πράσινο Ταμείο. «Πράσινα άλογα» είναι. Ποιος είναι ο χαρακτήρας του ταμείου αυτού; Είναι ένα εργαλείο για την παραπέρα, εμπορευματοποίηση της γης και των χρήσεων γης. Αυτό γίνεται στη βάση του ποιες είναι κάθε φορά οι ανάγκες των επιχειρηματικών ομίλων.
Κύριε Υπουργέ, υπήρξαν και υπάρχουν πολλά δημοσιεύματα –γιατί άλλες πληροφορίες εμείς δεν έχουμε- για μία προσπάθεια να καταργηθεί το Διοικητικό Συμβούλιο του Πράσινου Ταμείου. Με αυτήν την ευκαιρία, κύριε Υπουργέ, θέλουμε να δούμε τι γίνεται. Δεν είναι καλό κάπου-κάπου να γίνεται και εδώ, στη Βουλή, ένας απολογισμός –όχι βέβαια ότι θα σωθούν τα πράγματα- των πράξεων των διοικητικών συμβουλίων αυτών των φορέων, των οργανισμών; Πολλές φορές με βαρύγδουπες λέξεις συγκροτούνται υπηρεσίες, φορείς και οργανισμοί και μερικά διοικητικά συμβούλια αμείβονται με πάρα πολλά χρήματα. Ποιες ανάγκες υπηρετεί το έργο που κάνουν; Θεωρούμε βέβαια απαράδεκτο το να αντικαθίσταται ένα διοικητικό συμβούλιο χωρίς καν ένα ουσιαστικό επιχείρημα. Δεν το παίρνουμε στην πλάτη μας, αλίμονο, αλλά να υπάρχει μία δικαιολογία για το γιατί γίνεται αυτή η αλλαγή.
Στο άρθρο 1 υπάρχει μετατόπιση ευθυνών από το κράτος, για παράδειγμα από την Πυροσβεστική, στις πλάτες του υπογράφοντος μηχανικού. Στο άρθρο 2 παράγραφος 2 υπάρχουν νέες παροχές προς κατασκευαστικούς ομίλους και υπάρχει ένταξη παλαιότερων έργων. Στη σελίδα 4 με τις παραγράφους 4 και 5 διαπιστώνουμε ότι προωθείται κι εδώ αναθεώρηση της περιβαλλοντικής νομοθεσίας. Με πρόσχημα την καταπολέμηση της γραφειοκρατίας τεκμαίρεται ως θετική η μη απάντηση από κάθε συναρμόδιο φορέα για την έγκριση μελέτης περιβαλλοντικών όρων. Όλα δείχνουν ότι η όποια υφιστάμενη προστασία του περιβάλλοντος κατά την άποψη πολλών και ειδικών, όχι μόνο κατά την άποψη του Κομμουνιστικού Κόμματος Ελλάδας, δεν είναι επαρκής και αυτή η νομοθεσία σιγά-σιγά αναιρείται.
Τελευταία ακούγονται πολύ όμορφα λόγια για την πολύπλευρη ανάπτυξη των σχέσεων της χώρας μας με το Ισραήλ, λαμβανομένου υπ’ όψιν του γεγονότος ότι σε μερικούς τομείς έχει τεχνογνωσία και τεχνολογία, ότι στηρίζεται από πάρα πολλές ιμπεριαλιστικές δυνάμεις και ότι τώρα το Ισραήλ μπορεί να σώσει την Ελλάδα και να βελτιώσει η πολιτική-τεχνική πρακτική του πολλά στραβά που υπάρχουν εδώ.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΣΠΥΡΙΔΩΝ ΧΑΛΒΑΤΖΗΣ",534
"94552"," Ολοκληρώστε, κύριε Χαλβατζή.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94553"," Τελειώνω, κύριε Πρόεδρε.
Ασφαλώς εμείς, όταν μιλάμε για μία χώρα, δεν αναφερόμαστε στο λαό και στη συγκεκριμένη περίπτωση στο λαό του Ισραήλ. Η κριτική που ασκούμε και οι καταγγελίες μας αφορούν στην κυβέρνηση μιας χώρας, στο κράτος και στην πολιτική του ηγεσία. 
Το Ισραήλ είναι ένα κράτος-τρομοκράτης στην περιοχή, ένα κράτος που δεν συμμορφώνεται με αποφάσεις της Γενικής Συνέλευσης του ΟΗΕ, ένα κράτος που κατέχει παράνομα παλαιστινιακά εδάφη, ένα κράτος που δολοφονεί, τρομοκρατεί και έχει χιλιάδες πολιτικούς κρατούμενους. Κατά την άποψή μας, όλοι θα πρέπει να είναι κάπως φειδωλοί ακόμα και στα λόγια. 
Τα τελευταία χρόνια αναπτύσσονται οικονομικές και στρατιωτικές σχέσεις μεταξύ Ελλάδας και Ισραήλ. Οι κοινές στρατιωτικές ασκήσεις Ελλάδας-Ισραήλ κατά την άποψή μας συνιστούν κίνδυνο για τη χώρα και το λαό μας. Είμαστε κατηγορηματικά αντίθετοι μ’ αυτήν την πολιτική και με αυτού του είδους τις σχέσεις που αναπτύσσονται τα τελευταία χρόνια. Με βάση όλα αυτά, καταψηφίζουμε τη σύμβαση και τις τροπολογίες.
Τέλος, και εμείς ως ΚΚΕ καταθέσαμε μία τροπολογία. Κατέθεσαν και ο ΣΥΡΙΖΑ, η ΔΗΜΑΡ και άλλοι Βουλευτές. Είναι μία τροπολογία που αφορά στους εργαζόμενους στο ΙΓΜΕ.
Δεν υπάρχει δεύτερη γνώμη ως προς το ότι το ΙΓΜΕ στα εξήντα περίπου χρόνια δράσης, λειτουργίας και προσφοράς του έκανε και κάνει ένα σπουδαίο έργο. Λαμβανομένου υπ’ όψιν του γεγονότος ότι η χώρα μας είναι από τις πλουσιότερες χώρες του κόσμου σε ορυκτό πλούτο, η απαξίωση του ΙΓΜΕ κι η υποβάθμισή του συνιστά πράξη καταστροφική για την προοπτική έρευνας και αξιοποίησης του ορυκτού πλούτου από το ελληνικό δημόσιο. 
Κύριε Υπουργέ, ύστερα από τη συνταξιοδότηση εκατόν είκοσι εργαζομένων στο ΙΓΜΕ, δεν έχετε ως Κυβέρνηση καμμία απολύτως -έστω και τυπική- δικαιολογία να μην κάνετε αποδεκτή αυτήν την τροπολογία. 
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"94554"," Ευχαριστούμε και εμείς.
Κυρίες και κύριοι Βουλευτές, ολοκληρώθηκε ο κύκλος αγορεύσεων των ειδικών αγορητών. 
Συνεχίζουμε με τον κατάλογο των εγγεγραμμένων ομιλητών.
Το λόγο έχει ο κ. Μητσοτάκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94555"," Ευχαριστώ, κύριε Πρόεδρε.
Θα ήθελα κατ’ αρχάς να προσυπογράψω την άποψή σας, κύριε Πρόεδρε, ότι είναι νομοτεχνικά άκομψο να εισάγονται τροπολογίες σε μνημόνια κατανόησης και στη συνέχεια αυτές να ενσωματώνονται με τη μορφή άρθρου σε ένα μνημόνιο, το οποίο προφανώς καμμία σχέση δεν έχει με το αντικείμενο του μνημονίου το οποίο συζητούμε. 
Αναφερθήκατε στο γεγονός, κύριε Πρόεδρε, ότι το θέμα αυτό επισημάνθηκε στη Διάσκεψη των Προέδρων. Αυτό δεν αρκεί. Η Διάσκεψη των Προέδρων έχει τη δυνατότητα να αποφασίζει και να μην επιτρέπει τέτοιες διαδικασίες και πιστεύω ότι διερμηνεύω τα συναισθήματα πολλών συναδέλφων όταν κάνω αυτήν την παρατήρηση και επισημαίνω την ανάγκη ο Κανονισμός της Βουλής να τηρείται και μάλιστα στο ακέραιο. Το Υπουργείο έχει τη δυνατότητα, εφόσον το επιθυμεί -ειδικά σε μια περίοδο χαλαρής νομοθετικής εργασίας- να φέρει την παρούσα διάταξη με τη μορφή ανεξάρτητου νομοσχεδίου και να συζητηθεί αυτοτελώς στη Βουλή και οφείλει να το κάνει. 
Η επισήμανση, λοιπόν, είναι -αν θέλετε- περισσότερο σ’ εσάς, στο Προεδρείο, και λιγότερο στον Υπουργό, διότι η Διάσκεψη των Προέδρων έχει την ευθύνη να λαμβάνει τέτοιες αποφάσεις. 
Έρχομαι τώρα στην ουσία των τροπολογιών. Θα αναφερθώ μόνο στην τροπολογία η οποία ασχολείται με το Πράσινο Ταμείο. Η ουσία αυτής της τροπολογίας, κυρίες και κύριοι συνάδελφοι, είναι ότι παύεται η διοίκηση του Πράσινου Ταμείου εν μέσω της θητείας της. Υπενθυμίζω ότι στον αρχικό νόμο για το Πράσινο Ταμείο υπάρχει η πρόβλεψη για τον τρόπο με τον οποίον ανακαλείται ο διορισμός του προέδρου ή μέλους του διοικητικού συμβουλίου. 
Το Υπουργείο, όμως, με αυτήν την τροπολογία έρχεται και πηγαίνει ένα βήμα παραπέρα: ανακαλεί τη θητεία του προέδρου και των μελών του διοικητικού συμβουλίου. Μπορεί να έχει δίκιο, μπορεί να έχει λόγους που το κάνει, όμως οφείλει ο Υπουργός να δώσει εξηγήσεις στην Εθνική Αντιπροσωπεία γιατί επιλέγει αυτήν την -αρκετά ακραία, θα έλεγα- νομοθετική ρύθμιση, προκειμένου να παύσει τη θητεία του Πράσινου Ταμείου. 
Ο κ. Χαλβατζής αναφέρθηκε –και σωστά- στην ανάγκη οι φορείς και οι οργανισμοί αυτοί να καταθέτουν απολογισμούς της δράσης τους. Το Πράσινο Ταμείο έχει καταθέσει τέτοιο απολογισμό -τον έχω εδώ στα χέρια μου και είναι ο απολογισμός δράσης από τις 11-4-2012 έως τις 31-12-2012- στον οποίο παρουσιάζεται αρκετά αναλυτικά η δραστηριότητα του Πράσινου Ταμείου, από τη στιγμή που συγκροτήθηκε μέχρι και το πέρας του περασμένου έτους. Διαβάζοντας και εγώ αυτόν τον απολογισμό –στο βαθμό που μπορώ να κρίνω- σχηματίζω την εντύπωση ότι το Πράσινο Ταμείο έκανε μια σοβαρή δουλειά, με διαφάνεια, διαχειριζόμενο πόρους οι οποίοι προήλθαν -θυμίζω στους Βουλευτές- από τις εισφορές των πολιτών για την τακτοποίηση των ημιυπαίθριων χώρων και των αυθαιρέτων. 
Ο Υπουργός, επαναλαμβάνω, μπορεί να έχει κάποιον ιδιαίτερο λόγο που προβαίνει σε αυτήν την κίνηση, όμως οφείλει αυτήν την πράξη να την αιτιολογήσει στην Εθνική Αντιπροσωπεία. 
Κυρίες και κύριοι συνάδελφοι, η λειτουργία του Πράσινου Ταμείου είναι εξαιρετικά σημαντική για δύο λόγους. Ο πρώτος λόγος έχει να κάνει με το γεγονός ότι είναι επί της ουσίας το μόνο εργαλείο άσκησης περιβαλλοντικής πολιτικής το οποίο διαθέτει σήμερα το ΥΠΕΚΑ με αρκετούς -αν θέλετε- πόρους, παρά το γεγονός ότι δυστυχώς με μια σειρά από απανωτές νομοθετικές πρωτοβουλίες ψαλιδίστηκαν οι πόροι του Πράσινου Ταμείου και έμεινε διαθέσιμο μόλις το 2,5% του συνολικού ποσού για περιβαλλοντικές δράσεις. Έστω και έτσι όμως είναι ένα ποσό σημαντικό και ικανό για να μπορέσει το Πράσινο Ταμείο να ασκήσει ουσιαστική περιβαλλοντική πολιτική. 
Ο δεύτερος λόγος, ενδεχομένως και πιο σημαντικός, για τον οποίο η εύρυθμη λειτουργία του Πράσινου Ταμείου αποκτά τόσο μεγάλη σημασία, ειδικά σε αυτήν τη συγκυρία, κύριοι συνάδελφοι, έχει να κάνει με το γεγονός ότι η λειτουργία του Πράσινου Ταμείου αποτελούσε αναπόσπαστο τμήμα της κεντρικής λογικής τακτοποίησης, διευθέτησης του προβλήματος των ημιυπαίθριων και των αυθαιρέτων στη χώρα μας. 
Η λογική ήταν απλή. Το Πράσινο Ταμείο είναι ένα εργαλείο περιβαλλοντικού ισοζυγίου. Με άλλα λόγια έρχεται να διορθώσει με παρεμβάσεις του, όπως η αξιοποίηση και η απόκτηση χώρων για δημιουργία χώρων πρασίνου, περιβαλλοντική επιβάρυνση που δημιουργήθηκε από το πρόβλημα της αυθαίρετης δόμησης και της κατάχρησης της νομοθεσίας περί ημιυπαιθρίων. Το λέω αυτό, διότι η εύρυθμη λειτουργία του Πράσινου Ταμείου αποτελεί σημαντικότατο επιχείρημα για να σταθεί η όλη νομοθετική πρωτοβουλία περί αυθαιρέτων και ημιυπαίθριων στο Συμβούλιο της Επικρατείας. Χωρίς Πράσινο Ταμείο δεν είναι δυνατόν το Συμβούλιο της Επικρατείας να συμφωνήσει με τέτοιου είδους πρωτοβουλίες. 
Και επειδή γνωρίζετε -και το γνωρίζουν και οι πολίτες που μας ακούν- ότι ήδη υπάρχει μια απόφαση του Συμβουλίου της Επικρατείας που εκφράζει τον προβληματισμό της για την προηγούμενη ρύθμιση που αφορά τα αυθαίρετα, αυτό καθιστά την ανεξάρτητη και απρόσκοπτη λειτουργία του Πράσινου Ταμείου ακόμα πιο σημαντική. 
Αναμένω, λοιπόν, με ενδιαφέρον την τοποθέτηση του Υπουργού γύρω από τα θέματα αυτά. Θέλω να πιστεύω ότι σε κάθε περίπτωση -και στην περίπτωση που ο Υπουργός επιμείνει στην απόφασή του να αντικαταστήσει το διοικητικό συμβούλιο, που προφανώς έχει το δικαίωμα να το κάνει- ελπίζω η επόμενη διοίκηση του Πράσινου Ταμείου, όποια και αν είναι αυτή, να κινείται με τους απαραίτητους κανόνες διαφάνειας και αποτελεσματικότητας που απαιτούνται από οποιονδήποτε διαχειρίζεται πόρους του Έλληνα φορολογούμενου. 
Σας ευχαριστώ πολύ για την ανοχή σας, κύριε Πρόεδρε.","ΚΥΡΙΑΚΟΣ ΜΗΤΣΟΤΑΚΗΣ",320
"94556"," Σας ευχαριστώ και εγώ.
Κύριε Μητσοτάκη, το Προεδρείο αποδέχεται την κριτική σας. Θέλω να πω ότι η δική σας στάση είναι αυτή που θα βοηθήσει και το Προεδρείο να πάρει πιο αποφασιστικά μέτρα. 
 Το λόγο έχει ο κ. Αποστόλου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94557"," Κυρίες και κύριοι συνάδελφοι, οποιαδήποτε συνεργασία μεταξύ κρατών συμβάλλει στην προστασία του περιβάλλοντος για εμάς είναι ευπρόσδεκτη. Όμως όταν, κύριοι Υπουργοί, εντάσσετε τροπολογίες οι οποίες ουσιαστικά είχαν αποσυρθεί πριν από λίγες μέρες και κινούνται προς εντελώς αντίθετη κατεύθυνση από αυτά που προβλέπονται από τη συγκεκριμένη σύμβαση, επιτρέψτε μας να είμαστε επιφυλακτικοί. 
Ακυρώνετε ουσιαστικά με αυτήν την τακτική σας την πρόθεση των συμβαλλομένων χωρών. 
Θα σταθώ ιδιαίτερα σε μερικές τροπολογίες. Ξεκινώ από το Πράσινο Ταμείο. 
Κύριε Μητσοτάκη, δίκιο έχετε όπως τα είπατε, αλλά δυστυχώς η κατάσταση είναι εντελώς διαφορετική. Μην ξεχνάτε ότι στην ευθύνη διακυβέρνησης της χώρας -που σημαίνει και λειτουργίας του Πράσινου Ταμείου- είναι ουσιαστική και η δική σας συμμετοχή. Αναφέρετε, κύριε Υπουργέ, μια αιτιολογία στη ρύθμιση που  κάνετε που για μας μπορεί να χαρακτηριστεί μόνο ως αστεία. Υποκαθιστούμε τον πρόεδρο, λέει, σε περίπτωση έλλειψης. Είναι μια δυνατότητα που τουλάχιστον σε όσες ρυθμίσεις έχουν γίνει μέχρι σήμερα ποτέ δεν προβλεπόταν. 
Μήπως θέλετε να τον απαξιώσετε διά της αδρανοποίησης; Όμως αυτό είναι ουσιαστικά εκπαραθύρωση. Είναι χαρακτηριστική η διατύπωση που έχετε στην αιτιολογική έκθεση: «Από την εφαρμογή της προτεινόμενης ρύθμισης αναμένονται μεγάλα οφέλη για την περιφερειακή και περιβαλλοντική ανάπτυξη, λόγω της αποδοτικότερης και αποτελεσματικότερης λειτουργίας του Διοικητικού Συμβουλίου του Πράσινου Ταμείου». 
Κύριε Υπουργέ, κοροϊδευόμαστε μεταξύ μας, όταν ξέρουμε πού έχουν μέχρι σήμερα –αναφέρθηκε και προηγουμένως- κατευθυνθεί οι πόροι του Πράσινου Ταμείου; 
Μήπως ο πρόεδρος αντιδρούσε σε αυτήν τη διαχείριση; Εξηγήστε μας, επιτέλους, γιατί επιλέξατε τη συγκεκριμένη ρύθμιση.
Αγαπητοί συνάδελφοι, δυστυχώς όλοι γνωρίζουμε ότι ένα ταμείο το οποίο θεσπίστηκε για να έχει περιβαλλοντική στόχευση έχει καταστεί ταμείο υπηρέτησης του δημοσίου χρέους και, θα έλεγα, ένα ταμείο που εξυπηρετεί εντελώς διαφορετικούς σκοπούς από αυτούς για τους οποίους ιδρύθηκε. Μήπως θα πρέπει, τουλάχιστον σήμερα στην τοποθέτησή σας, να μας κάνετε μία αναλυτική ενημέρωση για την όλη λογιστική πορεία του συγκεκριμένου ταμείου; 
Εμείς ξέρουμε, αγαπητοί συνάδελφοι, ότι αυτό ήταν το αρχικό Ταμείο Δασών και Κτηνοτροφίας, που υπήρχε στο Υπουργείο Αγροτικής Ανάπτυξης και είχε συγκεκριμένο σκοπό. Μετεξελίχθηκε σε Πράσινο Ταμείο. Μάλιστα τελευταία έχει επικαιροποιηθεί και σε περιβαλλοντικό ισοζύγιο. Iδιαίτερα όταν θεσπίστηκε η τελευταία τακτοποίηση των αυθαιρέτων, εκεί μπήκε αυτός ο όρος «περιβαλλοντικό ισοζύγιο», δηλαδή ουσιαστικά ήθελε οικολογικά υποβαθμισμένες περιοχές να τις αναβαθμίσει μέσω των συγκεκριμένων πόρων. Αν το είδατε εσείς, εμείς τουλάχιστον δεν το είδαμε. Πρόκειται για ένα ασύστολο ψεύδος, όσον αφορά κυρίως τη διαχείριση του ταμείου. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Βουλευτού)
Επιτρέψτε μου, κύριε Πρόεδρε.
Εν τω μεταξύ, βρισκόμαστε και σε μία διαδικασία. Έχουμε και άλλες τακτοποιήσεις αυθαιρέτων, μετά την απόρριψη από το Συμβούλιο της Επικρατείας. Αντιλαμβάνεστε, λοιπόν, ότι σε μία τέτοια συγκυρία, ενδέχεται το συγκεκριμένο ταμείο να μεταβληθεί και ουσιαστικά σε ένα ταμείο τακτοποίησης μιας αυθαιρεσίας, η οποία χρόνια επικρατεί σε αυτήν τη χώρα.
Και έρχομαι στην άλλη τροπολογία, που αφορά στο ΕΣΠΑ. 
Κύριε Υπουργέ, όντως η τροπολογία αυτή σε σχέση με αυτήν που υπήρχε πρωτύτερα και αποσύρθηκε, έχει μία βελτίωση, τουλάχιστον όσον αφορά την παράκαμψη των δικαστικών διαδικασιών για τα περιβαλλοντικά ζητήματα. Και εμείς ξέρουμε ότι, όταν ακούμε τις λέξεις «παράκαμψη περιβαλλοντικών διαδικασιών» σε δικαστικά ζητήματα, εννοούμε ότι βασικός στόχος είναι η ακύρωση της λειτουργίας του Συμβουλίου της Επικρατείας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτού)
Είναι μία ρύθμιση αυτή που φέρνετε, κύριε Υπουργέ, με την οποία διαφωνούμε ριζικά. Διαφωνούμε, διότι, πέραν της υφαρπαγής των αρμοδιοτήτων του Υπουργού Περιβάλλοντος και του Υπουργού Πολιτισμού -που έχουν με προηγούμενη ρύθμιση θεσπιστεί- έρχεστε τώρα και θεσμοθετείτε μία διαδικασία δεκαπέντε ημερών για να σταλεί η απόφαση, η θετική ή η αρνητική, διαφορετικά οι περιβαλλοντικές μελέτες που εξετάζονται γίνονται αυτόματα αποδεκτές. 
Αν έχουμε μία και μόνο διαδικασία γνωμοδοτήσεων, ελέγχων, οι οποίες, αν είναι δυνατόν, πρέπει να ολοκληρωθούν μέσα σε δεκαπέντε ημέρες, αντιλαμβάνεστε τι έρχεται με αυτήν τη συγκεκριμένη ρύθμιση. Μία τέτοια διαδικασία μόνο σεβασμό δεν δείχνει στο περιβάλλον. 
Βεβαίως εκεί, σχετικά με τη διαχείριση του ΕΣΠΑ, κύριε Υπουργέ, υπάρχουν και ένα σωρό άλλα ζητήματα, για τα οποία πρέπει να γίνει μία ουσιαστική συζήτηση. Δείτε το τελευταίο το οποίο είχε προκύψει. Γνωρίζετε ότι υπάρχει ένα ζήτημα με την επιστροφή που μας ζητάει η Ευρωπαϊκή Ένωση για ποσά που δόθηκαν για την εκτέλεση επενδύσεων σε έργα τα οποία έχουν σήμερα μεταβιβαστεί στο ΤΑΙΠΕΔ. Είναι ένα ερώτημα στο οποίο πρέπει να απαντήσετε και βεβαίως πρέπει να γίνει και μία διεξοδική συζήτηση για το ΕΣΠΑ.","ΕΥΑΓΓΕΛΟΣ ΑΠΟΣΤΟΛΟΥ",35
"94558"," Παρακαλώ, κύριε Αποστόλου, να ολοκληρώσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94559"," Τελειώνω, κύριε Πρόεδρε, λέγοντας όσον αφορά τις τροπολογίες ότι υπάρχει η τροπολογία για το ΙΓΜΕ, στην οποία αναφέρθηκε ο εισηγητής μας. Πραγματικά είναι μία τροπολογία για ένα ίδρυμα που έχει προσφέρει πολλά μέχρι σήμερα στη χώρα μας, ιδιαίτερα στη γαιομεταλλευτική έρευνα. 
Δώστε του τη δυνατότητα, κύριε Υπουργέ, να μεταφέρει τα μέγιστα, γιατί αυτό έχει ανάγκη η χώρα μας σήμερα. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΑΓΓΕΛΟΣ ΑΠΟΣΤΟΛΟΥ",35
"94560"," Το λόγο έχει η κ. Χρυσοβελώνη για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94561"," Κύριε Πρόεδρε, κυρίες και κύριοι συνάδελφοι, οι δύο τροπολογίες που πρόσθεσε η Κυβέρνηση στο παρόν νομοσχέδιο -όπως και άλλες παρόμοιες, στις οποίες δεν θα αναφερθώ- έγιναν θεωρώ κατά τρόπο απολύτως ανεπίτρεπτο, σε νομοθετήματα τα οποία κυρώνουν συμβάσεις ή διεθνείς συμφωνίες. Όλες τους, χωρίς καμμία εξαίρεση, συνιστούν ξεκάθαρες παραβιάσεις όχι μόνο του Κανονισμού της Βουλής, αλλά και του ίδιου του Συντάγματος. 
Αυτό που λέω, κύριε Πρόεδρε, φυσικά είναι ένα γεγονός που το Προεδρείο της Βουλής θεωρώ ότι το γνωρίζει άριστα. Το αντιμετωπίσατε εξάλλου πρόσφατα σε μία ταυτόσημη περίπτωση, όταν ο Προεδρεύων κ. Τραγάκης αναγκάστηκε να αποσύρει τροπολογία Βουλευτών της Νέας Δημοκρατίας για τους εισακτέους στρατιωτικών σχολών, άσχετη με το τότε συζητούμενο νομοσχέδιο.
Γι’ αυτό, κύριε Πρόεδρε, οφείλω να αναρωτηθώ. Ποιος και γιατί επέτρεψε τη συζήτηση των εν λόγω τροπολογιών σήμερα, όταν κάτι τέτοιο απαγορεύεται ρητά από το ίδιο το Σύνταγμα; Στο άρθρο 74 παράγραφος 5, το Σύνταγμα ρητά ορίζει πως προσθήκη ή τροπολογία άσχετη με το κύριο αντικείμενο του νομοσχεδίου δεν εισάγεται προς συζήτηση. Τόσο απλά και καθαρά.
Επομένως σε τι συνίσταται η περίφημη αυστηροποίηση που εξήγγειλε ο Πρόεδρος κ. Μεϊμαράκης, στη λειτουργία της Βουλής; Εξαντλείται άραγε μόνο σε ενδυματολογικής φύσεως παρατηρήσεις ή αφορά –όπως θα έπρεπε- και σε σοβαρά θέματα; 
Η σημερινή συζήτηση -όπως διεξάγεται με ευθύνη του Προεδρείου- δείχνει ότι ούτε διάθεση υπάρχει για σοβαρή προσέγγιση των ουσιαστικών προβλημάτων της Βουλής, αλλά δυστυχώς ούτε ο στοιχειώδης σεβασμός του Συντάγματος.
Κυρίες και κύριοι συνάδελφοι, σε ό,τι αφορά το περιεχόμενο των τροπολογιών, θα περιοριστώ σε μία εξ αυτών. Αναφέρομαι στην τροπολογία του Υπουργού κ. Χατζηδάκη, που αφορά σε θέματα του Προγράμματος Δημοσίων Επενδύσεων και ειδικά στη διάταξη που ενσωματώθηκε με το άρθρο 4 στο νομοσχέδιο και αφορά στις χρηματοδοτήσεις των ΜΚΟ.
Όλοι θυμόμαστε τις πύρινες περσινές εξαγγελίες του Πρωθυπουργού κ. Σαμαρά για την περίφημη κάθαρση στις «αμαρτωλές» ΜΚΟ, μέσα από τον αυστηρό έλεγχο των κρατικών επιχορηγήσεων. Με αρκετή καθυστέρηση φέρατε τελικά στη Βουλή σχετική διάταξη –αναφέρομαι στο άρθρο 27 του ν. 4110/2013- την οποία η Βουλή ψήφισε τον περασμένο Ιανουάριο, ακριβώς για να περιορίσει την κατασπατάληση δημοσίου χρήματος σε θολές και παράξενες φιλανθρωπίες με λεφτά του ελληνικού λαού.
Μόλις τέσσερις μήνες κράτησε όμως το θαύμα αυτό. Έρχεστε, λοιπόν, σήμερα να εξαιρέσετε από τον έλεγχο τις επιχορηγήσεις και χρηματοδοτήσεις ΜΚΟ οι οποίες πραγματοποιούνται μέσω του Προγράμματος Δημοσίων Επενδύσεων. Θυμίζω ότι, σύμφωνα με τον ισχύοντα νόμο, η οποιαδήποτε επιχορήγηση προς μη κυβερνητικές οργανώσεις προαπαιτεί –μεταξύ άλλων στοιχειωδών και απολύτως αυτονόητων- τη γνωστοποίηση των ονομάτων των διοικούντων τα ανωτέρω νομικά πρόσωπα. 
Θα αναρωτηθείτε το εξής: Μα, χρειαζόταν νόμος για να δηλώνει η ΜΚΟ ποια είναι η πραγματική διοίκησή της; Κι όμως, δυστυχώς, αυτό δεν συνέβαινε και όχι βέβαια για λόγους επιτάχυνσης των επενδύσεων. Το επιχείρημα αυτό του αρμόδιου Υφυπουργού κ. Βιρβιδάκη στην επιτροπή είναι απλά «στον αέρα». 
Θα σας φέρω ακριβώς ένα παράδειγμα μίας –θα μου επιτρέψετε να πω- ΜΚΟ «μαϊμού», που είναι ανάδοχος έργων του Προγράμματος Δημοσίων Επενδύσεων. Πρόκειται για το γηροκομείο με την επωνυμία «ΝΟΣΤΟΣ» το οποίο είναι δηλωμένο, κύριε Υπουργέ, ως ΜΚΟ στο Υπουργείο Ανάπτυξης, προκειμένου να εισπράττει από διάφορα προγράμματα, κατά του ρατσισμού, υπέρ των δήμων κ.λπ. Κι εσείς, όχι μόνο δεν έχετε ελέγξει μέχρι τώρα ποιες είναι οι δηλωμένες δραστηριότητές του στην εφορία, αλλά αγνοείτε ακόμα και τα πρόσωπα που το διοικούν.
Τα παραπάνω αποκαλύφθηκαν τον περασμένο Σεπτέμβριο, όταν, κατά τη συζήτηση επίκαιρης ερώτησής μου, αποδείχθηκε με έγγραφα πως μέχρι τότε η συγκεκριμένη ΜΚΟ εμφανιζόταν άλλοτε με Πρόεδρο έναν κ. Χριστοφορίδη –αντιδήμαρχο Κορυδαλλού και γνωστό στέλεχος του ΠΑΣΟΚ-  και άλλοτε με Πρόεδρο διαφορετικό πρόσωπο. 
Εδώ πρέπει να σημειώσω ότι μόνο κατά τα τελευταία χρόνια η συγκεκριμένη οργάνωση-γηροκομείο με την επωνυμία «ΝΟΣΤΟΣ» έχει λάβει κρατικές χρηματοδοτήσεις ύψους αρκετών εκατομμυρίων ευρώ.
Η περίπτωση αυτή, λοιπόν -και σας ανέφερα ενδεικτικά μόνο μια οργάνωση «μαγική εικόνα»- μας δείχνει πόσο απαραίτητος είναι ο έλεγχος από το κράτος βασικών δεδομένων της κάθε ΜΚΟ πριν αυτή χρηματοδοτηθεί.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε Πρόεδρε, τελειώνω.
Εσείς, όμως, έρχεστε να αναιρέσετε αυτούς και πράττετε ακριβώς το αντίθετο. Εμείς, οι Ανεξάρτητοι Έλληνες, δεν πρόκειται να συναινέσουμε ποτέ στη θεσμοθέτηση της αδιαφάνειας, γι’ αυτό και δηλώνουμε ότι θα καταψηφίσουμε κάθε τέτοια απόπειρα εκ μέρους της συγκυβέρνησης.
Σας ευχαριστώ.
(Χειροκροτήματα από την πτέρυγα των ΑΝΕΛ)","ΜΑΡΙΝΑ ΧΡΥΣΟΒΕΛΩΝΗ",553
"94562"," Ευχαριστούμε και εμείς.
Το λόγο έχει ο κ. Βλαχογιάννης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94563"," Ευχαριστώ πολύ, κύριε Πρόεδρε. 
Σήμερα συζητούμε το «μνημόνιο κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας και άλλες διατάξεις και δύο τροπολογίες πολύ ουσιαστικές, πιστεύω, για το Πράσινο Ταμείο και για την επιτάχυνση των διαδικασιών προώθησης των έργων του ΕΣΠΑ.
Για το κύριο σώμα αυτής της συμφωνίας ακούσαμε διαφορετικές απόψεις και ταυτόσημες απόψεις από τον εκπρόσωπο του Κομμουνιστικού Κόμματος Ελλάδας και τον εκπρόσωπο της Χρυσής Αυγής, ότι με το ιμπεριαλιστικό Ισραήλ κάνουμε μια συμφωνία και αυτή είναι προάγγελος επόμενων συμφωνιών για μια πιο στενή συνεργασία μεταξύ των δύο κρατών.
Εγώ δεν κατάλαβα ποιο είναι το κακό. Εμείς το επιδιώκουμε αυτό. Δεν κρύψαμε ποτέ ότι επιδιώκουμε στρατηγικές σχέσεις με το κράτος του Ισραήλ. Δεν πρέπει τα κράτη να κοιτούν το δικό τους συμφέρον στην περιοχή, με ποια κράτη θα συμμαχήσουν; Θα ακολουθήσουμε την πολιτική που ακολουθούσαν παλαιότερα, η οποία έλεγε «ομόδοξοι, άρα δικοί μας» και τελικά και οι δικοί μας στράφηκαν εναντίον μας και χάσαμε και όλους τους συμμάχους στα Βαλκάνια; 
Πιστεύω ότι η ελληνική εξωτερική πολιτική για πρώτη φορά ακολουθεί σταθερούς κανόνες και σταθερή πυξίδα προσανατολισμού με χώρες τέτοιες που πραγματικά μπορούν να εγγυηθούν αμοιβαίως τα συμφέροντα των δύο κρατών αλλά και να υπηρετήσουν τα συμφέροντα στην ευρύτερη περιοχή. Γι’ αυτό αυτή η συμφωνία είναι όχι απλώς καλοδεχούμενη, αλλά θα πρέπει να γίνουν και άλλες τέτοιες συμφωνίες προς την κατεύθυνση ενίσχυσης των περαιτέρω δεσμών με το κράτος του Ισραήλ.
Καμμία συμφωνία δεν στρέφεται κατά τρίτων. Είναι μια διμερής συμφωνία. Τέτοιες συμφωνίες η χώρα μας συνάπτει με όλες τις όμορες χώρες -και όχι μόνο- της ευρύτερης περιοχής. Γιατί επομένως μια συμφωνία με το Ισραήλ είναι απορριπτέα και κάποια άλλη με μια χώρα επειδή απλώς είναι απέναντι στο Ισραήλ είναι επιδοκιμαστέα; 
Πέρα και πάνω απ’ όλα πρέπει να βάζουμε το συμφέρον του τόπου. Ακούστηκε και το παράδοξο, ότι θα εξαγριώσουμε τα εκατομμύρια μουσουλμάνων που έχουμε στη χώρα μας με αυτήν τη συμφωνία. Είναι σοβαρά πράγματα αυτά να ακούγονται σ’ αυτήν την Αίθουσα, κύριε Πρόεδρε; Για να μην εξαγριώσουμε δηλαδή κάποιους μουσουλμάνους δεν θα κοιτάξουμε τα συμφέροντα τα δικά μας στην ευρύτερη περιοχή;
Το δεύτερο το οποίο θέλω να πω, κύριε Πρόεδρε, είναι για τη διοίκηση του Πράσινου Ταμείου. Μας κατηγορούν από την πλευρά των Ανεξάρτητων Ελλήνων και από άλλες πτέρυγες -αν άκουσα καλά- και από την πλευρά της Χρυσής Αυγής ότι παύουμε στην ουσία τη διοίκηση του Πράσινου Ταμείου.
Κύριε Πρόεδρε, και οι χρηστοί κανόνες και στοιχειώδεις λόγοι ευθιξίας επιβάλλουν όταν ένας διοικητής είναι διορισμένος από μια συγκεκριμένη κυβέρνηση και αλλάζει αυτή η κυβέρνηση, να υποβάλει την παραίτηση του ο διορισμένος στη διοίκηση, η οποία τον έχει διορίσει και η οποία απολογείται για αυτόν. Κολλημένοι με τις καρέκλες είναι κάποιοι;","ΗΛΙΑΣ ΒΛΑΧΟΓΙΑΝΝΗΣ",64
"94564"," Αυτός δικός σας ήταν.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"94565"," Δεν έχει σημασία αν είναι δικός μας ή δικός σας. Σημασία έχει ότι απολογείται η πολιτική ηγεσία και η παραίτησή του πρέπει να είναι στη διάθεση της πολιτικής ηγεσίας που απολογείται γι’ αυτόν. 
Γιατί είναι τόσο κολλημένοι με τις καρέκλες τους; Λένε κάποιοι: «Μα, είναι τεχνοκράτης». Χορτάσαμε τεχνοκράτες σ’ αυτήν τη χώρα. Είδαμε, όμως, πώς συνωστίζονται στα γραφεία για να πάρουν μια θέση διορισμού στη διοίκηση.
Στο κάτω - κάτω η Κυβέρνηση που έχει τη νωπή λαϊκή εντολή δικαιούται να έχει και νωπή διοίκηση στο Πράσινο Ταμείο με μια πολιτική, η οποία θα συμβαδίζει με την δική της πολιτική. Είναι στην κρίση της πολιτικής ηγεσίας του Υπουργείου αν θα συνεχίσει η κάθε διορισμένη ηγεσία. Εμείς, όμως, δεν μπορούμε να λέμε ότι κακώς παύουμε μια διοίκηση που έχει διοριστεί από μια προηγούμενη κυβέρνηση.
Για το ΕΣΠΑ, κύριε Πρόεδρε, είναι μία πάρα πολύ καλή πρωτοβουλία αυτή του κυρίου Υπουργού. Πιστεύω, κύριοι Υπουργοί, θα φέρετε κι άλλες τέτοιες πρωτοβουλίες. 
Το ΕΣΠΑ, δυστυχώς, έχει σχεδιαστεί πολύ γραφειοκρατικά. Το λέγαμε όταν ήμασταν στη διοίκηση της Ένωσης Νομαρχιακών Αυτοδιοικήσεων Ελλάδος. Δεν μας άκουσαν. Ήθελαν να τα πάρουν όλα από τις περιφέρειες να τα φέρουν στο κέντρο. Μερικοί νόμιζαν ότι θα μακροημερεύσουν στην εξουσία και μάζευαν όλες τις αρμοδιότητες στην Αθήνα. Είναι λάθος. Πρέπει να αποκεντρώσουμε αρμοδιότητες, πρέπει να εμπιστευθούμε την αυτοδιοίκηση πρώτου και δευτέρου βαθμού. Υπηρετεί τον πολίτη, είναι κοντά στον πολίτη και κάθε μέρα κρίνεται από τον πολίτη. 
Αν θα δούμε την απορροφητικότητα των επιμέρους τομεακών ή περιφερειακών έργων, θα δούμε ότι τα περιφερειακά έργα είναι πρώτα στην απορροφητικότητα ενώ τα πολλά τομεακά υστερούν. Η χώρα μας χάνει πόρους από τη γραφειοκρατία, γιατί δεν μπορούν να αξιολογηθούν ακόμα έργα που έπρεπε να έχουν ελεγχθεί π.χ. στην επιχειρηματικότητα, εδώ και ένα και δύο χρόνια. Χάνουμε χρήματα από το ΕΣΠΑ από τη γραφειοκρατία των Αθηνών. 
Είναι μία καλή προσπάθεια, κύριε Υπουργέ, αλλά συνεχίστε παρά τις αντιστάσεις που δέχεστε από τη γραφειοκρατία των Υπουργείων. 
Ευχαριστώ πολύ.","ΗΛΙΑΣ ΒΛΑΧΟΓΙΑΝΝΗΣ",64
"94566"," Ευχαριστούμε κι εμείς.
Ολοκληρώνουμε τον κατάλογο των ομιλητών με την κ. Χαρούλα Καφαντάρη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94567"," Κύριε Πρόεδρε, κύριοι Υπουργοί, είναι η τρίτη φορά που βρίσκομαι στο Βήμα να τοποθετηθώ για το ίδιο ζήτημα, το ζήτημα της τροπολογίας που αφορά το ΙΓΜΕ, το Ινστιτούτο Γεωλογικών και Μεταλλευτικών Ερευνών. 
Επιτέλους, έρχονται τόσες τροπολογίες σχετικές. Όλο αυτό το χρονικό διάστημα οι εργαζόμενοι στο ΙΓΜΕ βρίσκονται συνεχώς σε κινητοποιήσεις και το θέμα είναι πάντα στην επιφάνεια. Εκτιμούμε ότι εμπαίζονται, ενώ τους παραπέμπουν από το ένα Υπουργείο στο άλλο. Όπως είπα και την προηγούμενη εβδομάδα για το ίδιο θέμα, πρέπει επιτέλους να δοθεί μία λύση, να παρθεί μία ουσιαστική πολιτική απόφαση, εγώ θα τολμούσα να πω πολιτική απόφαση ακόμα και από τον ίδιο τον Πρωθυπουργό. 
Άλλωστε, ο κύριος Πρωθυπουργός, μόλις προχθές στην επίσκεψη του Ιρλανδού ομολόγου του, επανέλαβε τη γνωστή του θέση από τη Σύνοδο Κορυφής, ότι η Ευρωπαϊκή Ένωση πρέπει να αξιοποιήσει τους εγχώριους πόρους –τελειώνοντας δε ο κύριος Πρωθυπουργός έκανε τη διαπίστωση- αξιοποιώντας τα μεγάλα βήματα που έκαναν τελευταία οι ΗΠΑ και η Ιαπωνία στην εκμετάλλευση υδρογονανθράκων από σχιστολιθικά κοιτάσματα και στους υδρίτες. 
Από πού έχουμε μάθει για υδρίτες και σχιστολιθικά κοιτάσματα σε σχέση με τον ελλαδικό χώρο; Σημαντική είναι η συμβολή του Ινστιτούτου Γεωλογικών και Μεταλλευτικών Ερευνών στο εν λόγω ζήτημα. 
Σχετικά με τους υδρίτες, οι οποίοι χαρακτηρίζονται και ως μελλοντικό καύσιμο, που ανέφερε και ο κύριος Πρωθυπουργός, πρέπει να πω ότι από το 2002 υπάρχει το πρόγραμμα «Αναξίμανδρος», το οποίο χρηματοδοτήθηκε από την Ευρωπαϊκή Ένωση και κύριος διαχειριστής αυτού του προγράμματος ήταν το ΙΓΜΕ. 
Επίσης, έχω να καταθέσω για τα Πρακτικά της Βουλής και ένα σχόλιο, μία μελέτη του τότε Γενικού Διευθυντή Γενικής Γεωλογίας και Γεωλογικών Χαρτογραφήσεων του ΙΓΜΕ κ. Περισοράτη σχετικά με το ζήτημα αυτό. 
(Στο σημείο αυτό η Βουλευτής κ. Χαρούλα Καφαντάρη καταθέτει για τα Πρακτικά την προαναφερθείσα μελέτη, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής) 
Πραγματικά αυτό που διερωτώμαι, αγαπητοί συνάδελφοι, είναι το εξής: Μιλάμε για ανάπτυξη, πώς όμως γνωρίζουμε για τον ορυκτό μας πλούτο κι όλα αυτά τα οποία ανέφερα πριν; Φυσικά και δεν τα γνωρίζουμε μόνο από τα ειδησεογραφικά πρακτορεία ή από εκθέσεις διαφόρων τραπεζών που για τους δικούς τους λόγους τα αναφέρουν. 
Σημαντικός παράγοντας στη γνώση του τι υπάρχει στον ελλαδικό χώρο, το επαναλαμβάνω, είναι το Ινστιτούτο Γεωλογικών και Μεταλλευτικών Ερευνών, για το οποίο τον τελευταίο καιρό υπάρχει, κατά την εκτίμησή μας, μία συντονισμένη προσπάθεια υποβάθμισής του, υποβάθμισης της διαχρονικής προσφοράς του ΙΓΜΕ, υποβάθμιση η οποία προωθείται από την τρικομματική Κυβέρνηση παρά τις αντίθετες απόψεις, οι οποίες διατυπώνονται και με την κατάθεση τροπολογιών από πολλά κόμματα του Κοινοβουλίου καθώς και από μεμονωμένους Βουλευτές κομμάτων. 
Η έρευνα που γίνεται σήμερα από το προσωπικό του ΙΓΜΕ είναι σημαντική. Η βασική ερευνητική εργασία είναι απαραίτητη για την πολιτεία, είναι απαραίτητη για τον ορθολογικό σχεδιασμό που είναι αναγκαίο να γίνεται από την Κυβέρνηση, είναι απαραίτητη για την οικιστική ανάπτυξη της χώρας για το σχεδιασμό και εκτέλεση εθνικών έργων. Είναι απαραίτητη ακόμα και για τη χωροθέτηση και θεσμοθέτηση χρήσεων γης. 
Πώς θα λειτουργήσει το ΙΓΜΕ με τους εναπομείναντες διακόσιους εβδομήντα οκτώ εργαζόμενους; Οι εκατό παραμένουν στο Ινστιτούτο σε καθεστώς εφεδρείας. Οι άλλοι τριάντα έφεδροι έχουν ήδη συνταξιοδοτηθεί. Πώς λοιπόν διατηρούνται στην εργασία τους οι εκατό με δικαστικές αποφάσεις; 
Πώς μπορούν να τρέξουν σημαντικά ερευνητικά προγράμματα –γεωλογική χαρτογράφηση, υποθαλάσσια χαρτογράφηση, αξιολόγηση ορυκτών πόρων, γεωθερμική έρευνα, υδρογεωλογική έρευνα της χώρας- που είναι σε εξέλιξη; Πώς θα θωρακιστεί η χώρα μας για την αντιμετώπιση των συνεπειών της κλιματικής αλλαγής, τη στιγμή, μάλιστα, που πληθαίνουν επιστημονικές προειδοποιήσεις για επερχόμενες ελλείψεις στο πόσιμο νερό;
Έχω εδώ να καταθέσω πάλι στα Πρακτικά μία επιστολή του σημερινού Διευθυντή του ΙΓΜΕ, του κ. Κωστόπουλου, με ημερομηνία 23/5, στην οποία αναφέρει ότι απαιτείται τουλάχιστον ενίσχυση του προσωπικού με εβδομήντα εργαζόμενους, πενήντα επιστήμονες, είκοσι υποστηρικτικών ειδικοτήτων. 
(Στο σημείο αυτό η Βουλευτής κ. Χαρούλα Καφαντάρη καταθέτει για τα Πρακτικά τo προαναφερθέν έγγραφο, τo οποίo βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Τελικά, ποιος είναι ο στόχος σας ως τρικομματική Κυβέρνηση; Μήπως να παραδοθούν οι ορυκτοί πόροι της χώρας χωρίς ενδοιασμό, χωρίς έρευνα στην τρόικα των μνημονίων; Επιτέλους, πρέπει να παρθεί κάποια απόφαση τώρα. Τώρα απαιτείται να δοθεί λύση και όχι μόνο να διατηρηθεί το ΙΓΜΕ, αλλά να ενισχυθεί το συγκεκριμένο ερευνητικό Ινστιτούτο ακόμα περισσότερο. Πρέπει αυτήν τη στιγμή να σταματήσει ο εμπαιγμός.
Η ανάπτυξη, κύριοι της Κυβέρνησης, δεν έρχεται με ευχολόγια, έρχεται με μελέτη και σχεδιασμό. Έρχεται με αξιοποίηση συγκριτικών πλεονεκτημάτων της χώρας. Στον τομέα αυτό η ενίσχυση του ΙΓΜΕ με προσωπικό, με ανάκληση των εφεδρειών εμπειρότατου επιστημονικού και υποστηρικτικού προσωπικού, με ενίσχυσή του με αναγκαίο εξοπλισμό, με όλα αυτά, έχει πάρα πολλά να προσφέρει. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-Ενωτικό Κοινωνικό Μέτωπο)","ΧΑΡΟΥΛΑ ΚΑΦΑΝΤΑΡΗ",215
"94568"," Ευχαριστούμε και εμείς.
Το λόγο έχει ο Υπουργός κ. Λιβεριάτος.
Πόσο χρόνο θέλετε, κύριε Υπουργέ;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94569"," Δεν θα μιλήσω πολύ, κύριε Πρόεδρε. Θα αυτορυθμιστώ.","ΕΥΑΓΓΕΛΟΣ ΛΙΒΙΕΡΑΤΟΣ",108
"94570"," Όχι, εμείς θέλουμε να μιλήσετε πολύ και να αναφερθείτε σε όλα τα θέματα που ακούστηκαν. Όσο θέλετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94571"," Κύριε Πρόεδρε, κυρίες και κύριοι Βουλευτές, θα είμαι πάρα πολύ σύντομος. Θα επικεντρωθώ σε τρία ζητήματα.
Το πρώτο είναι το ζήτημα του μνημονίου κατανόησης ή συναντίληψης, όπως λέγεται, το οποίο είναι ένα ειδικό πλαίσιο συμφωνίας, συνεργασίας -δεν είναι σύμβαση- και ακολουθεί ορισμένες, θα έλεγα, προδιαγραφές διεθνώς. Σε ένα MOU, όπως λέγεται σε συντομία, δεν βάζεις ποτέ λεπτομέρειες και δεν χρειάζεται να βάλεις πολλές λεπτομέρειες, διότι οι δύο έως τρεις, μάξιμουμ πέντε σελίδες που αποτελούν ένα MOU δεσμεύονται από το θέμα αυτού του μνημονίου συναντίληψης. Άρα, λοιπόν, φόβοι ότι μπορεί να ξεφύγει το όλο πλαίσιο, επειδή κάποιο σημείο δεν είναι σαφές ή δεν είναι λεπτομερές, δεν μπορούν να ισχύουν, διότι δεσμεύεται –αυτή είναι η διεθνής πρακτική, όπου χρησιμοποιείται το MOU- από τη θεματολογία αυτού του μνημονίου. 
Επίσης, δεσμεύεσαι από το πρώτο σημείο. Και σας διαβάζω ότι το πρώτο σημείο είναι μία απόφαση συνεργασίας δύο μερών με καλή πίστη και για να ανταλλαγούν τεχνογνωσία και εμπειρίες. Δεν μπορείς, δηλαδή, μέσα από ένα μνημόνιο συναντίληψης να κάνεις όλα αυτά, τα οποία αρκετοί Βουλευτές υπαινίχθηκαν ή για τα οποία εξέφρασαν φόβους. Δεν γίνεται, δεν μπορεί να γίνει αυτό από την ίδια τη φύση του MOU. Άρα, λοιπόν, το θέμα της διατύπωσης και της παρουσίασης αυτού του μνημονίου δεν πρέπει να μας τρομάζει ούτε να μας οδηγεί σε δεύτερες σκέψεις. 
Ως προς την ουσία τώρα, όπως είπα και στην επιτροπή, εμένα ως Υπουργό και ως επιστήμονα με κάλυψε απολύτως η τοποθέτηση του κ. Αλεξόπουλου, του Βουλευτή του ΣΥΡΙΖΑ, ο οποίος τοποθέτησε ακριβώς σε επιστημονικό επίπεδο πώς έχει το θέμα. Πιστεύω ότι έχουμε να μάθουμε πάρα πολλά, να πλουτιστεί η τεχνογνωσία στη χώρα από τα επιτεύγματα αυτής της χώρας και να ανταλλάξουμε και δική μας γνώση, γιατί έχουμε και εμείς γνώση σε ειδικά θέματα, την οποία δεν έχει το Ισραήλ. 
Δεν είναι τυχαίο ότι σε διεθνές επίπεδο –και για να μην πάω μακριά, αναφέρομαι μόνο στην Ευρωπαϊκή Ένωση- σε όλες τις Συνόδους Υπουργών που έχω μέχρι τώρα λάβει μέρος το παράδειγμα του Ισραήλ δεν έρχεται πολιτικά, έρχεται επιστημονικά. Σε όλες τις Συνόδους η χώρα που ασκεί την προεδρία έχει πάντα μία επιστημονική ομάδα, η οποία θέτει τα θέματα που θα συζητηθούν και σε πάρα πολλές περιπτώσεις τα παραδείγματα «καλής πρακτικής», όπως λέγεται, έρχονται από το Ισραήλ. Άρα, νομίζω ότι σε αυτόν τον τομέα καλό θα έχουμε για τη χώρα μας.
Το δεύτερο σημείο στο οποίο θέλω να αναφερθώ, κύριε Πρόεδρε, είναι το θέμα του Πράσινου Ταμείου. Η ρύθμιση που έρχεται είναι μια ρύθμιση η οποία μας διευκολύνει να δούμε το Πράσινο Ταμείο αλλιώς. 
Θα μου πείτε: «Μα, με τη θεσμοθέτηση ενός Αντιπροέδρου»; Ναι! Καταργεί ένα προεδροκεντρικό σύστημα, μοιράζοντας, αν θέλετε, τις δυνατότητες διοίκησης του Πράσινου Ταμείου, γιατί το Πράσινο Ταμείο πρέπει να πάει αλλού. Μην πάει ο νους σας πάλι σε πράγματα κακά.","ΕΥΑΓΓΕΛΟΣ ΛΙΒΙΕΡΑΤΟΣ",108
"94572"," Το Πράσινο Ταμείο να πάει εκεί που πρέπει.","ΑΘΑΝΑΣΙΟΣ ΠΕΤΡΑΚΟΣ",428
"94573"," Ακριβώς. Πού πρέπει, λοιπόν, να πάει το Πράσινο Ταμείο; 
Πρώτα απ’ όλα, πρέπει να εκσυγχρονιστεί. Πρέπει να ψηφιοποιηθεί. Δεν μπορεί το Πράσινο Ταμείο να δουλεύει όπως ένα υποθηκοφυλακείο αυτήν τη στιγμή.   
Δεύτερον, πρέπει να λειτουργεί με απόλυτη διαφάνεια. 
Τρίτον, το Πράσινο Ταμείο κατά ένα πολύ μεγάλο ποσοστό συνεργάζεται και δουλεύει με τους δήμους κύριοι Βουλευτές. Οι δήμοι είναι -σε εισαγωγικά- «οι πελάτες» του Πράσινου Ταμείου και ο αξιολογητής του Πράσινου Ταμείου είναι οι δήμαρχοι. Ρωτήστε, λοιπόν, τους δημάρχους. Εγώ νομίζω ότι αυτοί είναι το σώμα εκείνο το οποίο θα πρέπει να συμβάλλει σε μια πολύ σοβαρή αξιολόγηση του Πράσινου Ταμείου, την οποία εγώ αποδέχομαι. 
Επίσης, αποδέχομαι και την πρόταση της κ. Καφαντάρη και την πρόταση του κ. Χαλβατζή και άλλων Βουλευτών εδώ, για να γίνει μια παρουσίαση σε μια επιτροπή της Βουλής των πεπραγμένων του Πράσινου Ταμείου και για το πού θέλουμε να πάει το Πράσινο Ταμείο. 
Θα καταθέσω στη Βουλή, επειδή είμαι «μανιακός», δύο χάρτες ενδεικτικούς με την κατανομή των δήμων της χώρας, όπου με μια μόνο ματιά μπορείτε να καταλάβετε πού είναι το πρόβλημα του Πράσινου Ταμείου. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ευάγγελος Λιβιεράτος καταθέτει για τα Πρακτικά τους προαναφερθέντες χάρτες, οι οποίοι βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Είναι ένα πρόβλημα επικοινωνιακό, ένα πρόβλημα ενημέρωσης. Έχω υποστεί δήμαρχο μιας διάσημης λουτρόπολης, ο οποίος με κατηγόρησε ότι κρύβουμε σκοπίμως την ύπαρξη του Πράσινου Ταμείου, για να τα δίνουμε εκεί που θέλουμε. 
Αν εδώ δείτε τους δύο χάρτες, θα δείτε ποιες περιοχές της χώρας υποφέρουν από τη λειτουργία του Πράσινου Ταμείου. 
Το Πράσινο Ταμείο, λοιπόν, πρέπει να μην είναι ένα ερευνητικό κέντρο, να μην είναι ένα κέντρο, ενδεχομένως, μιας Ελλάδας δύο ή τριών χρόνων πριν, αλλά να γίνει ένα νομικό πρόσωπο δημοσίου δικαίου για το δημόσιο συμφέρον, το οποίο να μοιράσει την πίτα σωστά, κι όχι να υπάρχουν επιχειρήματα του τύπου «εγώ τι να κάνω, πρέπει να σκέφτομαι τεχνοκρατικά και θα τα δίνω σε δήμο που έχει εξαιρετική αρχιτεκτονική υπηρεσία, γιατί μου τα φέρνει έτοιμα». Όχι! Υπάρχουν δήμοι της χώρας που δεν έχουν αρχιτέκτονες ούτε πολεοδομικά γραφεία. Τι θα γίνουν αυτοί; 
Άρα, τα προβλήματα δεν είναι έτσι απλά και δεν είναι έτσι όπως φαίνονται εκ πρώτης όψεως. Τα προβλήματα είναι σύνθετα. Εγώ σ’ αυτό το Υπουργείο σκέφτομαι, ενδεχομένως, με κάποιον άλλο τρόπο απ’ ότι με μια πολιτική, αν θέλετε, μέθοδο και βλέπω ότι πρέπει το Πράσινο Ταμείο να μπει σε μια διαδικασία αυτού του τύπου που σας περιέγραψα. 
Συμφωνώ. Τρεις-τέσσερις φορές έχω λάβει μέρος σε εργασίες των αντίστοιχων Επιτροπών -Εμπορίου και Περιβάλλοντος- της Βουλής και ήμουν ο πρώτος, ο οποίος σας είπα ότι χρειάζεται να γίνει μια μεγάλη συζήτηση για το Πράσινο Ταμείο, να πάρουμε τις ιδέες και τις προτάσεις σας και να μην μένουμε στα στερεότυπα. 
Έρχομαι στο τρίτο σημείο, το οποίο αφορά την τροπολογία που έχει υποβληθεί από τους Βουλευτές σχετικά με το ΙΓΜΕ. 
Πάλι κάνω αναφορά στην παρουσία μου –τρεις ή τέσσερις φορές- στις αρμόδιες επιτροπές της Βουλής. Δεν είχα κανένα πρόβλημα να πω ότι δεν μπορώ να εννοήσω εγώ μια σύγχρονη χώρα, ας πούμε ευρωπαϊκή, που να μην έχει ένα Ινστιτούτο Γεωλογικών και Μεταλλευτικών Ερευνών. Είναι αδιανόητο για μένα, για την παιδεία μου, για την κουλτούρα μου, για τη δουλειά που έχω κάνει σαράντα δύο χρόνια στο πανεπιστήμιο. Αδιανόητο!
Επομένως, το πρόβλημα είναι πώς θα φτιάξουμε ένα ΙΓΜΕ νέου τύπου με τα πρότυπα τα οποία έχουμε μπροστά μας από πολλές χώρες, το οποίο να ανταποκρίνεται στις συνθήκες της εποχής και προφανώς για το δημόσιο συμφέρον, δηλαδή όχι ιδιωτικό ΙΓΜΕ. Αυτό, για εμένα τουλάχιστον, ισχύει για οτιδήποτε έχει σχέση με το γεωχώρο είτε είναι το έδαφος, είτε το υπέδαφος, είτε ακόμη και πάνω από το έδαφος. Ισχύει και για το κτηματολόγιο και για τα γεωλογικά και για τους ορυκτούς πόρους, για όλα.
Η χώρα μας είναι σε άθλια κατάσταση –τολμώ να χρησιμοποιήσω αυτή τη λέξη- στο θέμα της διαχείρισης του γεωχώρου. Είναι σημαντικό. Δεν το έχουμε αντιληφθεί, την τεκμηρίωση και τη διαχείριση του γεωχώρου σε όποια στάθμη και αν το σκεφθεί κανείς.
Άρα, οι πόρτες για να έχουμε ένα καλό ΙΓΜΕ ή ένα αναβαθμισμένο ΙΓΜΕ που να αντιμετωπίζει όλα τα θέματα των εφαρμοσμένων γεωεπιστημών, την υδρογεωλογία, όλα αυτά τα πράγματα που μας είναι χρήσιμα, είναι ανοικτές. Γι’ αυτό -επιτρέψτε μου κύριε Πρόεδρε, να κάνω αυτήν την παρατήρηση- εγώ προσωπικά δεν πιστεύω, αν και το εύχομαι ολόψυχα, ότι η επιστροφή αυτών των ανθρώπων που έχουν το πρόβλημα, όπως αναφέρθηκε, θα λύσει το πρόβλημα του ΙΓΜΕ. Πάλι το ΙΓΜΕ θα έχει πρόβλημα.","ΕΥΑΓΓΕΛΟΣ ΛΙΒΙΕΡΑΤΟΣ",108
"94574"," Αν φύγουν, θα χειροτερέψει, κύριε Υπουργέ.","ΑΘΑΝΑΣΙΟΣ ΠΕΤΡΑΚΟΣ",428
"94575"," Έρχομαι τώρα στο θέμα της τροπολογίας σας. Το ΥΠΕΚΑ έχει ήδη τοποθετηθεί επάνω σε αυτό το θέμα και με τις παρεμβάσεις του αρμόδιου Αναπληρωτή Υπουργού κ. Καλαφάτη. Εμείς θέλουμε αυτούς τους ανθρώπους στο ΙΓΜΕ για να μπορέσουν να δουλέψουν, γιατί όντως, πολλά πράγματα δεν μπορούν να δουλέψουν επειδή δεν υπάρχουν αυτοί οι άνθρωποι. Το θέμα της τροπολογίας όμως είναι θέμα του Υπουργείου Οικονομικών. Με πολύ μεγάλη χαρά εμείς να κάνουμε ό,τι περνά από το χέρι μας, ώστε να πεισθεί το Υπουργείο Οικονομικών να αντιμετωπίσει μία τροπολογία αυτού του τύπου.
Επομένως, η ευχή αυτή είναι προς τη Βουλή και προς τους Βουλευτές. Σας παρακαλώ πολύ να το δείτε έτσι, αλλά να μη μείνουμε εκεί. Θα πρέπει για το θέμα των γεωεπιστημών να κάνουμε κάτι σε αυτήν τη χώρα. 
Νομίζω ότι δεν έχω να πω άλλα. Ευχαριστώ πολύ.","ΕΥΑΓΓΕΛΟΣ ΛΙΒΙΕΡΑΤΟΣ",108
"94576"," Αν καταλαβαίνω καλά, ο Υπουργός προσυπογράφει την τροπολογία. Πρέπει να βρεθεί διαδικαστικός τρόπος να ξαναέρθει στη Βουλή. 
Το λόγο έχει ο Υπουργός κ. Βιρβιδάκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94577"," Κύριε Πρόεδρε, κυρίες και κύριοι συνάδελφοι, πρέπει να  δώσω μερικές απαντήσεις.
Κατ’ αρχάς, να ευχαριστήσω όλους τους συναδέλφους  Βουλευτές για την πρόθεσή τους να ψηφίσουν τις τροπολογίες οι οποίες αφορούν το ΕΣΠΑ. Να σας διαβεβαιώσω ότι επειδή γυρνάω όλη την Ελλάδα τους τελευταίους δύο μήνες, το καθολικό αίτημα είναι η επιτάχυνση και η απλοποίηση των διαδικασιών, έτσι ώστε να προχωρήσουν τα έργα του ΕΣΠΑ και γενικότερα οι διαδικασίες. 
Βεβαίως, αντιλαμβάνομαι τη λογική ότι θα μπορούσε να υπάρχει ένα συνολικό κείμενο, το οποίο να καλύπτει τα θέματα που σχετίζονται και με το ΕΣΠΑ αλλά και με τη νέα προγραμματική περίοδο. Θέλω, όμως, να υπενθυμίσω ότι τους τελευταίους μήνες λειτουργεί μία διαρκής επιτροπή στο Υπουργείο Δικαιοσύνης, η οποία προεδρεύεται από τον Γενικό Γραμματέα του Υπουργείου μας, τον κ. Γιαλούση, και συλλέγει όλες τις προτάσεις που έρχονται απ’ όλη την Ελλάδα από τους φορείς που διαχειρίζονται το ΕΣΠΑ και από τους φορείς που παράγουν πολιτική, έτσι ώστε κάποια προβλήματα που δημιουργούνται και καθυστερούν τις διαδικασίες να μπορούμε το συντομότερο δυνατόν να τα απλοποιούμε.
Θα ήθελα να δώσω δύο ακόμη σύντομες απαντήσεις. 
Σε ό,τι αφορά την τροποποίηση του άρθρου 27 του 4110, αυτή αφορά μόνο το Πρόγραμμα Δημοσίων Επενδύσεων, όχι τον τακτικό προϋπολογισμό, κι έχει να κάνει με τη λογική, κυρίως, των συγχρηματοδοτούμενων, που είναι και το μεγαλύτερο μέρος του Προγράμματος Δημοσίων Επενδύσεων, και εξ αυτής της διαδικασίας περιλαμβάνει μεταξύ άλλων και νομικά πρόσωπα ιδιωτικού δικαίου και άλλους φορείς, με αποτέλεσμα κι εκεί να υπάρχουν σημαντικότατες καθυστερήσεις.
Σε ό,τι αφορά το απόρρητο των καταθέσεων, νομίζω ότι αυτό έχει απαντηθεί επανειλημμένα. Διαβάζω το κείμενο: «Το απόρρητο των καταθέσεων, σε οποιασδήποτε μορφής χρηματοπιστωτικό ίδρυμα που λειτουργεί νομίμως στην ελληνική επικράτεια, το οποίο θεσπίζεται με το άρθρο 1 του ν. 1059/1971, δεν ισχύει έναντι της Διεύθυνσης Δημοσίων Επενδύσεων του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων, αναφορικά με τα στοιχεία κίνησης των διακριτών τραπεζικών λογαριασμών που τηρούνται από τους δικαιούχους για την υλοποίηση έργων που χρηματοδοτούνται από το Πρόγραμμα Δημοσίων Επενδύσεων».
Συνεπώς η αρμόδια υπηρεσία θα μπορεί να ελέγχει την κίνηση των λογαριασμών στους οποίους κατατίθενται τα κονδύλια τα οποία αφορούν τα συγχρηματοδοτούμενα έργα, ώστε να διασφαλίζεται ότι πράγματι αυτά διοχετεύονται στους σκοπούς για τους οποίους έχουν δοθεί. Δεν αφορά κάθε κατάθεση.
Σε ό,τι αφορά τις περιβαλλοντικές μελέτες, νομίζω ότι έχει απαντήσει και ο Υπουργός κ. Χατζηδάκης, όταν ξανασυζητήθηκε. Θα ήθελα, όμως, να διευκρινίσω ότι με αυτήν τη διάταξη καθιερώνεται τεκμήριο θετικής γνώμης, σε περίπτωση που οι αρμόδιες αρχές δεν ανταποκριθούν εντός των προθεσμιών του νόμου για την περιβαλλοντική αδειοδότηση, υπό την προϋπόθεση –γιατί αυτό δεν αναφέρθηκε- διαβούλευσης μεταξύ των συναρμοδίων φορέων. 
Αυτές είναι οι διευκρινίσεις και νομίζω ότι πραγματικά με αυτό το τρίτο πακέτο θα επιταχυνθούν οι διαδικασίες του ΕΣΠΑ αλλά και ότι με μία συνολική εκτίμηση θα μπορέσουμε να έχουμε ταχύτερες και απλούστερες διαδικασίες και για τη νέα προγραμματική περίοδο. 
Ευχαριστώ.","ΚΥΡΙΑΚΟΣ ΒΙΡΒΙΔΑΚΗΣ",61
"94578"," Ευχαριστούμε κι εμείς. 
Υπάρχει από την Κυβέρνηση κάποιος άλλος Υπουργός ο οποίος θα ήθελε το λόγο στο στάδιο αυτό; Κανείς.
Επομένως, ολοκληρώθηκαν οι ομιλίες των Υπουργών. Το λόγο έχουν οι Κοινοβουλευτικοί Εκπρόσωποι. 
Ο κ. Σταθάκης έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94579"," Ευχαριστώ, κύριε Πρόεδρε. 
Θα ξεκινήσω με το τελευταίο θέμα το οποίο θίχτηκε, το ΙΓΜΕ. Νομίζω ότι με την επαναφορά του θέματος, με όποιο τρόπο και να θέλουμε να καταλήξουμε στο θέμα αυτό, αυτή η θετική προδιάθεση πρέπει να πάρει κάποια μορφή με την οποία να γίνει ένα θετικό βήμα από την Κυβέρνηση, διότι εκεί έχει μετατοπιστεί το θέμα. Υπάρχουν σοβαρότατες ενδείξεις πως όλες οι πλευρές αναγνωρίζουν ότι δεν μπορεί να υπάρξει μία χώρα ευρωπαϊκή χωρίς ΙΓΜΕ. 
Επίσης, τα βήματα τα οποία πρέπει να γίνουν είναι περίπου προσδιορισμένα. Δεν αφορούν κάποιες περιορισμένες πιέσεις οικονομικού ή άλλου χαρακτήρα, τις οποίες αναγνωρίζουμε. Προφανώς, όλοι είναι θετικοί στην ιδέα του να γίνουν αλλαγές στο ΙΓΜΕ, με έναν τρόπο που να το καθιστούν ακόμα πιο σύγχρονο, ακόμα πιο αποτελεσματικό, ακόμα πιο συμβατό με τις σημερινές ανάγκες της χώρας. Πρέπει, όμως, κάποια στιγμή να καταλήξουμε στο θέμα αυτό και η Κυβέρνηση δεν μπορεί να κρύβεται σε αυτό το συγκεκριμένο σημείο πίσω από έναν οικονομικό περιορισμό, ο οποίος στη συγκεκριμένη περίπτωση τείνει και να εκλείψει, μετά τα πρόσφατα δεδομένα. Εννοώ τις συνταξιοδοτήσεις κ.ο.κ. 
Το δεύτερο θέμα είναι το θέμα του Ισραήλ, για το οποίο έγινε πολύ μεγάλη συζήτηση. Ο ΣΥΡΙΖΑ διευκρίνισε εξαίρετα –και με την ομιλία του κ. Αλεξόπουλου- ότι υπάρχει ένα επιστημονικό θέμα, το οποίο είναι πάρα πολύ σημαντικό και το οποίο μπορεί να είναι επωφελές και για τις δύο πλευρές. 
Υπάρχει ένα μείζον πολιτικό θέμα -ο ΣΥΡΙΖΑ παραμένει σαφώς τοποθετημένος- ότι για όσο χρονικό διάστημα το Ισραήλ δεν αναγνωρίζει την ίδρυση, έμπρακτα, κράτους της Παλαιστίνης και την ισότιμη αντιμετώπιση του κράτους των Παλαιστινίων, οι σχέσεις που έχουμε οι δύο χώρες, προφανώς θα έχουν τους πολιτικούς περιορισμούς τους οποίους επιβάλλει αυτή η πάγια θέση μας.","ΓΕΩΡΓΙΟΣ ΣΤΑΘΑΚΗΣ",474
"94580"," Ευχαριστούμε τον κ. Σταθάκη.
Το λόγο έχει ο κ. Χρυσοχοΐδης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94581"," Σας ευχαριστώ, κύριε Πρόεδρε.
Θέλω να ξεκινήσω και εγώ από το θέμα το οποίο έθεσε ο κ. Σταθάκης. Είναι το κεντρικό ζήτημα της σημερινής μας συζήτησης. Είναι το μνημόνιο συνεργασίας για θέματα περιβάλλοντος με το Ισραήλ. 
Κυρίες και κύριοι συνάδελφοι, ορισμένα πράγματα νομίζω ότι είναι αυτονόητα. Υπάρχουν, δηλαδή, ζητήματα σε σχέση με το Παλαιστινιακό και την ίδρυση παλαιστινιακού κράτους. Πρόκειται για ένα ζήτημα για το οποίο η Ελλάδα πρωτοστατεί στον Οργανισμό Ηνωμένων Εθνών. Έχει συμπαρασταθεί εμπράκτως στον παλαιστινιακό λαό τις τελευταίες δεκαετίες και νομίζω ότι ο ελληνικός λαός είναι από αυτούς που διάκεινται φιλικά για την ανεξαρτητοποίηση ενός κράτους των Παλαιστινίων, οι οποίοι θα ζουν μέσα σε καθεστώς ελευθερίας και ειρήνης. Επίσης, υπάρχει και το συνολικότερο Μεσανατολικό ζήτημα για το οποίο ο καθένας έχει τις θέσεις του, όπως και η Ελλάδα έχει πολύ συγκεκριμένες θέσεις. 
Όλα αυτά τα θέματα νομίζω ότι δεν πρέπει να τα συγχέουμε με το γεγονός ότι έχουμε υποχρέωση να συνεργαζόμαστε με τις γειτονικές χώρες σε μια σειρά από ζητήματα, όπως είναι ιδιαίτερα το περιβάλλον.
Πρέπει να σας πω, όπως πολύ καλά γνωρίζετε, ότι είναι πολύ σημαντική και αξιοθαύμαστη η πρόοδος που έχει κάνει το Ισραήλ στα ζητήματα της γεωργικής τεχνολογίας, στα ζητήματα εξοικονόμησης του νερού, στα ζητήματα μείωσης του κόστους παραγωγής στις αγροτικές εκμεταλλεύσεις, όπως επίσης και σε ζητήματα που έχουν σχέση με την ποιότητα των προϊόντων. 
Εγώ πίστευα ότι σήμερα εδώ θα μας δινόταν μια ευκαιρία να πούμε δύο λόγια για τα δικά μας υδρολογικά προβλήματα, για το υδρολογικό πρόβλημα της χώρας, για το γεγονός ότι υπάρχουν περιοχές, όπως η Θεσσαλία για παράδειγμα, όπου γίνεται υπεράντληση του υδροφόρου ορίζοντα και αυτός έχει καταστραφεί ή η πεδιάδα της κεντρικής Μακεδονίας, της Θεσσαλονίκης, όπου όλος ο υδροφόρος ορίζοντας είναι μολυσμένος με νίτρα λόγω της χρήσης των αζωτούχων και νιτρικών λιπασμάτων. Και θέτουμε ζήτημα συνεργασίας με το Ισραήλ! Όπως επίσης, είναι και το γεγονός, κυρίες και κύριοι συνάδελφοι, ότι η Ελλάδα αυτήν τη στιγμή έχει να προγραμματίσει έργο εξοικονόμησης ύδατος είτε με τη μορφή του υδροηλεκτρικού είτε με τη μορφή μιας λιμνοδεξαμενής εδώ και δεκαετίες και είμαστε μια χώρα που κινδυνεύουμε με απερήμωση τα επόμενα χρόνια. Και ασχολούμαστε εδώ μέσα με το Ισραήλ! 
Νομίζω ότι αυτά, τα οποία πρέπει να δούμε άμεσα, κύριε Υπουργέ, έχουν να κάνουν με το πού βρίσκεται το ζήτημα του Αχελώου. Πρέπει να γίνει μια ενημέρωση στην Εθνική Αντιπροσωπεία για το πού βρίσκεται τελικά αυτό το ζήτημα -είναι ένα έργο για το οποίο έχουν ξοδευτεί δεκάδες εκατομμύρια ευρώ και είναι κολλημένο εδώ και χρόνια και δεν ξέρω για ποιους λόγους- όπως επίσης και για το αν υπάρχουν μελέτες από την πλευρά της ΔΕΗ, του Υπουργείου Γεωργίας και του Υπουργείου Υποδομών σχετικές με την κατασκευή νέων φραγμάτων.
Σε ό,τι αφορά τη βελτίωση της επιχειρηματικότητας, της επιχειρηματικής δράσης στη χώρα μας, νομίζω ότι είναι πολύ θετικές και επιτυχημένες οι ρυθμίσεις, όπως και αυτές που αφορούν το ΕΣΠΑ. Πιστεύω –νομίζω ότι η κ. Ξηροτύρη έβαλε το θέμα με το κεφάλαιο των επιχειρήσεων- ότι πρέπει να απαλλαγούμε από αυτές τις αντιλήψεις, από αυτούς τους φραγμούς, από αυτά τα όρια. Ας αφήσουμε τους επιχειρηματίες που θέλουν να ιδρύσουν ΕΠΕ ή οποιαδήποτε άλλη μορφή επιχείρησης, να κάνουν τη δουλειά τους και η πολιτεία να κάνει αυτό που πρέπει, την εποπτεία και τον έλεγχο.
Τέλος, σε ό,τι αφορά το ζήτημα του ΙΓΜΕ -άκουσα με προσοχή τον κύριο Υπουργό- πραγματικά εδώ πρέπει να συμφωνήσουμε σε ορισμένα πράγματα κύριε Υπουργέ και αν έχουμε διαφορετικές απόψεις, ίσως θα πρέπει να επικρατήσει η πιο σωστή άποψη.
Πιστεύω ότι δεν εννοείτε -και εσείς- ότι χρειαζόμαστε ένα ΙΓΜΕ γεωτρυπανιστή, διότι μέχρι τώρα γεωτρυπανιστή έκανε.
Όπως, επίσης, το ΙΓΜΕ δεν θα κάνει εξόρυξη του ορυκτού πλούτου της χώρας. Κι ενώ το ΙΓΜΕ έκανε γεωτρυπανιστή, φτιάχνοντας μια γεώτρηση σε πολλούς μήνες, με τεράστιες δαπάνες, την ίδια ώρα στη χώρα μας έχουμε δεκάδες χιλιάδες παράνομες γεωτρήσεις, οι οποίες δημιουργούν τεράστιο πρόβλημα στο περιβάλλον της χώρας. Για να μην αναφερθώ σε πολύ χειρότερα ζητήματα, όπως αυτά τα θέματα του Ασωπού και των γεωτρήσεων στην ανατολική Αττική με τις  ρυπογόνες βιομηχανίες.
Άρα, πιστεύω ότι αυτό που χρειαζόμαστε σήμερα είναι πρώτα-πρώτα μια πολιτική στρατηγική, έναν σχεδιασμό για την αξιοποίηση του ορυκτού πλούτου της χώρας. Αυτό είναι ένα ζήτημα που αφορά την Κυβέρνηση, το Υπουργείο, την χώρα, δηλαδή το να τον αξιοποιήσει με όποια εργαλεία θέλει είτε αυτό λέγεται ΙΓΜΕ είτε οτιδήποτε άλλο. Όμως, όχι ως εκτελεστικό βραχίονα, γεωτρυπανιστή. 
Δεύτερον, απαιτείται μια εποπτεία από την πλευρά της διοίκησης και σε κεντρικό και σε περιφερειακό επίπεδο, όσον αφορά τον τρόπο με τον οποίο υλοποιούνται το θεσμικό πλαίσιο και οι πολιτικές της χώρας. Αν δεν κάνουμε το τελευταίο, θα συνεχίσουμε να είμαστε μια χώρα μη θεσμική, που δεν τηρεί τους νόμους, που δεν σέβεται το περιβάλλον.
Πιστεύω, λοιπόν, ότι αυτά πρέπει να αποτελέσουν προτεραιότητα, αφ’ ενός μεν για το Υπουργείο Περιβάλλοντος, σε ό,τι αφορά τα ζητήματα εποπτείας, αφ’ ετέρου για τα υπόλοιπα Υπουργεία, όσον αφορά τη χρήση των υδάτων στη χώρα μας.
Τέλος, σε ότι αφορά το Πράσινο Ταμείο, νομίζω ότι είναι υποχρέωση της Κυβέρνησης κάποια στιγμή να γίνει ένας απολογισμός και αν πράγματι υπάρχουν προβλήματα –μπορεί να μην υπάρχουν, δεν ξέρω- σε ό,τι αφορά το ζήτημα του Πράσινου Ταμείου, τη λειτουργία του, τη διοίκησή του, να αποδοθούν ευθύνες και μάλιστα σε ένα καθεστώς διαφάνειας μέσα στη Βουλή.
Ευχαριστώ, κύριε Πρόεδρε.
(Χειροκροτήματα από την πτέρυγα του ΠΑΣΟΚ)","ΜΙΧΑΗΛ ΧΡΥΣΟΧΟΪΔΗΣ",554
"94582"," Και εμείς ευχαριστούμε.
Το λόγο έχει η κ. Βούλτεψη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"94583"," Ευχαριστώ, κύριε Πρόεδρε.
Νομίζω ότι, ίσως και με αφορμή τη δημοσιονομική προσαρμογή, έχουμε την τάση λίγο να συγχέουμε τα πράγματα μεταξύ τους και να τα βάζουμε όλα στο μίξερ και ό,τι βγει. Με αυτό θέλω να πω ότι δεν μπορούμε να εξαρτούμε τη σχέση μας με το Ισραήλ ή οποιαδήποτε άλλη χώρα στην περιοχή είτε είναι αραβική είτε όχι, από την επίλυση του Μεσανατολικού. Είμαστε εδώ και συζητούμε τόση ώρα για ένα θέμα, το οποίο είναι αυτονόητο και για άλλη μια φορά ματώνουμε στη μάχη του αυτονόητου. Εδώ υπάρχει έκφραση. Το Μεσανατολικό είναι τόσο μακροχρόνιας υπόθεσης ζήτημα που δεν μπορούμε να πούμε ότι αν δεν αναγνωρίσει ο ένας τον άλλο… 
Εξάλλου, είναι ένα ζήτημα, για όσους το ξέρουν, το οποίο περνάει από πολλές φάσεις, έχει σκαμπανεβάσματα. Πριν από μερικά χρόνια το Ισραήλ πήγε και ξήλωσε τους εποικισμούς. Μετά η κατάσταση σκλήρυνε, επειδή υπήρξαν ρουκέτες από άλλες περιοχές. Δεν μπορεί να θέτουμε τώρα εδώ –η γνώμη μου είναι αυτή, ο καθένας μπορεί να λέει και να πιστεύει ό,τι θέλει- ζήτημα Μεσανατολικού όσον αφορά οποιαδήποτε κύρωση σύμβασης με οποιαδήποτε χώρα. Πολύ περισσότερο που και οι ίδιοι οι Παλαιστίνιοι επιδιώκουν οικονομικές σχέσεις με το Ισραήλ. Τόσο καιρό αυτό, το οποίο ζητούμε είναι να ανοίξει τα σύνορα το Ισραήλ, να μπορούν να εργάζονται, να μπορούν να μπαινοβγαίνουν, να μην κλείνει η στρόφιγγα και να μην εξαρτώνται τόσο πολύ οι παλαιστινιακές περιοχές από τη διεθνή βοήθεια. Δηλαδή, αυτό το οποίο επιδιώκουμε -και είναι και στο τραπέζι των διαπραγματεύσεων- είναι το ίδιο το Ισραήλ να ανοίξει τις οικονομικές και επιχειρηματικές του πόρτες προς την Παλαιστίνη, ώστε αυτή να μην ασφυκτιά. 
Άρα, αυτό είναι ένα ζήτημα που, κατά τη γνώμη μου, -βεβαίως ο καθένας μπορεί να έχει τη γνώμη του- δεν πρέπει να το συγχέουμε και δεν χρειάζεται και τόσο μεγάλη συζήτηση.
Επίσης, δεν νομίζω ότι πρέπει να συγχέουμε την ύπαρξη και την εξόρυξη του ορυκτού πλούτου της χώρας από ένα ινστιτούτο, όσο σημαντικό και αν είναι αυτό, όσους συναισθηματικούς δεσμούς και αν έχουμε, επειδή για πάρα πολλά χρόνια το ΙΓΜΕ ήταν σημείο αναφοράς. Δηλαδή, είχαμε κάτι, για να πούμε ότι έχει κάτι η χώρα. Όμως, παρ’ όλα αυτά, η εξόρυξη του ορυκτού μας πλούτου και οι συμφωνίες δεν πρόκειται να γίνουν από το ΙΓΜΕ και ούτε μπορούμε να δεχθούμε ότι, για παράδειγμα, θέλει κάποιος να κλείσει το ΙΓΜΕ ώστε να παραδοθεί ο ορυκτός πλούτος στην τρόικα. Νομίζω ότι είναι τραβηγμένο. Δηλαδή, αν το ΙΓΜΕ ήταν εκεί, θα προστάτευε με τα στήθη του τον ορυκτό πλούτο της Ελλάδας έναντι της τρόικας; Πολύ περισσότερο που ο ορυκτός πλούτος εξαιρείται από τα μνημόνια και όλα αυτά τα οποία συζητούμε.
Επομένως, θέλω να πω ότι πρέπει να βρίσκουμε λύσεις και όχι να ανεβάζουμε τους τόνους πάνω σε ζητήματα, λέγοντας «αν δεν αναγνωρίσει το παλαιστινιακό κράτος», γιατί μετά κάποιοι θα έρθουν να πουν ότι και «αν δεν αναγνωρίσουν οι Άραβες το Ισραήλ, να μην έχουμε σχέση με κανέναν Άραβα». Αυτό είναι ένας μαξιμαλισμός που θα μας οδηγούσε στον απομονωτισμό, διότι μπορεί και η άλλη πλευρά να πει και αυτό το πράγμα, αγαπητοί συνάδελφοι, ότι πρέπει όλοι οι Άραβες να μην ζητούν την εξόντωση του κράτους του Ισραήλ, αλλά να το αναγνωρίσουν, γιατί διαφορετικά εμείς θα διακόψουμε τις σχέσεις μας με το Κατάρ, τη Λιβύη, τη Σαουδική Αραβία, με όλες αυτές τις περιοχές που είναι απηνείς διώκτες του Ισραήλ. Άρα, δεν μπορούμε να το θέτουμε αυτό στη συζήτηση. 
Κατά τον ίδιο τρόπο, δεν μπορούμε να λέμε ότι αν δεν υπάρχει το ΙΓΜΕ, θα χαθεί ο ορυκτός πλούτος και αν υπάρχει, αυτός θα προστατευθεί. Νομίζω ότι αυτό είναι μία απλούστευση. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Από εκεί και πέρα, για το Πράσινο Ταμείο ο Υπουργός ήταν σαφής. Έχει δώσει και για τα Πρακτικά τους χάρτες που αποδεικνύουν ότι τελικά δεν ήταν η λειτουργία, απ’ ό,τι καταλαβαίνουμε, αυτή, την οποία επιζητούσαμε. 
Επίσης, για το ΕΣΠΑ, ποιος στραβός δεν θέλει το φως του; Γι’ αυτό συζητάμε χρόνια τώρα. Η Ελλάδα αποκαλείται από όλους «ανάπηρη χώρα», γιατί δεν μπορεί να απορροφήσει τα κονδύλια του ΕΣΠΑ. Ό,τι γίνεται προς αυτήν την κατεύθυνση είναι καλό. 
Ευχαριστώ.","ΣΟΦΙΑ ΒΟΥΛΤΕΨΗ",73
"94584"," Ευχαριστούμε, κυρία Βούλτεψη.
Ο Κοινοβουλευτικός Εκπρόσωπος των Ανεξαρτήτων Ελλήνων κ. Κωνσταντίνος Γιοβανόπουλος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94585"," Ευχαριστώ πολύ, κυρία Πρόεδρε. 
Νομίζω ότι περιττεύουν η υποκρισία και το κουτσομπολιό. Ακούμε διάφορα πράγματα, όπως ότι αυτή η τροπολογία δεν θα έπρεπε να εισαχθεί με αυτόν τον τρόπο. Ακούω και έμπειρους Βουλευτές της Συμπολίτευσης που μίλησαν πριν από λίγο, να λένε ότι δεν πρέπει να γίνεται από την Κυβέρνηση αυτό το πράγμα. Ακούω δάκρυα από τη ΔΗΜΑΡ ότι αυτό το πράγμα δεν είναι σωστό. Μάλιστα, είπε ο κ. Μητσοτάκης, αν δεν κάνω λάθος, ότι σχολιάστηκε, ότι παρατηρήθηκε, ότι είναι νομοτεχνικά άκομψο να έρχεται έτσι.
Γιατί δεν λέτε την αλήθεια; Είναι παράνομο! Πείτε την αλήθεια. Είναι αντισυνταγματικό. Το άρθρο 74 παράγραφος 5 λέει ότι δεν μπορεί να εισαχθεί με αυτόν τον τρόπο. Το γυρνάμε, το «κλώθουμε», το αλλοιώνουμε, το τυλίγουμε, το ξετυλίγουμε. Σας παρακαλώ! Πού είναι η επιτροπή;
Κυρία Πρόεδρε, τώρα αναλάβατε την Έδρα και πριν από λίγο ήταν ο κ. Δραγασάκης. Φρονώ ότι δεν είστε απλώς διαχειριστές του χρόνου εκεί πέρα. Εδώ υπάρχει μια συνταγματική παράβαση. Δεν μπορούν αυτές οι τροπολογίες να εισαχθούν στην Εθνική Αντιπροσωπεία για ψήφιση. Τι άλλο πρέπει να πούμε δηλαδή; Γιατί να το καλύπτουμε; Όποιοι έχετε παράπονο από τη Συμπολίτευση, εν πάση περιπτώσει μην το ψηφίζετε. Θέλετε να αντιδράσετε; Γιατί; Σε ποιον κάνετε αντιπολίτευση τώρα; Πώς θέλετε να σας ακούμε και να μας πείσετε ότι δεν είναι καλό, δεν είναι ορθό; Μην το ψηφίζετε, ρε παιδιά! Μην το ψηφίζετε, κύριοι! Γιατί να πρέπει όλοι να σερνόμαστε πίσω από μία τέτοια συνέχεια και ασυνέχεια;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"94586"," Το «ρε παιδιά» να σβηστεί από τα Πρακτικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94587"," Κυρία Πρόεδρε, ανακαλώ τις δύο λέξεις, εάν εκεί είναι το πρόβλημα.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"94588"," Δεν είναι εκεί αλλά είναι και εκεί.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94589"," Αυτή είναι η γνώμη μου. Δεν μπορούν να περάσουν αυτές οι δύο τροπολογίες. Υπάρχουν συγκεκριμένες διατάξεις. Έχουμε ένα Σύνταγμα, έχουμε νόμους, πρέπει να τους τηρούμε ή να μην τους τηρούμε. 
Φυσικά, η αγορά ζει τη δική της φρίκη και εμείς εδώ συνεχίζουμε μέσα στην παραφροσύνη, στην παράνοια, να αντικαθιστούμε, λέει, διοικητικά συμβούλια με νόμο, λες και δεν υπάρχουν από τα πρώτα σωματεία μέχρι τα τελευταία τρόποι για το πώς αντικαθίστανται, πώς αναπληρώνονται τα διοικητικά συμβούλια. Εσείς πρέπει να φέρετε νόμο τώρα, λέει, να ζήσουμε την απόλυτη παράνοια, την παραφροσύνη, για να καταλάβουμε ποιο πράγμα; Ότι δεν μπορείτε να βρείτε ένα χρηστό τρόπο για να διοικήσετε και έναν τρόπο πειστικό για να σας ακολουθήσουν και να εμπνεύσετε τους πολίτες.
Είπε πριν από λίγο ο κύριος Υπουργός «δεν μπορώ να εννοήσω μετά από τόσα χρόνια το ΙΓΜΕ να μην υπάρχει, η ερευνητική δυνατότητα να μην εξαντλείται στον τόπο». Ακούστε. Πριν από μερικές ημέρες βρισκόμασταν στις Βρυξέλλες με την Επιτροπή Έρευνας και Τεχνολογίας. Βρέθηκε Έλληνας Ευρωβουλευτής, που δεν έχει αξία να πούμε ποιας παράταξης είναι, είναι Ευρωβουλευτής και είναι όλων μας, ο οποίος μας εξέθεσε το θέμα, ότι είμαστε παγκόσμιο όνειδος αυτήν τη στιγμή, γιατί έχουμε μετατρέψει όλα τα ερευνητικά κέντρα, κύριε Υπουργέ, τα νομικά πρόσωπα ιδιωτικού δικαίου σε ΜΚΟ. Βλέπω ότι συμφωνείτε, γνέφοντας προς εμένα, ότι αυτό το πράγμα είναι μία πρωτοτυπία τόσο ντροπιαστική, τόσο ελεεινή και τρισάθλια. Πραγματικά, στην Ευρώπη συζητείται ως κόλαφος και ως έλλειψη νοοτροπίας για ανθρώπους που δήθεν θέλουν την καινοτομία, θέλουν την αριστεία ως ορίζοντα. Πού είναι; Να είναι ΜΚΟ τα ερευνητικά κέντρα, νομικά πρόσωπα ιδιωτικού δικαίου;
Μας εξέθεσε ο άνθρωπος και έλεγε ότι ήταν το άρθρο 27 του ν.4111/2012, δηλαδή πρόκειται για κυβερνητικές διατάξεις, ενώ εκεί υπήρχε παραφροσύνη και παράνοια!
Συνεχίζετε με τον ίδιο τρόπο, συνεχίζετε προσπαθώντας να μας κάνετε να πιστέψουμε ότι το απόρρητο -λέει- των τραπεζικών καταθέσεων από αυτούς τους διακριτούς λογαριασμούς τώρα θέλετε να το άρετε, να μπορεί, λοιπόν, το συγκεκριμένο κομμάτι να είναι ορατό στο Υπουργείο. Γιατί και ως πότε θα είμαστε και θα είστε τόσο άτολμοι; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου λίγο χρόνο, κυρία Πρόεδρε, αν έχετε την καλοσύνη.
Σας εξήγησα και ως προσωπική μου θέση στην επιτροπή ότι έτσι όπως πάνε τα πράγματα, η κεντρική ρήξη, η ολομέτωπη αντίσταση στο φαινόμενο της κατάπτωσης της χώρας θα είναι να ανοίξουν όλοι οι λογαριασμοί όλων των ανθρώπων, φυσικών και νομικών προσώπων, έναντι του ελληνικού δημοσίου. 
Έναντι του ελληνικού δημοσίου δεν θα πρέπει να υπάρχει τίποτε κρυφό! Ανοίξτε τους λογαριασμούς όλων μας, από όλα τα έτη, των συγγενών μας, των νομικών προσώπων, των φυσικών προσώπων. Κάντε μια γενναία πράξη, μια πράξη, την οποία να ακολουθήσει ο λαός, μια πράξη στην οποία να μπορέσει να πιστέψει ότι έχετε διάθεση, ότι έχετε βούληση, ότι έχετε πρόθεση να μην αποτελείτε ένα μεταφραστικό τμήμα της γερμανικής αυτοκρατορίας, όπως έρχεται από την Ευρωπαϊκή Ένωση, αλλά ότι έχετε τη διάθεση να πείτε «όχι» και να χαράξετε έναν τρόπο, έναν τρόπο που να μπορεί να πείθει τον Έλληνα πολίτη. 
Θέλω από το σημείο αυτό να απονείμω εύφημη μνεία στην εθελοντική ομάδα διάσωσης της Βέροιας και της Ημαθίας, η οποία προσπάθησε να βρει μια ηλικιωμένη γυναίκα που χάθηκε στα Πιέρια Όρη. Μία μέρα, δύο μέρες, τρεις μέρες προσπαθούσαν, την τέταρτη ημέρα βρέθηκε η κυρία και πλέον νοσηλεύεται στο νοσοκομείο. Αλλά κοιτάξτε πόσο ανίκητη είναι αυτή η Ελλάδα, κοιτάξτε πόση αξία έχει ο εθελοντισμός, κοιτάξτε, λοιπόν, μια σειρά Υπουργοί πώς μπορούμε να βοηθήσουμε στο φρόνημα αυτής της Ελλάδας. Διασταυρώστε αυτό που λέω, τονώστε το φρόνημα αυτών των ανθρώπων και δώστε τους μια ελπίδα, μια ενίσχυση, μια αξία, γιατί αυτή η Ελλάδα είναι ανίκητη.
Είχα την τύχη να είμαι χθες στην Κάρπαθο, σ’ αυτό το νησιωτικό κομμάτι όπου εκλέγεται η Τσαμπίκα Ιατρίδη, η συνάδελφός μου, και η οποία δίνει έναν ωραίο αγώνα στα Δωδεκάνησα. Εκεί ήταν μια συγκινητική κατάσταση, ήταν το μνημόσυνο για τον Σμηναγό Κώστα Ηλιάκη, που υπέστη φρικτό θάνατο στους ουρανούς του Αιγαίου. 
Και πρώτα ο θεός, αύριο θα είμαι στον Μυστρά, γιατί ας μην ξεχνάμε ότι αύριο είναι 29 Μαΐου και για όσους δεν το θυμούνται σ’ αυτήν την Αίθουσα 29 Μαΐου είναι η πιο βαθιά μαχαιριά στην ιστορία του Ελληνισμού.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"94590"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94591"," Ολοκληρώνω, κυρία Πρόεδρε.
Παρακαλώ, δείξτε φρόνημα γενναιότερο, δείξτε ελληνόψυχη διάθεση να αντιμετωπίσουμε τα προβλήματα.
Ευχαριστώ.
(Χειροκροτήματα από την πτέρυγα των ΑΝΕΛ)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"94592"," Ευχαριστούμε, κύριε Γιοβανόπουλε.
Ο κ. Αρτέμης Ματθαιόπουλος από το Λαϊκό Σύνδεσμο-Χρυσή Αυγή έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94593"," Ευχαριστώ, κυρία Πρόεδρε.
Έχει καταντήσει κουραστικό να επαναλαμβάνουμε ότι είναι το λιγότερο αποπροσανατολιστικό και ύποπτο να συζητιούνται τροπολογίες άσχετες με το θέμα των κυρώσεων διεθνών συμβάσεων. Κι επειδή, πράγματι, είναι αντισυνταγματικό –δεν προβλέπεται από τον Κανονισμό κάτι τέτοιο- εμείς θα λέγαμε ότι, εντάξει, η Βουλή έχει αναγάγει την παρανομία σε επίπεδο επιστήμης κι επειδή οι τροπολογίες είναι συγκεκριμένες, θα πρέπει να κάνουμε κι εμείς κάποιους σχολιασμούς, άσχετα αν αυτές είναι άσχετες με το θέμα. 
Υποτίθεται ότι η σύμβαση αυτή αφορά κάποια περιβαλλοντικά ζητήματα αλλά μεταξύ άλλων διαβάζουμε κάποια θέματα που αφορούν, πρώτον, τα μέλη του Διοικητικού Συμβουλίου του λεγόμενου Πράσινου Ταμείου, όπου για μία ακόμη φορά αποδεικνύεται ότι η άσκηση της νομοθετικής λειτουργίας της Κυβέρνησης γίνεται με κριτήριο την εξυπηρέτηση μικροπολιτικών συμφερόντων κι αυτό, γιατί αναιρείται με την τροπολογία αυτή προηγούμενη σύμβαση, όπου έτσι καταργείται η διάρκεια της τετραετούς θητείας του προέδρου. 
Σε ό,τι αφορά τώρα τη με αριθμό 526/33 τροπολογία με τίτλο: «Βελτίωση ανταγωνιστικότητας» και το θέμα που αφορά παρακάτω το τραπεζικό απόρρητο, θα έπρεπε ως Χρυσή Αυγή να πούμε συγκεκριμένα πράγματα, γιατί είναι ένα θέμα το οποίο πιστεύουμε ότι είναι επίκαιρο λόγω του οικονομικού ενδιαφέροντος. 
Ναι, πράγματι, εάν υπάρχει πολιτική βούληση και συγκεκριμένη στόχευση να γίνει άρση τραπεζικού απορρήτου, πρώτα απ’ όλα ζητούμε να γίνει για τους Βουλευτές και όσους έχουν διατελέσει Υπουργοί από το 1974 μέχρι σήμερα, για να φανεί ότι αυτά τα μεγάλα οικονομικά σκάνδαλα γίνονται από συγκεκριμένα πρόσωπα με την ανοχή της πολιτείας και σε συνδυασμό φυσικά με το τραπεζικό σύστημα, το οποίο αποκομίζει τεράστια κέρδη. 
Η άρση του τραπεζικού απορρήτου, δεν θα πρέπει να γίνει για να έχουμε διαρροή ευαίσθητων προσωπικών δεδομένων μικροοφειλετών, οι οποίοι δυστυχώς, σύμφωνα με απόφαση του Υπουργείου Οικονομικών, μπορεί να καταλήξουν στη φυλακή για κάποια χρέη στο δημόσιο, τα οποία –σε σύγκριση με τα ποσά της φοροδιαφυγής ή άλλων στοιχείων που έχουμε στη διάθεσή μας- είναι πραγματικά πολύ μικρά.
Όλα αυτά, δυστυχώς, μας κάνουν να καταλήξουμε στο συμπέρασμα ότι εδώ έχουμε μια άσκηση χαμηλής ποιότητας πολιτικής, η οποία προετοιμάζει το έδαφος για κάποια ανώτερα ζητήματα. Και θεωρούμε ότι κάτι τέτοιο δεν πρέπει να γίνει με το έτερο συμβαλλόμενο μέρος, με το κράτος του Ισραήλ, γιατί όπως θα  πρέπει να ξέρετε, πίσω από τα  περιβαλλοντικά ζητήματα βρίσκονται και άλλες προθέσεις. 
Κάποιος από τη Νέα Δημοκρατία –δεν θυμάμαι το όνομά του- είπε πολύ σωστά ότι μέσω των περιβαλλοντικών ζητημάτων, έρχονται και οι λεγόμενες επενδύσεις κ.ο.κ.. Μα, πώς γίνεται να έχουμε επένδυση μέσα από ένα τέτοιο ζήτημα, όταν μάλιστα το Ισραήλ είναι μια ανταγωνίστρια γεωπολιτικά χώρα; Είναι ένας βασικός σύμμαχος της γείτονος Τουρκίας. Είναι μια χώρα, η οποία συνεχίζει με αμείλικτη επιθετικότητα τις προκλήσεις εναντίον της Ελλάδος, είναι μια χώρα η οποία –μίλησαν και διάφοροι ομιλητές προηγουμένως- έχει επιφέρει πολλά δεινά στη Μέση Ανατολή αλλά αυτά είναι ζητήματα τα οποία δεν πρέπει να συζητούνται εδώ πέρα. 
Όμως, θα πρέπει να συμφωνήσουμε με κάποιο στέλεχος του ΣΥΡΙΖΑ που είπε ότι εάν η Ελλάδα έχει τη δυνατότητα, μπορεί να μάθει πάρα πολλά από το Ισραήλ. Συμφωνούμε και επαυξάνουμε ότι εάν η Ελλάδα έπαιρνε μαθήματα, όπως για παράδειγμα σε επίπεδο μεταναστευτικής πολιτικής από το Ισραήλ –και εδώ να κάνω μια παρένθεση, γιατί προηγουμένως παραχαράχθηκε το επιχείρημα του ειδικού αγορητή, εμείς προτείναμε ότι θα πρέπει πρώτα να γίνει απέλαση των λαθρομεταναστών μουσουλμάνων και μετά να προχωρήσουμε σε μια τέτοια κύρωση σύμβασης- σε επίπεδο επιχειρείν των αλλοδαπών και σε επίπεδο εξωτερικής πολιτικής, τότε, πράγματι, η Ελλάδα θα είχε λύσει πάρα πολλά προβλήματα εδώ και δεκαετίες.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"94594"," Ευχαριστούμε, κύριε Ματθαιόπουλε.
Ο κ. Νικόλαος Τσούκαλης από τη Δημοκρατική Αριστερά έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94595"," Ευχαριστώ, κυρία Πρόεδρε. 
Είχα πάντα μια απορία και εγώ και το κόμμα μου. Γιατί κάθε φορά που έρχεται προς έγκριση μια συμφωνία, μια διεθνής σύμβαση, πάντα τοποθετούμαστε επί της σύμβασης, όχι επί των σημείων που αναφέρει η σύμβαση αλλά βάσει συνομωσιολογικών στοιχείων τι πιθανόν θα προκαλέσει εκείνη η σύμβαση στη χώρα.
Ξέρετε, εάν αυτή η νοοτροπία και η αντίληψη επικρατούσε σε όλες τις χώρες του κόσμου, τότε πλέον δεν θα είχαμε, κυρία Πρόεδρε, ούτε καν Οργανισμό Ηνωμένων Εθνών. Δεν θα μπορούσαν οι χώρες να συνεργαστούν μεταξύ τους. Αντί, λοιπόν, να καθόμαστε και να συζητάμε πώς μπορούμε να θωρακίσουμε καλύτερα αυτές τις συμβάσεις, να τις βελτιώσουμε ούτως ώστε να είναι πιο αποτελεσματικές για τη χώρα ή για το αμοιβαίο συμφέρον και των χωρών που συμπράττουν, κοιτάμε πίσω από τις λέξεις.
Όσον αφορά το Ισραήλ, οι θέσεις όλων των κομμάτων, σε σχέση με την πολιτική του Ισραήλ και γενικότερα για το Μεσανατολικό, είναι καθορισμένες. Τις γνωρίζουμε. Εξάλλου έχει τοποθετηθεί η Διεθνής Κοινότητα επί των θεμάτων αυτών. 
Υπάρχει κάποιος σ’ αυτήν εδώ την Αίθουσα που να πιστεύει ότι η διεθνής απομόνωση μιας χώρας συμβάλλει στην επίλυση των τοπικών περιφερειακών ή διεθνών ζητημάτων και προβλημάτων; Αλήθεια, η πλήρης απομόνωση του Ισραήλ, -γνωρίζοντας το τι εκπροσωπεί το Ισραήλ- πιστεύει κανένας ότι θα βοηθήσει στην επίλυση του Μεσανατολικού; Ή το να  πάψουμε να έχουμε σχέσεις με την Τουρκία, επειδή πριν κάποια χρόνια είχε πόλεμο με το PKK, ή με τους Ρώσους, επειδή είναι στην Τσετσενία ή με όλες αυτές τις χώρες που έχουν τις περιφερειακές αυτές διαφορές, θα έλυνε το πρόβλημα; 
Η θέση της Δημοκρατικής Αριστεράς είναι ότι κανόνας για τις διεθνείς σχέσεις πρέπει να είναι ότι η απομόνωση των χωρών επιδεινώνει τα προβλήματα, τα οποία αντιμετωπίζουν. 
Με αυτή, λοιπόν, την έννοια τοποθετηθήκαμε και σ’ αυτήν τη σύμβαση, θεωρώντας ότι το Ισραήλ μπορεί να μας  προσφέρει πάρα πολλά σε ζητήματα αιχμής που έχει ανάγκη η χώρα, αρκεί, βεβαίως, οι συμφωνίες οι οποίες θα ακολουθήσουν να οριοθετούνται αυστηρώς και να παρακολουθούνται όσον αφορά την υλοποίησή τους.
Τώρα, θέλω να κάνω μία αναφορά στη διαδικασία νομοθέτησης. Κοιτάξτε, κύριοι Υπουργοί, αυτήν τη στιγμή απευθύνεται το νομοθετικό Σώμα στην εκτελεστική εξουσία και σας λέμε ότι επί δύο εβδομάδες δεν υπάρχει νομοθετική πρωτοβουλία, δεν έρχονται νόμοι. Αυτή η διαδικασία είναι διαδικασία ρουτίνας. Δεν έχουμε διαδικασίες. Κάποια στιγμή, κάποια βδομάδα έρχονται νομοσχέδια με διαδικασία κατεπείγοντος, πράξεις νομοθετικού περιεχομένου και δεν προλαβαίνουμε. Αλήθεια, πιστεύετε ότι υπάρχει ανάγκη νομοθετικών πρωτοβουλιών; Έχει ανάγκη η χώρα θεσμικών παρεμβάσεων κ.λπ. που πρέπει να ασχοληθεί; Είναι προφανές ότι υπάρχει. 
Όμως από το να ασχολούμαστε και να αξιολογούμε αυτό το κενό, οδηγούμαστε στην άλλη πλευρά και αναφέρομαι στην Αντιπολίτευση. Ας πούμε ότι η Κυβέρνηση αποφάσιζε να συγκεντρώσει όλες αυτές τις νομοθετικές εκκρεμότητες και τις έφερνε σε ένα νομοσχέδιο, ακολουθώντας τη διαδικασία των επιτροπών, την αξιολόγησή τους κ.λπ., κ.λπ.. Πιστεύει κανένας ότι η Αντιπολίτευση δεν θα κατακεραύνωνε την Κυβέρνηση ή τους κυβερνητικούς Βουλευτές ότι έφεραν διαφόρων ειδών τροπολογίες σε ένα νομοσχέδιο; Ή αν έπαιρνε την πρωτοβουλία η Κυβέρνηση να φέρει δύο άρθρα, ικανοποιώντας την Αντιπολίτευση, σε ξεχωριστό νομοσχέδιο, δεν θα υπήρχε η μομφή: «Ε, τώρα φέρνετε δύο άρθρα κι απασχολείτε τη Βουλή με δύο άρθρα; Πού είναι το νομοσχέδιο;» Να τηρήσουμε, λοιπόν, μια ισορροπία, ούτως ώστε να προασπίσουμε και την αξιοπρέπεια αυτού του Σώματος.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ως προς το θέμα του ΙΓΜΕ, εδώ, κυρίες και κύριοι συνάδελφοι, προέκυψε ότι υπάρχει μια απόκλιση, δυστυχώς, ανάμεσα στη θέση του κυρίου Υπουργού -φαντάζομαι και της Κυβέρνησης- αλλά και στον έναν εταίρο της κυβερνητικής πλειοψηφίας. Προβλήματα το ΙΓΜΕ έχει. Αναδιάρθρωση θέλει, επαναπροσδιορισμό της φυσιογνωμίας του και των στόχων του πρέπει να τον κάνει. 
Όμως, όταν ένα επιστημονικό όργανο το οποίο έχει προσφέρει πάρα πολλά –θα μπορούσε να προσφέρει πολύ περισσότερα- χαρακτηρίζεται «γεωτρυπανιστής» ή μακρύ χέρι των διαφόρων Υπουργών ή της εκτελεστικής εξουσίας, τότε υπάρχει μεγάλη απόσταση. Και αυτή η υποτίμηση-υποβάθμιση απέναντι σε όλους αυτούς τους επιστήμονες του ΙΓΜΕ νομίζω ότι θα πρέπει να ξεκαθαριστεί σε επίπεδο κυβερνητικό, κύριε Υπουργέ. 
Ακούστηκαν βαριές κουβέντες για ένα θέμα στο οποίο αν μη τι άλλο, η Αίθουσα έχει ομονοήσει, ότι δηλαδή πιθανόν να χρειάζεται η χώρα το ΙΓΜΕ ή κάτι σαν το ΙΓΜΕ ή ένα μεγάλο ερευνητικό κέντρο στο επίπεδο του ενός πολύ μεγάλου ερευνητικού κέντρου της Γαλλίας. Από αυτό το σημείο μέχρι του να υποτιμάμε και να λοιδορούμε επιστημονική δουλειά και αποτέλεσμα, έχω την εντύπωση ότι υπάρχει μεγάλη απόσταση. 
Κλείνω με το τραπεζικό απόρρητο. Υπάρχει πρόβλημα στην Ελλάδα. Υπάρχει πρόβλημα πάρα πολύ σοβαρό όταν οι άλλες χώρες τρέχουν με ταχύτητα φωτός σε αυτό το επίπεδο. Να θυμίσω ότι ήδη από τις 2 Ιανουαρίου έχει τεθεί σε λειτουργία το μεγάλο πρόγραμμα της Ιταλίας με την επιχείρηση «Serpico», όπου σε χρόνο πραγματικό διασταυρώνονται όλες -εκτός των άλλων ανάμεσα στις είκοσι δύο χιλιάδες πληροφορίες που επεξεργάζεται το «Serpico»- κι όλες οι τραπεζικές συναλλαγές και βεβαίως, ανά πάσα στιγμή γνωρίζουν ποιες είναι οι καταθέσεις των Ιταλών. 
Τη στιγμή που πλέον αποφάσισε επιτέλους το Ευρωπαϊκό Συμβούλιο να ασχοληθεί με τους φορολογικούς παραδείσους, με τη νομιμοποίηση εσόδων από παράνομες δραστηριότητες, να πιέσει τα τελευταία άβατα, τους τελευταίους παραδείσους της Ευρώπης –Ελβετία, Λιχτενστάιν κι άλλες περιοχές- να προσαρμοστούν στη σύγχρονη πραγματικότητα και στις ανάγκες που γνωρίζουμε ότι υπάρχουν, εμείς ακόμα πηγαίνουμε με τον αραμπά!
Ο υποφαινόμενος, μαζί με αντιπροσωπεία της Δημοκρατικής Αριστεράς στην πρώτη επαφή που είχαμε με τον ειδικό γραμματέα του ΣΔΟΕ περίπου το Σεπτέμβριο, είχαμε διατυπώσει την απορία μας πώς είναι δυνατόν, αφού έτσι κι αλλιώς έχει αρθεί το απόρρητο, να μην είναι προσβάσιμες online όλες οι καταθέσεις από το όργανο αυτό, που είναι εξουσιοδοτημένο από το νόμο να ελέγχει αυτές τις καταθέσεις με αυστηρές προδιαγραφές, με θωράκιση της διαδικασίας ούτως ώστε να μην υπάρχει διάχυση πληροφοριών. Δεν είναι δυνατόν σήμερα μ’ αυτήν την κρίση οι τράπεζες ακόμα να στέλνουν τα στοιχεία στο ΣΔΟΕ με καροτσάκια και με φακέλους και να είναι ζητούμενο η ηλεκτρονική επικοινωνία.
Ευχαριστώ πολύ, κυρία Πρόεδρε.","ΝΙΚΟΛΑΟΣ ΤΣΟΥΚΑΛΗΣ",520
"94596"," Ευχαριστούμε τον κ. Τσούκαλη.
Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Καραθανασόπουλος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94597"," Το βασικό ζήτημα το οποίο συζητάμε είναι η διακρατική, το μνημόνιο κατανόησης ανάμεσα στην Ελλάδα και το Ισραήλ στον τομέα του περιβάλλοντος. Εμείς το καταψηφίζουμε για δύο πολύ συγκεκριμένους λόγους. Ο πρώτος λόγος. Επειδή είναι διακρατική συμφωνία, είναι και κατ’ ανάγκη προς όφελος του λαού, της εργατικής τάξης; Πόσες χιλιάδες διακρατικές συμφωνίες έχει υπογράψει το ελληνικό κράτος; Έχει βελτιωθεί η θέση του λαού, η θέση των εργαζόμενων στα ζητήματα που αφορούν διακρατικές συμφωνίες; Άλλωστε το κράτος δεν είναι ένας ουδέτερος μηχανισμός που πασχίζει και μοχθεί για το συμφέρον όλων. Είναι ένας αστικός μηχανισμός που θέλει να διασφαλίσει, να θωρακίσει τα συμφέροντα των επιχειρηματικών ομίλων σε βάρος της ικανοποίησης των λαϊκών αναγκών. 
Εδώ έχουμε και ένα άλλο ζήτημα. Γιατί είναι αυτά τα ζητήματα; Για την ορθή πρακτική, την ανταλλαγή εμπειριών –λέει- και τα ζητήματα τεχνολογίας και επιστημονικών πληροφοριών. Ποιος θα έχει αυτήν τη συνεργασία; Μήπως θα την έχουν τα πανεπιστήμια; Θα είναι ανταλλαγή ανάμεσα σε πανεπιστημιακά ιδρύματα; Θα είναι ανταλλαγή ανάμεσα σε ερευνητικά και μελετητικά ινστιτούτα; Μα εδώ το ΙΓΜΕ το καταδικάζετε, το οδηγείτε στην απαξίωση, στη διάλυση επί της ουσίας. 
Ποιος θα κάνει, λοιπόν, αυτές τις ανταλλαγές πληροφοριών; Τι λέτε στην παράγραφο 5; Λέτε για καθιέρωση επαφών μεταξύ εταιρειών των δύο χωρών ώστε να δοθεί ώθηση στις επιχειρηματικές δραστηριότητες. Για ποιον; Για τη διαχείριση των υδάτινων πόρων; Για την προστασία των δασών; Για τη διαχείριση των απορριμμάτων; Δηλαδή τι έχουμε; Εμπορευματοποίηση και ιδιωτικοποίηση αυτών των τομέων. Άρα, λοιπόν, τα όποια ζητήματα ανταλλαγών ανάμεσα στην τεχνολογία, στην επιστήμη και στην ορθή πρακτική δεν θα αφορούν τη βελτίωση και την ικανοποίηση των λαϊκών αναγκών σ’ αυτούς τους τομείς αλλά το πώς οι επιχειρηματικοί όμιλοι που δραστηριοποιούνται εκεί θα μπορέσουν να έχουν πολύ μεγαλύτερα κέρδη. Σ’ αυτό εμείς διαφωνούμε και γι’ αυτόν το λόγο εμείς λέμε ότι τα ζητήματα που αφορούν το περιβάλλον, τα ζητήματα που αφορούν τα νερά και τα απορρίμματα δεν μπορεί να είναι παιχνίδι και πηγή καπιταλιστικού κέρδους. 
Σ’ αυτήν τη διαδικασία εκδηλώνεται ολόπλευρα η διάθεση της Κυβέρνησης για το ΙΓΜΕ, ανεξάρτητα από την προσωπική σας γνώμη, κύριε Υπουργέ, γιατί δεν μπορούμε να παίζουμε εδώ πέρα το ρόλο του Πόντιου Πιλάτου, «εγώ ναι μεν συμφωνώ αλλά, ξέρετε, το Υπουργείο Οικονομικών πρέπει να υπογράψει την τροπολογία», πολύ περισσότερο όταν βγαίνουν Κοινοβουλευτικοί Εκπρόσωποι της Νέας Δημοκρατίας αλλά και του ΠΑΣΟΚ που καταθέτει τροπολογία. Μιλάει ο Κοινοβουλευτικός Εκπρόσωπος του ΠΑΣΟΚ. «Για «γεωτρυπανιστές» -λέει- το ΙΓΜΕ και το ΙΓΜΕ ευθύνεται για τις δεκάδες γεωτρήσεις που έχουν γίνει, για τη μόλυνση του Ασωπού από τους επιχειρηματικούς ομίλους», λες και αυτός είναι ο ρόλος του. 
Τι κάνετε μέσα απ’ αυτήν τη διαδικασία; Διευκολύνετε ακόμα περισσότερο την παράδοση του ορυκτού πλούτου και την όποια αξιοποίησή του προς όφελος των επιχειρηματικών ομίλων.
Βεβαίως δεν έχουμε αυταπάτη ότι αν υπήρχε το ΙΓΜΕ, δεν θα παραδινόταν ο ορυκτός πλούτος στους κεφαλαιοκράτες. Και επί ύπαρξης ΙΓΜΕ, στους κεφαλαιοκράτες είχε παραδοθεί ο ορυκτός πλούτος. Αλλά είναι άλλο πράγμα το ότι το κράτος πρέπει να έχει ένα εργαλείο στα χέρια του, να μπορεί να μελετά και βεβαίως να αξιοποιείται και να βάζει τα όποια εμπόδια. Αυτό δεν το θέλετε αλλά θέλετε να τα δώσετε όλα. Γι’ αυτό εμείς επιμένουμε στην τροπολογία αυτή.
Ο δεύτερος λόγος για τον οποίο διαφωνούμε, είναι ότι, πραγματικά, το κράτος του Ισραήλ δεν είναι οποιοδήποτε κράτος. Είναι το κράτος- τρομοκράτης, χωροφύλακας της περιοχής και απέναντι στους Παλαιστίνιους. Τώρα βομβαρδίζει τη Συρία χωρίς καμμία διεθνή κατακραυγή. Είναι ένας ελεύθερος χωροφύλακας που επιβάλλεται παντού, όπως στο νότιο Λίβανο. 
Με αυτούς –λέει- θα υπογράψουμε συμφωνία συνεργασίας και ανταλλαγής επιστημονικών γνώσεων, αναγνωρίζοντας δηλαδή το ρόλο του, μη αρθρώνοντας κουβέντα. 
Σε αυτά τα ζητήματα εμείς είμαστε συνεπείς και σοβαροί. Δεν πάμε να κάνουμε συναντήσεις με τον Πρόεδρο του Ισραήλ χωρίς να βγάλουμε καν δελτίο Τύπου. Και επιμένω σε αυτήν την κατεύθυνση, δεν μπορεί να υπάρξει καμμία σχέση με αυτό, όσο διατηρεί το ρόλο τον οποίο έχει.  
Και για τα υπόλοιπα δύο ζητήματα εμείς διαφωνούμε όχι γιατί θα πάρουμε στην πλάτη μας το Διοικητικό Συμβούλιο του Πράσινου Ταμείου. Δεν μας ενδιαφέρει καθόλου, ούτε ο πρόεδρος ούτε τίποτα. Εμείς είχαμε διαφωνήσει με την ύπαρξη του Πράσινου Ταμείου. Εντάσσεται στη λογική την αντιπεριβαντολλογική ο «ρυπαίνων πληρώνει» και δεν πρέπει να υπάρχει ένα τέτοιο ταμείο. Βεβαίως δεν μπορούμε να συμφωνήσουμε με αυτό, δηλαδή τη συνεχή εναλλαγή και γι’ αυτό ακριβώς δεν συμμετέχουμε. 
Επίσης, διαφωνούμε και με τη διαδικασία επιτάχυνσης των διαδικασιών του ΕΣΠΑ που έρχεται σε ένα νομοσχέδιο άσχετο –σε αυτήν την κύρωση της συμφωνίας- που υποτίθεται ότι είναι για την προστασία του περιβάλλοντος και λέει για τις περιβαλλοντικές μελέτες ότι μέσα σε δεκαπέντε μέρες θα υπάρχει γνωμοδότηση. Και εάν δεν έχει υπάρξει γνωμοδότηση; Εάν δεν υπάρξει, εγκρίνονται. Δηλαδή, είναι τροπολογία-τορπίλη για την όποια επιφανειακή προστασία του περιβάλλοντος υπήρχε. 
Και εσείς, κύριε Υπουργέ του Περιβάλλοντος, αποδέχεστε αυτήν τη διάταξη, όπως αποδέχεστε και τη διάταξη ότι η πυροπροστασία θα είναι ευθύνη του μηχανικού και όχι της Πυροσβεστικής Υπηρεσίας και άρα έτσι θα προστατευτεί το δάσος και βεβαίως και η δημόσια υγεία από την έλλειψη των όποιων μέτρων πυροπροστασίας. 
","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94598"," Ναι, αλλά πολλά κτήρια είναι και μέσα στα δάση και είναι και σε κατοικημένες περιοχές. Αν καούν ζωές, κύριε Υπουργέ, θα λέμε ότι είναι κτηρίων; Αυτό είναι το ζήτημα; 
Η Πυροσβεστική Υπηρεσία ποιο ρόλο θα έχει, το ρόλο του θυροκολλητή; Εμείς λέμε ότι αυτή πρέπει να έχει την αρμοδιότητα να ελέγχει κατά πόσο τηρούνται αλλά πού να τηρούνται οι προϋποθέσεις της πυρόσβεσης, όταν υπάρχουν χωματερές που λειτουργούν χωρίς την άδεια της Πυροσβεστικής Υπηρεσίας! Νόμιμες χωματερές! Η Ξερόλακκα στην Πάτρα είναι μια τέτοια χωματερή που λειτουργεί χωρίς άδεια από την Πυροσβεστική. Μας λέτε τώρα ότι θα προστατευτούν τα ιδιωτικά κτήρια με τη μέθοδο αυτή της πυροπροστασίας;","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94599"," Ευχαριστούμε, κύριε Καραθανασόπουλε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94600"," Κυρία Πρόεδρε, …","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94601"," Δεν υπάρχει δευτερολογία, κύριε Κεγκέρογλου. Η συγκεκριμένη είναι εξαιρετική διαδικασία...","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94602"," Επί προσωπικού θα μιλήσω.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94603"," Γιατί; Δημιουργήθηκε θέμα επί προσωπικού;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94604"," Βεβαίως.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94605"," Εγώ, δεν ήμουν εκείνη την ώρα παρούσα για να το γνωρίζω.
Ορίστε, έχετε το λόγο, κύριε Κεγκέρογλου, για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94606"," Θα σας εξηγήσω, κυρία Πρόεδρε. Το θέμα το δημιούργησε ο κ. Τσούκαλης και πρέπει να τεκμηριώσω την άποψή μου.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94607"," Ανέφερε «Κεγκέρογλου»;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94608"," Δεν αναφέρθηκε στο όνομά μου, ωστόσο, κυρία Πρόεδρε, εάν εμείς ως Βουλή τις «βουλευτοώρες» –κατά το εργατοώρες- που έχουν χαθεί για να συζητάμε για διαδικασιολογίες και για τερτίπια κανονισμών τις αφιερώναμε στην ουσιαστική δουλειά, θα είχαμε ένα τεράστιο αποτέλεσμα. Δεν μπορεί την ίδια ώρα που εμείς καταθέτουμε τροπολογίες σε μια σύμβαση ως Βουλευτές και ζητάμε να γίνουν αποδεκτές,  να λέμε γιατί η Κυβέρνηση έβαλε τροπολογίες και τις εντάσσει στο νομοσχέδιο. 
Ως προς τον κ. Τσούκαλη, μέχρι τώρα, πραγματικά, τον εκτιμούσα γιατί κάνει πάντα σοβαρές εμφανίσεις και τοποθετήσεις στη Βουλή. Σήμερα έκανε μία χαμηλού συνδικαλιστικού επιπέδου τοποθέτηση, διότι αυτή η τοποθέτηση φέρνει αντίθετο αποτέλεσμα από αυτό που νομίζει, δηλαδή την υποστήριξη τον εργαζομένων. 
Εδώ έχουμε καταθέσει μια τροπολογία, στην οποία υποστηρίζουμε ότι δόθηκε ένα επιπλέον έργο στο ΙΓΜΕ - ΕΚΒΑ για να αναβαθμιστεί το έργο του.
Το έργο του είναι ο έλεγχος των πηγών υδροδότησης, η παρακολούθηση και ένα σημαντικό κομμάτι από το ΕΣΠΑ 25 εκατομμυρίων, με πρόσφατη απόφαση, η οποία αναβαθμίζει το έργο του ΙΓΜΕ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94609"," Προσωπικό δεν είναι πάντως. Τοποθετηθείτε τώρα, αλλά να ξέρουμε τι λέμε, κύριε Κεγκέρογλου. 
Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94610"," Ναι, δεν το θέλουμε υποβαθμισμένο το ΙΓΜΕ. Το θέλουμε αναβαθμισμένο, γι’ αυτό και καταθέσαμε τροπολογία για να αναβαθμιστεί το έργο του με βάση τις αποφάσεις του ΕΣΠΑ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94611"," Αυτά όμως αν μου επιτρέπετε, κύριε Κεγκέρογλου…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94612"," Τα συνδικαλιστικά τερτίπια, κύριε Τσούκαλη, αλλού.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94613"," Παρακαλώ, κύριε Κεγκέρογλου, αυτά να τα πείτε στους Υπουργούς που δέχονται ή δεν δέχονται τις τροπολογίες. Αν μου επιτρέπετε. Και εν πάση περιπτώσει δεν ήταν προσωπικό, κύριε Κεγκέρογλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94614"," Είναι ο κ. Μανιτάκης που αντιδρά.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94615","  Δεν ήταν προσωπικό. Δεν μπορεί το Προεδρείο εσαεί να κλείνει τα μάτια στη διαδικασία και να λοιδορείται μονίμως μετά. 
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Μνημόνιο Κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του Κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας και άλλες διατάξεις».
Ερωτάται το Σώμα: Γίνεται δεκτό το νομοσχέδιο επί της αρχής;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94616"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94617"," Κατά πλειοψηφία","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94618"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Μνημόνιο Κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του Κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας και άλλες διατάξεις» έγινε δεκτό επί της αρχής κατά πλειοψηφία. 
Εισερχόμαστε στην ψήφιση των άρθρων.
Ερωτάται το Σώμα: Γίνεται δεκτό το άρθρο πρώτο ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94619"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94620"," Κατά πλειοψηφία","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94621"," Συνεπώς το άρθρο πρώτο έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο δεύτερο ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94622"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94623"," Κατά πλειοψηφία.","ΡΑΧΗΛ ΜΑΚΡΗ",293
"94624"," Κατά πλειοψηφία","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94625"," Συνεπώς το άρθρο δεύτερο έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο τρίτο, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94626"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94627"," Κατά πλειοψηφία.","ΡΑΧΗΛ ΜΑΚΡΗ",293
"94628"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94629"," Συνεπώς το άρθρο τρίτο έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο τέταρτο ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94630"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94631"," Κατά πλειοψηφία.","ΡΑΧΗΛ ΜΑΚΡΗ",293
"94632"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94633"," Συνεπώς το άρθρο τέταρτο έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο πέμπτο ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94634"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94635"," Κατά πλειοψηφία.","ΡΑΧΗΛ ΜΑΚΡΗ",293
"94636"," Κατά πλειοψηφία","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94637"," Συνεπώς το άρθρο πέμπτο έγινε δεκτό ως έχει κατά πλειοψηφία. 
Εισερχόμαστε στην ψήφιση του ακροτελεύτιου άρθρου. 
Ερωτάται το Σώμα: Γίνεται δεκτό το ακροτελεύτιο άρθρο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94638"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94639"," Το ακροτελεύτιο άρθρο έγινε δεκτό κατά πλειοψηφία. 
Συνεπώς το  νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Μνημόνιο Κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του Κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Ερωτάται το Σώμα: Γίνεται δεκτό το νομοσχέδιο και στο σύνολο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94640"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94641"," Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το  νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Μνημόνιο Κατανόησης στον τομέα της προστασίας του περιβάλλοντος μεταξύ του Υπουργείου Περιβαλλοντικής Προστασίας του Κράτους του Ισραήλ και του Υπουργείου Περιβάλλοντος, Ενέργειας και Κλιματικής Αλλαγής της Ελληνικής Δημοκρατίας και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του  συνόλου και έχει ως εξής:
(Να μπει το κείμενο του νομοσχεδίου σελ.147α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94642"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94643"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"94644"," Το Σώμα παρέσχε τη ζητηθείσα εξουσιοδότηση. 
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας,  Υποδομών, Μεταφορών και Δικτύων: «Κύρωση του Τροποποιητικού Πρωτοκόλλου της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Κοινότητας και των κρατών μελών που υπεγράφη στις 25 και 30 Απριλίου 2007».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. 
Στην επιτροπή το καταψήφισαν ο Συνασπισμός Ριζοσπαστικής Αριστεράς-Ενωτικό Κοινωνικό Μέτωπο, ο Λαϊκός Σύνδεσμος Χρυσή Αυγή και το Κομμουνιστικό Κόμμα. 
Επειδή στο νομοσχέδιο αυτό έχουν κατατεθεί δυο υπουργικές τροπολογίες, θα πρότεινα, όπως τουλάχιστον έγινε συζήτηση και συνεννόηση στη Διάσκεψη των Προέδρων την προηγούμενη εβδομάδα, να μιλήσουν οι εισηγητές, οι ειδικοί αγορητές των κομμάτων πέντε λεπτά ο καθένας και στην συνέχεια όσοι συνάδελφοι τυχόν εγγραφούν.
Συμφωνεί το Σώμα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94645"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"94646"," Το Σώμα συμφώνησε, με τις όποιες αντιρρήσεις μπορεί να  υπάρχουν. 
Σας ανακοινώνω ότι από την Κοινοβουλευτική Ομάδα του ΠΑΣΟΚ ειδικός αγορητής ορίζεται ο Βουλευτής κ. Μιχάλης Κασσής. 
Από το ΣΥΡΙΖΑ ορίζεται ως Κοινοβουλευτικός Εκπρόσωπος ο Βουλευτής κ. Γεώργιος Σταθάκης.
Από τη Χρυσή Αυγή ορίζεται ειδικός αγορητής ο Βουλευτής Κορινθίας Ευστάθιος Μπούκουρας και Κοινοβουλευτικός Εκπρόσωπος ο Βουλευτής Σερρών κ. Αρτέμιος Ματθαιόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94647"," Από τους Ανεξάρτητους Έλληνες;","ΡΑΧΗΛ ΜΑΚΡΗ",293
"94648"," Δεν έχω ανακοίνωση, αλλά ειδική αγορήτρια είστε εσείς, κυρία Μακρή.
Το λόγο τώρα έχει η κ. Ουζουνίδου ως αντιλέγουσα, για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94649"," Κυρίες και κύριοι συνάδελφοι, στις 25 Απριλίου του 2007 στις Βρυξέλλες και στις 30 Απριλίου στην Ουάσιγκτον υπεγράφη το Πρωτόκολλο της Συμφωνίας Αεροπορικών Μεταφορών μεταξύ των ΗΠA και της Ευρωπαϊκής Κοινότητας, το οποίο κυρώθηκε στην ελληνική Βουλή στις 31 Μαρτίου του 2008.
Ο ΣΥΡΙΖΑ στην Ολομέλεια της Βουλής τότε είχε καταδείξει ότι η Διατλαντική Συμφωνία Αερομεταφορών λειτουργούσε υπέρ των πολυεθνικών αεροπορικών εταιρειών, κατά κύριο λόγο αμερικανικών και ευρωπαϊκών, που επέτρεπε τη διαμόρφωση καρτέλ στο χώρο και στη συνέχεια την άλωση των αερομεταφορών σε παγκόσμιο επίπεδο. Στο όνομα του ανταγωνισμού και της επιδίωξης της κερδοφορίας με τις λιγότερες δυνατές κρατικές παρεμβάσεις υποβαθμίζονταν ο έλεγχος της ασφάλειας των αεροπλάνων, καθώς και τα μέτρα κατά των εξαιρετικά ρυπογόνων επιπτώσεων των αερομεταφορών στο περιβάλλον.
Σε εκείνο το πρώτο στάδιο, οι Ηνωμένες Πολιτείες, παρ’ ότι αποτελούν τη Μέκκα του φιλελευθερισμού, είχαν επιτύχει να διατηρήσουν την εθνικότητα των εταιρειών τους και να επιτρέψουν σε τρίτες αλλοδαπές εταιρείες την κατοχή ποσοστού έως 25%.
Τι τροποποιείται; Πού προχώρησε η συμφωνία του δεύτερου σταδίου, η οποία προβλέπεται να προχωρήσει και σε τρίτο και σε επόμενα πιθανά στάδια;
Πρώτον, θέματα περιβάλλοντος. Με το άρθρο 3 του παρόντος τροποποιητικού Πρωτοκόλλου, που αποκαθιστά εξ ολοκλήρου το άρθρο 15, εισάγεται ελαστικοποίηση των διατάξεων περί προστασίας του περιβάλλοντος. Με τις παραγράφους 1, 2, 3,4,5 ουσιαστικά διατηρείται και ενισχύεται ο περιορισμός του δικαιώματος του κράτους να καθορίζει τα μέτρα για την προστασία του περιβάλλοντος ακόμη και σε τοπικό επίπεδο, χάριν διευκολύνσεως της επιχειρηματικής δραστηριότητας των αεροπορικών εταιρειών. Απομειώνεται το δικαίωμα των κρατών να καθορίζουν την περιβαλλοντική τους πολιτική, διότι αυτό απαιτεί στην πραγματικότητα και  τη σύμφωνη γνώμη αυτών των εταιρειών.
Στην παράγραφο 6 εκφράζονται ευχές για την προώθηση της συνεργασίας σε θέματα έρευνας και ανάπτυξης της αεροπορικής τεχνολογίας, φιλικής προς το περιβάλλον, σε θέματα καινοτομίας για τη διαχείριση της εναέριας κυκλοφορίας, σε θέματα των βιώσιμων εναλλακτικών αεροπορικών καυσίμων, χωρίς όμως να αποτελούν δεσμευτικές ρυθμίσεις. 
Δεν προβλέπεται ρύθμιση για τις εκπομπές θερμοκηπικών αερίων από τις διεθνείς αερομεταφορές και αυτό το αναγνωρίζει και η πλειοψηφία του Ευρωπαϊκού Κοινοβουλίου στο κοινό ψήφισμα της 17ης Ιουνίου του 2010.
Στο αναφερόμενο ψήφισμα, το Ευρωπαϊκό Κοινοβούλιο εκφράζει τη λύπη του για το γεγονός ότι ο Κανονισμός για το Σύστημα Εμπορίας Εκπομπών Αερίων του Θερμοκηπίου δεν αποτελεί μέρος της προκαταρκτικής συμφωνίας, επισημαίνει δε ότι θα χρειαστεί να διεξαχθούν περαιτέρω συνομιλίες με τις Ηνωμένες Πολιτείες, με σκοπό την έναρξη ισχύος του ETS έως το 2012.
Σύμφωνα με το «REUTERS», η ανάγκη να υπάρξει μέχρι το Σεπτέμβριο μια παγκόσμια συμφωνία που να ρυθμίζει το σύστημα καταμέτρησης εκπομπής ρύπων στην παγκόσμια αεροπλοΐα, δείχνει να πηγαίνει στις καλένδες. Από τον περασμένο Νοέμβριο η Ευρωπαϊκή Ένωση ανέστειλε την εφαρμογή του σχεδίου εμπορίας ρύπων, το οποίο απορρίφθηκε από την Κίνα, την Ινδία και τις Ηνωμένες Πολιτείες και άλλες βέβαια χώρες. Η τελική απόφαση πάντως επί του θέματος θα εκδοθεί από το Διεθνή Οργανισμό Πολιτικής Αεροπορίας στις αρχές του Οκτωβρίου.
Φαίνεται ότι η Ευρωπαϊκή Ένωση κινείται στην κατεύθυνση προστασίας του περιβάλλοντος, αλλά δεν καταφέρνει να πείσει τις Ηνωμένες Πολιτείες στο πλαίσιο αυτής της συμφωνίας, ακόμη και σε αυτό το δεύτερο στάδιο. Γι’ αυτό το λόγο προφανώς παρατίθεται στο τέλος του τροποποιητικού πρωτοκόλλου  το μνημόνιο διαβουλεύσεων και η κοινή δήλωση για τα περιβαλλοντικά θέματα, που συμπεριλαμβάνουν μια σειρά σημαντικών μέτρων, που όμως δεν αποτελούν δεσμευτικές ρυθμίσεις.
Δεύτερον, θέματα εργασιακά. Αν και για πρώτη φορά γίνεται αναφορά στα εργασιακά πρότυπα ή δικαιώματα, από το όλο πνεύμα της συμφωνίας συμπεραίνουμε ότι πρόκειται αυτά να θιγούν άμεσα από την εφαρμογή της συμφωνίας. Σημειώνουμε ότι πάντα σε διαδικασίες απελευθέρωσης παρέχονται υποσχέσεις και ρυθμίσεις σχετικά με οφέλη για τους εργαζόμενους και τους επιβάτες, σχεδόν κοινότοπες.
 Όπου, όμως, έχει προχωρήσει η απελευθέρωση, είτε σε αυτόν τον τομέα είτε σε άλλους τομείς, τα δικαιώματα των εργαζομένων καταστρατηγούνται, καθώς η απελευθέρωση διευκολύνει το dumping από τις πολυεθνικές, επιβάλλοντας μη ασφαλείς θέσεις εργασίας μέσω της επιδείνωσης των συνθηκών απασχόλησης.
Τρίτον, θέματα ανοίγματος της αγοράς. Στην πραγματικότητα φέρνετε προς κύρωση στη Βουλή μία συμφωνία που, ενώ με την πρώτη ματιά δείχνει να θέλει να διευκολύνει τις αερομεταφορές, ωστόσο λειτουργεί υπέρ των τεράστιων αεροπορικών εταιρειών, διευκολύνοντάς τους στη δημιουργία καρτέλ, το οποίο τελικά θα λειτουργήσει σε βάρος τόσο της ασφάλειας των αερομεταφορών όσο και των επιβατών. 
Η διαδικασία αυτή παρεμποδίζει την κρατική παρέμβαση και τη ρύθμιση του στρατηγικού αυτού τομέα, επιτρέποντας την είσοδο στη μονοπωλιακή συγκέντρωση που αποτελεί πάντα επακόλουθο του ελεύθερου ανταγωνισμού.
Στο όνομα της διευκόλυνσης των επιχειρηματικών ευκαιριών στον τομέα των διεθνών αερομεταφορών προωθούνται τα συμφέροντα των πολυεθνικών στον κλάδο εις βάρος των εθνικών εταιρειών και των αντίστοιχων στρατηγικών τους συμφερόντων. Φιλελευθεροποιείται, δηλαδή, ακόμα περισσότερο ο τομέας των αερομεταφορών.
Κυρίες και κύριοι, όπως ορίζεται στην παράγραφο 2 του άρθρου 6 που αντικαθιστά το άρθρο 21, η Ευρωπαϊκή Ένωση και τα κράτη-μέλη της επιτρέπουν την κατά πλειοψηφία κυριότητα και τον πραγματικό έλεγχο των αεροπορικών τους εταιρειών από τις ΗΠΑ ή υπηκόους τους στη βάση της αμοιβαιότητας, κατόπιν επιβεβαίωσης της κοινής επιτροπής ότι οι νόμοι και οι κανονισμοί των ΗΠΑ επιτρέπουν την κατά πλειοψηφία κυριότητα και τον πραγματικό έλεγχο των αεροπορικών τους εταιρειών από τα κράτη-μέλη ή υπηκόους τους. 
Στη Διαρκή Επιτροπή δεν απαντήθηκε αν έχει μέχρι σήμερα ολοκληρωθεί η τροποποίηση του κανονιστικού πλαισίου των ΗΠΑ. Και αν δεν έχει ολοκληρωθεί, υπάρχει χρονοδιάγραμμα όπου ορίζεται αυτή η ολοκλήρωση;
Κλείνοντας, όσον αφορά αυτήν την τροπολογία, θα ήθελα να σας υπογραμμίσω πως για εμάς είναι απαραίτητες και αναγκαίες, σε παγκόσμιο επίπεδο, στον κλάδο των αερομεταφορών συνεργασίες και ρυθμίσεις στους δύο βασικούς πυλώνες. Πρώτον, στην ασφάλεια των πτήσεων. Παραδείγματος χάριν, τη συμβατότητα των συστημάτων της εναέριας κυκλοφορίας. Και δεύτερον, στην προστασία του περιβάλλοντος, όπως επιπτώσεις στο κλίμα, ηχορυπάνσεις κ.λπ. Βέβαια, είναι σημαντικός και ο σεβασμός των προσωπικών δεδομένων του επιβατικού κοινού. 
Ωστόσο, βλέπουμε να προωθούνται ρυθμίσεις όπως οι προαναφερθείσες, με βασικό στόχο την απελευθέρωση της αγοράς των αερομεταφορών, με βασικό κριτήριο το κέρδος των μεγάλων εταιρειών και επομένως, οι ανωτέρω απαιτούμενες συνεργασίες και ρυθμίσεις να μπαίνουν σε δεύτερη μοίρα.
Στο σημείο αυτό θα ήθελα να μιλήσουμε για τις τροπολογίες υπ’ αριθμόν 529 και υπ’ αριθμόν 530, οι οποίες έχουν κατατεθεί. Καταδικάζουμε ξανά, για ακόμη μια φορά, το γεγονός ότι φέρνετε άσχετες τροπολογίες σε άσχετα νομοσχέδια. Αυτό είναι προσβολή προς την κοινοβουλευτική διαδικασία. 
Για την τροπολογία αυτή, όπως κατατέθηκε από τους τρεις συναρμόδιους Υπουργούς και είναι διατυπωμένη, θα ήθελα να τονίσω ότι δεν λύνει τα προβλήματα τα οποία επικαλείται η αιτιολογική έκθεση ότι θέλει να αντιμετωπίσει.
Όσον αφορά τις ρυθμίσεις χρεών μικρομεσαίων επιχειρήσεων προς τα ασφαλιστικά ταμεία, προτείνουν την αντιμετώπιση ορισμένων διαδικαστικών προβλημάτων, αλλά δεν λύνουν το πρόβλημα ουσίας που έχει θέσει και η ΓΣΕΒΕΕ, δηλαδή τις προϋποθέσεις ένταξης των μικρομεσαίων επιχειρήσεων σε αυτήν τη ρύθμιση, οι οποίες στην ουσία είναι απαγορευτικές, με αποτέλεσμα ούτε τα ασφαλιστικά ταμεία να εισπράττουν έσοδα ούτε να ενισχύεται η βιωσιμότητα αυτών των επιχειρήσεων. 
Όσον αφορά τη ρύθμιση για τους συνταξιούχους της Αγροτικής Τράπεζας, η τροπολογία αυτή αφήνει άλυτες πολλές εκκρεμότητες, με αποτέλεσμα να μένουν ακάλυπτες για ένα εξάμηνο οι ιατροφαρμακευτικές τους δαπάνες -που έχουν καταβάλει από την τσέπη τους- και να μένουν ολοκληρωτικά «στον αέρα» περίπου χίλιοι εργαζόμενοι και συνταξιούχοι. 
Εμείς, γι’ αυτήν την τροπολογία θα ψηφίσουμε «ΠΑΡΩΝ», γιατί είδαμε ότι υπάρχουν κάποιες ρυθμίσεις οι οποίες είναι θετικές.
Θα αναφερθώ τώρα στην υπ’ αριθμόν 530 τροπολογία, «Άμισθες προξενικές αρχές του εξωτερικού». Το άρθρο 60 του ν. 3566/2007 προέβλεπε τα εξής: «Οι άμισθες προξενικές αρχές ασκούν τα ίδια καθήκοντα με τις έμμισθες προξενικές αρχές, πλην εκείνων που αφορούν στη χορήγηση θεώρησης εισόδου –τη βίζα δηλαδή- επί αλλοδαπών διαβατηρίων».
Σκοπός των άμισθων προξενικών αρχών ήταν μέχρι σήμερα η εξυπηρέτηση των διαμενόντων ελλήνων υπηκόων στην περιφέρεια της πόλης σε θέματα όπως έκδοση πιστοποιητικών, πληρεξούσιων, ληξιαρχικών πράξεων και άλλες διοικητικές πράξεις, προώθηση και προβολή του ελληνικού πολιτισμού, τουρισμού, των ελληνικών προϊόντων και επενδύσεων.
Στο τροπολογούμενο άρθρο 60 αναφέρεται «με απόφαση του Υπουργού Εξωτερικών τα καθήκοντα μίας εκάστης άμισθης αρχής δύνανται να εξειδικεύονται και να περιορίζονται, τηρουμένων όλων των διαδικασιών γνωστοποίησης στο κράτος υποδοχής». Τι σημαίνει «εξειδικεύονται ή περιορίζονται τα καθήκοντα των άμισθων προξενικών αρχών»; Θα μπορούν, δηλαδή, οι άμισθοι πρόξενοι να ασκούν εξωτερική πολιτική; Θα δύνανται να χορηγούν θεώρηση εισόδου σε αλλοδαπά διαβατήρια κατά το δοκούν; Πώς θα διασφαλιστούν οι βίζες; Πώς θα διασφαλιστεί ότι θα εκδίδονται σύμφωνα με το ισχύον κανονιστικό πλαίσιο; Θα διασφαλιστεί με το σύστημα Σένγκεν; Αυτά είναι ερωτήματα. 
Εμείς και για αυτήν την τροπολογία θα ψηφίσουμε «ΠΑΡΩΝ», γιατί θεωρούμε ότι θέλετε να προχωρήσετε σε κάτι καλό για την χώρα μας.
(Χειροκροτήματα από την πτέρυγα των Ανεξαρτήτων Ελλήνων)","ΕΥΓΕΝΙΑ ΟΥΖΟΥΝΙΔΟΥ",382
"94650"," Ευχαριστούμε, κυρία Ουζουνίδου.
Το λόγο έχει ο κ. Μιχάλης Κασσής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94651"," Το συγκεκριμένο νομοσχέδιο αφορά το τροποποιητικό Πρωτόκολλο της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Ένωσης, που έχει ως στόχο το άνοιγμα της πρόσβασης στις αγορές και τη μεγιστοποίηση του οφέλους για τους καταναλωτές, τις εταιρείες των αερομεταφορών, τους εργαζόμενους και τις κοινωνίες εκατέρωθεν του Ατλαντικού.
Με την εφαρμογή του τροποποιητικού Πρωτοκόλλου εισάγονται υποχρεώσεις για την αμοιβαία αναγνώριση στην επάρκεια και ιθαγένεια των αεροπορικών εταιρειών, αυξάνεται η συνεργασία των δύο μερών σε θέματα περιορισμού των επιπτώσεων των αεροπορικών μεταφορών στο περιβάλλον, επεκτείνεται η αρμοδιότητα της κοινής Επιτροπής Ελέγχου της Συμφωνίας σε θέματα εναέριας κυκλοφορίας, ασφάλειας και συνεργασίας με τρίτες χώρες, ρυθμίζονται θέματα δρομολογίων των αεροπορικών εταιρειών, αναγνωρίζεται η κοινωνική διάσταση και το όφελος υψηλών εργασιακών προτύπων, χωρίς υπονόμευση εργασιακών δικαιωμάτων και αρχών των συμβαλλομένων μερών.
Πιστεύουμε πως στα πλαίσια της συμμετοχής μας στην Ευρωπαϊκή Ένωση και στα πλαίσια της ανάγκης για ενίσχυση σχέσεων και συνεργασιών και συναλλαγών της με τις Ηνωμένες Πολιτείες προτείνουμε την υπερψήφιση του νομοσχεδίου.
Έρχομαι στις δύο τροπολογίες. Η τροπολογία 529/24-5-2013 ψηφίζεται όπως έχει κατατεθεί. Έγινε μια προσθήκη – βελτίωση από πλευράς του ΠΑΣΟΚ, η οποία δεν γίνεται δεκτή. Βέβαια, εδώ χρειάζεται η δέσμευση από πλευράς του Υπουργού για να εξεταστούν από τον αρμόδιο Υπουργό Διοικητικής Μεταρρύθμισης τα θέματα αυτά και να επανέρθουν σε κάποιο άλλο νομοσχέδιο.
Η τροπολογία με γενικό αριθμό 530 γίνεται δεκτή, όπως έχει κατατεθεί.
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΜΙΧΑΗΛ ΚΑΣΣΗΣ",206
"94652"," Ευχαριστούμε, κύριε Κασσή.
Το λόγο έχει η κ. Ραχήλ Μακρή, από τους Ανεξάρτητους Έλληνες.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94653"," Ευχαριστώ, κυρία Πρόεδρε.
Κυρίες και κύριοι Βουλευτές, για το νομοσχέδιο για την «Κύρωση του Τροποποιητικού Πρωτοκόλλου της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Κοινότητας και των κρατών μελών που υπεγράφη στις 25 και 30 Απριλίου 2007» έχουμε μελετήσει τις διατάξεις και συμφωνήσαμε από τη συνεδρίαση της Διαρκούς Επιτροπής Παραγωγής και Εμπορίου που συνεδρίασε στις 23 Μαΐου 2013. 
Θέλουμε να πιστεύουμε ότι στα πλαίσια της Ευρωπαϊκής Ένωσης θα αναλάβετε όλες τις απαιτούμενες ενέργειες για τη διασφάλιση των συμφερόντων της χώρας, την ασφάλεια των πτήσεων και την προστασία του περιβάλλοντος. Η ανάπτυξη δικτύων μεταφορών είναι επιθυμητή, αλλά και επιδιωκόμενη, αρκεί να γίνεται επ’ ωφελεία και των δύο πλευρών και όχι με ετεροβαρείς όρους.
Είναι πάγια τακτική των Ανεξάρτητων Ελλήνων η υποστήριξη των προοπτικών ανάπτυξης της χώρας όταν αυτές, βέβαια, δεν υποκρύπτουν ξεπούλημα της δημόσιας περιουσίας. Βέβαια, γνωρίζετε ότι έλεγχός μας στο πλαίσιο των κοινοβουλευτικών μας αρμοδιοτήτων θα είναι συνεχής. 
Πέραν αυτού, στο συγκεκριμένο νομοσχέδιο έχετε καταθέσει δύο τροπολογίες με θέματα άσχετα με το Υπουργείο Ανάπτυξης. Αποτελεί πάγια θέση μας η προτροπή να νομοθετείτε σωστά και όχι μέσω τροπολογιών, ιδιαίτερα σε νομοσχέδια κύρωσης διεθνών συμβάσεων.
Παρ’ όλα αυτά, και καθώς η τροπολογία με γενικό αριθμό 529 και ειδικό 64 περιλαμβάνει μεταξύ άλλων και ρυθμίσεις σχετικά με τους συνταξιούχους του Ταμείου Συντάξεων και Πρόνοιας Προσωπικού ΑΤΕ, για το συγκεκριμένο θέμα η ρύθμιση μάς βρίσκει σύμφωνους. Μάλιστα, κύριε Υπουργέ, ζητάμε την αναδρομική ισχύ των διατάξεων από 28 Ιουλίου του 2012 ή έστω από 14 Δεκεμβρίου του 2012. 
Θυμίζουμε, κύριε Υπουργέ, ότι από τις 28-7-2012 οι εν ενεργεία υπάλληλοι της ΑΤΕ ασφαλίζονται για ιατροφαρμακευτική περίθαλψη στο ΤΑΥΤΕΚΩ και στη συνέχεια από 1-11-2012 μεταφέρονται στον ΕΟΠΥΥ. Ουδείς λόγος γίνεται βέβαια για τους ήδη συνταξιούχους της ΑΤΕ, οι οποίοι καλύπτονταν ιατροφαρμακευτικά από το ΤΥΠΑΤΕ, δηλαδή το Ταμείο Υγείας και Πρόνοιας της Αγροτικής Τράπεζας, οι οποίοι θα έπρεπε να ακολουθήσουν την ίδια πορεία με τους εν ενεργεία υπαλλήλους, αφού όλοι αποτελούσαν αναπόσπαστο κομμάτι της ΑΤΕ. 
Μετά την αποχώρηση των εν ενεργεία υπαλλήλων και την απώλεια των εισφορών, το ΤΥΠΑΤΕ αδυνατούσε να ανταπεξέλθει στις υποχρεώσεις του, δεν είχε λεφτά να πληρώσει, δεν υπάρχουν γιατροί για να συνταγογραφήσουν τα φάρμακα, πληρώνουν οι ίδιοι οι συνταξιούχοι τους γιατρούς και τα φάρμακά τους, ενώ συνεχίζεται να τους παρακρατείται κανονικά η εισφορά για ιατροφαρμακευτική περίθαλψη από τη σύνταξή τους. 
Από τις 14-12-2012 το ταμείο στην ουσία έχει κάνει στάση πληρωμών. Ουσιαστικά δηλαδή δεκατρείς χιλιάδες συνταξιούχοι, συμπεριλαμβανομένων και των προστατευμένων μελών, μένουν, κύριε Υπουργέ, ανασφάλιστοι. Αποτέλεσμα είναι, οι συνταξιούχοι να έχουν στα χέρια τους δαπάνες από 1.000 μέχρι 5.000 ευρώ, που αφορούν φάρμακα και εξετάσεις και δεν μπορούν να πάρουν τα χρήματά τους από πουθενά.
Για το λόγο αυτό και ύστερα από τη σύμφωνη γνώμη των αρμόδιων τομεαρχών των Ανεξαρτήτων Ελλήνων, τόσο σε θέματα εξωτερικών όσο και σε θέματα κοινωνικής πρόνοιας, θα υπερψηφίσουμε τη συγκεκριμένη τροπολογία, αφού την τροποποιήσετε, όπως είπαμε, καθώς και την τροπολογία 530/65, που αναφέρεται σε ρυθμίσεις θεμάτων σχετικά με καθήκοντα άμισθων προξενικών αρχών. 
Ευχαριστώ.","ΡΑΧΗΛ ΜΑΚΡΗ",293
"94654"," Κι εμείς ευχαριστούμε, κυρία Μακρή. 
Ο κ. Ευστάθιος Μπούκουρας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94655"," Ευχαριστώ πολύ, κυρία Πρόεδρε. 
Συζητείται αυτή τη στιγμή η κύρωση μίας διεθνούς συμφωνίας από τη χώρα μας και θα επαναλάβω πως, για τη Χρυσή Αυγή, κάθε τέτοια συζήτηση οφείλει να γίνεται πάνω στη βάση των εθνικών μας συμφερόντων και σε περίπτωση που αυτά έρχονται σε αντίθεση με την εκάστοτε συμφωνία, αυτή να μην κυρώνεται από την ελληνική πλευρά. 
Μπορεί ως κράτος-μέλος της Ευρωπαϊκής Ένωσης να έχουμε ορισμένες υποχρεώσεις και να λειτουργούμε μέσα σε ένα συγκεκριμένο πλαίσιο λήψης αποφάσεων, αλλά για εμάς πρώτα είναι τα εθνικά συμφέροντα και έπονται οι διεθνείς υποχρεώσεις. 
Αντικείμενο της Συμφωνίας αυτής είναι το ζήτημα των αεροπορικών μεταφορών μεταξύ της Ευρωπαϊκής Ένωσης και των Ηνωμένων Πολιτειών Αμερικής και οι επιμέρους πτυχές σε επιχειρηματικό, οικονομικό και περιβαλλοντολογικό επίπεδο. Τα τελευταία χρόνια οι αεροπορικές μεταφορές σε παγκόσμια κλίμακα έχουν υποστεί μεγάλες αλλαγές, με νέες δυνάμεις να αναδεικνύονται και τις ήδη υπάρχουσες να προσπαθούν να υπερασπιστούν τις αγορές που ελέγχουν. 
Η οικονομική κρίση έχει επηρεάσει αρνητικά την Ευρώπη στον τομέα αυτό και είναι αλήθεια πως η Ευρώπη θα πρέπει να αναζητήσει διεξόδους σε  νέες αγορές με προοπτική ανάπτυξης. Εξάλλου, είναι γεγονός πως ο κλάδος των αεροπορικών μεταφορών αποτελεί κομβικής σημασίας παράγοντα για την ευρωπαϊκή οικονομία, καθώς αφορά την εμπορική κίνηση, την εργασία και τη σύνδεση εκατομμυρίων ανθρώπων. 
Συμφωνούμε, λοιπόν, στην ανάγκη να συναφθούν διεθνείς συμφωνίες και να αναπτυχθεί η σχέση μεταξύ της Ευρωπαϊκής Ένωσης και βασικών εταίρων της παγκόσμιας αεροπορίας, όπως για παράδειγμα η Κίνα, η Ρωσία ή η Ιαπωνία. 
Για ποιο λόγο όμως δίνετε προτεραιότητα στη συμφωνία με τις Ηνωμένες Πολιτείες, τη στιγμή που θα μπορούσε το ζήτημα αυτό να αποτελέσει προϊόν πολιτικής πίεσης προς την Αμερική, προκειμένου η Ευρωπαϊκή Ένωση να επιδιώξει τη σταδιακή απελευθέρωσή της από τη μέγγενη των ΗΠΑ; 
Για ποιο λόγο να επεκταθεί η δυνατότητα της κυριότητας και του πραγματικού ελέγχου ευρωπαϊκών εταιρειών από αμερικάνικες εταιρείες; Τι μας εξασφαλίζει πως πίσω από την απελευθέρωση αυτή δεν κρύβονται ζητήματα επέκτασης στρατιωτικών συστημάτων ελέγχου, επέκτασης δηλαδή της αμερικάνικης κυριαρχίας στην ήπειρό μας; Μήπως ρήτρα αμοιβαιότητας; Σίγουρα όχι.
Στα καθ’ ημάς τώρα. Ως εθνικιστές δεν πρόκειται ποτέ να μπούμε σε διαδικασία συζητήσεων για ζητήματα που άπτονται του αεροπορικού κλάδου με μία χώρα η οποία εξακολουθεί να εφαρμόζει το εξευτελιστικό καθεστώς της βίζας για τους πολίτες μας. Μάλιστα, ο εξευτελισμός είναι ακόμα μεγαλύτερος για το κράτος μας, όταν θυμόμαστε τους πανηγυρισμούς του Υπουργείου Εξωτερικών το 2010 περί κατάργησης της βίζας, η οποία τελικώς απλώς άλλαξε όνομα σε «ηλεκτρονική εγκεκριμένη ταξιδιωτική άδεια». Η κατάργηση του καθεστώτος αυτού αποτελεί όρο αδιαπραγμάτευτο, όρο που θα έπρεπε να εφαρμόζει κάθε κυβέρνηση με ελάχιστο επίπεδο εθνικής αξιοπρέπειας. 
Έπειτα, δεν είναι δυνατόν να εγκρίνουμε την κύρωση μιας συμφωνίας της Ευρωπαϊκής Ένωσης και κατ’ επέκταση της χώρας μας με ένα κράτος το οποίο δεν σέβεται την εθνική μας ανεξαρτησία. Δεν θα κάνω λόγο για τη διαρκώς εχθρική συμπεριφορά της Αμερικής σε εθνικά μας θέματα. Θα αναφέρω απλά την πρόσφατη έκθεση του State Department, με την οποία επιχειρείται μια ωμή παρέμβαση στα εσωτερικά μας θέματα.
Τέλος, είμαστε βέβαιοι πως η συμφωνία αυτή θα αποτελέσει τη δίοδο για νέο ξεπούλημα σε αεροπορικές υποδομές αυτήν τη φορά, με ό,τι αυτό συνεπάγεται σχετικά με τα συστήματα στρατιωτικού ελέγχου της πατρίδας μας και την επέκτασή τους. Για τους ανωτέρω λόγους ο Λαϊκός Σύνδεσμος-Χρυσή Αυγή θα καταψηφίσει το παρόν σχέδιο νόμου.
Σχετικά με την τροπολογία 529/64 που κατατέθηκε στις 24/5, πρέπει να αναφέρουμε ότι για άλλη μία φορά καταστρατηγείτε τον Κανονισμό της Βουλής, αλλά και το ίδιο το Σύνταγμα και αυτό το αναφέρουμε για τον εξής προφανή λόγο: την κατάθεση και την ψήφιση τροπολογιών σε μια κύρωση διεθνούς σύμβασης, χωρίς τη συνεδρίαση της αρμόδιας επιτροπής. Αυτός είναι ο αρχικός λόγος που δηλώνουμε εξαρχής ότι καταψηφίζουμε. 
Η άποψή μας για τη συγκεκριμένη τροπολογία είναι ότι δεν διαφέρει σε τίποτα από τις τροποποιήσεις που θεσπίστηκαν στο πολυνομοσχέδιο, το οποίο ψηφίστηκε και αλλάζει ο τρόπος υπολογισμού των προσαυξήσεων επί εκπροθέσμων καταβολών στο δημόσιο. Αναφέρεται ότι η βασική οφειλή από την 1-1-2013 επιβαρύνεται με προσαυξήσεις εκπρόθεσμης καταβολής, οι οποίες υπολογίζονται με βάση το ισχύον επιτόκιο αναφοράς για πράξεις αναχρηματοδότησης της Ευρωπαϊκής Κεντρικής Τράπεζας. Δηλαδή, καλείται ο πολίτης να αντιμετωπίζει τα χρέη προς το δημόσιο, όπως τη δανειοδότηση από την τράπεζα, επιβάλλοντάς του ετήσιο επιτόκιο της τάξεως του 8% και προσαυξήσεις  εκπρόθεσμης καταβολής της τάξης του 1%. 
Έρχομαι στην υπ’ αριθμ. 530/65 της 24/5 τροπολογία, η οποία εξισώνει πλήρως τις αρμοδιότητες των άμισθων προξενικών αρχών με εκείνες των έμμισθων. Δηλαδή, οι άμισθες προξενικές αρχές θα μπορούν πλέον να ασχολούνται και με ζητήματα που σχετίζονται με τη χορήγηση αδειών εισόδου επί αλλοδαπών διαβατηρίων. Οι έμμισθες προξενικές αρχές έχουν μεταξύ των καθηκόντων τους ιδιαίτερα σοβαρά ζητήματα, όπως η παροχή πληροφοριών στην Κυβέρνηση για ζητήματα τρίτων χωρών που αφορούν τα εθνικά μας συμφέροντα, η παροχή συνδρομής στους ομογενείς Έλληνες, η άσκηση λιμενικών αρμοδιοτήτων σε παράκτιες προξενικές αρχές, ακόμη και σε μερικές περιπτώσεις η άσκηση καθηκόντων διπλωματικών αρχών. 
Για εμάς, τα ανωτέρω ζητήματα είναι ιδιαιτέρως σημαντικά και αμφιβάλλουμε αν θα έπρεπε να αποτελούν ακόμα και αυτά αντικείμενο αρμοδιοτήτων των έμμισθων προξενικών αρχών, καθ’ ότι δεν είμαστε βέβαιοι κατά πόσο πληρούν τα εχέγγυα για κάτι τέτοιο. Τα επιλεγόμενα πρόσωπα για το χειρισμό τέτοιων λεπτών θεμάτων θα πρέπει να διαθέτουν τις ανάλογες γνώσεις και τη σχετική εμπειρία για κάτι τέτοιο, πόσο μάλλον για το ιδιαίτερα σημαντικό θέμα της χορήγησης αδειών εισόδου σε αλλοδαπούς. Σε κάθε περίπτωση πάντως, θεωρούμε πως είναι τουλάχιστον αστείο το Υπουργείο Εξωτερικών να προσπαθεί να παρουσιάσει παραγωγή έργου επί ζητημάτων, όπως η οργάνωση και τα καθήκοντα των προξενικών μας αρχών, τη στιγμή που δεν κάνει το παραμικρό σε μείζονος σημασίας ζητήματα. 
Μόλις πριν λίγες ημέρες, για παράδειγμα, το Ευρωπαϊκό Κοινοβούλιο ζήτησε την άμεση έναρξη των ενταξιακών διαπραγματεύσεων με τα Σκόπια, παρά τη συνεχιζόμενη στάση των Σκοπιανών που εξακολουθούν να σφετερίζονται το όνομα και την ιστορία της Μακεδονίας μας. Τι κάνει για το ζήτημα αυτό το Υπουργείο; 
Σε κάθε περίπτωση, η Χρυσή Αυγή καταψηφίζει την τροπολογία αυτή. Παράλληλα εκφράζουμε την απορία αν με την εξίσωση καθηκόντων των έμμισθων και των άμισθων προξενικών αρχών δημιουργηθεί αργότερα το ζήτημα της αναβάθμισής τους σε έμμισθες, με ό,τι κάτι τέτοιο θα συνεπάγεται σε επίπεδο κόστους για τον προϋπολογισμό του κράτους και φυσικά, σε επίπεδο βολέματος ημετέρων, μέσω της δημιουργίας νέων θέσεων στο δημόσιο τομέα. 
Ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"94656"," Ευχαριστούμε κι εμείς, κύριε Μπούκουρα. 
Η κ. Ασημίνα Ξυροτύρη-Αικατερινάρη έχει το λόγο, εκ μέρους της Δημοκρατικής Αριστεράς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94657"," Ευχαριστώ, κυρία Πρόεδρε.  
Η Συμφωνία των Αεροπορικών Μεταφορών μεταξύ της Ευρωπαϊκής Ένωσης και των Κρατών μελών της και των Ηνωμένων Πολιτειών της Αμερικής είχε υπογραφεί στις 30 Απριλίου 2007. 
Η Συμφωνία των Αεροπορικών Μεταφορών του 2007 αποτέλεσε σημαντική αλλαγή στις υπερατλαντικές αεροπορικές σχέσεις, διότι παρέχει ευρείες και νέες εμπορικές ελευθερίες στις αεροπορικές εταιρείες και αναλυτικό πλαίσιο κανονιστικής συνεργασίας με τις Ηνωμένες Πολιτείες της Αμερικής σ’ ένα ευρύ φάσμα θεμάτων. 
Η Συμφωνία δημιούργησε σημαντικά οφέλη σε αεροπορικές εταιρείες, αερολιμένες και χρήστες των αερομεταφορών στην Ευρώπη. Ωστόσο, η Ευρωπαϊκή Ένωση επιζητούσε περισσότερες ευκαιρίες επενδύσεων και πρόσβασης στην αγορά. 
Η Συμφωνία των Ανοικτών Ουρανών εφαρμόζεται από τις 30 Μαρτίου 2008. Αντικατέστησε είκοσι μία διμερείς συμφωνίες μεταξύ των κρατών-μελών της Ευρωπαϊκής Ένωσης και των Ηνωμένων Πολιτειών της Αμερικής, με στόχο την ελεύθερη πρόσβαση στις αγορές και τα οφέλη για τους καταναλωτές, τις αερογραμμές, την απασχόληση και τους πολίτες στις δύο πλευρές του Ατλαντικού. 
Η Συμφωνία άρει όλους τους περιορισμούς στις διαδρομές, στις τιμές ή τον αριθμό εβδομαδιαίων πτήσεων. Όλες οι αεροπορικές εταιρείες της Ευρωπαϊκής Ένωσης μπορούν τώρα να εκτελούν κατ’ ευθείαν πτήσεις στις ΗΠΑ από οποιοδήποτε κράτος στην Ευρώπη κι όχι μόνο από τη χώρα τους. 
Τα οικονομικά οφέλη λοιπόν από τη δημιουργία ενός πλήρως ανοικτού εναέριου χώρου «Συμφωνία Ανοικτών Ουρανών μεταξύ της Ευρωπαϊκής Ένωσης και ΗΠΑ» εκτιμήθηκαν σε αρκετά δισεκατομμύρια ευρώ ετησίως. 
Το τροποποιητικό Πρωτόκολλο αποτελεί το δεύτερο στάδιο της Συμφωνίας αυτής  και στηρίζεται στα σημαντικά πλεονεκτήματα, που έχουν εξασφαλιστεί μέσω του πρώτου σταδίου, επιδιώκοντας έτσι σημαντικότερη πρόοδο στους τομείς αυτούς, συμπεριλαμβανομένων πρόσθετων επενδύσεων και ευκαιριών πρόσβασης στην αγορά, καθώς και ενίσχυση του πλαισίου της συνεργασίας σε τομείς όπως η ασφάλεια, η αεροπορική ασφάλεια και το περιβάλλον. 
Πράγματι, το Πρωτόκολλο αυτό συνοδεύεται και από το μνημόνιο διαβουλεύσεων, το οποίο περιέχει νέα πρόσθετα στοιχεία, ώστε να βελτιωθεί ακόμη περισσότερο η υπάρχουσα συνεργασία στα πεδία της ασφάλειας, της αεροπορίας από έκνομες ενέργειες, της πολιτικής ανταγωνισμού και οι κοινές προσπάθειες για την αντιμετώπιση του περιβαλλοντικού αντίκτυπου των διεθνών αερομεταφορών. 
Όπως είπαμε και στην επιτροπή, θεωρούμε θετική αυτή την συμφωνία που συνάπτουμε ως κράτος-μέλος της Ευρωπαϊκής Ένωσης. Βέβαια, αναφέρθηκα και τότε και θα το πω και εδώ ότι η χώρα μας, πλην ενός δρομολογίου ή ενδεχομένως και κανενός δρομολογίου, δεν έχει αυτή τη στιγμή άμεση σύνδεση με τις ΗΠΑ. Δηλαδή, όσο προχωράμε, μειώνεται όλη αυτή η δραστηριότητα των δικών μας αεροπορικών μεταφορών με τις Ηνωμένες Πολιτείες της Αμερικής και βέβαια και με άλλες χώρες και δεν μπορεί να αξιοποιήσει στο σύνολό τους τις ευνοϊκές ρυθμίσεις αυτής της συμφωνίας.
Συνεπώς, αυτές οι απευθείας πτήσεις μειώνονται και αυτό έχει μία πολύ σημαντική επίδραση και στην ίδια τη χώρα και στον τουρισμό της και σε πολλούς άλλους τομείς. 
Ψηφίζουμε, λοιπόν, αυτό το Πρωτόκολλο.
Θα αναφερθώ τώρα στις τροπολογίες. Είναι πολύ σημαντική η τροπολογία 529/64. Να μην τα ξαναπούμε, βέβαια. Υπάρχει μία τροπολογία που θα αφορά την περίθαλψη των συνταξιούχων της Αγροτικής Τράπεζας και άλλες διατάξεις και θα την ψάχνει κανείς στο νόμο που αφορά το μνημόνιο των αεροπορικών μεταφορών. Είναι ένα μεγάλο ζήτημα. Είναι διαδικαστικό, αλλά σοβαρό ζήτημα. 
Ας πάμε τώρα στην ουσία του θέματος. Με την παράγραφο 1 αντικαθίσταται το τρίτο εδάφιο της περίπτωσης 2. Υπήρχε μία εκ παραδρομής αναφορά και συμφωνούμε με αυτή τη διόρθωση. 
Επίσης, συμφωνούμε και με την αντικατάσταση της περιπτώσεως 4, της υποπαραγράφου ΙΑ.1. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κυρία Πρόεδρε, θα χρειαστώ δύο λεπτά ακόμα. 
Θα πάω στην παράγραφο 4 αυτής της τροπολογίας και θέλω να ρωτήσω κάτι, κύριε Υπουργέ, γι’ αυτό. Στην παράγραφο 4 αυτής της τροπολογίας αντικαθίστανται το άρθρο 21 του ν. 4075 και παύουν να ισχύουν για ασφαλιστικές εισφορές που δεν καταβάλλονται εμπροθέσμως υπέρ του εκάστοτε φορέα κοινωνικής ασφάλισης, πλην του ΝΑΤ, από 1-1-2013 και εφεξής, και αντικαθίστανται από ένα ετήσιο επιτόκιο. Η ρύθμιση αυτή κρίνεται αναγκαία στο πλαίσιο της εναρμόνισης του τρόπου της εισπράξεως οφειλών στο δημόσιο και στους φορείς κοινωνικής ασφάλισης. 
Ο παλιός νόμος όριζε ότι το πρόσθετο αυτό τέλος είναι 3% για το διάστημα καθυστέρησης, που αντιστοιχεί στην επόμενη της λήξης της προθεσμίας καταβολής και μέχρι το ημερολογιακό τέλος του μήνα αυτού, και 1% για κάθε επόμενο μήνα καθυστέρησης μέχρι και 100% συνολικά. Αυτό εδώ αντικαθίσταται από ένα πρόσθετο τέλος 8% συν ένα μικρό επιτόκιο της τάξεως του 0,5% και αναφέρεται εδώ ότι το 8%, αυτή η ρύθμιση θα επιμερίζεται σε ετήσια βάση. Δηλαδή, επιμερίζεται αυτό για κάθε μήνα καθυστέρησης; Θέλω να μου απαντήσετε. Είναι δηλαδή ευμενέστερη αυτή η λύση που προτείνετε; 
Και πάω στη σημαντική παράγραφο 5. Υπάρχει ένα σημαντικό θέμα με το πρόβλημα της ασφαλιστικής κάλυψης των συνταξιούχων της ΑΤΕ και των εργαζομένων στο ΤΥΠΑΤΕ. Με την πώληση της Αγροτικής Τράπεζας στην Τράπεζα Πειραιώς το εν ενεργεία προσωπικό της Αγροτικής Τράπεζας μεταφέρθηκε στην υγειονομική περίθαλψη του ΕΟΠΥΥ, ενώ οι περίπου επτά χιλιάδες συνταξιούχοι παρέμειναν στο ΤΥΠΑΤΕ που είναι νομικό πρόσωπο ιδιωτικού δικαίου. Από το Δεκέμβριο και μετά οι περίπου είκοσι πέντε χιλιάδες ασφαλισμένοι του Ταμείου δεν καλύπτονταν ιατροφαρμακευτικά από τον τομέα υγείας τους, λόγω αδυναμίας του ΤΥΠΑΤΕ να ανταπεξέλθει στην κάλυψη της υγειονομικής και φαρμακευτικής περίθαλψης των συνταξιούχων και των οικογενειών τους, οι οποίοι, ωστόσο, πλήρωναν εισφορές από 4,5% μέχρι και 7%. 
Με την τροπολογία, λοιπόν, που κατατίθεται σε αυτήν την Κύρωση, προβλέπεται ότι οι συνταξιούχοι του Ταμείου Συντάξεων και Πρόνοιας Προσωπικού ΑΤΕ, που έχει ενταχθεί στο ΙΚΑ-ΕΤΑΜ με την παράγραφο 2 του άρθρου 38 κ.λπ. και τα μέλη των οικογενειών αυτών δικαιούνται από 1-6-2013 παροχές ασθένειες σε είδος από τον ΕΟΠΥΥ εφαρμοζομένων αναλόγως των διατάξεων κ.λπ..
Κατ’ αρχήν, εδώ ανοίγει μία συζήτηση, η οποία είχε γίνει και με την πρόταση νόμου του ΠΑΣΟΚ, όσον αφορά την αλληλεγγύη των γενεών και μία τροπολογία η οποία είχε κατατεθεί από το ΣΥΡΙΖΑ, για το θέμα αυτής της τακτοποίησης του Ταμείου, του ΤΥΠΑΤΕ. Έχω και το υπόμνημα των εργαζομένων, οι οποίοι θέλουν το Ταμείο να μπει μέσα στον ΕΟΠΥΥ, δηλαδή να είναι κανονική αυτή η ασφαλιστική κάλυψη και όχι στο βαθμό παροχών υγείας που αναφέρεται εδώ. 
Εν πάση περιπτώσει, είναι ένα πρώτο θέμα η ρύθμιση αυτή την οποία κάνετε, όμως οι εκατόν είκοσι εργαζόμενοι στο ΤΥΠΑΤΕ εξακολουθούν να είναι εκτός και αυτής της ρύθμισης, γιατί δεν υπάρχει καμία πρόβλεψη για την εργασία και την ιατροφαρμακευτική περίθαλψη αυτών. Εδώ θα θέλαμε να συμπληρώσετε τη ρύθμιση και για τους εκατόν είκοσι εργαζομένους, αλλιώς έχουμε κι εμείς αυτή την επιφύλαξη και πρέπει να το συζητήσουμε κανονικά. Είναι ένα σημαντικό θέμα, υπάρχουν δηλαδή κενά. Δεν μεταφέρεται όλο το Ταμείο στον ΕΟΠΥΥ. Δεν είναι πλήρης η ασφαλιστική κάλυψη. Δίδονται παροχές ασθένειας και μένει και ένα μέρος εργαζομένων χωρίς εργασία και κάλυψη. Δεν μας ικανοποιεί, δηλαδή, αυτή η τροπολογία. Δεν λύνει τα προβλήματα. Θα πρέπει να τη συμπληρώσετε ή αλλιώς να αποσυρθεί και να τη συζητήσουμε με άνεση χρόνου.","ΑΣΗΜΙΝΑ ΞΥΡΟΤΥΡΗ-ΑΙΚΑΤΕΡΙΝΑΡΗ",374
"94658"," Παρακαλώ ολοκληρώστε. 
ΑΣΗΜΙΝΑ ΞΗΡΟΤΥΡΗ – ΑΙΚΑΤΕΡΙΝΑΡΗ: Ολοκληρώνω, κυρία Πρόεδρε, με συγχωρείτε. 
Όσον αφορά το θέμα της δεύτερης τροπολογίας, για τα καθήκοντα των άμισθων προξενικών αρχών, ότι συμπίπτουν με αυτά των κανονικών προξενικών αρχών, νομίζουμε ότι δεν είναι τόσο απλό να εξισωθούν οι άμισθες με τις έμμισθες αρχές γιατί σε περίπτωση οποιουδήποτε παραπτώματος, στην περίπτωση των έμμισθων αρχών, κινούνται οι προβλεπόμενες από τον κώδικα και το δίκαιο διαδικασίες, πράγμα το οποίο δεν μπορεί να γίνει στις άμισθες προξενικές αρχές. 
Επίσης, θα πρέπει, τουλάχιστον, να περιοριστεί ο ρόλος τους για τις περιπτώσεις που οι αρχές αυτές, οι άμισθες αρχές, θα μπορούν να ασχολούνται με θέματα και διαδικασίες που αφορούν τις θεωρήσεις εισόδου στις χώρες. 
Νομίζουμε ότι πρέπει να μας απαντήσετε και σε αυτό, κύριε Υπουργέ, γιατί δεν μπορούμε να καταλάβουμε πώς η ρύθμιση αυτή εξασφαλίζει όλα αυτά τα θέματα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94659"," Ο ειδικός αγορητής από το Κομμουνιστικό Κόμμα Ελλάδας κ. Νικόλαος Μωραΐτης, έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94660"," Ευχαριστώ, κυρία Πρόεδρε. 
Με το σχέδιο νόμου που συζητάμε σήμερα για το χώρο τον αερομεταφορών, έχουμε το κυνήγι του κέρδους, το οποίο επιφέρει δραματικές επιπτώσεις στην ασφάλεια των πτήσεων, παρά τα επιστημονικά και τεχνολογικά επιτεύγματα. 
Η ένταση του ανταγωνισμού ανάμεσα στις αεροπορικές εταιρείες και το κυνηγητό του κέρδους έχει ως θύματα τους εργαζόμενους και τους επιβάτες. Είναι η αιτία η οποία οδηγεί αεροπορικές εταιρείες, εταιρείες ενοικίασης και χρηματοδοτικής μίσθωσης να πωλούν γερασμένα αεροπλάνα και ανταλλακτικά, χωρίς προδιαγραφές ασφάλειας, σε εταιρείες λιγότερο αναπτυγμένων καπιταλιστικών οικονομιών. 
Δεν είναι, άλλωστε, τυχαίο ότι ο δείκτης αεροπορικών ατυχημάτων στην Αφρική είναι πολλαπλάσιος σε σχέση με τον υπόλοιπο κόσμο. Το κυνήγι του κέρδους οδηγεί στην εντατικοποίηση της δουλειάς, στη χρησιμοποίηση ανειδίκευτου προσωπικού, δηλαδή στη διαμόρφωση προϋποθέσεων μείωσης της ασφάλειας των πτήσεων.
Συμπερασματικά, η ανταγωνιστικότητα και η επιχειρηματικότητα είναι ασυμβίβαστες με την προστασία των πτήσεων και το σεβασμό της ανθρώπινης ζωής. Με άλλα λόγια, το κίνητρο του κέρδους, η ατομική ιδιοκτησία στα αναπτυγμένα μέσα παραγωγής και μεταφοράς, εξυπηρετούν τη μονοπώληση του χώρου των αερομεταφορών. 
Όσον αφορά την πολιτική της Ευρωπαϊκής Ένωσης, στην οποία αναφέρεται το σχέδιο νόμου, για την κύρωση της Συμφωνίας με τις Ηνωμένες Πολιτείες, η πολιτική στον τομέα αυτό των μεταφορών, καθορίζεται από τον στόχο της ενίσχυσης της ανταγωνιστικότητας, στο πλαίσιο της απελευθέρωσης των αγορών. Αποσκοπεί, δηλαδή, στη διευκόλυνση της αναπαραγωγής και της μεγέθυνσης του κεφαλαίου, στην ενίσχυση της τάσης συγκέντρωσης και συγκεντροποίησής του, στην ασφαλή κερδοφορία του. 
Σε αυτή την κατεύθυνση κινείται και το σχέδιο νόμου για την κύρωση του τροποποιητικού Πρωτοκόλλου Συμφωνίας, όπως αναφέραμε, των αεροπορικών μεταφορών μεταξύ των Ηνωμένων Πολιτειών και των χωρών της Ευρωπαϊκής Ένωσης που υπογράφτηκε τον Απρίλη του 2007.
Το Κομμουνιστικό Κόμμα Ελλάδας υποστηρίζει ότι η ανάπτυξη και ο σχεδιασμός των μεταφορών και η πρόσβαση σε αυτές πρέπει να ικανοποιούν τις σύγχρονες και διευρυμένες λαϊκές ανάγκες, να εντάσσονται σε μια κεντρικά σχεδιασμένη οικονομία, κίνητρο της οποίας θα είναι η διευρυμένη ανάπτυξη της λαϊκής ευημερίας και όχι το καπιταλιστικό κέρδος. Επομένως, μια σχεδιασμένη ανάπτυξη των μεταφορών με στόχο την κοινωνική ευημερία προϋποθέτει την κοινωνική ιδιοκτησία των μέσων μαζικής μεταφοράς.
Ειδικότερα, οι θέσεις του ΚΚΕ για τις αερομεταφορές είναι οι ακόλουθες: Απαιτείται ένας λαϊκός, κρατικός, καθετοποιημένος εθνικός φορέας αερομεταφορών, στον οποίο θα ανήκει το σύνολο των αερομεταφορικών λειτουργιών από την επίγεια εξυπηρέτηση, τις υπηρεσίες τροφοδοσίας, την τεχνική βάση και το πτητικό έργο, μέχρι την αποκλειστικότητα των εσωτερικών γραμμών στα εγχώρια αεροδρόμια και τις υπόλοιπες δομές. Όλα αυτά πρέπει να είναι λαϊκή περιουσία.
Η ασφάλεια των πτήσεων είναι ευθύνη της Ελλάδας και δεν μπορεί με το σημερινό σχέδιο νόμου να εκχωρούνται οι αρμοδιότητες αυτές ούτε στο ΝΑΤΟ ούτε στην Ευρωπαϊκή Ένωση. Διεκδικούμε φθηνά εισιτήρια για τη λαϊκή οικογένεια για την πλήρη κάλυψη των συγκοινωνιακών αναγκών, ιδιαίτερα των απομακρυσμένων περιοχών και των νησιών.
Για όλους τους παραπάνω λόγους καταψηφίζουμε το παρόν νομοσχέδιο για τη συμφωνία αυτή.
Σε ό,τι αφορά τώρα τις τροπολογίες, στην τροπολογία 529 στην παράγραφο 1 ρυθμίζονται ζητήματα νομοτεχνικού χαρακτήρα και ορίζονται οι λεπτομέρειες με υπουργική απόφαση για την εφαρμογή αυτών των ρυθμίσεων και την καταβολή των ασφαλιστικών εισφορών. Με τη ρύθμιση που προτείνεται στην τροπολογία, διατηρείται η καταβολή των οφειλόμενων εισφορών που υπάγονται στην ρύθμιση μέσω τραπεζικού λογαριασμού. 
Το χειρότερο απ’ όλα είναι ότι η καταβολή αυτών των δόσεων των οφειλομένων εισφορών μέσω τραπεζικού λογαριασμού θα γίνεται άμεσα, μόλις καθίστανται αυτές απαιτητές, χωρίς καμμία προθεσμία και βεβαία χωρίς καμμία ειδοποίηση του οφειλέτη. Το ακόμη χειρότερο είναι ότι τίθεται και θέμα επιβίωσης του οφειλέτη και της οικογένειάς του, αφού προβλέπεται να γίνεται παρακράτηση από τον μοναδικό λογαριασμό που διαθέτει, δηλαδή, από τον λογαριασμό που πληρώνεται ο μισθός του. 
Με αυτήν την τροπολογία καταργείται το ακατάσχετο του μισθού μέχρι τα 1.000 ευρώ που αποτελούσε ως ένα βαθμό όριο επιβίωσης για τις λαϊκές οικογένειες.
Στην παράγραφο 4 επιβάλλεται για εκπρόθεσμες καταβολές ασφαλιστικών εισφορών προς το ΙΚΑ το 3% προσαύξηση για τον πρώτο μήνα καθυστέρησης. Για δε τους επόμενους μήνες, 1% για κάθε μήνα. Επιβάλλεται ετήσιο επιτόκιο 8,5% για εκπρόθεσμες εισφορές που έχουν ρυθμιστεί σε όλα τα ταμεία εκτός από το ΝΑΤ.
Στην παράγραφο 5 προβλέπεται από 1-01-2013 η υπαγωγή των συνταξιούχων του Τμήματος Συντάξεων και Πρόνοιας του προσωπικού της Αγροτικής Τράπεζας σε σχέση με την ιατροφαρμακευτική περίθαλψη στο ύψος των σχετικών εισφορών του καθεστώτος του ΙΚΑ, που κατά τη γνώμη μας είναι δυσβάσταχτο και αποτελεί ένα ακόμη πλήγμα προς τους ασφαλιζόμενους. Είναι αυτονόητο ότι καταψηφίζουμε την παραπάνω τροπολογία. 
Στην τροπολογία με αριθμό 530 δίνετε τη δυνατότητα –όπως λέτε για πιο γρήγορες διαδικασίες- να χορηγούνται διάφορα έγγραφα από άμισθες προξενικές αρχές όπως και με τις έμμισθες. Λέτε ότι το κάνετε αυτό για την τόνωση του τουρισμού, για να αυξηθεί ο τουρισμός στη χώρα μας και να υπάρχουν επενδύσεις. Έχουμε έντονες επιφυλάξεις. Γι’ αυτό για την τροπολογία 530 ψηφίζουμε «ΠΑΡΩΝ».","ΝΙΚΟΛΑΟΣ ΜΩΡΑΪΤΗΣ",355
"94661"," Ευχαριστούμε, κύριε Μωραΐτη. 
Έχουν γραφτεί τέσσερις ομιλητές. Ο πρώτος είναι ο κ. Αποστόλου Ευάγγελος.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94662"," Κυρία Πρόεδρε, θα σταθώ ιδιαίτερα στην τροπολογία 529, η οποία ουσιαστικά διαλύει το Ταμείο Υγείας του προσωπικού της ΑΤΕ. Είναι εσφαλμένη η επιλογή σας, έτσι όπως την φέρνετε.
Υπηρέτησα πολλά χρόνια την Αγροτική Τράπεζα ως εργαζόμενος και πραγματικά είχαμε ένα Ταμείο Υγείας το οποίο διασφάλιζε μια αξιοπρεπή περίθαλψη, κυρίως υγειονομική. 
Εσείς, έρχεστε με μια ρύθμιση, ουσιαστικά μεταφέροντας και διαλύοντας ένα ταμείο, χωρίς να έχετε συγκεκριμενοποιήσει όχι μόνο τι θα συμβεί με τους συνταξιούχους, όσον αφορά την περίθαλψή τους, αλλά κυρίως τι θα συμβεί με τους εκατόν είκοσι εργαζόμενους. Άρα, δηλαδή, μπαίνετε ουσιαστικά σε μια λογική μείωσης του προσωπικού του ευρύτερου δημόσιου τομέα. Μήπως το κάνετε αυτό εν όψει της έλευσης τις επόμενες ημέρες της τρόικας; Είναι κακή η επιλογή σας. 
Ιδιαίτερα, επειδή άκουσα και τον εισηγητή του ΠΑΣΟΚ και την εισηγήτρια της ΔΗΜΑΡ και γνωρίζω ότι έχει κατατεθεί μια τροπολογία από πλευράς των Βουλευτών του ΠΑΣΟΚ, δείτε τουλάχιστον αυτήν τη μεταφορά, τη σταδιακή, για να μπορέσουμε να λύσουμε το πρόβλημα, διότι έτσι όπως ενεργείτε, αφήνοντάς τα όλα στη θέληση ενός Υπουργού Εργασίας, αντιλαμβάνεστε τι θα γίνει, λαμβάνοντας μάλιστα υπ’ όψιν τι έχει συμβεί προηγούμενα, με τη μαζική μεταφορά στον ΕΟΠΥΥ των Ελλήνων πολιτών –και ξέρουμε όλοι τι περίθαλψη βιώνουν αυτήν την περίοδο. 
Εμείς θα περιμένουμε να σας ακούσουμε και βεβαίως θα τοποθετηθούμε αρνητικά, αν τουλάχιστον αυτά που αναφέρονται μέσα δεν συνοδευτούν με αντίστοιχες βελτιώσεις, ανάλογες σαν και αυτές που προβλέπει η τροπολογία των Βουλευτών του ΠΑΣΟΚ.","ΕΥΑΓΓΕΛΟΣ ΑΠΟΣΤΟΛΟΥ",35
"94663"," Ευχαριστούμε, κύριε Αποστόλου. 
Ο κ. Κεγκέρογλου έχει το λόγο και θα μας απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94664"," Ευχαριστώ, κυρία Πρόεδρε.
Πριν από το Πάσχα είχαμε καταθέσει τροπολογία για το συγκεκριμένο ταμείο, προκειμένου να μπορέσει να λειτουργήσει και να προσφέρει το σύνολο των υπηρεσιών στους ασφαλισμένους είτε εργαζόμενους είτε συνταξιούχους.
Δυστυχώς δεν έγινε αποδεκτή η τροπολογία την οποία είχα υπογράψει προσωπικά, όπως επίσης δεν έχει προχωρήσει και η τροπολογία-πρόταση που έχει κατατεθεί μέσω της πρότασης νόμου περί αλληλεγγύης γενεών του νομοσχεδίου που έχει καταθέσει το ΠΑΣΟΚ.
Σήμερα, με την τροπολογία, όπως έχει εισαχθεί από την πλευρά του Υπουργείου, λύνεται μεν το θέμα των συνταξιούχων ως προς την ιατροφαρμακευτική τους περίθαλψη, που τους εντάσσει στον ΕΟΠΥΥ, αλλά δεν λύνεται το σύνολο των θεμάτων που τους αφορούν και βεβαίως δεν λαμβάνεται καμμία πρόνοια για το ΤΥΠΑΤΕ.
Εμείς, θα καταθέσουμε μια έγγραφη προσθήκη-βελτίωση για να κατατεθεί και στα Πρακτικά και προς το Υπουργείο η οποία, ως συμπλήρωση και ως αντικατάσταση της παραγράφου 5 της τροπολογίας του Υπουργείου Εργασίας, μπορεί να δώσει λύση.
(Στο σημείο αυτό ο Βουλευτής κ. Βασίλειος Κεγκέρογλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Με δυο λόγια λέμε ότι οι υπηρεσίες που παρέχει το ταμείο, το ΤΥΠΑΤΕ, άλλες αφορούν τον ΕΟΠΥΥ και άλλες αφορούν το ΙΚΑ. Οι αντίστοιχες, λοιπόν, υπηρεσίες πρέπει να μεταφερθούν στον ΕΟΠΥΥ και στο ΙΚΑ μαζί με τις αντίστοιχες δομές είτε αυτές είναι ιατρικό και νοσηλευτικό προσωπικό είτε είναι διοικητικό προσωπικό και δικηγόροι. 
Αυτή η προσθήκη, λοιπόν, κατά την άποψή μας, δίνει λύση στο θέμα συνολικά, αφού δεν έγινε αποδεκτή η πρώτη πρόταση την οποία, όπως σας είπα, είχαμε καταθέσει πριν το Πάσχα και θεωρούμε ότι πρέπει να εξεταστεί.
Το κομμάτι που αφορά αποκλειστικά το Υπουργείο Εργασίας, θεωρώ ότι μπορεί να εξεταστεί και σήμερα. Το κομμάτι, όμως, που αφορά το Υπουργείο Υγείας, αναγνωρίζω ότι είναι ζήτημα συνεργασίας του Υπουργείου Υγείας και του Υπουργείου Διοικητικής Μεταρρύθμισης, το οποίο είναι ο κύριος παράγοντας που λέει το «ναι» ή το «όχι» σε σχέση με τη μεταφορά προσωπικού –επαναλαμβάνω, το Υπουργείο Διοικητικής Μεταρρύθμισης, για να είμαστε ξεκάθαροι, ο κ. Μανιτάκης, δηλαδή. 
Επομένως σήμερα θεωρώ ότι θα πρέπει να ψηφιστεί η διάταξη, για να έχουν οι συνταξιούχοι της ΑΤΕ περίθαλψη και το Υπουργείο Εργασίας να δει αν μπορεί να υιοθετήσει την προσθήκη, την οποία καταθέτουμε εμείς είτε στο σύνολό της είτε μερικώς, ούτως ώστε να έχουμε μια όσο το δυνατόν ολοκληρωμένη παρέμβαση για το συγκεκριμένο θέμα.
Οι εργαζόμενοι μπορούν να συνεχίσουν να προσφέρουν είτε στο ΙΚΑ είτε στον ΕΟΠΥΥ, ανάλογα με τον κλάδο στον οποίο προσφέρουν τις υπηρεσίες τους, στο σημερινό ταμείο και έτσι να λυθεί συνολικά το θέμα. Χρειάζεται όμως -και το αναγνωρίζουμε- η συνεργασία. Σε κάθε περίπτωση οι συνταξιούχοι της ΑΤΕ δεν πρέπει να μένουν άλλο στον αέρα.
Ευχαριστώ, κυρία Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"94665"," Σας ευχαριστούμε.
Το λόγο έχει ο κ. Μουτσινάς Παρίσης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94666"," Κύριε Υπουργέ, έχω την αίσθηση ότι τελικά έρχονται τροπολογίες αφ’ ενός μεν σε άσχετα νομοσχέδια και αυτό δημιουργεί πολλά προβλήματα, όπως έχουμε επισημάνει επανειλημμένα και κυρίως έρχονται με το άγχος της δημοσιονομικής προσαρμογής. 
Εδώ έρχεται μία τροπολογία που αφορά το ΤΥΠΑΤΕ, το Ταμείο Ασφάλισης Υπαλλήλων ΑΤΕ. Αναφέρομαι στο θέμα που επικεντρώθηκαν και οι προηγούμενοι αγορητές. Αυτό δεν είναι θέμα δημοσιονομικής προσαρμογής. Τουναντίον, είναι ένα υγιές ταμείο το οποίο δεν επιβαρύνει ούτε με ένα ευρώ το δημόσιο προϋπολογισμό. Άρα, δεν υπήρχε καμμία βία να έρθει μία τέτοια ρύθμιση, η οποία δεν βοηθά ούτε την ασφάλιση ούτε τους εργαζόμενους.
Κύριε Υπουργέ, μένουν στο δρόμο εκατόν είκοσι εργαζόμενοι του Ταμείου Υπαλλήλων ΑΤΕ, οι οποίοι είναι εξειδικευμένοι εργαζόμενοι και έχουν κρατήσει πολλά χρόνια τώρα αυτό το ταμείο σε μία υγιή κατάσταση. Αντί να τιμηθούν, απολύονται.
Δεύτερον, χιλιάδες συνταξιούχοι θα επιβαρύνονται και στο μέλλον με το μεγάλο κόστος των υπηρεσιών, γιατί δεν καλύπτονται από τον ΕΟΠΥΥ και θα το εξηγήσω παρακάτω.
Τρίτον, στον ΕΟΠΥΥ μπαίνουν οι συνταξιούχοι του Ταμείου Συντάξεως και Πρόνοιας, δηλαδή πρόσωπα, άτομα. Αυτό, όμως, δεν προβλέπεται ούτε από τον Κανονισμό ούτε από το ν.3918/2011 «Διαρθρωτικές αλλαγές στο Σύστημα Υγείας και άλλες διατάξεις». Εκεί προβλέπεται ότι μεταφορά στον ΕΟΠΥΥ επιτρέπεται μόνο φορέων κοινωνικής ασφάλισης που λειτουργούν με τη μορφή νομικών προσώπων δημοσίου ή ιδιωτικού δικαίου και όχι ασφαλισμένων. Άρα, για να είμαστε ειλικρινείς, πρέπει να μπει στον ΕΟΠΥΥ το ΤΥΠΑΤΕ. 
Τέλος, οι συνταξιούχοι της Αγροτικής Τράπεζας είναι χωρίς ασφαλιστική κάλυψη από την 1-8-2012 και μέχρι την 1-6-2013 που λέτε ότι θα μπουν στον ΕΟΠΥΥ. Δηλαδή, αυτή η τροπολογία, όχι μόνο δεν λύνει, αλλά περιπλέκει το πρόβλημα. 
Όλα αυτά συμβαίνουν την ώρα που έχει κατατεθεί από το ΠΑΣΟΚ μία πρόταση νόμου για την αλληλεγγύη των γενεών, όπου υπάρχει και μία τροπολογία που αφορά το Ταμείο Υγείας και Ασφάλισης των Υπαλλήλων της ΑΤΕ. Εάν ερχόταν εγκαίρως, από τον Απρίλιο που είναι κατατεθειμένη, θα μπορούσαμε να είχαμε λύσει το πρόβλημα, χωρίς να έχουμε αυτές τις παλινωδίες. 
Προσωπικά, έχω καταθέσει και εγώ, όπως και άλλοι συνάδελφοι, ερώτηση και έχουμε στείλει επιστολή προς τον Πρωθυπουργό γι’ αυτό το θέμα. Εκεί αναλύουμε συγκεκριμένα και τεκμηριωμένα τις προτάσεις μας. Θεωρούμε ότι τελικά πρέπει να εισέλθει στον ΕΟΠΥΥ με μία συγκεκριμένη διάταξη. Εάν δεν μπορεί να εφαρμοστεί η τροποποίηση που κατέθεσαν οι Βουλευτές του ΠΑΣΟΚ, θεωρώ, ότι πρέπει να αποσυρθεί η τροπολογία, να έρθει σε ένα άλλο νομοσχέδιο για την υγεία, να έρθει ίσως στην πρόταση νόμου για την αλληλεγγύη των γενεών, για να μπορέσει αυτή η αδικία που υπάρχει μήνες ολόκληρους εις βάρος του συμπαθούς κλάδου των συνταξιούχων της Αγροτικής Τράπεζας να αρθεί κατά τον καλύτερο δυνατό τρόπο. Δεν μπορεί να συνεχιστεί άλλο αυτή η αδικία. 
Κύριε Υπουργέ, θέλω να πω ότι διαλύετε ένα ταμείο το οποίο είναι μοντέλο. Έχει και κανονισμό και αναλογιστική μελέτη. Είναι ένας πολύ καθαρός και καλός κανονισμός. Υπάρχει ευελιξία στη λειτουργία του. Μπορούν οι συνταξιούχοι να πηγαίνουν και σε γιατρούς της επιλογής τους και αν αυτοί στοιχίζουν παραπάνω από το κόστος που ορίζει το ταμείο, το πληρώνουν από την τσέπη τους. Άρα, δεν επιβαρύνουν το ταμείο και το δημόσιο προϋπολογισμό. Θεωρώ ότι ένα τέτοιο ταμείο είναι μοντέλο για το μέλλον και θα μπορούσε εις επίρρωση και του ασφαλιστικού μοντέλου του ΕΟΠΥΥ να βοηθήσει, στη λογική της άμιλλας, για τη διαμόρφωση ενός ασφαλιστικού μοντέλου το οποίο θα βοηθήσει όλους τους Έλληνες για την καλύτερη ασφαλιστική τους κάλυψη. 
Αντ’ αυτού, έχουμε τιμωρία ενός ταμείου, το οποίο είναι υγιές, σοβαρό, ευέλικτο και λειτουργεί χωρίς να επιβαρύνει καθόλου το δημόσιο προϋπολογισμό. Θεωρώ ότι εάν δεν μπορεί να εισαχθεί αυτή η τροποποίηση που υποβλήθηκε από τους Βουλευτές, να αποσυρθεί και να έρθει σε μία άλλη συζήτηση ολοκληρωμένη, που θα αφορά την ασφαλιστική μας ταυτότητα ως χώρας. 
Γιατί με αυτόν τον τρόπο τι καταφέρνουμε να κάνουμε; Βάζουμε τους συνταξιούχους της Αγροτικής Τράπεζας σε μια λογική να έχουν κάποιες παροχές υπηρεσιών σε είδος, αλλά να μην έχουν ασφαλιστική κάλυψη, γιατί δεν θα υπάρχει ταμείο το οποίο θα λαμβάνει τις κρατήσεις και θα τις αποδίδει στον ΕΟΠΥΥ. 
Καταλαβαίνετε ότι υπάρχουν πολλά κενά στην τροπολογία και πρέπει να αποσυρθεί, αν δεν γίνει ολοκληρωμένη με την τροποποίηση που προαναφέρθηκε.","ΠΑΡΙΣΗΣ ΜΟΥΤΣΙΝΑΣ",334
"94667"," Ευχαριστούμε, κύριε Μουτσινά.
Τέλος ο κ. Δημήτρης Στρατούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94668"," Ευχαριστώ, κυρία Πρόεδρε.
Κύριε Υπουργέ, είχαμε όλη την καλή διάθεση, επειδή λύνεται ένα πρόβλημα δεκατριών χιλιάδων συνταξιούχων της Αγροτικής, οι οποίοι ήταν ακάλυπτοι για υγειονομική και νοσοκομειακή περίθαλψη από τα μέσα του Δεκέμβρη μέχρι σήμερα, λόγω της συγχώνευσης της Αγροτικής με την Τράπεζα Πειραιώς και των δραματικών και αρνητικών εξελίξεων που υπήρχαν με την συγκεκριμένη τράπεζα και με τους εργαζόμενους, είχαμε μία διάθεση να το κουβεντιάσουμε, να κάνουμε βελτιώσεις, ώστε να αντιμετωπιστούν και οι σοβαρές εκκρεμότητες που αφήνει. 
Εκκρεμότητες υπάρχουν μάλιστα και ως προς την ασφάλιση. Τουλάχιστον με τα στοιχεία που μας έχει δώσει ο Σύλλογος των εργαζομένων της Αγροτικής μένουν περίπου χίλια άτομα έξω και γνωρίζετε την επιχειρηματολογία τους -σας έχουν στείλει την ίδια επιστολή- αλλά κυρίως όμως αυτό που μας ανησυχεί είναι ότι αν περάσει ως έχει η τροπολογία και δεν υπάρξουν συμπληρωματικές βελτιώσεις -που απ’ ό,τι είδα σας ζήτησε και το ΠΑΣΟΚ, απ’ ό,τι είδα ζήτησε και η ΔΗΜΑΡ, απ’ ό,τι είδα έκανε αντίστοιχη κριτική για το ποιοι μένουν έξω το Κομμουνιστικό Κόμμα Ελλάδας αλλά και Βουλευτές της Νέας Δημοκρατίας, απ’ ό,τι γνωρίζετε, έχουν αυτήν την άποψη- αν το ψηφίσουμε ως έχει αύριο το πρωί -τρόπος του λέγειν- σε μια εβδομάδα που θα περάσει σε ΦΕΚ, θα απολυθούν τουλάχιστον εκατόν είκοσι άτομα απ’ το ΤΥΠΑΤΕ, όχι μόνο γιατροί και νοσοκόμοι αλλά και διοικητικοί υπάλληλοι. 
Με αυτήν την έννοια, εμείς επιμένουμε, κύριε Υπουργέ, ότι όπως γίνεται με την ένταξη όλων των άλλων ταμείων στον ΕΟΠΥΥ, που γίνεται καθολική διαδοχή, δηλαδή περνάνε στον ΕΟΠΥΥ από τα άλλα ταμεία που εντάσσονται ή έχουν ενταχθεί μέχρι τώρα και υπηρεσίες και αρμοδιότητες ως προς την παροχή υπηρεσιών υγείας σε είδος, που προτείνετε να ενταχθούν εκεί, και το ιατρικό και το νοσηλευτικό και το παραϊατρικό προσωπικό -όλοι- και το διοικητικό προσωπικό, που υπηρετούν στον φορέα που εντάσσεται, θα έπρεπε να μεταφερθούν στον ΕΟΠΥΥ. Έτσι έχει γίνει με όλα τα ταμεία που έχουν ενταχθεί στον ΕΟΠΥΥ. 
Μάλιστα θα μπορούσε να προβλέπει η ίδια η τροπολογία ότι με κοινή απόφαση των Υπουργών Εργασίας και Κοινωνικής Ασφάλισης και Υγείας και Κοινωνικής Αλληλεγγύης θα καθορίζεται κάθε άλλη αναγκαία λεπτομέρεια για την εφαρμογή αυτής της διάταξης, όπως θα έπρεπε να βελτιωθεί. Και έπρεπε να διευκρινίζεται, όπως έχει διευκρινισθεί σε όλες, μα σε όλες, τις εντάξεις ασφαλιστικών κλάδων υγείας στον ΕΟΠΥΥ, ότι ο ΕΟΠΥΥ αποτελεί τον καθολικό διάδοχο του κλάδου υγείας παροχών σε είδος του εντασσόμενου φορέα και εισέρχεται στα δικαιώματα και στις υποχρεώσεις αυτού. 
Έτσι, λοιπόν, θα λύναμε το θέμα με το προσωπικό, που είναι σε αυτόν τον κλάδο του Ταμείου Υγείας των εργαζομένων στην Αγροτική, στον κλάδο δηλαδή που παρέχει υπηρεσίες υγείας σε είδος. Θα λυνόταν το θέμα με την ένταξη αυτού του προσωπικού, της περιουσίας ολόκληρης, των δυνατοτήτων που έχει αυτός ο κλάδος υγείας και των υποδομών στον ΕΟΠΥΥ. 
Το ίδιο και για τις παροχές ασθένειας σε χρήμα -όχι σε είδος- που καταβάλλονται από το Ταμείο Υγείας Προσωπικού της Αγροτικής Τράπεζας, το οποίο προτείνεται να μεταφερθεί στο ΙΚΑ-ΕΤΑΜ -και σωστά- από την έναρξη ισχύος του παρόντος -παρ’ ό,τι μένει ακάλυπτο ένα εξάμηνο, από 14 Δεκέμβρη μέχρι σήμερα, οι δαπάνες τις οποίες είχαν κάνει- αλλά και εδώ έπρεπε να προβλέπεται καθολική διαδοχή στο ΙΚΑ-ΕΤΑΜ του κλάδου του Ταμείου Υγείας που αφορά παροχές ασθένειας σε χρήμα, και θα μπορούσε να ενταχθεί και το διοικητικό προσωπικό και οι υποδομές και τα πάντα, αυτού του ταμείου στον ΕΟΠΥΥ και να υπάρχει μια καθολική διαδοχή. 
Ούτε αυτό προβλέπεται, με αποτέλεσμα και εδώ εργαζόμενοι, οι οποίοι απασχολούνται όσον αφορά τις παροχές ασθένειας σε χρήμα στο συγκεκριμένο ταμείο, το ΤΥΠΑΤΕ, το Ταμείο Υγείας Προσωπικού Αγροτικής Τράπεζας της Ελλάδας, αύριο το πρωί να έχουμε απολύσεις. Εμείς έτσι νομίζουμε ότι έπρεπε να λυθεί το θέμα. Ήδη έξω από τη Βουλή είναι σε διαδήλωση άνθρωποι, οι οποίοι γνωρίζουν ότι, αν ψηφιστεί ως έχει και δεν δεχθείτε αυτές τις διορθώσεις που γίνονται σχεδόν από το σύνολο των κομμάτων, θα απολυθούν. 
Με αυτήν την έννοια, παρ’ όλη την καλή διάθεση που είχαμε, κύριε Υπουργέ, είτε να υπερψηφίσουμε είτε να ψηφίσουμε «ΠΑΡΩΝ» όπως είπε η εισηγήτριά μας με την προϋπόθεση ότι θα δεχθείτε τις βελτιώσεις που προτείνουμε, δεν μπορούμε –εάν αυτή η τροπολογία λύνει μεν το πρόβλημα για τους συνταξιούχους Αγροτικής αλλά αφήνει εκκρεμότητα να απολυθούν άλλοι εργαζόμενοι στο ΤΥΠΑΤΕ- να ψηφίσουμε μια τροπολογία, η οποία οδηγεί σε απολύσεις εργαζομένων. 
Έχουν γίνει συζητήσεις, κύριε Υπουργέ και μαζί σας και συναντήσεις την προηγούμενη εβδομάδα και σήμερα, όχι μόνο με εμένα, αλλά γνωρίζω ότι μιλήσατε με Βουλευτές απ’ όλα τα κόμματα. Όσον αφορά το τι θα γίνει με το προσωπικό του ΤΥΠΑΤΕ και τις υποδομές και την περιουσία του, αλλά κυρίως με το προσωπικό, ξέρω ότι θα επικαλεστείτε ότι αυτό είναι αρμοδιότητα των Υπουργών Υγείας και του Υπουργού Διοικητικής Μεταρρύθμισης και ότι μπορεί να λυθεί με κοινή υπουργική απόφαση. Με συγχωρείτε, κύριε Υπουργέ, αλλά αυτό παραπέμπει το θέμα στις καλένδες. Διότι η υπουργική απόφαση μπορεί να μην βγει ποτέ, αλλά αν περάσει ως έχει η τροπολογία, αύριο το πρωί αυτοί θα απολυθούν. 
Με αυτήν την έννοια εμείς σας ζητάμε, έστω και την τελευταία στιγμή, να δεχθείτε τις βελτιώσεις, τις οποίες προτείνουμε και που προτάθηκαν και από άλλες πολιτικές δυνάμεις, αλλιώς αν δεν βελτιωθεί, δεν μπορούμε να το ψηφίσουμε. 
Ευχαριστώ πολύ, κυρία Πρόεδρε.
ΠΡΟΕΔΡΟΥΣΑ (Μαρία Κόλλια-Τσαρουχά): Ευχαριστούμε και εμείς, κύριε Στρατούλη.
Το λόγο έχει τώρα ο Υφυπουργός Εργασίας κ. Νικόλαος Παναγιωτόπουλος.","ΔΗΜΗΤΡΙΟΣ ΣΤΡΑΤΟΥΛΗΣ",485
"94669"," Άκουσα τις αιτιάσεις όλων των συναδέλφων. Είναι εύλογες αρκετές απ’ αυτές, αλλά νομίζω ότι οφείλω να δώσω κάποιες εξηγήσεις, τι ακριβώς επιχειρούμε εμείς ως Υπουργείο Εργασίας να διευθετήσουμε μέσα από ιδίως την επίμαχη τελευταία τροπολογία για το ΤΥΠΑΤΕ, τι δεν μπορούμε να διευθετήσουμε και τι μπορούμε να κάνουμε από εδώ και πέρα.
Να τα πάρω από την αρχή τα πράγματα. Πρώτα απ’ όλα, το ΤΥΠΑΤΕ ιδρύθηκε το 1934 και είναι σωματειακής μορφής νομικό πρόσωπο ιδιωτικού δικαίου. Επαναλαμβάνω, σωματειακής μορφής, νομικό πρόσωπο ιδιωτικού δικαίου, ιδρυθέν το 1934. Δεν εποπτεύεται από το Υπουργείο Εργασίας. Ασφαλίζει εργαζομένους της ΑΤΕ -θα έλεγα πρώην εργαζόμενους τώρα της ΑΤΕ, νυν της Πειραιώς- συνταξιούχους του Ταμείου Συντάξεων Προσωπικού ΑΤΕ, του ΤΣΠΑΤΕ και μέλη οικογενειών αυτών.
Όπως ξέρετε, στις 26-7-2012 ανεστάλη η λειτουργία της ΑΤΕ με την εξαγορά της από την Τράπεζα Πειραιώς. Τι προέκυψε, λοιπόν; Το ΤΥΠΑΤΕ, το Ταμείο Υγείας Προσωπικού ΑΤΕ, έμεινε ταμείο χωρίς προσωπικό ΑΤΕ. Επομένως, χωρίς εισφορές, χωρίς έσοδα. Ένα περίπου ανυπόστατο νομικό πρόσωπο. Έμειναν μόνο οι συνταξιούχοι, οι οποίοι υπήγοντο σε αυτό και οι οποίοι, βέβαια, δεν στηρίζονταν στις εισφορές των εργαζομένων, αφού αυτές δεν εισπράττονταν για το λόγο που είπα.
 Το ασφαλιστικό καθεστώς των εργαζομένων της ΑΤΕ που προσλήφθηκαν με νέα πρόσληψη από την Τράπεζα Πειραιώς, αναλύονται στο τρίπτυχο «κύρια σύνταξη από ΙΚΑ-ΕΤΑΜ, παροχές σε χρήμα από το ΤΑΥΤΕΚΟ και παροχές σε είδος από τον ΕΟΠΥΥ».
Το Ταμείο Συντάξεων Προσωπικού ΑΤΕ εντάχθηκε στο ΙΚΑ-ΕΤΑΜ. Το Ταμείο Συντάξεων Προσωπικού ΑΤΕ είναι ο χορηγός της κύριας σύνταξης, μέχρι πρότινος. Τώρα αυτή καταβάλλεται από το ΙΚΑ-ΕΤΑΜ. 
Το Σωματείο ΤΥΠΑΤΕ δεν έχει πλέον τακτικά μέλη, και επομένως δεν μπορεί να εφαρμόσει τον Κανονισμό Παροχών Υγείας. Αποτέλεσμα αυτού, οι συνταξιούχοι του ΤΥΠΑΤΕ να μείνουν ακάλυπτοι όσον αφορά την υγειονομική τους περίθαλψη. Αυτό ήρθαμε να ρυθμίσουμε σήμερα, το θέμα της ιατροφαρμακευτικής περίθαλψης των συνταξιούχων αυτών, και λυπούμαι πραγματικά που δεν το υποστηρίζετε και δεν το υπερψηφίζετε. 
Το θέμα της διαδοχής του ΤΥΠΑΤΕ, ενδεχομένως ως προς τη μεταφορά της περιουσίας του ή την απορρόφηση του προσωπικού του από κάποιον άλλο φορέα, είναι άλλο θέμα. 
Θέτω ερωτήματα: Μπορούν φορείς του δημοσίου να αναλάβουν χρέη και υποχρεώσεις ενός σωματείου νομικού προσώπου ιδιωτικού δικαίου; Όχι. Μπορεί η μεταφορά περιουσίας από σωματείο στο δημόσιο να προκύψει με νόμο; Όχι, είναι αντισυνταγματική. Μπορεί η διοχέτευση προσωπικού ενός νομικού προσώπου ιδιωτικού δικαίου να προκύψει στο δημόσιο, έτσι χωρίς διαδικασία, χωρίς να περάσει καν από το Υπουργείο Διοικητικής Μεταρρύθμισης; Σας ρωτώ. Όχι, δεν μπορεί. 
Είπαμε για τους ανθρώπους που αγωνιούν έξω, ότι είναι στο τραπέζι και υπό εξέταση, σαφώς, το ζήτημα της απορρόφησης του προσωπικού του ΤΥΠΑΤΕ, είτε έχει να κάνει με υγειονομικό προσωπικό, αν θέλετε, γιατρούς –οι περισσότεροι γιατροί είναι- είτε με διοικητικούς υπαλλήλους, σε κάποιον άλλο φορέα. Μπήκε στο τραπέζι, αν δεν κάνω λάθος, η απορρόφηση γιατρών στον ΕΟΠΥΥ. Είναι υπό εξέταση. Αλλά αυτό δεν μπορεί να ρυθμιστεί από το Υπουργείο Εργασίας, κύριοι συνάδελφοι. 
Μπορεί να ρυθμιστεί κυρίως από το Υπουργείο Διοικητικής Μεταρρύθμισης, μετά από σύμπραξη φυσικά και με το αρμόδιο Υπουργείο Υγείας. Είναι στο τραπέζι και εξετάζεται, βεβαίως. Δεν παραπέμπεται στις καλένδες. Ενδεχομένως, δεν επιλύεται σήμερα, γιατί σήμερα επιλύεται ένα πολύ συγκεκριμένο θέμα ασφαλιστικής φύσης. Αλλά αυτό δεν σημαίνει ότι είναι έξω από κάθε συζήτηση το ζήτημα αυτό.
Εν πάση περιπτώσει, να συμφωνήσουμε ότι εδώ ρυθμίζεται η τύχη όσον αφορά την πρόσβαση σε υπηρεσίες ιατροφαρμακευτικής περίθαλψης σε ασφαλιστική κάλυψη των συνταξιούχων του ΤΥΠΑΤΕ από 1ης Ιουνίου του 2013.
Μίλησε, αν δεν κάνω λάθος, η συνάδελφος κ. Μακρή για αναδρομικότητα. Εύλογη η ένσταση ενδεχομένως, αλλά αυτήν την ώρα δεν μπορώ να δώσω απάντηση. Ξέρω, όμως ότι από 1ης Ιουνίου του 2013 θα δικαιούνται αυτοί οι συνταξιούχοι παροχές ασθενείας σε είδος από τον ΕΟΠΥΥ και βιβλιάρια υγείας από το ΙΚΑ. Επομένως ρυθμίζεται, αν θέλετε, αυτό το κενό.
Όπως σας είπα, τα θέματα είναι στο τραπέζι και θεωρώ, όπως είπε κι ο συνάδελφος κ. Κεγκέρογλου, ότι αναπόφευκτα θα περάσουν από το Υπουργείο Διοικητικής Μεταρρύθμισης όσον αφορά την τύχη κυρίως του προσωπικού. Αυτό είναι το φλέγον ζήτημα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
 Από εκεί και πέρα, αυτό δεν είναι δικό μας θέμα. Εμείς ρυθμίζουμε το ζήτημα σε ασφαλιστικό επίπεδο. Όσον αφορά τους συνταξιούχους, πλέον είναι καλυμμένοι. Δεν είναι εγκλωβισμένοι σε ένα ταμείο ανυπόστατο πλέον στην ουσία του. Δεν είναι ακάλυπτοι όσον αφορά την παροχή ιατροφαρμακευτικής περίθαλψης. Κι εκεί σταματάει η εμπλοκή του Υπουργείου Εργασίας, αρμόδιου και για την κοινωνική ασφάλιση. Αυτό είναι όλο το θέμα. 
Όλα τα άλλα, όπως σας είπα, είμαστε πρόθυμοι να τα συζητήσουμε. Υποθέτω ότι πρόθυμοι να τα συζητήσουν είναι και οι συναρμόδιοι Υπουργοί, που πρέπει να λύσουν αυτά τα θέματα λόγω συναρμοδιότητας.
Σας καλώ, λοιπόν, να υπερψηφίσουμε με το καλό αυτήν την τροπολογία που λύνει προβλήματα, διότι αλλιώς θα θεωρηθεί ότι δεν θέλουμε να λυθούν αυτά τα προβλήματα. Ενδεχομένως θέλουμε να λυθούν και δυο προβλήματα παραπάνω, αλλά ας λύσουμε αυτό δηλαδή το θέμα της ασφαλιστικής φύσεως και να πάμε στα παραπάνω. Από εκεί και πέρα, όλα είναι επί τάπητος και συζητούνται. 
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"94670"," Ευχαριστούμε πολύ.
Το λόγο έχει ο Υφυπουργός Εξωτερικών κ. Κωνσταντίνος Τσιάρας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94671"," Ευχαριστώ, κυρία Πρόεδρε.
Κυρίες και κύριοι συνάδελφοι, θα επιχειρήσω κι εγώ να απαντήσω σε ορισμένα ερωτήματα τα οποία τέθηκαν από συναδέλφους, σχετικά με το λόγο ή ενδεχομένως αυτά που προκύπτουν γύρω από τη συγκεκριμένη τροπολογία που μόλις συζητήσαμε. 
Θα απευθυνθώ κυρίως στην κ. Ουζουνίδου και στην κ. Ξηροτύρη, που πολύ σωστά έβαλαν κάποια ζητήματα τα οποία σαφώς πρέπει να απαντηθούν. 
Με τη συγκεκριμένη διάταξη προχωράμε στο σχεδιασμό -κι είναι ξεκάθαρη η στόχευση- για επαύξηση του τουριστικού ρεύματος και τη διαμόρφωση προϋποθέσεων για πραγματοποίηση επενδύσεων στη χώρα μας. Θα σας εξηγήσω τι ακριβώς εννοώ.
Δεν θέλουμε να χαθεί ούτε ένας υποψήφιος επισκέπτης, ούτε ένας υποψήφιος επενδυτής δεν πρέπει να αποθαρρυνθεί. Κι όλα αυτά, κυρία Ουζουνίδου, τηρουμένων των κανόνων ασφαλείας, όπως προβλέπουν ακριβώς οι κοινοτικές διατάξεις κι όπως πάνω απ’ όλα επιτάσσει το ενδιαφέρον μας για τη χώρα και για τους πολίτες.
Θα σας πω συγκεκριμένα ότι η μεγάλη ανάγκη αναβάθμισης των καθηκόντων των αμίσθων προξενικών αρχών προέκυψε κατά την πρόσφατη επίσκεψη του Πρωθυπουργού της χώρας στην Κίνα, όπου υπάρχει ένα πολύ μεγάλο τουριστικό και επενδυτικό ενδιαφέρον και πρέπει να το αντιμετωπίσουμε κυρίως μέσα απ’ τις διαδικασίες θεωρήσεων εισόδου. 
Στην προσπάθειά μας αυτή αξιοποιούμε όλες τις δυνατότητες που ο νόμος κι οι διεθνείς συνθήκες μας δίνουν. Γιατί η θεώρηση εισόδου στη χώρα μας -θεώρηση που δίδεται στο πλαίσιο Σένγκεν βεβαίως και μέσα από ένα συγκεκριμένο πλέγμα διατάξεων- ακόμα κι όταν είναι για τον εθνικό μας και μόνο χώρο, δεν αφορά μόνο την Ελλάδα, αλλά όλες τις χώρες που ανήκουν στη συμφωνία Σένγκεν. Κι αυτό το συνυπολογίζουμε και βεβαίως ενεργούμε αντίστοιχα.
Η αξιοποίηση του θεσμού των επιτίμων προξένων και των επιτίμων προξενείων είναι μία επιτακτική ανάγκη κι ένα πρόσθετο, θα έλεγα, βήμα αξιοποίησης της οικουμενικότητας των Ελλήνων και του Ελληνισμού. Η Διεθνής Σύμβαση της Βιέννης περί των Προξενικών Σχέσεων, όπως ενσωματώθηκε στο Εθνικό μας Δίκαιο με το ν. 90/1975, μας δίνει αυτή τη δυνατότητα, ξεκαθαρίζοντας ποια είναι τα προξενικά καθήκοντα όσο και ποιες είναι οι κατηγορίες του προξενικού προσωπικού και η μεταξύ τους ιεραρχία.
Τη δύναμη αυτή του οικουμενικού ελληνισμού μέσα από την παρουσία των οιονεί πρεσβευτών μας σε κάθε σημείο της γης την αναδεικνύουμε με τον πιο πανηγυρικό τρόπο με τη συγκεκριμένη υπό συζήτηση διάταξη και βεβαίως με την ευρύτητα των καθηκόντων που κατ’ αρχάς αναγνωρίζουμε στους άμεσους πρόξενους και τα οποία εξειδικεύονται για μια εκάστη αρχή με αποφάσεις του Υπουργείου Εξωτερικών. 
Προσέξτε: Εδώ είναι η ασφαλιστική δικλίδα. Με απόφαση του Υπουργού Εξωτερικών, του εκάστοτε Υπουργού Εξωτερικών, θα μπορεί να γίνεται η ανάθεση ή η αναβάθμιση των καθηκόντων των αμίσθων προξένων, των αμίσθων προξενικών αρχών. Δεν είναι κάτι που κατ’ ανάγκη θα λειτουργήσει για όλο το εύρος των αμίσθων προξενικών αρχών που έχουμε αυτήν τη στιγμή ανά τον κόσμο. Η άσκηση λοιπόν, αυτών των καθηκόντων μπορεί να συνδράμει στην επιτάχυνση των διαδικασιών, όπως σας είπα νωρίτερα, κυρίως για τη χορήγηση θεωρήσεων εισόδου. Η επιτάχυνση αυτή, η οποία είναι ένα θέμα συζήτησης των τελευταίων ημερών με τα προβλήματα που υπάρχουν γενικότερα, μ’ αυτό το αυξανόμενο τουριστικό ρεύμα που προσπαθεί ουσιαστικά να βρει διέξοδο στη χώρα μας, πρέπει να αντιμετωπιστεί με το σαφέστερο, επαρκέστερο και ταχύτερο δυνατό τρόπο σήμερα. Η επιτάχυνση που προβλέπεται και από τον οικείο κανονισμό, τον 810/2009 και ισχύει βεβαίως με τις ειδικότερες προβλέψεις, θα μας δώσει την ευκαιρία να πετύχουμε αυτό το στόχο. Η διάταξη αυτή είναι απλώς ένα βήμα, το καταλαβαίνουμε όλοι. Εκτιμούμε ότι είναι ένα βήμα προς τη σωστή κατεύθυνση και πάνω σ’ αυτό μπορούμε να χτίζουμε με στόχο την ανάπτυξη και την τόνωση της οικονομίας και βεβαίως τη βελτίωση της προοπτικής που έρχεται.
Η πατρίδα μας ειδικά αυτήν την περίοδο έχει ανάγκη από έργα, από σταθερότητα και από πρωτοβουλίες τις οποίες πρέπει να μελετάμε, αλλά βεβαίως και πάνω στις οποίες πρέπει να βασιζόμαστε, να συνεχίζουμε και να προσπαθούμε.
Σας ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"94672"," Ευχαριστούμε τον κ. Τσιάρα.
Εισερχόμαστε στο στάδιο των αγορεύσεων των Κοινοβουλευτικών Εκπροσώπων.
Κύριε Βορίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94673"," Δεν θα μιλήσω, κυρία Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"94674"," Θέλει το λόγο κάποιος από τους άλλους Κοινοβουλευτικούς Εκπροσώπους;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94675"," Μάλιστα, κυρία Πρόεδρε.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94676"," Ορίστε, κύριε Καραθανασόπουλε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94677"," Δεν θα αναφερθώ συνολικότερα στην κύρωση της σύμβασης. Τοποθετήθηκε αναλυτικά ο εισηγητής μας.
Εγώ θα επιμείνω στο ζήτημα της τροπολογίας που αφορά τους συνταξιούχους της Αγροτικής. Το ζήτημα είναι σοβαρό. Δεν μπορεί να υπερηφανεύεται σήμερα το Υπουργείο Εργασίας ότι έλυσε μετά από ένα χρόνο το πρόβλημα της ασφαλιστικής κάλυψης των συνταξιούχων της Αγροτικής Τράπεζας και μάλιστα μ’ αυτόν τον ημιτελή τρόπο, γιατί ακριβώς συνολικά το ταμείο μένει ακάλυπτο και δεν υπάρχει καμμία δικαιολογία ότι μέσα σ’ αυτόν τον ένα χρόνο δεν μπόρεσαν να αντιμετωπίσουν τα ζητήματα που αφορούν τους εργαζόμενους στο Ταμείο Υγείας της Αγροτικής Τράπεζας, αλλά και το τι θα γίνει με την ίδια την υποδομή του ταμείου. 
Εμείς το λέμε καθαρά. Μέσα από την υλοποίηση της συγκεκριμένης διάταξης υπάρχει ο ορατός κίνδυνος της άμεσης απόλυσης των εκατόν είκοσι εργαζομένων στο ταμείο. Δεύτερον, ούτε καν ένα μικρό κομμάτι των ασφαλισμένων στο ταμείο αυτό δεν μεταφέρεται στον ΕΟΠΥΥ και αυτά είναι περίπου χίλια άτομα τα οποία μένουν ασφαλιστικά ακάλυπτα. Ταυτόχρονα, το πολυϊατρείο με τον ιατρικό εξοπλισμό που έχει, μένει και αυτό στα αζήτητα και ενδεχομένως μπορεί να εκποιηθεί και να παραχωρηθεί σε ενδεχόμενες ιδιωτικές επιχειρήσεις που θα έχουν βλέψεις στο συγκεκριμένο κομμάτι.
Γι’ αυτό λέμε ότι αυτή η συγκεκριμένη διάταξη δεν μπορεί να στηριχθεί και να ψηφιστεί. Φέρτε ολοκληρωμένο το ζήτημα της μεταφοράς του Ταμείου Υγείας των εργαζομένων στην ΑΤΕ στον ΕΟΠΥΥ, ούτως ώστε και οι εργαζόμενοι στο ταμείο και οι υποδομές του ταμείου να μπορέσουν να μεταφερθούν στον ΕΟΠΥΥ και να αντιμετωπιστεί συνολικότερα το πρόβλημα και οι όποιες άλλες εκκρεμότητες υπάρχουν όπως το εξάμηνο που έχουν μείνει ακάλυπτοι από την ασφάλιση σε χρήμα, ώστε να μπορέσουν οι συνταξιούχοι να κρατηθούν σ’ αυτήν την κατεύθυνση. 
Απ’ αυτήν την άποψη, εμείς είμαστε ξεκάθαροι και δεν μπορούμε να ψηφίσουμε τη συγκεκριμένη διάταξη, έτσι όπως προβάλλεται από το Υπουργείο Εργασίας και δεν μπορεί το Υπουργείο Εργασίας «να πετάει το μπαλάκι» στο Υπουργείο Υγείας και στο Υπουργείο Διοικητικής Μεταρρύθμισης. Η Κυβέρνηση είναι μία, εκφράζεται ενιαία και ας σταματήσουμε αυτό το παιχνίδι ανάμεσα στον καλό, τον κακό και τον άσχημο. Η πολιτική της Κυβέρνησης είναι αυτή που γεννάει τα προβλήματα και επιδεινώνει τη θέση των εργαζομένων συνολικότερα.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94678"," Ευχαριστούμε, κύριε συνάδελφε. 
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση του Τροποποιητικού Πρωτοκόλλου της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Κοινότητας και των κρατών μελών που υπεγράφη στις 25 και 30 Απριλίου 2007 και άλλες διατάξεις». 
Ερωτάται το Σώμα: Γίνεται δεκτό το νομοσχέδιο επί της αρχής;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94679"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94680"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94681"," Συνεπώς το νομοσχέδιο του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση του Τροποποιητικού Πρωτοκόλλου της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Κοινότητας και των κρατών-μελών που υπεγράφη στις 25 και 30 Απριλίου 2007 και άλλες διατάξεις» έγινε δεκτό επί της αρχής κατά πλειοψηφία. 
Εισερχόμαστε στην ψήφιση των άρθρων. 
Ερωτάται το Σώμα: Γίνεται δεκτό το άρθρο πρώτο ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94682"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94683"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94684"," Συνεπώς το άρθρο πρώτο έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτή η τροπολογία με γενικό αριθμό 529 και ειδικό 64 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94685"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"94686"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"94687"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94688"," Συνεπώς η τροπολογία με γενικό αριθμό 529 και ειδικό 64 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. 
Ερωτάται το Σώμα: Γίνεται δεκτή η τροπολογία με γενικό αριθμό 530 και ειδικό 65 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94689"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"94690"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"94691"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"94692"," Συνεπώς η τροπολογία με γενικό αριθμό 530 και ειδικό 65 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. 
Εισερχόμαστε στην ψήφιση του ακροτελεύτιου άρθρου. 
Ερωτάται το Σώμα: Γίνεται δεκτό το ακροτελεύτιο άρθρο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94693"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94694"," Το ακροτελεύτιο άρθρο έγινε δεκτό κατά πλειοψηφία. 
Συνεπώς το νομοσχέδιο του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση του Τροποποιητικού Πρωτοκόλλου της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Κοινότητας και των κρατών-μελών που υπεγράφη στις 25 και 30 Απριλίου 2007 κα άλλες διατάξεις» έγινε δεκτό επί της αρχής και επί των άρθρων. 
Ερωτάται το Σώμα: Γίνεται δεκτό το νομοσχέδιο και στο σύνολο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94695"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"94696"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση του Τροποποιητικού Πρωτοκόλλου της Συμφωνίας Αεροπορικών Μεταφορών μεταξύ των Ηνωμένων Πολιτειών της Αμερικής και της Ευρωπαϊκής Κοινότητας και των κρατών-μελών που υπεγράφη στις 25 και 30 Απριλίου 2007 και άλλες διατάξεις» έγινε δεκτό σε μόνη συζήτηση επί της αρχής, των άρθρων και του συνόλου κατά πλειοψηφία και έχει ως εξής:
(Να καταχωριστεί το κείμενο του νομοσχεδίου σελ.212α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94697"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94698"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"94699"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"94700"," Μάλιστα, μάλιστα.
Με τη συναίνεση του Σώματος και ώρα 22.20΄ λύεται η συνεδρίαση για αύριο ημέρα Τετάρτη 29 Μαΐου 2013 και ώρα 10.00΄, με αντικείμενο εργασιών του Σώματος: α) νομοθετική εργασία, μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της Σύμβασης Δωρεάς μεταξύ του Υπουργείου Υγείας, του Γενικού Αντικαρκινικού Νοσοκομείου Αθήνας “Ο Άγιος Σάββας” και της Άννας-Μαρίας-Λουΐζας Λάτση» και β) αιτήσεις άρσης ασυλίας, σύμφωνα με την ημερήσια διάταξη που έχει διανεμηθεί.
    Ο","ΟΛΟΙ ΟΙ ΒΟΥΛΕΥΤΕΣ",NA
