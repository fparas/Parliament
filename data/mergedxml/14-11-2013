"","Content","name","ParlmemberID"
"28311","Date","14-11-2013",NA
"28312"," Σύμφωνα με την από 13-11-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΚΗ΄ συνεδριάσεώς του, της Τετάρτης 13 Νοεμβρίου 2013, σε ό,τι αφορά στην ψήφιση στο σύνολό του σχεδίου νόμου: «Ρυθμίσεις Υπουργείου Διοικητικής Μεταρρύθμισης και Ηλεκτρονικής Διακυβέρνησης και άλλες διατάξεις»)
Έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 15 Νοεμβρίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής) 
1. Η με αριθμό 230/12-11-2013 επίκαιρη ερώτηση της Βουλευτού Β΄ Αθηνών της Νέας Δημοκρατίας κ. Αικατερίνης Παπακώστα-Σιδηροπούλου προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Εργασίας, Κοινωνικής Ασφάλισης και Πρόνοιας, σχετικά με την εφαρμογή του θεσμικού πλαισίου των υιοθεσιών και της προστασίας των παιδιών.
2. Η με αριθμό 234/12-11-2013 επίκαιρη ερώτηση της Βουλευτού Ηλείας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ευσταθίας Γεωργοπούλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την παύση λειτουργίας και αποκατάστασης του χώρου ανεξέλεγκτης διάθεσης αποβλήτων (ΧΑΔΑ) στη θέση Λίμνες του Δήμου Πύργου του Νομού Ηλείας.
3. Η με αριθμό 243/12-11-2013 επίκαιρη ερώτηση του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Υγείας, σχετικά με τη διαδικασία αντικατάστασης και τοποθέτησης νέων διοικήσεων στα νοσοκομεία. 
4. Η με αριθμό 248/12-11-2013 επίκαιρη ερώτηση του Βουλευτή Αχαΐας του Λαϊκού Συνδέσμου- Χρυσή Αυγή κ. Μιχαήλ Αρβανίτη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την άρνηση άσκησης κοινοβουλευτικού ελέγχου από τον Υπουργό Δημόσιας Τάξης σε Βουλευτές του Λαϊκού Συνδέσμου- Χρυσή Αυγή. 
5. Η με αριθμό 238/12-11-2013 επίκαιρη ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με τα προβλήματα στα ειδικά σχολεία της χώρας.
6. Η με αριθμό 244/12-11-2013 επίκαιρη ερώτηση του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την ένταση των διώξεων και των καταδικών σε βάρος του εργατικού και λαϊκού κινήματος. 
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 231/12-11-2013 επίκαιρη ερώτηση του Βουλευτή Πέλλης της Νέας Δημοκρατίας κ. Διονύσιου Σταμενίτη προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τα προβλήματα από την αναδιάρθρωση των δημοσίων υπηρεσιών στην καθημερινότητα των πολιτών. 
2. Η με αριθμό 235/12-11-2013 επίκαιρη ερώτηση του Βουλευτή Μαγνησίας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αλέξανδρου Μεϊκόπουλου προς τον Υπουργό Πολιτισμού και Αθλητισμού, σχετικά με την απόκτηση ειδικότητας προπονητή ποδοσφαίρου από τους αποφοίτους των ΤΕΦΑΑ. 
3. Η με αριθμό 239/12-11-2013 επίκαιρη ερώτηση της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τον Υπουργό Δημόσιας Τάξης και Προστασίας του Πολίτη, σχετικά με το μεταναστευτικό στο πλαίσιο της Ελληνικής Προεδρίας της Ευρωπαϊκής Ένωσης. 
4. Η με αριθμό 245/12-11-2013 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικόλαου Μωραΐτη προς τον Υπουργό Υγείας, σχετικά με τα προβλήματα λειτουργίας του Νοσοκομείου Άρτας.
5. Η με αριθμό 229/12-11-2013 επίκαιρη ερώτηση του Ανεξάρτητου Βουλευτή Κιλκίς κ. Θεόδωρου Παραστατίδη προς τον Υπουργό Αγροτικής Ανάπτυξης και Τροφίμων, σχετικά με τα προβλήματα των γεωκτηνοτρόφων του Νομού Κιλκίς.
Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 218/11-11-2013 επίκαιρη ερώτηση πρώτου κύκλου της Βουλευτού Κιλκίς του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ειρήνης-Ελένης Αγαθοπούλου προς τον Υπουργό Υγείας, σχετικά με τις ελλείψεις ιατρικού προσωπικού στα γενικά νοσοκομεία και τα κέντρα υγείας του Νομού Κιλκίς.
Ορίστε, κυρία Αγαθοπούλου, έχετε το λόγο.","ΕΠΙΚΥΡΩΣΗ ΠΡΑΚΤΙΚΩΝ",NA
"28313"," Ευχαριστώ πολύ, κύριε Πρόεδρε.
Κύριε Υπουργέ, το πλήθος των ερωτήσεων που έχουν γίνει τελευταία προς το Υπουργείο σας από συναδέλφους όλων των κομμάτων για την τραγική κατάσταση στην οποία βρίσκονται όλα τα νοσοκομεία της χώρας λόγω έλλειψης προσωπικού, υλικών, φαρμάκων κ.λπ. είναι μεγάλο. Το ίδιο φυσικά ισχύει και για το Νοσοκομείο του Κιλκίς. 
Αφορμή όμως για τη συγκεκριμένη επίκαιρη ερώτηση στάθηκε το γεγονός ότι ο ένας από τους δύο δήμους της Περιφερειακής Ενότητας Κιλκίς βρίσκεται εδώ και περίπου ένα χρόνο χωρίς καθόλου παιδίατρο.
 Πιο συγκεκριμένα, το Κέντρο Υγείας Πολυκάστρου δεν διαθέτει παιδίατρο από το 2011 και το Γενικό Νοσοκομείο-Κέντρο Υγείας Γουμένισσας έχει μείνει και αυτό χωρίς παιδίατρο από τον Φεβρουάριο του 2013, λόγω συνταξιοδότησης. Επίσης, στην περιοχή δεν υπάρχει ούτε ιδιώτης παιδίατρος συμβεβλημένος με τον ΕΟΠΥΥ. 
Σε όλο αυτό το διάστημα ειδικευόμενος γιατρός από το Nοσοκομείο του Κιλκίς επισκέφτηκε μόνο δύο φορές το Δήμο Παιονίας. Ο δήμος αυτός έχει περίπου σαράντα τρεις χιλιάδες κατοίκους και περισσότερες από τρεις χιλιάδες παιδιά. Καταλαβαίνετε ότι είναι σοβαρό το γεγονός. Ο καθένας μας γνωρίζει ότι τα παιδιά έχουν αυξημένες υγειονομικές ανάγκες και, αν αρρωστήσουν, είναι αναγκασμένα να διανύσουν πολλά χιλιόμετρα για να εξεταστούν ή ακόμη και για να νοσηλευτούν. 
Ποιος αναλαμβάνει την ευθύνη σε αυτήν την περίπτωση; Αν την αναλαμβάνει ο Υπουργός, να το ξέρουμε, να είμαστε ήσυχοι. Αν όμως εσείς δεν μπορείτε να αναλάβετε αυτήν την ευθύνη, προφανώς μπορείτε να αναλάβετε ως αρμόδιος Υπουργός να λύσετε το θέμα.
Επειδή, κύριε Υπουργέ, η έλλειψη παιδιάτρου δεν είναι η μοναδική που απασχολεί το νομό, θα ήθελα να σας ρωτήσω σε τι βαθμό το Υπουργείο σας ακολουθεί τη δέσμευσή μας προς τους εταίρους για προσλήψεις ένα προς πέντε ή ένα προς δέκα. Δεν ξέρω ακριβώς ποιο είναι αυτό που θα έπρεπε να ισχύει. Ξέρω όμως ότι αυτό το οποίο σήμερα ισχύει είναι περίπου το ένα προς τριάντα. Πάνω σε αυτό αν θέλετε να μας πείτε τι ακριβώς ισχύει.
Για τα υπόλοιπα θα μιλήσω στη δευτερολογία μου.
Ευχαριστώ.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"28314"," Ευχαριστούμε κι εμείς.
Το λόγο έχει ο Υπουργός Υγείας κ. Γεωργιάδης για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28315"," Ευχαριστώ πάρα πολύ, κύριε Πρόεδρε.
Πράγματι μου έκαναν πολλές ερωτήσεις οι συνάδελφοι. Με τις σημερινές τρεις είναι στον αριθμό των έξι αυτήν την εβδομάδα. Πιστεύω ότι οφείλεται στο γεγονός ότι μου αρέσει η Βουλή γενικώς και προσπαθώ να απαντώ σε όλους.
Χαίρομαι για την επισήμανσή σας, κυρία συνάδελφε, ότι, αν εγώ σας έδινα μία διαβεβαίωση, θα ήταν αρκετή για να σας καθησυχάσουμε. Μακάρι να ήταν όλα τόσο πολύ απλά, αλλά δεν είναι. Καταλαβαίνω ότι ήταν ρητορικό αυτό που είπατε.
Επί της ουσίας τώρα, ο Νομός Κιλκίς έχει τρεις υγειονομικές δομές. Έχει και δύο νοσοκομεία και ένα κέντρο υγείας. Νομίζω ότι αυτά είναι και σε καλύτερη κατάσταση και από άλλους νομούς. Αυτό εννοώ. 
Επίσης, πρέπει να σας πω ότι λόγω της διασυνδέσεως των δύο νοσοκομείων, του Κιλκίς και της Γουμένισσας, έχει και τη δυνατότητα να μεταφέρει, εκεί όπου δεν υπάρχει και υπάρχει έκτακτο γεγονός, γιατρό από το ένα στο άλλο, κάτι που δίνει και μία μεγαλύτερη ευελιξία από ό,τι ισχύει σε άλλους νομούς. Αυτό είναι από τα καλά του συστήματος. 
Τώρα όσον αφορά στο θέμα των προσλήψεων που είπατε και από το οποίο δεν θέλω να ξεφύγω, πριν πάμε στα μέτρα που προτείνουμε εμείς, μέχρι το τέλος αυτού του χρόνου έχουμε πάρει έγκριση από το Υπουργείο Διοικητικής Μεταρρυθμίσεως πριν από μια εβδομάδα ακριβώς να προσλάβουμε τετρακόσιους επιπλέον μονίμους ιατρούς. Προχθές, όπως ξέρετε, προκηρύξαμε διακόσιες θέσεις επικουρικών, άρα προσπαθούμε να καλύψουμε όσο μπορούμε ταχύτερα τα κενά. Όμως και αυτές οι διαδικασίες είναι σχετικά αργές και δεν καλύπτουν την ταχύτητα των κενών που δημιουργούνται, γιατί δεν θέλω να υποκριθώ ότι δεν υπάρχουν προβλήματα. Όλα όσα λέτε είναι πραγματικά προβλήματα και δικαίως ο κόσμος ανησυχεί. 
Στο νομοσχέδιο του Υπουργείου Υγείας, το οποίο συζητάμε την επόμενη εβδομάδα, έχουμε καταθέσει τροπολογία, όπως ίσως γνωρίζετε, όπου δίνουμε το δικαίωμα να προκηρύσσουν θέσεις επικουρικών γιατρών οι υγειονομικές περιφέρειες και όχι να γίνονται κεντρικά, όπως τώρα, από το Υπουργείο Υγείας. Έτσι θα είναι πολύ πιο ευέλικτο το σύστημα και θα μπορεί ο κάθε διοικητής υγειονομικής περιφέρειας, όταν βλέπει ότι κάπου έχει ένα κενό, το οποίο δεν προλαβαίνει να καλύψει η κεντρική διοίκηση, να πηγαίνει με τις ήδη εγγεγραμμένες πιστώσεις του νοσοκομείου και να καλύπτει με ταχύτερη διαδικασία τα κενά στο συγκεκριμένο νοσοκομείο. Αυτή είναι μια νομοθετική δυνατότητα που δίνουμε τώρα. 
Επίσης, στο ίδιο νομοσχέδιο έχουμε καταθέσει τροπολογία, όπου δίνουμε μια δεύτερη δυνατότητα να μπορεί η διοίκηση του νοσοκομείου να λειτουργεί με την άδεια της ΥΠΕ. Το ένα είναι η ΥΠΕ, δηλαδή ο ενδιάμεσος μεταξύ του Υπουργείου και του νοσοκομείου διοικητικός θεσμός. Το δεύτερο είναι η διοίκηση του νοσοκομείου ακόμα - ταχύτερα σε περιπτώσεις όπου δεν υπάρχει ούτε ένας γιατρός σε μια ειδικότητα και που η διαδικασία πρόσληψης του επικουρικού ή του μονίμου γιατρού αργεί έναν, δύο ή τρεις μήνες, όταν υπάρχει θέμα γραφειοκρατίας, ενστάσεως κ.λπ. - να μπορεί να προσλαμβάνει γι’ αυτό το ενδιάμεσο διάστημα με μπλοκ παροχής υπηρεσιών γιατρό αυτής της ειδικότητας, έως ότου έρθει ο κανονικός γιατρός ο οποίος θα καλύψει τη θέση με τη σύμβαση, είτε του επικουρικού είτε του μονίμου. 
Άρα, λοιπόν, κάνουμε δύο βασικές κινήσεις. Μία κίνηση είναι ότι έχουμε ήδη προκηρύξει τετρακόσιες θέσεις μονίμων και διακόσιες επικουρικών μέχρι το τέλος του χρόνου, άρα εξακόσιες προσλήψεις. Μεταξύ αυτών είναι και τα συγκεκριμένα τμήματα του Νομού Κιλκίς. Δεύτερη κίνηση είναι ότι δίνουμε τη δυνατότητα για την οποία σας ενημέρωσα στις ΥΠΕ, από την άλλη εβδομάδα - φαντάζομαι και ελπίζω να υποστηρίξει και ο ΣΥΡΙΖΑ αυτές τις πρωτοβουλίες - και θα μπορούμε ταχύτερα να πηγαίνει ο κάθε υπεράριθμος και να κλείνει το κενό εκεί που δημιουργείται, σε διάστημα ενός, δύο μηνών, αντί να περιμένει το διάστημα των τεσσάρων και πέντε μηνών που διαρκεί η διαδικασία από το Υπουργείο. Αλλά και αν αυτό ακόμα δεν φτάνει ως χρόνος, διότι υπάρχει κάποια επείγουσα ανάγκη σε ένα νοσοκομείο, να μπορεί η διοίκηση του νοσοκομείου να προσλαμβάνει με μπλοκ παροχής υπηρεσιών ένα γιατρό, ώστε να μη μένει ο πληθυσμός χωρίς καμμία κάλυψη γιατρού σε μια συγκεκριμένη ειδικότητα.
Πιστεύουμε ότι με αυτήν τη συνολική στρατηγική θα μπορεί το σύστημα να προλαμβάνει τα κενά τα οποία δημιουργούνται σε πρώτο χρόνο, για να καλύπτουμε τις πραγματικά υπαρκτές ανάγκες του πληθυσμού. 
Ως προς τις προσλήψεις, θα σας πω στη δευτερολογία μου και το επιπλέον σχέδιο που έχουμε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28316"," Κυρία Αγαθοπούλου, έχετε το λόγο για τη δευτερολογία σας, για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28317"," Κύριε Υπουργέ, σας είπα και στην πρωτολογία μου ότι παρ’ όλο που τα νοσοκομεία όντως, όπως είπατε, είναι διασυνδεόμενα και δεν υπάρχει παιδίατρος στο Δήμο Παιονίας εδώ και ένα χρόνο, από το Νοσοκομείο του Κιλκίς αυτό που έγινε ήταν δύο φορές και μόνο, σε όλο αυτό το διάστημα, ειδικευόμενος παιδίατρος να επισκεφθεί την περιοχή. 
Θεωρώ ότι έτσι δεν λύνονται τα προβλήματα και πραγματικά θα έπρεπε να μεριμνήσετε όσο το δυνατόν πιο γρήγορα για το συγκεκριμένο ζήτημα. 
Επίσης, θα ήταν σε καλύτερη κατάσταση το Κιλκίς από άλλες περιοχές, εάν αυτά τα ιδρύματα τα οποία είπατε λειτουργούσαν σωστά. Δεν συμβαίνει όμως αυτό, άρα υπάρχουν πάρα πολλά προβλήματα. Θα αναφέρω συγκεκριμένα νούμερα, για να δείτε την κατάσταση.
Κέντρο Υγείας Πολυκάστρου: Προβλεπόμενες οργανικές θέσεις πενήντα, με καλυμμένες είκοσι τέσσερις και κενές θέσεις είκοσι έξι- θα τα καταθέσω και για τα Πρακτικά. Γενικό Νοσοκομείο Κιλκίς: Προβλεπόμενες οργανικές θέσεις γιατρών του ΕΣΥ ογδόντα έξι, με καλυμμένες σαράντα έξι και κενές θέσεις σαράντα δύο και δύο κενά στους ειδικευόμενους γιατρούς. 
Σύμφωνα με την καταγγελία και της ένωσης νοσοκομειακών ατρών, τους τελευταίους μήνες τριάντα ένας γιατροί αποχώρησαν, χωρίς να πληρωθεί το κενό κανενός. 
Συγκεκριμένα: δεκαεννέα γιατροί συνταξιοδοτήθηκαν, μεταξύ αυτών και χειρουργοί και η χειρουργική κλινική του Νοσοκομείου Κιλκίς έχει μείνει με έναν ειδικό γιατρό, δύο γιατροί αποσπάστηκαν, ένας τέθηκε σε αργία, τρεις απεβίωσαν, ενώ τέλος του Οκτωβρίου έληξε η θητεία έξι επικουρικών γιατρών.
 Όλα αυτά τα κενά, κύριε Υπουργέ, πρέπει να αναπληρωθούν και δεν μπορούν να αναπληρωθούν με μπλοκάκι.
Ξέρω ότι είστε γενικά οπαδός των ελαστικών σχέσεων εργασίας. Όμως, στα νοσοκομεία δεν μπορούμε να λειτουργήσουμε με αυτόν τον τρόπο. Το καταλαβαίνετε πολύ περισσότερο εσείς και νομίζω ότι δεν είναι ο κατάλληλος τρόπος αυτός που επιλέγετε. 
Δεν μας είπατε και ποια θα είναι η σχέση εργασίας, αν θα είναι προσλήψεις, αν θα είναι επικουρικοί γιατροί. Δεν μας είπατε ακόμη για την αρμοδιότητα που θέσατε στις ΥΠΕ.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Θέλω να κλείσω με την κατάθεση του διοικητή του νοσοκομείου, ο οποίος είναι διορισμένος από τη δική σας Κυβέρνηση, που λέει: «Χρειαζόμαστε γιατρούς σε όλα τα βασικά τμήματα. Συγκεκριμένα, χρειαζόμαστε δύο χειρουργούς, τουλάχιστον έναn καρδιολόγο, έναν παιδίατρο, παθολόγο, ορθοπεδικό, γυναικολόγο, δύο ουρολόγους. Με βάση το όριο των πέντε εφημεριών μηνιαίως ανά γιατρό, σχεδόν όλες οι κλινικές μας στα μισά του μήνα καλύπτουν το όριο αυτό. Και όμως στο Κιλκίς εφημερεύουμε όλο το μήνα, όλες οι βασικές κλινικές. Εφημερεύει συνεχώς, διότι έχουμε γιατρούς και στην καρδιολογική και σε όλα τα άλλα τμήματα, που εργάζονται χωρίς να αμείβονται.».
Τελειώνοντας, κύριε Πρόεδρε, θα σας πω και τι άλλο λέει σχετικά με την κάθετη μείωση του λειτουργικού προϋπολογισμού από τα 24 εκατομμύρια ευρώ πριν από πέντε χρόνια, στα 4 εκατομμύρια ευρώ φέτος. 
Προφανώς, η κατά 50% μείωση προσωπικού και η έξι φορές μείωση του προϋπολογισμού του νοσοκομείου θα συμφωνήσετε ότι δεν αποτελούν κάποιου είδους εξορθολογισμό. Εγώ θα έλεγα ότι αποτελούν την πλήρη απαξίωση και διάλυση του ιδρύματος. Γιατί, αν αυτός είναι ο εξορθολογισμός, τότε για πολλά χρόνια κάποιοι έτρωγαν ακατάπαυστα και σε πολύ μεγάλες ποσότητες.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"28318"," Ολοκληρώνετε παρακαλώ, κυρία συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28319"," Τελείωσα, κύριε Πρόεδρε. 
Γι’ αυτό, η Κυβέρνησή σας έχει την ευθύνη και όσο πιο άμεσα γίνεται πρέπει να επιληφθεί του θέματος.
Ευχαριστώ.
(Στο σημείο αυτό η Βουλευτής κ. Ειρήνη-Ελένη Αγαθοπούλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"28320"," Ευχαριστούμε και εμείς.
Ο κύριος Υπουργός έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28321"," Ευχαριστώ πολύ, κύριε Πρόεδρε.
Θα ξεκινήσω με το τελευταίο θέμα, όπου ναι, δεν έχω καμμία αμφιβολία ότι κάποιοι έτρωγαν ακατάπαυστα για πάρα πολλά χρόνια. Καλώς ήρθατε στην πραγματικότητα! Γιατί νομίζατε ότι χρεοκοπήσαμε ακριβώς; 
Επίσης, όσον αφορά στο θέμα των προϋπολογισμών, θα μου επιτρέψετε να σας πω, αγαπητή κυρία συνάδελφε -και δεν το λέω ειρωνικά, το λέω ειλικρινά- πως πια έχει έρθει η ώρα να το συνειδητοποιήσουμε ότι ζούμε με τα δικά μας τα λεφτά. Λεφτά να μας δώσουν άλλοι για να τα τρώμε δεν υπάρχει περίπτωση. Εμείς δεν θα το ζήσουμε εδώ. 
Από εδώ και μπρος κάθε Βουλευτής που θα σηκώνεται και θα λέει «θέλω αύξηση του προϋπολογισμού», παραδείγματος χάρη, «στο Κιλκίς κατά 10 εκατομμύρια ευρώ, 20 εκατομμύρια ευρώ, 30 εκατομμύρια ευρώ» είναι δεκτό. Όμως, θα πρέπει να συνεχίζει «και προτείνω αυτά τα 10 εκατομμύρια ευρώ, 20 εκατομμύρια ευρώ, 30 εκατομμύρια ευρώ να τα πάμε…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28322"," Αυτά είναι δική σας δουλειά, δεν είναι δική μας.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"28323"," …στους συγκεκριμένους κωδικούς» και όχι γενικά και αόριστα από τη φοροδιαφυγή, από τους εφοπλιστές, το μεγάλο κεφάλαιο. Αυτό δεν λέει τίποτα. Αυτά είναι για να κοροϊδευόμαστε μεταξύ μας.
Λέω αν έχετε να προτείνετε, παραδείγματος χάριν, να κόψουμε από τα σχολεία για να πάμε στα νοσοκομεία, να το συζητήσουμε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28324"," Και από τα υποβρύχια.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"28325"," Από τα υποβρύχια, καμμία αντίρρηση, από την άμυνα, δηλαδή, αυτό εννοούμε. Να πει ο ΣΥΡΙΖΑ: «Θέλω να κόψω στον προϋπολογισμό 100 εκατομμύρια ευρώ, 200 εκατομμύρια ευρώ από την άμυνα και να τα πάμε στην υγεία». Μάλιστα, αυτό είναι μία συζήτηση που μπορεί να γίνει επί λογικής βάσεως.
Θυμάμαι τον κ. Τσίπρα, όμως, που πήγε πριν από ένα μήνα –αν θυμάμαι καλά- στα Επιτελεία και είπε ότι δεν μπορεί να υπάρξει ούτε ένα ευρώ μείον στην άμυνα της χώρας. Άρα διαφωνείτε με τον Αρχηγό σας επ’ αυτού του θέματος. Διαφωνείτε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28326"," Επί του συγκεκριμένου, κύριε Υπουργέ. Δεν έχετε πολύ χρόνο.","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"28327"," Έρχομαι, λοιπόν, τώρα στην ουσία. Εδώ κάνουμε μία διαλογική συζήτηση, για να απαντάμε ο ένας στον άλλο και όχι για να λέμε αυτά που έχουμε από πριν αποφασίσει. 
Σας είπα στην πρωτολογία μου τρία πράγματα: Πρώτον, σας είπα ότι κάνουμε τετρακόσιες προσλήψεις μονίμων μέχρι τις 31 Δεκεμβρίου. Δεν το σχολιάσατε. Δεύτερον, σας είπα ότι έχουμε προκηρύξει απο προχθές –το ξέρετε σίγουρα, γιατί ασχολείστε με την υγεία- διακόσιες θέσεις επικουρικών. Δεν το σχολιάσατε. 
Μετά σας είπα στις ΥΠΕ, στις υγειονομικές περιφέρειες για τον κόσμο, δίνουμε το δικαίωμα να προσλαμβάνουν -από την επόμενη Τετάρτη θα ψηφιστεί- επικουρικούς. Βεβαίως και σας είπα τη σχέση εργασίας, αφού σας είπα επικουρικούς. Επί συμβάσεων μίλησα.
Μετά σας είπα και για το μπλοκάκι, όχι ότι θα τους έχουμε μόνιμους, όπως υπονοήσατε, αλλά στο κενό διάστημα, μέχρι να πάει ο μόνιμος ή ο επικουρικός -επειδή αυτό μπορεί να πάρει από έναν έως τέσσερις μήνες- για να μη μένει ο πληθυσμός μιας πόλεως χωρίς κανένα γιατρό σε μία ειδικότητα και να μπορεί η διοίκηση του νοσοκομείου από τον ήδη εγγεγραμμένο προϋπολογισμό τους, δηλαδή εκεί που θα πληρώνουν τον επίκουρο που δεν έχει πάει, να δίνουν αυτά τα λεφτά σε έναν με μπλοκάκι, για να μη μένει το νοσοκομείο χωρίς κανένα γιατρό. Όχι ότι εμείς θεωρούμε ότι με το μπλοκάκι λύνεται το πρόβλημα του νοσοκομείου. 
Λέμε, όμως, ότι αυτό μπορεί να λειτουργήσει εμβαλωματικά στο κενό του χρόνου, όπου, λόγω γραφειοκρατίας, δεν μπορεί να καλυφθεί με ειδικότητα. Αυτό σάς είπα. 
Σε όλα αυτά που σας είπα, δεν σχολιάσατε τίποτα. Συνεχίσατε αυτά που είχατε προαποφασίσει. Με συγχωρείτε, αλλά αυτό δεν είναι κοινοβουλευτικός διάλογος.
Εγώ επαναλαμβάνω ότι την Τετάρτη θα συζητηθούν οι σχετικές τροπολογίες και με πολύ μεγάλη χαρά θέλω να δω τον ΣΥΡΙΖΑ να τις υποστηρίξει, αφού έχετε την αγωνία να καλύπτονται τα κενά γρήγορα. Αυτή η αγωνία σας –που είναι σωστή, αυθεντική και δίκαιη- είναι και δική μας αγωνία και αυτή θέλουμε να καλύψουμε.
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28328"," Προχωρούμε στην τέταρτη με αριθμό 220/11-11-2013 επίκαιρη ερώτηση πρώτου κύκλου του Βουλευτή Ημαθίας των Ανεξαρτήτων Ελλήνων κ. Κωνσταντίνου Γιοβανόπουλου προς τον Υπουργό Υγείας, σχετικά με τα προβλήματα στο Νοσοκομείο Βέροιας-Ημαθίας.
Κύριε συνάδελφε, έχετε το λόγο, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28329"," Ευχαριστώ, κύριε Πρόεδρε.
Κύριε Υπουργέ, παίρνω το νήμα του λόγου από την τελευταία σας ρήση, απαντώντας στην προηγούμενη συνάδελφο, που μας είπατε ότι κάποιοι έτρωγαν ακατάπαυστα για πολλά χρόνια. Αυτοί οι κάποιοι προφανώς έχουν όνομα και υπογραφή. Μπορεί να είναι οι άνθρωποι του φαρμάκου, μπορεί να είναι οι άνθρωποι των αξονικών τομογράφων ή μπορεί να είναι οι άνθρωποι της πολιτικής που έπαιρναν τις λανθασμένες αποφάσεις. Πάντως είναι σίγουρο ότι έχουν ονοματεπώνυμο.
Νομίζω ότι θα πρέπει ένας Υπουργός ο οποίος για πρώτη φορά μπαίνει στο Υπουργείο Υγείας να αναλάβει και αυτήν την ευθύνη και να γυρίσει προς τα πίσω, την ώρα που βλέπει μπροστά, για να αποκαλυφθεί επιτέλους το πώς φθάσαμε στα άδεια ταμεία και στη χρεοκοπημένη υγεία σε ένα Υπουργείο, το οποίο φυσικά έχει συνέχεια. Παραλάβατε και θα παραδώσετε. Γι’ αυτό, καλό θα είναι να ξέρουμε όλοι μας πώς ένας Υπουργός φθάνει σήμερα να λέει στο Κοινοβούλιο ότι κάποιοι έτρωγαν ακατάπαυστα για πολλά χρόνια.
Θα αναφερθώ τώρα στην ουσία της ερωτήσεώς μου. Αυτήν τη στιγμή πλέον, η Ημαθία αρκείται σε ένα νοσοκομείο, το Νοσοκομείο Ημαθίας. Το Νοσοκομείο της Νάουσας υποτιμήθηκε, υποβαθμίστηκε και μαράζωσε με πολιτικές αποφάσεις, ενώ το Κέντρο Υγείας Αλεξάνδρειας παραμένει ως εντελώς επικουρικός σταθμός, για να εξυπηρετεί μόνο κάποια πολύ απλά περιστατικά.
Μ’ αυτό το δεδομένο, έχω μιλήσει και προσωπικά με τους γιατρούς, για παράδειγμα, της ορθοπεδικής, όπου βιολογικά οι άνθρωποι δεν αντέχουν πια να εξυπηρετούν τα περιστατικά. Έχω μιλήσει προσωπικά με τον κ. Πετρίδη και την κ. Ματέη, που είναι στη μονάδα εντατικής θεραπείας, όπου πρόσφατα μάλιστα έχασα κι έναν πάρα πολύ καλό φίλο εκ Μελίκης μετά από τροχαίο ατύχημα. Το Νοσοκομείο Ημαθίας έχει μόνο δύο κλίνες Εντατικής Θεραπείας για έναν πληθυσμό πάνω από εκατόν πενήντα χιλιάδες ανθρώπους, επιπλέον αυτών που μπορεί να έχουν κάποιο πρόβλημα ενόσω βρίσκονται στο νομό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Το φαινόμενο είναι δραματικό. Υπάρχει πληροφορία ότι θα έρθουν τέσσερις επικουρικοί. Φαντάζομαι ότι είναι στα πλαίσια των διακοσίων που πρόκειται να προσλάβετε. Ωστόσο, πρέπει να αντιληφθείτε ότι το αγαθό της υγείας δεν μπορεί να τελεί εν κινδύνω σε τέτοιες εποχές, με τέτοιες ανάγκες, την ώρα που ο κόσμος δεν μπορεί πια να πάει σε εξωτερικούς γιατρούς και να θεραπευτεί σε ιδιωτικές κλινικές.
Γι’ αυτό το λόγο, ήθελα και με την παρούσα ερώτηση να ακούσω την άποψή σας για το πώς νομίζετε ότι αυτό μπορεί να αντιμετωπιστεί καλύτερα. Πάντως, σας παρακαλώ, μη μας γυρίσετε το μπαλάκι να βρούμε εμείς τα λεφτά, με την έννοια ότι δεν υπάρχουν χρήματα για την υγεία. Να βρούμε χρήματα για την υγεία. Να περικόψουμε από κάπου αλλού –αν χρειαστεί, από τους συμβούλους σας, αν χρειαστεί από τους συμβούλους μας, από τους μισθούς μας- γιατί η υγεία είναι κάτι αδιαπραγμάτευτο.
Μ’ αυτήν την έννοια, λοιπόν, θέλω να ασχοληθείτε ειδικά με την Ημαθία –κι ας μη χαθώ στο μεγάλο κάδρο- και νιώθοντας το συναγερμό που έχουν ήδη κρούσει οι ίδιοι οι γιατροί, να αντιληφθείτε ότι τα πράγματα είναι οριακά. Εδώ θέλω την παρέμβασή σας σε επίπεδο ουσίας.
Σας ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"28330"," Ο Υπουργός έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28331"," Κατ’ αρχάς, κύριε συνάδελφε, συλλυπητήρια για το φίλο σας που είπατε προηγουμένως. 
Επίσης, θα ήθελα να σας δώσω συγχαρητήρια, καθώς –αν δεν απατώμαι- εξελέγητε Γραμματέας στην Κοινοβουλευτική Ομάδα.
Θα αναφερθώ τώρα στην ουσία. Ούτως ή άλλως, είναι σε συνέχεια της προηγούμενης ερωτήσεως. Στη δευτερολογία μου θα σας διαβάσω τα ακριβή στοιχεία που έχω από την υγειονομική περιφέρεια. Απλώς, θα κάνουμε πρώτα την κουβέντα και θα μπορούμε έτσι να απαντήσουμε.
Εγώ δεν υποκρίνομαι ότι δεν υπάρχουν κενά. Προφανώς και υπάρχουν κενά. Όποιος πει ότι δεν υπάρχουν κενά, ζει σε άλλο πλανήτη. Εδώ δεν ερχόμαστε για να συζητήσουμε το ότι η γη είναι στρογγυλή. Ναι, η γη είναι στρογγυλή. Τώρα, εμείς συζητάμε το πώς μπορούμε να λύσουμε τα προβλήματα. 
Σας λέω, λοιπόν, ότι την Τετάρτη φέρνουμε δύο τροπολογίες, οι οποίες έχουν ως σκοπό να δώσουν τα θεσμικά εργαλεία στις υγειονομικές περιφέρειες και στις διοικήσεις των νοσοκομείων, για να καλύπτουν αυτά τα κενά σε πρώτο χρόνο με τον έναν ή με τον άλλο τρόπο που εξήγησα προηγουμένως –δεν το επαναλαμβάνω, για να μη χάσουμε χρόνο- έτσι ώστε να μη μένει καμμία πόλη και κανένα νοσοκομείο χωρίς κάποιο γιατρό σε μία ειδικότητα.
Ιδού πεδίον δόξης λαμπρόν, εάν συμφωνείτε, να τις υποστηρίξετε. Εάν δεν τις έχουμε γράψει σωστά και θέλετε να προσθέσουμε κάτι, να συμβάλουμε στο διάλογο και να βρούμε τον κοινό τόπο για να το ψηφίσουμε. Αυτό, πραγματικά, θα είναι πολύ χρήσιμο για τους πολίτες.
Δεν πρόκειται τώρα να σας πω για το ποιοι είναι αυτοί κ.λπ.. Δεν το αντέχω, όμως και ξέρετε ότι εγώ δεν μπορώ να μην τα λέω. Έχετε Αρχηγό που ήταν μέλος των Υπουργικών Συμβουλίων των προηγουμένων κυβερνήσεων και μέλος αυτού του Κοινοβουλίου από το 1993. Μπορείτε να πάτε στο γραφείο του και να τον ρωτήσετε: Ποιοι ήταν, αδελφέ, αυτοί; Τους είχες πάρει καθόλου είδηση εκεί που καθόσουν είκοσι χρόνια ή δεν κατάλαβες τίποτα;.
Προφανώς, ο κ. Καμμένος, ως παλαιότερος εμού στην Αίθουσα και ως πολλά περισσότερα χρόνια Υπουργός από εμένα, γνωρίζει περισσότερα από εμένα, αφού ήταν και εκείνη την εποχή της κρίσης. Γιατί δεν τον ρωτάτε και ρωτάτε εμένα; Στη χώρα ας γνωριζόμαστε σιγά-σιγά και ας φεύγει η υποκρισία μεταξύ μας.
Όσον αφορά το συγκεκριμένο, επαναλαμβάνω το εξής: Τετρακόσιες προσλήψεις μονίμων γιατρών θα γίνουν μέχρι τέλος του χρόνου, διακόσιες θέσεις επικουρικών γιατρών έχουμε προκηρύξει. Με τις τροπολογίες που φέρνουμε θα μπορούν οι υγειονομικές περιφέρειες να προκηρύξουν και άλλες -υπολογίζουμε περίπου άλλες διακόσιες πενήντα- θέσεις στοχευμένες στα κενά που έχει κάθε υγειονομική περιφέρεια, για να καλύπτει αυτά που συμβαίνουν σε κάθε νοσοκομείο.
Ειδικότερα για τη Βέροια, στη δευτερολογία μου θα σας πω ακριβώς τα στοιχεία πώς έχουν.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28332"," Ο κ. Γιοβανόπουλος έχει το λόγο για τη δευτερολογία του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28333"," Ειλικρινά, κύριε Υπουργέ, δεν περίμενα να κατεβάσετε τον πήχη τόσο χαμηλά. Σε ό,τι αφορά τον Πάνο Καμμένο, τα προσωπικά σας δεν με αφορούν. Είμαι ένας Βουλευτής Ημαθίας. Αν έχετε προβλήματα με τον Πάνο Καμμένο, να τα λύσετε με τον Πάνο Καμμένο, ο οποίος, πάντως, είχε την παρρησία σε αυτό εδώ το Κοινοβούλιο να πει το μεγάλο «όχι». Αυτό πρέπει να του το πιστώσετε όσοι ακολουθήσατε μετά τον αδιέξοδο δρόμο του μνημονίου. Δεν με αφορά, όμως, σε αυτό το σημείο. Εδώ πρέπει να λύσουμε τα της Ημαθίας και τα του Νοσοκομείου. Σας παρακαλώ, μην κατεβάζετε τον πήχη σε επίπεδο το οποίο δεν με αφορά.
Με αφορά το γεγονός ότι είναι συγκλονιστικό πως ο επικεφαλής της χειρουργικής κλινικής κ. Δεμερτζίδης, μας έχει στείλει μία επιστολή στα όρια της κραυγής, όπου μας λέει τα εξής: «Δεν γίνεται πια, δεν μπορεί να λειτουργήσει η χειρουργική κλινική. Δεν υπάρχουν αναισθησιολόγοι. Είχαμε φαινόμενο μία γυναίκα να γεννήσει μέσα στο αυτοκίνητο, γιατί δεν λειτουργεί η μαιευτική κλινική και οι μαίες δεν μπορούν να ανταπεξέλθουν στα καθήκοντά τους». Είχαμε φαινόμενα, όπου πρόσφατα ο διοικητής του νοσοκομείου συνελήφθη μετά από μήνυση που του υπέβαλαν οι γιατροί, μετά από μήνυση που υπέβαλε και η Δήμαρχος Βέροιας. Διότι οι ευθύνες κάποια στιγμή αποδίδονται και αποδίδονται όχι μόνο διοικητικά και πειθαρχικά, αλλά και ποινικά.
Αυτά δεν είναι ωραία φαινόμενα. Δεν ήρθα εδώ να ψέξω κάποιον με κάποια συγκεκριμένη κατηγορία, αλλά ήρθα να σας παροτρύνω όσον αφορά το διοικητικό μέρος και όχι να κάνω έναν αντίλογο απλώς για το «φαίνεσθαι» μαζί σας. Εδώ υπάρχει ουσία. Προχθές μπήκαν στο Νοσοκομείο της Βέροιας για να γίνει μία φιέστα εγκαινίων, γράφτηκαν με κιμωλίες κάτω πού θα σκάψουμε, τι θα κάνουμε, μπήκε η μπουλντόζα, άρχισε η βροχή, έφυγε η μπουλντόζα, έφυγε και η κιμωλία. Θα γίνει το κτήριο πολύ πιθανόν, γιατί μετά από τρία χρόνια θα βρεθούν οι πιστώσεις για να ολοκληρωθεί. Οι ψυχές των ανθρώπων, όμως, που θα βοηθήσουν τους πάσχοντες, αυτές λείπουν. Λείπουν τα χέρια, λείπουν οι επιστήμονες, λείπει η ηρεμία.
Οι φήμες φτάνουν μέχρι το ότι υπάρχουν ελλείψεις στο σιτηρέσιο. Και φήμες, επιτρέψτε μου να μην αποκαλύψω τις πηγές, δηλαδή, τους ανθρώπους μέσα από το νοσοκομείο, οι οποίοι μας λένε ότι το φαινόμενο είναι δραματικό.
Ως προς τις τροπολογίες, εντάξει. Τις προθέσεις σας δεν θα τις δικάσω εγώ. Θέλω να σας παροτρύνω να λύσουμε σε υψηλότερη ποιότητα το πρόβλημα, το οποίο δεν λύνεται, δυστυχώς ούτε με εξαγγελίες ούτε με τρόπους του τύπου «γράψε-σβήσε». Εδώ πρέπει πραγματικά να επιληφθείτε. Ξαναλέω ότι το Νοσοκομείο της Βέροιας έμεινε να είναι η μοναδική περιοχή όπου κάποιος μπορεί να βρει ανακούφιση σε όποιο πρόβλημα έχει και αυτό, λοιπόν, πρέπει να το φροντίσετε. Είναι ένας φάρος ελπίδας για τους κατοίκους της περιοχής.
Σας είπα ότι η Αλεξάνδρεια είναι τριάντα χιλιόμετρα μακριά και έχει μόνο ένα κέντρο υγείας, μία Αλεξάνδρεια η οποία εξυπηρετεί και την περιοχή της Χαλκηδόνας από τη Θεσσαλονίκη και την περιοχή του Αιγινίου από την Κατερίνη. Όλα αυτά, λοιπόν, τα συρρικνώνουμε. Έχουμε προβλήματα, έχουμε κρίση. Όμως, να μείνει και κάτι όρθιο.
Αυτήν την αγωνία θέλω να σας μεταφέρω, με πίστη ότι μπορούμε να συνεννοηθούμε. Δεν ήρθα εδώ να κάνω αντιπολίτευση. Ήρθα να ωθήσω τα πράγματα εμπρός. Σας παρακαλώ και εγώ, σας παρακαλούν και οι γιατροί να βοηθήσετε και εσείς.
Στα εγκαίνια που γίνονταν εκεί, βγήκαν οι γιατροί στους δρόμους με πανό, με πλακάτ και διαμαρτύρονταν, έχοντας μάλιστα και τον κίνδυνο να απολυθούν, αφού ακούνε εσάς να ξιφουλκείτε με τον Τόμσεν για το τι θα γίνει με τις απολύσεις, ακούνε για επίκουρους, αλλά ακούνε και εσάς να λέτε ότι θα πάρετε εσείς τη δόξα των απολύσεων. 
Δεν θέλω να φτάσω εκεί, κύριε Υπουργέ, δεν με ενδιαφέρει και δεν θέλω να μου απαντήσετε σ’ αυτό το θέμα, γιατί δεν σας ψέγω ως προς αυτό. Είναι η δική σας πολιτική. Όμως, όταν φτάνουν οι γιατροί να βγαίνουν στο δρόμο -γιατί σας είπα ότι έχουν και τη συστολή μήπως αύριο απολυθούν- καταλαβαίνετε ότι η ανάγκη τους έχει φτάσει σε έσχατα όρια. 
Σας ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"28334"," Ευχαριστούμε, κύριε συνάδελφε. 
Το λόγο έχει ο κύριος Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28335"," Κατ’ αρχάς, κύριε συνάδελφε, θέλω να σας πω ότι οι γιατροί του ΕΣΥ δεν θα πρέπει να έχουν καμμία αγωνία, αφού έχουμε πει δεκάδες φορές ότι στο ΕΣΥ δεν θα υπάρξουν απολύσεις. 
Απ’ ό,τι κατάλαβα, αυτό για το οποίο συζητάμε και αυτό το οποίο αφορά η ερώτησή σας είναι για το νοσοκομείο. Έχουμε πει, λοιπόν, εκατοντάδες φορές ότι σίγουρα οι γιατροί του ΕΣΥ αποκλείεται να έχουν αυτή την αγωνία, γιατί οι γιατροί του ΕΣΥ, κύριε Γιοβανόπουλε, μπορούν να κάνουν τη διάκριση μεταξύ του ΕΣΥ και του ΕΟΠΥΥ. Εσείς μπορεί να μην είστε αρκετά ειδικός –δεν σας ψέγω γι’ αυτό- και να μη καταλαβαίνετε τι λέμε. Όμως, οι γιατροί καταλαβαίνουν πάρα πολύ καλά. 
Άρα, στο ΕΣΥ δεν θα έχουμε καμμία απόλυση γιατρών, όπως λέει και το σχετικό στοίχημα. Και για να το ξεκαθαρίσουμε, άλλο είναι το ΕΣΥ και άλλο είναι το υπόλοιπο ελληνικό δημόσιο, τμήμα του οποίου είναι και ο ΕΟΠΥΥ. Όταν έρθει η ώρα να συζητήσουμε τι θα κάνουμε με τον ΕΟΠΥΥ, θα έρθουμε και στη Βουλή, θα πάμε και στην αρμόδια επιτροπή, θα συζητήσουμε τι σχέδιο θέλουμε να κάνουμε και τότε θα καταλήξουμε στο τι ακριβώς θα γίνει. Όμως, δεν πρέπει να μπερδεύουμε το ένα με το άλλο για λόγους εντυπώσεων. 
Επίσης, οφείλω να σχολιάσω το θέμα της μήνυσης. Αν οποιοσδήποτε πολίτης κάνει μήνυση σε οποιονδήποτε άλλο πολίτη, αυτό θα τον οδηγούσε στο να πάει στο Αστυνομικό Τμήμα. Αυτό είναι αναφαίρετο συνταγματικό δικαίωμα του καθενός. Μπορεί να κάνουμε ο ένας μήνυση στον άλλο και να είμαστε στα αστυνομικά τμήματα. Όμως, κρατήθηκε ή φυλακίστηκε ο διοικητής; 
Επίσης, δεν θα ήθελα να πω ότι δεν θα ήθελα να σχολιάσω τώρα τα κίνητρα της σχετικής μήνυσης. Καταλαβαίνω ότι η τοπική κοινωνία θέλει να αυξήσει τη διαμαρτυρία της. Καμμία αντίρρηση.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28336"," Οι γιατροί ήταν μέσα. Δεν ήταν η κοινωνία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"28337"," Είπα, κύριε Γιοβανόπουλε, ότι δεν θέλω να σχολιάσω τα κίνητρα. Θα μπορούσε και ο διοικητής να κάνει μήνυση στους γιατρούς για ψευδή καταμήνυση και να συλληφθούν και οι γιατροί. Με ρώτησαν οι δικηγόροι του νοσοκομείου αν έπρεπε να το κάνουν και τους είπα «όχι». Δεν με ενδιαφέρει να μπούμε σε ένα τέτοιου είδους παιχνίδι που έχει κίνητρα και συνδικαλιστικά και κομματικά και πολιτικά. Φαντάζομαι ότι καταλαβαίνετε, κύριε Γιοβανόπουλε, πως δεν είναι όλα τόσο αγαθά σ’ αυτή ζωή. 
Πάμε τώρα στην ουσία του προβλήματος. Στο μαιευτικό-γυναικολογικό τμήμα του πρώην Νοσοκομείου Βέροιας για την ειδικότητα της μαιευτικής-γυναικολογίας προβλέπονται τρεις θέσεις ειδικευμένων γιατρών, στις οποίες υπηρετούν τρεις γιατροί. Ο ένας ετέθη σε αυτοδίκαιη αργία πριν από λίγο καιρό για παράπτωμα. Μετά την αποχώρηση του ενός που βγήκε σε αυτοδίκαιη αργία, προκηρύξαμε μία θέση –μία εκ των διακοσίων- επικουρικού γιατρού. 
Στο μαιευτικό-γυναικολογικό τμήμα του νοσοκομείου υπηρετούν και πέντε ειδικευόμενοι γιατροί για άσκηση στη μαιευτική-γυναικολογία. Αυτό σημαίνει ότι έχουμε δύο μονίμους και πέντε ειδικευομένους. Άρα, έχουμε επτά γιατρούς. 
Όσον αφορά στο ορθοπεδικό τμήμα του πρώην Νοσοκομείου Βέροιας για την ειδικότητα της ορθοπεδικής, προβλέπονται πέντε θέσεις ειδικευμένων γιατρών -κλάδου γιατρών ΕΣΥ- στις οποίες υπηρετούν τρεις γιατροί ΕΣΥ και τρεις ειδικευόμενοι. Προβλέπονται πέντε μόνιμοι. Είναι τρεις και τρεις. 
Όσον αφορά τώρα το χειρουργικό τμήμα του Νοσοκομείου της Βέροιας, προβλέπονται για την ειδικότητα της χειρουργικής πέντε θέσεις ειδικευμένων γιατρών, στις οποίες υπηρετούν τρεις γιατροί του ΕΣΥ. Εκεί, δηλαδή, έχουμε δύο κενά. 
Στο χειρουργικό τμήμα του ίδιου νοσοκομείου, στις οκτώ θέσεις ειδικευομένων γιατρών για άσκηση στη χειρουργική, υπηρετούν έξι γιατροί και έχουμε και δύο κενά ειδικευομένων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Στο αντίστοιχο τμήμα του Ενοποιημένου Νοσοκομείου Νάουσας υπηρετούν τρεις γιατροί του ΕΣΥ και τέσσερις ειδικευόμενοι. Άρα, εκεί έχουμε επτά χειρουργούς. Μάλιστα, θα καταθέσω στα Πρακτικά όλα τα στοιχεία από την υγειονομική περιφέρεια, για να τα ξέρουμε. 
(Στο σημείο αυτό ο Υπουργός Υγείας κ. Σπυρίδων-Άδωνις Γεωργιάδης καταθέτει για τα Πρακτικά το προαναφερθέν έγγραφο, το οποίο βρίσκεται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Με την κατάθεση αυτών των στοιχείων, δεν θέλω να πω ότι δεν υπάρχουν προβλήματα. Άλλωστε, σας είπα και πριν ότι υπάρχουν και ότι με τις τροπολογίες μας θέλουμε να τα καλύψουμε, όσο μπορούμε γρηγορότερα.
Όμως, οφείλω να σας πω ότι δεν έχει νόημα να ερχόμαστε και να κάνουμε ένα τσακωμό για τον δήθεν πρωταθλητή ευαισθησίας. Αυτό που έχει σημασία και αξία να κάνουμε είναι να προτείνουμε, ως λογικοί άνθρωποι, τις πιθανές λύσεις σ’ αυτά τα προβλήματα. Εμείς σας προτείνουμε ορισμένες πιθανές λύσεις, τις οποίες και θα συζητήσουμε στην Ολομέλεια την επόμενη εβδομάδα. Με πολλή χαρά θα ήθελα να ακούσω και τη δική σας πρόταση. 
Σας ευχαριστώ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28338"," Ευχαριστούμε και εμείς τον κύριο Υπουργό. 
Επόμενη είναι η τρίτη με αριθμό 221/11-11-2013 επίκαιρη ερώτηση δευτέρου κύκλου της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας-Μαρίας Γιαταγάνα προς τον Υπουργό Υγείας, σχετικά με το καθεστώς διαθεσιμότητας στο οποίο τέθηκαν δεκαπέντε υγειονομικοί υπάλληλοι. 
Συγγνώμη, κυρία συνάδελφε, πριν σας δώσω το λόγο για να αναπτύξετε την ερώτηση σας, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, πενήντα μαθητές και μαθήτριες και τρείς εκπαιδευτικοί τους, από το 10ο Δημοτικό Σχολείο Ζωγράφου. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Ορίστε, κυρία Γιαταγάνα, έχετε το λόγο για δύο λεπτά για να αναπτύξετε την ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28339"," Ευχαριστώ, κύριε Πρόεδρε. 
Στις 3 Σεπτεμβρίου 2013, χωρίς να τηρηθούν οι νόμιμες διαδικασίες, χωρίς να γίνει δηλαδή αξιολόγηση των υπαλλήλων, τέθηκαν σε διαθεσιμότητα υγειονομικοί υπάλληλοι στη Θεσσαλονίκη. 
Στις 10 Σεπτεμβρίου 2013 τους ζητήθηκε να συμπληρώσουν χειρόγραφες αιτήσεις αναφέροντας τα τυπικά τους προσόντα και την προτίμησή τους για να τοποθετηθούν αποκλειστικά στα Νοσοκομεία «Αχέπα», «Ιπποκράτειο» και «Θεαγένειο». Κατέθεσαν τις αιτήσεις τους. Εσείς τους διαβεβαιώσατε ότι μέχρι τις 16 Σεπτεμβρίου θα έχουν πάει στις θέσεις τους. Επίσης, έχετε κάνεις δηλώσεις κατ’ επανάληψη ότι, ουδείς από αυτούς που τίθεται σε διαθεσιμότητα, θα μετακινηθεί εκτός της περιφέρειας τους. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Γνωρίζετε πολύ καλά ότι αυτοί οι δεκαπέντε υγειονομικοί υπάλληλοι υπηρετούν είκοσι έξι-είκοσι επτά χρόνια, δηλαδή πριν από το 1994, πριν να δημιουργηθεί το ΕΣΥ και στην εγκύκλιο που βγήκε τους δώσατε μηδέν μόρια για την προσφορά τους και για τη στήριξη τους στο ΕΣΥ τόσα χρόνια –είναι αυτοί που «έχυσαν αίμα» για να στηθεί το ΕΣΥ- ενώ σε νεοεισαχθέντες με το ΑΣΕΠ δώσατε είκοσι πέντε μόρια. 
Τελικά, οι κενές θέσεις που δημοσιεύθηκαν στο ΦΕΚ για τα νοσοκομεία αυτά της Θεσσαλονίκης –γιατί υπάρχουν τεράστια προβλήματα, όπως γνωρίζετε πολύ καλά στη Θεσσαλονίκη, αλλά περιορίζομαι στην ερώτησή μου- ήταν ακριβώς τόσες. Και τι είδαν; Τους τοποθετήσατε στην Αθήνα, σε νοσοκομεία των Αθηνών. Βεβαίως, με πληροφόρησαν χθες ότι έγινε μια προσωρινή τρίμηνη τοποθέτηση σε νοσοκομεία της Θεσσαλονίκης.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Η ερώτησή μου είναι η εξής, κύριε Υπουργέ: Εσείς και η Κυβέρνηση ισχυρίζεστε ότι θέλετε να φτιάξετε το όλο διοικητικό σύστημα, γιατί πάσχει και έπασχε η δημόσια διοίκηση και πράγματι έπασχε. Έτσι το ορίζετε, έτσι το τακτοποιείτε, με αυτόν τον τρόπο; 
Ποιος νοσηρός νους ή μάλλον ποιος ανεγκέφαλος σκέφτηκε να τοποθετήσει υπαλλήλους από τη Θεσσαλονίκη στην Αθήνα και από την Αθήνα στη Θεσσαλονίκη; Αυτοί οι άνθρωποι έχουν πάρει σπίτια, πληρώνουν δόσεις. Πού θα μένουν εάν έρθουν στην Αθήνα; Γιατί αυτές οι τοποθετήσεις τους είναι προσωρινές και έγιναν μετά τη δική μου ερώτηση. Σε παγκάκια θα κοιμούνται; Θα είναι άστεγοι; Πώς μπορούν να τα βγάλουν πέρα σε αυτή τη δεινή εποχή που μας έχετε φτάσει με τα μνημόνια σας; Και επαναλαμβάνω την ερώτηση: Ποιος ανεγκέφαλος το σκέφτηκε αυτό το θέμα; Θα ήθελα και μια απάντηση.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28340"," Ορίστε, κύριε Υπουργέ, έχετε το λόγο για να απαντήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28341"," Κατ’ αρχάς, κύριε συνάδελφε, αν θυμάμαι καλά, είστε πρώην εισαγγελεύς.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28342"," Ναι είμαι.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28343"," Εάν έχουμε κάνει κάποια παράνομη διαδικασία, όπως γράφετε στην ερώτησή σας, οι υφιστάμενοι αυτήν την παρανομία μας διατηρούν όλα τα συνταγματικά τους δικαιώματα και –φαντάζομαι με τη δική σας καθοδήγηση και τις έγκριτες νομικές σας γνώσεις- μπορούν να προσφύγουν στα διοικητικά δικαστήρια και να ακυρώσουν αυτή τη διαδικασία, εάν είναι παράνομη. 
Επίσης, αντιλαμβάνομαι ότι καταλαβαίνετε πάρα πολύ καλύτερα από εμένα ότι εάν είναι παράνομη, δεν θα το κρίνετε εσείς. Εάν είναι παράνομη θα το κρίνει το δικαστήριο. Εάν, λοιπόν, έχετε αμφιβολίες ως προς τη νομιμότητα της διαδικασίας, δεν έχετε παρά να προσφύγετε στη δικαιοσύνη και να μην πλήττετε τους θεσμούς, αναβιβάζοντας τον εαυτό σας στον απόλυτο κριτή της νομιμότητας.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28344"," Εγώ πλήττω τους θεσμούς;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28345"," Εσείς.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28346"," Εσείς τους πλήττετε!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28347"," Δεν θα κρίνετε εσείς τι είναι παράνομο και τι είναι νόμιμο. Θα το κρίνει το δικαστήριο, εάν έχετε αμφιβολία!
Πάμε τώρα στο συγκεκριμένο. Η ερώτησή σας κατατέθηκε στις 7 Νοεμβρίου του 2013. 
Είμαι βέβαιος ότι εφόσον μιλάτε με αυτούς τους ανθρώπους, θα γνωρίζετε ότι εγώ όταν υπεδέχθην τον Παναγιότατο Οικουμενικό μας Πατριάρχη Βαρθολομαίο στο Νοσοκομείο «Παπαγεωργίου» τον Οκτώβριο και μάλιστα και με την παρουσία καμερών –εννοώ ότι υπάρχουν και οι οπτικοακουστικές αποδείξεις γι’ αυτό που σας λέω- συναντήθηκα με αυτούς τους δεκαπέντε ανθρώπους. Άρα, αγαπητή κυρία συνάδελφε, δεν περιμέναμε τη δική σας ερώτηση. Είχαμε συναντηθεί πριν.
Τι συμφωνήσαμε και τι τηρείται; Συμφωνήσαμε ότι η μετακίνησή τους από τη Θεσσαλονίκη στην Αθήνα –και το ξέρουν οι ίδιοι- δεν έγινε από το Υπουργείο Υγείας, έγινε από το ΑΣΕΠ. Μπορεί εσείς να διαφωνείτε με τη βαθμολογία του ΑΣΕΠ και θέσατε τη διαφωνία σας όσον αφορά στη μοριοδότηση είκοσι πέντε βαθμών αυτών που μπήκαν με ΑΣΕΠ. Είναι μία πολιτική απόφαση αυτή και μπορεί να διαφωνήσουμε.
Εμείς θεωρήσαμε ότι όσοι μπήκαν με ΑΣΕΠ, ακριβώς επειδή έχουν μπει μέσα στο δημόσιο με διαφανείς διαδικασίες κι όχι με τον τρόπο που γινόταν πριν από τη θεσμοθέτησή του, πρέπει να προηγούνται. Γιατί έχουμε μεγαλύτερη βεβαιότητα ότι αυτοί δεν μπήκαν επειδή είχαν κάποιον γνωστό, αλλά μπήκαν γιατί κάλυψαν πραγματικές ανάγκες. Αυτός είναι ο λόγος. Εσείς μπορείτε να πείτε ότι διαφωνείτε με το ΑΣΕΠ, ότι δεν θέλετε να υπάρχει κι ότι θέλετε να γυρίσουμε στο παλαιό καθεστώς. Εάν σας εκλέξει ο ελληνικός λαός να κυβερνήσετε, κάντε το. Πάντως, η τοποθέτησή τους στην Αθήνα δεν έγινε από το Υπουργείο Υγείας. Έγινε από το ΑΣΕΠ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
 Επειδή τώρα έγινε από το ΑΣΕΠ κι επειδή πράγματι στη Θεσσαλονίκη έχουμε άλλα κενά, τι συμφωνήσαμε μαζί τους και τι ήδη υλοποιούμε; Πρέπει να σας πω ότι έχει ήδη γίνει αυτό που σας λέω, έχει εκδοθεί και το σχετικό ΦΕΚ για τους υπαλλήλους που καταλαμβάνουν θέσεις στο Νοσοκομείο «ΕΛΕΝΑ». Γι’ αυτούς δηλαδή που ήρθαν από τη Θεσσαλονίκη και πήραν οργανική θέση στο Νοσοκομείο «ΕΛΕΝΑ» ήδη έχει εκδοθεί και ΦΕΚ, αλλά η ίδια διαδικασία θα ακολουθηθεί και για τους υπόλοιπους δεκαπέντε, για το σύνολο δηλαδή των δεκαπέντε.
Ποια είναι η διαδικασία; Παρουσιάζονται για να κατοχυρώσουν την οργανική τους θέση, εκδώσαμε γι’ αυτούς τους πρώτους, θα εκδώσουμε και για τους υπολοίπους, μόλις παραλάβουν τη θέση τους, τρίμηνη απόσπαση στη Θεσσαλονίκη, έτσι ώστε να μην μετακινηθούν –άρα όλα όσα είπατε για τα ενοίκια, για τα σπίτια κ.λπ. δεν έχουν καμμία σημασία- και στο ενδιάμεσο αυτό διάστημα θα φέρουμε τροπολογία στη Βουλή, που φαντάζομαι ότι εσείς προσωπικά θα υποστηρίξετε, βάσει της οποίας η μετακίνησή τους δεν θα είναι τρίμηνη, αλλά θα είναι μεταφορά της οργανικής τους θέσης και θα είναι μόνιμη. 
Άρα γιατί να αντιδικούμε εδώ στη Βουλή για ένα θέμα το οποίο έχει λυθεί και το οποίο οι ίδιοι οι δεκαπέντε αυτοί άνθρωποι καλώς το γνωρίζουν;
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28348"," Κι εμείς ευχαριστούμε.
Η κυρία συνάδελφος έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28349"," Κατ’ αρχάς, δεν αντιλαμβάνομαι τον τρόπο που αντιμετωπίζετε τους συναδέλφους σας, γενικά την κοινωνία. Σας ακούσαμε και χθες σε μία κυνική δήλωση που κάνατε. Κυνικότερη δήλωση, πιο απάνθρωπη δήλωση δεν έχω ακούσει. Ποιος θα πάρει τη δόξα για απολύσεις; Πάρτε τις δόξες σας! Ωραίες δόξες θα έχετε! Θα σας συνοδεύουν σε όλη σας τη ζωή, θα σας ακολουθούν!
Τώρα έρχομαι στο προκείμενο. Μου μιλήσατε για διαδικασίες μέσω δικαστηρίων. Αυτό θέλετε; Να στέλνετε τους ανθρώπους στα δικαστήρια; Μου είπατε αν αμφισβητώ εγώ το ΑΣΕΠ. Μα, δεν είχε δημιουργηθεί το ΑΣΕΠ. Είκοσι επτά χρόνια δουλεύουν αυτοί οι άνθρωποι. Έπρεπε να σκεφθούν ότι ίσως κάποτε γίνει το ΑΣΕΠ και θα τους μηδενίσει; Το ΑΣΕΠ θα τους μηδενίσει, επειδή οι κυβερνήσεις εναλλάξ ΠΑΣΟΚ και Νέας Δημοκρατίας προσελάμβαναν, κατά τη γνώμη τη δική σας, χωρίς αυτοί να έχουν προσόντα; Αυτό που βλέπουμε σήμερα να γίνεται είναι ότι γεμίζουν τα Υπουργεία σας, τα γεμίζετε από τα «παράθυρα», χωρίς να έχουν ούτε καν τα τυπικά προσόντα.
Βέβαια, εσείς έχετε καβαλήσει το καλάμι -δεν υπάρχει αμφιβολία- και κάποτε θα πέσετε και θα το δούμε όλοι πού θα βρεθείτε. Όμως θα μου πείτε εσείς έχετε τη φίλη σας τη Μέρκελ που της κάνετε όλα τα χατίρια. 
Για τα ΚΕΝ, για τα κλειστά ενοποιημένα νοσήλια σας έχω κάνει μία ερώτηση και δεν μου έχετε απαντήσει. Όλα στη Μέρκελ!
Εσείς προστατεύετε το σύστημα υγείας! Εγώ σας ρώτησα αν κάνατε έρευνα αλλού. Φεύγω από το προηγούμενο θέμα, διότι μου είπατε ότι το έχετε λύσει. Αφού το έχετε λύσει, θα σας εμπιστευθώ. Οι ίδιοι, όμως, δεν σας εμπιστεύονται, διότι άλλα τους είχατε πει και άλλα κάνατε. 
Τελοσπάντων, αφού λέτε ότι το λύσατε εγώ θα σας κάνω μία τελευταία ερώτηση, αφού σας έχω απέναντί μου. Κάνατε καμμιά έρευνα για τα κλειστά ενοποιημένα νοσήλια, από πού θα πάρετε το σύστημα, το πρόγραμμα; Ψάξατε την Αμερική, η οποία εφαρμόζει το σύστημα εδώ και τριάντα πέντε χρόνια; Ψάξατε την Αυστραλία η οποία εφαρμόζει το σύστημα εδώ και είκοσι πέντε χρόνια; Γιατί τα δίνετε όλα στη Μέρκελ; Ποιο αντάλλαγμα έχετε; Να κρατάτε αυτήν τη θέση;
Ευχαριστώ.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28350"," Κι εμείς ευχαριστούμε.
Το λόγο έχει ο κύριος Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28351"," Ευχαριστώ πολύ, κύριε Πρόεδρε.
Κατ’ αρχάς, ως προς τη χθεσινή δήλωση είμαι βέβαιος ότι δεν την έχετε ακούσει.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28352"," Την άκουσα. Όλοι την ακούσαμε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28353"," Εγώ είπα ότι δεν θα μου πάρει τη δόξα η τρόικα, διότι θα κάνω το αυτονόητο. Δεν είπα ότι θα κάνω απολύσεις. Αυτό το βάζετε εσείς στο στόμα μου γιατί σας εξυπηρετεί.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28354"," Αυτό είπατε. Εγώ το βάζω στο στόμα σας;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28355"," Σας είπα πως όταν θα ολοκληρωθεί η αξιολόγηση του ΕΟΠΥΥ και όταν θα ξέρουμε ποιους και πόσους χρειαζόμαστε, τότε θα αποφασίσουμε τι ακριβώς θα κάνουμε και αυτό που θα κάνουμε θα είναι το σωστό. Ενίοτε στο σωστό υπάρχουν δυστυχώς και απολύσεις. Αυτό είναι το πρόβλημα. Ξέρετε γιατί, κυρία συνάδελφε; 
Θα αναφέρω ένα παράδειγμα για να κάνουμε σιγά-σιγά πραγματική κουβέντα στη χώρα. Έχουμε, λοιπόν, στην πρωτοβάθμια φροντίδα υγείας χίλιους τετρακόσιους χειρουργούς, οι οποίοι -οι ειδικοί μας το λένε- δεν έχουν χειρουργήσει εδώ και είκοσι χρόνια. Εσείς θα πάτε να σας χειρουργήσει ένας από αυτούς; Θα βάλετε το δικό σας παιδί να σας το χειρουργήσει ένας από αυτούς, αν τον πάμε στο δευτεροβάθμιο σύστημα; Αν εσείς υπογράψετε χαρτί ότι «Εγώ, η Γιαταγάνα, δέχομαι το παιδί μου να το χειρουργήσει αυτός», εγώ δεν θα τον απολύσω. Αν, όμως, εσείς μου λέτε ότι δεν θα πάτε εκεί το δικό σας το παιδί, αλλά εγώ πρέπει να βάλω να χειρουργήσουν τα παιδιά των άλλων για να μην χάσω ψήφους, όχι, με συγχωρείτε. Πρώτα θα κάνουμε αξιολόγηση, για να είμαστε σίγουροι ποιον πάμε πού.
Άρα, αφήστε τους λαϊκισμούς σε εμένα.
Πάμε όμως στο δεύτερο θέμα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28356"," Κοιτάξτε ποιος μιλάει για λαϊκισμό!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28357"," Παρακαλώ, κυρία Γιαταγάνα, να ολοκληρώσει ο Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28358"," Εγώ κρατάω την ψυχραιμία μου. 
Έρχομαι τώρα στα ΚΕΝ. Καλό είναι, κυρία συνάδελφε, όταν ανοίγετε ένα θέμα, να το ξέρετε πρώτα. Τα κλειστά ενοποιημένα νοσήλια που έχουμε στην Ελλάδα σήμερα έχουν φτιαχτεί βάσει των προτύπων της Αυστραλίας. Γι’ αυτό και πρέπει να σας πω πως λόγω του ότι φτιάχτηκαν πιστά βάσει των προτύπων της Αυστραλίας, τους ξέφυγε και έχουμε και ένα ΚΕΝ για δάγκωμα από καγκουρό! Το ξέρετε; Γιατί έκαναν επακριβή μετάφραση και έτσι προβλέπουμε στα νοσοκομεία τι θα πληρώσουμε αν σε δαγκώσει καγκουρό! Εάν εσύ βρεις καγκουρό στην Αθήνα να σε δαγκώσει, γράψε μου! Άρα, προφανώς έχουμε κοιτάξει την Αυστραλία.
Όσον αφορά στην Αμερική, γνωρίζω την πολύ μεγάλη σας αγάπη στο δολάριο. Θυμάμαι και τις σχετικές προτάσεις του κ. Καμμένου, να φύγουμε από την Ευρωζώνη και να πάρουμε το δολάριο. Ίσως πάμε επ’ αυτού να γίνει η σύμπραξη ΣΥΡΙΖΑ – ΑΝΕΛ. Τέξας ο ένας, δολάριο ο άλλος, κάπου εκεί θα τα βρείτε.
Όμως, πάμε στην ουσία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28359"," Ποια ουσία;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28360"," Κύριε Υπουργέ, με ανοχή του Προεδρείου λέγονται όλα αυτά. Συνεχίστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28361"," Απαντώ σε αυτά που μου είπε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28362"," Ναι, σας λέω ότι με ανοχή του Προεδρείου λέγονται αυτά. Συνεχίστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28363"," Κύριε Πρόεδρε, με συγχωρείτε. Με ανοχή του Προεδρείου ακούστηκε ότι τα παίρνουμε από τη Μέρκελ για να κρατάμε την καρέκλα. Πάρτε να δείτε τα Πρακτικά. Όπως με ανοχή του Προεδρείου ακούστηκε, σε άσχετη ερώτηση, ότι παίρνουμε από τη Μέρκελ εντολές για να κρατάμε την καρέκλα, παρακαλώ πολύ να επιδείξετε την ίδια ανοχή και σε εμένα. Δεν θέλω δύο διαφορετικές ανοχές. Θέλω την ίδια που δείξατε στην κ. Γιαταγάνα, κύριε Πρόεδρε. Καμμιά περαιτέρω σε εμένα ανοχή. Όση δώσατε στην κ. Γιαταγάνα για να πει όλα αυτά που είπε, το ίδιο και σε εμένα παρακαλώ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28364"," Το Προεδρείο δεν διαθέτει ούτε μέτρο ούτε γράδο για να αξιολογεί αυτά που λέγονται εδώ μέσα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28365"," Παρακαλώ πάρα πολύ! Δεν θέλω διάκριση από το Προεδρείο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28366"," Συνεχίστε, κύριε Υπουργέ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28367"," Ευχαριστώ πάρα πολύ.
Επανέρχομαι, λοιπόν. Η Γερμανία τυγχάνει να έχει ένα πολύ προηγμένο σύστημα υγείας. Φαντάζομαι ότι έχετε ακούσει ότι πάρα πολλοί συμπολίτες μας όταν έχουν ένα σοβαρό πρόβλημα υγείας επιλέγουν να πάνε στη Γερμανία. Δεν κατάλαβα, γιατί είναι τόσο κακό να ρωτήσουμε ανθρώπους που έχουν λύσει προβλήματα στα δικά τους νοσοκομεία και να πάρουμε τεχνογνωσία και να την αξιοποιήσουμε για να λύσουμε προβλήματα και στα δικά μας νοσοκομεία;
Είναι κάποιο έγκλημα καθοσιώσεως αυτό ή κάποια ένδειξη δουλοπρέπειας ή η πρότασή σας είναι ότι εάν πάρουμε την τεχνογνωσία των Ηνωμένων Πολιτειών της Αμερικής, που είπατε, είναι ένδειξη ελευθερίας, ενώ αν πάρουμε την τεχνογνωσία από την Ομοσπονδιακή Δημοκρατία της Γερμανίας είναι ένδειξη δουλοπρέπειας;
Με αυτήν την έννοια θα γίνεται η κουβέντα, κυρία Γιαταγάνα;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28368"," Για τα λεφτά σάς ρώτησα.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28369"," Για τα λεφτά που λέτε, μην νομίζετε ότι το αποφεύγω. Τα λεφτά, κυρία συνάδελφε, είναι από το ΕΣΠΑ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28370"," Έρευνα αγοράς κάνετε;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"28371"," Παρακαλώ, κυρία συνάδελφε, να ολοκληρώσει ο Υπουργός. Έχουμε υπερβεί το χρόνο. 
Κύριε Υπουργέ, σας παρακαλώ, να ολοκληρώσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28372"," Πρέπει να ξέρετε ότι αυτή είναι τεχνική βοήθεια για τις χώρες της Ευρωπαϊκής Ένωσης. Τι να κάνουμε; Οι Ηνωμένες Πολιτείες Αμερικής ή η Αυστραλία, που φέρατε ως παράδειγμα, δεν είναι μέλη της Ευρωπαϊκής Ενώσεως, άρα δεν μπορούμε να αξιοποιήσουμε αυτά τα λεφτά γι’ αυτές τις χώρες.
Πάρα ταύτα, εάν ο κ. Πάνος Καμμένος και το κόμμα σας έχουν να μας δώσουν λεφτά για να δώσουμε στους Αμερικάνους και στους Αυστραλούς, εμείς θα τα πάρουμε για να χρησιμοποιήσουμε την τεχνογνωσία και από αυτούς. 
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"28373"," Προχωρούμε στην πρώτη με αριθμό 227/11-11-2013 επίκαιρη ερώτηση πρώτου κύκλου του Βουλευτή Αρκαδίας της Νέας Δημοκρατίας κ. Ανδρέα Λυκουρέντζου προς τoν Υπουργό Περιβάλλοντος, Ενέργειας και Κλιματικής Αλλαγής, σχετικά με την έρευνα για τις συνθήκες της κατολίσθησης στο Λιγνιτικό Κέντρο Μεγαλόπολης.
Θα απαντήσει ο Υφυπουργός Περιβάλλοντος, Ενέργειας και Κλιματικής Αλλαγής κ. Παπαγεωργίου.
Κύριε Λυκουρέντζο, έχετε το λόγο για να αναπτύξετε την επίκαιρη ερώτηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28374"," Ευχαριστώ, κύριε Πρόεδρε.
Κύριε Υπουργέ, προέβην στην κατάθεση της επικαίρου αυτής ερωτήσεως, διότι με εντυπωσίασε η εμφάνιση των στελεχών της ηγεσίας της ΔΕΗ στην Επιτροπή Παραγωγής και Εμπορίου όταν με πρωτοβουλία συναδέλφων ήρθε να συζητηθεί το θέμα της κατολίσθησης στο ορυχείο Χωρεμίου. 
Επιβεβαίωσε τις ανησυχίες μου -γιατί μου προξένησε ανησυχίες αυτή η εμφάνιση, προδίδει ενοχές- το πόρισμα της επιτροπής, την οποία όρισε η διοίκηση της ΔΕΗ για να εξετάσει τις συνθήκες κάτω από τις οποίες εκδηλώθηκε το φαινόμενο της κατολίσθησης και τις τυχόν ευθύνες των διοικητικών στελεχών.
Επακολούθησε μια έκθεση της Επιτροπής Διερεύνησης της Κατολίσθησης στις 14-9-2013, η οποία παρουσιάζει ιδανικές καταστάσεις, όπως και οι κύριοι της ΔΕΗ στην επιτροπή μας, και το ίδιο και στο πόρισμα, ότι δηλαδή δεν συνέβη τίποτα. Δηλαδή, αυτοί με άλλα λόγια θα έπρεπε να ανησυχήσουν -Θεός φυλάξοι!- αν βούλιαζε όλη η Μεγαλόπολη!
Εδώ έχουμε από τις 12-1-2010 -και θα το καταθέσω στα Πρακτικά- σειρά ανακοινώσεων των εργαζομένων που περιγράφουν τους κινδύνους για την ασφάλεια, για τη λειτουργία του λιγνιτικού κέντρου και φαίνεται ότι δεν ανησυχούσε η διοίκηση του λιγνιτικού κέντρου Μεγαλοπόλεως. Δεν ανησυχούσε, όμως, και η διοίκηση της ΔΕΗ.
Έχουμε μηνυτήρια αναφορά -επίσης θα την καταθέσω- των εργαζομένων στον εισαγγελέα όπου αναφέρουν τα γεγονότα. Στην ίδια την έκθεση της επιτροπής, αναφέρεται στη σελίδα 2, στο ιστορικό, ότι οι εργαζόμενοι πληροφόρησαν, γιατί δεν υπήρχαν τοπογραφικοί στόχοι για να παρακολουθήσουν την εξέλιξη του φαινομένου, και δύο μεγάλοι εκσκαφείς, ο Ε11 και ο Ε13, εγκλωβίστηκαν μέσα στην κατολίσθηση. Φανταστείτε να μην είχαν ανησυχήσει οι εργαζόμενοι και να μην είχαν ενημερώσει εκείνοι τους διοικούντες για να αποχωρήσουν οι εργαζόμενοι. Θα θρηνούσαμε θύματα. 
(Στο σημείο αυτό ο Βουλευτής κ. Ανδρέας Λυκουρέντζος καταθέτει για τα Πρακτικά τα προαναφερθέντα έγγραφα, τα οποία βρίσκονται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Γι’ αυτό, σας παρακαλώ, να δείτε το θέμα, να λάβετε υπ’ όψιν τις παρατηρήσεις των εργαζομένων στις αποφάσεις σας, καθώς επίσης και το ότι αυτό το πόρισμα δεν στέκεται. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"28375"," Ευχαριστούμε και εμείς.
Το λόγο έχει ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου, για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28376"," Ευχαριστώ πολύ, κύριε Πρόεδρε.
Πράγματι, έγινε αυτή η κατολίσθηση, όπως είπατε. Δεν θέλω να αναφερθώ στα πραγματικά γεγονότα, τα είχαμε συζητήσει αναλυτικά στη Διαρκή Επιτροπή Παραγωγής και Εμπορίου.
Γεγονός είναι ότι κινήθηκαν οι υπηρεσίες της ΔΕΗ -αυτό πρέπει να το πούμε- και απομακρύνθηκαν όλοι μια ημέρα πριν την κατολίσθηση, διότι είχε προβλεφθεί ότι το θέμα πήγαινε πραγματικά προς χειροτέρευση.
Ο αρμόδιος τομεάρχης γεωλογικών μελετών, βιομηχανικών μελετών της ΔΕΗ που έκανε και την έκθεση, όπως γνωρίζετε, είχε συνάντηση με όλους τους εργαζόμενους όπου τέθηκαν αναλυτικά όλα τα θέματα και δεν έγινε επαναλειτουργία του λιγνιτωρυχείου πριν αυτά τακτοποιηθούν σε όλα τα ζητήματα και από πλευράς λειτουργίας και από πλευράς ασφάλειας.
Από την πλευρά του Υπουργείου, πέρα από τις έρευνες και τη μελέτη που κάνει ούτως ή άλλως πάντα η ΔΕΗ βάσει του κανονισμού της όταν υπάρχουν περιπτώσεις τέτοιου είδους, έχουμε και την Επιθεώρηση Μεταλλείων Νοτίου Ελλάδος που έχει επιληφθεί του θέματος και έχει ήδη γίνει πραγματογνωμοσύνη σύμφωνα με τον κανονισμό μεταλλευτικών και λατομικών εργασιών, με αυτοψία στο χώρο, με συζήτηση μαζί με τους εργαζόμενους με τους οποίους υπήρξε μεγάλη συνάντηση. Πέραν των συνήθων πρακτικών, δόθηκαν αμέσως εντολές στη ΔΕΗ για τη λήψη κάποιων έξτρα μέτρων για την επαναλειτουργία του λιγνιτωρυχείου.
Αυτό, όμως, που δεν έχει ολοκληρωθεί ακόμα, είναι η πλήρης έκθεση της επιθεώρησης μεταλλείων την οποία μόλις την παραλάβω –και θα είναι πολύ σύντομα, σας διαβεβαιώνω γι’ αυτό- θα ληφθούν όλα τα ανάλογα μέτρα και ταυτόχρονα θα αποδοθούν οι ευθύνες και οι διοικητικές ποινές που προβλέπονται από τον κανονισμό.
Σας ευχαριστώ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"28377"," Ευχαριστούμε τον κύριο Υπουργό.
Ο κ. Λυκουρέντζος έχει το λόγο για να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28378"," Ευχαριστώ, κύριε Πρόεδρε.
Κύριε Υπουργέ, ξέρετε ότι η πλέον ακριβή αξία στην κοινωνία, στην πολιτική, στην εργασία είναι η εμπιστοσύνη. Εάν αυτή κλονιστεί, αυτοί που εργάζονται καθημερινά στα ορυχεία δεν θα αποδίδουν όπως οφείλουν να αποδίδουν διότι θα αισθάνονται ανασφαλείς και επίσης δεν θα τους εμπνέει η ηγεσία τους. Ηγεσία η οποία δεν εμπνέει, δεν στέκεται σε οποιονδήποτε τομέα της δημόσιας ζωής και αυτό είναι ένα σοβαρό ζήτημα για το λιγνιτικό μας κέντρο, διότι εκεί οι εργαζόμενοι καθημερινά κοπιάζουν, μοχθούν για τις οικογένειές τους, για την παραγωγή της χώρας, για την ηλεκτροδότηση της χώρας, για την ανάπτυξη της χώρας, άρα η ηγεσία της ΔΕΗ πρέπει να επιδεικνύει μεγαλύτερη ευαισθησία και ευτυχώς που δεν ταυτίζεστε μαζί τους ούτε στην επιτροπή ούτε εδώ και καλά κάνετε. Αυτός είναι ο ρόλος της πολιτικής ηγεσίας, διότι πολλά ακούγονται για τις σχέσεις που αναπτύσσονται μέσα στη ΔΕΗ. 
Είχαμε και το φαινόμενο να καταφθάσουν κάποιοι, να εργαστούν για την αντιμετώπιση της κατολίσθησης με μηχανήματα χωρίς άδειες, με χειριστές χωρίς επαγγελματικές άδειες. Όλα αυτά μας βάζουν σε σκέψεις.
Δείτε το χρονοδιάγραμμα για το οποίο δεσμεύτηκαν στην Επιτροπή Παραγωγής και Εμπορίου. Δεν βγαίνει. Πέρυσι οι μονάδες έμειναν χωρίς λιγνίτη. Είχαμε φαινόμενα αλόγιστης, άναρχης εκμετάλλευσης του ορυχείου. Φοβάμαι ότι θα επαναληφθούν. Αν δεν βγουν τα χρονοδιαγράμματα, θα μείνουμε από λιγνίτη. Κάνουν εκτιμήσεις για δεκαπέντε-είκοσι χρόνια μπροστά ότι θα λειτουργεί το ορυχείο. Οι εργαζόμενοι λένε για τα μισά.
Να σας δώσω ακόμα ένα παράδειγμα για το ότι δεν είναι συνεπείς μ’ αυτά που λένε; Τι μας είπαν στην επιτροπή; Είπαν ότι η απαλλοτρίωση των εκτάσεων στο χωριό Τριπόταμος είναι έτοιμη. Έχω εδώ δημοσίευμα της έγκυρης, εγκρίτου εφημερίδας τα «ΝΕΑ ΤΗΣ ΜΕΓΑΛΟΠΟΛΕΩΣ» του εκδότη κ. Φίλανδρου. Αξιόπιστος δημοσιογράφος! Μεταφέρει θέσεις του Συλλόγου των Τριποταμιτών. Τους συνάντησε ο γενικός διευθυντής ορυχείων και οι προτάσεις είναι: «Να αποζημιωθούν οι σοδειές», «να προταθεί χώρος εκατό στρεμμάτων που θα αγοραστεί», «να διαβιβαστεί στο ΔΣ της ΔΕΗ αίτημα-πρόταση ιθυνόντων προκειμένου να συσταθεί κοινή επιτροπή κατοίκων και του Δήμου Μεγαλόπολης που θα μελετήσει και θα καταρτίσει προσύμφωνο αγοράς». Αυτοί προχθές έλεγαν ότι είναι έτοιμα. Αντιλαμβάνεστε ότι δεν λένε την αλήθεια και βάζουν σε κίνδυνο τη λειτουργία, την ασφάλεια, την προοπτική των μονάδων.
Τέλος, κύριε Υπουργέ, οι ενστάσεις των εργαζομένων έχουν διατυπωθεί ακόμα και σ’ αυτή την έκθεση. Τις αναγνωρίζουμε.
Δηλαδή, οι εργαζόμενοι ενημέρωσαν, έσπευσαν και υπέβαλαν τις ενστάσεις τους. Παρακαλώ, μην τις αγνοούμε. Δεν ξέρω ποιους λόγους έχει η ΔΕΗ να τις αγνοεί. 
Τέλος, πρέπει να υπάρξουν αλλαγές στο διοικητικό σχήμα. Η ηγεσία πρέπει να εμπνέει εμπιστοσύνη και σιγουριά στους εργαζομένους. Αυτό πρέπει να αποτελέσει φροντίδα σας με δικαιοσύνη. Δε λέω επί δικαίων και αδίκων. Δε λέω ότι επειδή εκδηλώθηκε το φαινόμενο της κατολίσθησης πρέπει σώνει και καλά να πέσουν κεφάλια. Αλλά εν πάση περιπτώσει, σας παρακαλώ όπου υπάρχουν ευθύνες να καταλογιστούν.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"28379"," Ευχαριστούμε και εμείς. Ο Υπουργός έχει το λόγο για τη δευτερολογία του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28380"," Ευχαριστώ, κύριε Πρόεδρε.
Δεν υπάρχει αμφιβολία ότι και για το Υπουργείο και για μένα προσωπικά όπως ξέρετε, κύριε Βουλευτά -επειδή γνωριζόμαστε αρκετά χρόνια- η ασφάλεια των εργαζομένων και των συνθηκών εργασίας είναι δεδομένο ότι πρέπει να είναι στον απόλυτο βαθμό. 
Όντως στα λιγνιτωρυχεία συμβαίνουν τέτοιες καταστάσεις. Συμφωνούμε όμως στο ότι πρέπει να λαμβάνονται όλα τα μέτρα προληπτικά. Στην περίπτωση της Μεγαλόπολης, ειδικά και με τις βροχές πέρυσι, υπήρχε ένα πρόβλημα. Επίσης, αυτό πρέπει να τελειώσει. Το έχουμε συζητήσει με τη ΔΕΗ. Περιμένω και εγώ την έκθεση του επιθεωρητή μεταλλείων νοτίου Ελλάδας του Υπουργείου, ώστε να δούμε πώς αυτό θα λυθεί οριστικά για να μην έχουμε ξανά τέτοια φαινόμενα.
Πιθανόν να γίνουν γεωλογικά φαινόμενα. Αυτό δεν μπορεί να το προβλέψει κάποιος. Να υπάρχουν όμως όλα εκείνα τα μέτρα ώστε να μη νιώθουν και οι εργαζόμενοι οποιαδήποτε ανασφάλεια. Ταυτόχρονα θα πρέπει να αντιμετωπίζονται άμεσα. 
Όσον αφορά στο θέμα του Τριποτάμου όντως υπάρχει ένα ζήτημα. Το είχαμε συζητήσει και την άλλη φορά. Έχω ζητήσει ενημέρωση από τη ΔΕΗ. Η ΔΕΗ αυτήν τη στιγμή, όπως ξέρετε, είναι σε μια φάση αναδιοργάνωσης, θα έλεγα, και με μια σημαντική δυσκολία λόγω των οικονομικών δεδομένων της αγοράς ενέργειας και όχι μόνο, όπως ξέρετε. Επειδή το θέμα είναι πάρα πολύ συγκεκριμένο και με ιδιαίτερες πτυχές λόγω της γειτνίασης στο χώρο της Μεγαλόπολης, έχω ζητήσει από τη ΔΕΗ να το δούμε ξεχωριστά, να δούμε πώς μπορεί να προχωρήσει κατά τέτοιο τρόπο ώστε και οι κάτοικοι να ικανοποιηθούν, να είναι ασφαλείς και ταυτόχρονα να λειτουργήσει η εταιρεία. 
Σύντομα, θα υπάρξει απάντηση για το θέμα αυτό.
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"28381"," Ευχαριστούμε και εμείς τον κύριο Υπουργό. 
Έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίασή μας είκοσι τρεις μαθητές και μαθήτριες και δύο εκπαιδευτικοί από το 2ο Δημοτικό Σχολείο Ελληνικού.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Επόμενη είναι η έκτη με αριθμό 216/11-11-2013 επίκαιρη ερώτηση πρώτου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη καταγγελία της σύμβασης με την «ΑΛΟΥΜΙΝΙΟ ΑΕ» από τη ΔΕΗ. 
Θα απαντήσει και πάλι ο Υφυπουργός Περιβάλλοντος, Ενέργειας και Κλιματικής Αλλαγής κ. Παπαγεωργίου.
Κύριε Τσούκαλη, έχετε το λόγο για να αναπτύξετε την ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28382"," Κύριε Υπουργέ, η ερώτηση συζητείται ενώ κορυφώνεται η διαχρονική αντιπαράθεση, διαμάχη μεταξύ της ΔΕΗ και της «ΑΛΟΥΜΙΝΙΟ ΑΕ» και παλιότερα βέβαια της «ΠΕΣΙΝΕ». Έρχεται σε μια στιγμή όπου πραγματικά υπάρχει μια τεράστια συζήτηση και στην ίδια την κοινωνία όσον αφορά στην τιμολόγηση της ενέργειας.
Σκοπός της ερώτησής μας είναι να δοθούν πειστικές απαντήσεις όσον αφορά στο γενικότερο ενεργειακό προγραμματισμό της Κυβέρνησης τόσο ως προς την κατεύθυνση στήριξης της οικονομίας, όσο και ως προς τη στήριξη των καταναλωτών και κυρίως των ομάδων εκείνων των καταναλωτών που πλήττονται από την κρίση. 
Σύμφωνα με πρόσφατη απόφαση του διαιτητικού δικαστηρίου της ΡΑΕ καθορίστηκαν ως τιμή μονάδας προμήθειας της MWh προς την «ΑΛΟΥΜΙΝΙΟ ΑΕ» τα 36,6 ευρώ, ενώ το μεσοσταθμικό κόστος παραγωγής ενέργειας για τη ΔΕΗ είναι 72 ευρώ. 
Όπως καταλαβαίνετε η ζημιά για τη ΔΕΗ είναι πάρα πολύ μεγάλη. Καθορίζεται αναδρομικά στα 109 εκατομμύρια και σε ετήσια βάση περίπου στα 40 εκατομμύρια. Την ίδια στιγμή η «ΑΛΟΥΜΙΝΙΟ ΑΕ» έχει στην παραγωγή και προμηθεύει μέσω φυσικού αερίου τα δίκτυα της ΔΕΗ με τιμή MWh περίπου στα 90 ευρώ, αν δεν κάνω λάθος. 
Κατόπιν αυτού, τα ερωτήματα που θέτουμε είναι σαφή, αφ’ ενός για το κατά πόσον η Κυβέρνηση είναι αποφασισμένη να παρουσιάσει ολοκληρωμένο πρόγραμμα ενεργειακής πολιτικής, ούτως ώστε να αποφύγουμε ενέργειες αθέμιτου ανταγωνισμού προς άλλες εταιρείες, οι οποίες δεν έχουν αυτό το προνόμιο και αφ’ ετέρου η οποιαδήποτε επιδοματική πολιτική της Κυβέρνησης προς την πραγματική οικονομία να μην επιβαρύνει τη ΔΕΗ, αλλά να γίνεται με τρόπο δίκαιο που να ισορροπεί ανάμεσα στη στήριξη της οικονομίας και των ευπαθών καταναλωτών.","ΝΙΚΟΛΑΟΣ ΤΣΟΥΚΑΛΗΣ",520
"28383"," Κύριε Υφυπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28384"," Ευχαριστώ, κύριε Πρόεδρε. 
Θα έλεγα κατ’ αρχάς ότι η συζήτηση για το ενεργειακό σχεδιασμό της χώρας είναι μια μεγάλη συζήτηση. Δεν θα μπορούσα να πω αυτήν τη στιγμή, μέσα σε λίγα λεπτά, όλα αυτά τα οποία γίνονται ή σχεδιάζονται να γίνουν από πλευράς στρατηγικής και τακτικής επί του συγκεκριμένου τομέα, που είναι τόσο σημαντικός και ευαίσθητος για την οικονομία της χώρας. 
Σίγουρα, όμως, εξαρχής για εμάς ήταν πάρα πολύ βασικό ότι έπρεπε αυτή η αγορά να εξορθολογιστεί. Έπρεπε πλέον να μπουν κανόνες σε όλα τα επίπεδα και προς τον τομέα της βιομηχανίας και προς τον τομέα των καταναλωτών, για τη διευκόλυνσή τους. 
Γι’ αυτό και έγιναν πάρα πολλές ενέργειες αυτό το διάστημα. Διότι για εμάς το θέμα της ενεργειακής αγοράς είναι ένα από τα ζητήματα που δεν χωρά συζήτηση στο πώς πρέπει να λειτουργεί, καθώς και ότι πρέπει πλέον να μπούμε στα ευρωπαϊκά πρότυπα λειτουργίας της συγκεκριμένης αγοράς, είτε μιλούμε για τη ΔΕΗ είτε για ιδιώτες είτε για οποιονδήποτε. Πρέπει να υπάρχουν κανόνες ξεκάθαροι. 
Αυτό, λοιπόν, που ήδη έχει γίνει -με δυο λόγια- για την άρση όλων αυτών των στρεβλώσεων, που είναι γνωστές εδώ και πάρα πολλά χρόνια, είναι ότι κατ’ αρχάς έχει ήδη αλλάξει το ρυθμιστικό πλαίσιο και πλέον υπάρχει το μεταβατικό ρυθμιστικό πλαίσιο, ώστε να δοθεί ο χρόνος προς όλους να προσαρμοστούν μέχρι το 2015 που θα μπούμε στο καθαρά ευρωπαϊκό μοντέλο. Αυτή η δουλειά έγινε μέσα σε λίγους μήνες, ενώ, όπως ξέρετε πάρα πολύ καλά, τέτοιου είδους βαριά δουλειά από νομοθετικής άποψης κρατά δύο χρόνια τουλάχιστον σε οποιαδήποτε χώρα. 
Από την άλλη πλευρά, αυτό κατ’ αρχάς έγινε για να βοηθήσουμε την αγορά να εξορθολογιστεί, για να βοηθήσουμε τη βιομηχανία κάνοντας πολύ πρόσφατα τις συμβάσεις διακοψιμότητας, όπως γνωρίζετε, και για να δοθούν με τη ΔΕΗ εκπτώσεις προς τους ενεργοβόρους βιομηχανικούς πελάτες, με κίνητρα κατά τη διάρκεια της λειτουργίας τους. Ταυτόχρονα, όπως ξέρετε, ανοίξαμε σε πολύ μεγάλο βαθμό το κοινωνικό τιμολόγιο για τους καταναλωτές, με πολύ περισσότερα κριτήρια, ελαφρύνοντάς το πάρα πολύ. Επιπλέον, με δική μου απόφαση υπάρχει πλέον θεσμικό πλαίσιο για τους ευάλωτους καταναλωτές. 
Πολύ γρήγορα και περιγραφικά, γιατί δεν έχω χρόνο, θα σας πω απλά ότι αντιμετωπίσαμε στα πρώτα στάδια το θέμα και των βιομηχανικών πελατών και των καταναλωτών. Ταυτόχρονα, γίνεται η αλλαγή του πλαισίου μέσα στο οποίο πρέπει να λειτουργούν όλοι σε αυτήν την αγορά, ώστε φυσικά να επωφελούνται οι καταναλωτές μέσω διαφόρων ρυθμίσεων που ήδη, έχουν γίνει και συνεχίζουν να γίνονται, όπως αυτές για τους ευάλωτους καταναλωτές, όπως προείπα. Υπάρχουν και άλλες ρυθμίσεις, οι οποίες πρόκειται πάρα πολύ σύντομα να υλοποιηθούν. 
Τα υπόλοιπα θα τα απαντήσω στη δευτερολογία μου. 
Ευχαριστώ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"28385"," Κύριε Τσούκαλη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28386"," Κύριε Πρόεδρε, είναι προφανές ότι η έλλειψη ολοκληρωμένου ενεργειακού σχεδιασμού προκαλεί στρεβλώσεις όχι μόνο στην αγορά ενέργειας αλλά γενικότερα στην οικονομία, δεδομένου ότι η ενέργεια συνιστά το μοχλό αναπτυξιακής διαδικασίας γενικότερα αλλά και της κοινωνικής ευημερίας.
Σε αυτό το σημείο βρισκόμαστε. 
Κύριε Υφυπουργέ, το μεταβατικό στάδιο για εμάς δεν λέει και πολλά. Με ποια έννοια; Ναι, χρειαζόμαστε ολοκληρωμένο σχεδιασμό -δεν τον έχουμε- αλλά, ενδιάμεσα πώς ρυθμίζεται αυτό το μεταβατικό στάδιο; Οι συμβάσεις διακοψιμότητας που αναφέρατε και το γενικότερο πλαίσιο είναι ένα γενικότερο πλαίσιο και στη συγκεκριμένη περίπτωση δεν δίνει απάντηση.
Με ποια έννοια; Είναι προφανές ότι αυτή η προνομιακή μεταχείριση της «ΑΛΟΥΜΙΝΙΟ ΑΕ» δεν μπορεί να αφορά μόνο μία βιομηχανία, αλλά πρέπει να αφορά αντίστοιχες ενεργοβόρες βιομηχανίες γενικότερα. Δηλαδή, ουσιαστικά θα προσχωρήσουν, θα ζητήσουν ένταξη στο συγκεκριμένο καθεστώς και άλλες ενεργοβόρες βιομηχανίες.
Δεν είμαστε αντίθετοι στο να αντιμετωπιστεί το θέμα της ενέργειας γενικότερα και προς την κατεύθυνση διάσωσης των επιχειρήσεων αλλά και των θέσεων εργασίας. 
Αυτό το οποίο θέτουμε και ζητάμε -και πρέπει να είναι άμεση η απάντηση- είναι, πρώτον, πώς ρυθμίζεται, πώς διαχειρίζεται αυτό το συγκεκριμένο πλαίσιο το οποίο έχει διαμορφωθεί στην ενδιάμεση διαδικασία, ούτως ώστε να αποφύγουμε στρέβλωση του υγιούς ανταγωνισμού. Δεύτερον, να δώσουμε μία απάντηση στα μεγάλα προβλήματα που αντιμετωπίζει η ΔΕΗ –αναφέρομαι στα ελλείμματά της, δηλαδή πώς θα απαντήσουμε, παραδείγματος χάριν, σε αυτό το ποσό των 109 εκατομμυρίων με το οποίο θα επιβαρυνθεί η ΔΕΗ- και, τρίτον, να δώσουμε και μία απάντηση και στην ίδια την κοινωνία, στους ίδιους τους πολίτες, οι οποίοι σημειωτέον αυτή την περίοδο βιώνουν το μεγάλο δράμα των μαζικών διακοπών ρεύματος. Πρέπει να απαντήσουμε σε όλους αυτούς με μία ισορροπία η οποία να είναι πειστική.
Εάν εσείς λέτε ότι θα έχουμε το ολοκληρωμένο πλαίσιο το 2015, θα μου επιτρέψετε να σας πω ότι ίσως να είναι αργά τότε. Τα μέτρα πρέπει να είναι άμεσα, οι απαντήσεις πρέπει να είναι άμεσες, ούτως ώστε να είναι και πειστικές και αποδοτικές. 
Αυτό, λοιπόν, το οποίο πρέπει άμεσα να κάνετε είναι να συζητηθεί το θέμα της διαχείρισης του μεταβατικού σταδίου στην αντίστοιχη επιτροπή διαχείρισης και ενασχόλησης με αυτό το θέμα, στην Επιτροπή Παραγωγής και Εμπορίου, ούτως ώστε να δοθούν πειστικές απαντήσεις. 
Εμείς αυτό το οποίο ζητάμε και θέτουμε με πολύ μεγάλη διακριτικότητα στην ερώτησή μας, είναι το πώς θα διασωθούν οι θέσεις εργασίας και οι επιχειρήσεις και συγχρόνως να αντιμετωπιστεί και το κοινωνικό πρόβλημα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε.
Όπως γνωρίζετε, εξαιτίας αυτών των ερωτήσεων έχει ανακύψει ένα κύμα αντιδράσεων διαφόρων επιπέδων, από τους εργαζόμενους, από αντίστοιχες επιχειρήσεις, από συλλόγους και φορείς, οι οποίες έχουν μία αντιφατικότητα που αναδεικνύει και το πρόβλημα γενικότερα του θεσμικού πλαισίου.
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"28387"," Ευχαριστούμε και εμείς. 
Το λόγο έχει ο κύριος Υφυπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28388"," Ευχαριστώ πολύ.
Κατ’ αρχάς, πολύ ευχαρίστως, να έρθω στην επιτροπή και να συζητήσουμε το θέμα του μεταβατικού πλαισίου καθώς και του ενεργειακού σχεδιασμού.
Να πω μία κουβέντα, γιατί ίσως δεν έγινε αντιληπτό. Το μεταβατικό πλαίσιο είναι μέσα σε έναν συνολικό σχεδιασμό. Δεν είναι ξεκάρφωτη ενέργεια. Υπάρχει συγκεκριμένος σχεδιασμός για την αγορά και για τις επιχειρήσεις υπό τον έλεγχο του κράτους. Από εκεί και πέρα, η ΔΕΗ έχει στηριχθεί πλήρως σε όλο αυτό το διάστημα στη λειτουργία της με βάση τα δεδομένα που όλοι γνωρίζουμε.
Όσον αφορά τη συγκεκριμένη διαιτησία, όπως ξέρετε η διαιτησία έχει όμοιο χαρακτήρα και διαδικασία δικαστηρίου, είναι από το ν. 4001. Είναι μεν υπό την αιγίδα της ΡΑΕ, αλλά είναι ανεξάρτητη διαδικασία, την οποία συμφώνησαν οι δύο εταιρείες. Μην ξεχνάτε ότι και η ΔΕΗ είναι μια ανώνυμη εταιρεία εισηγμένη στο Χρηματιστήριο. Ήταν μια ιδιωτική διαφορά. Την όποια απόφαση εγώ δεν θα την σχολιάσω, γιατί δεν νομίζω ότι είναι σωστό να σχολιάζουμε αποφάσεις δικαστηρίων. 
Από εκεί και πέρα βέβαια το πώς θα αντιμετωπίσουμε την αγορά με το αποτέλεσμα αυτό, βεβαίως είναι κάτι καινούργιο, είναι μία απόφαση που δημιουργεί κάποια αποτελέσματα, τα οποία είναι σημαντικά τόσο για τη ΔΕΗ όσο και για την αγορά. Και είμαστε αυτήν τη στιγμή –γιατί είναι πολύ πρόσφατη, όπως ξέρετε, προ εβδομάδος- σε εξέλιξη του πώς θα λειτουργήσει και κυρίως πώς θα λειτουργήσει η ΔΕΗ και όχι μόνο με τον συγκεκριμένο πελάτη που έχει, αλλά συνολικά με τη βιομηχανία και όχι μόνο.
Αυτήν την αντιμετώπιση που είναι έκτακτη, διότι δεν μπορώ να πω ότι ήταν κάτι που αναμενόταν προηγουμένως, σήμερα πρέπει να τη δούμε σε αυτό το πλαίσιο. Σαφώς η ΔΕΗ είναι η μεγαλύτερη εταιρεία στη χώρα και στην ενέργεια και ταυτόχρονα είναι και ο μοναδικός πάροχος μέχρι στιγμής. Γι’ αυτό έχει σημασία και το μεταβατικό πλαίσιο και η ολοκλήρωσή του, όπως σας είπα πριν, για να υπάρχουν περισσότεροι πάροχοι, ώστε να μπορεί να υπάρχει ευελιξία στην αγορά. 
Αυτό είναι ένα από τα βασικά, δηλαδή η απελευθέρωση της αγοράς με υγιή και οργανωμένο τρόπο. Αυτό θα βοηθήσει και την ίδια τη ΔΕΗ σε πολλά ζητήματα και όχι μόνο στο συγκεκριμένο. Αλλά η ουσία είναι ότι η ΔΕΗ και θα στηριχτεί, όπως έκανε όλο αυτό το διάστημα η Κυβέρνηση και κάνει πάντα η πολιτεία, και σαφέστατα θα δούμε ποιες είναι οι καλύτερες λύσεις, ώστε η ΔΕΗ να είναι πάντα υγιής και δυνατή, ώστε να μπορεί να αντιμετωπίσει την αγορά και πιθανόν και άλλους πελάτες, οι οποίοι θα ζητήσουν ανάλογες τιμές μέσω της ΡΑΕ ή μέσω της ελεύθερης αγοράς. 
Διότι, όπως ξέρετε η υψηλή τάση –εδώ μιλούμε για υψηλή τάση, για την αγορά, δηλαδή, των ενεργοβόρων βιομηχανιών- είναι απελευθερωμένη. Είναι θέμα, δηλαδή, καθαρά διαδικασίας συμβάσεων και συνεννοήσεων μεταξύ των δύο εταιρειών. Αυτό είναι αποτέλεσμα το οποίο βοηθάει και τις βιομηχανίες και την ίδια τη ΔΕΗ.
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"28389"," Ευχαριστούμε και εμείς.
Η πέμπτη με αριθμό 224/11-11-2013 επίκαιρη ερώτηση πρώτου κύκλου του Βουλευτή Νομού Αττικής του Λαϊκού Συνδέσμου – Χρυσή Αυγή κ. Ηλία Κασιδιάρη προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Οικονομικών, σχετικά με τον έλεγχο των οικονομικών των κομμάτων, δεν συζητείται λόγω κωλύματος του κυρίου Υπουργού και διαγράφεται.
Η έβδομη με αριθμό 222/11-11-2013 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδος κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με την παρακράτηση χρημάτων των δικαιούχων αγροτών από την ενιαία ενίσχυση του 2013, δεν συζητείται λόγω κωλύματος του κυρίου Υπουργού και διαγράφεται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28390"," Κύριε Πρόεδρε, ζητώ το λόγο για τριάντα δευτερόλεπτα.","ΝΙΚΟΛΑΟΣ ΜΩΡΑΪΤΗΣ",355
"28391"," Βεβαίως, κύριε συνάδελφε, έχετε τη δυνατότητα να σχολιάσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28392"," Διαμαρτυρόμαστε έντονα, διότι η συγκεκριμένη ερώτηση έχει κατατεθεί τρεις φορές, μία σαν απλή και δύο σαν επίκαιρη. Δεν έχει απαντηθεί όμως. Μας έχει ενημερώσει ο κύριος Υπουργός ότι θα απαντηθεί στην Επιτροπή Παραγωγής και Εμπορίου. 
Θεωρούμε ότι αυτό δεν είναι σωστό. Οι απαντήσεις των επικαίρων ερωτήσεων δεν γίνονται στις επιτροπές, γίνονται στην Ολομέλεια.
Η επιμονή μας αυτή είναι για ένα λόγο παραπάνω, αφού το θέμα της συγκεκριμένης ερώτησης απασχολεί χιλιάδες «φτωχομεσαίους» κτηνοτρόφους και αγρότες οι οποίοι βρίσκονται σε απόγνωση.
Καταγγέλλουμε αυτήν τη στάση της Κυβέρνησης.","ΝΙΚΟΛΑΟΣ ΜΩΡΑΪΤΗΣ",355
"28393"," Ποιος είναι ο λόγος; Δώστε μας κάποια εξήγηση. Τι έχει, δηλαδή, αυτό το θέμα και αποφεύγει ο Υπουργός;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28394"," Πρόκειται για την παράνομη παρακράτηση χρημάτων από τους λογαριασμούς των αγροτών από αυτό το «λησταρχείο» που λέγεται πρώην Αγροτική Τράπεζα, σήμερα Τράπεζα Πειραιώς, από τα χρήματα που δικαιούνται από τις επιδοτήσεις.
Οι αγρότες έχουν απόλυτη ανάγκη αυτά τα χρήματα για την επιβίωση και τη δική τους και των κοπαδιών τους, αλλά και για τη συνέχιση των καλλιεργειών και παράνομα η Τράπεζα Πειραιώς παίρνει «με το έτσι θέλω» χρήματα μέσα απ’ αυτούς τους λογαριασμούς.
Εμείς θεωρούμε ότι αυτό δεν πρέπει να γίνεται και γι’ αυτό ζητούμε και άμεση απάντηση από την Κυβέρνηση. Θεωρούμε ότι η Κυβέρνηση θέλει να ξεφύγει για να μην έρθει να απαντήσει στο συγκεκριμένο ζήτημα, διότι θεωρούμε ότι είναι ένα δώρο προς την Τράπεζα Πειραιώς αυτή η στάση της Κυβέρνησης, σχετικά με την παρακράτηση των χρημάτων μέσα από τους λογαριασμούς των «φτωχομεσαίων» αγροτών.","ΝΙΚΟΛΑΟΣ ΜΩΡΑΪΤΗΣ",355
"28395"," Δεν μπορώ να μπω στην ουσία, προφανώς, αλλά ελπίζω να πρόκειται για παρεξήγηση, διότι ο Υπουργός πρέπει να έρθει στην Ολομέλεια για να απαντήσει στην ερώτηση ανεξάρτητα από την επιτροπή. Επομένως θα ενημερώσουμε τη Διάσκεψη των Προέδρων.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28396"," Πάντως, εμείς θέτουμε αυτήν την υπόθεση στην κρίση των «φτωχομεσαίων» αγροτών της χώρας μας.","ΝΙΚΟΛΑΟΣ ΜΩΡΑΪΤΗΣ",355
"28397"," Όχι, δεν μπορώ να μπω στην ουσία. Αλλά εφόσον κατατίθεται μια ερώτηση στην Ολομέλεια, πρέπει να απαντηθεί. Το αν η επιτροπή θα κάνει και άλλη παράλληλη ενέργεια, είναι δικαίωμά της. Επομένως αυτό έχω να πω ως απάντηση στη δική σας παρατήρηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28398"," Ευχαριστώ.","ΝΙΚΟΛΑΟΣ ΜΩΡΑΪΤΗΣ",355
"28399"," Προχωρούμε στην Τρίτη με αριθμό 226/11-11-2013 επίκαιρη ερώτηση του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τους Υπουργούς Δημόσιας Τάξης και Προστασίας του Πολίτη και Εθνικής Άμυνας, σχετικά με τη φύλαξη παραμεθόριων περιοχών του Νομού Ιωαννίνων.
Στην επίκαιρη ερώτηση θα απαντήσει ο Υφυπουργός Εθνικής Άμυνας κ. Δαβάκης.
Ορίστε, κύριε Κασσή, έχετε το λόγο για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28400"," Κύριε Υπουργέ, επανέρχομαι σε ένα θέμα που έχει να κάνει με την ενίσχυση της φύλαξης των παραμεθόριων περιοχών, καθώς από τις αρχές του καλοκαιριού του 2003 μέχρι και σήμερα δεν έχει γίνει καμμία ενέργεια. Βέβαια, δεν αφορά εσάς, αφορά πολύ περισσότερο το Υπουργείο Δημόσιας Τάξης, παρά τις περί αντιθέτου διαβεβαιώσεις του Υπουργείου σε προηγούμενη ερώτηση που είχα καταθέσει το Μάιο του 2013, μετά από το έγκλημα που έγινε στο χωριό Κτίσματα Πωγωνίου με τη δολοφονία τότε δύο συνανθρώπων μας. Δεν είναι δυνατόν, όμως, έτσι να υπάρξει συζήτηση για καλύτερη φύλαξη των παραμεθορίων περιοχών της χώρας, γιατί ξεχνιούνται οι εξαγγελίες που γίνονται όταν υπάρχουν τα συμβάντα. 
Κύριε Υφυπουργέ, οι κάτοικοι των παραμεθόριων περιοχών είναι σε απόγνωση. Πέραν αυτού του θλιβερού συμβάντος που έχει γίνει, καθημερινά υπάρχουν κρούσματα κλοπών σε όλη την περιοχή. 
Ερωτώνται οι Υπουργοί: Τι μέτρα προτίθεστε να λάβετε, προκειμένου να σταματήσει αυτή η συμπεριφορά ορισμένων στην παραμεθόριο περιοχή, που έχει να κάνει και με τους λαθρομετανάστες οι οποίοι εισέρχονται από την Αλβανία; Ποιος είναι ο σχεδιασμός για τη φύλαξη; 
Σε ό,τι αφορά το Υπουργείο σας, τι σχεδιάζουν οι Ένοπλες Δυνάμεις για την περιοχή; Γιατί εκεί υπήρχαν κάποια φυλάκια τα οποία έχουν καταργηθεί.","ΜΙΧΑΗΛ ΚΑΣΣΗΣ",206
"28401"," Ο κύριος Υφυπουργός έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28402"," Αγαπητέ κύριε συνάδελφε, όπως και εσείς αναφέρατε στην παρουσίαση της ερώτησής σας, εγώ παρίσταμαι εδώ ως εκπρόσωπος του Υπουργείου Εθνικής Άμυνας και κατά τούτο θα απαντήσω στα ζητήματα που αφορούν το Υπουργείο Εθνικής Άμυνας.
Θέλω, λοιπόν, να σας πω ότι, όπως γνωρίζετε, ο έλεγχος της εισόδου των παρανόμως εισερχομένων ανήκει στην Ελληνική Αστυνομία –και κατ’ επέκταση στο Υπουργείο Προστασίας του Πολίτη- ενώ ο έλεγχος της λαθροϋλοτομίας, η οποία το τελευταίο χρονικό διάστημα έχει παρουσιάσει μεγάλη έξαρση λόγω των γνωστών προβλημάτων με τα μέσα θερμάνσεως, αφορά τις δασικές υπηρεσίες.
Ως προς το Υπουργείο Εθνικής Άμυνας, για τα ζητήματα που θέτετε στην ερώτησή σας, πρέπει να σας πω ότι πρέπει πάντοτε να έχουμε υπ’ όψιν μας ότι όλα αυτά σχεδιάζονται και υλοποιούνται με βάση την κείμενη νομοθεσία και την εθνική στρατιωτική στρατηγική. 
Οι Ένοπλες Δυνάμεις μας, λοιπόν, έχουν ως κύρια αποστολή τη διασφάλιση της εδαφικής μας ακεραιότητας και της ανεξαρτησίας της χώρας. Στο πλαίσιο αυτό το Γενικό Επιτελείο Στρατού έχει αναθέσει σε συγκεκριμένους σχηματισμούς στην περιοχή, στην οποία αναφέρεστε, την αποστολή της προκαλύψεως με σαφείς και προσδιορισμένες αρμοδιότητες. Αυτό ακριβώς συμβαίνει και στη μεθόριο του Νομού Ιωαννίνων, όπου υφίστανται μονάδες εντεταλμένες για το λόγο αυτόν. 
Πλέον αυτών, θέλω να σας ενημερώσω ότι για τη διαχείριση της παράνομης μετανάστευσης αλλά και της λαθροϋλοτομίας ο Στρατός Ξηράς συνδράμει το έργο της Ελληνικής Αστυνομίας και των λοιπών συναρμόδιων υπηρεσιών στο πλαίσιο συγκεκριμένου σχεδίου ελέγχου αντιμετώπισης των παρανόμως εισελθόντων σε αυτήν την περιοχή.
Ειδικότερα, σε ό,τι αφορά εμάς, το Υπουργείο Εθνικής Άμυνας και την εν γένει παρουσία των Ενόπλων Δυνάμεων στην Ήπειρο -αλλά και ευρύτερα τη δυτική Μακεδονία και πιο συγκεκριμένα στη σύνθεση της στελέχωσης των στρατιωτικών φυλακίων στην περιοχή ευθύνης της Α΄ Στρατιάς- επιβάλλεται από τη νέα πολιτική εθνικής άμυνας σε συνδυασμό με την επιτελούμενη αναδιοργάνωση του Στρατού Ξηράς, που προφανώς γνωρίζετε, την αποτελεσματικότητα των ηλεκτρονικών μέσων επιτήρησης και την αποδοτικότητα των διαφορετικών μορφών προκάλυψης που εφαρμόζονται στην περιοχή. Σε κάθε περίπτωση, στην περιοχή υφίσταται ενεργός σχηματισμός και στρατιωτική μονάδα. 
Αυτά προς το παρόν για την πρωτομιλία μου και είμαι έτοιμος να ακούσω τη δευτερολογία σας για να επανέλθω. 
Σας ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"28403"," Κύριε συνάδελφε, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28404"," Κύριε Υπουργέ, πιστεύω ότι από πλευράς σας κάνατε το καθήκον σας να έλθετε να απαντήσετε και στο βαθμό βέβαια που μπορείτε και σε έναν πολύ μεγάλο βαθμό θα σας πω ότι καλύπτομαι.
Όμως, από την άλλη πλευρά, για να δώσουμε την ασφάλεια στη συγκεκριμένη περιοχή, καλό είναι τα φυλάκια του στρατού, τα οποία λειτουργούσαν στην παραμεθόριο, να τα επαναφέρετε. Σε έναν βαθμό λειτουργούν, αλλά πιστεύω ότι χρειάζονται ενίσχυση, ούτως ώστε αυτοί οι ανήμποροι άνθρωποι εκεί, που είναι και μεγάλης ηλικίας -θα έλεγα τρίτης ηλικίας- να αισθάνονται ασφάλεια, γιατί όταν ο στρατός ήταν δίπλα, αισθάνονταν ασφάλεια.
Όσον αφορά τον Υπουργό Δημόσιας Τάξης, θα τον καταγγείλω από αυτό το Βήμα, αφ’ ενός μεν γιατί απαξιοί –φαίνεται- να έρθει στο Κοινοβούλιο να απαντήσει, παρ’ ό,τι και στην προηγούμενη ερώτησή μου που έγινε τον Μάιο με το συμβάν, όπως ανέφερα, γενικά και αόριστα έδωσε μία γραπτή απάντηση, εκ των οποίων δεν εφαρμόστηκε σχεδόν τίποτα. 
Οι συνοριακοί φύλακες που είχαν προσκληθεί για να υπηρετήσουν ακριβώς αυτόν το σκοπό, δηλαδή τη φύλαξη της παραμεθόριας περιοχής, δυστυχώς με το σχέδιο «ΑΣΠΙΔΑ» μεταφέρθηκαν και πήγαν στον Έβρο και συνεχίζουν ακόμη και σήμερα και οι τελευταίοι που απέμειναν εκεί. Έτσι, καταργήθηκε αυτή η υπηρεσία, που νομίζω ότι προσέφερε τα μέγιστα στην περιοχή μας, ειδικότερα τη δεκαετία του 1990 και έπειτα, που ήταν σε έξαρση η λαθρομετανάστευση.
Από εκεί και πέρα, η κατάργηση όλων των αστυνομικών τμημάτων της περιοχής, από τα οποία έμεινε μόνο του Δελβινακίου, είχε ως αποτέλεσμα να φυλάσσεται μόνον το κτήριο, χωρίς να υπάρχει ο εξοπλισμός, αλλά ούτε και το δικαίωμα εξόδου, προκειμένου οι άνθρωποι του αστυνομικού τμήματος να μπορούν να παρεμβαίνουν και να ελέγχεται ολόκληρη η περιοχή από το τμήμα των Ιωαννίνων, δηλαδή από την κεντρική υπηρεσία. Κατά συνέπεια, όταν προκύπτει ένα συμβάν -στους Δρυμάδες αναφέρομαι χαρακτηριστικά- και χρειάζεται μία και μιάμιση ώρα για να πάνε από τα Γιάννενα οι αστυνομικοί, καταλαβαίνετε τι ασφάλεια μπορούμε να δώσουμε σε αυτούς του πολίτες. 
Τελειώνοντας θα πω ότι οι θερμικές κάμερες, για τις οποίες είχε εξαγγείλει ο κ. Δένδιας ότι θα γινόταν μία προσπάθεια να τοποθετηθούν, δυστυχώς, είναι σε εκκρεμότητα. Θα σας μεταφέρω στο σημείο αυτό την αγωνία τη δική μου αλλά πολύ περισσότερο των πολιτών και των κατοίκων της ευρύτερης περιοχής, αλλά πάνω απ’ όλα των φορέων και της δημοτικής αρχής. 
Ελπίζω άλλη φορά ο κ. Δένδιας να μην το κάνει αυτό. Αν δεν ήθελε να απαντήσει, μπορούσε να πει ότι είχε υποχρεώσεις. Όμως, για ένα αίτημα που έρχεται από πλευράς της περιοχής –γιατί το έθεσαν και το ζητούν επίμονα και οι πολίτες εκεί και οι φορείς- είναι κρίμα που δεν έχει έρθει. Πιστεύω ότι αυτά θα τα λάβει υπ’ όψιν η Κυβέρνηση και από εκεί και πέρα θα φροντίσει να δώσει λύσεις.
Σας ευχαριστώ.","ΜΙΧΑΗΛ ΚΑΣΣΗΣ",206
"28405"," Ευχαριστούμε κι εμείς.
Ορίστε, κύριε Υφυπουργέ, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28406"," Κύριε συνάδελφε, όσον αφορά τα ζητήματα που θέτετε και αφορούν το Υπουργείο Προστασίας του Πολίτη, θα ήθελα να σας πω ότι τόσο ο Υπουργός όσο και η Ελληνική Αστυνομία κάνουν το καλύτερο δυνατό για τη διαφύλαξη της ασφάλειας, της τάξης και όλων εκείνων των στοιχείων που συνθέτουν μία ήρεμη διαβίωση αυτών των ανθρώπων της παραμεθορίου που αναφέρατε. Πιστεύω ότι σύντομα κι ο Υπουργός θα έρθει να σας δώσει τις δέουσες απαντήσεις.
Όσον αφορά τα ζητήματα που αφορούν τις Ένοπλες Δυνάμεις και εκφράζουν την αγωνία που διατυπώσατε, θέλω να ξέρετε ότι κι εγώ ως Βουλευτής της ελληνικής περιφέρειας προσχωρώ και συνηγορώ σε αυτά που λέτε, στην αγωνία σας, δηλαδή, ως εκπροσώπου του λαού των Ιωαννίνων, με τον οποίο συνδέομαι πολλαπλώς και προσωπικά.
Όμως, θέλω να γνωρίζετε ότι οι Ένοπλες Δυνάμεις –γιατί αναφερθήκατε στη δευτερολογία σας- διαρκώς βρίσκονται δίπλα και εκεί που φαίνονται και εκεί που δεν φαίνονται, αποτελώντας πάντοτε το καύχημα και την ασπίδα της πατρίδας μας. 
Ως προς τα ζητήματα που αφορούν θέματα φυλακίων, προκαλύψεως, θέλω να σας πω ότι το γραφείο μου –το έχω πει και άλλες φορές σε αυτήν την Αίθουσα- είναι ανοιχτό σε σας, όπου οι συνεργάτες μου κι εγώ προσωπικά θα σας ενημερώσουμε, αν θέλετε, για περαιτέρω ζητήματα και σχέδια, θέματα που έχουν τη διαβάθμιση του απορρήτου και για τα οποία, όπως αντιλαμβάνεστε, εδώ δεν θα μπορούσαμε να μιλήσουμε. 
Σας περιμένω, όποτε θέλετε, να έλθετε στο γραφείο μου ως εκπρόσωπος του ελληνικού λαού, για να σας διαφωτίσω για θέματα, τα οποία άπτονται της ερωτήσεώς σας και θα μετριάσουν, αν θέλετε, την αγωνία σας για ζητήματα ασφαλείας.
Σας ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"28407"," Και εμείς σας ευχαριστούμε.
Η πρώτη με αριθμό 228/11-11-2013 επίκαιρη ερώτηση δευτέρου κύκλου του Βουλευτή Χανίων της Νέας Δημοκρατίας κ. Μανούσου Βολουδάκη προς τον Υπουργό Υποδομών, Μεταφορών και Δικτύων, σχετικά με την ένταξη του έργου αναβάθμισης του ραντάρ προσέγγισης του αεροδρομίου Χανίων στο ΕΣΠΑ, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 219/11-11-2013 επίκαιρη ερώτηση δευτέρου κύκλου της Βουλευτού Ηρακλείου του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Μαρίας Διακάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση ή την υποβάθμιση των καταστημάτων ΙΚΑ-ΕΤΑΜ στην Κρήτη, δεν συζητείται λόγω κωλύματος του κυρίου Υπουργού και διαγράφεται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28408"," Κύριε Πρόεδρε, μπορώ να έχω το λόγο;","ΜΑΡΙΑ ΔΙΑΚΑΚΗ",129
"28409"," Βεβαίως, κυρία συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28410"," Ευχαριστώ πολύ, κύριε Πρόεδρε.
Αυτό που θέλω να πω είναι ότι αυτή η ερώτηση είναι η δεύτερη φορά που κατατίθεται και ο κύριος Υπουργός δεν έρχεται για να απαντήσει. Εγώ θεωρώ ότι είναι και προσβλητικό και απαξιωτικό για τους συναδέλφους που απευθύνουν ερωτήσεις προς την Κυβέρνηση, για το Κοινοβούλιο, αλλά περισσότερο για τους πολίτες, γιατί περιμένουν αυτές τις απαντήσεις και, εν πάση περιπτώσει, θεωρώ ότι θα έπρεπε οι απαντήσεις αυτές να είναι στις κατ’ εξοχήν προτεραιότητες όλων των Υπουργών.
Ευχαριστώ πολύ.","ΜΑΡΙΑ ΔΙΑΚΑΚΗ",129
"28411"," Ενημερώνομαι ότι ειδικά σήμερα ο κ. Κεγκέρογλου βρίσκεται στο εξωτερικό και επίσης θέλω να πω ότι είναι από τους Υπουργούς που παρευρίσκονται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28412"," Νομίζω όμως ότι είναι γενικότερο το πρόβλημα και πρέπει να το επισημαίνουμε.","ΜΑΡΙΑ ΔΙΑΚΑΚΗ",129
"28413"," Βεβαίως. Ακούτε τα σχόλια που κάνω, απλώς κάνω και αυτήν τη διευκρίνιση, διότι πρέπει να γίνει. Υποθέτω ότι θα επανακατεθέσετε την ερώτηση για να συζητηθεί στο επόμενο διάστημα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28414"," Η γνωστή διαδικασία. 
Ευχαριστώ πολύ.","ΜΑΡΙΑ ΔΙΑΚΑΚΗ",129
"28415"," Ευχαριστούμε και εμείς. 
Η τέταρτη με αριθμό 225/11-11-2013 επίκαιρη ερώτηση δευτέρου κύκλου του Βουλευτή Β΄ Θεσσαλονίκης του Λαϊκού Συνδέσμου – Χρυσή Αυγή κ. Πολύβιου Ζησιμόπουλου προς τους Υπουργούς Εθνικής Άμυνας και Ναυτιλίας και Αιγαίου, σχετικά με την αξιοποίηση του κατασχεμένου φορτίου όπλων στη Ρόδο, δεν συζητείται λόγω κωλύματος του κυρίου Υπουργού και διαγράφεται. 
Η πέμπτη με αριθμό 217/11-11-2013 επίκαιρη ερώτηση δευτέρου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα στοιχεία για την κατάσταση των παιδιών που είναι αντιμέτωπα με τον κοινωνικό αποκλεισμό και τη φτώχεια, δεν συζητείται λόγω κωλύματος του κυρίου Υπουργού και διαγράφεται.
Τέλος, η έκτη με αριθμό 223/11-11-2013 επίκαιρη ερώτηση δευτέρου κύκλου της Βουλευτού Β΄ Πειραιώς του Κομμουνιστικού Κόμματος Ελλάδος κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με τα προβλήματα στην κτηνοτροφία σε ανατολική Μακεδονία - Θράκη και Λέσβο από τα κρούσματα ευλογιάς στα αιγοπρόβατα, δεν συζητείται λόγω κωλύματος του κυρίου Υπουργού και διαγράφεται. 
Ολοκληρώθηκε η συζήτηση των επικαίρων ερωτήσεων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"28416"," Μάλιστα, μάλιστα.
Με τη συναίνεση του Σώματος και ώρα 11.02΄ λύεται η συνεδρίαση για αύριο, ημέρα Παρασκευή 15 Νοεμβρίου 2013 και ώρα 10.00΄, με αντικείμενο εργασιών του Σώματος, κοινοβουλευτικό έλεγχο: συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
