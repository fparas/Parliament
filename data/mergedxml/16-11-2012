"","Content","name","ParlmemberID"
"34807","Date","16-11-2012",NA
"34808"," Ευχαριστώ πολύ.
Κύριε Πρόεδρε, ήθελα να πω ότι συμμερίζομαι απόλυτα τις απόψεις σας και πως μόνο από σεβασμό στο χρόνο και στους επερωτώντες Βουλευτές, δεν θέλω να καταχραστώ το χρόνο επαναλαμβάνοντας ακριβώς τις ίδιες λέξεις για τη σημερινή επέτειο.
Ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"34809"," Κύριε Υπουργέ, ευχαριστούμε πολύ.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Πρώτη θα συζητηθεί η τέταρτη με αριθμό 584/13-11-2012 επίκαιρη ερώτηση πρώτου κύκλου της Στ΄ Αντιπροέδρου της Βουλής και Βουλευτού Σερρών των Ανεξάρτητων Ελλήνων κ. Μαρίας Κόλλια – Τσαρουχά προς τον Υπουργό Αγροτικής Ανάπτυξης και Τροφίμων, σχετικά με την ολοκλήρωση του αρδευτικού δικτύου Φυλλίδος του Νομού Σερρών.
Η κ. Τσαρουχά έχει το λόγο για δύο λεπτά.
ΜΑΡΙΑ ΚΟΛΛΙΑ – ΤΣΑΡΟΥΧΑ (Στ΄ Αντιπρόεδρος της Βουλής): Ευχαριστώ πολύ, κύριε Πρόεδρε.
Κύριε Πρόεδρε, στο πλαίσιο του κοινοβουλευτικού ελέγχου και μετά από δύο ερωτήσεις για το ίδιο θέμα και λόγω της σπουδαιότητας αυτού, επανέρχομαι με τη διαδικασία της επίκαιρης ερώτησης.
Οι λόγοι που με υποχρεώνουν να το πράξω, είναι εμφανείς, κύριε Υπουργέ. Σας μεταφέρω την αγωνία μιας ολόκληρης περιοχής, τη δέσμευση ενός προκατόχου σας, του κ. Χατζηγάκη αλλά και του συνόλου των στελεχών της Νέας Δημοκρατίας, που αφορά κι εμένα προσωπικά, γιατί όταν εξαγγέλθηκε η ένταξη του έργου βελτίωσης δυτικού και κεντρικού τμήματος του αρδευτικού δικτύου Φυλλίδος Σερρών ήμουν εκλεγμένη Βουλευτής με τη Νέα Δημοκρατία του κ. Κώστα Καραμανλή.
Όπως γνωρίζουμε, το πρόγραμμα αγροτικής ανάπτυξης «Αλέξανδρος Μπαλτατζής 2007 – 2013» βαρύνεται με ένα εξαιρετικά περιορισμένο χρηματοδοτικό σχήμα, μιας κι έχει υψηλές ανειλημμένες υποχρεώσεις από το Γ’ Κοινοτικό Πλαίσιο, αλλά και μεγάλο αριθμό προσκλήσεων, που έχουν περιορίσει τους διαθέσιμους πόρους του.
Στο σύνολο των υποχρεώσεων των μέτρων των εγγειοβελτιωτικών έργων και δράσεων, περιλαμβάνει και τα έργα – γέφυρες της προηγούμενης προγραμματικής περιόδου, καθώς και τις πραγματοποιηθείσες εντάξεις γι’ αυτήν την περίοδο. Ξεπερνούν σε ύψος το 1,4 δισεκατομμύριο ευρώ, ενώ οι διαθέσιμες πιστώσεις ανέρχονται –και να με διορθώσετε αν κάνω λάθος- μόλις στα 445.000.000 ευρώ, κύριε Υπουργέ.
Δικαιολογημένα και εσείς δίνετε προτεραιότητα στην ολοκλήρωση των υποχρεώσεων και των έργων που παρουσιάζουν καλύτερη αξιοποίηση των διαθέσιμων πόρων του προγράμματος, ίσως όμως να μη γνωρίζετε, ότι προς ένταξη υπήρχαν τρεις διαφορετικές προτάσεις-μελέτες: με μελετητική ωριμότητα σύμφωνα με τις υπηρεσίες. Το έργο που αφορά στη διώρυγα Μητρουσίου που θα εξυπηρετούσε είκοσι επτά χιλιάδες στρέμματα και πολλούς αγρότες της περιοχής, το αρδευτικό για το οποίο γίνεται η ερώτηση και το φράγμα Κρουσοβίτη στο Σιδηρόκαστρο, που επίσης ήταν ένα σπουδαίο αναπτυξιακό έργο της περιοχής, εάν γινόταν.
Είχα επισκεφθεί, κύριε Υπουργέ, τότε τον Ειδικό Γραμματέα του Υπουργείου τον κ. Παπαγιαννίδη και του είχα παρουσιάσει και εγώ αυτά που παρουσίαζαν οι φορείς του νομού μου και οι υπηρεσίες. Υποστήριζα την αναγκαιότητα υλοποίησης των έργων αυτών. Τότε ο κ. Παπαγιαννίδης μού είχε πει ότι υπάρχουν αντικειμενικές δυσκολίες για την υλοποίηση όλων των έργων και υπήρχε μια κοινή προσέγγιση περί αντικειμενικότητας της σπουδαιότητας των έργων.
 Αλλά επειδή όλα τελικά είναι θέμα πολιτικής ηγεσίας, κύριε Υπουργέ, ο κ. Χατζηγάκης επισκεπτόμενος το Νομό των Σερρών, ανακοίνωσε με κάθε επισημότητα τότε ότι θα ενταχθεί για να γίνει το πέμπτο αρδευτικό, στο «Μπαλτατζής».
Κύριε Υπουργέ, αυτό που με απασχολεί είναι, ότι αυτός που είχε την πολιτική ευθύνη τότε, λυπάμαι που το λέω, αλλά γνώριζε εκ των προτέρων ότι ήταν αδύνατη η χρηματοδότησή του. Γνώριζε εκ των προτέρων ότι οι διαθέσιμοι πόροι δεν θα επαρκέσουν για την υλοποίηση του συνόλου του έργου. Γνώριζε -θα μου επιτρέψετε ξανά να πω- ότι εξαπατούσε τους Σερραίους για το ανέφικτο της ένταξης, όπως γνώριζε ότι τα έργα που θα υλοποιούνταν τα είχαν ήδη εντάξει και τα είχαν ήδη δημοπρατήσει έγκαιρα. Και αυτό αφορά έργα στις περιοχές από όπου προέρχονταν οι έχοντες την πολιτική ευθύνη του Υπουργείου Αγροτικής Ανάπτυξης και Τροφίμων της περιόδου εκείνης. Τυχαίο, κύριε Υπουργέ; Εγώ δεν πιστεύω ότι ήταν τυχαίο. 
Σας ρωτώ, λοιπόν -και γι’ αυτό υποχρεώθηκα να ζητήσω και αλληλογραφία μεταξύ των εμπλεκομένων υπηρεσιών, για να διαπιστώσω ποιοι ευθύνονται για τη μη υλοποίηση σ’ αυτήν την προγραμματική περίοδο του έργου αυτού, του οποίου τη σπουδαιότητα και τη σημασία είναι περιττό να επαναλάβω- εάν το μοναδικό μεγάλο έργο που εντάχθηκε στο ΕΣΠΑ θα υλοποιηθεί στο σύνολό του, αν το έργο θα υλοποιηθεί μερικώς και σε τι ύψος είναι ο εκτιμώμενος προϋπολογισμός του, εάν υπάρχει κίνδυνος λόγω της καθυστέρησης που παρατηρήθηκε και λόγω της όντως δύσκολης οικονομικής συγκυρίας και όλων αυτών που έχουν δεσμευτεί και έχουν υπογραφεί, αν τελικά θα δημοπρατηθεί αυτό το έργο και τελικά θα παραδοθεί στους Σερραίους αγρότες της περιοχής Φυλλίδος.
Σας ευχαριστώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34810"," Ο Υπουργός Αγροτικής Ανάπτυξης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34811"," Ευχαριστώ πολύ, κύριε Πρόεδρε.
Κυρία Τσαρουχά, νομίζω ότι σε εσάς και στο Σώμα είναι περιττό να τονίσω τη σημασία του Νομού Σερρών, ενός από τους πιο μεγάλους, ίσως ο πιο μεγάλος αγροτικός και παραγωγικός νομός της χώρας και φυσικά και το προσωπικό μου ενδιαφέρον για το νομό, ιδιαίτερα και με την επιστημονική μου ιδιότητα, μιας –ας το πούμε έτσι- η πολιτική μου ιδιότητα ως Υπουργού είναι τρομερά σύντομη. 
Και μόνο από τα ονόματα που αναφέρατε, δείχνει ότι το έργο είναι παλιό. Έχει ξεκινήσει από χρόνια. Έχουν γίνει ορισμένα πράγματα. Θα μπορούσα να σας τα απαριθμήσω για να έρθω στην ουσία του προβλήματος, που και εσείς περιγράψατε και είναι απόλυτα έτσι όπως το περιγράψατε. 
Έχουν γίνει προσπάθειες για τα έργα υδροληψίας, όπως τα περιγράφουν εδώ και οι υπηρεσίες μου. Έχει γίνει ο καταθλιπτικός αγωγός και το αντλιοστάσιο, μαζί με μια δεξαμενή σαράντα ενός τόνων. Έχει γίνει η πρωτεύουσα διώρυγα κοντά στα δυόμισι με τρία χιλιόμετρα και επίσης, η κύρια διώρυγα κοντά στα τρεις χιλιάδες επτακόσια μέτρα μαζί με το αντλιοστάσιο και κάποια άλλα δευτερεύοντα.
Η σημασία του έργου είναι περιττό να τονιστεί, μιας και πρόκειται σε αυτόν τον τόσο γόνιμο κάμπο να ποτίσει γύρω στα είκοσι επτά χιλιάδες στρέμματα. 
Η υπερδέσμευση του «Μπαλτατζής» εις ό,τι αφορά αυτόν τον τόσο πολύτιμο πόρο είναι όπως την περιγράψατε. Δηλαδή, για παράδειγμα, έχει 500 και έχουν δεσμευθεί για 1.500. Αυτό, όμως, πρέπει να είναι και ένα μήνυμα, έτσι ώστε πολύ περισσότερα επιχειρησιακά προγράμματα που ίσως έχουν χρήματα, να καταπιαστούν με αυτόν τον τόσο σημαντικό φυσικό πόρο για τη γεωργία που λέγεται νερό. Δεν φθάνουν τα χρήματα του Υπουργείου Γεωργίας, θα χρειαστούν και άλλα χρήματα. 
Επειδή ακριβώς το έργο είναι τόσο σημαντικό, έγινε προσπάθεια πραγματικά να ενταχθεί. Επειδή, όπως ξέρετε, μεταξύ αυτών των δαπανών που περιλαμβάνει το έργο είναι και η αποζημίωση ηρτημένης εσοδείας, όπως επίσης και οι δαπάνες των οργανισμών κοινής ωφέλειας, βασικές ισοπεδώσεις-συστηματοποιήσεις και αναδασμός, ζητήθηκε να επικαιροποιηθεί η μελέτη που έκανε η περιφερειακή τεχνική υπηρεσία του νομού. Παρά το ότι έγιναν δυο υπομνήσεις, αυτή δεν έχει έρθει ακόμα στις υπηρεσίες μας. 
Θα σας παρακαλούσα, λοιπόν, να πιέσετε προς αυτήν την κατεύθυνση -γιατί δεν ανήκουν αυτά στο Υπουργείο Αγροτικής Ανάπτυξης και Τροφίμων- έτσι ώστε τουλάχιστον η έγκαιρη παραλαβή των συγκεκριμένων επικαιροποιημένων μελετών να βοηθήσει να ενταχθεί τμήμα του έργου, ώστε τουλάχιστον να γεφυροποιηθεί το έργο, ένα τόσο σημαντικό έργο, μεταξύ των δύο προγραμματικών περιόδων και να υλοποιηθεί με ασφάλεια στο επόμενο.
Ευχαριστώ.","ΑΘΑΝΑΣΙΟΣ ΤΣΑΥΤΑΡΗΣ",511
"34812"," Η Αντιπρόεδρος της Βουλής κ. Μαρία Κόλλια-Τσαρουχά έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34813"," Κύριε Υπουργέ, εγώ θα σας πω, ότι ο Νομός Σερρών το Μάρτιο του 2012 κατατάσσεται μόλις στην τελευταία θέση μεταξύ των πενήντα ενός νομών της χώρας. Αυτό εμένα με κάνει να λυπούμαι ιδιαίτερα, γιατί κατάγομαι από εκεί και γιατί όλα τα χρόνια ως Βουλευτής δεν κατάφερα αυτό που τουλάχιστον οραματίστηκα, να ανυψωθεί ο Νομός Σερρών και να καταλάβει τη θέση που του ανήκει. Δεν φταίω μόνο εγώ γι’ αυτό βέβαια.
Όπως καλά γνωρίζετε και συμφωνώ, ο μόνος τομέας που ανακάμπτει φέτος και όλα δείχνουν ότι θα εξακολουθήσει και τα επόμενα χρόνια, είναι ο αγροτικός. Πρόκειται για μία εξέλιξη που αντανακλά τη στροφή του κόσμου στην αξιοποίηση των ευκαιριών που υπάρχουν στην εξειδικευμένη και ποιοτική παραγωγή. 
Με απόλυτο σεβασμό, λοιπόν, στο θεσμικό σας ρόλο -αυτόν του ακαδημαϊκού, δηλαδή, και σ’ αυτόν τον οποίο υπηρετείτε τόσα χρόνια- θα ήθελα να σας υπενθυμίσω, γιατί ίσως σας διαφεύγει, ότι αυτήν τη χρονιά ο κ. Σαμαράς επισκέφθηκε το Νομό Σερρών προεκλογικά το Μάιο. Θα ήθελα να σταθώ σε κάτι που έλεγε τότε προεκλογικά στις Σέρρες. Έλεγε ότι ήταν λάθος που επί τόσες δεκαετίες ξέχασαν τους αγρότες μας, τους γεωργούς, τους κτηνοτρόφους. Δήλωνε με στόμφο τότε ότι δεν ήταν μόνο λάθος αλλά εγκληματικό λάθος και συνέχισε, λέγοντας ότι με την εκλογή του όλα θα διορθωθούν.
Κάπου εκεί, λοιπόν, αναφέρει ότι είναι αντίθετος με το λαϊκισμό –επιτρέψτε μου να μην το παίρνω πια σοβαρά αυτό- και τόνισε ότι ούτε μια σταγόνα νερό δεν θα πάει χαμένη και ούτε μια σπιθαμή εύφορης γης ακαλλιέργητη. Επεσήμανε τότε για μια ακόμη φορά ότι θα ξεμπλοκάρουν όλα τα έργα του ΕΣΠΑ.
Για την ιστορία και για να καταγραφεί στα Πρακτικά, σας λέω ότι το Επιμελητήριο Σερρών βασιζόμενο στην προεκλογική δέσμευση του ότι αν εκλεγεί θα υλοποιηθούν δύο έργα που έχουν σταματήσει σε κάθε νομό κρατώντας αυτήν την υπόσχεση τότε, υπέβαλε στον Πρωθυπουργό πρόταση γι’ αυτά τα δυο έργα που βραδυπορούν στο νομό προκειμένου να υλοποιηθούν. Παρέδωσε λοιπόν σχετική πρόταση για το πέμπτο αρδευτικό, για το οποίο μιλούμε σήμερα, ύψους 47,5 εκατομμυρίων ευρώ και την ανακαίνιση, τον εκσυγχρονισμό και βελτίωση της άρδευσης του δεύτερου αρδευτικού δικτύου πεδιάδος Σερρών, αυτό που σας είπα προηγουμένως και μάλιστα της Ζώνης Αδελφικού, προϋπολογισμού 2,9 εκατομμυρίων ευρώ. 
Επειδή έχετε τη δυνατότητα να προβείτε στην αξιολόγηση και στην αποτίμηση της αποτελεσματικότητας, του σχεδιασμού και της υλοποίησης των προγραμμάτων αγροτικής ανάπτυξης από το 1981 μέχρι σήμερα, θα σας παρακαλούσα κάποια στιγμή να το δείτε, να το πράξετε για να συνειδητοποιήσει ο αγροτικός κόσμος της χώρας ποιοι ευθύνονται πραγματικά για τη σημερινή οικτρή πραγματικότητα.
Θα ήθελα να σας υπενθυμίσω ξανά ότι ο Νομός Σερρών σήμερα είναι η φτωχότερη περιοχή της χώρας, αλλά είναι μια από τις πρώτες αγροτικές περιοχές της πατρίδος μας, με τεράστιες αναπτυξιακές δυνατότητες, που πρέπει να ρίξουμε εκεί τα φώτα, τη δυναμική μας, τις περισσότερες παρεμβάσεις μας.
Κύριε Υπουργέ, ο τόπος μας έχει νοικοκυραίους ανθρώπους και έχουμε επιλέξει να μείνουμε εκεί. Βλέπω ότι επιστρέφουν πολλοί, αλλά πρέπει να τους δώσουμε τα εργαλεία και τη δύναμη για να παλέψουν τη γη. Γι’ αυτό, λοιπόν, ζητάμε την υποστήριξή σας. 
Σε ό,τι έχει να κάνει με τις περιφερειακές και λοιπές υπηρεσίες, επειδή παρακολουθώ πολύ στενά το θέμα, πρέπει να σας πω ότι αυτό που είπατε ως απάντηση εμένα δεν μου αρκεί. Στη σημερινή εποχή, που πρέπει όλα να «τρέξουν» και να υπάρξουν συντονισμένες προσπάθειες απ’ όλους μας και αυτούς που κατέχουν εκτελεστική εξουσία και από πάρα πολλούς άλλους, θα μου επιτρέψετε να πω ότι αυτή η απάντηση περισσότερο με λυπεί, παρά με ικανοποιεί. 
Σας ευχαριστώ.","ΜΑΡΙΑ ΚΟΛΛΙΑ-ΤΣΑΡΟΥΧΑ",229
"34814"," Ο Υπουργός Αγροτικής Ανάπτυξης και Τροφίμων, κ. Τσαυτάρης, έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34815"," Ευχαριστώ και πάλι.
Θα αρχίσω από το τελευταίο. Έχουμε κάνει δύο υπομνήσεις για να στείλουν τη συγκεκριμένη επικαιροποιημένη μελέτη. Είναι δικιά τους υπευθυνότητα. Σας είπα ότι αν δεν έρθει, δεν μπορούμε να προχωρήσουμε στα τέσσερα σημεία. Θα ξανακάνουμε ακόμη μεγαλύτερη προσπάθεια και δικές μου παρεμβάσεις, ακριβώς επειδή αφορά έναν τόσο σημαντικό πόρο, όπως είναι το νερό και έναν τόσο σημαντικό νομό, όπως είναι ο Νομός των Σερρών.
Ως προς τα έργα που είπατε, πρέπει να σας πω ότι και τα άλλα δύο έργα, που αφορούν τόσο το αρδευτικό για τη ζώνη του Αδελφικού, που είναι 17 εκατομμύρια ευρώ, όπως επίσης και το μικρότερο έργο που είναι 4,5 περίπου εκατομμύρια ευρώ και αφορά το Δημοτικό Διαμέρισμα Νεοχωρίου και τα δύο έχουν ενταχθεί και προχωρούν. Φαντάζομαι ότι  θα υλοποιηθούν με επιτυχία έως το τέλος ακριβώς για τον ίδιο λόγο, επειδή δίνετε σημασία σ’ αυτόν το νομό και σ’ αυτό το συγκεκριμένο φυσικό πόρο που λέγεται νερό. Ζητούμε και τη βοήθειά σας, έτσι ώστε και το μεγάλο έργο, τουλάχιστον, να περισωθεί και ενταγμένο να προχωρήσει ως γέφυρα στην επόμενη προγραμματική περίοδο.
Τώρα νομίζω ότι εσείς, επειδή επανειλημμένα απ’ αυτό το Βήμα σας έδειξα τις προσπάθειες που κάνουμε για να βοηθήσουμε τον αγροτικό τομέα, απαρίθμησα μια σειρά δράσεων με την παρουσία σας ως Αντιπροέδρου της Βουλής, γνωρίζετε πολύ καλά τουλάχιστον τις δικές μου προσπάθειες, που κάνω στο Υπουργείο Αγροτικής Ανάπτυξης και Τροφίμων, για να βοηθήσουμε αυτόν τον τόσο σημαντικό τομέα που γίνεται ραχοκοκαλιά του έθνους, όπως βλέπετε, προκειμένου να μπορέσουμε να πατήσουμε πάνω του και να ανορθωθούμε.
Ως προς την προσωπική μου επιστημονική ιδιότητα, στην οποία αναφερθήκατε, έχω έλθει τουλάχιστον δέκα φορές. Συνεργάζομαι με τα επιμελητήριά σας. Ο Νομός Σερρών ήταν στην καρδιά αυτού του κλάστερ βιοαγροδιατροφής. Έχω παρακολουθήσει και έχω υποστηρίξει όλες τις εκδηλώσεις που κάνατε για να συνδέσετε την παραγωγική σας διαδικασία και τα εξαιρετικά σας προϊόντα με τη γαστρονομία. Θα μπορούσα να σας τα αναφέρω ένα – ένα για το ρύζι σας, το άλφα, το βήτα. Δεν το κάνω, μόνο και μόνο για να μην κάνω κατάχρηση του χρόνου του Κοινοβουλίου.
Πιστέψτε με ότι εγώ δεν άλλαξα ένα πρωί, επειδή χθες ήμουν επιστήμονας και τα έκανα έτσι, τώρα είμαι πολιτικός και θα τα ξεχάσω. Όχι. Να είστε σίγουροι ότι κάνω ό,τι είναι δυνατόν για να βοηθήσω τους ανθρώπους αυτούς, γιατί πιστεύω ότι μπορεί αυτή η ραχοκοκαλιά να ξαναστηρίξει το έθνος.
Σας ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"34816"," Και εμείς ευχαριστούμε, κύριε Υπουργέ.
Συνεχίζουμε με την πρώτη υπ’ αριθμό 593/13-11-2012 επίκαιρη ερώτηση πρώτου κύκλου του Βουλευτή Λακωνίας της Νέας Δημοκρατίας κ. Αθανασίου Δαβάκη προς τον Υπουργό Αγροτικής Ανάπτυξης και Τροφίμων, σχετικά με τη μη καταβολή του 50% της ενιαίας ενίσχυσης 2012 σε Λάκωνες Αγρότες.
Ο κ. Δαβάκης, έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34817"," Κύριε Πρόεδρε, η επίκαιρη αυτή ερώτηση προς τον Υπουργό Γεωργίας, εδράζεται στο φαινόμενο που παρατηρήθηκε πριν από λίγο καιρό στο Νομό Λακωνίας σχετικά με την μη καταβολή σε πεντακόσιους περίπου παραγωγούς της προκαταβολής της ενιαίας ενίσχυσης για το 2012.
Το πρόβλημα αυτό εντοπίστηκε σ’ ένα ζήτημα, το οποίο για πρώτη φορά διεφάνη στο Νομό Λακωνίας σε μια κατά βάση γεωργική περιοχή και οφείλεται στο γεγονός ότι με βάση το ν.4061/2012 οι κατά τόπου δασικές υπηρεσίες οφείλουν να ανακοινώνουν στον ΟΠΕΚΕΠΕ τις αναδασωτέες εκτάσεις μετά από πυρκαγιά.
Όπως είναι γνωστό, στο Νομό Λακωνίας υπήρξαν αλλεπάλληλες πυρκαγιές καθ’ όλη τη δεκαετία του 2000, το 2007, με πολλά θύματα και με απέραντες εκτάσεις, οι οποίες κάηκαν. Πολλές, λοιπόν, εξ αυτών τις εκτάσεις η δασική υπηρεσία τις εγκλώβισε σε ένα γενικότερο σχέδιο, ούτως ώστε πολλοί παραγωγοί των οποίων οι εκτάσεις όμως δεν κάηκαν, να εξαιρεθούν από την καταβολή της προκαταβολής της επιδοτήσεως. 
Το θέμα, λοιπόν, το οποίο έρχεται σήμερα στη Βουλή είναι ότι πρέπει άμεσα να υπάρξουν οι κατάλληλες ενέργειες, κύριε Υπουργέ, όπως και μαζί έχουμε συζητήσει, προκειμένου το ζήτημα αυτό να το δείτε, όπως πολύ σωστά είπατε στην ερώτηση της προηγουμένης συναδέλφου, της Αντιπροέδρου, της κ. Κόλλια, περισσότερο ως πολιτικός και όχι ως τεχνοκράτης. 
Δεν είναι εποχές σήμερα που θα μπορέσουμε να αποστερήσουμε από τον Έλληνα αγρότη, από το Λάκωνα αγρότη, δικαιούμενες επιδοτήσεις, δικαιούμενα χρήματα, όταν οι πάντες χειμάζονται και ιδιαίτερα ο αγροτικός κόσμος της περιφέρειας. Γιατί, όπως ξέρετε, Ελλάδα δεν είναι μόνο η Αθήνα, είναι κυρίως η ελληνική περιφέρεια, στην οποία το βάρος της ανασύστασης του κοινωνικού ιστού πέφτει περισσότερο σήμερα παρά ποτέ. Πρέπει, λοιπόν, αυτοί οι πεντακόσιοι Λάκωνες αγρότες να πάρουν τα χρήματα της προκαταβολής, τα οποία δικαιούνται όσο μπορούμε γρηγορότερα, διότι αντιλαμβάνεστε το φαινόμενο να έχουμε δύο ταχυτήτων, παραγωγούς, Λάκωνες καλλιεργητές, όταν σήμερα περιμένουν αυτήν την επιδότηση για να καλύψουν στοιχειώδεις ανάγκες τους. 
Η παράκληση, λοιπόν, είναι με τη δέουσα αποτελεσματικότητα, η οποία έχω την αίσθηση ότι σας διακρίνει, να δείτε το θέμα, ούτως ώστε να υπάρξει μία άμεση λύση. Μέχρι το τέλος του έτους, όποτε ολοκληρωθεί η καταβολή της επιδότησης, να πάρουν και αυτοί οι άνθρωποι το μεγαλύτερο μέρος των δικαιουμένων χρημάτων τους. 
Σας ευχαριστώ πολύ.","ΑΘΑΝΑΣΙΟΣ ΔΑΒΑΚΗΣ",115
"34818"," Ο Υπουργός Αγροτικής  Ανάπτυξης και Τροφίμων κ. Τσαυτάρης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34819"," Ευχαριστώ πολύ, κύριε Δαβάκη. Μπορώ να σας πω από την αρχή ότι, αν καθόμουν στις θέσεις σας και είχατε τη θέση του Υπουργού, θα σας έλεγα ακριβώς τις ίδιες κουβέντες, για να δείξω ότι συμφωνώ απόλυτα μαζί σας.
Πρέπει να κατανοήσουμε γιατί συνέβη αυτό το πρόβλημα. Είναι λυπηρό που συνέβη και είναι λυπηρό επίσης, διότι κάνουμε μια εξαιρετική προσπάθεια –πιστέψτε με, εξαιρετική και δύσκολη προσπάθεια- σε αυτήν την δύσκολη οικονομική συγκυρία χωρίς την Αγροτική Τράπεζα, που τότε μεταβιβαζόταν, να διασφαλίσουμε τους πόρους και να δώσουμε σε εξακόσιες ογδόντα χιλιάδες περίπου δικαιούχους αγρότες χρήματα της τάξεως τους ενός δισεκατομμυρίου εκατό εκατομμυρίων ευρώ. Θα δώσουμε το άλλο 50%, άλλα τόσα, μετά την 15η Δεκεμβρίου, όπως προβλέπει ο κανονισμός. 
Είναι κρίμα αυτή η προσπάθεια να αμαυρώνεται, γιατί λίγοι αγρότες στον Έβρο για τον ίδιο ακριβώς λόγο, ακόμη λίγοι αγρότες στην Καβάλα και ιδιαίτερα στην Θάσο ακριβώς για τον ίδιο λόγο των μεγάλων πυρκαγιών, όπως και αυτό που περιγράψατε που συνέβη στην Λακωνία, στερούνται αυτών των επιδοτήσεων,  την ώρα που ο διπλανός τους παίρνει ακριβώς για τους ίδιους λόγους λεφτά. Το θεωρώ μεγάλη αδικία. Και δεν είναι μικρή η καθυστέρηση. Στις εποχές που ζούμε, ακόμα και η κάθε ημέρα που περνάει και δεν μπορείς να πάρεις τα χρήματα σου είναι πολύ σημαντική, γι’ αυτό και βλέπετε την αγωνία μου. Γι’ αυτό κατ’ εμέ δεν έπρεπε να είχε συμβεί. Ήταν πολύ απλούστερο στο παρελθόν . 
Να καταλάβει και ο κόσμος γιατί συμβαίνει αυτό. Όταν γίνεται μια πυρκαγιά σε μια περιοχή, ας πούμε καίγεται μια μεγάλη περιοχή της Θάσου, καίγεται σίγουρα δασική έκταση, αλλά οι πυρκαγιές δεν σέβονται τις γραμμούλες των δασών, είναι πολύ εύκολο να περάσει δίπλα και να κάψει και το αμπέλι του καλλιεργητή, να κάψει και το σταροχώραφό του και το βοσκότοπο ή να κάψει και την ελιά του. Έπρεπε, λοιπόν, την ώρα που κηρύσσεται μια περιοχή ως πυρόπληκτη ζώνη -άρα ακαριαία με τη δήλωση αυτή βάσει του νόμου μετατρέπεται σε αναδασωτέα περιοχή- πριν γίνει αυτό, να γίνει η σύγκριση αυτών των χαρτών με το χάρτη του ΟΠΕΚΕΠΕ, διότι θα έλεγε ακαριαία στη δασική υπηρεσία: Προσέξτε, εδώ είναι το χωράφι του Τσαυτάρη. Εδώ αυτός βάσει των στοιχείων του ΟΠΕΚΕ επί δέκα χρόνια καλλιεργεί αυτόν τον ελαιώνα ή αυτόν τον αμπελώνα και μάλιστα εμείς του πληρώνουμε τα δικαιώματά του. Αυτό είναι που σκάζει τον άνθρωπο τώρα. Σου λέει: Εγώ είχα ένα αμπέλι, έναν ελαιώνα εκεί δέκα χρόνια, να τα στοιχεία του ΟΠΕΚΕΠΕ και κάποιος χαρακτήρισε ακαριαία την όλη περιοχή δασική έκταση. 
(Στο σημείο αυτό την Προεδρική Έδρα καταλαμβάνει η Στ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Όμως, παρ’ όλα αυτά, ακριβώς για το λόγο που περιγράψατε, εμείς από την πρώτη στιγμή που εκδηλώθηκε το πρόβλημα, αρχίσαμε από τον Έβρο και το λύσαμε. Μπορεί να φώναζε ο κύριος Βουλευτής του Έβρου τις προάλλες ότι δεν πάτησα, δεν πήγα ακόμα στον Έβρο και θα πάω, αλλά να ξέρουν ότι τα προβλήματά τους λύθηκαν πρώτα, ακριβώς γι’ αυτόν το λόγο. Το λύσαμε στην Καβάλα για τα θέματα της Θάσου. Και φώναζε τότε η συνάδελφός σας Βουλευτής ότι «το λύσατε στην πράσινη Καβάλα και δεν το λύσατε ακόμα στη Λακωνία». Δεν ξέρει η κυρία Βουλευτής ότι στην Καβάλα εκλέχθησαν τρεις Βουλευτές της Νέας Δημοκρατίας και κανένας από το ΠΑΣΟΚ; Πώς έγινε «πράσινη» η Καβάλα; Τι κουβέντες είναι αυτές να λέγονται στην Ολομέλεια του Κοινοβουλίου;
Τρίτον, να σας πως επίσης, για τη Λακωνία ότι το λύνουμε αυτή τη στιγμή, βήμα-βήμα, έναν, έναν αγρότη πάλι με τον ΟΠΕΚΕΠΕ, για να δούμε πώς θα ξεπεραστεί. Και ξεπερνιέται εκεί το πρόβλημα. 
Να είστε σίγουρος ότι θα τις ολοκληρώσουμε αυτές τις λύσεις για τους λόγους που περιγράψατε, κύριε Δαβάκη.","ΑΘΑΝΑΣΙΟΣ ΤΣΑΥΤΑΡΗΣ",511
"34820"," Το λόγο έχει ο κ. Δαβάκης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34821"," Η απάντηση του κυρίου Υπουργού είναι δεδομένο ότι εμπνέει καθησυχασμό. Σίγουρα, βέβαια, δεν εμπνέει καθησυχασμό -και ιδιαίτερα των ανθρώπων οι οποίοι βρίσκονται σε αυτή την Αίθουσα αρκετά χρόνια- η λειτουργία των κατά τόπους υπηρεσιών για πολλούς και διαφόρους λόγους, όπως πολύ καλά γνωρίζετε και εσείς, κύριε Υπουργέ είτε για το ευάριθμο των υπηρεσιών –δεν υπάρχουν επαρκή στελέχη- είτε για κάποιους άλλους λόγους, οι οποίοι έχουν άμεση αναφορά στην μόνιμη παθογένεια της δημόσιας διοίκησης.
Αυτό το οποίο όλους μας συνέχει, είναι αυτό που πολύ σωστά είπατε πριν από λίγο. Είναι αμαρτία, είναι εξωφρενικό, ο γείτονας μου στο χωράφι μου να παίρνει την επιδότηση και εγώ να μην την παίρνω, όταν έχω πλήρη δικαιώματα, όταν έχω συνεχή καλλιέργεια, όταν όλα αυτά τα οποία συγκροτούν το δικαίωμα επιδοτούμενης έκτασης υπάρχουν και δυστυχώς δεν μπορώ να τα πάρω.
Θέλω να μου πείτε, τώρα στη δευτερομιλία σας -όσο μπορείτε- ένα χρονοδιάγραμμα γι’ αυτούς τους τετρακόσιους ενενήντα επτά Λάκωνες παραγωγούς. Ένα χρονοδιάγραμμα όπως αντιλαμβάνεστε -επειδή μου είπατε ότι είναι εν εξελίξει αυτή η διαδικασία- που θα εφησυχάσει ο κόσμος, γιατί μας παρακολουθούν πάρα πολλοί από αυτούς τους ανθρώπους σήμερα. 
Όσον αφορά -αυτό που είπατε-  τη σύγκριση των χαρτών με τον χάρτη του ΟΠΕΚΕΠΕ, έπρεπε αυτό πράγματι να είχε γίνει. Και θα έλεγα για μία πιο ενδελεχή παρακολούθηση ή για μία πιο προσεκτική παρακολούθηση αν θέλετε, με εντολή δική σας από τις κατά τόπους υπηρεσίες, οι οποίες καταβάλλουν μεγάλη προσπάθεια ιδιαίτερα η Δασική Υπηρεσία, αλλά και η Ένωση Αγροτικών Συνεταιρισμών και η μικρή εμφάνιση του ΟΠΕΚΕΠΕ στη Λακωνία που θέλει –το λέμε τώρα- ιδιαίτερη ενίσχυση του προσωπικού της. Με δύο άτομα ο ΟΠΕΚΕΠΕ στο Νομό Λακωνίας δεν μπορεί να παράξει αυτό το έργο. Μιλάμε για μια μεγάλη αγροτική περιοχή. 
Θα έπρεπε, λοιπόν, να γίνει ένας καλύτερος συντονισμός ούτως ώστε και μέσω του ΥΠΕΚΑ που ανήκει η Δασική Υπηρεσία και μέσω ημών να υπάρξει αυτό το οποίο είναι το προσδοκώμενο. Και το προσδοκώμενο είναι να καταβληθούν άμεσα τα χρήματα στους ανθρώπους αυτούς οι οποίοι αποστερήθησαν αυτής της ενίσχυσης.
Κύριε Υπουργέ, καταλαβαίνω ότι παραβιάζω ανοιχτές θύρες, όταν σας ομιλώ για τα δικαιώματα των αγροτών, γιατί έχετε και μία ακαδημαϊκή ιδιότητα η οποία είναι άμεσα συνδεδεμένη με την πρωτογενή παραγωγή και τον αγροτικό κόσμο της χώρας. Αλλά, αυτό που εμένα με απασχολεί αυτές τις ημέρες, αυτήν την εποχή είναι να δω το χαμόγελο –όσο μπορεί να ανθίσει ένα χαμόγελο τις ημέρες που ζούμε- να ανθίζει στους ανθρώπους αυτούς οι οποίοι αισθάνονται το αίσθημα της αδικίας μεγαλύτερο από κάθε άλλη φορά και για πρώτη φορά, όταν αποστερούνται επιδοτήσεων για λόγους οι οποίοι εκφεύγουν των ευθυνών τους.
Θα έλεγα, λοιπόν, ότι σε εμάς εναπόκειται η ευθύνη να πληρωθούν αυτοί οι άνθρωποι. Είμαι βέβαιος, ότι σύντομα θα γίνει αυτό. 
Θα παρακαλούσα για μία συγκεκριμένη περιγραφή χρονοδιαγράμματος, εάν ήταν δυνατόν. 
Σας ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"34822"," Ευχαριστούμε, κύριε συνάδελφε.
Το λόγο έχει ο Υπουργός Αγροτικής Ανάπτυξης και Τροφίμων, κ. Τσαυτάρης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34823"," Δεν σας απαντώ ότι θα γίνει. Σας απαντώ ότι γίνεται αυτή τη στιγμή που μιλάμε. Δεν θα γίνει για όλους μαζί. Γίνεται για έναν, έναν, κατά περίπτωση, γιατί η περίπτωση του καθενός γεωργού είναι διαφορετική. Άρα, αυτός που έχει το αμπέλι, τον εξετάζουν αυτή την ώρα για να δουν τη συγκεκριμένη περίπτωση.
Είναι εκεί ο ΟΠΕΚΕΠΕ, είναι εκεί οι δασάρχες. Σας θυμίζω ότι δεν εντέλω εγώ τον δασάρχη ή την κυρία δασάρχη. Είναι υπηρεσία περιβάλλοντος, όπως καλά γνωρίζετε. Όμως, αυτή την ώρα συνεργάζονται, όπως συνεργάστηκαν και στην Καβάλα, όπως συνεργάστηκαν και στον Έβρο να λύσουν κατά περίπτωση ένα, ένα θέμα. Γι’ αυτό και δεν μπορώ να σας απαντήσω και να σας πω ότι και των τετρακοσίων θα λυθεί αύριο. Μπορώ να σας πω ότι κάθε ώρα που περνάει θα λύνεται και σε μια κατηγορία από αυτούς του τριακόσιους, τετρακόσιους ανθρώπους που αναφέρετε.
Να είστε σίγουρος ότι η βούληση είναι δεδομένη. Δεν χρειάζεται να το επαναλάβω. 
Επειδή έχω μόνο ένα λεπτό, θέλω να πω  κάτι που είναι κατ’ εμέ πολύ σημαντικό για τον τόπο σας και να επαινέσω τους ανθρώπους της Πελοποννήσου, γιατί χθες πήραμε μια πολύ σημαντική απόφαση για κάτι που αφορά τις ελιές καλαμών, που θα ενισχύσει τις εξαγωγές αυτού του προϊόντος και πιστεύω ότι από δεκαοκτώ χιλιάδες τόνους θα φθάσουν  στις εβδομήντα χιλιάδες τόνους. Και είναι προς τιμήν των ανθρώπων του συνεργατισμού αυτό το πράγμα, διότι ήρθαν όλες οι ΕΑΣ και κυρίως η ΕΑΣ Μεσσηνίας, που είχε μέχρι τώρα το ΠΟΠ ελιάς Καλαμάτας καλαμών. Η ΕΑΣ Ηλείας, η ΕΑΣ Λακωνίας, η δική σας δηλαδή, όπως επίσης και της Αρκαδίας, συμφώνησαν όλοι αυτοί, μαζί με τον Πρόεδρο της διεπαγγελματικής οργάνωσης ελαίας και ελαιολάδου από την Κρήτη να διευρυνθεί η ζώνη παραγωγής ΠΟΠ Καλαμάτας σε όλους τους όμορους νομούς, με αποτέλεσμα και οι όμοροι νομοί που παράγουν αυτής της εξαιρετικής ποιότητας προϊόν -θα έλεγα μια κορωνίδα της εξαγωγικής μας προσπάθειας- να μπορέσουν όλοι να απολαμβάνουν αυτού του είδους το κέρδος από την εξαιρετική ποιότητα. 
Θέλω να συγχαρείτε όλους τους ανθρώπους της περιοχής και φυσικά τα συνδικαλιστικά τους όργανα, γιατί δείχνει ότι υπάρχουν και υγιείς συνεταιρισμοί  -και δεν θα πρέπει «να τους βάζουμε όλους στο ίδιο τσουβάλι»- που έδειξαν ευθύνη και είπαν «ξεπερνούμε το τοπικό, προς όφελος του ευρύτερου εθνικού». Είναι προς τιμήν τους.
Ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"34824","  Και εμείς ευχαριστούμε,  κύριε Υπουργέ. 
Θα συζητηθεί τώρα η πρώτη με αριθμό 594/13-11-2012 επίκαιρη ερώτηση δεύτερου κύκλου του Βουλευτή Λέσβου της Νέας Δημοκρατίας κ. Παύλου Βογιατζή προς τους Υπουργούς Αγροτικής Ανάπτυξης και Τροφίμων και Περιβάλλοντος, Ενέργειας και Κλιματικής Αλλαγής, σχετικά με την εφαρμογή της βιολογικής καταπολέμησης του έλκους της καστανιάς στην περιοχή της Αγιάσου στο Νομό Λέσβου.  
Ο κύριος συνάδελφος  έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34825"," Ευχαριστώ, κυρία Πρόεδρε. 
Κύριε Υπουργέ, στη Λέσβο υπάρχει ένας από τους δύο σχετικούς καστανιώνες της χώρας μας. Όπως γνωρίζετε η χώρα μας δυστυχώς και σ' αυτό το προϊόν εισάγει κάστανα από την Τουρκία, από τη γείτονα χώρα, αλλά και από τη Νότια Κορέα και την Πορτογαλία. Δυστυχώς, ενώ μέχρι πριν λίγα χρόνια δεν είχαν προσβληθεί οι νησιωτικοί καστανιώνες από το έλκος της Καστανιάς, τα τελευταία χρόνια δεν υπάρχει πλέον καστανιώνας που δεν έχει προσβληθεί. Ο καστανιώνας Λέσβου είναι έντεκα χιλιάδες στρέμματα και είναι περίπου ογδόντα πέντε χιλιάδες καστανιές. Είναι στον ορεινό όγκο της Λέσβου στην Αγιάσου και εκτός από την παραγωγή του κάστανου χρησιμοποιείται πάρα πολύ από τους μελισσοκόμους, γιατί, όπως γνωρίζετε, το μέλι το οποίο βγαίνει από τη  καστανιά μπορεί να μην είναι τόσο διαδεδομένο στους ανθρώπους, αλλά έχει φοβέρες ιδιότητες φαρμακευτικές για τα μελίσσια και παράλληλα τα σκαλιστά έπιπλα της Αγιάσου γίνονται από αυτόν τον καστανιώνα. 
Η Νομαρχιακή Αυτοδιοίκηση της Λέσβου σε συνεργασία με το Δήμο Αγιάσου, υπογράφοντας μία προγραμματική σύμβαση, είχε χρηματοδοτήσει να γίνει μία μελέτη για την καταπολέμηση του έλκους της καστανιάς με βιολογικό εμβολιασμό και η μελέτη είχε ανατεθεί στο ΕΘΙΑΓΕ στο Ινστιτούτο Δασικών Ερευνών. 
Δυστυχώς, προσφάτως από το Υπουργείο Αγροτικής Ανάπτυξης η αρμοδιότητα για τους καστανιώνες περιήλθε στο ΥΠΕΚΑ στην Διεύθυνση Ανάπτυξης Δασικών Πόρων, το οποίο δεν έχει και την εμπειρία. Παρ’ όλο αυτά, το Υπουργείο Αγροτικής Ανάπτυξης για όλους τους καστανιώνες είχε εντάξει ένα πρόγραμμα στο ΕΣΠΑ, το οποίο δεν έχει υλοποιηθεί βεβαίως. 
Αυτό το οποίο θέλουμε να ζητήσουμε κύριε Υπουργέ, είναι το εξής: Με δεδομένο ότι υπάρχει μελέτη για το νησί της Λέσβου, για τον καστανιώνα της Λέσβου, εάν μπορεί κατ’ εξαίρεση να δημοπρατηθεί αυτό το κομμάτι. Και όταν λέω να δημοπρατηθεί, ουσιαστικά την τεχνογνωσία και τη γνώση την έχει μόνο το Ινστιτούτο Δασικών Ερευνών του ΕΘΙΑΓΕ.  Να ανατεθεί  σε αυτούς. Περίπου το 1/3 του καστανιώνα ξεραίνεται και όσο και εάν φαίνεται περίεργο οι καστανιές καλλιεργούνται, κλαδεύονται.
Με το κλάδεμα πολλαπλασιάζεται το πρόβλημα, με αποτέλεσμα να μην κλαδεύει κανένας για να μη μολυνθούν τα δέντρα του. Με τον τρόπο αυτό, έχουμε και πτώση παραγωγής και κυρίως ξεραίνεται σταδιακά ο καστανιώνας. 
Επειδή λοιπόν αυτή είναι μια ξεχωριστή περίπτωση -με δεδομένο ότι έχει γίνει η μελέτη από τη χρηματοδότηση της Νομαρχιακής Αυτοδιοίκησης της Λέσβου, την εποχή που είχα την τιμή να είμαι νομάρχης στο Νομό Λέσβου- θα παρακαλούσα, αν είναι δυνατόν –και υπάρχει και σχετική γνωμοδότηση του Συμβουλίου της Επικρατείας, που μπορεί να γίνει απευθείας ανάθεση- να αποκοπεί αυτό το κομμάτι και να ανατεθεί για να μπορέσει να αντιμετωπιστεί το πρόβλημα.","ΠΑΥΛΟΣ ΒΟΓΙΑΤΖΗΣ",66
"34826","  Κύριε συνάδελφε, ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34827"," Άλλως, όσο πηγαίνουμε με τη διαδικασία του διεθνούς διαγωνισμού, φοβάμαι ότι δεν θα προλάβουμε τίποτα, με δεδομένο ότι λήγει το ΕΣΠΑ.","ΠΑΥΛΟΣ ΒΟΓΙΑΤΖΗΣ",66
"34828","  Κύριε Υπουργέ, έχετε το λόγο. 
Σας παρακαλώ, πείτε μας, τι είναι το έλκος της καστανιάς, μιας και το αναφέρει ο συνάδελφος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34829"," Είναι μια ασθένεια που ξεραίνει την καστανιά.","ΠΑΥΛΟΣ ΒΟΓΙΑΤΖΗΣ",66
"34830","  Ευχαριστούμε, κύριε συνάδελφε.
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34831"," Ευχαριστώ, κυρία Πρόεδρε.
Ειλικρινά, χαίρομαι για την ερώτησή σας, κύριε συνάδελφε. Και θα σας εξηγήσω τους δύο λόγους.
Μέχρι να συντονιστούμε, θα έχουν εξαφανιστεί τα δάση της καστανιάς. Όπως ξέρετε, έχει μεταφερθεί και αυτή η αρμοδιότητα για την αντιμετώπιση αυτών των προβλημάτων στο Υπουργείο Περιβάλλοντος και Κλιματικής Αλλαγής. Επειδή όμως δεν έχει τις σχετικές υπηρεσίες και την εμπειρία -όπως κι εσείς σωστά επισημάνατε- εμείς δεσμεύσαμε χρήματα. Μάλιστα, με κοινή υπουργική απόφαση μεταφέραμε τα χρήματα εκεί, προκειμένου να γίνουν οι σχετικοί διαγωνισμοί. Όλα αυτά όμως καθυστερούν. 
Οι δημόσιες υπηρεσίες δεν ακολουθούν τους βιορρυθμούς. Αυτό το πρόβλημα, πρέπει να αντιμετωπιστεί τον επόμενο Μάιο. Και για να γίνει αυτό τον επόμενο Μάιο, πρέπει σήμερα –ουσιαστικά χθες- να καλλιεργούμε το αντίστοιχο βιοσκεύασμα, με το οποίο θα αντιμετωπίσουν οι επιστήμονες το συγκεκριμένο μύκητα του έλκους της καστανιάς, όπως επισημάνατε. 
Εμείς –κι επαναλαμβάνω και το πιστεύω αυτό που είπα στην αρχή- δεν μπορούμε να περιμένουμε πότε θα γνωματεύσει θετικά το Συμβούλιο της Επικρατείας, πότε θα γίνει ο διεθνής διαγωνισμός, πότε θα κατοχυρωθεί και αν θα γίνει και μια ένσταση, γιατί το πήρε ο τάδε και όχι ο τάδε. 
Για το λόγο αυτό, φωνάξαμε το ΕΘΙΑΓΕ και συγκεκριμένα τον δόκτορα κ. Διαμαντή, ο οποίος είναι ο πιο ειδικός που έχει ο τόπος, για το συγκεκριμένο αντικείμενο. Αυτός κάνει τις μελέτες, αυτός έχει τις φυλές των βιοσκευασμάτων, προκειμένου να αντιμετωπιστεί κατά περιοχή, κατά εξειδίκευση, κάθε φυλή τού έλκους του μύκητα της καστανιάς.  Δώσαμε χρήματα από τα δικά μας, από το φτωχό προϋπολογισμό, αυτήν την ώρα, του Υπουργείου Αγροτικής Ανάπτυξης και Τροφίμων, προκειμένου να περισώσουμε την κατάσταση. 
Πρέπει όμως αυτό το θέμα να το λάβουμε υπ’όψιν μας, γιατί με τις επερχόμενες κλιματικές αλλαγές, τα προβλήματα που βλέπουμε σήμερα, όπως το έλκος, είναι προβλήματα που θα τα βλέπουμε καθημερινά και σε πάρα πολλές άλλες καταστάσεις. 
Καθώς αλλάζει το κλίμα, γίνεται ηπιότερος ο χειμώνας και αλλάζει η κατανομή των βροχοπτώσεων κ.τλ., έτσι, θα δούμε νέα τέτοια παθογόνα, είτε είναι μύκητες είτε είναι έντομα, όπως αυτό που βλέπουμε στο δάσος στο Βάι στους φοίνικες και αλλού. 
Επίσης βλέπουμε νέα είδη από ψάρια να μπαίνουν στο Αιγαίο, «είδη» που δεν ευδοκιμούσαν στο δικό μας περιβάλλον στο παρελθόν. Τώρα λοιπόν ευδοκιμούν νέα είδη ψαριών σε βάρος είτε των δικών μας ψαριών είτε των δικών μας δέντρων είτε των δέντρων της καστανιάς. Αυτά, αν δεν τα αντιμετωπίσουμε τώρα, έγκαιρα θα τα βλέπουμε να γίνονται κύρια προβλήματα. 
Γι’ αυτό και σας απαντάω ευθέως. Έχουμε φωνάξει τον κ. Διαμαντή. Έχουμε δώσει τα χρήματα. Έχουμε δώσει στο ΕΘΙΑΓΕ -και το συγκεκριμένο ινστιτούτο ανήκε σε εμάς και άρα μπορούμε να έχουμε αρμοδιότητα- με ανάθεση κάποια χρήματα. Με τον τρόπο αυτό, αυτήν την ώρα που σας μιλάω, τουλάχιστον, παρασκευάζονται τα μολύσματα με βιολογικό τρόπο, για να αντιμετωπιστεί το έλκος. 
Ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"34832"," Ευχαριστούμε, κύριε Υπουργέ. 
Ορίστε, κύριε συνάδελφε, έχετε κι εσείς το λόγο για τρία λεπτά, προκειμένου να αναπτύξετε τη σκέψη σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34833"," Μένω απολύτως ικανοποιημένος. Κρατώ την άποψή μου ότι κακώς η αρμοδιότητα αυτή πήγε στο ΥΠΕΚΑ. Καταλαβαίνω ότι είναι η αρμοδιότητα που αφορά τα δάση, αλλά για τα παραγωγικά δένδρα έπρεπε να παραμείνει η αρμοδιότητα στο Υπουργείο Αγροτικής Ανάπτυξης και Τροφίμων. 
Είναι πάρα πολύ σημαντικός ο καστανιώνας και είναι σημαντικοί οι καστανιώνες –υποθέτω- και στις υπόλοιπες έντεκα περιοχές όπου υπάρχουν στη χώρα, γιατί έχουν επισκέπτες όλο το χρόνο κατά χιλιάδες και τους χειμερινούς μήνες, πράγμα το οποίο είναι πάρα πολύ σημαντικό για τον τουρισμό μας, δεδομένου ότι μεγαλώνει η τουριστική περίοδος με τέτοιου είδους επισκέψεις. 
Η περιοχή υπάγεται στο πρόγραμμα «Νatura 2000». Ελπίζω ότι το Μάιο θα ξεκινήσει, όπως δεσμευθήκατε, ο εμβολιασμός των δένδρων. Είναι πάρα πολύ κρίμα ότι μπήκε αυτή η διαδικασία του διεθνούς διαγωνισμού, όταν μία υπηρεσία που ανήκε και ανήκει στο Υπουργείο Αγροτικής Ανάπτυξης –τώρα νομίζω ότι έχει ενοποιηθεί με το πρόγραμμα «Δήμητρα»- μπορεί να αντιμετωπίσει αυτό το πρόβλημα. Ο δε κ. Διαμαντής στον οποίο αναφερθήκατε, είναι ο πλέον ειδικός, από τους καλύτερους στην Ευρώπη. 
Ευχαριστώ πάρα πολύ για την απάντηση και περιμένω το Μάιο να ξεκινήσει αυτή η διαδικασία, η οποία είναι δύσκολη. Πρέπει να ξέρετε ότι για να γίνουν οι εμβολιασμοί, πρέπει να απολυμαίνονται και τα εργαλεία των ανθρώπων, προκειμένου να διατηρήσουμε αυτόν τον τόσο σημαντικό καστανιώνα, αλλά και όλους τους καστανιώνες της χώρας και να βοηθήσουμε στην εισαγωγή όσο το δυνατόν μικρότερων ποσοτήτων από τις χώρες που σας προανέφερα. 
Ευχαριστώ.","ΠΑΥΛΟΣ ΒΟΓΙΑΤΖΗΣ",66
"34834"," Ευχαριστούμε, κύριε συνάδελφε. 
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34835"," Δεν έχω να πω περισσότερα. 
Θα ήθελα να είστε σίγουρος ότι τηρώ τη δέσμευσή μου. Έχει δοθεί η εντολή, έχουν βρεθεί τα χρήματα και ο κ. Διαμαντής αυτήν τη στιγμή που μιλάμε, κάνει τα παρασκευάσματα. Φαίνεται ότι μπορούν να βρεθούν τα χρήματα το Μάιο, αν δεν είχαμε αρχίσει όμως από τώρα να τα παρασκευάζουμε, θα ήταν δώρον άδωρον τα χρήματα. 
Είναι σημαντικό -και πρέπει να το τονίσουμε- ότι η παρέμβαση γίνεται με ένα βιολογικό τρόπο έτσι, ώστε να αντιμετωπιστεί το πρόβλημα. Θα μπορούσαμε να το αντιμετωπίσουμε με πιο τοξικά μέσα, με ένα χημικό μυκητοκτόνο, αλλά προτιμούμε να γίνει με αυτόν τον τρόπο έτσι, ώστε να μη βλάψουμε διαφορετικά ούτε το δάσος ούτε τα προϊόντα του δάσους, όπως και εσείς επισημαίνετε, που είναι το κάστανο, αλλά και το καστανόμελο. 
Θα ήθελα να σας τονίσω και με την επιστημονική μου ιδιότητα, ότι θα φανούν πολύ σημαντικές ιδιότητες αυτής της κατηγορίας των προϊόντων –ειδικά του καστανόμελου- για ορισμένες ομάδες του πληθυσμού. Όμως και το κάστανο αυτό καθ’ εαυτό είναι σημαντικό, επειδή είναι ένας καρπός, από τη σύσταση του οποίου λείπει η γλουτένη, που είναι κύριο στοιχείο πολλών άλλων καρπών δημητριακών. Ειδικά για τους ανθρώπους που έχουν δυσανεξία προς τη γλουτένη –και είναι μεγάλες ομάδες του πληθυσμού μας, οικογένειες που έχουν ένα μέλος με σχετική δυσανεξία- τα προϊόντα του κάστανου θα έχουν ένα πολύ μεγάλο μέλλον, προκειμένου να εξασφαλιστούν τροφές γι’ αυτό το 4%, 5% των οικογενειών που έχουν τέτοια μέλη. 
Επομένως σας διαβεβαιώ -και ως επιστήμονας, ένας άνθρωπος που παλεύει- ότι η γεωργία μας έχει ποιοτικά χαρακτηριστικά, αν τα δούμε συνυφασμένα με τη γαστρονομία και τη διατροφή του ανθρώπου και ιδιαίτερα αν βάλουμε στο παιχνίδι τους καταναλωτές, που δεν πρέπει να τους βλέπουμε ως μέσο όρο. Δεν είναι ίδιες οι διατροφικές ανάγκες ενός διαβητικού ή ενός νεφροπαθούς ή ενός ανθρώπου που πάσχει από την κοιλιοκάκη ή μιας εγκυμονούσας μητέρας ή ενός υπερήλικα ή μιας υπερηλίκα που πάσχει από οστεοπόρωση. Μπορούμε να τους βοηθήσουμε αυτούς τους ανθρώπους και όταν τους βοηθήσουμε με αυτά τα εξαιρετικά μας ποιοτικά προϊόντα, κανένας από αυτούς δεν θα πει «ναι, αλλά αυτό το ψωμί που μου δίνεις, είναι και τρεις δεκάρες ακριβότερο». Όχι, δεν πρέπει να παλεύουμε –γι’ αυτό και σας είπα ότι δεν έχουμε μέλλον να παλεύουμε- σε μια γεωργία χαμηλού κόστους. Μπορούμε να παλέψουμε σε μια γεωργία που μπορεί να είναι μια-δυο δεκάρες ακριβότερη, αλλά αν λύσει αυτό το πρόβλημα της διατροφής, αν προλάβει την εκδήλωση ή καθυστερήσει την εκδήλωση μιας οστεοπόρωσης, μιας άνοιας, μιας αρρώστιας πάρκινσον του νευρικού συστήματος –και ξέρουμε ότι όλα εξαρτώνται από τη διατροφή- θα είναι πολύ μεγάλη η συμβολή της στην προστασία και πρόληψη ασθενειών και της υγείας του ανθρώπου. 
Σας ευχαριστώ.","ΑΘΑΝΑΣΙΟΣ ΤΣΑΥΤΑΡΗΣ",511
"34836"," Κι εμείς ευχαριστούμε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι οι Υπουργοί Οικονομικών, Εξωτερικών και Ανάπτυξης, Ανταγωνιστικότητας, Υποδομών, Μεταφορών και Δικτύων κατέθεσαν σχέδιο νόμου: «Κύρωση του Προσθέτου Πρωτοκόλλου μεταξύ της Ελληνικής Δημοκρατίας και της Ελβετικής Συνομοσπονδίας στο Πρωτόκολλο μεταξύ της Ελληνικής Δημοκρατίας και της Ελβετικής Συνομοσπονδίας που υπεγράφη στη Βέρνη, στις 4 Νοεμβρίου 2010 και τροποποιεί τη Σύμβαση μεταξύ της Ελληνικής Δημοκρατίας και της Ελβετικής Συνομοσπονδίας για την αποφυγή της Διπλής Φορολογίας αναφορικά με τους φόρους εισοδήματος και το συνημμένο στη Σύμβαση Πρωτόκολλο».
Επίσης οι Υπουργοί Εξωτερικών, Οικονομικών, Εθνικής Άμυνας, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης, Ανταγωνιστικότητας, Υποδομών, Μεταφορών και Δικτύων, Παιδείας, Θρησκευμάτων, Πολιτισμού και Αθλητισμού, Περιβάλλοντος, Ενέργειας και Κλιματικής Αλλαγής, Εργασίας, Κοινωνικής Ασφάλισης και Πρόνοιας, Υγείας, Αγροτικής Ανάπτυξης και Τροφίμων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου, Μακεδονίας και Θράκης και Επικρατείας κατέθεσαν σχέδιο νόμου: «Κύρωση της Συμφωνίας πολιτικού διαλόγου και συνεργασίας μεταξύ της Ευρωπαϊκής Κοινότητας και των κρατών μελών της, αφενός, και της Κοινότητας των Άνδεων και των χωρών μελών της, των Δημοκρατιών της Βολιβίας, της Κολομβίας, του Ισημερινού, του Περού και της Βολιβαριανής Δημοκρατίας  της Βενεζουέλας, αφετέρου, μετά του Παραρτήματος αυτής».
Παραπέμπονται στις αρμόδιες Διαρκείς Επιτροπές. 
Θα συζητηθεί τώρα η δεύτερη με αριθμό 597/13-11-2012 επίκαιρη ερώτηση πρώτου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς- Ενωτικού Κοινωνικού Μετώπου κ. Δημητρίου Στρατούλη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις καθυστερήσεις στην απονομή των συντάξεων των ασφαλισμένων ιδιωτικού και δημόσιου τομέα. 
Το λόγο έχει ο κ. Στρατούλης για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34837"," Κυρία Πρόεδρε, κυρίες και κύριοι συνάδελφοι, κύριε Υπουργέ, απ’ ό,τι έχουμε διαπιστώσει όλοι, τους τελευταίους μήνες έχει ενταθεί και έχει οξυνθεί ιδιαίτερα το μεγάλο πρόβλημα που υπάρχει με την καθυστέρηση απονομής των συντάξεων στους εργαζομένους του δημόσιου και του ιδιωτικού τομέα. Οι πληροφορίες τις οποίες έχουμε και από το Υπουργείο αλλά και από τις συνδικαλιστικές ομοσπονδίες των εργαζομένων είναι, ότι αυτήν τη στιγμή εκκρεμεί η έκδοση αποφάσεων για συνταξιοδότηση, περίπου για τριακόσιες έως τριακόσιες πενήντα χιλιάδες εργαζομένους, συνταξιούχους σήμερα. 
Το πρόβλημα αυτό έχει οξυνθεί για τους εξής τέσσερις λόγους: 
Ο πρώτος λόγος είναι η εφαρμογή των μνημονιακών πολιτικών. Λόγω σφαγιασμού των συντάξεων και λόγω και του νέου μνημονιακού μέτρου που ψηφίστηκε προχθές στο πολυνομοσχέδιο, ότι θα παραταθεί το γενικό όριο ηλικίας συνταξιοδότησης κατά δύο έτη, έχουμε μαζικές προσφυγές εργαζομένων για συνταξιοδότησή τους τώρα, για να γλυτώσουν απ’ αυτό το μέτρο. 
Η δεύτερη αιτία είναι, ότι δεν έχει ολοκληρωθεί η μηχανοργάνωση και η πληροφορικοποίηση των υπηρεσιών απονομής συντάξεως ή ανακεφαλαίωσης των ενσήμων των ασφαλιστικών ταμείων και γίνεται ακόμα με το χέρι. 
Ο τρίτος λόγος είναι η δραματική έλλειψη προσωπικού που υπάρχει στα ασφαλιστικά ταμεία και ιδιαίτερα σ’ αυτές τις υπηρεσίες που απονέμουν τις συντάξεις. Η αιτία αυτή θα ενταθεί ακόμη περισσότερο, κύριε Υπουργέ, εάν δεν κάνετε νομοθετική ρύθμιση για τους πεντακόσιους τού διαγωνισμού 9Κ της Αγροτικής Τράπεζας, οι οποίοι είχαν προσληφθεί στο ΙΚΑ και βγήκε απόφαση να απολυθούν και αν δεν υλοποιήσετε και δεν εφαρμόσετε τα αποτελέσματα του διαγωνισμού 8Κ μέσω ΑΣΕΠ, με τον οποίο είχαν κηρυχθεί επιτυχόντες, περίπου οκτακόσιοι εργαζόμενοι για το ΙΚΑ.
Τέταρτος λόγος, η αιτία είναι βέβαια και η έλλειψη χρημάτων, η έλλειψη πόρων που έχουν τα ασφαλιστικά ταμεία, διότι λόγω των μνημονιακών πολιτικών μείωσης μισθών και της ανεργίας έχουν μειωθεί και τα έσοδα των ασφαλιστικών ταμείων από εισφορές. 
Επίσης ένα άλλο σοβαρό πρόβλημα είναι αυτό με τα ΚΕΠΑ, με τα κέντρα τα οποία διαπιστώνουν και αξιολογούν την αναπηρία στα άτομα με αναπηρία. Αυτήν τη στιγμή είναι εγκλωβισμένα για πάρα πολλούς μήνες εξήντα χιλιάδες περίπου άτομα με αναπηρία, μέχρις ότου βγουν οι αποφάσεις που θα αξιολογήσουν και θα εκτιμήσουν την αναπηρία τους. 
Αυτό οφείλεται και στον τρόπο που συγκροτήθηκαν, διότι υπάρχουν πολλοί νομοί στους οποίους δεν λειτουργούν τα κέντρα πιστοποίησης αναπηρίας. Μάλιστα όλους αυτούς τους μήνες –από έξι μέχρι δέκα μήνες- που καθυστερούν να βγουν οι αποφάσεις για την αναπηρία τους, στερούνται τη σύνταξή τους, τα προνοιακά τους επιδόματα και την υγειονομική τους περίθαλψη. 
Όλη αυτή η κατάσταση, κυρία Πρόεδρε και κύριε Υπουργέ, αφ’ενός, οδηγεί στην πείνα τούς συνταξιούχους που περιμένουν την απονομή της σύνταξής τους για πολλούς μήνες και αφ’ετέρου, οδηγεί τους αναπήρους στην οικονομική εξαθλίωση και την αναξιοπρέπεια. 
Το ερώτημα είναι τι θα κάνετε, προκειμένου να βγαίνουν πιο γρήγορα οι αποφάσεις για την απονομή συντάξεων, τι θα κάνετε, για να γίνουν οι αναγκαίες προσλήψεις προσωπικού, ειδικά στα τμήματα απονομής συντάξεων, τι θα κάνετε για την ολοκληρωμένη μηχανοργάνωση όλου του ασφαλιστικού συστήματος και κυρίως των τμημάτων ανακεφαλαίωσης των ενσήμων.
Βεβαίως επίσης το ερώτημα είναι, τι θα κάνετε, ώστε τα ΚΕΠΑ να βγάζουν πιο γρήγορες αποφάσεις και ώστε αυτοί που δεν έχουν ΚΕΠΑ στο νομό τους, να εξετάζονται τουλάχιστον από υγειονομικές νομαρχιακές επιτροπές και να μην πηγαίνουν σε διπλανούς νομούς και επιπλέον για το διάστημα κατά το οποίο τα άτομα με αναπηρία περιμένουν να εκδοθούν οι αποφάσεις των κέντρων πιστοποίησης αναπηρίας, τουλάχιστον γι’ αυτό το διάστημα, να παίρνουν τις συντάξεις τους, να παίρνουν τα προνοιακά επιδόματα και να έχουν την υγειονομική περίθαλψη.
Ευχαριστώ πολύ, κυρία Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"34838"," Ευχαριστώ και εγώ, κύριε συνάδελφε. 
Στην επίκαιρη ερώτησή σας θα απαντήσει ο Υφυπουργός κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34839"," Κύριε συνάδελφε, εκεί που είχα κατανείμει το χρόνο έτσι, ώστε να απαντήσω στα δύο ερωτήματα της επίκαιρης ερώτησής σας, σχετικά με τις ενέργειες που θα κάνουμε για να προσπαθήσουμε να λύσουμε το πρόβλημα της καθυστερημένης καταβολής συντάξεων, πετάτε στη συζήτηση και τα ΚΕΠΑ που είναι από μόνα τους ένα μεγάλο θέμα και με εκτροχιάζετε.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34840"," Τα ξέρετε, κύριε Υπουργέ.","ΔΗΜΗΤΡΙΟΣ ΣΤΡΑΤΟΥΛΗΣ",485
"34841"," Τέλος πάντων, ας ξεκινήσω από εκεί που τελειώσατε. 
Αυτήν τη στιγμή γίνεται μια μεγάλη προσπάθεια να ξεπεράσουμε το μεγάλο πρόβλημα της λειτουργίας των ΚΕΠΑ. Πολύ φοβούμαι ότι εκφεύγει των δυνατοτήτων και των αρμοδιοτήτων του Υπουργείου μας το πρόβλημα, διότι το πιο βασικό προκειμένου να φθάσουμε σε λύσεις, είναι να βάλουν πλάτη και οι γιατροί του ΕΟΠΥΥ. 
Πήγαμε πριν από δύο εβδομάδες στο Υπουργείο Υγείας. Κάναμε μια συνάντηση με την ΕΣΑΜΕΑ, τη Γενική Γραμματεία Πρόνοιας, τη Γενική Γραμματεία Κοινωνικής Ασφάλισης από πλευράς του Υπουργείου Εργασίας και την ηγεσία του Υπουργείου Υγείας και του ΕΟΠΥΥ. 
Αυτήν τη στιγμή η προσπάθεια είναι, να ενταχθούν στο σύστημα εκπαίδευσης γιατροί και του ΕΟΠΥΥ που εξετάζουν περιπτώσεις πιστοποίησης αναπηρίας στα ΚΕΠΑ. Όσο ο ΕΟΠΥΥ δεν μπαίνει στο παιχνίδι με την αριθμητική υπεροχή των γιατρών που είναι ενταγμένοι εκεί τόσο δεν θα μπορούμε να δίνουμε οριστική λύση στο πρόβλημα των ΚΕΠΑ. 
Αν προκύψει θετική εξέλιξη ως προς αυτό, νομίζω ότι το σύστημα θα αποσυμφορηθεί, σύμφωνα εξάλλου με τις εκτιμήσεις και του ΙΚΑ. Αυτό όμως είναι μια ξεχωριστή συζήτηση και θα καλωσόριζα και από την πλευρά σας –ή από οποιονδήποτε ενδιαφερόμενο- ερωτήσεις προς αυτό το ειδικό και πολύ συγκεκριμένο και φλέγον θέμα των ΚΕΠΑ. 
Από εκεί και πέρα, ως προς τις καθυστερήσεις στην απονομή συντάξεων από τα ασφαλιστικά ταμεία, κάνοντας την ανάλυσή μου, θα έλεγα ότι είναι τέσσερις οι βασικές παράμετροι γι’ αυτές τις καθυστερήσεις –και φυσικά θα υπάρξει και χρόνος στη δευτερολογία μου για να πω και κάποια πιο συγκεκριμένα πράγματα- μία από τις οποίες είναι το δημογραφικό. Η τάση είναι, ολοένα και λιγότεροι εργαζόμενοι να στηρίζουν με τις εισφορές τους ολοένα και περισσότερους συνταξιούχους. Το ξέρετε. Η τάση αυτή επιδεινώνεται όσο περνούν τα χρόνια. 
Επίσης είναι οι οικονομικές συνθήκες, η αύξηση της ανεργίας, η μείωση τής δυνατότητας συλλογής περισσοτέρων εισφορών από τους εργαζομένους. Βάλτε επίσης σε αυτές τις δυο παραμέτρους και τις πιο ειδικές, που είναι οι ελλείψεις προσωπικού στα ασφαλιστικά ταμεία. 
Ασφαλώς και δεν βοηθά το ΙΚΑ η προχθεσινή εξέλιξη, με την απόφαση περί απόλυσης των πεντακοσίων περίπου εργαζομένων πρώην προσληφθέντων στην ΑΤΕ. Είναι στις προθέσεις μας νομοθετική ρύθμιση, για να ξεπεραστεί αυτό το πρόβλημα και να συνεχίσουν να εργάζονται αυτοί οι εργαζόμενοι στο ΙΚΑ, διότι αν ξαφνικά αποστερηθεί η διοικητική υποδομή του ΙΚΑ αυτούς τους εργαζομένους, μπορώ να πω ότι θα καταστεί αδύνατη η διοικητική διεκπεραίωση των βασικών του λειτουργιών. Με άλλα λόγια, πρέπει οπωσδήποτε να συνεχίσουν να εργάζονται εκεί και το έχουμε πει, θα το ρυθμίσουμε και νομοθετικά. 
Τέλος οπωσδήποτε βασική παράμετρος είναι ο αυξανόμενος αριθμός των αιτήσεων συνταξιοδότησης. Ενδεικτικά σας λέω ότι για την ετήσια συνταξιοδότηση των υπαγομένων στη συνταξιοδοτική προστασία του δημοσίου το έτος 2009, οι αιτήσεις ανέρχονταν σε δεκαπέντε χιλιάδες εννιακόσιες είκοσι οκτώ –περίπου δεκαέξι χιλιάδες- το έτος 2010 σε τριάντα τρεις χιλιάδες εννιακόσιες είκοσι οκτώ και το έτος 2011 σε είκοσι οκτώ χιλιάδες τετρακόσιες ογδόντα. Επομένως έχουμε μέσα σε δύο χρόνια περίπου διπλασιασμό των αιτήσεων συνταξιοδότησης. Αυτά είναι σημεία των καιρών. 
Από εκεί και πέρα, παρά την αύξηση των αιτήσεων, λίγο-πολύ για κάποια ταμεία, όπως για παράδειγμα για τα στελέχη των Ενόπλων Δυνάμεων, των Σωμάτων Ασφαλείας και του Πυροσβεστικού Σώματος, ο χρόνος κανονισμού και καταβολής συντάξεων ανέρχεται σε δύο μήνες. Βγαίνουν, δηλαδή, σχετικά γρήγορα. Και για το Πυροσβεστικό Σώμα βγαίνουν σε δύο μήνες. Για τους υπαλλήλους νοσοκομείων, Υπουργείων και ΟΤΑ, βγαίνουν σε εννέα με δέκα μήνες. 
Αυτά, βέβαια, τα στοιχεία ισχύουν όσον αφορά τα συγκεκριμένα ταμεία. Σε άλλα ταμεία, βέβαια, έχουμε μεγαλύτερες καθυστερήσεις. Επιμήκυνση αυτού του χρόνου μπορεί να υπάρξει μόνο σε μεμονωμένες περιπτώσεις, όπου, για παράδειγμα, για τη συνταξιοδότηση του υπαλλήλου εμπλέκονται και άλλοι ασφαλιστικοί φορείς, είτε της χώρας είτε κρατών μελών της Ευρωπαϊκής Ένωσης. Οπότε, όπως καταλαβαίνετε, υπάρχει καθυστέρηση για τη διεκπεραίωση όλων των στοιχείων.
Πρέπει να ξέρετε ότι εξετάζεται αυτήν τη στιγμή από το Υπουργείο το ενδεχόμενο νομοθετικής παρέμβασης προκειμένου να τεθεί αποκλειστική προθεσμία για την αποστολή των αιτήσεων από τις αρμόδιες Διευθύνσεις Διοικητικού Προσωπικού των Υπουργείων, των ΟΤΑ και των νομικών προσώπων δημοσίου δικαίου στο Γενικό Λογιστήριο του Κράτους. 
Επίσης, βρίσκεται σε εξέλιξη η διαδικασία αναδιάρθρωσης της Υπηρεσίας Συντάξεων, μετά την ολοκλήρωση της οποίας αναμένεται ότι θα υπάρξει σύντμηση του χρόνου απονομής της σύνταξης κατά δύο έως τρεις μήνες. Βέβαια, όλα αυτά γίνονται μετ’ εμποδίων, δεδομένων και των ελλείψεων προσωπικού των ταμείων. Όμως, η Υπηρεσία Συντάξεων του Γενικού Λογιστηρίου του Κράτους εκτιμά ότι μπορεί να αντεπεξέλθει και σε περαιτέρω αύξηση του αριθμού των αιτήσεων για συνταξιοδότηση και βάσει αυτής της εκτίμησης οφείλω κι εγώ να σας απαντήσω.
Πάντως, στο αμέσως επόμενο συνταξιοδοτικό νομοσχέδιο θα περιληφθεί διάταξη με την οποία θα προβλέπεται αύξηση του χρόνου, ώστε να καταβάλλονται εξάμηνες αποδοχές αντί σύνταξης, έναντι των τρίμηνων αποδοχών που υπάρχουν τώρα, έτσι ώστε ο ασφαλισμένος που έχει υποβάλει αίτηση για να βγει στη σύνταξη, να μπορεί να καλύπτει κάποια βασικά έξοδα διαβίωσης μέχρι να του καταβληθεί εν τέλει η σύνταξη. 
Όπως καταλαβαίνετε, είναι μία προσωρινή ρύθμιση της κατάστασης εν όψει αυτής της καθυστέρησης. Κάποια επιπλέον στοιχεία θα δώσω στη δευτερολογία μου.
Ευχαριστώ, κυρία Πρόεδρε.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34842"," Ευχαριστούμε, κύριε Υπουργέ
Το λόγο έχει ο κ. Στρατούλης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34843"," Κυρία Πρόεδρε, θα ήθελα να κάνω κάποιες επισημάνσεις με βάση και τις απαντήσεις του κυρίου Υπουργού.
Η πρώτη επισήμανση είναι ότι ο κύριος Υπουργός περιέγραψε ως αιτία το δημογραφικό για την κατάσταση που υπάρχει στα ασφαλιστικά ταμεία και με την καθυστέρηση απονομής των συντάξεων. Το δημογραφικό, όμως, το είχαμε και το έχουμε ως πρόβλημα. Εμείς επιμένουμε ότι βασική αιτία είναι οι πολιτικές του μνημονίου, οι πολιτικές της λιτότητας, οι οποίες δημιουργούν ύφεση. Η ύφεση δημιουργεί ανεργία. Υπάρχουν ενάμισι εκατομμύριο άνεργοι και δεν δίνατε γι’ αυτούς ασφαλιστικές εισφορές στα ταμεία, με αποτέλεσμα να υπάρχει απώλεια εσόδων. Υπάρχουν, βεβαίως και οι πολιτικές των μνημονίων, οι οποίες οδηγούν σε δραστική μείωση των μισθών και κατ’ επέκταση σε δραστική μείωση των ασφαλιστικών εισφορών και των εσόδων στα ασφαλιστικά ταμεία. Άρα για να λυθεί οριστικά το πρόβλημα, πρέπει να φύγουμε απ’ αυτές τις πολιτικές.
Η δεύτερη επισήμανση που θέλω να κάνω είναι η εξής: Σωστά περιέγραψε ο Υπουργός –και με στοιχεία- το κύμα μαζικών αιτήσεων για συνταξιοδότηση εργαζομένων, αλλά εκεί πρέπει να προσδιορίσουμε και την αιτία. Η αιτία είναι πάλι αυτές οι μνημονιακές πολιτικές, διότι όταν λες ότι από 1-1-2013 αυξάνεται το όριο ηλικίας συνταξιοδότησης κατά δύο έτη, τότε είναι σαν να λες στον άλλον «κάνε αίτηση να φύγεις τώρα, για να προλάβεις να μην έχεις αύξηση των ορίων ηλικίας συνταξιοδότησής σου». Αν προσθέσεις, μάλιστα και τις μειώσεις των μισθών, κ.λπ., καταλαβαίνεις ότι ένας κόσμος αναγκάζεται να φύγει από τη δουλειά του, γιατί θα παίρνει πολύ λιγότερα.
Η τρίτη επισήμανση που έχω να κάνω, σε σχέση μ’ αυτά που είπε ο Υπουργός, είναι η εξής: Περιέγραψε την καθυστέρηση, αλλά πήρε επιλεκτικά ορισμένα ταμεία που η σύνταξη βγαίνει σε δύο μήνες. Εμείς έχουμε βγάλει το μέσο όρο απονομής σύνταξης –και γνωρίζω ότι δεν θα τον αμφισβητήσει ο κύριος Υπουργός- λαμβάνοντας υπ' όψιν και τα μεγάλα ταμεία, όπως για παράδειγμα το ΙΚΑ-ΕΤΑΜ. Ο μέσος όρος απονομής σύνταξης είναι δέκα μήνες. Θα βρεις αλλού δύο μήνες, θα βρεις και δεκαοκτώ. Ο μέσος όρος απονομής είναι δέκα μήνες. Και είναι πολλοί οι δέκα μήνες!
Δεύτερον, στην επικουρική σύνταξη ο μέσος όρος είναι δεκαπέντε μήνες. Αν πάμε, μάλιστα, στη διαδοχική ασφάλιση, είναι δυόμισι χρόνια και πολλές φορές φθάνει και μέχρι τέσσερα χρόνια, αν παρεμβάλλονται και διεθνείς επαφές, κ.λπ..
Για όλους αυτούς τους λόγους, εμείς λέμε, κύριε Υπουργέ, ότι οριστική λύση του προβλήματος θα δοθεί, πρώτον, με την κατάργηση των μνημονιακών πολιτικών και με αντικατάστασή τους με αναπτυξιακές πολιτικές –έτσι θα αυξηθούν και τα έσοδα των ταμείων και οι πόροι τους- αλλά και με έκτακτες κρατικές χρηματοδοτήσεις, εφόσον χρειαστούν, για να σταθούν στα πόδια τους τα ταμεία. 
Το δεύτερο που είναι απαραίτητο –το είπατε και εσείς, αλλά θέλουμε να το δούμε να το κάνετε πράξη- είναι η ενίσχυση με προσωπικό, κυρίως όπως σας είπα στα τμήματα απονομής συντάξεων και ανακεφαλαίωσης των ενσήμων των ασφαλιστικών ταμείων.
Γι’ αυτό, κύριε Υπουργέ, πρέπει να λύσετε το θέμα –το είπατε, αλλά περιμένουμε να υλοποιηθεί μέσα στις επόμενες ημέρες- με νομοθετική ρύθμιση, των πεντακοσίων του διαγωνισμού της Αγροτικής που είναι στο ΙΚΑ, γιατί αν φύγουν θα διαλυθεί το ΙΚΑ.
Δεύτερον, η δική μας άποψη είναι ότι πρέπει να προσλάβετε και τους οκτακόσιους που έχουν πετύχει σε διαγωνισμό του ΑΣΕΠ, στο διαγωνισμό 8Κ για το ΙΚΑ, διότι είναι εντελώς απαραίτητοι για να λυθούν τα παραπάνω προβλήματα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Βεβαίως, οριστικά θα λυθεί το πρόβλημα, εάν προχωρήσετε σε πλήρη μηχανοργάνωση των ασφαλιστικών ταμείων και κυρίως του Τμήματος Απονομής Συντάξεων και Ανακεφαλαίωσης των Εσόδων. Τότε ένα κουμπί θα πατάς και μπορεί να βγαίνει η σύνταξη σε μία ημέρα.","ΔΗΜΗΤΡΙΟΣ ΣΤΡΑΤΟΥΛΗΣ",485
"34844"," Ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34845"," Τελειώνω, κυρία Πρόεδρε, σε ένα λεπτό. 
Όσον αφορά τα ΚΕΠΑ και τις συντάξεις των αναπήρων, η γνώμη μας είναι ότι το διάστημα που περιμένουν –τους πολλούς μήνες- για να βγει απόφαση αν είναι ανάπηροι και πόσο είναι, να παίρνουν τη σύνταξή τους, να παίρνουν το προνοιακό τους επίδομα και την υγειονομική τους περίθαλψη και εάν υπάρξει πρόβλημα να συμψηφιστούν με την έκδοση της απόφασης. 
Δεύτερον, σε όσους νομούς δεν υπάρχουν κέντρα πιστοποίησης και αξιολόγησης της αναπηρίας, να περνούν στους ίδιους νομούς, χωρίς να μετακινούνται, από τις υγειονομικές νομαρχιακές επιτροπές. Για τα νησιά πρέπει να προβλέψετε να καλύψετε το κόστος μετακίνησής τους, γιατί είναι δυσβάσταχτο, εκεί που υπάρχει ΚΕΠΑ.
Τέλος, να καταργήσετε το παράβολο των 46 ευρώ, που είναι αναγκασμένοι να δίνουν οι ανάπηροι όταν πάνε να κάνουν αίτηση, για να εξεταστεί το ποσοστό αναπηρίας τους. Είναι απαράδεκτο σε αυτήν την εποχή και με τη δυστυχία που έχουν να τους παίρνει το κράτος 46 ευρώ μόνο και μόνο για την αίτησή τους. 
Ευχαριστώ πολύ, κυρία Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"34846"," Ευχαριστούμε, κύριε συνάδελφε.
Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34847"," Για να ξεκινήσω πάλι από εκεί που τελειώσατε, κύριε συνάδελφε, το παράβολο των 46 ευρώ, αν δεν κάνω λάθος, αφορά μόνο σε ασφαλισμένους και όχι σε ανασφάλιστους. Δηλαδή δεν είναι μία υποχρέωση για όλους.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34848"," Όχι, κύριε Υπουργέ, είναι 46 ευρώ και αφορά όλους.","ΔΗΜΗΤΡΙΟΣ ΣΤΡΑΤΟΥΛΗΣ",485
"34849"," Θα το δω, κύριε συνάδελφε. Όπως σας είπα αυτό το ζήτημα χρήζει ξεχωριστής ερώτησης και όχι μόνο. 
Επίσης θα συμφωνήσω μαζί σας και μάλιστα θα υπερθεματίσω, όσον αφορά το χρόνο καθυστέρησης για το ΙΚΑ-ΕΤΑΜ. Είχα σκοπό να παραθέσω τα στοιχεία, απλά δεν πρόλαβα. Εδώ, λοιπόν, έχει ενδιαφέρον να δούμε τον αριθμό αιτήσεων απονομών σύνταξης που βρίσκεται σε εκκρεμότητα μέχρι 30-9-2012. Ανέρχεται σε ογδόντα πέντε χιλιάδες τριακόσιες περίπου αιτήσεις για κύρια σύνταξη και εβδομήντα μία χιλιάδες εξακόσιες πενήντα εννέα για επικουρική. Ως προς το μέσο χρόνο αναμονής μέχρι εκδόσεως της οριστικής απόφασης συνταξιοδότησης έντεκα μήνες για υποκαταστήματα ΙΚΑ-ΕΤΑΜ Αττικής και Πειραιά και δέκα μήνες για την υπόλοιπη Ελλάδα.
Όσον αφορά την καταβολή προσωρινής σύνταξης έχει χορηγηθεί σε τριάντα επτά χιλιάδες εκατόν είκοσι τέσσερις αιτήσεις κύριας σύνταξης. Δηλαδή περίπου στις μισές έχει καταβληθεί προσωρινή σύνταξη. 
Επίσης η διοίκηση του ιδρύματος, όπως πληροφορούμαι, έχει αναλάβει πρωτοβουλία με σκοπό την ελαχιστοποίηση εκκρεμών αιτήσεων συνταξιοδότησης πανελλαδικά. Προσπαθεί να αυξήσει την παραγωγικότητα των υπαλλήλων μέσω υπερωριακής απασχόλησης. Έχει συγκροτήσει και μάλιστα βάσει υπουργικής απόφασης οργανωτικό σχήμα κλιμακίου εργασίας ανακεφαλαίωσης χρόνου ασφάλισης και απονομής και πληρωμής συντάξεων προσωρινών και οριστικών. Η έναρξη λειτουργίας αυτού του έργου επιτάχυνσης, αν μπορούμε να το πούμε έτσι, έγινε τον Ιούλιο του 2012, οπότε περιμένουμε τα προσδοκώμενα αποτελέσματα στο αμέσως προσεχές χρονικό διάστημα.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Υφυπουργού)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34850"," Κλείστε, σας παρακαλώ, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34851"," Μα, κυρία Πρόεδρε…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34852"," Κύριε Υπουργέ, με συγχωρείτε που σας διέκοψα, αλλά σας ζητούν και στην επιτροπή. Με συγχωρείτε που σας διέκοψα, έχετε χρόνο να απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34853"," Βλέπετε, κυρία Πρόεδρε, ασχολούμαστε και με τον κοινοβουλευτικό έλεγχο. Τι να κάνουμε, έχουμε πολλαπλούς ρόλους. 
Εν πάση περιπτώσει, για να κλείσω, καταλαβαίνετε ότι και στο παρελθόν -δεν είχαμε πάντα μνημόνια, κάποτε δεν είχαμε- όποτε προσπαθήσαμε να μεταρρυθμίσουμε το ασφαλιστικό, κάναμε πίσω. Θυμάμαι τα λόγια του καθηγητή Γιαννίτση, πρώην Υπουργού Εργασίας, ο οποίος έλεγε στις αρχές της δεκαετίας του ’90 ότι κάθε προσπάθεια αναβολής της μεταρρύθμισης του ασφαλιστικού συστήματος, τροφοδοτεί ένα μηχανισμό αυτοεπιδείνωσής του στο μέλλον. Η αλήθεια είναι ότι όταν δεν είχαμε μνημονιακές υποχρεώσεις που επιβάλλονται άνωθεν και με τρόπο άκομψο, βίαιο και δραματικό πολλές φορές, δεν επιδείξαμε την απαραίτητη τόλμη να μεταρρυθμίσουμε το ασφαλιστικό μας σύστημα. 
Βρίσκουμε αυτά τα προβλήματα μπροστά μας σήμερα. Εγώ συμμερίζομαι τις προτάσεις σας. Βλέπετε ότι γίνεται μία προσπάθεια τουλάχιστον να συμπτυχθεί ο χρόνος απονομής των συντάξεων. Νομίζω, όμως, ότι όλα αυτά θα μπορούσαν να είχαν αποφευχθεί ή να μην τα βρίσκαμε με τέτοιο δραματικό τρόπο μπροστά μας σήμερα, αν, όταν είχαμε την ευκαιρία, προχωρούσαμε στις απαραίτητες μεταρρυθμίσεις. Και, βέβαια, ο ρόλος της κάθε πολιτικής δύναμης -και της δικής σας και της δικής μας και των υπολοίπων- σε αυτήν τη μετάθεση ευθυνών για το μέλλον, με σκούπισμα κάτω από το χαλί, είναι γνωστός τοις πάσι.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34854"," Ευχαριστούμε και εμείς, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι επτά μαθητές και μαθήτριες και δύο εκπαιδευτικοί από το 162ο Δημοτικό Σχολείο Αθήνας.
Σάς καλωσορίζουμε, παιδιά. Καλώς μας ήρθατε!
(Χειροκροτήματα απ’ όλες τις πτέρυγες της Βουλής)
Επίσης, πρέπει να σας ανακοινώσω ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει την έκθεσή της στην αίτηση της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτού.
Εισερχόμαστε τώρα στη συζήτηση της πέμπτης με αριθμό 604/13-11-2012 επίκαιρης ερώτησης δευτέρου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επαναπρόσληψη εργαζομένου στην εταιρεία «Olympic Handling S.A.», που απολύθηκε γιατί απήργησε.
Ορίστε, κύριε συνάδελφε, έχετε το λόγο, για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34855"," Ναι, είναι γνωστό, κύριε Υπουργέ, ότι στις 7 Νοεμβρίου υπήρχε σαρανταοκτάωρη πανεργατική απεργία, στην οποία πήραν μέρος χιλιάδες εργαζόμενοι σε όλη την Ελλάδα, σε όλες τις επιχειρήσεις, σε όλους τους τομείς της οικονομίας. Μεταξύ αυτών ήταν και ο εργαζόμενος της «Olympic Handling», ο Στρατής Γιαννουλάκης, ο οποίος πήγε το πρωί στη βάρδιά του και δήλωσε απεργός. Προσπάθησαν να τον μεταπείσουν να δηλώσει ασθένεια. Όμως, εκείνος ήθελε να καταγραφεί σαν απεργός, γιατί ήθελε να δώσει μήνυμα αντίθεσης σε αυτήν την πολιτική που ακολουθείτε, την πολιτική με την οποία τα δίνετε όλα στην εργοδοσία, για να φθηνύνει η ίδια η τιμή της εργατικής δύναμης.
Την επόμενη μέρα, λοιπόν, που πήγε στη δουλειά του, απολύθηκε, παρ’ όλο που είχε πάρει το προηγούμενο διάστημα το πρόγραμμα του επόμενου μήνα.
Η περίπτωση αυτή, λοιπόν, αποτελεί μία απόδειξη της εργοδοτικής τρομοκρατίας και της καταπάτησης των εργατικών δικαιωμάτων.
Η εργοδοσία έχει αποθρασυνθεί από τα μέτρα σας, κύριε Υπουργέ, από τον πόλεμο που εξαπολύετε καθημερινά στους εργαζόμενους και από τα ίδια τα στελέχη του Υπουργείου Εργασίας, εσάς, που ανέχεστε ή και συναινείτε, ακόμα περισσότερο, σε αυτήν την κατάσταση.
Ερωτάσθε, λοιπόν, τι θα κάνετε για να επαναπροσληφθεί ο εργαζόμενος, ο οποίος πήρε μέρος σε μία απεργία η οποία ήταν νόμιμη, δεν ήταν παράνομη και για να σταματήσει συνολικά αυτή η τρομοκρατία που υπάρχει στους χώρους δουλειάς ενάντια στους εργαζόμενους, που δεν τους επιτρέπει να οργανωθούν στα σωματεία τους και όποιος, βέβαια, απεργήσει, τον απολύουν, γιατί πάει κόντρα -δήθεν- στα συμφέροντα της εργοδοσίας.
Έχετε μεγάλες ευθύνες, κύριε Υπουργέ, γι’ αυτήν την κατάσταση που διαμορφώνεται και οφείλετε να πάρετε θέση, έτσι ώστε ο εργαζόμενος να επαναπροσληφθεί άμεσα στην επιχείρηση στο επόμενο διάστημα.","ΧΡΗΣΤΟΣ ΚΑΤΣΩΤΗΣ",214
"34856"," Ευχαριστούμε, κύριε συνάδελφε.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34857"," Θα είναι πολύ σύντομη η απάντησή μου στην ερώτησή σας, αγαπητέ συνάδελφε, για το γεγονός ότι ακόμη περιμένουμε την απάντηση του Σώματος Επιθεώρησης Εργασίας -αρμόδια Κοινωνική Διεύθυνση Παλλήνης- με αφορμή τα όσα καταγγέλλετε.
Έχει προγραμματιστεί από την Υπηρεσία που σας προανέφερα η εξέταση της σχετικής εργατικής διαφοράς να γίνει στις 29 Νοεμβρίου του 2012. Ο εργαζόμενος, ο απολυθείς λόγω συνδικαλιστικής δράσης, κατά την ερώτησή σας   -δεν την αμφισβητώ- κατέθεσε τη σχετική αίτηση διενέργειας εργατικής διαφοράς στις 13-11-2012. Το ΣΕΠΕ έχει ήδη ενημερώσει και απευθύνει πρόσκληση προς την εταιρεία-εργοδότη, την «Olympic Handling S.A.», δηλαδή, να προσέλθει και να παρασταθεί στην εκδίκαση αυτής της εργατικής διαφοράς, σύμφωνα με τις διαδικασίες του Υπουργείου Εργασίας.
Επομένως, νεότερα για τη συγκεκριμένη υπόθεση θα έχουμε μετά τις 29 Νοεμβρίου. Τότε θα εξεταστεί η σχετική εργατική διαφορά. Και εσείς, αλλά και ο εργαζόμενος μπορείτε να λάβετε τη διαβεβαίωση από το Υπουργείο πως δεν υπάρχει αμφιβολία ότι αν η εν λόγω εταιρεία παραβίασε με οποιονδήποτε τρόπο την εργατική νομοθεσία, φυσικά όχι μόνο θα εξαναγκαστεί στην επαναπρόσληψη του εργαζομένου, αλλά θα της επιβληθούν και οι προβλεπόμενες διοικητικές και ποινικές κυρώσεις, όπως άλλωστε ορίζει ο νόμος τον οποίο, όπως καταλαβαίνετε, οφείλουμε να τηρούμε σε όλες τις εκφάνσεις του. Αυτά γι’ αυτή σας την υπόθεση που φέρνετε στη Βουλή σχετικά με τον απολυθέντα εργαζόμενο της «Olympic Handling S.A.». 
Απ’ ό,τι είχαμε συνεννοηθεί και για να συζητήσουμε και την άλλη…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34858"," Όχι, κύριε Υπουργέ, γιατί ο Κανονισμός δεν το προβλέπει.","ΧΡΗΣΤΟΣ ΚΑΤΣΩΤΗΣ",214
"34859"," Κύριε Υπουργέ, δεν προβλέπεται από τον Κανονισμό. Επομένως θα μπορούσατε ίσως σε μια άλλη επίκαιρη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34860"," Δεν το προβλέπει ο Κανονισμός. Επομένως, κύριε συνάδελφε, μπορείτε να την επαναφέρετε και θα είμαι στη διάθεσή σας για να έχουμε ούτως ή άλλως και πληρέστερες απαντήσεις. 
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34861"," Θα την επαναφέρουμε, κύριε Υπουργέ, γιατί είναι πολύ σοβαρό το θέμα.","ΧΡΗΣΤΟΣ ΚΑΤΣΩΤΗΣ",214
"34862"," Σας ευχαριστούμε, κύριε Υπουργέ. 
Κύριε Κατσώτη, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34863"," Θα επαναφέρουμε, λοιπόν, κύριε Υπουργέ, το θέμα της «Olympic Handling S.A.», γιατί πρόκειται για ένα πολύ σοβαρό ζήτημα.
Επίσης, κύριε Υπουργέ, θέλουμε να πούμε πως είναι πασιφανές ότι ο Υπουργός Εργασίας χθες -στο δεύτερο ετήσιο συνέδριο «Εργασία και Ασφάλεια» στο Ελληνοαμερικανικό Επιμελητήριο- εκτίμησε πως οι επιχειρήσεις διαθέτουν πια το απαραίτητο θεσμικό πλαίσιο που τους δίνει τη δυνατότητα να προσαρμόζονται στις διακυμάνσεις της ζήτησης αλλά και σε πιθανούς κραδασμούς από εξωτερικούς παράγοντες. Επιβεβαίωσε με τον πιο επίσημο τρόπο ότι όλο το νομοθετικό πλαίσιο που κάνατε το προηγούμενο διάστημα ωφελεί την εργοδοσία και το κεφάλαιο. 
Φαίνεται, όμως, ότι η Κυβέρνηση δεν αρκείται σ’ αυτό το άθλιο θεσμικό πλαίσιο που δημιούργησε υπέρ της εργοδοσίας, αλλά προχωρά ακόμα παραπέρα, δείχνοντας ανοχή και -πολύ περισσότερο- συναίνεση στην εργοδοσία, για να αντιμετωπίζει -με το λεγόμενο διευθυντικό δικαίωμα- την κατάργηση του δικαιώματος της οργάνωσης των εργαζομένων στα σωματεία τους και -πολύ περισσότερο- τη συμμετοχή τους σε απεργία. Νομίζω ότι μ’ αυτόν τον τρόπο θα θωρακίσετε ακόμα περισσότερο την εργοδοσία από τον εχθρό «εργάτη», θα θωρακίσετε την εργοδοσία από την οργανωμένη δράση της εργατικής τάξης.
Είστε γελασμένοι, κύριε Υπουργέ, αν θεωρείτε ότι αυτό μπορεί να περάσει. Όσα μέτρα κι αν πάρετε, όποιο θεσμικό πλαίσιο κι αν ψηφίσετε, η εργατική τάξη θα τα σαρώσει όλα με την ταξική πάλη. Δεν έχει άλλο δρόμο. Μπροστά στο δίλημμα «βαρβαρότητα ή αγώνας για την απελευθέρωσή της», θα επιλέξει το δεύτερο. Οι αγώνες δεν καταργούνται. Κι άλλοι παλαιότερα, πριν από εσάς, ήθελαν να καταργήσουν την πάλη των τάξεων, αλλά η εργατική τάξη δεν φιμώνεται. Ο φόβος στον οποίο επενδύουν οι εργοδότες, αλλά και εσείς, θα στραφεί εναντίον σας. Οι εργαζόμενοι θα νικήσουν το φόβο, όπως τον νίκησε και ο συγκεκριμένος εργαζόμενος κ. Γιαννουλάκης. Τότε το ποτάμι είναι βέβαιο ότι θα παρασύρει κάθε σαπρόφυτο στο διάβα του. 
Εμείς, λοιπόν, από την απάντησή σας θεωρούμε ότι θα πρέπει να βγάλουν συμπεράσματα οι εργαζόμενοι. Το Υπουργείο Εργασίας δεν μπορεί παρά να πάρει θέση. Ο συγκεκριμένος εργαζόμενος απολύθηκε ακριβώς την επόμενη μέρα και η απόλυσή του έγινε καθαρά για συνδικαλιστικούς και πολιτικούς λόγους, γιατί και ο εργαζόμενος πολιτικά και συνδικαλιστικά στάθηκε απέναντι στην εργοδοσία. Είπε «θα απεργήσω» και αρνήθηκε να δηλώσει ασθένεια, για την οποία –βέβαια- δεν θα είχε κανένα πρόβλημα η επιχείρηση, όπως άλλωστε και εσείς. Όμως έχετε πρόβλημα με το ότι δήλωσε απεργός. 
Οφείλετε, λοιπόν, να πάρετε θέση. Έχει δικαίωμα η εργοδοσία να τον απολύσει, επειδή απήργησε; Θεωρείτε ότι δεν είναι αυτό το πρόβλημα;","ΧΡΗΣΤΟΣ ΚΑΤΣΩΤΗΣ",214
"34864"," Ευχαριστούμε, κύριε συνάδελφε. 
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34865"," Κύριε συνάδελφε, όπως μόλις σας είπα, δεν τον απέλυσα εγώ ούτε ο Υπουργός Εργασίας, αλλά η ιδιωτική εταιρεία στην οποία εργαζόταν και για ένα συγκεκριμένο λόγο.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34866"," Ποιος είναι αυτός ο νόμος;","ΧΡΗΣΤΟΣ ΚΑΤΣΩΤΗΣ",214
"34867"," Παραβιάζετε το νόμο!","ΙΩΑΝΝΗΣ ΣΤΑΘΑΣ",475
"34868"," Κύριοι συνάδελφοι, σας παρακαλώ! Ο κύριος Υπουργός κατάλαβε την ερώτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34869"," Αυτός ο λόγος θα αποτελέσει το αντικείμενο εκδίκασης της εργατικής διαφοράς, όπως προβλέπουν οι κανόνες. Από εκεί και πέρα, αν αποδειχθεί ότι ο συγκεκριμένος εργαζόμενος απολύθηκε παρανόμως για τη συνδικαλιστική του δράση -όπως ισχύει στη νομοθεσία που έχουμε σήμερα- θα επαναπροσληφθεί. Αυτό είναι όλο. Όμως, αυτό δεν θα το προκρίνω εγώ, δεν θα το υπογράψω εγώ, όπως και εγώ δεν τον απέλυσα. Είναι εργαζόμενος υπάλληλος σε μια ιδιωτική εταιρεία, γιατί -ως γνωστόν- η «Ολυμπιακή» είναι πλέον ιδιωτική εταιρεία. Όταν δεν ήταν, στοίχιζε στον Έλληνα φορολογούμενο 1 εκατομμύριο την ημέρα. Ως Κυβέρνηση, λοιπόν, τότε πήραμε την απόφαση να φύγουμε από αυτό το καθεστώς. 
Όπως καταλαβαίνετε, λοιπόν, το Υπουργείο Εργασίας δεν έχει λόγο στην απόλυση ενός εργαζομένου για τον «άλφα» ή «βήτα» λόγο αυτήν τη στιγμή, που γίνεται έξω, στο χώρο εργασίας.
Όμως, όταν έρχεται υπ’ όψιν του μία καταγγελία μέσα από τα αρμόδια κανάλια, υπηρεσιακώς, τότε έχει καθήκον να κινητοποιήσει διαδικασίες για την εκδίκαση αυτής της διαφοράς. Αυτό θα κάνουμε, αυτό θα λάβει χώρα στις 29 Νοεμβρίου. Και αν διαπιστωθεί αυτό που ισχυρίζεται ο εργαζόμενος -εγώ προσωπικά δεν έχω κανένα λόγο να ισχυρίζομαι ότι δεν είναι έτσι ή ότι είναι έτσι- θα το δούμε κατά την εκδίκαση αυτής της διαφοράς από τις αρμόδιες υπηρεσίες και μέσα από τα αρμόδια κανάλια. Και άμα διαπιστωθεί ότι όντως συνέβησαν αυτά, φυσικά και θα τηρηθούν κι όλα τα νόμιμα. Αυτό έχω να σας πω και δεν έχω να προκαταλάβω κανέναν και τίποτα, παίρνοντας εκ των προτέρων μια συγκεκριμένη θέση. 
Αν ο εργαζόμενος αδικήθηκε, αν απολύθηκε παρανόμως, αυτή η αδικία θα αρθεί να είστε σίγουρος γι’ αυτό.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"34870"," Κυρίες και κύριοι συνάδελφοι, η Βουλευτής κ. Βασιλική Κατριβάνου ζητεί ολιγοήμερη άδεια απουσίας της από τη Βουλή. Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34871"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"34872"," Η Βουλή ενέκρινε τη ζητηθείσα άδεια.
Εισερχόμεθα τώρα στη συζήτηση της τρίτης υπ’ αριθμόν 588/13-11-2012 επίκαιρης ερώτησης πρώτου κύκλου του Βουλευτή Ευβοίας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Εσωτερικών, σχετικά με την ανάγκη έναρξης διαχειριστικού ελέγχου στον καλλικρατικό Δήμο Καρύστου Ευβοίας.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34873"," Ευχαριστώ, κυρία Πρόεδρε.
Κύριε Υπουργέ, κάνω μία ερώτηση που εκ πρώτης όψεως φαίνεται να έχει τοπικό μόνο ενδιαφέρον, θα καταλάβετε όμως κι εσείς ότι τα συμπεράσματα ξεφεύγουν από το στενό πλαίσιο του δήμου. 
Στον καλλικρατικό Δήμο Καρύστου, λοιπόν –που, όπως ξέρετε, έχει συσταθεί από τη συνένωση των Δήμων Στυρέων, Μαρμαρίου, Καρύστου και της Κοινότητας Καφηρέα- μέχρι και σήμερα δεν έχει ολοκληρωθεί η απογραφή έναρξης του δήμου, όταν, σύμφωνα με την απόφαση του Υπουργείου 7445/29-12-2010 και τον «Καλλικράτη», θα έπρεπε αυτή να είχε ολοκληρωθεί μέχρι τις 28 Φεβρουαρίου του 2011. Αυτό, όπως καταλαβαίνετε, προκαλεί σοβαρά προβλήματα στην εύρυθμη λειτουργία του δήμου, γιατί χωρίς την απογραφή δεν μπορεί να προχωρήσει το επιχειρησιακό πρόγραμμα και χωρίς αυτό, βεβαίως, ο δήμος δεν μπορεί να έχει τεχνικό πρόγραμμα και προϋπολογισμό για το 2013. Άρα είμαστε στο παρά ένα.
Ο λόγος που δεν προχώρησε η απογραφή αυτή είναι ότι η επιτροπή, η οποία έχει συσταθεί για την απογραφή αυτή, διαπίστωσε -στη διάρκεια συγκέντρωσης στοιχείων- κενά, παραλείψεις και αποκλίσεις από επίσημα έγγραφα. Ο δε πρόεδρος της απογραφής, που είναι από την πλειοψηφία –και το τονίζω αυτό- κάνει λόγο για έλλειμμα απογραφής στα χαρτιά περίπου 600.000 ευρώ στους απολογισμούς. Να σημειωθεί ότι αυτό δεν έχει διαψευσθεί και από τη δημοτική αρχή.
Από πέρυσι, λοιπόν, το δημοτικό συμβούλιο, προς τιμήν του, αποφάσισε ομόφωνα –και το τονίζω- με τον αριθμό απόφασης 256/2011, έλεγχο από το Σώμα Επιθεωρητών-Ελεγκτών Δημόσιας Διοίκησης στους πρώην Δήμους Στυρέων, Μαρμαρίου, Καρύστου και στην πρώην Κοινότητα Καφηρέως και στη συνέχεια ορκωτό λογιστή στον πρώην Δήμο Στυρέων καθώς και ορκωτούς λογιστές και στους υπόλοιπους δήμους και στην κοινότητα, με την προσδοκία οι αποφάσεις να υλοποιηθούν.
Με βάση το Δημοτικό και Κοινοτικό Κώδικα, όπως γνωρίζετε, ο δήμαρχος έπρεπε να είχε φροντίσει να υλοποιηθούν οι παραπάνω αποφάσεις, οι οποίες, όμως, μέχρι και σήμερα δεν έχουν υλοποιηθεί. Σημειώνεται ακόμα ότι έγινε προσπάθεια να αντικατασταθούν αιρετά μέλη της επιτροπής, πρόταση όμως που δεν υπερψηφίστηκε από το δημοτικό συμβούλιο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα μια μικρή ανοχή στο χρόνο, κυρία Πρόεδρε, και θα επανέλθω στη δευτερολογία μου.
Έτσι τώρα είμαστε στο σημείο στο οποίο η επιτροπή απογραφής -διά του προέδρου της- δηλώνει ότι, για να προχωρήσει η απογραφή, απαιτείται έλεγχος σε όλες τις δημοτικές ενότητες από ελεγκτές δημόσιας διοίκησης και οικονομικούς επιθεωρητές.
Θέλω να σημειώσω επίσης ότι ήδη έχει παραδοθεί, από το Σεπτέμβριο του 2011, στον Ειδικό Γραμματέα του Σώματος Επιθεωρητών-Ελεγκτών Δημόσιας Διοίκησης, κ. Νομικό,  φάκελος με στοιχεία και καταγγελίες επωνύμως.
Κατόπιν αυτών, ερωτάσθε εάν προτίθεσθε να δώσετε εντολή στον πρώην Δήμο Μαρμαρίου, στον πρώην Δήμο Καρύστου και νέο καλλικρατικό δήμο από το Σώμα Επιθεωρητών Δημόσιας Διοίκησης και από οικονομικούς επιθεωρητές, για να προχωρήσει η διαδικασία, όπως σας ανέφερα.
Θα επανέλθω στη δευτερολογία μου.","ΣΥΜΕΩΝ ΚΕΔΙΚΟΓΛΟΥ",219
"34874"," Ευχαριστούμε, κύριε συνάδελφε.
Στην επίκαιρη ερώτησή σας θα απαντήσει ο Αναπληρωτής Υπουργός Εσωτερικών, κ. Χαράλαμπος Αθανασίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34875"," Ευχαριστώ, κυρία Πρόεδρε.
Ευχαριστώ και το συνάδελφο για την ερώτηση, γιατί πράγματι πρέπει να υπάρχει πλήρης διαφάνεια στους δήμους. Και αυτό είναι και μια γραμμή, μια αρχή και προεκλογική δέσμευση του Πρωθυπουργού. Αυτό, βέβαια, δεν σημαίνει ότι αυτή είναι μια γενίκευση, η οποία παρατηρείται, ότι πολλοί δήμαρχοι ενήργησαν με ιδιοτέλεια, αλλά όπου πρέπει να γίνεται ο έλεγχος, πρέπει να γίνεται.
Όσον αφορά την ερώτηση, το νομικό πλαίσιο -για να δούμε ποια είναι η αυτοτέλεια και ως εκ τούτου ο οικονομικός έλεγχος των δήμων- μας το ορίζει το άρθρο 102 του Συντάγματος, το οποίο τι μας λέει; Ότι οι δήμοι έχουν διοικητική και οικονομική αυτοτέλεια και το κράτος ασκεί μόνο εποπτεία επ’ αυτών και η εποπτεία συνίσταται μόνο στον έλεγχο της νομιμότητος και τίποτα παραπάνω.
Το ιστορικό, όπως πολύ σωστά το ανέπτυξε ο κύριος συνάδελφος, αφορά αλλεπάλληλες αναφορές κατ’ αρχάς του νυν Δημάρχου Καρύστου, του ενοποιημένου δήμου, για ενδεχόμενες ατασθαλίες και για μη τέλεση της απογραφής. Και, όπως πολύ σωστά παρατήρησε ο συνάδελφος, οι απογραφές, με υπουργική απόφαση, έπρεπε να είχαν ολοκληρωθεί στις 28/2/2011, πράγμα που δεν έχει γίνει. 
Θα μπορούσαμε να σχηματοποιήσουμε τις καταγγελίες σε τρεις κατηγορίες: Η πρώτη αφορά τις καταγγελίες που έχει κάνει ο νυν Δήμαρχος, η δεύτερη σ’ αυτές που κάνει ο πρόεδρος του δημοτικού συμβουλίου και η τρίτη είναι αυτή που κάνει ο πρώην δήμαρχος του δημοτικού συμβουλίου. Ας τις πάρουμε μία-μία. 
Καταγγέλλει –όπως πολύ σωστά είπατε- ότι δεν έχει γίνει απογραφή. Δεν έχει ολοκληρωθεί από τις αρμόδιες υπηρεσίες η απογραφή, διότι υπάρχουν παραλείψεις και αποκλίσεις. Έγιναν καταγγελίες στο Σώμα Ελεγκτών Δημόσιας Διοίκησης, το οποίο απαντάει –και πράγματι έτσι είναι, σύμφωνα με τις διατάξεις- ότι δεν μπορεί να κάνει οικονομικό έλεγχο, αλλά διενεργείται μόνο διοικητικός έλεγχος. Θα επανέλθω ως προς τον οικονομικό έλεγχο.
Η δεύτερη καταγγελία αφορά τρεις επιμέρους ανεξάρτητες καταγγελίες από τον πρόεδρο του δημοτικού συμβουλίου. Η μία έχει να κάνει με το τι έγινε μια δωρεά 50.000 ευρώ της Εθνικής Τράπεζας προς το δήμο. Εδώ ο έλεγχος βρίσκεται στο τελικό στάδιο. 
Η δεύτερη αφορά καταγγελία του προέδρου του δημοτικού συμβουλίου για αλλαγή του περιεχομένου μιας απόφασης του δημοτικού συμβουλίου του δήμου Στυρέων, συγκεκριμένα την 118 του 2008, που αφορά στην τροποποίηση του προϋπολογισμού. Και αυτή, σύμφωνα με την έκθεση ελέγχου, έχει περαιωθεί, αλλά δεν έχει κοινοποιηθεί στο Υπουργείο Εσωτερικών το πόρισμα. 
Η τρίτη αφορά σ’ έναν έλεγχο που διενεργήθηκε στην πρώην Κοινότητα Καφηρέα, με αντικείμενο την εξέταση της νομιμότητας των ενεργειών της αξιοποίησης εσόδων 3% υπέρ των ΟΤΑ. Συντάχθηκε η σχετική έκθεση, αλλά δεν έχει κοινοποιηθεί στο Υπουργείο Εσωτερικών. Περιμένουμε να ολοκληρωθεί όλο αυτό το φάσμα των καταγγελιών, για να κοινοποιηθούν και στο Υπουργείο Εσωτερικών, αν και δεν είναι υποχρεωμένοι να το κοινοποιούν στο Υπουργείο Εσωτερικών αλλά στην αποκεντρωμένη διοίκηση στους επιθεωρητές. 
Η τρίτη έγινε από τον τέως δήμαρχο Καρύστου, ο οποίος υπέβαλε και αυτός δύο καταγγελίες στο Σώμα Ελεγκτών για μη νόμιμες ενέργειες της νυν διοίκησης, οι οποίες βρίσκονται υπό διερεύνηση. Αυτά όσον αφορά στο διοικητικό μέρος. 
Κυρία Πρόεδρε, δεν θα κάνω χρήση της δευτερολογίας, γιατί νομίζω ότι θα  εξαντλήσω το θέμα και να ικανοποιηθεί -νομίζω- και ο συνάδελφος, γι’ αυτό δώστε μου αυτόν το χρόνο.
Ως προς τον οικονομικό έλεγχο να υπενθυμίσουμε αν μπορεί να δώσει παραγγελία ή όχι το Υπουργείο Εσωτερικών. Υπάρχει πάλι η διάταξη του άρθρου 168 του ν. 3463, που λέει ότι: «Η Οικονομική Επιθεώρηση του Υπουργείου Οικονομικών μπορεί να διενεργεί οικονομικούς και διαχειριστικούς ελέγχους στις διαχειρίσεις των δήμων, κοινοτήτων και Νομικών Προσώπων του δημοσίου δικαίου και μετά από αίτημα ή του Υπουργού Εσωτερικών ή της αποκεντρωμένης διοίκησης». Αν το κάνει η αποκεντρωμένη διοίκηση, είναι το ίδιο πράγμα. Είναι περιττό να το κάνει το Υπουργείο Εσωτερικών. 
Όσον αφορά τις σχετικές επισημάνσεις που έχει κάνει το σώμα περί της αναρμοδιότητός του ως προς τη διενέργεια του οικονομικού ελέγχου –σας είπα ότι κάνει μόνο διοικητικό έλεγχο και δεν κάνει οικονομικό έλεγχο- το καινούργιο δημοτικό συμβούλιο του Δήμου Καρύστου με  μια απόφασή του διαμαρτυρήθηκε για την καθυστέρηση αυτής της διενέργειας. Το επισημάνατε πολύ σωστά. Παράλληλα ανανέωσε το σχετικό αίτημα, επεκτείνοντάς το και για τις υπόλοιπες δημοτικές ενότητες, δηλαδή την Κοινότητα Καφηρέα, τον τέως Δήμο Μαρμαρίου και τον τέως Δήμο Καρύστου. Η Αποκεντρωμένη Διοίκηση Θεσσαλίας ζήτησε τη διενέργεια οικονομικού ελέγχου από την Οικονομική Επιθεώρηση. Η Οικονομική Επιθεώρηση με έγγραφό της διαβίβασε στην Οικονομική Επιθεώρηση Στερεάς Ελλάδος τις σχετικές καταγγελίες με εντολή ανάθεσης σε  οικονομικό επιθεωρητή του σχετικού ελέγχου για την περίοδο 2007-2010, ούτως ώστε να καλυφθεί όλο το φάσμα των καταγγελιών. 
Κατόπιν τηλεφωνικής επικοινωνίας της Διεύθυνσης Οικονομικών ΟΤΑ του Υπουργείου Εσωτερικών με το Δήμο Καρύστου, πληροφορηθήκαμε ότι ο έλεγχος βρίσκεται σε πλήρη εξέλιξη. Γίνονται έλεγχοι αυτήν τη στιγμή.
Μέχρις στιγμής, λοιπόν, όσον αφορά τις επιμέρους καταγγελίες, τις συστηματοποίησα, στο νομικό μέρος, στο ιστορικό, στις καταγγελίες, στο πραγματικό και στο αποτέλεσμα.
Μέχρι στιγμής, λοιπόν, έχει τελειώσει ο έλεγχος κι έχει εκδοθεί το πόρισμα για την πρώην Κοινότητα Καφηρέως. Αυτήν τη στιγμή διενεργείται ο έλεγχος στον πρώην Δήμο Στυρέων, θα ακολουθήσει ο έλεγχος του πρώην Δήμου Μαρμαρίου και τέλος του Δήμου Καρύστου.
Συνεπώς, εφόσον έχουν δοθεί οι παραγγελίες αυτές από την αποκεντρωμένη διοίκηση –απαντώντας τώρα στο ερώτημά σας- είναι περιττό να τα επαναλάβουμε όλα ως Υπουργείο Εσωτερικών. Όπως ξέρετε, οι αποκεντρωμένες διοικήσεις υπάγονται στο Υπουργείο Εσωτερικών. Έχουν γίνει οι δέουσες ενέργειες. Μια νέα ενέργεια του Υπουργείου Εσωτερικών θα ήταν περιττή, με την έννοια να αρχίσει πάλι η αλληλογραφία από την αρχή, εν όψει τού ότι είμαστε στο τέλος.
Ανεξάρτητα από αυτό, όμως, προφορικά, με αιτήματά μας, θα ζητήσουμε την επίσπευση του ελέγχου. Να τελειώσει, να βγει το πόρισμα, για να ξεκαθαρίσει όλη η κατάσταση.","ΧΑΡΑΛΑΜΠΟΣ ΑΘΑΝΑΣΙΟΥ",10
"34876"," Ευχαριστούμε, κύριε Υπουργέ.
Το λόγο έχει ο κ. Κεδίκογλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34877"," Ευχαριστώ, κυρία Πρόεδρε.
Κύριε Υπουργέ, θα έλεγα ότι είναι χαρά μου που μου απαντάτε εσείς σήμερα, γιατί έχετε και την ιδιότητα του έγκριτου δικαστικού και συνεπώς αντιλαμβάνεστε πλήρως το θέμα.
Θα συμφωνήσουμε ότι σε μια τέτοια εποχή, που ζητάμε συνεχώς περικοπές -λόγω της δύσκολης δημοσιονομικής κατάστασης- από τους πολίτες, δεν μπορούμε να αφήνουμε σκιές. Θα πρέπει σε κάθε τομέα που μπορούμε, να προχωρούμε σε πλήρη έλεγχο.
Απ’ ό,τι κι εσείς περιγράψατε, είναι ένα δαιδαλώδες σύστημα. Δηλαδή, βλέπετε τώρα πόσο καθυστερεί μια ιστορία ελέγχων, όταν φαίνεται ότι κάτι σάπιο υπάρχει στο βασίλειο της Δανιμαρκίας. Εγώ ούτε νομικός είμαι ούτε μπορώ τις καταγγελίες, οι οποίες έρχονται σε εμένα, να τις ελέγξω. Όταν, όμως, μία κοινωνία συνολικά βράζει, όταν υπάρχουν καταγγελίες, όταν υπάρχουν ομόφωνα ψηφίσματα, κάτι υπάρχει.
Εσείς αναφερθήκατε και σε άλλες λεπτομέρειες. Θα μπορούσα κι εγώ πραγματικά να αναφερθώ, από τις καταγγελίες που έχουν φτάσει και είναι προς την αποκεντρωμένη διοίκηση, προς το Σώμα Επιθεωρητών, προς τη Διεύθυνση Επιθεώρησης, προς τον Εισαγγελέα Πλημμελειοδικών Χαλκίδας, σε μια σειρά από καταστάσεις, όπου φαίνεται ότι έχουμε καταστρατήγηση του νόμου. Για παράδειγμα, ξέρετε ότι γίνονται αυτές οι κατατμήσεις για τα έργα. Εδώ έχει γίνει σχεδόν ο κανόνας.
Θα σας πω κάποια χαρακτηριστικά παραδείγματα: φαίνεται ότι ο δήμος έχει προσλάβει άτομα με σύμβαση ιδιωτικού δικαίου ορισμένου χρόνου, χωρίς να έχουν αντικείμενο. Επίσης μου έκανε εντύπωση ότι η απεντόμωση, που πρέπει να γίνει την άνοιξη, γίνεται το φθινόπωρο, που δεν έχει νόημα. Μηχανήματα του δήμου, αντί να εκτελούν εργασίες κοινής ωφέλειας, απασχολούνται σε ιδιωτικές εργασίες παράνομα. Έργα εκτελέστηκαν χωρίς να είναι στο τεχνικό πρόγραμμα κ.λπ..
Έχω –θα καταθέσω το έγγραφο στη Βουλή και, αν θέλετε, να το δώσω και σε εσάς, για να λάβετε γνώση- επίσημη καταγγελία με αριθμό πρωτοκόλλου 804 προς το δήμο. Όλοι οι υπογράφοντες –ασφαλιστές του δήμου- λένε ουσιαστικά στο δήμαρχο: «Έχετε αναθέσει στην ασφαλιστική εταιρεία του γιου σας την ασφάλιση των τριάντα πέντε οχημάτων του δήμου». Και ρωτούν αν, πέρα από το νομικό κομμάτι -που κι εγώ δεν μπορώ να το κρίνω- είναι ηθικό αυτό. Είναι, δηλαδή, σωστό ο δήμαρχος να δίνει όλες τις ασφάλειες στο γιό του που έχει μία αντίστοιχη εταιρεία;
Πέρα, όμως, από αυτά, πολύ σωστά έχουν βάλει το θέμα της αποκεντρωμένης διοίκησης και της περιφέρειας. Δυστυχώς κι εκεί παρατηρούνται μεγάλες καθυστερήσεις. Υπάρχει αδιαφορία; Δεν ξέρω, είναι έλλειψη προσωπικού; 
Απευθυνθήκαμε στο Υπουργείο Εσωτερικών, ως πολιτικός προϊστάμενος που είστε, όταν πια αντιληφθήκαμε ότι δεν μπορούσαμε να έχουμε ούτε μία απάντηση ούτε κάποιο φως σε όλες αυτές τις καταγγελίες.
Θεωρώ ότι με αυτήν τη δημοσιοποίηση που παίρνει σήμερα η κατάσταση εκεί και με τις δικές σας, φυσικά, παραινέσεις, αλλά και πιέσεις, γιατί έχετε και τον εποπτικό ρόλο, όπως είπατε, και προς την αποκεντρωμένη περιφέρεια, θα φτάσουμε κάποια στιγμή σε ένα σίγουρο αποτέλεσμα. Θέλω την προσωπική σας παρέμβαση, να παρακολουθείτε το ζήτημα μέχρις ότου αυτό ολοκληρωθεί, γιατί αφορά ένα μεγάλο κομμάτι του πληθυσμού και συγκεκριμένα στην Εύβοια.
Σας ευχαριστώ.
(Στο σημείο αυτό ο Βουλευτής κ. Συμεών Κεδίκογλου                         καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής).","ΣΥΜΕΩΝ ΚΕΔΙΚΟΓΛΟΥ",219
"34878"," Κυρία Πρόεδρε, παρακαλώ το λόγο.","ΧΑΡΑΛΑΜΠΟΣ ΑΘΑΝΑΣΙΟΥ",10
"34879"," Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34880"," Κύριε συνάδελφε, συμφωνώ με τις επισημάνσεις σας. Και πρέπει πράγματι να σας συγχαρώ για την πληρότητα της ερώτησης, αλλά και τη γνώση όλου του φάσματος των καταγγελιών.
Εμείς παρακολουθούμε το θέμα, κύριε συνάδελφε. Πιστεύω πράγματι –όπως σας εξήγησα- πιστεύω με την «πίεση» που ασκούμε για να επιταχυνθεί η όλη διαδικασία, θα έχουμε γρήγορα αποτελέσματα.
Όσον αφορά τις δαιδαλώδεις διαδικασίες, θα ήθελα να πω το εξής: Συμφωνώ κι εγώ πως όταν πήγα στο Υπουργείο υπήρχαν πάρα πολλές δαιδαλώδεις διαδικασίες. Και προσπαθούμε τώρα με τον Υπουργό, τον κ. Στυλιανίδη, να απλοποιήσουμε πολλά πράγματα, τουλάχιστον όσον αφορά τον τομέα μας, για να γίνει πιο ευέλικτη η διοίκηση στον τομέα αυτό.
Ευχαριστώ πολύ.","ΧΑΡΑΛΑΜΠΟΣ ΑΘΑΝΑΣΙΟΥ",10
"34881"," Ευχαριστούμε, κύριε Υπουργέ. 
Η πέμπτη με αριθμό 589/13-11-2012 επίκαιρη ερώτηση πρώτου κύκλου του Βουλευτή Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Υγείας, σχετικά με το Πρότυπο Ειδικό Οικοτροφείο «Οι Άγιοι Ανάργυροι» στην Κάντζα Παλλήνης, δεν συζητείται λόγω κωλύματος του κυρίου Υπουργού, και διαγράφεται.
Η έβδομη με αριθμό 603/13-11-2012 επίκαιρη ερώτηση πρώτου κύκλου της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας και Βουλευτού Β’ Αθήνας κ. Αλέκας Παπαρήγα  προς τον Υπουργό Εθνικής Άμυνας, σχετικά με τις κατευθύνσεις της Ευρωπαϊκής Ένωσης για περιορισμό της πολεμικής βιομηχανίας στη χώρα μας, δεν συζητείται, και διαγράφεται. 
Η πρώτη με αριθμό 594/13-11-2012 επίκαιρη ερώτηση δεύτερου κύκλου της Βουλευτού Β’ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Βασιλικής Κατριβάνου προς τον Υπουργό Δημοσίας Τάξης και Προστασίας του Πολίτη, σχετικά με την άνοδο των κρουσμάτων ρατσιστικής βίας, δεν συζητείται λόγω κωλύματος του κυρίου Υπουργού, και διαγράφεται.
Η τέταρτη με αριθμό 590/13-11-2012 επίκαιρη ερώτηση δεύτερου κύκλου της Βουλευτού Β΄ Πειραιά της Δημοκρατικής Αριστεράς κ. Μαρίας Γιαννακάκη  προς τους Υπουργούς Εξωτερικών και Δημόσιας Τάξης και Προστασίας του Πολίτη, σχετικά με την αναθεώρηση της Συνθήκης «Δουβλίνο ΙΙ», δεν συζητείται, και διαγράφεται.
 Τελευταία είναι η τρίτη με αριθμό 585/13-11-2012 επίκαιρη ερώτηση δεύτερου κύκλου του Βουλευτή Α΄ Θεσσαλονίκης των Ανεξάρτητων Ελλήνων κ. Γαβριήλ Αβραμίδη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη διαγραφή των προστίμων που αφορούν τη στεγαστική αποκατάσταση των νεοπροσφύγων Ποντίων από την τέως Σοβιετική Ένωση.
Κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34882"," Ευχαριστώ, κυρία Πρόεδρε.
Είμαι τυχερός μάλλον μετά από τόσους Υπουργούς που δεν μπόρεσαν να είναι εδώ, να έχω τον Υπουργό για να θέσω την ερώτησή μου.
Κύριε Υπουργέ, σε δυόμισι μήνες λήγει και η τελευταία παράταση την οποία δώσατε για τη ρύθμιση τακτοποίησης που προβλέπει ο νόμος. Οι ομογενείς συμπατριώτες μας από την τέως Σοβιετική Ένωση περιμένουν να δουν αν θα υπάρξει κάποια απάντηση για το ζήτημα της διαγραφής των προστίμων που έχουν επιβληθεί. 
Όπως γνωρίζετε, έχουν εγκατασταθεί στην εθνική τους πατρίδα, την Ελλάδα, μετά και από πρόσκληση της ελληνικής πολιτείας και μάλιστα με έγγραφα του ελληνικού προξενείου στη Μόσχα, όπου τους διαβεβαίωναν ότι θα τους δοθεί εργασία και στέγη, ένα πολύτιμο εθνικό δυναμικό, το οποίο έχει υποστηρίξει δημογραφικά τον εθνικό πληθυσμό στη Θράκη, αλλά και άλλες περιοχές της χώρας. 
Δεν είναι το μόνο πρόβλημα, βεβαίως, που αντιμετωπίζουν οι συμπατριώτες μας νεοπρόσφυγες. Υπάρχουν πάρα πολλά ζητήματα, για τα οποία θα χρειαστεί σε άλλες περιπτώσεις να επανέλθουμε, όπως οι άδικες και αναίτιες απελάσεις και το ζήτημα της μη απόδοσης της ελληνικής ιθαγένειας. 
Γνωρίζετε πολύ καλά, κύριε Υπουργέ, το ζήτημα και είναι στην περιοχή σας και έχετε και ιδία πείρα. Ξέρετε ότι οι κατοικίες τις οποίες έχουν χτίσει είναι σε υποβαθμισμένες περιοχές, είναι χτισμένες με προσωπική και ομαδική εθελοντική εργασία με τον πρότυπο θεσμό κοινωνικής αλληλεγγύης του ποντιακού ελληνισμού, το θεσμό της «Αργατίας», για να αντιμετωπίσουν την ύψιστη ανάγκη στέγασης και επιβίωσης των οικογενειών τους για μία υποχρέωση την οποία είχε αναλάβει η πολιτεία και μάλιστα πολλοί εξ αυτών έχουν πέσει θύματα επιτηδείων, που τους πούλησαν ως οικόπεδα κάποια αγροτεμάχια μη άρτια και οικοδομήσιμα.
Επιπλέον, είναι γνωστό ότι όλες αυτές οι κατοικίες αποτελούν πρώτη κατοικία και καμία από αυτές δεν είναι σε δημόσια καταπατημένη έκταση.
Θυμίζω, επίσης, και σημειώνω ότι η Ευρωπαϊκή Ένωση χαρακτηρίζει την ιδιαίτερη αυτή κοινωνική ομάδα ως «ομάδα κοινωνικού αποκλεισμού».
Επίσης, η ελληνική πολιτεία, το ελληνικό Κοινοβούλιο με την ψήφιση του ν. 2790 αναγνώρισε την ευθύνη της ελληνικής πολιτείας για τη στεγαστική αποκατάσταση αυτού του εθνικού μας τμήματος.
Γνωρίζετε ότι έχει γίνει μια αποκατάσταση σε τέσσερις ζώνες με επιδότηση του δανείου και επίσης δόθηκαν κάποιες δωρεάν κατοικίες στους ομογενείς στη Θράκη. Όμως, η ομάδα αυτή των αυθαιρετούχων δεν έλαβε κανένα απολύτως ευεργέτημα από την ελληνική πολιτεία  για τη στεγαστική της αποκατάσταση. Μάλιστα, είναι σε οικισμούς με τεράστια ανεργία. Σας βεβαιώνω ότι η ανεργία και στην περιοχή της Ευξεινούπολης που είναι στη δική σας εκλογική περιφέρεια, αλλά και στο Ωραιόκαστρο, στη Νεοχωρούδα, στους οικισμούς επίσης του Κορδελιού, του Ευόσμου και αλλού ή στον Ασπρόπυργο, στο Μενίδι είναι σε ποσοστό 80%. Ουδείς υποχρεούται στα αδύνατα, κύριε Υπουργέ. 
Υπάρχει, βεβαίως, η τελευταία ρύθμιση του 2012 του ν.4042 με τη μείωση κατά 80% των προστίμων, η οποία έχει δοθεί ουσιαστικά μόνο για ένα τμήμα της κατοικίας, επειδή σε αυτό το αγροτεμάχιο το οποίο αγόρασαν οι γονείς, έχτισαν και τα παιδιά. Για τα παιδιά δεν έχει λυθεί αυτό το ζήτημα. 
Εδώ υπήρξε διαβεβαίωση του Πρωθυπουργού προεκλογικά στον Ασπρόπυργο ότι θα δοθεί λύση. Σας ερωτούμε, λοιπόν: Πρώτον, εξετάζετε να διευθετηθεί αυτή η εκκρεμότητα με τη νομοθετική ρύθμιση του ν.4014 και του ν.4042, ώστε να υπάρξει ολοκληρωτική διαγραφή όλων των προστίμων και τακτοποίηση ως προς τις οριζόντιες ιδιοκτησίες, συμπεριλαμβανομένων και των κατοικιών των παιδιών αυτών των οικογενειών; 
Δεύτερον, υπάρχει η πολιτική βούληση να υλοποιηθεί η προεκλογική δέσμευση-υπόσχεση Βουλευτών της σημερινής κυβερνητικής Πλειοψηφίας, αλλά και τους ιδίου του Πρωθυπουργού, του κ. Σαμαρά, σε ομιλία του στον Ασπρόπυργο Αττικής αναφέρθηκε σε νομιμοποίηση όλων των αυθαιρέτων των Ποντίων προσφύγων γενικότερα διαπαντός και όχι απλώς τακτοποίηση για τριάντα χρόνια;","ΓΑΒΡΙΗΛ ΑΒΡΑΜΙΔΗΣ",2
"34883"," Ευχαριστούμε, κύριε συνάδελφε.
Το λόγο έχει ο Αναπληρωτής Υπουργός κ. Σταύρος Καλαφάτης, ο οποίος εκτός από την αρμοδιότητα έχει και τη φυσική γνώση του πράγματος, για να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34884"," Ευχαριστώ, κυρία Πρόεδρε.
Κυρίες και κύριοι συνάδελφοι, σταθερή βάση για οποιαδήποτε ενέργειά μας στο Υπουργείο Περιβάλλοντος, Ενέργειας και Κλιματικής Αλλαγής αποτελεί η κοινωνική προστασία στο πλαίσιο των κανόνων δικαίου και της ευνομίας. Όπως γίνεται εύκολα κατανοητό, αυτή η κοινωνική πρόνοια και προστασία δεν μπορούν να μας οδηγήσουν στο άλλο άκρο και να αποβεί εις βάρος της ισότιμης μεταχείρισης όλων των Ελλήνων πολιτών και τελικώς να δημιουργήσει νέες ανισότητες. Η πολιτική πρέπει να εξομαλύνει τις ανισότητες και όχι να δημιουργεί νέες.
Οι παλιννοστούντες ομογενείς, ως ευαίσθητη κοινωνική ομάδα, έχουν ανάγκη της προστασίας μας, την οποία ήδη προσφέρουμε στα πλαίσια των αρχών της ευνομούμενης πολιτείας. 
Για την τακτοποίηση των κατοικιών των παλιννοστούντων ομογενών ήδη υλοποιήθηκε, κατά τη ρητή συνταγματική επιταγή του άρθρου 108, σχετική ευνοϊκή ρύθμιση, νομοθετώντας τη μέγιστη δυνατή έκπτωση σε ποσοστό 80% επί των επιβαλλομένων προστίμων. Έτσι, όσοι έχουν εγγραφεί στα μητρώα αρρένων και τα δημοτολόγια δήμου ή κοινότητας καταβάλουν μόλις το 20% του ενιαίου ειδικού προστίμου τακτοποίησης των αυθαιρέτων, για να υπαχθεί η κύρια και μοναδική κατοικία τους στην ευνοϊκή ρύθμιση του άρθρου 24 του ν.4014/2011. 
Από εκεί και πέρα, τα οικονομικά δεδομένα έχουν αλλάξει -πολύ σωστά το αναφέρατε, κύριε συνάδελφε- και αυτό δεν μπορούμε να το αγνοούμε. Βεβαίως, ιδιαίτερα όταν τα οικονομικά δεδομένα βαίνουν προς το χειρότερο, εκείνοι που πλήττονται περισσότεροι είναι οι ευαίσθητες κοινωνικές ομάδες. Αυτό είναι μία πραγματικότητα.
Το ΥΠΕΚΑ, λοιπόν, διερευνά τη δυνατότητα περαιτέρω βελτίωσης των σχετικών ρυθμίσεων προς ανακούφιση των ευαίσθητων κοινωνικών ομάδων, συμπεριλαμβανομένης υπ’ όψιν και της συγκεκριμένης κατηγορίας στην οποία αναφέρεστε.
Για το σκοπό αυτό λαμβάνουμε υπ’ όψιν και την κατηγοριοποίηση ειδικών ευπαθών ομάδων πολιτών με βάση τρεις κεντρικούς άξονες: Πρώτον, την ανάλυση των μέχρι τώρα στοιχείων πολεοδομικής επιβάρυνσης εξαιτίας των αυθαιρέτων κατασκευών και προφανώς την αναγκαιότητα να αλλάξει αυτό και να βρούμε μία ισορροπία, δηλαδή ένα ικανοποιητικό περιβαλλοντικό ισοζύγιο για τη βελτίωση των όρων διαβίωσης των κατοίκων. 
Δεύτερον, λαμβάνουμε υπ’ όψιν τα ιδιαίτερα χαρακτηριστικά των ευπαθών ομάδων πολιτών και την επιδείνωση της θέσης τους εξαιτίας των οικονομικών συνθηκών. Γνωρίζουμε δε τα ιδιαίτερα προβλήματα που οι παλιννοστούντες ομογενείς αντιμετωπίζουν, όπως ανεργία, χαμηλό βιοτικό επίπεδο, κοινωνική απομόνωση. Όλα αυτά λαμβάνονται υπ’ όψιν στο σχεδιασμό. 
Τρίτον, λαμβάνουμε υπ’ όψιν το στατιστικό δεδομένο των δηλώσεων που έχουν υποβληθεί μέχρι σήμερα για υπαγωγή των αυθαίρετων κατασκευών, σύμφωνα και με τη σχετική διάταξη του ν.4042/2012. 
Σε αυτό το πλαίσιο, λοιπόν, και με αυτό το σκεπτικό, με αυτούς τους τρεις όρους που προανέφερα, το ΥΠΕΚΑ διερευνά τη δυνατότητα περαιτέρω βελτίωσης των σχετικών όρων, όπου αυτό βεβαίως είναι δυνατό. 
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"34885"," Ευχαριστούμε, κύριε Υπουργέ.
Το λόγο έχει ο συνάδελφος κ. Αβραμίδης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34886"," Κύριε Υπουργέ, δεν απαντήσατε συγκεκριμένα για το ζήτημα του 80%, εάν θα περιλάβει όλη την οικοδομή, γιατί γνωρίζετε ότι υπάρχει το πρόβλημα των παιδιών της οικογένειας, παιδιών εγγάμων που κατοικούν εκεί και δεν μπορούν να δηλώσουν αυτήν την κατοικία, επειδή ακριβώς δεν έχουν την κατοχή του αγροτεμαχίου.
Θα ήθελα, όμως, για το θέμα της οριστικής διαγραφής, να διαβάσω απόσπασμα από την ομιλία του αξιότιμου συναδέλφου και μέλους της παράταξης σας, του κ. Προκόπη Παυλόπουλου και επιφανούς νομικού -είστε και εσείς νομικός-ο οποίος είπε μεταξύ άλλων: «Εδώ έρχεται η πολιτεία είκοσι πέντε χρόνια μετά και τους ζητάει τα ρέστα για ποιο λόγο έχτισαν αυθαίρετα, όταν έπρεπε να τους έχουν βάλει στο σχέδιο εδώ και είκοσι πέντε χρόνια. Αυτό είναι αντισυνταγματικό γιατί προσβάλει το άρθρο 108, για τους αποδήμους που αφορά και αυτούς που ήρθαν στην Ελλάδα. Είναι αντισυνταγματικό γιατί παραβιάζει την αρχή της προστατευόμενης εμπιστοσύνης -και αυτό αν δεν είναι προστατευόμενη εμπιστοσύνη των ανθρώπων-. Και είναι αντισυνταγματικό γιατί προσβάλει το άρθρο 21, παράγραφος 4, για την κατοικία». Και έχει και άλλα.
Επίσης, έχω εδώ μπροστά μου την εφημερίδα «ΘΡΙΑΣΙΟ», ημερήσια έκδοση για την περιοχή Θριασίου και Αττικής, με ημερομηνία 15 Ιουνίου 2012, δύο μέρες πριν τις εκλογές. Την 14η Ιουνίου, βρέθηκε εκεί ο κ. Σαμαράς, με Βουλευτές της Περιφέρειας Αττικής. Βρέθηκε εκεί, ιδιαίτερα στον Ασπρόπυργο, γιατί το ποσοστό που είχαν λάβει οι Ανεξάρτητοι Έλληνες -ήταν πρώτη δύναμη εκεί- είχε αγγίξει το 27%, αν δεν κάνω λάθος. 
Γράφει, λοιπόν, η εφημερίδα στο πρωτοσέλιδο «Δέσμευση Αντώνη Σαμαρά από τον Ασπρόπυργο για νομοθετική ρύθμιση, με την οποία το 80% της μείωσης του προστίμου αυθαιρέτων θα αφορά όχι μόνο τον ιδιοκτήτη, αλλά κάθε παιδί της οικογένειας». 
Αναμένουν, λοιπόν, οι ομογενείς έστω και αν δεν γίνει η πλήρης διαγραφή των προστίμων, ως οφείλει η πολιτεία με βάση και τις συμβατικές υποχρεώσεις που είχε αναλάβει εγγράφως ως προξενεία στις διάφορες χώρες της πρώην Σοβιετικής Ένωσης, τουλάχιστον να υλοποιήσει αυτήν την προεκλογική δέσμευση με το δεδομένο, κύριε Υπουργέ, όπως γνωρίζετε, ότι ελάχιστοι εκ των ομογενών έχουν υπαχθεί στη ρύθμιση, επειδή ακριβώς δεν μπορούν. 
Μπορώ να σας βεβαιώσω για την περιοχή της Ευξεινούπολης, της Δημοτικής Ενότητας Ευκαρπίας, του Δήμου Παύλου Μελά -κατοικώ εκεί κοντά- ότι πάρα πολλοί απ’ αυτούς μεταναστεύουν είτε στην Κύπρο είτε στην Ολλανδία, στη Γερμανία, στη Ρωσία επιστρέφουν πίσω, ακόμα και στη φτωχή Γεωργία για να μπορέσουν να ζήσουν. Είναι σε δραματική κατάσταση. Μιλάμε για οικογένειες. Πέρα από την υποχρέωση της πολιτείας πρέπει να δούμε την κοινωνική διάσταση για οικογένειες, οι οποίες δεν έχουν τα στοιχειώδη για να ζήσουν, δεν έχουν ηλεκτρικό ρεύμα. 
Ξέρετε επειδή έχουν αυτήν την αυθαίρετη κατοικία σ’ αυτές τις περιοχές εκτός σχεδίου πόλεως, για την οποία οφείλουν και πρόστιμα, κατά τον φορολογικό νόμο, τους έχει αφαιρεθεί και το δικαίωμα του να έχουν κοινωνική πρόνοια. Είναι, λοιπόν, ανασφάλιστοι. Είναι άνεργοι. Είναι σε δραματική κατάσταση. Τουλάχιστον, μεριμνήστε, κύριε Υπουργέ, να υλοποιηθεί η προεκλογική δέσμευση του κυρίου Πρωθυπουργού.","ΓΑΒΡΙΗΛ ΑΒΡΑΜΙΔΗΣ",2
"34887"," Ευχαριστούμε, κύριε συνάδελφε.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34888"," Ευχαριστώ, κύριε συνάδελφε.
Σας είπα ποια είναι η κατεύθυνση και το πνεύμα στο οποίο κινούμαστε και είναι ακριβώς μέσα στο πνεύμα στο οποίο αναφερθήκατε. Η προστασία των ευαίσθητων κοινωνικών ομάδων και η μέριμνα για τα προβλήματά τους αποτελεί κυβερνητική πολιτική -αυτό είναι ξεκάθαρο- με σημαντικό ειδικό βάρος λόγω της κρίσης και των σοβαρών οικονομικών προβλημάτων που βιώνουμε σήμερα. Η κατεύθυνση είναι πάγια μέσα στο πνεύμα στο οποίο αναφερθήκατε και εσείς προηγουμένως.
Ο σχεδιασμός της περιβαλλοντικής πολιτικής στο ΥΠΕΚΑ περιλαμβάνει και τις ευαίσθητες κοινωνικές ομάδες και τη συγκεκριμένη κατηγορία, στην οποία αναφερόμαστε με στόχο να ελαφρύνει το φορτίο των οικονομικών βαρών, τα οποία αυτοί καλούνται να σηκώσουν σε μια τόσο δυσμενή οικονομική συγκυρία, όπως αυτή που βιώνουμε σήμερα.
Επαναλαμβάνω, λοιπόν, ότι η βούληση της πολιτείας είναι να λαμβάνεται μέριμνα για προστασία των ευαίσθητων κοινωνικά ομάδων τηρουμένων των αρχών του δικαίου και της ευνομίας και θα εξαντλήσουμε την δυνατότητα αυτή μέσα στο συγκεκριμένο πλαίσιο. Βέβαια, αυτή η προσπάθεια εξορθολογισμού και η προσπάθεια να συμβαδίσουμε με τα οικονομικά δεδομένα και να ελαφρύνουμε όσο γίνεται περισσότερο συγκεκριμένες ομάδες κοινωνικά ευαίσθητες, όπως αυτή που συζητάμε σήμερα, για την αντιμετώπιση ιδιαίτερα της αυθαίρετης δόμησης επιχειρείται και σε απόλυτη συνάφεια με τη βασική αρχή της προστασίας του περιβάλλοντος. 
Προσπαθούμε, λοιπόν, να εξαντλήσουμε τα περιθώρια αυτά. Δουλεύουμε σ’ αυτήν την κατεύθυνση. Αυτήν τη στιγμή επεξεργαζόμαστε πραγματικά ρυθμίσεις που θα μπορέσουν μέσα στο πνεύμα του δικαίου να ικανοποιήσουν στο μεγαλύτερο δυνατό βαθμό τις πραγματικές ανάγκες αυτής της ευαίσθητης κοινωνικής ομάδας.
Θα κάνουμε το καλύτερο δυνατό για να μπορέσουμε, πραγματικά, να ανταποκριθούμε στην αποστολή μας. 
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"34889"," Ευχαριστούμε και εμείς, κύριε Υπουργέ. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το  άρθρο 86 του Συντάγματος και το ν. 3126/2003 «Ποινική ευθύνη των Υπουργών», όπως ισχύει, δικογραφία που αφορά τον πρώην Αναπληρωτή Υπουργό Περιβάλλοντος, Ενέργειας και Κλιματικής Αλλαγής. 
Επίσης, σας έχουν διανεμηθεί τα Πρακτικά της συνεδρίασης της Πέμπτης 25ης Οκτωβρίου 2012 και ερωτάται το Σώμα αν τα επικυρώνει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34890"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"34891"," Συνεπώς, τα Πρακτικά της Πέμπτης 25ης Οκτωβρίου 2012 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34892"," Μάλιστα, μάλιστα.
Με τη συναίνεση του Σώματος και ώρα 11.46΄ λύεται η συνεδρίαση για τη Δευτέρα 19 Νοεμβρίου 2012 και ώρα 18.00΄, με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση της υπ’ αριθμ. 18/13/18-10-2012 επίκαιρης επερώτησης, σύμφωνα με την ημερήσια διάταξη που σας έχει διανεμηθεί. 
    Ο","ΟΛΟΙ ΟΙ ΒΟΥΛΕΥΤΕΣ",NA
