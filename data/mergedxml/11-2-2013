"","Content","name","ParlmemberID"
"15493","Date","11-2-2013",NA
"15494"," Ευχαριστώ, κύριε Πρόεδρε. 
Το 2008 –στις 11 Οκτωβρίου για την ακρίβεια- υπεγράφη στην Ουάσινγκτον μία συμφωνία στο πλαίσιο της ετήσιας Γενικής Συνέλευσης του Διεθνούς Νομισματικού Ταμείου και της Παγκόσμιας Τράπεζας από τον τότε Υπουργό Οικονομικών της Ελλάδας κ. Αλογοσκούφη και από τον Ιρακινό ομόλογό του. Πρόκειται για μια διμερή συμφωνία διακανονισμού οφειλών του Ιράκ προς το ελληνικό δημόσιο. 
Τότε, λοιπόν, υπεγράφη μία συμφωνία που έπρεπε τα Ελληνικά Αμυντικά Συστήματα να πάρουν μία οφειλή 126 εκατομμυρίων δολαρίων, τα οποία προέρχονταν από προμήθεια όπλων, οπλικών συστημάτων και πυρομαχικών στο Ιράκ από την εταιρεία «Ελληνικά Αμυντικά Συστήματα». Πρέπει μάλιστα να σημειώσω ότι ενώ για άλλες οφειλές άλλων κρατών υπήρξε κούρεμα πάρα πολύ μεγάλο, δεν υπήρξε κανένα κούρεμα στο δικό μας το χρέος. 
Αυτή η τόσο επωφελής συμφωνία, λοιπόν, από τότε –εδώ και τέσσερα χρόνια δηλαδή- δεν έχει έρθει προς κύρωση από το ελληνικό Κοινοβούλιο, για να μπορέσουμε να διεκδικήσουμε αυτά τα χρήματα. Θέλω να σας θυμίσω ότι για πολύ μικρότερα ποσά κινδύνευσαν οι διαπραγματεύσεις, για παράδειγμα, ανάμεσα σε εμάς και στην τρόικα. Θεωρώ ότι είναι απαράδεκτο αυτό το γεγονός, να βρίσκεται δηλαδή στο συρτάρι κάποιου γραφειοκράτη μια τέτοια συμφωνία και να μην έρχεται προς κύρωση –τουλάχιστον- από το ελληνικό Κοινοβούλιο.
Η ερώτησή μου είναι γιατί δεν έχει έρθει τέσσερα χρόνια τώρα αυτή η συμφωνία προς κύρωση από τη Βουλή. 
Ευχαριστώ.","ΙΩΑΝΝΗΣ ΜΙΧΕΛΑΚΗΣ",323
"15495"," Το λόγο έχει ο Υφυπουργός Εθνικής Άμυνας κ. Παναγιώτης Καράμπελας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15496"," Κύριε Πρόεδρε, κύριοι Βουλευτές, επιτρέψτε μου, κατ’ αρχάς, για την πληρέστερη ενημέρωσή σας να αναφερθώ δι’ ολίγων στο ιστορικό τού γεγονότος. 
Κατ’ αρχάς θα γνωρίζετε όλοι ότι τα «Ελληνικά Αμυντικά Συστήματα» είναι ο καθολικός διάλογος των ανωνύμων εταιρειών «Ελληνική Βιομηχανία Όπλων» και το «Ελληνικό Πυριτιδοποιείο και Καλυκοποιείο», γνωστό ως ΠΥΡΚΑΛ. Τότε, το 1985, η ΕΒΟ υπέγραψε σύμβαση με το Υπουργείο Άμυνας του Ιράκ για πυρομαχικά συνολικού τιμήματος 83.214.000 δολαρίων, το οποίο είχε συμφωνηθεί να καταβληθεί από τη CENTRAL BANK OF IRAQ με το σύστημα της τραπεζικής ενέγγυου πίστωσης. Έναντι του ποσού αυτού λάβαμε 7.762.500 δολάρια. 
Ύστερα από μακρόχρονες δικαστικές διενέξεις με τη CENTRAL BANK OF IRAQ είχαμε σαν τελικό αποτέλεσμα την αναγνώριση από τα ελληνικά δικαστήρια του χρέους των 75.451.500 δολαρίων,  δηλαδή του υπολοίπου, τα οποία έπρεπε να καταβληθούν νομιμοτόκως. 
Παρόμοιο γεγονός συνέβη και με την ΠΥΡΚΑΛ. Η ΠΥΡΚΑΛ υπέγραψε το 1985 σύμβαση με το Υπουργείο Άμυνας του Ιράκ τιμήματος 53.834.541 δολαρίων. Η ΠΥΡΚΑΛ κατέφυγε στο Διεθνές Διαιτητικό Δικαστήριο και η διαιτητική απόφαση του δικαστηρίου έκανε δεκτή στο σύνολο την απαίτηση των 53.834.541 δολαρίων, τα οποία έπρεπε να καταβληθούν νομιμοτόκως. 
Κατά καιρούς στις διάφορες συνομιλίες που είχαμε με εκπροσώπους του Ιράκ, οι εκπρόσωποι αυτοί απεδέχοντο το χρέος. Ζητούσαν μόνο μία μείωση του επιτοκίου από 5% σε 4%. Εν τω μεταξύ δεν μπορούσε το ποσό αυτό να εισπραχθεί, διότι είχαν δεσμευθεί οι καταθέσεις της ιρακινής τράπεζας, λόγω του εμπάργκο που είχε επιβληθεί στη χώρα. Έτσι φθάσαμε στο 2008, όπου υπεγράφη η σύμβαση που ανέφερε ο κύριος Βουλευτής. 
Με τη σύμβαση αυτή διακανονιζόταν ένα χρέος 259.074.255 δολαρίων και απέμενε ως οφειλή το ποσό που ακούσατε στην ερώτηση, καταβλητέο σε 44 εξαμηνιαίες ίσες και διαδοχικές δόσεις, αρχίζοντας από την 1η Μαρτίου του 2019. Επιφυλάσσομαι στη δευτερολογία μου για τα υπόλοιπα.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"15497"," Το λόγο έχει ο κ. Γιάννης Μιχελάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15498"," Θέλω να καταθέσω για τα Πρακτικά το χαρτί με το τελικό ποσό, διότι, κύριε Υπουργέ, όλα αυτά τα νούμερα καλό είναι να τα γνωρίζουμε για λόγους ιστορικούς. Το σημαντικό, όμως είναι ένα: Είναι 126.185.662 δολάρια Ηνωμένων Πολιτειών, τα οποία μπορούν να καταβληθούν άμεσα στα «Ελληνικά Αμυντικά Συστήματα» και τα οποία θα βοηθήσουν μία εταιρεία, η οποία βρίσκεται σε δύσκολη κατάσταση αυτήν τη στιγμή.
(Στο σημείο αυτό ο Βουλευτής κ. Ιωάννης Μιχελάκης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Εγώ ένα πράγμα έχω μόνο να ρωτήσω: Πότε αυτή η συμφωνία θα βγει από το συρτάρι που βρίσκεται και θα έρθει προς κύρωση στη Βουλή, για να μπορέσει επιτέλους το ελληνικό δημόσιο να διεκδικήσει τα χρήματα αυτά; Και επειδή αναφέρθηκε ότι αυτό θα είναι πληρωτέο από το 2019, μπορώ να σας πω ότι δεν έχει καμμία σημασία, διότι μπορούμε με την απαίτηση αυτή να πάμε και να την προεξοφλήσουμε και να πάρουμε άμεσα χρήματα μετρητά.
Άρα το ερώτημα είναι ένα και η απάντηση που περιμένουμε μία: Πότε θα έρθει προς κύρωση από την ελληνική Βουλή η συμφωνία αυτή; Γιατί, ξέρετε, έχουμε και ένα ιστορικό πάρα πολύ κακό. Έτυχε να είμαι εισηγητής μίας συμφωνίας μεταξύ του ΟΗΕ και της Ελλάδος, η οποία ξέρετε πόσα χρόνια έκανε να έρθει προς κύρωση; Αν θυμάμαι καλά, έκανε να έρθει δεκαεπτά χρόνια με μία ασήμαντη τροπολογία που έπρεπε να έρθει στη συμφωνία για το αν μία επιτροπή του ΟΗΕ για τα δικαιώματα των γυναικών θα έπρεπε να συνεδριάζει και πόσες φορές το χρόνο. Έκανε δεκαεπτά χρόνια να έρθει!
Τέσσερα χρόνια, λοιπόν, έχουν περάσει γι’ αυτήν τη συμφωνία και δεν καταλαβαίνω το λόγο που μένει μέσα στα συρτάρια. Το θεωρώ αδιανόητο και μάλιστα σε αυτές τις δύσκολες στιγμές που περνάμε και που μετράμε και το τελευταίο ευρώ! Αν είναι δυνατόν! Και θα ήθελα να ξέρω σε ποιο συρτάρι βρίσκεται, γιατί έχει κρατηθεί τόσα χρόνια και γιατί, τέλος πάντων, δεν έρχεται προς κύρωση στη Βουλή.
Ευχαριστώ πολύ.","ΙΩΑΝΝΗΣ ΜΙΧΕΛΑΚΗΣ",323
"15499"," Το λόγο έχει ο Υφυπουργός κ. Παναγιώτης Καράμπελας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15500"," Προβλέπεται, λοιπόν, η επικύρωση της διακρατικής αυτής συμφωνίας και από τα εθνικά Κοινοβούλια των δύο χωρών. 
Εξ όσων γνωρίζουμε, το ελληνικό Υπουργείο Οικονομικών είχε κάνει δύο προσπάθειες, το 2009 και το 2011, για την επικύρωση αυτής της συμφωνίας, χωρίς η διαδικασία να ολοκληρωθεί. Τον Οκτώβριο του 2012 άρχισε πάλι η προώθηση της διαδικασίας για την επικύρωση και από τις αρχές αυτού του έτους το σχετικό σχέδιο νόμου έχει υποβληθεί στις αρμόδιες υπηρεσίες του Υπουργείου Εξωτερικών, αφού περατώθηκε η διαδικασία στο Υπουργείο Οικονομικών. Δηλαδή, το Υπουργείο Οικονομικών έχει υπογράψει το σχέδιο νόμου με το οποίο θα έρθει προς επικύρωση στη Βουλή η σχετική διακρατική συμφωνία.
Συνεπώς, μετά την ολοκλήρωση των διαδικασιών στο Υπουργείο Εξωτερικών, είναι φανερό ότι η διακρατική αυτή συμφωνία θα τεθεί ενώπιόν σας για την τελική επικύρωση. Μαζί με αυτήν είναι και μία αντίστοιχη διακρατική συμφωνία με το Υπουργικό Συμβούλιο της Αλβανίας και του ελληνικού Υπουργείου Οικονομικών καθώς και του Οργανισμού Εξαγωγικών Πιστώσεων, όπου αυτή η συμφωνία έχει αρχίσει ήδη να εκπληρώνεται. Είναι μία συμφωνία περί τα 44.700.000 δολάρια. Προβλέπεται η αποπληρωμή της σε δύο δόσεις ετησίως επί δέκα χρόνια.
Ευχαριστώ πάρα πολύ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"15501"," Θα συζητηθεί η δεύτερη με αριθμό 970/5-2-2013 επίκαιρη ερώτηση πρώτου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Παναγιώτη Κουρουμπλή προς τον Υπουργό Υγείας, σχετικά με την έλλειψη φαρμάκων στην ελληνική αγορά. 
Θα απαντήσει ο Αναπληρωτής Υπουργός Υγείας κ. Μάριος Σαλμάς.
Το λόγο έχει ο κ. Παναγιώτης Κουρουμπλής.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15502"," Κύριε Πρόεδρε, μέσα στα πολλά προβλήματα από τα οποία χειμάζεται και δοκιμάζεται ο ελληνικός λαός, έχει να αντιμετωπίσει και το πολύ κρίσιμο πρόβλημα του φαρμάκου. Και δεν φτάνει ότι αυτήν τη στιγμή έχει αυξηθεί η συμμετοχή των περισσοτέρων ασφαλισμένων στην αγορά του φαρμάκου, αλλά έχουμε και έλλειψη σε σημαντικό αριθμό φαρμάκων. Παρατηρείται, δηλαδή, μια έλλειψη σε σημαντικό αριθμό φαρμάκων τον τελευταίο καιρό, με συνέπεια να δημιουργείται και μια διαμάχη του Υπουργείου με τους φαρμακοποιούς. Έχουμε και αυτήν την τραγική εικόνα. 
Διαπιστώθηκε ότι, ενώ το Υπουργείο έχει εκδώσει μια υπουργική απόφαση η οποία ορίζει ότι θα πρέπει οι πολυεθνικές του φαρμάκου να πιστώνουν στα φαρμακεία και στους συνεταιρισμούς των φαρμακείων τουλάχιστον για δυο μήνες, η υποχρέωση αυτή δεν τηρείται. Και δεν τηρείται και καθ’ ομολογίαν του Προέδρου του ΕΟΦ κ. Τούντα, ο οποίος το Δεκέμβριο του 2012 σε δημόσια τοποθέτησή του ομολόγησε ότι μεγάλος αριθμός φαρμακοβιομηχανιών και ιδιαίτερα πολυεθνικών, αρνούνται να τηρήσουν την υποχρέωσή τους. Μάλιστα, κάποιοι λένε ότι είναι παράνομη η απόφαση. Αλλά αυτό θα προκύψει αν ακυρωθεί η απόφαση. Και αυτοί οι κύριοι έμαθαν να λυμαίνονται αυτόν τον τόπο.
Περιορίζουμε τώρα τη φαρμακευτική δαπάνη στο επίπεδο του 2004. Στα ενδιάμεσα χρόνια -με αποκορύφωμα το μεγάλο πάρτι του 2007, του 2008 και του 2009- έγινε αρπαγή του δημοσίου χρήματος από έναν κύκλο στον οποίο υπήρχαν και εταιρείες. Φανταστείτε, λοιπόν, πόσα χρήματα χάθηκαν εις βάρος του ελληνικού λαού. 
Να μια υπόθεση που θα έπρεπε να πάρει το δρόμο της εξεταστικής επιτροπής, για να δούμε αυτήν την πτυχή της δημόσιας ζωής και ποιοι είναι υπεύθυνοι καθώς και ποιοι εκμεταλλεύτηκαν διάφορες αδυναμίες του συστήματος, για να αρπάξουν δημόσιο χρήμα. 
Έρχεται τώρα ο Υπουργός και λέει ότι υπεύθυνη γι’ αυτήν την έλλειψη είναι η λεγόμενη εξαγωγή του παράλληλου φαρμάκου. Επειδή, όμως, είμαστε σε μια ελεύθερη αγορά, εκείνο που δεν τηρείται είναι οι κανόνες αυτής της ελεύθερης αγοράς. Ακόμη και αυτή η απόφαση, που υποτίθεται ότι ασπάζεται η Κυβέρνηση, δεν τηρείται. Δεν τηρούνται οι κανόνες ακόμη και σ’ αυτόν τον τομέα. 
Λέγεται ότι εξάγουμε φάρμακα στη Γερμανία. Η Γερμανία γιατί εισάγει παράλληλο φάρμακο; Για να προστατεύσει και τα δημόσια έσοδα αλλά και για να πιέσει τις εταιρείες να κατεβάσουν τις τιμές. Στην Ελλάδα αυτή η δυνατότητα δεν επιτρέπεται. Είναι κι αυτό ένα από τα παράδοξα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15503"," Το λόγο έχει ο Αναπληρωτής Υπουργός κ. Μάριος Σαλμάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15504"," Ευχαριστώ, κύριε Πρόεδρε. 
Επανερχόμαστε σε ένα θέμα, το οποίο αφορά τις ελλείψεις φαρμάκων στην αγορά και για το οποίο παίρνουμε όλα εκείνα τα μέτρα που πρέπει να πάρουμε για να το αποτρέψουμε. 
Ξαναλέω για άλλη μία φορά ότι οι ελλείψεις φαρμάκων είναι ένα παγκόσμιο φαινόμενο, το οποίο στην Ευρώπη έχει πιο έντονες διαστάσεις, λόγω του τρόπου με τον οποίο τιμολογούν τα φάρμακα οι ευρωπαϊκές χώρες. Αυτός είναι ένας από τους πολλούς λόγους στους οποίους οφείλεται η έλλειψη φαρμάκων.
	Πρόσφατα η Ευρωπαϊκή Ομοσπονδία των Φαρμακοποιών έβγαλε ένα δελτίο Τύπου, όπου παρέθετε τη σημαντικότητα του προβλήματος ελλείψεως φαρμάκων σε όλη την Ευρώπη και τους κύριους λόγους, που ξεκινούν από την έλλειψη μιας πρώτης ύλης -που μπορεί να είναι η κορτιζόνη, για παράδειγμα- μέχρι την τιμολογιακή πολιτική των χωρών. Υπάρχουν επίσης και πάρα πολλοί άλλοι λόγοι. Πάντα υπήρχαν ελλείψεις. Όντως, το τελευταίο διάστημα έχουν ενταθεί οι ελλείψεις αυτές και γι’ αυτό παίρνουμε πρόσθετα μέτρα. 
Το πού οφείλονται οι ελλείψεις είναι, εν μέρει, το θέμα της επίκαιρης ερώτησης του κ. Κουρουμπλή. Οι ελλείψεις οφείλονται σε ένα φαύλο κύκλο που προκαλείται από το γεγονός ότι, επειδή στη χώρα μας ρίξαμε το τελευταίο διάστημα τις τιμές των φαρμάκων αρκετά σε σχέση με τη Γερμανία και τις Σκανδιναβικές χώρες -εκεί όπου κυρίως γίνεται το παράλληλο εμπόριο, αυτή η ενδοκοινοτική νόμιμη συναλλαγή- οι εταιρείες βρίσκουν ως πρόκληση τις μειωμένες τιμές για να εξάγουν τα φάρμακα. 
Εξ αυτού του λόγου και εξαιτίας του λόγου που ορθώς είπατε ότι η Γερμανία,  για παράδειγμα, ακολουθεί μια πολιτική παράλληλων εισαγωγών και συνδέοντας αυτές τις εισαγωγές με φθηνότερα φάρμακα στη Γερμανία, αυτό αναγκάζει τη φαρμακοβιομηχανία να ρίχνει τις τιμές και στη Γερμανία και ως εκ τούτου, η φαρμακοβιομηχανία στη χώρα μας σταματούσε να διαθέτει τα προϊόντα στις φαρμακαποθήκες όπου έκαναν εξαγωγές και τα έδιδε απευθείας στα φαρμακεία πολλές φορές. Όμως οι φαρμακαποθήκες –όχι όλες αλλά μερικές- προσαρμόστηκαν, έστελναν κάποιους κυρίους με τα βαλιτσάκια στα φαρμακεία και μάζευαν τα φάρμακα από τα φαρμακεία και τα επανεξήγαγαν. 
Εμείς, λοιπόν, τι κάναμε για να σταματήσουμε αυτόν το φαύλο κύκλο; Δύο πράγματα πρέπει να κάνουμε. Πρώτον, είπαμε ότι τα φάρμακα που είναι σε έλλειψη θα πρέπει να μην εξάγονται, κάτι που είναι αυτονόητο. Για παράδειγμα, όταν ένα φάρμακο δεν το βρίσκει η γιαγιά που πάει στο φαρμακείο, δεν μπορεί να το βρίσκει ούτε ο φαρμακέμπορος για να το εξάγει. Άρα επιβάλαμε απαγόρευση παράλληλων εξαγωγών -ενδοκοινοτικών εξαγωγών- για τρεις μήνες για τριάντα σκευάσματα, αυτά που διαπίστωσε ο Πρόεδρος του ΕΟΦ, από τα εκατόν σαράντα που ανέφερε ο Πρόεδρος του Φαρμακευτικού Συλλόγου Αττικής ότι βρίσκονται σε έλλειψη. 
Πρέπει να πω ότι ήδη ο ΕΟΦ στην ιστοσελίδα του έχει μία εφαρμογή όπου οι πρόεδροι των φαρμακευτικών συλλόγων μπορούν καθημερινά να εγγράφουν και να υποβάλλουν τις ελλείψεις που διαπιστώνουν. Στη συνέχεια ο ΕΟΦ ελέγχει την αγορά και βλέπει ποια φάρμακα πραγματικά είναι σε έλλειψη και επιβάλλεται σε πρώτη φάση απαγόρευση των εξαγωγών –το αυτονόητο- και σε δεύτερη φάση για τις εταιρείες εκείνες, τις βιομηχανίες, όπου διαπιστώνει αδικαιολόγητη μειωμένη διάθεση, επιβάλλονται και πρόστιμα. Βεβαίως έχουμε εισήγηση από τον ΕΟΦ για εννέα εταιρείες όπου επιβάλλονται πρόστιμα…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)","ΜΑΡΙΟΣ ΣΑΛΜΑΣ",449
"15505"," Θα συνεχίσετε στη δευτερολογία σας, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15506"," Σήμερα τα υπέγραψα, οπότε τηρείται και αυτό το σκέλος όσον αφορά τις ποινές στη φαρμακοβιομηχανία για να ισορροπήσει η αγορά.","ΜΑΡΙΟΣ ΣΑΛΜΑΣ",449
"15507"," Το λόγο έχει ο ερωτών Βουλευτής κ. Παναγιώτης Κουρουμπλής.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15508"," Κύριε Πρόεδρε, είχα αναγκαστεί μετά την ερώτηση που κατέθεσα στις 4 Δεκεμβρίου για το θέμα αυτό να απευθυνθώ στον Εισαγγελέα του Αρείου Πάγου, ο οποίος διέταξε έρευνα. Από τη στιγμή, λοιπόν, που δεν έχουμε το πόρισμα στα χέρια μας, προβαίνουμε σε εκτιμήσεις για το ποιες είναι οι αιτίες της έλλειψης αυτών των φαρμάκων. Εγώ, επειδή θέλω να είμαι πάντα ειλικρινής, χαίρομαι που τόλμησε το Υπουργείο, η ηγεσία του Υπουργείου, και εξέδωσε αυτήν την υπουργική απόφαση. 
Για να το κάνει το Υπουργείο, κύριε Πρόεδρε, η λογική των πραγμάτων οδηγεί στο συμπέρασμα ότι θεωρούσε πως μία από τις αιτίες είναι η συμπεριφορά των πολυεθνικών του φαρμάκου, οι οποίες –σημειωτέον, κύριε Πρόεδρε- πρέπει να πω ότι για άλλη μια φορά σε αυτό το φοβερό ελληνικό κράτος, ανεξάρτητα από το ποιος κυβερνάει, είναι στο απυρόβλητο. 
Κύριε Πρόεδρε, έχουν 4,5 δισεκατομμύρια ευρώ τζίρο, παρουσιάζουν ζημίες και τους ανεχόμαστε ακόμα να μας εκβιάζουν! Περί αυτού πρόκειται. Εκβιάζουν το ελληνικό κράτος. 
Σας ερωτώ: Σας έχουν στείλει επιστολή που σας εκβιάζουν, κύριε Υπουργέ, οι συγκεκριμένες εταιρείες στο ΣΦΕ; Να μας καταθέσετε αυτήν την επιστολή, για να δούμε με ποιον τρόπο επιχειρούν να πιέζουν κάθε φορά. 
Πιέζουν να σταματήσει η εξαγωγή του παράλληλου φαρμάκου, όπως πιέζουν και να μην υπάρχει εισαγωγή παράλληλου φαρμάκου. Γιατί, αν λειτουργούσε αυτή η διαδικασία –δηλαδή, εάν όπως λειτουργούσε η εξαγωγή, λειτουργεί και η εισαγωγή- θα πιέζονταν οι τιμές τους. Ξέρετε πολύ καλά ότι μπορεί να βρεθούν τα ίδια φάρμακα σε χώρες -όπως βρίσκονται σε σχέση με τη Γερμανία ή με την Ελλάδα- όπως είναι η Ρουμανία και η Βουλγαρία και θα μπορούσε να εισαχθεί το ίδιο φάρμακο της ίδιας εταιρείας στη μισή τιμή. Τους αφήνουμε, λοιπόν, να λειτουργούν με τη δική τους λογική και τα δικά τους συμφέροντα εις βάρος και του δημοσίου συμφέροντος και του πολίτη. 
Από τη στιγμή που εσείς δημοσιεύσατε αυτήν την απόφαση, λοιπόν, θα πρέπει να επιβάλλετε πρόστιμα σε αυτούς τους κυρίους, για να καταλάβουν ότι υπάρχει ελληνικό κράτος, να αισθανθεί ο πολίτης ότι υπάρχει εδώ ένα κράτος που λειτουργεί. Δεν ζητάμε τίποτα περισσότερο. Δεν ζητάμε να μας κάνουν χάρη. Αρκετά δισεκατομμύρια έβγαλαν –και το ξέρετε πολύ καλά- όλα αυτά τα χρόνια εις βάρος του ελληνικού δημοσίου. Περί αυτού πρόκειται. Αυτό το πράγμα ζητάμε, να εφαρμοστεί ο νόμος. 
Ευχαριστώ.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15509"," Το λόγο έχει ο Αναπληρωτής Υπουργός Υγείας κ. Μάριος Σαλμάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15510"," Κύριε Πρόεδρε, για να μη δημιουργούνται εντυπώσεις, πρέπει να πούμε το εξής. Δεν ξέρω τι κάνει η Γερμανία ή μάλλον ξέρω πως και ο συνάδελφος κ. Κουρουμπλής ξέρει…","ΜΑΡΙΟΣ ΣΑΛΜΑΣ",449
"15511"," Κύριε Υπουργέ, υποχρεώνει τα φαρμακεία το 7% των φαρμάκων που πωλούν να είναι παράλληλο φάρμακο. Αυτό κάνει η Γερμανία και προστατεύει τα συμφέροντά της.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15512"," Τα ξέρω πολύ καλά.","ΜΑΡΙΟΣ ΣΑΛΜΑΣ",449
"15513"," Μάθετε, λοιπόν, και αυτό από τη Γερμανία. Καλό είναι να το εφαρμόσουμε και στην Ελλάδα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15514"," Κύριε Κουρουμπλή, με όλα αυτά τα οποία λέτε, τα οποία γνωρίζω πολύ καλά, στην Ελλάδα έχουμε φάρμακο στη μισή τιμή και στο 1/3 της Γερμανίας. Άρα, λοιπόν, ο Έλληνας ασφαλισμένος ή και ανασφάλιστος που θα πάει να πάρει το φάρμακό του στο φαρμακείο, ιδιαίτερα ο ανασφάλιστος, γιατί στη Γερμανία μπορώ να αναγνωρίσω ότι έχει σύστημα αποζημίωσης ισχυρό, αλλά…","ΜΑΡΙΟΣ ΣΑΛΜΑΣ",449
"15515"," Να μου πείτε ποιες είναι οι τιμές του ίδιου φαρμάκου στη Ρουμανία…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15516"," Παρακαλώ, κύριε Κουρουμπλή, μην διακόπτετε. 
Ολοκληρώστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15517"," Στην Ελλάδα εξασφαλίζουμε, ως πολιτική ηγεσία, φάρμακο φθηνό για τον Έλληνα ασθενή σε βαθμό που είναι αυτονόητο να πω ότι για τα περισσότερα φάρμακα είμαστε στις τρεις φθηνότερες χώρες της Ευρώπης και για πάρα πολλά είμαστε πολύ κάτω από αυτές τις χώρες. Γι’ αυτό γίνονται και οι παράλληλες εξαγωγές στη Γερμανία, η οποία έχει τριπλάσιες τιμές. Άρα, ως πολιτική ηγεσία προστατεύουμε περισσότερο τους Έλληνες ασθενείς, είτε ασφαλισμένους είτε ανασφάλιστους.","ΜΑΡΙΟΣ ΣΑΛΜΑΣ",449
"15518"," Δεν μου απαντήσατε αν στη Ρουμανία είναι φθηνότερο.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15519"," Να πούμε για την υπόθεση των παράλληλων εξαγωγών. Πρέπει να σας πω ότι έχουμε πορίσματα ελέγχου και από τον ΕΟΦ και από το ΣΔΟΕ, φαρμακαποθηκών. Δύο ελέγχθησαν και οι δύο βρέθηκαν μαζί…","ΜΑΡΙΟΣ ΣΑΛΜΑΣ",449
"15520"," Τιμωρήστε τους!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15521"," Αυτό σας λέω τώρα. 
Δύο βρέθηκαν μαζί με φαρμακεία, στη μεν μια περίπτωση στην Πελοπόννησο με δεκατέσσερα φαρμακεία που επεκτείνονταν και έφθανε μέχρι τα εξήντα η αλυσίδα, όπου εμπλέκονταν σε κύκλωμα παράλληλων εξαγωγών παράνομων και μάλιστα τα κουπόνια τα επανακολλούσαν πάλι σε συνταγές...","ΜΑΡΙΟΣ ΣΑΛΜΑΣ",449
"15522"," Κύριε Υπουργέ, πριν από δύο χρόνια πήγα προσωπικά στον τότε υπεύθυνο του ΣΔΟΕ γι’ αυτό το θέμα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15523"," Κύριε Κουρουμπλή, δεν είναι δυνατόν να συνεχίσουμε έτσι!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15524"," Συζήτηση καλόπιστη γίνεται.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15525"," Όχι, δεν είναι συζήτηση καλόπιστη  με αυτήν τη διαδικασία. Μόλις ολοκληρωθεί η διαδικασία, μπορείτε να κάνετε την καλόπιστη συζήτηση στο εντευκτήριο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15526"," Δεύτερον, κάναμε πρόσφατα έλεγχο σε φαρμακαποθήκη στην Αθήνα και την βρήκαμε να κάνει με διακόσια εξήντα φαρμακεία παράνομες εξαγωγές όσον αφορά τον τρόπο, δηλαδή τα φαρμακεία να πωλούν σε φαρμακαποθήκες. 
Επειδή, λοιπόν, προσπαθούμε να βάλουμε μια τάξη, υπάρχει μια αντίδραση από τις φαρμακαποθήκες και το ξέρουμε και το εισπράττουμε με δημοσιεύματα, τα οποία είναι δημοσιεύματα εξαιτίας του ότι ενοχλήθηκαν.","ΜΑΡΙΟΣ ΣΑΛΜΑΣ",449
"15527"," Όποιος παρανομήσει, στον εισαγγελέα!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"15528"," Σας δίνω το λόγο μου ότι θα πάνε και στον εισαγγελέα, όχι μόνο γι’ αυτό αλλά και για το γεγονός ότι επί τρία χρόνια δεν πήγαιναν τα κουπόνια διαγεγραμμένα, ως η νομοθεσία και οι υπουργικές αποφάσεις ορίζουν, στον ΕΟΦ. 
Επομένως, εγώ σας ευχαριστώ για την πρόκληση και την πρόσκληση που κάνετε να στείλουμε στον εισαγγελέα τις φαρμακαποθήκες που δεν ήταν σύννομες και σας υπόσχομαι ότι θα το κάνω.","ΜΑΡΙΟΣ ΣΑΛΜΑΣ",449
"15529"," Η τρίτη με αριθμό 932/4-2-2013 επίκαιρη ερώτηση πρώτου κύκλου του Βουλευτή Εύβοιας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Επικρατείας, σχετικά με τις μετρήσεις ακροαματικότητας των ραδιοφωνικών σταθμών από την εταιρεία «FOCUS BARI», δεν θα συζητηθεί λόγω αναρμοδιότητας του κυρίου Υπουργού, και διαγράφεται. 
Θα συζητηθεί τώρα η τέταρτη με αριθμό 961/5-2-2013 επίκαιρη ερώτηση πρώτου κύκλου του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Υγείας, σχετικά με τα προβλήματα στο «Θεαγένειο» Νοσοκομείο Θεσσαλονίκης εξαιτίας ενός γιατρού.
Στην ερώτηση του κ. Γιοβανόπουλου θα απαντήσει ο Υπουργός Υγείας κ. Ανδρέας Λυκουρέντζος. 
Το λόγο έχει ο ερωτών Βουλευτής κ. Κωνσταντίνος Γιοβανόπουλος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15530"," Κύριε Πρόεδρε, ξυπνήσαμε σήμερα στην πόλη της Βέροιας, σοκαρισμένοι από μία είδηση, ότι ένας συμπολίτης μας, ένας ταξιτζής έπεσε στις γραμμές του τρένου, πνιγμένος από τα χρέη. Είναι το δεύτερο περιστατικό που συμβαίνει στην πόλη. Η οικογένεια των ταξιτζήδων πριν από μερικές εβδομάδες είχε χάσει έναν άλλο άνθρωπο πιεσμένο κι αυτόν από τα χρέη, αλλά η δραματική εικόνα σήμερα που συνέβαινε στην αγορά, με την αρχαία έννοια του όρου, ήταν πραγματικά κάτι το πρωτοφανές. 
Ήθελα από αυτό εδώ το Βήμα να αποτίσω φόρο τιμής στον άνθρωπο που δεν άντεξε, στη στενή του οικογένεια και στην ευρύτερη οικογένεια των εκατόν δεκαέξι ταξιτζήδων στην πόλη που οδυνηρά υφίστανται αυτές τις οικονομικές ανηφόρες που δεν ξέρω ποιος θα μπορέσει τελικά να αντέξει για να τη βγάλουμε πέρα. 
Σε ό,τι αφορά την ερώτησή  μου, κύριε Υπουργέ, νομίζω ότι είναι πολύ προφανής. Καταλαβαίνω ότι πρόκειται για μεμονωμένη περίπτωση, αλλά επειδή το Θεαγένειο είναι ένα κομβικό σημείο για τη βόρεια Ελλάδα, οι καταγγελίες είναι πολύ συγκεκριμένες. 
Δώστε παρακαλώ μία απάντηση και θα επεκταθώ περισσότερο στη δευτερολογία μου. 
Ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"15531"," Το λόγο έχει ο Υπουργός Υγείας κ. Ανδρέας Λυκουρέντζος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15532"," Ευχαριστώ, κύριε Πρόεδρε. 
Κατ’ αρχάς για κάθε τραγικό συμβάν στη χώρα μας εκφράζουμε τα ειλικρινά μας συλλυπητήρια και συμπάσχουμε με τους συμπολίτες, οι οποίοι δοκιμάζονται. Δοκιμάζεται το σύνολο του ελληνικού λαού. 
Επίσης, δεν θεωρώ καθήκον του Υπουργού Υγείας να απαντά σε θέματα τα οποία αφορούν την υπηρεσιακή συμπεριφορά προσώπων-λειτουργών του Εθνικού Συστήματος Υγείας, όταν μάλιστα εγώ δεν έχω υπ’ όψιν μου γραπτές αναφορές ή συγκεκριμένες καταγγελίες. Αυτό δεν σημαίνει ότι ο Υπουργός ανέχεται συμπεριφορές οι οποίες απάδουν από την εκπλήρωση των καθηκόντων κάθε λειτουργού. 
Αντιθέτως, σε κάθε περίπτωση ζητώ την πλήρη, την αυστηρή εκπλήρωση των υποχρεώσεων και κυρίως από τους ιατρούς ζητώ και απόλυτο σεβασμό στον όρκο του Ιπποκράτη. 
Αγαπητέ συνάδελφε και στη συγκεκριμένη περίπτωση, στην οποία αναφέρεστε, θα ζητήσω να γίνει και περαιτέρω έλεγχος. Εν πάση περιπτώσει, τα στοιχεία που έχω από την υπηρεσία μου λένε ότι ο συγκεκριμένος ιατρός έχει θέση οργανική, Διευθυντή Ειδικότητας Γνάθου Προσωπικής Χειρουργικής στο Κιλκίς κι έχει μετατεθεί με απόφαση του Διοικητή της Υγειονομικής Περιφέρειας στο «Θεαγένειο» κι έχει παραταθεί και η απόσπασή του εκεί για να ασκεί τα καθήκοντά του. 
Γνωρίζουμε όλοι τη σημασία που έχει το «Θεαγένειο» και προφανώς ένα νοσοκομείο όπως είναι το «Θεαγένειο», χρειάζεται την ενίσχυση με ιατρούς εξειδικευμένων ειδικοτήτων. Τώρα μάλιστα, εκεί όπου υπηρετεί δεν υπάρχει και τμήμα της ειδικότητάς του. 
Συμπερασματικά, ουδεμία ανοχή υπάρχει σε πρακτικές οι οποίες απάδουν των καθηκόντων και του όρκου των ιατρών και εντέλει από σήμερα και με αφορμή την ερώτησή σας, θα δώσω εντολή στο Διοικητή της ΥΠΕ να ελέγξει περισσότερο τη συμπεριφορά του συγκεκριμένου ιατρού. 
Ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"15533"," Το λόγο έχει ο κ. Κωνσταντίνος Γιοβανόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15534"," Να εξηγήσω, κύριε Υπουργέ ότι οι καταγγελίες είναι υπαρκτές, οι καταγγελίες είναι επώνυμες, οι καταγγελίες έφτασαν στα χέρια μου μετά από μία σειρά άλλων αποδεκτών, οι οποίοι φάνηκαν άπραγοι στο να δώσουν λύση όταν έρχονται επιστήμονες, όταν έρχονται άνθρωποι της διοικήσεως και λένε όσα λένε στα καταγγελτήρια έγγραφα. 
Αν τυχόν δεν τα έχετε υπ' όψιν σας, να σας τα καταθέσω, γιατί οι άνθρωποι ενυπόγραφα έφτασαν για ένα συνάδελφό τους, για έναν άνθρωπο με τον οποίο ζουν και λειτουργούν μαζί. Η αγωνία μας δεν είναι τόσο στο επίπεδο ανθρώπου. Ο άνθρωπος μπορεί να είναι ή να μην είναι. Όμως, στο «Θεαγένειο» ως θεσμό καταλαβαίνετε ότι εκεί η ερώτηση «ζωή ή θάνατος» χάνει το μεταφυσικό της χαρακτήρα και φτάνει στον πρακτικό ρεαλισμό. Γι’ αυτό, λοιπόν, θέλει ιδιαίτερη ευαισθησία, θέλει όλοι να αντιμετωπίσουμε το θέμα ακαριαία, να δούμε τι συμβαίνει. 
Και επειδή ξέρω ότι μπορείτε και θέλετε να επιτύχετε τις άρτιες λειτουργίες σε όλα τα νοσοκομεία, γι’ αυτόν το λόγο έφερα το συγκεκριμένο περιστατικό, κι ας είναι αποσπασματικό. Θα πρέπει καταλυτικά, μια και έξω να δοθεί λύση, να δούμε τι συνέβη, ποιος λέει αλήθεια, ποιος λέει ψέματα, αλλά επιτέλους να μην υπάρχει καμμία διχοστασία. Και το λέω αυτό, γιατί ξέρω ότι και από πλευράς των ασθενών δημιουργήθηκε σωρεία παραπόνων. Τα έγγραφα είναι στη διάθεσή σας. Είναι εξαμβλωματική η κατάσταση, αν πρέπει κάποιος να κάτσει από πάνω να δει τι συνέβη. Αλλά εγώ θα μείνω στο σκέλος μόνο ότι πληροφορήθηκα το γεγονός. Το μεταφέρω εκεί που πρέπει να το μεταφέρω και παρακαλώ για τις άμεσες ενέργειές σας, ώστε τέτοια φαινόμενα να μην υπάρχουν ούτε στο «Θεαγένειο» ούτε πουθενά και σας ευχαριστώ για την επιμέλεια που δείχνετε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"15535"," Το λόγο έχει ο Υπουργός Υγείας κ. Ανδρέας Λυκουρέντζος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15536"," Σας ευχαριστώ, κύριε Πρόεδρε.
Κύριε συνάδελφε, από την ώρα που μου αναφέρετε ότι υπάρχουν γραπτές συγκεκριμένες καταγγελίες, είμαι σίγουρος ότι θα έχουν ακολουθήσει την υπηρεσιακή οδό. Εκ μέρους μου, στο πλαίσιο της δεσμεύσεως την οποία ανέλαβα στην πρωτομιλία μου, από αύριο θα κινηθούν όλες οι δέουσες διαδικασίες και θα επιβληθούν πειθαρχικές κυρώσεις όπου χρειαστεί.","ΑΝΔΡΕΑΣ ΛΥΚΟΥΡΕΝΤΖΟΣ",288
"15537"," Θα σας τα φέρω, κύριε Υπουργέ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"15538"," Τώρα, με την ευκαιρία, μου δίνετε τη δυνατότητα να αναφερθώ στο θέμα της διοίκησης των νοσοκομείων. Πιστεύουμε ότι τα νοσοκομεία πρέπει να διοικούνται από προσωπικότητες, από στελέχη τα οποία διαθέτουν την αξιοσύνη, την ικανότητα να μπορούν να ασκήσουν με πληρότητα τα καθήκοντά τους και κυρίως να διοικήσουν τα νοσοκομεία προς την κατεύθυνση εκείνη της διαχείρισης των οικονομικών και των πληροφοριακών συστημάτων.
Επειδή πληροφορούμαι ότι υπάρχει μία συζήτηση σχετικά με μία τροπολογία την οποία καταθέσαμε σε ό,τι αφορά τον τρόπο τοποθέτησης των διοικητών, θέλω να εξηγήσω, κύριε Πρόεδρε, στην Ολομέλεια της Βουλής ότι ουδεμία πρόθεση υπάρχει από τον Υπουργό Υγείας για τη μείωση των προσόντων των διοικητών των νοσοκομείων. Κρίθηκε αναγκαίο να μεταθέσουμε την εφαρμογή του ν. 4052 για τρεις μήνες, ούτως ώστε να ολοκληρωθούν οι διαδικασίες της συγκρότησης των νομικών προσώπων των συνενούμενων και συνδιοικούμενων νοσοκομείων και αυτό μας υποχρέωσε να καταθέσουμε μία τροπολογία την Παρασκευή, με την οποία μας δίνεται η δυνατότητα εν τω μεταξύ να τοποθετήσουμε διοικητές με βάση το νόμο ο οποίος ισχύει ακόμα, το ν. 3329/2005, γιατί συμβαίνουν ορισμένα γεγονότα, όπως το τελευταίο του Παναρκαδικού Νοσοκομείου, όπου καλείται εν συνεχεία ο Υπουργός να τοποθετήσει διοικητή. Εξηγώ, λοιπόν, ότι ουδεμία πρόθεση υπάρχει μείωσης των προσόντων των ατόμων τα οποία επιλέγονται για διοικητές, διότι στο ν. 3329/2005 κεφάλαιο Β’ άρθρο 7 παράγραφος 7 ορίζεται σαφώς ότι όποιος τοποθετείται διοικητής νοσοκομείου πρέπει να έχει πτυχίο πανεπιστημιακής εκπαίδευσης. Επαυξημένες είναι οι απαιτήσεις μας και όχι μειωμένες. 
Και επιπροσθέτως, για να διευκρινιστεί και αυτή η τροπολογία, κατέθεσα με υπογραφή από την Παρασκευή, κύριε Πρόεδρε, και σήμερα κατετέθη στη Βουλή, προτού αρχίσει ο δημοσιογραφικός θόρυβος, νομοτεχνική βελτίωση της τροπολογίας η οποία είχε κατατεθεί, η οποία ορίζει σαφώς ότι εφαρμόζονται οι διατάξεις του ν. 3329/2005 προς επίλυση κάθε παρεξηγήσεως και διάψευση κάθε υπόνοιας ότι επιχειρούμε να μειώσουμε τα προσόντα των διοικητών.
Στο μεσοδιάστημα αυτό θα αξιοποιήσουμε όλες τις δυνατότητες. Θέλουμε να επιλέξουμε τα καλύτερα στελέχη να διοικούν το νοσοκομείο, να παίρνουν τις καλύτερες αποφάσεις και σε περιπτώσεις όπως αυτή στην οποία αναφερθήκατε, κύριε συνάδελφε, και ο χρόνος αυτός θα αποδείξει την ειλικρινή βούληση της πολιτικής ηγεσίας του Υπουργείου Υγείας.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"15539"," Η πέμπτη με αριθμό 977/5-2-2013 επίκαιρη ερώτηση πρώτου κύκλου του Βουλευτή Β΄ Πειραιά του Λαϊκού Συνδέσμου - Χρυσή Αυγή κ. Ιωάννη Λαγού προς τους Υπουργούς Δημόσιας Τάξης και Προστασίας του Πολίτη και Παιδείας και Θρησκευμάτων, Πολιτισμού και Αθλητισμού, σχετικά με την εκκόλαψη της τρομοκρατίας στους χώρους των πανεπιστημίων της χώρας δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί η έκτη με αριθμό 967/5-2-2013 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Υγείας, σχετικά με τις συγχωνεύσεις των κλινικών και της καταργήσεις κλινών στα δημόσια νοσοκομεία της χώρας. 
Στην επίκαιρη ερώτηση του κυρίου συναδέλφου θα απαντήσει ο Υπουργός Υγείας κ. Ανδρέας Λυκουρέντζος.
Το λόγο έχει ο κ. Λυκούδης για δυο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15540"," Κύριε Υπουργέ, πληροφορηθήκαμε από τον Τύπο ότι σε συνάντησή σας με τους διοικητές των υγειονομικών περιφερειών, εκθέσατε το σχέδιο του Υπουργείου Υγείας και δώσατε οδηγίες για μείωση των κλινικών στα δημόσια νοσοκομεία του ΕΣΥ κατά εξακόσιες εξήντα μία κλινικές και των κλινών νοσηλείας κατά έντεκα χιλιάδες.
Κύριε Υπουργέ, σε ό,τι αφορά στις συνενώσεις και στις συγχωνεύσεις των κλινικών, αντιλαμβανόμαστε ότι, πραγματικά, μπορεί να γίνει ουσιαστικότερη, ορθολογικότερη και αποδοτικότερη αξιοποίηση δημοσιονομικών και ανθρώπινων πόρων, εφόσον αυτές βέβαια γίνουν με σχέδιο, με πλήρη καταγραφή της υπάρχουσας δομής και, βέβαια, χωρίς τα κριτήρια και τις σκοπιμότητες του παρελθόντος για τη δημιουργία κλινικών που τακτοποιούσαν στο παρελθόν «ημετέρους» κάθε είδους.
 Όμως, κύριε Υπουργέ, η μείωση των κλινών νοσηλείας κατά έντεκα χιλιάδες σε σύνολο σαράντα έξι χιλιάδων κλινών νομίζω ότι είναι υπερβολική. Υπάρχει ο ισχυρισμός βέβαια ότι αυτή η μείωση αποτελεί μνημονιακή υποχρέωση. Δεν ξέρω, θα μας ενημερώσετε. Το ότι η τρόικα γνωρίζει, παραδείγματος χάριν, τις αριθμητικές ανάγκες των κλινικών και των κλινών νοσηλείας και επιβάλλει ή επιδιώκει να επιβάλει μειώσεις της τάξης των έντεκα χιλιάδων κλινών, είναι μια πλευρά.
Από την άλλη πλευρά, όμως, όλοι εμείς γνωρίζουμε και εσείς, κύριε Υπουργέ, νομίζω περισσότερο εμού και ημών, για τα περίφημα ράντζα στους διαδρόμους των νοσοκομείων, για την έλλειψη των κλινών και για την αγωνία των συμπολιτών μας για διαθέσιμο κρεβάτι, όταν προσφεύγουν σ’ αυτά στις γενικές εφημερίες. Ως εκ τούτου, είναι εύλογη η αγωνία των πολιτών για εξασφάλιση κλίνης νοσηλείας όταν ασθενούν, πολύ περισσότερο, κύριε Υπουργέ, όπως τώρα -σε μια περίοδο δηλαδή οικονομικής κρίσης- που πολύ ευρύτερος αριθμός ασθενούντων καταφεύγουν για λόγους προφανείς στα δημόσια νοσοκομεία.
Εάν έτσι έχουν τα πράγματα, κύριε Υπουργέ, θέλω να μας ενημερώσετε αν αληθεύει το σχέδιο για μείωση των κλινών νοσηλείας και αν είναι αληθής η πληροφορία, πώς σκέφτεστε να προχωρήσετε αυτό το σχέδιο.
Σας ευχαριστώ πολύ.","ΣΠΥΡΙΔΩΝ ΛΥΚΟΥΔΗΣ",287
"15541","  Το λόγο έχει ο κύριος Υπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15542"," Σας ευχαριστώ, κύριε Πρόεδρε.
Κύριε συνάδελφε, η σημερινή πολιτική ηγεσία του Υπουργείου Υγείας υλοποιεί το σχέδιο το οποίο παρέλαβε, δηλαδή τη μετατροπή των οργανισμών των νοσοκομείων, των μεμονωμένων νοσοκομειακών μονάδων, όπως ανέφερα και στην προηγούμενη απάντησή μου, σε ενιαία νομικά πρόσωπα. Στους οργανισμούς αυτούς δεν προσθέσαμε και δεν αφαιρέσαμε τμήμα ή κλίνη.
Ποια είναι η πραγματικότητα; Ότι χρειάζεται η συνένωση κλινικών και τμημάτων για να αποκρούσουμε ακραία περιστατικά του τύπου να είναι ένας ιατρός διευθυντής και ο μοναδικός συνάμα γιατρός της κλινικής και δίπλα να υπάρχει άλλη κλινική με ιατρούς και με ευάριθμο αριθμό κλινών.
Άλλη περίπτωση. Ομοειδή τμήματα να είναι ξεχωριστά. Εννοώ ομοειδή ως προς το επιστημονικό τους αντικείμενο. Είναι μια τακτοποίηση των πραγμάτων. Επίσης, όσον αφορά στις κλίνες, δεν υπάρχει μια οργανική κλίνη η οποία να κατηργήθη. Αυτό ήταν ένα σχέδιο προσαρμογής στα πραγματικά δεδομένα των νοσοκομείων, στις ανάγκες οι οποίες υπάρχουν στις νοσοκομειακές μονάδες, στη μεγάλη ανάγκη της συνένωσης του επιστημονικού δυναμικού και της αξιοποίησής του και φυσικά στην περιστολή της δαπάνης, της σπατάλης, όπου αυτή εντοπίζεται. 
Μου δίνετε την ευκαιρία να μιλήσω και γενικότερα. Σε καμμία των περιπτώσεων δεν θέλουμε να ακρωτηριάσουμε το Εθνικό Σύστημα Υγείας αλλά πρέπει να αντιληφθούν οι λειτουργοί του Εθνικού Συστήματος Υγείας -γιατροί, νοσηλευτές, διοικητικό προσωπικό- ότι ο χώρος τον οποίο υπηρετούν δεν είναι προσωπικό τους φέουδο. Αμείβονται για να προσφέρουν υπηρεσίες στον ασθενή, στον πολίτη. Και η υπηρεσία, πρέπει να έχει το δικαίωμα να τους τοποθετεί σε οποιοδήποτε τμήμα αποφασίσει, σε οποιοδήποτε κτηριακό συγκρότημα υπάρχει ανάγκη και κυρίως να αντιληφθούν όλοι ότι στη σημερινή δύσκολη εποχή όλοι προβαίνουμε σε θυσίες και δεν μπορεί να είναι η δουλειά μας δίπλα από το σπίτι μας, όταν για παράδειγμα, επιμένουν κάποιοι ότι πρέπει να συντηρηθούν τμήματα και μονάδες που έχουν πολύ χαμηλή, σε σχέση με άλλους, πληρότητα.
Παράδειγμα αποτελούν η «Αγία Βαρβάρα» και το «Αττικόν». Το «Αττικόν» έχει ράντζα, όπως αναφερθήκατε, στην εφημερία, στο «Αγία Βαρβάρα» έχουμε 22% πληρότητα και υπάρχει αντίδραση για το πού θα πάνε να υπηρετήσουν οι υπάλληλοι. Περί αυτού πρόκειται.
Εμείς θέλουμε να ανοίξουμε κλίνες όπου υπάρχει δυνατότητα και το κάναμε στο ογκολογικό νοσοκομείο οι «Άγιοι Ανάργυροι». Το κάναμε ήδη στο «Αττικόν» μεταφέροντας νοσηλευτές από το «Αγία Βαρβάρα». Έχει και άλλες δυνατότητες το «Αττικόν».
Άρα, αυτό που πρέπει να δούμε είναι, πώς στο νέο υγειονομικό χάρτη υγείας, τα τμήματα, οι κλινικές και το ανθρώπινο δυναμικό θα λειτουργούν προς όφελος του πολίτη, που έχει ανάγκη να καταφύγει στο Εθνικό Σύστημα Υγείας.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"15543"," Το λόγο έχει ο κ. Σπύρος Λυκούδης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15544"," Κύριε Υπουργέ, θέλω να είμαι σαφής. Όχι μόνον δεν είπα αλλά ούτε καν υπαινίχθηκα ότι μπορεί να υπάρχει πρόθεση στο Υπουργείο για ακρωτηριασμό του ΕΣΥ. Σε καμμία περίπτωση. Το αντίθετο. 
Εγώ, ανήκω σ’ έναν πολιτικό χώρο που για πολλά χρόνια προβάλλει την ανάγκη μεγάλων μεταρρυθμίσεων και στο χώρο της υγείας σε όλα τα επίπεδα, σε όλους τους τομείς και σε όλες τις βαθμίδες. Άρα, μεταρρυθμίσεις πρέπει να κάνουμε. 
Μίλησα και για την ορθολογικότερη αξιοποίηση δημοσιονομικών πόρων και ανθρώπινου δυναμικού. Άρα, λέμε «ναι» στις συγχωνεύσεις και στις συνενώσεις κλινικών.
Πρέπει, όμως, να ξέρετε -κι εσείς το ξέρετε πολύ καλά- ότι τα είκοσι-τριάντα τελευταία χρόνια οι δημόσιες νοσοκομειακές κλινικές και οι κλίνες έχουν αναπτυχθεί στην Ελλάδα, κύριε Υπουργέ, με έναν τρόπο άναρχο -δεν νομίζω ότι δεν το ξέρετε αυτό- συχνά με πελατειακά κριτήρια, υπό την πίεση ομάδων συμφερόντων και όχι βάσει ενός συστηματικού σχεδιασμού.
Προς αυτήν την κατεύθυνση αποσκοπεί η ερώτησή μου και ο ενδιαφέρων διάλογος που αναπτύσσουμε σήμερα, δηλαδή στον εξορθολογισμό του συστήματος της νοσοκομειακής περίθαλψης, η οποία για εμάς αποτελεί σημαντική προτεραιότητα.
Κύριε Υπουργέ, θέλω μόνο να σας πω ότι βασικό εργαλείο για να προχωρήσουμε σ’ αυτόν το εξορθολογισμό αποτελεί ο υγειονομικός χάρτης της χώρας -τον έχετε υπ’ όψιν σας, τον υπηρετείτε, τον ξέρετε- δηλαδή τα δημογραφικά στοιχεία, τα επιδημιολογικά στοιχεία, τα στοιχεία για τους ανθρώπινους και υλικούς πόρους υγείας, για τη χρήση των υπηρεσιών. Με βάση αυτά, αν είναι να κάνετε, θα κάνετε οποιαδήποτε μεταρρύθμιση και μέσα σ’ αυτήν τη λογική, καταθέτω κι εγώ την ερώτησή μου, για να έχουμε την καλύτερη δυνατή ενημέρωση.
Σε κάθε άλλη περίπτωση, κύριε Υπουργέ, είτε αποτελεί μνημονιακή απαίτηση είτε όχι, οτιδήποτε γίνει στο χώρο της υγείας, δεν μπορεί να γίνει με οριζόντιο και τυφλό τρόπο. Το καταλαβαίνετε. Είμαι βέβαιος ότι το ξέρετε και είμαι και βέβαιος ότι συμφωνείτε. Ειδικά στις σημερινές οικονομικές και κοινωνικές συνθήκες  δεν μπορεί η αναδιοργάνωση του χώρου της υγείας να οδηγήσει –νομίζω ότι είμαστε σύμφωνοι- σε περιορισμό ή υποβάθμιση των νοσοκομειακών υπηρεσιών,  όπου αυτές προσφέρονται. 
Ευχαριστώ.","ΣΠΥΡΙΔΩΝ ΛΥΚΟΥΔΗΣ",287
"15545","  Το λόγο έχει ο Υπουργός Υγείας κ. Ανδρέας Λυκουρέντζος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15546","  Ευχαριστώ, κύριε συνάδελφε. 
Προσυπογράφω τη δευτερομιλία σας και αυτό προσπαθούμε να κάνουμε.   Εξορθολογισμό των δαπανών, εξορθολογισμό στη διαχείριση του ανθρώπινου δυναμικού. 
Συγκρουόμεθα με κατεστημένες λογικές και νοοτροπίες. Δεν είναι μόνον οι νοσηλευτές, οι οποίοι μπορεί να θεωρούν ότι δεν πρέπει να μετακινηθούν. Φέουδο έχουν ιδρύσει και επώνυμοι καθηγητές, με τις κλινικές τους, με τον τρόπο με τον οποίο τις διαχειρίζονται, με το γεγονός ότι τα περιστατικά τα δικά τους εισάγονται την ώρα που το νοσοκομείο βρίσκεται σε εφημερία και πολλά άλλα τα οποία είναι γνωστά ότι λέγονται και αναφέρονται. 
Απέναντι σ’ αυτές τις λογικές είμαστε αντίθετοι και παλεύουμε καθημερινά. Πρόσφατα, στο «Αττικόν» έγινε έλεγχος από εντεταλμένους υπαλλήλους του Υπουργείου για να διαπιστώσουν πώς πήγαιναν τα πράγματα στην εφημερία. Διαπιστώθηκαν παρεκβάσεις από τα οφειλόμενα να τηρούνται. Έγιναν οι αναγκαίες συστάσεις. Το επόμενο βήμα, θα είναι πολύ πιο αυστηρό από τη συμπεριφορά που επιδείξαμε τώρα, δηλαδή του να καταλογίσουμε ευθύνες και να κάνουμε τις οφειλόμενες συστάσεις. 
Είναι μία μάχη καθημερινή. Το ίδιο το σύστημα γεννά τα προβλήματα, ο ανθρώπινος παράγοντας ή κίνητρα υποκειμενικά. Δεν μπορούμε να αντικειμενικοποιήσουμε όλες τις διαδικασίες. Προσπαθούμε καθημερινά να κάνουμε ό,τι είναι δυνατόν.  
Παράλληλα, σε προβλήματα όπως αυτό που θέσατε με τις κλίνες, παραδείγματος χάρη στις μονάδες εντατικής θεραπείας, όπου έχουμε ιατρούς και νοσηλευτές που ολοκληρώνεται η σύμβασή τους με πράξη του Υπουργικού Συμβουλίου, που ξέρετε ότι εκδίδεται σε εξαιρετικά έκτακτες περιπτώσεις, θα προσλάβουμε διακόσιους ιατρούς και νοσηλευτές, ώστε να μην κλείσει ούτε ένα κρεβάτι μονάδος εντατικής θεραπείας. 
Ο Πρωθυπουργός φιλοδοξεί, όχι μόνο να μην κλείσουν –και αυτή την οδηγία έχω από τον ίδιο- αλλά να πάρουμε όλες εκείνες τις αναγκαίες πρωτοβουλίες, ούτως ώστε και άλλα κρεβάτια, τα οποία είναι δυνατόν να ενταχθούν στις μονάδες εντατικής θεραπείας, σύντομα να μπορέσουν να λειτουργήσουν και να διευρύνουμε τις δυνατότητες του Εθνικού Συστήματος για να υποδέχεται έκτακτα και βαριά περιστατικά. 
Χαίρομαι για το γεγονός ότι συμπάσχετε στην ανάγκη το εθνικό μας σύστημα να παρέχει τις καλύτερες δυνατές υπηρεσίες, η πρόσβαση των ασθενών να είναι ανεμπόδιστη, άνετη, ελεύθερη, όπου αυτό είναι αναγκαίο και απαιτείται. Αυτό απαιτεί μία δύσκολη καθημερινή προσπάθεια, στην οποία με ειλικρίνεια έχουμε αποδοθεί, αλλά πάντοτε είναι αναγκαία και η δική σας ηθική και πολιτική συμπαράσταση.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"15547"," Κυρίες και κύριοι συνάδελφοι, η έβδομη με αριθμό 973/5-2-2013 επίκαιρη ερώτηση πρώτου κύκλου του Βουλευτή Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την πλήρη ιατροφαρμακευτική περίθαλψη και την πλήρη αναγνώριση της προϋπηρεσίας των αναπληρωτών εκπαιδευτικών, δεν θα συζητηθεί λόγω κωλύματος του κυρίου Βουλευτή και διαγράφεται.
Επίσης, η πρώτη με αριθμό 955/5-2-2013 επίκαιρη ερώτηση δεύτερου κύκλου του Βουλευτή Ευρυτανίας της Νέας Δημοκρατίας κ. Κωνσταντίνου Κοντογεώργου προς τον Υπουργό Εσωτερικών, σχετικά με την αντιμετώπιση εκτάκτων αναγκών που προέκυψαν από τα συνεχή ακραία καιρικά φαινόμενα στο Νομό Ευρυτανίας, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, θέλω να ανακοινώσω στο Σώμα ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτών.
Εισερχόμαστε τώρα στη δεύτερη με αριθμό 971/5-2-2013 επίκαιρη ερώτηση δεύτερου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Πέτρου Τατσόπουλου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την κατάργηση του Εθνικού Κέντρου Βιβλίου (ΕΚΕΒΙ).
Στην επίκαιρη ερώτηση θα απαντήσει ο Αναπληρωτής Υπουργός κ. Κωνσταντίνος Τζαβάρας.
Ορίστε, κύριε συνάδελφε, έχετε το λόγο για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15548"," Ευχαριστώ, κύριε Πρόεδρε.
Κύριε Υπουργέ, εξ ιδιοσυγκρασίας δεν είμαι ιδιαίτερα καχύποπτος άνθρωπος, αλλά –θέλετε- επειδή εργάζομαι πάνω από τριάντα χρόνια ως επαγγελματίας συγγραφέας, ζω από αυτή τη δουλειά, και επειδή έχω διατελέσει μέλος της Διοικητικού Συμβουλίου της Εταιρείας Συγγραφέων και έχω διατελέσει και Αντιπρόεδρος για ένα βραχύ διάστημα του Εθνικού Κέντρου Βιβλίου –στις δύο τελευταίες θέσεις αμισθί, το διευκρινίζω για όποιον θελήσει εσπευσμένα και κακόπιστα να «πιπιλίσει την καραμέλα» του κρατικοδίαιτου- για όλους αυτούς τους λόγους, λοιπόν, είχα ένα κακό προαίσθημα όταν σας άκουσα πριν από λίγο καιρό να ανακοινώνετε τον «αποκεφαλισμό» του Διοικητικού Συμβουλίου του Εθνικού Κέντρου Βιβλίου για ένα πραγματικό, για ένα υπαρκτό σκάνδαλο ευνοιοκρατίας σε μία από τις δραστηριότητες, σε ένα από τα πολλά προγράμματα των πολλών δραστηριοτήτων του Εθνικού Κέντρου Βιβλίου, της «Φιλαναγνωσίας». 
Και το κακό μου προαίσθημα ήταν: «Να δεις που αν δεν διορίσει νέο διοικητικό συμβούλιο μέσα στην επόμενη βδομάδα ή στις επόμενες δέκα μέρες, δεν το πάει για εξυγίανση του Εθνικού Κέντρου Βιβλίου, αλλά το πάει για κλείσιμο». Και, ω του θαύματος, «πριν αλέκτωρ φωνήσαι», ανακοινώσατε ότι το Εθνικό Κέντρο Βιβλίου θα κλείσει. Ο λόγος που εσείς είπατε ήταν ότι το Εθνικό Κέντρο Βιβλίου όλα αυτά τα χρόνια ήταν μια όαση δημοσιονομικής ανομίας και ότι τις αρμοδιότητές του θα τις πάρει η Διεύθυνση Γραμμάτων του Υπουργείου Πολιτισμού. 
Το κατά πόσο, λοιπόν, ήταν μια όαση δημοσιονομικής ανομίας και κατά πόσο μπορεί αυτές τις δραστηριότητες του Εθνικού Κέντρου Βιβλίου να τις πάρει το Υπουργείο Πολιτισμού θα το αναπτύξω στη δευτερολογία μου. 
Σας ευχαριστώ.","ΠΕΤΡΟΣ ΤΑΤΣΟΠΟΥΛΟΣ",494
"15549"," Το λόγο έχει ο Υπουργός κ. Τζαβάρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15550"," Πρώτα απ’ όλα, θέλω να σας ευχαριστήσω, κύριε συνάδελφε, γιατί μου δίνετε την ευκαιρία να φέρω στη Βουλή όλο το πλαίσιο επάνω στο οποίο στηρίχθηκε η απόφαση για την κατάργηση του ΕΚΕΒΙ κι επειδή βεβαίως, σας τιμώ και για το ότι υπηρετήσατε και υπηρετείτε το βιβλίο με την ιδιότητα του συγγραφέα, αλλά κυρίως και για το ότι πράγματι μας έχει δοθεί η δυνατότητα να ανταλλάξουμε σκέψεις και απόψεις για το πώς μπορώ και είμαι στη διάθεση του οποιουδήποτε να υποστηρίζω πολιτικές που προωθούν τον πολιτισμό.
Έτσι, λοιπόν, όταν πήρα την πρωτοβουλία να ζητήσω τις παραιτήσεις των μελών του Διοικητικού Συμβουλίου του ΕΚΕΒΙ, γιατί κατά τρόπο απαράδεκτο είχαν επιτρέψει να συμμετέχουν στις επιτροπές που ήταν αρμόδιες για να επιλέξουν βιβλία προς αγορά, μέλη τα οποία ταυτόχρονα ήταν και συγγραφείς βιβλίων που επελέγησαν και αυτοί και μέλη της οικογενείας τους, θεώρησα ότι έπρεπε να φύγει από το Υπουργείο ένα μήνυμα ηθικής τάξης, που έλεγε ότι δεν μπορεί στο ίδιο πρόσωπο να συμπίπτει η ιδιότητα του κριτή και του κρινόμενου.
Τότε όμως, κανένας από την πλευρά της παράταξής σας δεν είπε «μπράβο». Αντίθετα, είπαν πολλοί ότι ο Υπουργός προβαίνει σε αυτή την ενέργεια γιατί θέλει στη θέση αυτών των μελών να διορίσει δικούς του. Και ω του θαύματος, διαψεύστηκαν! Και διαψεύστηκαν, γιατί στη συνέχεια ο Υπουργός ανακοίνωσε, αφού μελέτησε τα πράγματα, ότι δεν είναι δυνατόν μία κρατική, μία εθνική πολιτική που έχει σκοπό την προώθηση του Βιβλίου –με Β κεφαλαίο, όπως συνηθίζω να λέω- να στηρίζεται και να έχει αφεθεί σε έναν ιδιωτικό φορέα. 
Κανονικά, σήμερα έπρεπε δημοσίως εδώ να με επαινείτε γιατί η παράταξή σας, όπως και οι άλλες παρατάξεις της Αριστεράς πρεσβεύουν –και πολύ καλά κάνουν- ότι δεν είναι δυνατόν εθνικές και κρατικές πολιτικές στον πολιτισμό να ανατίθενται σε ιδιωτικούς φορείς. 
Αυτό, λοιπόν, που κάνω εγώ είναι ότι αυτή την εθνική πολιτική την παίρνω από αυτόν τον φορέα και την αναθέτω στο ίδιο το κράτος. Υπ’ αυτή την έννοια λοιπόν, θεωρώ ότι με αδικείτε.
Παρ’ όλα αυτά, όμως, όταν μίλησα και εξακολουθώ να υποστηρίζω ότι ο ΕΚΕΒΙ ιδρύθηκε και εξελίχθηκε για να είναι μία μαύρη δημοσιονομική τρύπα, για να είναι δηλαδή –όπως πολύ ορθά το αναφέρατε- μία μηχανή παραγωγής δημοσιονομικής ανομίας, το διασταύρωσα με τον ιδρυτικό του νόμο. Είναι ο ν. 2273/1994, άρθρο 9, όπου στην παράγραφο 1 ρητώς αναφέρεται ότι ιδρύεται ένα ιδιωτικό νομικό πρόσωπο, το οποίο εξαιρείται, απαλλάσσεται, δεν έχει καμμία υποχρέωση να τηρεί το δημόσιο λογιστικό. Επίσης, δεν έχει καμμία υποχρέωση και απαλλάσσεται από την εφαρμογή της νομοθεσίας για τις δημόσιες προμήθειες, για τα δημόσια έργα, λειτουργεί στον ιδιωτικό χώρο, χάριν του δημοσίου συμφέροντος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Αυτό το υβρίδιο, κύριε συνάδελφε, δεν μπορεί πλέον να λειτουργήσει σε μία εποχή που και εσείς και εμείς αναγνωρίζουμε την ανάγκη της δημοσιονομικής εξυγίανσης. 
Κάτι επιπλέον. Στη συνέχεια, στην ίδια διάταξη, αναφέρεται ότι, παρά το γεγονός ότι μπορεί να δαπανά τα χρήματα του φορολογούμενου Έλληνα, χωρίς κανέναν τύπο από εκείνους οι οποίοι ελέγχουν τη νομιμότητα της δαπάνης, εν τούτοις αυτό το νομικό πρόσωπο έχει όλα τα προνόμια του ελληνικού δημοσίου. Δηλαδή απολαμβάνει όλων των διοικητικών, οικονομικών και δημοσιονομικών ατελειών που απολαμβάνει το ίδιο το δημόσιο, καθώς επίσης και όλων των προνομίων ουσιαστικών και δικονομικών που απολαμβάνει το ίδιο το δημόσιο. Επίσης, απαλλάσσεται από κάθε άμεσο ή έμμεσο φόρο, απαλλάσσεται από κάθε κοινοτικό, δημοτικό, λιμενικό, διοικητικό τέλος.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"15551"," Ολοκληρώστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15552"," Υπ’ αυτές τις προϋποθέσεις, λοιπόν -και τελειώνω κύριε Πρόεδρε- θα έπρεπε τουλάχιστον να είμαστε πιο αυστηροί και με τους εαυτούς μας και με όσα δημοσίως διαχέονται. Δεν θέλω να πω για ποιο λόγο, ο καθένας καταλαβαίνει, μα πιο πολύ καταλαβαίνουν όλοι αυτοί που έχουν συνταχθεί με την απόφαση.
Ξέρετε ποιοι είναι αυτοί; Όλος ο κόσμος του βιβλίου, των εκδοτών και των βιβλιοπωλών, η Ομοσπονδία Βιβλιοπωλών και Εκδοτών, ο Σύνδεσμος Ελλήνων Εκδοτών, ο Σύνδεσμος Βιβλιοπωλών και Εκδοτών Πειραιά, ο Σύνδεσμος Εκδοτών Επιστημονικού Βιβλίου, όλοι αυτοί δηλαδή που στη συντριπτική τους πλειοψηφία υπηρετούν το βιβλίο. 
Αυτή που είναι αντίθετη, γνωρίζετε ότι είναι η ΕΝΕΛΒΙ. Είναι πράγματι επιτυχημένοι επιχειρηματίες, αλλά το Υπουργείο στις αποφάσεις που παίρνει, δεν μπορεί παρά να έχει απέναντί του όλους εκείνους, οι οποίοι επιχειρούν κερδοσκοπικές δραστηριότητες στο χώρο του βιβλίου με τα ίδια κριτήρια, δηλαδή κάτω από καθεστώς ισότητας και αμεροληψίας. Αυτό κάνω και στη δευτερολογία μου θα επανέλθω για να σας δώσω περισσότερες λεπτομέρειες.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"15553"," Το λόγο έχει ο ερωτών Βουλευτής κ. Τατσόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15554"," Κύριε Πρόεδρε, ελπίζω στην ίδια επιείκεια χρόνου, γιατί ο Υπουργός έθεσε πάρα πολλά ερωτήματα στα οποία, νομίζω, ότι θα χαρεί κι αυτός αν υπάρξει κάποια απάντηση εκ μέρους μου.
Πρώτα απ’ όλα, να ξεκαθαρίσουμε κάτι. Το Εθνικό Κέντρο Βιβλίου δεν είναι γενικώς και αορίστως ένας ιδιωτικός φορέας. Είναι ένα νομικό πρόσωπο ιδιωτικού δικαίου άμεσα υπαγόμενο και άμεσα ελεγχόμενο από το Υπουργείο Πολιτισμού, από τη γέννησή του μέχρι σήμερα.","ΠΕΤΡΟΣ ΤΑΤΣΟΠΟΥΛΟΣ",494
"15555"," Εποπτευόμενο.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"15556"," Μάλιστα, ο έλεγχος που γινόταν στα δημοσιονομικά του ήταν πάντοτε αυστηρός και το τελευταίο ευρώ που ξοδεύτηκε για το Εθνικό Κέντρο Βιβλίου κατατίθεται και υπάρχει ακόμη και σήμερα στην ιστοσελίδα ΔΙΑΥΓΕΙΑ. Μπορούν να το δουν. 
Αν υπήρχε έστω και ίχνος ανομίας, θα το ξέραμε σήμερα από πολλές πλευρές, συν του ότι  όλα αυτά τα χρόνια από το 1994 μέχρι σήμερα, στα διοικητικά του συμβούλια, κύριε Υπουργέ, ξέρετε πολύ καλά ότι υπήρχε και εκπρόσωπος της Διεύθυνσης Γραμμάτων, δηλαδή εκπρόσωπος του Υπουργείου Πολιτισμού. Όχι μόνο δεν υπάρχει σπατάλη, τουλάχιστον τα τελευταία χρόνια, αλλά υπάρχει και ένα αποθεματικό στον τραπεζικό λογαριασμό του Εθνικού Κέντρου Βιβλίου, της τάξης των 600.000, από το οποίο αποθεματικό ελπίζω να πληρωθούν και οι απλήρωτοι υπάλληλοί του.","ΠΕΤΡΟΣ ΤΑΤΣΟΠΟΥΛΟΣ",494
"15557"," Βεβαίως.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"15558"," Υπάρχει όμως και ένα δεύτερο. Η Διεύθυνση Γραμμάτων δεν υπάρχει καν, σύμφωνα με το νέο οργανόγραμμα που έχει έρθει στα χέρια μας, που ελπίζω να το διαψεύσετε, κύριε Υπουργέ. Υπάρχει μία Γενική Διεύθυνση Σύγχρονου Πολιτισμού, όπως και ένα Τμήμα Γραμμάτων, Βιβλίου και Ψηφιακού Περιεχομένου, δηλαδή η Διεύθυνση Γραμμάτων έγινε Τμήμα, τη στιγμή που το ΕΚΕΒΙ θα γινόταν Διεύθυνση Γραμμάτων.
Υπάρχει μία σειρά -δεν προλαβαίνω καν να τις εκφωνήσω- από δραστηριότητες που έκαναν το Εθνικό Κέντρο Βιβλίου αξιοσέβαστο στην Ευρώπη, αλλά και γενικότερα στον κόσμο. Γι’ αυτό και υπήρξαν δεκάδες διαμαρτυρίες από έγκριτους ελληνιστές, από καθηγητές στις έδρες Νεοελληνικών Σπουδών, από μεταφραστές, διότι το Εθνικό Κέντρο Βιβλίου κατέστησε αξιόπιστο το πρόγραμμα «Φράσις». Είχαμε απλήρωτους μεταφραστές για χρόνια και τώρα μ' αυτό το πρόγραμμα επιτέλους βρήκαν το σεβασμό προς την ίδια τους την εργασία. 
Υπάρχει η ΒΙΒΛΙΟΝΕΤ που είναι η μνήμη του βιβλίου, η Διεθνής Έκθεση Βιβλίου Θεσσαλονίκης, η Έκθεση Παιδικού και Εφηβικού Βιβλίου. Υπάρχει ακόμη το Εργαστήρι Δημιουργικής Γραφής, Φεστιβάλ Νέων Δημιουργών κ.λπ.. Πώς θα τις αναλάβει όλες αυτές τις δραστηριότητες ένα τμήμα βιβλίου σε αυτή τη Διεύθυνση Σύγχρονου Πολιτισμού, το οποίο μέχρι στιγμής δεν έχει καμμία τεχνογνωσία, κανένα know how γύρω από το παραγωγικό έργο; Η μόνη της τεχνογνωσία ήταν στο εποπτικό έργο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τι έκανε η Διεύθυνση Γραμμάτων μέχρι σήμερα; Δύο πράγματα. Ενέκρινε χρηματοδοτήσεις και όριζε επιτροπές. Μπορεί την τεχνογνωσία των ανθρώπων που έχει αποκτηθεί με χρόνια δουλειάς στο Εθνικό Κέντρο Βιβλίου, να την αντικαταστήσουν κάποιοι γραφειοκράτες του Υπουργείου Πολιτισμού; Απλώς δεν μπορεί! 
Ειλικρινά σας λέω ότι δεν είναι αργά, κύριε Υπουργέ. Δεν έχετε καταθέσει ακόμη τη νομοθετική διάταξη που οδηγεί στο κλείσιμο του Εθνικού Κέντρου Βιβλίου. Είμαι σίγουρος ότι δεν έχετε διαβουλευθεί και με κανέναν. 
Λέτε ότι η αγορά είναι εναντίον. Κάνετε λάθος. Λέτε το ΕΝΕΛΒΙ ως εξαίρεση. Ξέρετε, όμως, κάτι; Στα ράφια των βιβλιοπωλείων δεν μπαίνουν εκδότες –για να δούμε τους περισσότερους εκδότες- αλλά μπαίνουν βιβλία. Αν λίγοι εκδότες αυτήν τη στιγμή έχουν σχεδόν το σύνολο της βιβλιοαγοράς, αυτούς πρέπει να ακούσουμε κατά πρώτο λόγο. 
Δεν ξέρω, λοιπόν, με ποιους έχετε διαβουλευτεί. Σίγουρα, πάντως, δεν έχετε διαβουλευτεί με τους εταίρους σας στην Κυβέρνηση, διότι η ίδια η Δημοκρατική Αριστερά, μέσω του συναδέλφου κ. Θωμά Ψύρρα, έχει καταθέσει παρόμοια ερώτηση με τη δική μου.
Δεν είναι αργά, ακόμα και αν χρειαστεί να το μετονομάσετε, να κρατήσετε ανοικτό το Εθνικό Κέντρο Βιβλίου, εξυγιαίνοντάς το.","ΠΕΤΡΟΣ ΤΑΤΣΟΠΟΥΛΟΣ",494
"15559"," Το λόγο έχει ο Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού κ. Κωνσταντίνος Τζαβάρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15560"," Ειλικρινά, η εκτίμηση που έχω στο πρόσωπό σας δεν φτάνει μέχρι του σημείου να μου επιτρέπει να σας συγχωρήσω τις ανακρίβειες που είπατε.
Στη «Διαύγεια» μπήκε, πράγματι, το ΕΚΕΒΙ μετά το 2010 και ξέρετε γιατί; Διότι ακριβώς και το ΕΚΕΒΙ και μια σειρά τέτοιου είδους υβριδίων, όπως χαρακτήρισα και επιμένω να τα λέω που είχαν συσταθεί για να είναι μαύρες δημοσιονομικές τρύπες, πλέον δεν μπορούσαν να λειτουργούν με τον τρόπο που λειτουργούσαν, γιατί στο πλαίσιο της δημοσιονομικής εξυγίανσης αυτοί οι οργανισμοί που πρώτοι εκλήθησαν να εφαρμόσουν τις διατάξεις αυτές, ήταν αυτοί που αναφέρω και περιγράφω με τον τρόπο που σας είπα και πρώτα απ’ όλα, το ΕΚΕΒΙ.
Στη «Διαύγεια», λοιπόν, μπήκε με τους νόμους του 2010 και ακριβώς γιατί στη συγκεκριμένη περίπτωση θεωρούνται πλέον αυτοί οι οργανισμοί και το ΕΚΕΒΙ ότι είναι φορείς γενικής κυβέρνησης και συμπεριλαμβάνονται στις ΔΕΚΟ. Εξαιτίας αυτού ακριβώς του γεγονότος, τον Οκτώβριο και το Νοέμβριο του 2012 -δηλαδή τώρα, πριν αναγγείλω εγώ αυτή τη συγκεκριμένη πράξη για την οποία μέμφεστε το Υπουργείο- και η νομική σύμβουλος του ΕΚΕΒΙ και η διευθύντρια του ΕΚΕΒΙ και το Διοικητικό Συμβούλιο συνεδρίασαν. Εκεί, λοιπόν, σε αυτήν τη συνεδρίαση -θα την πληροφορηθείτε- το θέμα που συζητήθηκε ήταν η αδυναμία του ΕΚΕΒΙ να υλοποιήσει την αποστολή του εξαιτίας του γεγονότος ότι κανένας στο παρελθόν από εκείνους που το ευκατασκεύασαν δεν είχε φροντίσει να εγκρίνει και να συντάξει κανονισμό λειτουργίας, με αποτέλεσμα να μην υπάρχει καμμία οργανική θέση προσωπικού.
Έτσι, στο πλαίσιο της εφαρμογής του ν. 4057/2012, ο οποίος δημοσιεύθηκε το Μάρτιο, προτού εγώ γίνω Υπουργός, είχε πλέον καταστεί δύσκολη, δυσχερής η λειτουργία του συγκεκριμένου οργανισμού.
Όμως, παρ’ όλα αυτά επιμένω και είμαι στη διάθεσή σας να σας δώσω όλα τα στοιχεία που απαιτούνται για να δείτε αυτό που σας είπα και στο οποίο αποφεύγετε να μου απαντήσετε: Ποιο είναι καλύτερο, η πολιτική για το βιβλίο στην οποία όλοι οι κρατικοί μηχανισμοί ενεργοποιούνται για να το στηρίξουν ή το ΕΚΕΒΙ; Αυτός ο φετιχισμός του ΕΚΕΒΙ στον οποίο όλοι έχετε επιδοθεί μου είναι, πράγματι, μια πράξη αδιανόητη, όταν προέρχεται από κόμματα της Αριστεράς.
Δεν μπορώ να αντιληφθώ, βεβαίως, γιατί προβάλλεται σήμερα ως θέσφατο ή ως κείμενο κανονιστικό που με δεσμεύει, ένα σχέδιο οργανισμού που έχει συνταχθεί από άλλο Υπουργείο, ενώ έχω δηλώσει επανειλημμένως ότι αυτές τις ρυθμίσεις δεν πρόκειται να τις αποδεχθώ.
Τέλος, αυτό στο οποίο θα ήθελα να επιμείνω είναι το εξής: Δύο είναι τα στοιχεία για τα οποία κάνετε αναφορά και φαίνεται ότι ξεκινάτε για να κάνετε την κριτική στο Υπουργείο για την κατάργηση του ΕΚΕΒΙ. Το πρώτο είναι ότι δήθεν δεν έχω λάβει πρόνοια για το πώς θα διασφαλιστεί η τύχη των εργαζομένων και το δεύτερο είναι τι θα γίνει με τα έργα που έχουν ενταχθεί στο ΕΣΠΑ.
Σας λέω, λοιπόν, ότι και για τα δύο ήδη υπάρχει ρητή και κατηγορηματική δέσμευση. Οι μεν εργαζόμενοι -οι οποίοι, όπως ξέρετε, δεν συνδέονται με σχέση εργασίας ιδιωτικού δικαίου, αλλά με σχέση εργολαβίας με το ΕΚΕΒΙ- θα φροντίσω ακριβώς να πληρωθούν. Ήδη, σήμερα έβαλα μέλη στο προσωρινό διοικητικό συμβούλιο, γιατί δεν είμαι εγώ που θα πάρω την απόφαση, πρώτα απ’ όλα, για την κατάργησή του, αλλά είναι το Υπουργείο Διοικητικής Μεταρρύθμισης. Δεύτερον, αυτό που πρέπει να ξέρετε είναι ότι ήδη την προηγούμενη εβδομάδα στη Θεσσαλονίκη εξήγγειλα όλο το σχέδιο για μία πρωτοφανή σε προβολή και σε συμμετοχή και από εκπροσώπους του διεθνούς χώρου του βιβλίου Έκθεση Θεσσαλονίκης. Η 10η Έκθεση της Θεσσαλονίκης θα γίνει από τις 16 μέχρι τις 19 Μαΐου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Είναι μία γιορτή, όπως είπα, πολιτισμού με επίκεντρο το βιβλίο, που θα δείξει ακριβώς πώς το κράτος ξέρει να υποστηρίζει χωρίς αγκυλώσεις -που να έχουν σχέση με αυτού του είδους τις αναφορές που κάνατε- στην ποιότητα των στελεχών που είναι στις υπηρεσίες του.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"15561"," Ολοκληρώστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15562"," Εκεί θα σας αποδείξουμε ότι, πράγματι, υπάρχουν πράγματα που το κράτος ξέρει να κάνει καλύτερα, χωρίς αυτό να σημαίνει ότι εγώ παίρνω τη δική σας ιδεολογική θέση ή ότι εσείς, όπως φαίνεται, άθελά μου, έχετε προσχωρήσει στις απόψεις κάποιων νεοφιλελεύθερων υποστηρικτών του βιβλίου ως εμπορεύματος και όχι ως πολιτιστικού αγαθού.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"15563"," Κυρίες και κύριοι συνάδελφοι, η τέταρτη με αριθμό επίκαιρη ερώτηση 962/5-2-2013 δευτέρου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Νότη Μαριά προς τον Υπουργό Οικονομικών, σχετικά με την πορεία των εργασιών της Ομάδας εργασίας του Γενικού Λογιστηρίου του Κράτους για τις γερμανικές αποζημιώσεις, δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης, η με αριθμό 968….
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15564"," Τι θέλετε, κύριε Μαριά; Θέλετε να σταματήσω να μιλάω; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω το λόγο, κύριε Πρόεδρε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15565"," Ολοκλήρωσα, κύριε Μαριά; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ναι, αλλά προχωρήσατε στην επόμενη ερώτηση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15566"," Κύριε Μαριά, θα διαβάσω και τις τρεις επίκαιρες ερωτήσεις μαζί που δεν θα συζητηθούν, εκτός αν μου αφαιρείτε αυτό το δικαίωμα.  
Συνεχίζω, λοιπόν. 
Επίσης, η πέμπτη με αριθμό 968/5-2-2013 επίκαιρη ερώτηση δευτέρου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τον έλεγχο του αθέμιτου ανταγωνισμού στη χώρα μας, δεν θα συζητηθεί λόγω κωλύματος του κυρίου Υπουργού και διαγράφεται. 
Τέλος, η έκτη με αριθμό 974/5-2-2013 επίκαιρη ερώτηση δευτέρου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Οικονομικών, σχετικά με τις απολύσεις καθαριστριών του Υπουργείου Οικονομικών δεν θα συζητηθεί λόγω κωλύματος του κυρίου Υπουργού και διαγράφεται.
Κύριε Μαριά, εσείς θέλετε το λόγο για να πείτε αυτά που έχετε πει κι άλλες φορές στη Βουλή. Θέλετε συνέχεια να διαμαρτύρεστε γιατί δεν είναι ο Υπουργός εδώ. Ο κ. Σταϊκούρας που είναι αρμόδιος για να απαντήσει στην ερώτηση που έχετε, δήλωσε κώλυμα. Δεν υπάρχει διαδικασία βάσει της οποίας να έρχονται αλυσοδεμένοι εδώ οι Υπουργοί ούτε διαδικασία βάσει της οποίας να διευκρινίζουμε αν έχουν κώλυμα ή δεν έχουν. Εσείς επιμένετε κάθε φορά που θα κάνετε ερώτηση, να παίρνετε το λόγο και να καταγγέλλετε. Καταγγείλτε, λοιπόν, για ένα λεπτό για άλλη μια φορά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, δεν έχω καμμιά διάθεση να καταγγείλω, αλλά να επισημάνω στο Σώμα για άλλη μια φορά ότι δεν είναι δυνατόν να ακολουθείται αυτή η τακτική ιδίως από τον κ. Σταϊκούρα. Και αναφέρομαι στον κ. Σταϊκούρα, γιατί έχει τύχει πολλές φορές να είναι παρών και να δηλώνει κώλυμα απαντήσεως ή να δηλώνει κώλυμα και μετά από πέντε λεπτά να έρχεται σε ονομαστική ψηφοφορία. 
Για να εξηγήσω, λοιπόν, τι θέλω να πω, σας λέω ότι αυτή η ερώτηση αφορά το αναγκαστικό κατοχικό δάνειο και η Κυβέρνηση υπεκφεύγει για άλλη μια φορά. Γύρω από αυτά τα ζητήματα, του αναγκαστικού κατοχικού δανείου και των γερμανικών αποζημιώσεων, έχω κάνει επανειλημμένες ερωτήσεις και αναγκάστηκε ο κύριος Υπουργός να έρθει μόνο μία φορά εδώ για να απαντήσει. 
Θεωρούμε, λοιπόν, ότι είναι σκόπιμο αυτό το οποίο γίνεται. Εγώ, λοιπόν, θα έρχομαι πάντα σ’ αυτήν την Αίθουσα να καταγγέλλω αυτό που γίνεται, διότι δεν είναι δυνατόν, κύριε Πρόεδρε –και το ξέρετε- να μην έρχονται πλέον οι Υπουργοί της Κυβέρνησης να απαντήσουν. 
Επιπλέον, είναι εδώ αρμόδιος Υπουργός ή Υφυπουργός των Οικονομικών. Αυτό το οποίο λέγεται ότι ο κάθε Υπουργός έχει μοιράσει τη δουλειά και αν δεν μπορεί ο ίδιος, δεν έρχεται, δεν ισχύει. 
Εάν ήθελε, λοιπόν, η Κυβέρνηση να απαντήσει, θα έδινε τις σχετικές πληροφορίες στον παρόντα αυτήν τη στιγμή Υφυπουργό, ο οποίος μπορεί να απαντήσει. Δεν είναι δυνατόν να συμβαίνει αυτό. 
Επαναλαμβάνω δε προς το Προεδρείο σας την πρόταση που ήδη υπάρχει. Το αν υφίσταται το κώλυμα ή όχι στο πρόσωπο του Υπουργού, αυτό το κρίνει το Προεδρείο και όχι ο Υπουργός. Επομένως, το Προεδρείο εφόσον δεν αποδεικνύεται το κώλυμα του Υπουργού, θα πρέπει να δίνει το λόγο στον επερωτώντα Βουλευτή –σας το είπα κι άλλη φορά- για να κάνει την ερώτηση. Και αν αυτό το κάνετε μία φορά, κύριε Πρόεδρε, την επόμενη φορά όλοι οι Υπουργοί θα έρχονται εδώ. Σας διαβεβαιώνω ότι αυτός είναι ένας τρόπος για να αναγκαστούν να έρθουν.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15567"," Όπως καταλαβαίνετε, η τροποποίηση του Κανονισμού λειτουργίας της Βουλής, μετά από συνεννόηση ημών και υμών, δεν είναι δυνατόν να γίνει. Κρατήστε, λοιπόν, την όρεξή σας, γιατί υπάρχει επιτροπή που συνεδριάζει και ετοιμάζει την αναθεώρηση του Κανονισμού της Βουλής. 
Τώρα θα συζητηθεί η με αριθμό 940…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, ο υπάρχων Κανονισμός της Βουλής σας δίνει το δικαίωμα να δείτε αν υπάρχει κώλυμα στο πρόσωπο του Υπουργού.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15568"," Κύριε Μαριά, ο κύριος Υπουργός επικοινώνησε με τις υπηρεσίες, διευκρίνισε ότι έχει κώλυμα, εξέθεσε τους λόγους του κωλύματος και η Υπηρεσία με ενημέρωσε ότι έδωσε επαρκείς εξηγήσεις. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ποιοι είναι οι λόγοι;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15569","  Ακούστε, κύριε Μαριά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, δεν θα κρίνουν οι υπηρεσίες το αν υπάρχει κώλυμα. Εσείς ως Πρόεδρος θα πρέπει να δείτε αν υπάρχει κώλυμα. Αυτή είναι η δουλειά σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15570"," Κύριε Μαριά, εγώ ως Πρόεδρος θα πάω να κάνω έφοδο στο γραφείο του κ. Σταϊκούρα, για να δω αν έχει δουλειά αυτήν τη στιγμή; Αυτό προτείνετε; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Βεβαίως. Αυτή είναι η δουλειά σας. Αυτήν τη δουλειά δεν την κάνουν οι υπηρεσίες.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15571"," Κάπου υπάρχει και ένα όριο, κύριε Μαριά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εάν αποδεικνύεται το κώλυμα του κυρίου Υπουργού εγγράφως, όπως ότι ο κύριος Υπουργός είναι στις Βρυξέλλες ή ότι είναι σε σύσκεψη με τον Πρωθυπουργό, τότε να προχωρείτε. Δεν γίνεται, κύριε Πρόεδρε, αυτή η δουλειά!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15572"," Θα δημιουργήσουμε ειδική υπηρεσία ελέγχου των Υπουργών. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εντάξει, κύριε Πρόεδρε. Υποτάσσεται η Βουλή στις ανάγκες της Κυβέρνησης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15573","  Θα συζητηθεί η τρίτη με αριθμό 940/4-2-2013 επίκαιρη ερώτηση δεύτερου κύκλου του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υπουργό Οικονομικών, σχετικά με την πάταξη της φοροδιαφυγής. 
Θα απαντήσει ο Υφυπουργός κ. Γεώργιος Μαυραγάνης. 
Το λόγο έχει ο κ. Δημήτριος Κρεμαστινός για να αναπτύξει την επίκαιρη ερώτησή του.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15574"," Κύριε Πρόεδρε, κι εγώ υπήρξα εξωκοινοβουλευτικός Υπουργός για μεγάλο χρονικό διάστημα και τεχνοκράτης και βεβαίως, όταν γίνονταν ερωτήσεις στη Βουλή, ανάλογα με τη βαρύτητα των ερωτήσεων και όχι με το ποιος ρωτούσε φρόντιζα να είμαι παρών. Αυτό νομίζω ότι πρέπει να το μεταβιβάσετε στους Υπουργούς, για να μην ακούγονται τα σχόλια που ακούγονται, όχι γιατί δεν απαντούν στον κύριο τάδε, αλλά γιατί πρέπει να απαντηθούν ορισμένα θέματα στη Βουλή.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"15575"," Κατ’ αρχάς, κύριε συνάδελφε, να μου επιτρέψετε να σας ενημερώσω για κάτι. Και στην τελευταία συνεδρίαση της Διάσκεψης των Προέδρων συζητήθηκε αυτό το θέμα. Αποφασίστηκε να ομαδοποιούνται οι ερωτήσεις όσο αυτό είναι δυνατόν ούτως, ώστε κάποιος Υπουργός να μην είναι αναγκασμένος να έρχεται τέσσερις φορές την εβδομάδα και –καταλαβαίνετε- με το χρόνο που υπάρχει να μπορεί να κάνει τη δουλειά του.  Εσείς που έχετε διατελέσει Υπουργός ξέρετε το πρόβλημα που υπάρχει. 
Μέσα λοιπόν σε αυτό το πλαίσιο εντάσσεται η διαδικασία συνεννόησης με την Κυβέρνηση. Το θέμα απασχολεί το Προεδρείο. Η πρόταση είναι αυτή. Βρισκόμαστε στη διαδικασία ολοκλήρωσης μιας μεθοδολογίας, που και τους Υπουργούς θα αφήνει να κάνουν τη δουλειά τους, αλλά και οι ερωτώντες Βουλευτές να παίρνουν τις αντίστοιχες απαντήσεις. 
Παρακαλώ, συνεχίστε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15576"," Εκτιμώ ιδιαίτερα –και προσωπικά- τον κ. Μαυραγάνη και είμαι βέβαιος ότι θα μεταβιβάσει στον αρμόδιο Υπουργό την επίκαιρη ερώτησή μου. Θα  ήθελα πραγματικά να ασχοληθεί με το θέμα, διότι μετά από δυο-τρεις μέρες θα έχουμε  ξανά την ίδια ερώτηση, η οποία έρχεται από πολύ παλιά και η οποία φαίνεται ότι έχει πολύ δρόμο ακόμη να διανύσει. 
Το πρώτο σκέλος της επίκαιρης ερώτησης είναι το εξής: Πώς και κυρίως πότε προτίθεται να εισπράξει τα οφειλόμενα από τη φοροδιαφυγή και τις λίστες, ώστε να πάψουν να επιβαρύνονται διαρκώς οι μισθωτοί και οι συνταξιούχοι; Κυρίως ερωτώ για το πότε, όχι για το πώς. 
Το δεύτερο σκέλος της ερώτησης είναι, εάν και κυρίως μέχρι πότε θα συνεχίσει το Υπουργείο Οικονομικών να φορολογεί το οικόπεδο και το κτίσμα, με αποτέλεσμα να μηδενίζεται η αντικειμενική αξία των οικοδομών και να αυξάνεται συνεχώς η ανεργία. Αναφέρομαι σε ανεργία των μηχανικών, ανεργία των οικοδόμων και όχι μόνο, αλλά και άνω των τριάντα συναφών επαγγελμάτων που συνδέονται με αυτά. 
(Στο σημείο αυτό κτυπάει το κουδούνι λήξεως του χρόνου ομιλίας τού κυρίου Βουλευτή)
Θα μου επιτρέψετε -επειδή πήραμε χρόνο στην αρχή- να ολοκληρώσω την ερώτησή μου.  
Επιτείνεται αυτή η ανησυχία, όταν έρχεται η κ. Μέρκελ και η κ. Λαγκάρντ, αλλά –αν θέλετε- και η τρόικα, η οποία λέει ότι, αφού δεν μπορείτε να εισπράξετε αυτά που λέτε ότι θα εισπράξετε, να κάνετε «πόθεν έσχες» στον εισπρακτικό σας μηχανισμό. Να κάνετε «πόθεν έσχες» στο ΣΔΟΕ και στους ανώτερους εφοριακούς. Αυτά λέει η έκθεση της τρόικας. 
Τι σημαίνει αυτό; Σημαίνει πολλά και εδώ πρέπει να προβληματιστεί ο Υπουργός. Τι πρέπει να κάνει; Οτιδήποτε πρέπει να κάνει, αλλά δεν μπορεί να λέει ότι δεν ξέρουμε τι έγινε με τη λίστα Λαγκάρντ, όχι με τα ονόματα που αφαιρέθηκαν, αλλά με τι λεφτά θα εισπράξουν. Τι έγινε με τη λίστα του Λίχτενσταϊν; Δεν μπορεί να λέμε ότι στείλαμε ειδοποιητήρια σε είκοσι χιλιάδες ανθρώπους που έβγαλαν τα λεφτά τους μετά το 2009 στο εξωτερικό. Πότε θα εισπραχθούν αυτά τα λεφτά; 
Όλα αυτά λοιπόν τα ερωτήματα, τα οποία είναι πολλά θα απασχολήσουν το Υπουργείο Οικονομικών το επόμενο τρίμηνο και το επόμενο εξάμηνο. Τι θα γίνει λοιπόν με αυτήν τη ιστορία; Θέλω στη δευτερολογία μου να πω περισσότερα, αφού ακούσω πρώτα τον Υπουργό και αφού τον παρακαλέσω πρώτα να μεταφέρει αυτά στο Υπουργείο, γιατί θα ξαναέρθουμε με το ίδιο ερώτημα και γιατί θα καταρρεύσει η οικονομία, κύριε Πρόεδρε! Δεν είναι αστείο! Ο κόσμος δηλαδή που διαμαρτύρεται, διαμαρτύρεται διακομματικά και υπερκομματικά. Δεν είναι αστείο!  Πρέπει αυτό το θέμα να λυθεί.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"15577"," Το λόγο έχει ο Υφυπουργός Οικονομικών κ. Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15578"," Κύριε Πρόεδρε, κύριε Βουλευτά, θα ήθελα κατ’ αρχάς να πω ότι το θέμα της διαφάνειας και της ηθικής στον κλάδο των εφοριακών είναι ένα θέμα που απασχολεί κατά καιρούς, αλλά δεν νομίζω ότι ανήθικοι υπάρχουν μόνο σε έναν κλάδο και δεν μπορούμε να κάνουμε οριζόντιους χαρακτηρισμούς. 
Συνεπώς, όπως και σε αυτήν την ομάδα μπορεί να υπάρχουν και επίορκοι και το Υπουργείο προσπαθεί πάντα να αποκαλύπτει τέτοιες υποθέσεις, υπάρχουν και σε άλλες κοινωνικές ομάδες ενδεχομένως. Άρα αυτό που έχει σημασία, είναι να υπάρχει ένας μηχανισμός διαφάνειας. 
Μολονότι, όπως γνωρίζετε, και οι υπάλληλοι του Υπουργείου Οικονομικών έχουν υποχρέωση για «πόθεν έσχες», επειδή καταλαμβάνουν θέσεις ευθύνης αυτοί οι υπάλληλοι, θα πρέπει να ελέγχονται ακόμα περισσότερο. Κάτι το οποίο έχουμε συζητήσει, είναι οι άνθρωποι, οι οποίοι καταλαμβάνουν θέσεις ευθύνης, να ελέγχονται συνεχώς για την περιουσιακή τους κατάσταση  κι όχι απλώς να υποβάλουν μόνον το «πόθεν έσχες». 
Η πρωτοβουλία της Κυβέρνησης ήταν πολύ σημαντική στο ότι θεσμοθέτησε και διόρισε ένα πρόσωπο το οποίο αναλαμβάνει τη διοίκηση του φορολογικού μηχανισμού, ώστε να υπάρχει ανεξαρτησία. Αυτό το πρόσωπο θα έχει τη δική μας συμπαράσταση, για να μπορέσει να φέρει εις πέρας το δύσκολο έργο, που είναι και η είσπραξη των εσόδων αλλά και η δίωξη της φοροδιαφυγής.
Στον τομέα της φοροδιαφυγής, όπως κατ’ επανάληψη έχω πει, έχουμε αναλάβει διάφορες πρωτοβουλίες. Είναι πολλές και ελέγχονται υποθέσεις, οι οποίες στον αριθμό δεν είναι λίγες. Για παράδειγμα, ο έλεγχος των εμβασμάτων δεν είναι ένας έλεγχος μιας μικρής ομάδας ατόμων. Ξεκινήσαμε από ένα μεγάλο αριθμό με διασταυρώσεις, φτάσαμε σ’ ένα μικρότερο αριθμό όπου υπήρχαν ανακολουθίες με τις φορολογικές δηλώσεις, στείλαμε προσκλήσεις, επεξεργαζόμαστε τα στοιχεία τα οποία μας έδωσαν και θα προχωρήσει το επιτελείο του Τμήματος Ελέγχων και με την καθοδήγηση του γενικού γραμματέα και με τη δική μας βοήθεια, στην επιβολή φόρων εκεί που πρέπει.
Επίσης έχουμε αναλάβει και μία άλλη πρωτοβουλία, την οποία είχα την ευκαιρία να την ανακοινώσω στη Βουλή, με αφορμή δύο περιπτώσεις εξωχώριων εταιρειών, με ακίνητη περιουσία στο Κρανίδι και στην Κύμη όπου διαπιστώσαμε την αδυναμία των τοπικών εφοριών, λόγω ελλείψεων, να τις ελέγξουν. Τις μεταφέραμε σε μεγαλύτερο ελεγκτικό κέντρο, αλλά παράλληλα για πρώτη φορά έδωσα εντολή να καταγραφούν όλες αυτές οι εταιρείες και επίσης το αρμόδιο τμήμα να επεξεργαστεί τα στοιχεία και να αρχίσει ο έλεγχος κι αυτής της κατηγορίας, για να δούμε κι εκεί τι συμβαίνει.
Συμμερίζομαι την άποψή σας, ότι πρέπει να έχουμε αποτελέσματα, γιατί ο λαός θα ανακουφιστεί από τέτοιου είδους αποτελέσματα. Νομίζω ότι στους επόμενους μήνες θα είμαστε σε θέση να έχουμε την ευκαιρία να συζητήσουμε τα πρώτα αποτελέσματα από όλες αυτές τις πρωτοβουλίες που έχουμε αναλάβει τον τελευταίο καιρό.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"15579"," Το λόγο έχει ο συνάδελφος κ. Κρεμαστινός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15580"," Εγώ, κύριε Υπουργέ, θα ήθελα ιδιαιτέρως να μην υποβάλω ξανά αυτήν την επίκαιρη ερώτηση και να είστε σε θέση μετά από τρεις, έξι μήνες να απαντήσετε θετικά, διότι σας υπενθυμίζω ότι κι άλλοι Υπουργοί καθησύχαζαν σ’ αυτόν το χώρο τον κόσμο και τη Βουλή και τελικά οδηγηθήκαμε, εδώ που οδηγηθήκαμε.
Άλλωστε ισχύει αυτό, που στον «Ολυνθιακό» λέει ο Δημοσθένης,  ότι  «πρός γάρ τό τελευταĩον εκβάν έκαστον των πρίν υπαρξάντων κρίνεται», δηλαδή, εάν το εκβάν δεν θα είναι αυτό που θέλουμε και θέλετε και θέλει όλη η κοινωνία, όλες οι προσπάθειες είναι εκτιμητέες, αλλά το εκβάν έχει σημασία. 
Βεβαίως εγώ δεν μπορεί να είμαι τιμητής ούτε του ΣΔΟΕ ούτε των εφοριακών, γιατί κατ’ αρχάς δεν το γνωρίζω και δεν το πιστεύω. Αυτά όμως μας τα λέει η τρόικα, αυτά μας τα λέει η κ. Μέρκελ, η κ. Λαγκάρντ, δηλαδή δεν τα λέω εγώ. Εγώ πραγματικά δεν κατηγορώ τους ανθρώπους, διότι δεν γνωρίζω. 
Όμως, όταν μας τα λένε αυτοί, εμείς πρέπει να πάρουμε κάποια μέτρα, οποιοδήποτε μέτρο, για να επιτευχθεί το αποτέλεσμα αυτό, γιατί δεν μπορεί διαφορετικά να ανακουφιστεί ο κόσμος, οικονομικά δεν μπορεί, εάν δεν κινηθεί η εσωτερική οικονομία. Πώς είναι δυνατόν να μηδενίζονται οι αντικειμενικές αξίες των ακινήτων, αφού ουσιαστικά είναι παγωμένα τα πάντα και να εισπράξετε φόρους απ’ αυτούς τους ανθρώπους, που δεν μπορούν να εκμεταλλευτούν τα ακίνητά τους; 
Πρέπει αυτό να σταματήσει. Είμαστε στον τρίτο, τέταρτο χρόνο. Ο κόσμος είναι αναστατωμένος. Έπρεπε ήδη από φέτος να έχει σταματήσει, πολύ περισσότερο από του χρόνου, διότι το 2013 είναι πολύ χρήσιμος χρόνος. Το 2013 είναι και χρήσιμος και κρίσιμος χρόνος. 
Κατά συνέπεια, κύριε Υπουργέ, πρέπει να εκμεταλλευτείτε το 2013. Εγώ προσωπικά δεν έχω κανέναν άλλο λόγο, που υποβάλλω αυτήν την επίκαιρη ερώτηση σήμερα. Και εγώ διακατέχομαι από την ίδια αγωνία, όπως και εσείς. Γι’ αυτό πρέπει να τα πείτε ξεκάθαρα στον κ. Στουρνάρα, γιατί κι αυτός είναι υπεύθυνος. Αυτός είναι ο κύριος υπεύθυνος για την οικονομική πολιτική της Κυβέρνησης.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"15581"," Το λόγο έχει ο Υφυπουργός κ. Γεώργιος Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15582"," Θα ήθελα να διευκρινίσω ότι η Κυβέρνηση αντιλαμβάνεται τις δυσκολίες που έχει η κοινωνία και προσπαθεί σε κάθε περίπτωση να βρει λύσεις, ώστε να απαλύνεται η δυσκολία των πολιτών. 
Να θυμίσω ότι ακόμη και σε ένα φορολογικό νόμο που ψηφίστηκε από τη Βουλή, υπήρχαν διατάξεις οι οποίες ελάφρυναν τις κατηγορίες των μισθωτών και συνταξιούχων από πλευράς φορολογίας κάτω από ένα όριο. Υπήρχαν επίσης διατάξεις, για να αυξηθεί το επίδομα στις πολυτεκνικές οικογένειες. 
Στο συγκεκριμένο θέμα που θέσατε για τα ακίνητα, η Κυβέρνηση -όπως έχει γίνει και σχετική ανακοίνωση από το Υπουργείο Οικονομικών- μελετά το θέμα της φορολόγησης των ακινήτων, ώστε η θέση των Ελλήνων φορολογούμενων να μην επιβαρύνεται. Οι φόροι πλέον θα μπορούν να είναι σε μια μεγαλύτερη βάση και λιγότεροι από πλευράς ποσού.
Θέσατε και το θέμα των αντικειμενικών αξιών των οικοδομών. Υπάρχει πλέον μια επιτροπή, η οποία θα καταγράφει τη διαδικασία που θα ακολουθείται και η οποία θα τηρείται στο μέλλον. Πιστεύω η επιτροπή να τελειώσει το έργο της μέχρι τα τέλη Μαρτίου το αργότερο, ώστε να έχουμε δεδομένη τη διαδικασία και από εκεί και πέρα να παίρνονται οι όποιες αποφάσεις, σε σχέση με τις αντικειμενικές αξίες.
Το οικόπεδο και το ακίνητο –το κτήριο, όπως είπατε- αποτελούν μία συνολική ακίνητη περιουσία για τον κάθε φορολογούμενο. Με διαφορετικούς συντελεστές προσδίδεται το τελικό αποτέλεσμα της αντικειμενικής αξίας. Υπάρχουν θέματα και πιστεύω ότι στο πλαίσιο των επιτροπών που θα εκτιμήσουν στο μέλλον τις αντικειμενικές αξίες, θα τεθούν στη βάση που είπατε, ώστε να έχουμε ένα δίκαιο αποτέλεσμα.
Σας ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"15583"," Ευχαριστώ.
Ολοκληρώθηκε η συζήτηση των επικαίρων ερωτήσεων.
Κυρίες και κύριοι συνάδελφοι, έχουν διανεμηθεί τα Πρακτικά της Τετάρτης 9 Ιανουαρίου 2013 και της Πέμπτης 10 Ιανουαρίου 2013 και ερωτάται το Σώμα αν τα επικυρώνει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15584"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"15585"," Συνεπώς τα Πρακτικά της Τετάρτης 9 Ιανουαρίου 2013 και της Πέμπτης 10 Ιανουαρίου 2013 επικυρώθηκαν.
Ο Βουλευτής Αχαΐας κ. Γεώργιος Παπανδρέου ζητεί άδεια ολιγοήμερης απουσίας στο εξωτερικό, τη Δευτέρα 11 Φεβρουαρίου, στη Νέα Υόρκη, για διάλεξη στο Πανεπιστήμιο Κολούμπια και την Παρασκευή 15 Φεβρουαρίου 2013, στη Βοστώνη, ως ομιλητής στο ετήσιο συνέδριο. Η Βουλή εγκρίνει;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15586"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"15587"," Συνεπώς η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"15588"," Μάλιστα, μάλιστα.
Με τη συναίνεση του Σώματος και ώρα 19.30΄ λύεται η συνεδρίαση για αύριο, ημέρα Τρίτη 12 Φεβρουαρίου 2013 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
