"","Content","name","ParlmemberID"
"13229","Date","11-10-2012",NA
"13230"," Σύμφωνα με την από 10.10.2012 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΜΕ΄ συνεδριάσεώς του, της 10ης Οκτωβρίου 2012, σε ό,τι αφορά την ψήφιση στο σύνολό του σχεδίου νόμου: «Κύρωση της Πράξης Νομοθετικού Περιεχομένου «Παράταση διάρκειας του Προγράμματος ¨Βοήθεια στο Σπίτι¨»».)
Παρακαλείται η κυρία Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από την κ. Μαρίνα Χρυσοβελώνη, Βουλευτή Μαγνησίας, τα ακόλουθα: 
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  ο Δήμος Βιάννου Νομού Ηρακλείου αιτείται την παραμονή  και λειτουργία του Ειρηνοδικείου στο Δήμο Βιάννου.
2) Ο Βουλευτής Ηλείας κ. ΓΙΑΝΝΗΣ ΚΟΥΤΣΟΥΚΟΣ κατέθεσε αναφορά με την οποία  το Σωματείο Εργαζομένων Καζίνου-Ξενοδοχείου και Τελεφερίκ Πάρνηθας αιτείται την άμεση επίλυση των προβλημάτων που ανακύπτουν από τη μη τήρηση των συμβατικών υποχρεώσεων της εταιρείας και την καταστρατήγηση των εργασιακών σχέσεων.
3) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  ο Σύλλογος Εκπαιδευτικών Πρωτοβάθμιας Εκπαίδευσης Νομού Καρδίτσας «Νικόλαος Πλαστήρας» εκφράζει την αντίθεσή του στις πρόσφατες αποσπάσεις δασκάλων στο Νομό, λόγω έλλειψης συντονισμού των αρμόδιων φορέων, με αποτέλεσμα να δημιουργούνται προβλήματα στην ομαλή λειτουργία των σχολείων. 
4) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  το Σωματείο Συμβασιούχων Πυροσβεστών Ανατολικής Κρήτης αιτείται τη συνέχιση της χορήγησης του επιδόματος επικίνδυνης και ανθυγιεινής εργασίας και τη χορήγησή του και στους υπόλοιπους συναδέλφους με νομοθετική ρύθμιση.
5) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Πανελλήνια Ένωση Αξιωματούχων Λιμενικού Σώματος αιτείται την εξεύρεση λύσης για την ιατροφαρμακευτική περίθαλψη των ασφαλισμένων της.
6) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Παγκρήτια Συνεταιριστική Τράπεζα καταθέτει τις προτάσεις της για τη βελτιστοποίηση των αναπτυξιακών ν. 3299/2004 και 3908/2011 σχετικά με τις επιχορηγήσεις και τα φορολογικά κίνητρα που πρέπει να παρέχονται στις επιχειρήσεις.
7) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Πανελλήνια Ομοσπονδία Ιδιοκτητών Κέντρων Ξένων Γλωσσών εκφράζει τις απόψεις της για το θέμα της χορήγησης επάρκειας προσόντων διδασκαλίας ξένων γλωσσών.
8) Ο Βουλευτής Έβρου κ. ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ κατέθεσε αναφορά με την οποία  ο Σύλλογος Επαγγελματιών Εμπόρων και Βιοτεχνών Διδυμοτείχου Νομού Έβρου εκφράζει την αντίθεσή του στην αναστολή λειτουργίας του ΙΕΚ Διδυμοτείχου.
9) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Ένωση Πληροφορικών Ελλάδας αιτείται την αντιμετώπιση των διαχρονικών προβλημάτων που υποβαθμίζουν την πληροφορική παιδεία και δημιουργούν πλασματικές θέσεις υπεράριθμων καθηγητών πληροφορικής.
10) Οι Βουλευτές Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ, Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά με την οποία  η Δημοτική Κοινότητα Γουμένισσας του Δήμου Παιανίας του Νομού Κιλκίς εκφράζει την έντονη δυσαρέσκειά του για την επικείμενη συγχώνευση-κατάργηση του Ειρηνοδικείου Γουμένισσας.
11) Οι Βουλευτές Αττικής κ. ΙΩΑΝΝΗΣ ΓΚΙΟΚΑΣ, Επικρατείας κ. ΑΘΑΝΑΣΙΟΣ ΠΑΦΙΛΗΣ, Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά με την οποία  η Πανελλήνια ΄Ενωση Γονέων Μουσικών και Καλλιτεχνικών Σχολείων αιτείται τη δημιουργία ενιαίου περιφερειακού φορέα με αρμοδιότητα τις μετακινήσεις μαθητών ιδιαίτερα των υπερτοπικών-διαδημοτικών σχολείων.
12) Ο Βουλευτής Χαλκιδικής κ. ΕΥΘΥΜΙΟΣ ΚΑΡΑΝΑΣΙΟΣ κατέθεσε αναφορά με την οποία  ο Αγροτικός Συνεταιρισμός Καλυβών Πολυγύρου του Νομού Χαλκιδικής παραθέτει τις προτάσεις του σχετικά με την εμπορία και συγκομιδή της πράσινης ελιάς Χαλκιδικής.
13) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Δήμος Βιάννου Νομού Ηρακλείου επισημαίνει την αναγκαιότητα λειτουργίας του Ειρηνοδικείου Βιάννου.
14) Η Βουλευτής Β΄ Αθηνών κ. ΚΑΤΕΡΙΝΑ ΠΑΠΑΚΩΣΤΑ - ΣΙΔΗΡΟΠΟΥΛΟΥ κατέθεσε αναφορά με την οποία  ο Σύνδεσμος για τα Δικαιώματα της Γυναίκας εκφράζει την αντίθεσή της στο ενδεχόμενο κατάργησης του μέτρου της ποσόστωσης για τη συμμετοχή των δύο φύλων στα υπηρεσιακά συμβούλια δημοσίων υπηρεσιών, νομικών προσώπων δημοσίου δικαίου και οργανισμών τοπικής αυτοδιοίκησης.
15) Ο Βουλευτής Α΄ Αθηνών κ. ΝΙΚΗΤΑΣ ΚΑΚΛΑΜΑΝΗΣ κατέθεσε αναφορά με την οποία  ο κ. Χρήστος Σοροβός αιτείται τη μετάταξή του από το Σισμανόγλειο Νοσοκομείο της Αθήνας στο Αγρίνιο λόγω σοβαρών οικονομικών προβλημάτων που αντιμετωπίζει ως πολύτεκνος πατέρας.
16) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   παραθέτει τις προτάσεις του για την τοποθέτηση διοικητικών υπαλλήλων σε θέσεις ευθύνης των ΙΕΚ και των Σχολών Ξεναγών του Υπουργείου Τουρισμού.
17) Ο Βουλευτής Β΄ Αθηνών κ. ΒΥΡΩΝ ΠΟΛΥΔΩΡΑΣ κατέθεσε αναφορά με την οποία  η Πανελλήνια Ένωση Θεολόγων εκφράζει τη διαμαρτυρία της για τη μη πρόσληψη αναπληρωτών θεολόγων παρά την ύπαρξη πολλών κενών θέσεων.
18) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στις οικονομικές ατασθαλίες ιατρών του Δημοσίου μέσω διαγνωστικών κέντρων.
19) Η Βουλευτής Σερρών κ. ΑΦΡΟΔΙΤΗ ΣΤΑΜΠΟΥΛΗ κατέθεσε αναφορά με την οποία  οι Σύλλογοι Γονέων και Κηδεμόνων των μαθητών με αναπηρία του Νομού Σερρών αιτείται να δοθεί άμεσα λύση στο πρόβλημα μεταφοράς των μαθητών με αναπηρία λόγω λήξης των συμβάσεων με αναδόχους αυτοκινητιστές.
20) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Δήμαρχος Μυκόνου Νομού Κυκλάδων αιτείται την άμεση στελέχωση της ΔΟΥ Μυκόνου με επιπλέον προσωπικό.
21) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε κύκλωμα απάτης με φάρμακα εις βάρος ασφαλιστικών ταμείων.
22) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην καθυστέρηση απονομής δικαιοσύνης για την υπόθεση της ΔΕΥΑΠ.
23) Οι Βουλευτές Α΄ Θεσσαλονίκης κ. ΑΝΑΣΤΑΣΙΟΣ ΚΟΥΡΑΚΗΣ, Λαρίσης κ. ΔΗΜΗΤΡΗΣ ΓΕΛΑΛΗΣ, Λαρίσης κ. ΗΡΩ ΔΙΩΤΗ κατέθεσαν αναφορά με την οποία  η ΕΛΜΕ Λάρισας καταγγέλλει απόφαση της ΠΥΣΔΕ Λάρισας σχετικά με παράτυπη τοποθέτηση εκπαιδευτικού στο Λύκειο Νίκαιας.
24) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πρόεδρος του Επιμελητηρίου Αχαΐας επισημαίνει την ανάγκη διατήρησης του θεσμού της συνεταιριστικής πίστης και αιτείται την επαναλειτουργία των συνεταιριστικών τραπεζών.
25) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε λίστα Ελλήνων ιδιωτών, που δόθηκε από τις αρμόδιες βρετανικές αρχές, για αγοραπωλησίες που πραγματοποιήθηκαν στο Λονδίνο το 2009.
26) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε μεγάλο αριθμό εκκρεμούντων υποθέσεων στα δικαστήρια της πρώην Σχολής Ευελπίδων.
27) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε καταγγελία επιχειρηματία για απειλή του από Λίβυους πράκτορες για να τους επιστραφούν τα χρήματα που επένδυσε στην Ελλάδα η οικογένεια του Καντάφι.
28) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  ο Δήμος Σοφάδων Νομού Καρδίτσας αιτείται την παράταση της ρύθμισης οφειλών των πολιτών προς τους  ΟΤΑ μέχρι το τέλος του έτους.
29) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  ο Πανελλήνιος Σύλλογος Φυσικοθεραπευτών  αιτείται την άμεση καταβολή των οφειλών των ασφαλιστικών οργανισμών προς τους εργαστηριούχους φυσικοθεραπευτές.
30) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην καθυστέρηση αποπεράτωσης του τμήματος Ροδοδάφνης-Ψαθόπυργου της σιδηροδρομικής γραμμής Κορίνθου-Πατρών.
31) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην πειθαρχική δίωξη του διοικητή της 6ης Υγειονομικής Περιφέρειας, καθώς και όλων των εμπλεκομένων στην υπόθεση των τυφλών της Ζακύνθου.
32) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην κατάργηση δεκατριών Κέντρων Εκπαίδευσης των Ενόπλων Δυνάμεων μεταξύ των οποίων και το Κέντρο «Κανελλόπουλος» του Πολεμικού Ναυτικού. 
33) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στον κίνδυνο τραυματισμού πολιτών από δεκάδες ετοιμόρροπα κτίρια κυρίως στην οδό Γερμανού αλλά και σε άλλους κεντρικούς δρόμους της Πάτρας. 
34) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε ανησυχία γνωστού δικηγόρου της Αθήνας για τον κ. Ιωάννη Ματαντό, που είχε αναλάβει την προώθηση των διακριτικών πληρωμών για τη σύμβαση των υποβρυχίων.
35) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Ομοσπονδία Περιπτερούχων Καπνοπωλών Ελλάδος καταθέτει τις προτάσεις και τις θέσεις της σχετικά με την άρση των αδικαιολόγητων περιορισμών στην πρόσβαση και την άσκηση επαγγελμάτων σχετικών με τη λιανική πώληση καπνοβιομηχανικών προϊόντων.
36) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  ο Δήμος Σοφάδων Νομού Καρδίτσας αιτείται την επαναλειτουργία των λυκειακών τάξεων Ματαράγκας.
37) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας, το οποίο αφορά σε απειλές που δέχεται ο διοικητής της 6ης Υγειονομικής Περιφέρειας.
38) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας, το οποίο αναφέρεται σε ενδεχόμενη υποβάθμιση του δημοτικού σχολείου στο Μαζαράκι Αχαΐας.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 832/20-08-2012 ερώτηση του Βουλευτή κ. Μιχαλάκη Νικoλάου δόθηκε με το υπ’ αριθμ. Δ3Α 5034683 ΕΞ 2012/10-09-2012 έγγραφο από τον Υφυπουργό Οικονομικών  η ακόλουθη απάντηση:
�
2. Στην με αριθμό 856/21-08-2012 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. Δ16/Φ1.5/18435/978/13-9-2012 έγγραφο από τον Υπουργό Περιβάλλοντος, Ενέργειας και Κλιματικής Αλλαγής  η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"13231"," Κυρίες και κύριοι συνάδελφοι, έχω την τιμή να ανακοινώσω στο Σώμα το Δελτίο Επικαίρων Ερωτήσεων της Παρασκευής 12ης Οκτωβρίου 2012. 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 405/9-10-2012 επίκαιρη ερώτηση του Βουλευτή Κορινθίας της Νέας Δημοκρατίας κ. Χρίστου Δήμα προς τον Υπουργό Ναυτιλίας και Αιγαίου, σχετικά με τις αυξανόμενες μεταναστευτικές πιέσεις στα νησιά του Ανατολικού Αιγαίου. 
2. Η με αριθμό 415/9-10-2012 επίκαιρη ερώτηση του Βουλευτή Β΄ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ευκλείδη Τσακαλώτου προς τον Υπουργό Οικονομικών, σχετικά με τη στήριξη των συνεταιριστικών τραπεζών από το Ταμείο Χρηματοπιστωτικής Σταθερότητας.
3. Η με αριθμό 422/9-10-2012 επίκαιρη ερώτηση του Ε΄ Αντιπροέδρου της Βουλής και Βουλευτή Λακωνίας του Πανελλήνιου Σοσιαλιστικού Κινήματος κ. Λεωνίδα Γρηγοράκου προς τον Υπουργό Υγείας, σχετικά με την καθυστέρηση της πληρωμής των εφημεριών των ειδικευόμενων γιατρών. 
4. Η με αριθμό 410/9-10-2012 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Οικονομικών, σχετικά με τις οριστικές αποφάσεις συγχωνεύσεων και διατήρησης των ΔΟΥ Πτολεμαΐδας και Νεάπολης Κοζάνης.
5. Η με αριθμό 423/9-10-2012 επίκαιρη ερώτηση του Βουλευτή Β΄ Αθήνας του Λαϊκού Συνδέσμου-Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με τα φυσικά πρόσωπα που είναι κάτοχοι ομολόγων του ελληνικού δημοσίου και εντάχθηκαν στο PSI+. 
6. H με αριθμό 418/9-10-2012 επίκαιρη ερώτηση του Βουλευτή Μαγνησίας της Δημοκρατικής Αριστεράς κ. Παρίση Μουτσινά προς την Υπουργό Τουρισμού, σχετικά με τη Γενική Γραμματεία Τουριστικών Υποδομών και Επενδύσεων. 
7. Η με αριθμό 427/9-10-2012 επίκαιρη ερώτηση του Βουλευτή Β΄ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας και Κοινωνικής Ασφάλισης και Πρόνοιας, σχετικά με την καταβολή των δεδουλευμένων στους εργαζόμενους που προσλήφθηκαν μέσω ΜΚΟ στα προγράμματα κοινωφελούς εργασίας. 
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 406/9-10-2012 επίκαιρη ερώτηση του Βουλευτή Α΄ Πειραιά της Νέας Δημοκρατίας κ. Κωνσταντίνου Κατσαφάδου προς τους Υπουργούς Οικονομικών και Αγροτικής Ανάπτυξης και Τροφίμων, σχετικά με την καταβολή των αποζημιώσεων στους πυρόπληκτους της Τροιζηνίας. 
2. Η με αριθμό 417/9-10-2012 επίκαιρη ερώτηση του Βουλευτή Λασιθίου του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Κωνσταντίνου Δερμιτζάκη προς τον Υπουργό Υγείας, σχετικά με την αύξηση στη συμμετοχή των ασφαλισμένων στη φαρμακευτική δαπάνη. 
3. Η με αριθμό 404/9-10-2012 επίκαιρη ερώτηση της Βουλευτού Κερκύρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την πορεία του σχεδίου νόμου περί ίδρυσης και λειτουργίας υδατοδρομίων. 
4. Η με αριθμό 412/9-10-2012 επίκαιρη ερώτηση της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας-Μαρίας Γιαταγάνα προς τον Υπουργό Δημόσιας Τάξης και Προστασίας του Πολίτη, σχετικά με τον πειθαρχικό έλεγχο αστυνομικού υπαλλήλου που συμμετείχε στις κινητοποιήσεις των σωμάτων ασφαλείας. 
5. Η με αριθμό 424/9-10-2012 επίκαιρη ερώτηση του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με την ιδιωτικοποίηση της Ελληνικής Βιομηχανίας Ζάχαρης (ΕΒΖ).
6. Η με αριθμό 419/9-10-2012 επίκαιρη ερώτηση του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με την αύξηση των συνεδριάσεων της Επιτροπής του άρθρου 70Α του ν. 2238/1994 για την επίλυση των φορολογικών διαφορών. 
7. Η με αριθμό 428/2-10-2012 επίκαιρη ερώτηση της Βουλευτού Β΄ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την αναβάθμιση του ΙΓΜΕ και την καταβολή των δεδουλευμένων στους εργαζομένους του.  
Κύριοι συνάδελφοι, εισερχόμαστε τώρα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 392/8-10-2012 επίκαιρη ερώτηση πρώτου κύκλου του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τους Υπουργούς Οικονομικών και Δικαιοσύνης, Διαφάνειας και Ανθρωπίνων Δικαιωμάτων, σχετικά με την κατάργηση του Ειρηνοδικείου και της ΔΟΥ Κισσάμου Χανίων. 
Το λόγο έχει ο συνάδελφος κ. Μαρκογιαννάκης για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13232"," Κύριε Πρόεδρε, κύριε Υπουργέ, καμμιά φορά η άκαμπτη εμμονή σε ρυθμίσεις και αποφάσεις, οι οποίες έχουν ληφθεί με αντικειμενικά κριτήρια, οδηγούν σε αποτελέσματα, σε σχέση με τα ρυθμιζόμενα θέματα, που είναι αντίθετα με τα επιδιωκόμενα. Και αυτό διότι συντρέχουν καμμιά φορά προϋποθέσεις και ιδιαιτερότητες, οι οποίες δεν λαμβάνονται υπ’ όψιν και έτσι ακριβώς γίνεται αυτό που είπα προηγουμένως, δηλαδή έχουμε τα αντίθετα αποτελέσματα. 
Αυτό ακριβώς συμβαίνει και με την κατάργηση των δύο υπηρεσιών που αναφέρονται στην επίκαιρη ερώτηση, την οποία έχω καταθέσει για την περιοχή της Κισσάμου, για το Δήμο Κισσάμου, του Ειρηνοδικείου και της ΔΟΥ. 
Σε πρόσφατη επίσκεψη την οποία είχαν κάνει φορείς και στα δύο Υπουργεία και στο Υπουργείο Δικαιοσύνης και στο Υπουργείο Οικονομικών –εσείς, κύριε Υφυπουργέ των Οικονομικών, είχατε κάποιο πρόβλημα εκείνη την ημέρα και δεν ήσασταν ο ίδιος, ήταν, όμως ο διευθυντής του γραφείου σας- εξέθεσαν με κάθε λεπτομέρεια τα επιχειρήματα που πραγματικά αποδεικνύουν ότι τυχόν εμμονή στις δύο αυτές αποφάσεις θα έχει αποτελέσματα και αντιοικονομικά και αντιαναπτυξιακά σε κάθε περίπτωση. 
Ποια ήταν αυτά τα επιχειρήματα; Η πόλις της Κισσάμου είναι ο μοναδικός –παρακαλώ πάρα πολύ- άλλος πόλος ανάπτυξης του Νομού Χανίων. Έχουμε την πόλη των Χανίων και τους περιαστικούς δήμους -και παρατηρείται ένας υδροκεφαλισμός στο Νομό- και έχουμε και την πόλη της Κισσάμου, η οποία κάνει μία προσπάθεια ανάπτυξης. Είναι σημείο αναφοράς των κατοίκων μιας ευρύτερης περιοχής αποκομμένης από τον υπόλοιπο νομό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αντιπροέδρου)
Δώστε μου, κύριε Πρόεδρε, ένα λεπτό ακόμη. 
Είναι έδρα δήμου, έχει μητρόπολη, έχει λιμάνι και λιμεναρχείο. Είχε το ειρηνοδικείο, είχε τη ΔΟΥ, έχει μουσείο, έχει αστυνομικό τμήμα. Θα μπορούσε με την πάροδο του χρόνου και με δεδομένο ότι είναι η συνέχεια της Ιονίας Οδού και συνδέεται ακτοπλοϊκώς με την Πελοπόννησο, να γίνει ένας αξιόλογος χώρος ανάπτυξης. 
Με αυτό που γίνεται τώρα, στην ουσία αρχίζει ο μαρασμός και η ερημοποίηση της ευρύτερης περιοχής. 
Κύριε Υπουργέ, στη δευτερολογία μου θα πω κάποιες άλλες ιδιαιτερότητες.
Όμως, θα πρέπει να ξέρετε ότι η αναστάτωση που έχει επέλθει είναι απίστευτη. Συμβαίνουν αυτά τα οποία αναφέρω στην ερώτησή μου, καταλήψεις, απεργίες και όλα τα άλλα. Ξέρετε ότι αυτή η αναστάτωση και ο θυμός των κατοίκων δεν θέλουν να αντιμετωπιστεί με οίκτο. Θέλουν συμπαράσταση στη λύση του προβλήματός τους. 
Δεν είναι δυνατόν να αξιώνουμε από έναν κάτοικο της περιοχής της λεγόμενης «των εννέα χωριών», όπου είναι τόσο δύσκολη η μετακίνηση, η επικοινωνία και η συγκοινωνία, να φύγει –προσέξτε- από εκείνη την περιοχή και να πάει στα Χανιά για μια φορολογική του υπόθεση ή για να κάνει ένα ειρηνοδικείο. Μου είναι αδιανόητο, κύριε Υπουργέ Δικαιοσύνης –που είστε εδώ- να σκεφθώ ότι ένας ειρηνοδίκης θα φύγει για να πάει να κάνει αυτοψία σε εκείνη την περιοχή για μια ένδικη διαφορά και θα χρειαστεί μία ημέρα για να πάει και μία ημέρα για να γυρίσει. 
Είναι προτιμότερο να παραμείνουν αυτές οι δύο υπηρεσίες που με την κατάργησή τους –προσέξτε- κανένα οικονομικό όφελος δεν θα έχει το δημόσιο, όπως στην συνέχεια θα αποδείξουμε. Είναι, λοιπόν, προτιμότερο να παραμείνουν αυτές οι δύο υπηρεσίες, ούτως ώστε και στην ανάπτυξη της περιοχής να συμβάλλουν, αλλά και στην εξυπηρέτηση των κατοίκων.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"13233"," Το λόγο έχει ο Υφυπουργός Οικονομικών κ. Γεώργιος Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13234"," Κύριε Πρόεδρε, σε σχέση με την ερώτηση του κυρίου Βουλευτού θα ήθελα να απαντήσω ότι όσον αφορά το Υπουργείο Δικαιοσύνης, σε εφαρμογή των διατάξεων του Κώδικα Οργανισμού Δικαστηρίων και Κατάσταση Δικαστικών Λειτουργών, ζητήθηκε η γνώμη των ολομελειών των εφετείων της χώρας και ελήφθησαν υπ’ όψιν στατιστικά στοιχεία κάθε ειρηνοδικείου, όπως ο αριθμός υποθέσεων, ο αριθμός ειρηνοδικών, ο αριθμός δικαστικών υπαλλήλων, το κόστος λειτουργίας και στέγασης, η γεωγραφική θέση, η προσβασιμότητα και συγκοινωνιακά μέσα εξυπηρέτησης των πολιτών και επίσης η επικαιροποίηση των αναγκών, δεδομένου ότι τα περισσότερα ειρηνοδικεία ιδρύθηκαν το 19ο αιώνα, ο αριθμός των ειρηνοδικείων κατά πρωτοδικειακή περιφέρεια και οι απόψεις των φορέων της τοπικής αυτοδιοίκησης και λοιπών τοπικών παραγόντων. 
Το προεδρικό διάταγμα για κατάργηση, αφού ελέγχθηκε από το Συμβούλιο της Επικρατείας και κυρώθηκε από τον Πρόεδρο της Δημοκρατίας, εστάλη για δημοσίευση και με το προεδρικό διάταγμα αυτό επιτυγχάνεται ο εξορθολογισμός στην κατανομή των ειρηνοδικείων, η μείωση του κόστους λειτουργίας και η εξοικονόμηση του ανθρώπινου δυναμικού με τα λιγότερα δυνατά προβλήματα για τη λειτουργία της δικαιοσύνης. Συνεπώς, μέσα σ’ αυτό το πλαίσιο έχουν ληφθεί και οι σχετικές αποφάσεις. 
Όσον αφορά τη συγχώνευση των ΔΟΥ στο Υπουργείο Οικονομικών, όπως έχω τονίσει κατ’ επανάληψη, επειδή δεν είχε μελετηθεί σε βάθος, συστήσαμε μία επιτροπή, η οποία έλεγξε τις διάφορες περιπτώσεις και με βάση αυτήν τη μελέτη, προχώρησε σε κάποιες αποφάσεις. 
Βέβαια, όπως γνωρίζετε, έχει ανασταλεί μέχρι 22 Οκτωβρίου, προκειμένου να γίνει κάποια προετοιμασία, σε σχέση με τη δυνατότητα λειτουργίας κάποιων γραφείων υπό τον τύπου φορολογικού ΚΕΠ και οπωσδήποτε σε κάθε περίπτωση θα εντοπιστούν, και σε αυτήν τη φάση που έχουμε αναστείλει την εκτέλεση της απόφασης, κάποια προβλήματα που είναι δυνατόν να προκύψουν από τις προτεινόμενες οργανωτικές μεταβολές και τα συμπεράσματα από αυτές τις μελέτες των προβλημάτων, θα ληφθούν υπ’ όψιν για την απόφαση που έχει σχέση με την συγχώνευση των ΔΟΥ. 
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"13235"," Το λόγο έχει ο ερωτών Αντιπρόεδρος κ. Χρήστος Μαρκογιαννάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13236"," Κύριε Πρόεδρε, θέλω να πιστεύω ότι οι πάντες θα συμφωνήσουν σε αυτήν την Αίθουσα ότι στη λειτουργία του δημοσίου υπάρχει ένας απίστευτος στρουθοκαμηλισμός. Εν προκειμένω, «το κάνω πιο λιανά», για να το κατανοήσουμε. 
Είναι προφανές ότι όλες αυτές οι κινήσεις, συγχωνεύσεις, καταργήσεις υπηρεσιών γίνονται στα πλαίσια εξοικονόμησης χρημάτων. Αυτή είναι η ουσία, κύριε Υπουργέ. Μας το επιβάλει η τρόικα και το κάνουμε τώρα. Άλλωστε, όσον αφορά τις ΔΟΥ μας είπε ο διευθυντής του γραφείου σας στη σύσκεψη ότι η τρόικα έχει πει να υπάρχει μία ΔΟΥ σε κάθε νομό.  Απλά είναι τα πράγματα. 
Αυτό όμως είναι στη λογική «πονάει δόντι και κόβει κεφάλι». Διότι αν πάρουμε τη ΔΟΥ Κισσάμου, κύριε Υπουργέ, θα δείτε ότι, ούτε εξοικονόμηση χρημάτων υπάρχει, αλλά πολύ περισσότερο και βραχυπρόθεσμα ακόμα, θα έχει αντίθετα αποτελέσματα. 
Ενοικιάζεται ένα οίκημα στην περιοχή, η ΔΟΥ Χανίων, όπου θα μεταφερθούν οι υπηρεσίες έχει στενότητα χώρου και θα αναγκαστεί το δημόσιο να νοικιάσει άλλο οίκημα στην πόλη των Χανίων με πολύ ακριβότερο ενοίκιο και αγνοείτε την προσφορά του Δήμου, ο οποίος είπε: «αναλαμβάνουμε εμείς τα έξοδα της στέγασης της υπηρεσίας είτε εκεί που είναι είτε σε άλλο χώρο». 
Επομένως, από την ώρα που δεν απολύονται υπάλληλοι, αλλά απλά μετακινούνται οι υπάλληλοι στα Χανιά σε ένα άλλο κτήριο ακριβότερο, αυτόματα και βραχυπρόθεσμα ακόμα -εκτός από τις μακροπρόθεσμες ζημίες οι οποίες θα γίνουν, όπως σας είπα προηγουμένως και έχουν σχέση με την ανάπτυξη της περιοχής-  θα έχετε ζημία. 
Εμείς κάνουμε -και κάνουν και οι φορείς του νομού, της περιοχής- μια πρόταση: Μην καταργήσετε την υπηρεσία ή, αν θέλετε, καταργήστε την τυπικά, με την έννοια της ονομασίας ως ΔΟΥ, να παραμείνει η υπηρεσία στην περιοχή, χωρίς προϊστάμενο, να είναι ένα παράρτημα της ΔΟΥ Χανίων, όπου θα εξυπηρετούνται οι κάτοικοι της ευρύτερης περιοχής.
Το ζήτημα δεν είναι εγωιστικό, ότι σώνει και καλά θέλουμε ΔΟΥ. Όχι. Θέλουμε υπηρεσία η οποία θα εξυπηρετεί την περιοχή.
Με αυτή τη λογική θέλω να το δείτε, κύριε Υφυπουργέ των Οικονομικών, όπως επίσης και ο Υπουργός Δικαιοσύνης, ο οποίος μπορεί να μη μου απαντά στην επίκαιρη, αλλά κατ’ ευτυχή συγκυρία, είναι παρών.
Είχαμε την τύχη, κύριε Υπουργέ της Δικαιοσύνης, να αναπτύξουμε στον Υφυπουργό επίκαιρη ερώτηση που αναφέρεται και σε εσάς, αλλά απαντά ο κύριος Υφυπουργός των Οικονομικών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, επιτρέψτε μου ένα λεπτό.
Κατ’ ευτυχή, λοιπόν, συγκυρία είναι εδώ ο Υπουργός της Δικαιοσύνης.
Όσον αφορά, λοιπόν, το ειρηνοδικείο πρυτάνευσε η σκέψη ότι ο αριθμός των αποφάσεων ή των υποθέσεων -κάτι τέτοιο- θα πρέπει να είναι το καθοριστικό κριτήριο που θα ληφθεί υπ’ όψιν.
Δεν λαμβάνεται, όμως, υπ’ όψιν αυτό που σας είπα προηγουμένως, ότι για να έρθει ένας κάτοικος της νοτιοδυτικής περιοχής του Νομού Χανίων στην πόλη των Χανίων, στο Ειρηνοδικείο Χανίων για ασφαλιστικά μέτρα, θέλει μια μέρα να πάει, μια μέρα να γυρίσει και επιπλέον, ο ειρηνοδίκης που θα κάνει την αυτοψία θα θέλει αντίστοιχο χρόνο. Το πιθανότερο είναι να αποφύγει την αυτοψία και το πιθανότατο είναι να οδηγηθούμε σε στρεβλές αποφάσεις.
Επομένως από την ώρα που ο δήμος έρχεται και σας λέει «προσφέρω το κτήριο, εγώ το πληρώνω, γλυτώνετε και το ενοίκιο», ισχύει εδώ και αυτό που είπα για τη ΔΟΥ, ότι κανείς δεν απολύεται, απλά μετακινούνται οι υπάλληλοι στο Ειρηνοδικείο Χανίων, άρα, παραμένοντας το ειρηνοδικείο εκεί που είναι γλυτώνει το δημόσιο χρήματα. Διότι, επαναλαμβάνω ότι ο δήμος προσφέρει κτήριο δωρεάν, παραμένουν οι υπάλληλοι εκεί που είναι και δεν ξεσπιτώνονται και επιπλέον, απονέμεται η δικαιοσύνη αποκεντρωμένα, πιο αποτελεσματικά και περισσότερο σωστά.
Για αυτούς τους λόγους, θα παρακαλέσω πάρα πολύ και τον παρόντα Υφυπουργό Οικονομικών και τον παρόντα Υπουργό Δικαιοσύνης να επανεξετάσουν το ζήτημα. Δεν σημαίνει ότι όλες οι περιπτώσεις πρέπει να κρίνονται με τα ίδια κριτήρια. Η καθεμιά περίπτωση έχει τη δική της ιδιαιτερότητα και εν προκειμένω, οι ιδιαιτερότητες που προανέφερα είναι τέτοιες που πρέπει σοβαρώς να ληφθούν υπ’ όψιν.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"13237"," Κύριε Αντιπρόεδρε, ολοκληρώστε παρακαλώ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13238"," Κύριοι Υπουργοί, η ύπαιθρος ερημώνεται, το καταλάβατε; Η ύπαιθρος, που είναι το θεμέλιο της ελληνικής κοινωνίας, ερημοποιείται. Το δικό μου το χωριό, που έβγαλε εκατό επιστήμονες μέσα σε τριάντα χρόνια από την αγροτιά, σήμερα έχει ερημώσει. Και αυτό οφείλεται σε πολλούς παράγοντες, όπως είναι και αυτοί οι οποίοι σήμερα εν πολλοίς επιχειρούνται.
Ευχαριστώ.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"13239"," Το λόγο έχει ο Υφυπουργός Οικονομικών κ. Γεώργιος Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13240"," Κύριε Πρόεδρε, σχετικά με την αναδιοργάνωση των ΔΟΥ θα ήθελα να επισημάνω ότι δεν είναι μια υποχρέωση που έχει επιβληθεί μόνο από τις συμφωνίες που έχει καταρτίσει η χώρα μας στο πλαίσιο της δανειακής βοήθειας. Είναι αλλαγές πολλές οι οποίες θα έπρεπε να είχαν γίνει υπό τη μορφή διαρθρωτικών αλλαγών εδώ και πολλά χρόνια.
Ο εξορθολογισμός του φορολογικού μηχανισμού και η προσομοίωσή του με μηχανισμούς ξένων χωρών, όπου η ΔΟΥ δεν είναι ένα σημείο αναφοράς και ούτε γνωρίζει κάποιος πού υπάρχει ΔΟΥ, φορολογικό γραφείο, είναι κάτι στο οποίο πρέπει να μεταβούμε και με τη βοήθεια, βέβαια, των ηλεκτρονικών συστημάτων.
Συνεπώς αυτή η προσπάθεια -η οποία, βεβαίως, έχει προβλήματα, τα αναγνωρίζουμε και προσπαθούμε στην πράξη να τα λύσουμε, να τα ξεπεράσουμε και όπου χρειάζεται να παρέμβουμε- είναι μια προσπάθεια για να φτιάξουμε έναν σύγχρονο φορολογικό μηχανισμό, μακριά από την επαφή πολίτη με τις φορολογικές αρχές, η οποία δεν έχει λειτουργήσει και τόσο καλά, όπως γνωρίζετε και με την υποστήριξη των ηλεκτρονικών συστημάτων πιστεύουμε ότι θα φτάσουμε στο επίπεδο εκείνο όπου δεν θα χρειάζεται ο πολίτης να ταλαιπωρείται ή να προσφεύγει στις ΔΟΥ.
Σ’ αυτήν τη φάση που είμαστε τώρα, προσπαθούμε να αντιμετωπίσουμε τα όποια πρακτικά προβλήματα έχουν ανακύψει. Και θα τα αντιμετωπίσουμε. Και όπου χρειάζεται να δώσουμε μια ιδιαίτερη προσοχή, προκειμένου να μην έχουμε κάποιες παρεκτροπές και προβλήματα στους φορολογούμενους, αυτό και θα πράξουμε. 
Σας ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"13241","  Ευχαριστούμε. 
Η δεύτερη με αριθμό 402/8-10-2012 επίκαιρη ερώτηση πρώτου κύκλου του Βουλευτή Α΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Νικολάου Βούτση προς τον Υφυπουργό, στον Πρωθυπουργό, σχετικά με τη λήψη μέτρων για την αναβάθμιση και την αξιοποίηση του ανθρώπινου δυναμικού της ΕΡΤ Α.Ε. δεν θα συζητηθεί λόγω κωλύματος του κυρίου Υπουργού και διαγράφεται. 
Επόμενη είναι η πρώτη με αριθμό 393/8-10-2012 επίκαιρη ερώτηση δευτέρου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Οικονομικών, σχετικά με την αλλαγή του ισχύοντος νομοθετικού πλαισίου για τα τέλη κυκλοφορίας των οχημάτων. 
Το λόγο έχει για δύο λεπτά ο ερωτών Βουλευτής κ. Αυγενάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13242"," Ευχαριστώ πολύ, κύριε Πρόεδρε. 
Κύριε Υπουργέ, στην Ελλάδα σήμερα κυκλοφορούν περίπου δέκα εκατομμύρια τροχοφόρα οχήματα διαφόρων κατηγοριών, για τα οποία οι ιδιοκτήτες τους είναι υποχρεωμένοι να καταβάλλουν τέλη κυκλοφορίας στο κράτος. 
Είναι γνωστό ότι υπάρχει πολύ μεγάλη στέρηση εσόδων από τη μη καταβολή των τελών κυκλοφορίας από τους κατόχους οχημάτων. Πρόκειται για τη λεγόμενη «τελοδιαφυγή». Επίσης, τα τελευταία χρόνια έχει παρατηρηθεί μεγάλος αριθμός πολιτών που καταθέτουν τις πινακίδες και τις άδειες κυκλοφορίας των οχημάτων τους, πράγμα το οποίο ενισχύει σε μεγαλύτερο βαθμό την απώλεια εσόδων. 
Επιπροσθέτως, στη δαπάνη της κατάθεσης των πινακίδων πρέπει να υπολογιστούν και οι χιλιάδες εργατοώρες που σπαταλώνται γι’ αυτήν τη διαδικασία τόσο από τους υπαλλήλους των Υπουργείων Οικονομικών και Υποδομών, Μεταφορών και Δικτύων όσο και από τους κατόχους των οχημάτων. Ενδεικτικά αναφέρουμε ότι το 2011 περίπου τριακόσιες εξήντα χιλιάδες και το 2009 περίπου διακόσιες δέκα χιλιάδες πολίτες-ιδιοκτήτες οχημάτων επισκέφτηκαν τις ΔΟΥ, προκειμένου να καταθέσουν τις άδειες και τις πινακίδες των οχημάτων τους. 
Αντιλαμβάνεστε, κύριε Υπουργέ, ότι είναι τεράστια η απώλεια των εσόδων από την παραπάνω διαδικασία. Επίσης, ένα ακόμα ενδεικτικό στοιχείο της «τελοδιαφυγής» είναι το γεγονός ότι το 2011 τα τέλη κυκλοφορίας αυξήθηκαν κατά 15%. Τελικά, όμως, η αύξηση των εσόδων του κράτους ήταν μόνο 4%, δηλαδή δυσανάλογη. 
Γίνεται, λοιπόν, άμεσα αντιληπτό, κύριε Υπουργέ, ότι μόνο από αυτήν τη διαδικασία υπήρξε μείωση των προσδοκώμενων εσόδων κατά 11%, ήτοι δηλαδή περίπου 150 εκατομμύρια ευρώ σε σύνολο. 
Επίσης, θα ήθελα να προσθέσω στις περιπτώσεις της «τελοδιαφυγής» και το φαινόμενο της μόνιμης κυκλοφορίας χιλιάδων οχημάτων από αλλοδαπούς με ξένες πινακίδες που κατοικούν και εργάζονται μόνιμα στην Ελλάδα. 
Βάσει των όσων σας προανέφερα, κύριε Υπουργέ, σας ρωτώ αν προτίθεστε να αλλάξετε την ισχύουσα νομοθεσία, σχετικά με την είσπραξη των τελών κυκλοφορίας είτε μέσω του εξορθολογισμού των όρων για το ύψος των τελών κυκλοφορίας ανάλογα με την παλαιότητα και τον κυβισμό των οχημάτων είτε μέσω της μεταφοράς των τελών κυκλοφορίας στα καύσιμα, με λίγα λόγια με τον εξορθολογισμό στο τελικό ύψος των τελών κυκλοφορίας. 
Σας ευχαριστώ.","ΕΛΕΥΘΕΡΙΟΣ ΑΥΓΕΝΑΚΗΣ",43
"13243"," Το λόγο έχει ο Υφυπουργός Οικονομικών κ. Γεώργιος Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13244"," Κύριε Πρόεδρε, αυτήν τη στιγμή φυσικά και δεν μπορούν να αλλάξουν τα τέλη κυκλοφορίας, γιατί βρισκόμαστε στο χρονικό εκείνο σημείο που πρέπει να επιβληθούν γι’ αυτήν τη χρονιά. Βέβαια, οποιαδήποτε πρόταση για αλλαγή στο μέλλον είναι καλοδεχούμενη. Δεν είμαι δογματικός, ακούω όλες τις απόψεις και μπορώ να τις συζητήσω και εφ’ όσον έχουν μία βάση, μπορούμε να προχωρήσουμε σε οποιαδήποτε αλλαγή. 
Όσον αφορά τώρα την πρόταση του κυρίου Βουλευτού, υπάρχει ένα θέμα. 
Το πρώτο θέμα κατ’ αρχάς είναι ότι τα τέλη κυκλοφορίας δεν είναι ανταποδοτικά. Όπως έχει νομολογηθεί και από το Συμβούλιο της Επικρατείας, τα τέλη κυκλοφορίας είναι φόρος. 
Το δεύτερο που πρέπει κάποιος να δει είναι ότι αν τα συνδέσει με το καύσιμο, υπάρχει και ένα είδος καυσίμου το οποίο δεν μπορείς να ξεχωρίσεις εάν πάει για κίνηση ή για χρήση από τη βιομηχανία. Παράδειγμα αποτελεί το πετρέλαιο κίνησης. 
Το τρίτο που ήθελα να πω είναι ότι το κριτήριο της παλαιότητας εγκαταλείφθηκε με το σκεπτικό ότι πλέον πρέπει να πάμε σε ένα κριτήριο περιβαλλοντικό, που είναι η εκπομπή ρύπων. Έτσι, με βάση αυτό το κριτήριο από την 1 Ιανουαρίου 2010 ορίστηκαν και οι εκπομπές διοξειδίου του άνθρακα που πρέπει να έχουν τα αυτοκίνητα, για να πληρώνουν τα αντίστοιχα τέλη.
Συνεπώς η αναδιάρθρωση και ο εξορθολογισμός του τρόπου υπολογισμού των τελών μέσω της εγκατάλειψης του κριτηρίου της παλαιότητας και μέσω της κατάργησης και της μερικής απορρόφησης από τα νέα τέλη κυκλοφορίας και του ειδικού φόρου μεγάλου κυλινδρισμού, καθώς και μια αναλογικότερη και δικαιότερη κλίμακα τελών κυκλοφορίας με την προσθήκη νέων κλιμακίων κυβισμού, αποτέλεσαν κάποιες ενέργειες, προκειμένου το σύστημα να γίνει πιο αποτελεσματικό και να ανταποκρίνεται καλύτερα στις συνθήκες της αγοράς, έτσι όπως έχουν διαμορφωθεί τα τελευταία χρόνια. Επίσης, σας ανέφερα και τον προβληματισμό σε σχέση με το καύσιμο, που έχει ένα πρακτικό θέμα. 
Συνεπώς δεν είναι δυνατή η αλλαγή αυτήν τη στιγμή του συστήματος υπολογισμού των τελών κυκλοφορίας.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"13245"," Ευχαριστούμε, κύριε Υπουργέ.
Το λόγο έχει ο κ. Αυγενάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13246"," Κύριε Υπουργέ, η πρόταση που σας έχω καταθέσει από τα τέλη Αυγούστου, δηλαδή η μεταφορά των τελών κυκλοφορίας στα καύσιμα, είναι βέβαιο ότι θα επιφέρει τα προσδοκώμενα έσοδα στο κράτος –δηλαδή, αύξηση περίπου 300 εκατομμύρια ανά έτος- αλλά φυσικά και τη δικαιότερη κατανομή των βαρών αυτών στους χρήστες των οχημάτων. Αν αναλογιστούμε μάλιστα και τη σημερινή συγκυρία, κατά την οποία ο πολίτης υποχρεούται στο τέλος του χρόνου να καταβάλει εφάπαξ το ποσό των τελών κυκλοφορίας με μειωμένο μισθό, με πρόσθετους έμμεσους φόρους, καταλαβαίνετε ότι είναι μάλλον απαραίτητη η αλλαγή του ισχύοντος νομοθετικού πλαισίου για την αύξηση των εσόδων.
Σχετικά τώρα με το πρόβλημα, στο οποίο αναφέρεστε και στην από 1-10-2012 απάντησή σας, αλλά και λίγο πριν στην τοποθέτησή σας, ότι δηλαδή με τη μεταφορά των εσόδων στα καύσιμα μέσω ενός τέλους θα πληγούν επιχειρήσεις, οι οποίες χρησιμοποιούν το καύσιμο για άλλη χρήση και όχι για κίνηση, θεωρώ, κύριε Υπουργέ, ότι υπάρχει τρόπος. Υπάρχει τρόπος αποφορολόγησης και συμψηφισμού του ποσού αυτού, παραδείγματος χάριν, μέσω δηλώσεων ΦΠΑ. Παρακαλώ, κρατήστε το ως μια πιθανή πρώτη λύση στα τεχνικά ζητήματα, τα οποία επικαλείστε.
Ακόμα, όταν ο κάτοχος του αυτοκινήτου έχει το όχημά του σε πλήρη κίνηση, εκ των πραγμάτων, κύριε Υπουργέ, θα υποχρεωθεί να προβεί και σε άλλου είδους δαπάνες, οι οποίες θα επιφέρουν στο κράτος έσοδα και θέσεις εργασίας κατ’ επέκταση. Για παράδειγμα, θα αναγκαστεί να το ασφαλίσει, να πληρώσει έξοδα συντήρησης και άλλες μικροδαπάνες, οι οποίες θα αποφέρουν τα ανάλογα έσοδα στο κράτος. Αν είχα χρόνο, θα σας έδινα και άλλες πιθανές λύσεις στα τεχνικά προβλήματα, που επικαλεστήκατε.
Κλείνοντας την ερώτησή μου, κύριε Υπουργέ, θα ήθελα να σημειώσω έναν ακόμη λόγο, τον οποίο πρέπει να λάβετε πολύ σοβαρά υπ’ όψιν σας, έστω και στο μελλοντικό σχεδιασμό που είπατε ότι θα κάνετε. Να λάβετε υπ’ όψιν την πρόταση αυτή, σχετικά με τον εξορθολογισμό του ύψους των τελών κυκλοφορίας και όχι με τη συνεχή αύξησή του, γιατί στις μέρες μας, σε περίοδο κρίσης, τείνει να αφανιστεί ένας ολόκληρος επαγγελματικός κλάδος. Είναι αυτός των ενοικιαζόμενων αυτοκινήτων.
Κύριε Υπουργέ, η δημιουργία ευνοϊκής ρύθμισης, όπως αυτής που σας πρότεινα, είμαι βέβαιος ότι θα βοηθήσει στην επιβίωση ενός κλάδου, ο οποίος μάλιστα δουλεύει εποχικά.
Για όλους τους παραπάνω λόγους θεωρώ, κύριε Υπουργέ, ότι πρέπει να λάβετε πολύ σοβαρά υπ’ όψιν σας την αναγκαιότητα της τροποποίησης του νόμου είτε μέσω του εξορθολογισμού των όρων για το ύψος των τελών κυκλοφορίας ανάλογα με την παλαιότητα και τον κυβισμό των οχημάτων –και δεν ικανοποιούμαι από την αιτιολογία που αναφέρατε λίγο πριν ότι πρόκειται για ένα περιβαλλοντικό φόρο, δεν πείθουμε κανέναν και φυσικά ούτε αυτούς που μας παρακολουθούν αυτή την ώρα- είτε μέσω της μεταφοράς των τελών κυκλοφορίας στα καύσιμα. Είναι επιτακτική ανάγκη πλέον υιοθέτησης μιας πραγματικά βιώσιμης λύσης, η οποία θα ευνοεί και το κράτος, αλλά και τους πολίτες. Τα οριζόντια μέτρα, οι άκριτες αυξήσεις, έχει αποδειχθεί ότι δεν ωφελούν και φυσικά δεν αυξάνουν τα έσοδα του κράτους.
Ευχαριστώ.","ΕΛΕΥΘΕΡΙΟΣ ΑΥΓΕΝΑΚΗΣ",43
"13247"," Το λόγο έχει ο Υφυπουργός Οικονομικών κ. Γεώργιος Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13248"," Ευχαριστώ, κύριε Πρόεδρε. 
Κύριε Βουλευτά, άκουσα με προσοχή τα όσα είπατε. Είμαι στη διάθεσή σας για να υποβάλετε την ολοκληρωμένη πρόταση, αρκεί να ξεπεράσετε ένα πρακτικό θέμα που σας είπα.
Έχω, όμως, την επιφύλαξη ότι οποιαδήποτε επίρριψη φόρου στα καύσιμα προκαλεί περαιτέρω πρόβλημα στην αγορά, δεδομένου ότι οι τιμές των φόρων στα καύσιμα δεν είναι από τις χαμηλότερες στην Ευρώπη και θα έχουμε αλυσιδωτές επιπτώσεις. Σε κάθε περίπτωση, πάντως, είμαι ανοιχτός να συζητήσω οτιδήποτε θέλετε.","ΓΕΩΡΓΙΟΣ ΜΑΥΡΑΓΑΝΗΣ",312
"13249"," Ευχαριστούμε.
Θα συζητηθεί η τέταρτη με αριθμό 389/8-10-2012 επίκαιρη ερώτηση δευτέρου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τους Υπουργούς Οικονομικών και Δικαιοσύνης, Διαφάνειας και Ανθρωπίνων Δικαιωμάτων, σχετικά με τη διερεύνηση των υποθέσεων των πολιτικών προσώπων. 
Το λόγο έχει η ερωτώσα Βουλευτής κ. Χρυσοβελώνη για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13250"," Ευχαριστώ, κύριε Πρόεδρε.
Στην αρμόδια Επιτροπή Θεσμών και Διαφάνειας την περασμένη Δευτέρα είχαμε ένα ακόμη επεισόδιο στο σήριαλ της χαμένης λίστας. Πρωταγωνιστής ήταν ο προϊστάμενος του ΣΔΟΕ κ. Στασινόπουλος, ο οποίος είναι εφοριακός, ανήκει στο περιβάλλον του Πρωθυπουργού κ. Σαμαρά και είναι υφιστάμενός σας. Επομένως, αυτά που δήλωσε στην Επιτροπή Θεσμών και Διαφάνειας θα πρέπει να σας απασχολήσουν.
Είπε, λοιπόν, ο κ. Στασινόπουλος ότι μέχρι τότε που είχε δεχθεί την επίσκεψη του κ. Κανελλόπουλου στο ΣΔΟΕ –θυμίζω ότι ο κ. Κανελλόπουλος ανήκει επίσης στο περιβάλλον του Πρωθυπουργού και είναι διευθυντής του γραφείου του- ο ίδιος ο επικεφαλής του ΣΔΟΕ δεν γνώριζε την ύπαρξη της λίστας Λαγκάρντ. Είπε απλώς πως κάτι είχε ακούσει για το 1,5 δισεκατομμύριο ευρώ δύο χιλιάδων Ελλήνων μεγαλοκαταθετών σε ελβετική τράπεζα. 
Όλα, όμως, αυτά λεγόντουσαν την ώρα που σύμφωνα με πληροφορίες οι οικονομικοί εισαγγελείς Γρηγόρης Πεπόνης και Σπύρος Μουζακίτης είχαν βρει στο φάκελο για τη λεγόμενη λίστα Λαγκάρντ έγγραφο του ΣΔΟΕ και αλληλογραφία υπηρεσιακών παραγόντων του Υπουργείου Οικονομικών που αποδείκνυαν ότι η λίστα υπήρχε στα χέρια των αρμοδίων. 
Όπως είναι κατανοητό, όλα τα παραπάνω επιβάλλουν πλέον τη διερεύνηση για τυχόν ξέπλυμα της λίστας που έδωσε ο Πρόεδρος του ΠΑΣΟΚ, κάτι που αν έχει συμβεί, θα έχει ως αποτέλεσμα να μην φτάσουν τα σωστά ονόματα των καταθετών στους αρμόδιους ελεγκτές. 
Πριν λίγες μέρες, λοιπόν, επισκέφθηκε τον κ. Στασινόπουλο ο διευθυντής του πρωθυπουργικού γραφείου κ. Κανελλόπουλος, ο οποίος του ενεχείρησε την άγνωστη λίστα. Και αφού πήρε τη λίστα, δεν ξεκίνησε ως όφειλε έλεγχο των προσώπων που περιείχε, αλλά έσπευσε να την παραδώσει στον κ. Πεπόνη για να απαλλαγεί. Αυτή είναι η αίσθηση καθήκοντος και τελικά η σοβαρότητα που χαρακτηρίζει τους συνεργάτες του Πρωθυπουργού. Σήμερα βέβαια δεν είμαστε εδώ για να αξιολογήσουμε τη σοβαρότητα των πρωθυπουργικών φίλων. 
Εσείς, όμως, ως πολιτικός προϊστάμενος του ΣΔΟΕ έχετε άμεση ευθύνη για όσα συμβαίνουν εκεί και θα πρέπει άμεσα να επιληφθείτε του θέματος.
Σε συνάρτηση με τα παραπάνω, λοιπόν, θέτω δύο πολύ συγκεκριμένα ερωτήματα που αφορούν τα πολιτικά πρόσωπα. 
Το πρώτο αφορά τους τραπεζικούς λογαριασμούς των λεγόμενων πολιτικώς εκτεθειμένων προσώπων, στα οποία ανήκουν εξ ορισμού Υπουργοί, Βουλευτές, όπως περιγράφονται στις οδηγίες της διεθνούς Ομάδας Χρηματοπιστωτικής Δράσης FATF. Με αφορμή, λοιπόν, το αίτημα που έγινε πρόσφατα στην Ελβετία προς την Ένωση Ελβετικών Τραπεζών, αναπτύχθηκε μία παραφιλολογία για τους λόγους που δεν είχε συνέχεια η υπόθεση αυτή, καθώς η Ένωση δήλωσε αναρμόδια.
Μία από τις δικαιολογίες που προβλήθηκαν είναι πως και για το άνοιγμα των τραπεζικών τους λογαριασμών πρέπει οι ίδιοι οι πολιτικοί να δώσουν τα στοιχεία των λογαριασμών τους και όχι απλώς μία συναίνεση για να ανοίξουν. Όμως, σύμφωνα με τις οδηγίες της FATF σχετικά με την παροχή πληροφόρησης για τέτοια πρόσωπα -οι οποίες οδηγίες, όπως γνωρίζετε, δεσμεύουν την Ελβετία, όπως και την Ελλάδα άλλωστε- οι ευρωπαϊκές τράπεζες είναι υποχρεωμένες να τηρούν ξεχωριστά αρχεία και να παρέχουν πληροφόρηση στις εποπτεύουσες κρατικές αρχές, επιδεικνύοντας μάλιστα αυξημένη δέουσα επιμέλεια.
Κατόπιν αυτού ερωτάστε: Γιατί δεν απευθυνθήκατε ή απευθύνεστε στις αρμόδιες εθνικές αρχές των ευρωπαϊκών χωρών που συμμετέχουν στην FATF και δεσμεύονται από τις οδηγίες της για την πληροφόρηση σχετικά με λογαριασμούς πολιτικά εκτεθειμένων προσώπων;
Δεύτερον, ειδικά για τη λίστα των ακινήτων που ζητήσατε από τη βρετανική κυβέρνηση, ερωτάστε γιατί δεν ψάχνετε για αγορές ακινήτων πριν το 2009; Δεν σας ενδιαφέρουν όσοι αγόρασαν ακίνητα μεγάλης αξίας στο Λονδίνο από το 2000 και μέχρι σήμερα; Αν όχι, γιατί κάνετε αυτήν την εξαίρεση;","ΜΑΡΙΝΑ ΧΡΥΣΟΒΕΛΩΝΗ",553
"13251"," Το λόγο έχει ο Υφυπουργός κ. Γεώργιος Μαυραγάνης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13252"," Θα περιοριστώ στα ερωτήματα που έχετε θέσει και με την ερώτησή σας.
Όσον αφορά αυτήν τη λίστα στην οποία αναφερθήκατε, υπάρχει εισαγγελική παραγγελία και είναι αντικείμενο αυτής της παραγγελίας η διαλεύκανση της υποθέσεως.
Όσον αφορά τις πληροφορίες που θα πρέπει να ζητηθούν μέσα από τις αρμόδιες αρχές σε σχέση με την καταπολέμηση της νομιμοποίησης εσόδων από παράνομη δραστηριότητα, αυτές οι πληροφορίες ζητούνται από την Αρχή Καταπολέμησης της Νομιμοποίησης Παράνομων Εσόδων. Για να μπορέσει να ζητήσει πληροφορίες η αρχή, θα πρέπει να διατυπώσει πραγματικά περιστατικά, τα οποία να δικαιολογούν υπόνοιες για ξέπλυμα μαύρου χρήματος, να αναφέρει δηλαδή, κάποια εγκληματική δραστηριότητα από την οποία υπάρχουν υπόνοιες για παράνομη πράξη. Χωρίς μια τέτοια λογικά και νομικά θεμελιωμένη υπόνοια, η αναφερόμενη στον τίτλο αρχή ούτε θα μπορούσε να ζητήσει ούτε θα μπορούσε, αν ακόμη ζήταγε η αντίστοιχη αρχή, να παράσχει τις πληροφορίες για οποιονδήποτε πολίτη. 
Όσον αφορά αυτό το οποίο ρωτάτε για τα ακίνητα, από τη Γενική Γραμματεία Πληροφοριακών Συστημάτων έχουν προκύψει στοιχεία, τα οποία ερευνώνται από τις αρμόδιες φορολογικές αρχές. Τα στοιχεία αυτά αφορούν υποθέσεις αγορών ακινήτων ιδιωτών έως 31-12-2010. Όπως γνωρίζετε οι ιδιώτες δεν έχουν πόθεν έσχες και επειδή είναι ακίνητα εξωτερικού, αυτά δεν αναφέρονται στην κατάσταση Ε9. Θα πρέπει, όμως, να αναφέρονται ως ποσά για την αγορά περιουσιακών αγαθών. Αυτό ερευνάται από τις αρμόδιες ελεγκτικές αρχές. Όταν ολοκληρωθεί η έρευνα και εφόσον προκύψουν σχετικά αποτελέσματα, θα προχωρήσουμε στον καταλογισμό τυχόν φόρων.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"13253"," Το λόγο έχει η συνάδελφος κ. Χρυσοβελώνη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13254"," Από την τοποθέτηση του κυρίου Υπουργού, διαπιστώνω ότι δεν βλέπει να υπάρχει κάποιο ειδικό πρόβλημα σχετικά με τον κ. Στασινόπουλο. Επομένως να καταλήξω ότι αναλαμβάνει και την πολιτική ευθύνη για όσα έχουν συμβεί με το ΣΔΟΕ.
Σε ό,τι αφορά την αποστολή του περίφημου εκείνου αιτήματος για άνοιγμα τραπεζικών λογαριασμών Βουλευτών, που ενδεχομένως, υπάρχουν στην Ελβετία, προς την Ένωση Ελβετικών Τραπεζών, το οποίο επισημαίνω ενέκρινε ο κ. Προβόπουλος, θα ήθελα να ξέρω σύμφωνα και με όσα δήλωσα στην πρωτολογία μου, εάν συμφωνείτε με την εκτίμηση των δημοσιογράφων πως αποτελούσε μια παρωδία έρευνας. Εγώ βεβαίως είμαι περισσότερο της άποψης ότι έτσι, όπως έγιναν τα πράγματα, κάποιοι ήθελαν να πετάξουν την μπάλα στην εξέδρα, μακριά από τα πραγματικά και επικίνδυνα για τους ίδιους ερωτήματα.
Θέλω, κύριε Υφυπουργέ, να επανέλθω στην αποκάλυψη της εφημερίδας «NEW YORK TIMES» στις 28-9-2012, ότι το Υπουργείο Οικονομικών ζήτησε και πήρε από τις βρετανικές αρχές λίστα Ελλήνων με ακριβά ακίνητα στο Λονδίνο. Το περίεργο είναι, όπως προανέφερα, ότι το αίτημα του Υπουργείου Οικονομικών επικεντρώθηκε αποκλειστικά σε αγοραπωλησίες ακινήτων από Έλληνες υπηκόους μετά το 2009, αλλά και το γεγονός πως ανάμεσα στα τετρακόσια ονόματα ατόμων που εντοπίστηκαν, δεν υπάρχει κανένα απολύτως πολιτικό πρόσωπο παρά μόνο επιχειρηματίες, τραπεζίτες, εφοπλιστές και αθλητές, σύμφωνα με τα λεγόμενα του Γενικού Γραμματέα κ. Θεοχάρη.
Το ερώτημα λοιπόν είναι, όπως προανέφερα, γιατί δεν ψάχνουμε –και επιμένω σ’ αυτό- πριν από το 2009. Τι φοβόμαστε ότι θα βρούμε στο Λονδίνο; Και πάνω απ’ όλα, ποιους φοβόμαστε; Αυτό για εμένα είναι και το πλέον ανησυχητικό ερώτημα. 
Το γεγονός και μόνο ότι έχει ανακύψει ένα τέτοιο σοβαρό ζήτημα, καθιστά την όλη αναζήτηση πληροφοριών στο εξωτερικό ισοδύναμη, κατά την άποψή μου, με συγκάλυψη. 
Και βεβαίως, κύριε Υφυπουργέ, δεν αναφέρομαι σ’ εσάς. Είστε απ’ ό,τι γνωρίζω, συνάδελφος δικηγόρος και σας συνοδεύει μια πάρα πολύ καλή φήμη. Μιλώ αποκλειστικά και μόνο πολιτικά. Γιατί κάποιες φορές υπάρχουν πολιτικές εξαρτήσεις και η όσμωση μεταξύ διαφορετικών χώρων, οδηγεί στο να διαχέονται αναθυμιάσεις που μολύνουν συνολικά τον πολιτικό κόσμο της χώρας μας.
Εδώ βρίσκεται η ευθύνη η δική μας, δηλαδή των πολιτικών: να βρούμε τα κομμάτια του συστήματος που σήπονται και να τα κόψουμε, όχι να κάνουμε συμφωνίες μαζί τους ούτε να προσπαθούμε να τα προστατεύσουμε, επειδή φανταζόμαστε ότι, αν θα λείψουν, θα καταρρεύσει όλο το οικοδόμημα.
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"13255"," Το λόγο έχει ο Υφυπουργός κ. Γεώργιος Μαυραγάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13256"," Κύριε Πρόεδρε, με τις τελευταίες ρήσεις της κυρίας Βουλευτού φυσικά και συμφωνώ. Θα πρέπει να μην εκτοξεύουμε καταγγελίες και θα πρέπει να είμαστε πάρα πολύ προσεκτικοί με όλους αυτούς οι οποίοι εξετάζονται. 
Όσον αφορά το θέμα που τέθηκε για τη λίστα με τα ακίνητα, σας απάντησα ότι από την ενημέρωση που υπήρξε από τις υπηρεσίες, αυτή η λίστα αναφέρεται σε αγοραπωλησίες μέχρι τις 31-12-2010 και εφόσον υπάρξουν στοιχεία, θα διαβιβαστούν για τη βεβαίωση των φόρων που αναλογούν.
Αυτήν τη στιγμή το πρόβλημα είναι, ότι θα πρέπει να δώσουμε κάποιες προτεραιότητες στην επεξεργασία των στοιχείων και να κοιτάξουμε και πιο πίσω από το 2009, όπως είπατε. Νομίζω όμως ότι αυτή τη στιγμή πρέπει να επικεντρωθούμε σε κάτι που έχω πει: και σε απαντήσεις σε ερωτήσεις συναδέλφων σας, ότι δηλαδή, στα χέρια μας αυτήν τη στιγμή έχουμε τα εμβάσματα τα οποία έχουν σταλεί τα τελευταία χρόνια. Όπως έχω πει, αυτό αποτελεί ένα μικρό περιουσιολόγιο και θα πρέπει με όλες μας τις δυνάμεις να δώσουμε προτεραιότητα σ’ αυτό, γιατί εκεί υπάρχουν πάρα πολύ κρίσιμα στοιχεία. 
Όπως ξέρετε, ο κάθε Υπουργός ή το κάθε πολιτικό πρόσωπο –το είπα και σε άλλη ερώτηση τη Δευτέρα- δεν μπορεί και δεν πρέπει να ασχολείται με τον έλεγχο του καθενός. Δεν είναι αυτή η αρμοδιότητα του Υπουργού. Στο εξωτερικό ο Υπουργός έχει την ευθύνη για τη φορολογική πολιτική, όχι για να ασχολείται με τους ελέγχους και να επεμβαίνει στους ελέγχους.
Αυτό λοιπόν που εγώ έχω προτάξει, είναι να επεξεργαστούμε αυτήν τη λίστα. Έχουμε τελειώσει την πρώτη επεξεργασία για ένα περίπου 25%. Υπάρχουν αναντιστοιχίες μεταξύ των δηλώσεων και των εμβασμάτων και πολύ γρήγορα, όπως έχω υποσχεθεί στη Βουλή, θα κινηθούμε, για να ζητήσουμε να μας δικαιολογήσουν τις αναντιστοιχίες και, εφόσον δεν δικαιολογηθούν, να προχωρήσουμε σε φορολόγησή τους. Νομίζω ότι αυτό είναι το πρώτο βήμα. Υπάρχουν πάρα πολλές πληροφορίες που μπορούν να αξιοποιηθούν και να ζητηθούν, συμφωνώ μαζί σας, όμως εδώ έχουμε κάτι πολύ χειροπιαστό. Έχουμε ένα μικρό περιουσιολόγιο και πρέπει να το αξιοποιήσουμε πάρα πολύ γρήγορα γιατί, όπως έχω πει, υπάρχει αίτημα αποκατάστασης του αισθήματος δικαίου στην κοινωνία. Δεν μπορεί η κοινωνία αυτήν τη στιγμή να βλέπει ότι κάποιοι ξεφεύγουν, ότι κάποιοι δεν πληρώνουν και ότι τα βάρη πέφτουν σ’ αυτούς που είναι πάντα νόμιμοι.
Συνεπώς εγώ σας υπόσχομαι ότι θα προσπαθήσουμε ως πολιτική ηγεσία, να κάνουμε όσο το δυνατόν καλύτερη επεξεργασία πληροφοριών, αλλά ξεκινάμε από κάτι που είναι χειροπιαστό και σας υπόσχομαι ότι πολύ σύντομα θα έχετε ενημέρωση για την έρευνα και για τα αποτελέσματα αυτής.
Σας ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"13257"," Θα συζητηθεί η τρίτη με αριθμό 391/8-10-2012 επίκαιρη ερώτηση πρώτου κύκλου του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη λειτουργία της Αρχής Προστασίας Προσωπικών Δεδομένων.
Το λόγο έχει ο κ. Κρεμαστινός για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13258"," Κύριε Πρόεδρε, το ότι προΐσταται τού Υπουργείου Δικαιοσύνης ένας άνθρωπος με τέτοιο ήθος και τέτοια πείρα, είναι και ο λόγος που με προτρέπει να υποβάλω αυτήν την επίκαιρη ερώτηση η οποία αφορά τη λειτουργία της Αρχής Προστασίας Προσωπικών Δεδομένων υπό την εξής έννοια: Πώς μπορεί να δίδονται τα ονόματα αυτών που επ’ αυτοφώρω συλλαμβάνονται για εγκληματικές πράξεις; Σε ορισμένα θέματα έχουμε φτάσει σε τελείως λάθος πρακτική, ακόμα και σ’ ένα τροχαίο ατύχημα να μη δημοσιοποιείται το όνομα του ατυχούς που σκοτώθηκε και την ίδια στιγμή στην εφημερίδα της επόμενης μέρας να υπάρχει το αγγελτήριο του θανάτου. 
Είναι, δηλαδή, ακραία περίπτωση που η Αρχής Προστασίας Προσωπικών Δεδομένων πρέπει να δει. 
Δεν μιλώ βέβαια γι’ αυτό αλλά για τα σοβαρότερα. Λέμε, παραδείγματος χάριν, «αλλοδαπός εγκληματίας» και αμέσως είναι στίγμα για όλους τους αλλοδαπούς, ενώ είναι ένας άνθρωπος που λέγεται τάδε και είναι ο συγκεκριμένος. Αν δεν το γράψεις, σημαίνει ότι αυτός στο μικρόκοσμό του, στην πολυκατοικία του, στο χωριό του μπορεί να διαπράξει την ίδια πράξη. Πρόκειται για ένα βιαστή, για έναν εγκληματία, ένα ληστή, οτιδήποτε. Αν δεν ονομαστεί αυτός είναι πολύ πιθανό να διαπράξει την ίδια πράξη την επομένη, τη μεθεπομένη κ.λπ. Η προστασία των νομοταγών πολιτών πώς μπορεί να διαφυλαχθεί; 
Η επίκαιρη ερώτησή μου λοιπόν είναι, αν σκέφτεται –προβληματίζεται, είμαι βέβαιος- ο Υπουργός και το Υπουργείο να αναδιατυπώσει το νόμο της Αρχής Προστασίας των Προσωπικών Δεδομένων ούτως, ώστε να διευκολύνει και να διαλευκάνει καλύτερα το όλο θέμα.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"13259"," Το λόγο έχει ο Υπουργός κ. Αντώνιος Ρουπακιώτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13260"," Κύριε Καθηγητά, όπως ξέρετε, η αστυνομία συλλέγει αποδεικτικό υλικό, αξιόπιστο ή μη, ελλιπές ή μη και το αποστέλλει στην εισαγγελία. Στην εισαγγελία αποστέλλεται υλικό και από άλλες πηγές ενδεχομένως, που αφορά πράξεις που ελέγχονται, γιατί ενδεχομένως βρίσκονται εκτός των ορίων του νόμου. Αυτή διατάσσει προκαταρκτική εξέταση, ασκεί ποινική δίωξη, ακολουθεί προανάκριση. 
Ως εδώ η Αρχή Προστασίας Δεδομένων Προσωπικού Χαρακτήρα δεν έχει καμμία απολύτως σχέση. Δεν παρεμβαίνει, δεν παρεμποδίζει, δεν επικαλύπτει, δεν καλύπτει. 
Ποιος όμως είναι ο σκοπός ή ο θεσμικός και κοινωνικός ρόλος της αρχής; Να διασφαλίζει τα προσωπικά δεδομένα έτσι, ώστε αυτά να μη σπιλώνονται, να μη ρίχνονται στην αγορά, να μη γίνονται βορά της εύκολης καταγγελίας και του λαϊκισμού. 
Ωστόσο απ’ αυτό το ύψιστο χρέος δεν πρέπει να παραβλέπουμε και μια άλλη αναγκαιότητα: πρέπει να προφυλάσσεται και το κοινωνικό σύνολο από μια σειρά εγκληματικών, ιδιαιτέρως, επικινδύνων πράξεων. Γι’ αυτό ο ν.3625/2007 –ο καθείς έχει και την δικαιοπολιτική άποψή του ως προς αυτόν- προέβλεψε ότι για μια σειρά εγκλημάτων που αφορούν κυρίως πράξεις κατά παιδιών, ανηλίκων, κατά ευπαθών ή αδύναμων ομάδων, η εισαγγελική αρχή με αιτιολογημένη απόφαση, θα μπορεί να διαχειρίζεται τα προσωπικά δεδομένα και δεν θα απευθυνόμαστε κάθε φορά στην Αρχή Προστασίας Δεδομένων Προσωπικού Χαρακτήρα. 
Με βάση αυτές τις διατάξεις ακριβώς, η εισαγγελική αρχή σε ειδικές περιπτώσεις πράγματι προέβη και στην αποκάλυψη, τη δήλωση των προσώπων και των δεδομένων κάποιων που εκείνη έκρινε ότι πρέπει να προβληθούν, για να διαφυλάξει είτε τους ανηλίκους είτε τις ευπαθείς κοινωνικές ομάδες. 
Ωστόσο υπήρξε και ένα περιστατικό –όχι μόνο ένα, αλλά αναφέρομαι σ’ αυτό γιατί υπήρξε και άλλο προχθές- με την επί μακρόν προβολή στο διαδίκτυο εκείνων  των ατυχών οροθετικών γυναικών αναιτιολογήτως και κατά παραβίαση της αρχής της αναλογικότητας. 
Για το λόγο αυτό με βάση μάλιστα και σχετική γνωμοδότηση της Αρχής Προστασίας Δεδομένων Προσωπικού Χαρακτήρα, το Υπουργείο Δικαιοσύνης έχει προχωρήσει στην κατάρτιση διάταξης, η οποία ήδη έχει περάσει από την κεντρική νομοπαρασκευαστική επιτροπή. Θα κατατεθεί στη Βουλή από εβδομάδος. Με βάση αυτή προβλέπεται ότι η εισαγγελική αρχή, προκειμένου να προβάλλει τα όποια στοιχεία, πρέπει να έχει ιδιαιτέρως αιτιολογημένη απόφαση. Να προβλέπει τον τρόπο συγκεκριμένα, αυτής της προβολής και το χρόνο μέσα στον οποίο θα πρέπει αυτά τα στοιχεία, δηλαδή τα προσωπικά δεδομένα, να είναι στη δημοσιότητα.
Ευχαριστώ.","ΑΝΤΩΝΙΟΣ ΡΟΥΠΑΚΙΩΤΗΣ",1
"13261"," Το λόγο έχει ο συνάδελφος, κ. Κρεμαστινός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13262"," Όλα αυτά που είπατε, κύριε Υπουργέ, είναι ιδιαιτέρως ευχάριστα και ενθαρρυντικά, αλλά είμαι βέβαιος ότι πολλές φορές και οι προθέσεις και οι νόμοι δεν εκτελούνται όπως πρέπει, απ’ αυτούς που πρέπει να τους εκτελέσουν.
Γι’ αυτό ίσως και η δική σας παρέμβαση, υπό την έννοια των διευκρινιστικών υπουργικών αποφάσεων, θα ωφελούσε προς τη σωστή κατεύθυνση ούτως, ώστε να μπει μια τάξη στην αναρχούμενη –να μου επιτραπεί η έκφραση- κοινωνία μας, που αυτήν τη στιγμή, μέσα στο πλαίσιο της δημοκρατικότητας, περνάμε σε μια άλλη φάση, η οποία πλήττει αυτούς που είναι νομοταγείς. 
Φεύγω ελαφρώς από το θέμα μου, επειδή αναφέρθηκε το διαδίκτυο. Το διαδίκτυο πρέπει να είναι ελεύθερο, να λέει ο καθένας ό,τι θέλει, να γράφει ό,τι θέλει. Πρέπει όμως να είναι επώνυμο, δηλαδή δεν μπορεί να σπιλώνει κάποιος ανώνυμα. Πρέπει να βάζει και την υπογραφή του. Αφού θέλει να το πει, γιατί να μην αποκαλύπτεται ποιος το λέει; Αυτό, αν θέλετε, θα δώσει περισσότερο νόημα στη δημοκρατία μας σήμερα.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"13263","  Το λόγο έχει ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13264"," Κύριε Κρεμαστινέ, να διαβεβαιώσω, μία κι έτυχε να  ήμουν μέλος της Αρχής Προστασίας Δεδομένων Προσωπικού Χαρακτήρα επί τετραετία, ότι ουδέποτε η αρχή κάλυψε ή παρεμπόδισε την προβολή στοιχείων, τα οποία συνδέονται με τη διάπραξη εγκληματικών πράξεων από κάποιους. 
Θα σας αναφέρω ένα χαρακτηριστικό παράδειγμα: Πέρυσι, αρχές του 2011, από το Υπουργείο Οικονομικών μάς εστάλη το ερώτημα, εάν μπορεί να δημοσιοποιήσει ή όχι τα ονόματα μεγαλοοφειλετών του δημοσίου. Η Αρχή Προστασίας είπε ότι μπορεί, με κάποιες ειδικές προϋποθέσεις, για εκείνους οι οποίοι  είχαν  αποβιώσει. Αυτό όμως είναι τελείως διαφορετικό. 
Άρα λοιπόν η Αρχή Προστασίας τι έρχεται να κάνει; Έρχεται μεν, να διασφαλίσει τα προσωπικά δεδομένα για τους λόγους που ανέφερα προηγουμένως, αλλά όχι να δώσει ένα πρόσχημα –μακριά από αυτήν- για να μην αποκαλύπτονται εκείνοι οι οποίοι έχουν διαπράξει εγκληματικές πράξεις όποιας μορφής. Όποιοι και αν είναι! Σε μία δικαιοκρατούμενη πολιτεία πρέπει οι πάντες, όποιο όνομα κι αν φέρουν, όποια ιδιότητα κι αν έχουν, όποια οικονομική επιφάνεια κι αν έχουν, να ελεγχθούν. 
Από αυτήν την επιταγή όμως, η οποία διασφαλίζει την  κοινωνική συνοχή, δεν μπορούμε, κύριε Κρεμαστινέ, να περάσουμε στο άλλο άκρο και με σπερμολογίες, με ανώνυμες καταγγελίες, με διάχυση λιστών, να σπιλώνουμε. Η επιταγή είναι να αποκαλυφθούν οι πάντες χωρίς τον παραμικρό ενδοιασμό. 
Η αντίστοιχη, ισοδύναμη επιταγή, αν θέλουμε να μιλάμε με όρους νομιμότητας, είναι να διασφαλίσουμε προσωπικότητες. Δεν είναι δυνατόν με το παραμικρό να διαχέονται λίστες και να υπάρχουν ονόματα ανθρώπων, οι οποίοι, μάλιστα, έχουν δώσει και αίμα και αγώνες κατά της δικτατορίας, μόνο και μόνο, επειδή κυκλοφορούν αυτές οι λίστες και κάποιοι ανωνύμως θέλουν να τους σπιλώσουν. 
Ξέρετε κάτι; Με αυτήν τη διάχυση λιστών, επιτυγχάνεται εκείνο που επιδιώκουν κάποιοι υποτίθεται να αποκαλυφθεί. Επιτυγχάνεται η κάλυψη, δηλαδή η συσκότιση. Όσες περισσότερες λίστες διακινούμε τόσο καλύπτονται οι πραγματικοί υπαίτιοι διάπραξης των όποιων αδικημάτων, όπως για τη διαχείριση δημοσίου χρήματος κι άλλων εγκλημάτων. 
Κύριε Κρεμαστινέ, θέσατε ένα πολύ σημαντικό ζήτημα, της επώνυμης ή ανώνυμης καταγγελίας. Είναι αυτονόητο ότι ο υπεύθυνος πολίτης πρέπει να αναλαμβάνει επωνύμως την ευθύνη της καταγγελίας. Ωστόσο όμως υπάρχει ένα τεράστιο ζήτημα που δεν θα το λύσω αυτήν τη στιγμή, γιατί απασχολεί την παγκόσμια κοινότητα. Το ζήτημα αυτό είναι κατά πόσο τελικά η διαδικτυακή διάχυση πληροφοριών ή καταγγελιών θα πρέπει να είναι ανώνυμη ή επώνυμη. Είναι τόσο σοβαρό το ζήτημα, έχει τόσες πτυχές που εγώ τουλάχιστον, αυτήν τη στιγμή δεν μπορώ να δώσω μία απάντηση. 
Εγώ θα επαναλάβω το εξής: Ο κάθε πολίτης θα πρέπει να αναλάβει την ευθύνη. Και η πολιτεία -είτε η Αστυνομία είτε η εισαγγελική αρχή είτε το Υπουργείο Δικαιοσύνης- στο μέτρο των λειτουργικών της αρμοδιοτήτων, θα αποδείξει αν είναι υπεύθυνη ή όχι. 
Ευχαριστώ πολύ.","ΑΝΤΩΝΙΟΣ ΡΟΥΠΑΚΙΩΤΗΣ",1
"13265","  Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία της Βουλής παρακολουθούν τη συνεδρίασή μας, αφού πρώτα ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα επτά μαθητές και μαθήτριες και δύο εκπαιδευτικοί από το 3ο Δημοτικό Σχολείο Καλυβίων. 
Η Βουλή τους καλωσορίζει. 
(Χειροκροτήματα απ’ όλες τις πτέρυγες της Βουλής) 
Θα συζητηθεί τώρα η δεύτερη με αριθμό 394/8-10-2012 επίκαιρη ερώτηση δεύτερου κύκλου της Βουλευτού Β´ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Σοφίας Σακοράφα προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την καθυστέρηση στη λειτουργία του προγράμματος του ΚΕΘΕΑ λόγω καταστροφής των εγκαταστάσεών του κατά την πρόσφατη εξέγερση στις φυλακές Κορυδαλλού.
Το λόγο έχει η συνάδελφος κ. Σακοράφα για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13266"," Ευχαριστώ πολύ, κύριε Πρόεδρε.
Κύριε Υπουργέ, θεωρώντας ότι απευθύνομαι σ’ ένα πολιτικό πρόσωπο που γνωρίζει ακριβώς το έργο του ΚΕΘΕΑ και ειδικά το πρόγραμμα των φυλακών, δεν θα ήθελα να αφιερώσω χρόνο αναφερόμενη ακριβώς σ’ αυτό, στο τι δηλαδή ακριβώς σημαίνει η ύπαρξη και η λειτουργία της μονάδας του ΚΕΘΕΑ όχι μόνο μέσα στον Κορυδαλλό που κουβεντιάζουμε σήμερα, αλλά και σε κάθε σωφρονιστικό κατάστημα. Αυτό είναι μια μεγάλη συζήτηση που θα ήθελα και πιστεύω ότι θα την ανοίξετε εσείς προσωπικά εν καιρώ.
Θα ήθελα σήμερα να είμαι εξαιρετικά πρακτική και ζητώ και από εσάς να φανούμε όλοι χρήσιμοι, καίριοι και αποτελεσματικοί, άμεσα αποτελεσματικοί. Το περιστατικό της ολοκληρωτικής καταστροφής της μονάδας του ΚΕΘΕΑ στον Κορυδαλλό το γνωρίζουμε όλοι. Γνωρίζουμε επίσης -και το αναφέρω για να γραφτεί στα Πρακτικά- ότι η μονάδα είχε διαμορφωθεί και εξοπλιστεί πλήρως αποκλειστικά με πόρους του ΚΕΘΕΑ και με προσωπική εργασία των ίδιων των κρατουμένων, που παρακολουθούσαν το πρόγραμμα και θεωρείτο μια από τις πρότυπες μονάδες. 
Επειδή, όπως ανέφερα, θέλω να είμαι θετική σήμερα, για να καταλήξουμε σ’ ένα θετικό αποτέλεσμα, θέλω να εκλάβω την ανταπόκρισή σας στο αίτημα για άμεση παραχώρηση ενός χώρου προσωρινού για την άμεση και αδιάκοπη συνέχιση του προγράμματος, σαν απόδειξη αντίληψης από μέρους σας, της σπουδαιότητας του και σαν βάση της παραπέρα σημερινής μας συζήτησης.
Θα ήθελα λοιπόν κατ’ αρχάς να δεσμευτείτε ότι η παραχώρηση αυτού του χώρου είναι απόλυτα προσωρινή λύση, για να καλύψει τις ανάγκες μέχρι να αποκατασταθεί πλήρως η μονάδα στην προηγούμενη μορφή της. Και επειδή στην Ελλάδα τίποτα μονιμότερο από το προσωρινό, θα ήθελα αυτό να το κάνετε σαφές με δέσμευση χρονοδιαγράμματος. Γνωρίζω ότι αναμένεται η έκθεση της «ΘΕΜΙΔΟΣ» για τη στατική επάρκεια του κτηρίου. 
Θα ήθελα να δεσμευτείτε ότι θα επισπεύσετε τη διαδικασία, ώστε να ολοκληρωθεί σε ελάχιστο χρόνο έτσι, ώστε να αρχίσουν άμεσα οι όποιες αναγκαίες εργασίες αποκατάστασης. Έχετε ήδη στα χέρια σας κοστολογημένη έκθεση από το ΚΕΘΕΑ, που αφορά το ύψος δαπάνης για την ανάκτηση του εξοπλισμού και των εγκαταστάσεων, η οποία από όσο γνωρίζω ανέρχεται περίπου στις 335.000 ευρώ.
Επαναλαμβάνοντας ότι θεωρώ το πρώτο βήμα, την παραχώρηση δηλαδή προσωρινού χώρου, σαν ένδειξη γνώσης και εκτίμησης για το έργο του ΚΕΘΕΑ από τη δική σας πλευρά, σας προκαλώ με την καλή έννοια βέβαια της λέξης να δεσμευτείτε σήμερα εδώ ότι θα υπάρξει πλήρης αποκατάσταση της μονάδας με άμεση δέσμευση του αντίστοιχου κονδυλίου από το Υπουργείο Δικαιοσύνης, ώστε αυτή η ένδειξη να γίνει απόδειξη ουσίας.
Παρακαλώ να μη γίνει επίκληση της κρίσης που βιώνουμε. Δεν ζητώ την άμεση αποκατάσταση εξαιτίας της κρίσης, ζητώ την άμεση αποκατάσταση κυρίως επειδή υπάρχει αυτή η κρίση.
Ευχαριστώ.","ΣΟΦΙΑ ΣΑΚΟΡΑΦΑ",447
"13267"," Το λόγο έχει ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Αντώνιος Ρουπακιώτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13268"," Κυρία Σακοράφα, με σεβασμό στα αιτήματά σας, στις προτάσεις σας -και το εννοώ- δεσμεύομαι σ’ αυτές που κάνετε και σ’ αυτές που θα θέλατε να κάνετε τόσο εσείς όσο και οι άλλοι Βουλευτές με την έννοια ότι εάν είναι γνωστή η ευαισθησία και η γνώση του αντικειμένου αντιστοιχούν και συναντούν το χρέος του Υπουργείου Δικαιοσύνης και γενικότερα των στελεχών του Υπουργείου Δικαιοσύνης.
Είναι χρέος μας, κυρία Σακοράφα, να επέμβουμε αμέσως για να αποκαταστήσουμε τις τεράστιες ζημιές που δυστυχώς προκλήθηκαν από τις αναταράξεις ειδικότερα της πέμπτης πτέρυγας των κρατουμένων στις 26/9. Έγιναν καταστροφές το ύψος των οποίων υπολογίζεται στις 300.000 ευρώ. Καταστράφηκε ολοσχερώς όντως το σύστημα και οι εγκαταστάσεις του ΚΕΘΕΑ και όχι μόνο. 
Αποτιμήθηκαν αυτές οι ζημίες και σε συνεργασία πρώτον με το Ταμείο Χρηματοδότησης Δικαστικών Κτηρίων, το ΤΑΧΔΙΚ, άρχισε ήδη ή, εν πάση περιπτώσει, θα αρχίσει η αποκατάσταση αυτή, κυρίως όμως σε συνεργασία με το ΚΕΘΕΑ η «ΘΕΜΙΣ» κατασκευαστική εταιρεία, την οποία εποπτεύει το Υπουργείο Δικαιοσύνης, θα αναλάβει και υπό την προϋπόθεση ότι θα θελήσει και το ΚΕΘΕΑ μέσα σε χρονικό διάστημα, όπως μας διαβεβαίωσαν, πέντε μηνών να αποκαταστήσει πλήρως τις ζημίες, οι οποίες προκλήθηκαν. Μιλάμε για ολική καταστροφή, κυρία Σακοράφα, στους χώρους του ΚΕΘΕΑ.
Ωστόσο, μέχρι τότε διαβεβαιώνω εσάς και το Σώμα ότι τα προγράμματα πρόληψης, παρέμβασης, θεραπείας του ΚΕΘΕΑ στο μέτρο, επαναλαμβάνω, του επιτρεπτού της φυλακής λειτουργούν χωρίς παρεμπόδιση στις αίθουσες του σχολείου δεύτερης ευκαιρίας τόσο στις αίθουσες εκδηλώσεων όσο και στις αίθουσες διδασκαλίας, δηλαδή τα προγράμματα σε εκείνους οι οποίοι έχουν ενταχθεί στο ΚΕΘΕΑ, δεν έχουν σταματήσει καθόλου.","ΑΝΤΩΝΙΟΣ ΡΟΥΠΑΚΙΩΤΗΣ",1
"13269"," Το λόγο έχει η συνάδελφος κ. Σακοράφα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13270"," Ευχαριστώ πάρα πολύ, κύριε Υπουργέ, γιατί θεωρώ πολύ σημαντική τη σημερινή σας δέσμευση, ώστε να ολοκληρωθούν οι εργασίες και να αποκατασταθούν ζημιές μέσα σε πέντε μήνες. Όπως σας είπα και προηγουμένως, είναι πάρα πολύ σημαντικό αυτό για το έργο που παράγει το ΚΕΘΕΑ και για τους κρατούμενους που συμμετέχουν στο συγκεκριμένο πρόγραμμα.
Θα μου επιτρέψετε, μιας και μου δίνεται η ευκαιρία, να πω και κάτι περισσότερο, μιας και σας έχω απέναντί μου και μπορώ να βάλω ένα αίτημα ακόμη, το οποίο νομίζω ότι είναι αίτημα και άλλων συναδέλφων μέσα σε αυτήν την Αίθουσα, σε ό,τι αφορά στη συνολική κατάσταση των φυλακών, προκειμένου να δικαιώσετε τον τίτλο του Υπουργείου σας, που είναι και «Υπουργείο Ανθρωπίνων Δικαιωμάτων».
 Όπως σας είπα και προηγουμένως, δεν είναι μόνο δικό μου αίτημα αυτό. Συνάδελφοι από την Αντιπολίτευση μέσα σε αυτήν την Αίθουσα ανέφεραν την τραγική κατάσταση που επικρατεί αυτήν τη στιγμή στις φυλακές όλης της χώρας και αναφέρθηκαν χαρακτηριστικά στις φυλακές Διαβατών στη Θεσσαλονίκη, λέγοντας ότι επικρατούν άθλιες συνθήκες κράτησης, τρομερές ελλείψεις σε προσωπικό, κανένας διαχωρισμός σε βαρύτητα ποινής –αυτό είναι πάρα πολύ σημαντικό και θα πρέπει να το δούμε- όπως και σε ηλικίες και ανύπαρκτη ιατροφαρμακευτική κάλυψη. 
Όλοι αυτοί οι άνθρωποι που τους στέλνουμε επειδή είναι παραβατικοί στις φυλακές, έχω την αίσθηση ότι θα πρέπει να παιδεύονται για να τους αποδώσουμε στην κοινωνία σε καλύτερη κατάσταση και όχι χειρότερη απ’ αυτή που τους στείλαμε. Άρα, λοιπόν, θεωρώ πολύ σημαντική την πρωτοβουλία που θα αναλάβατε. 
Επίσης, πολύ σημαντικό είναι το θέμα της σίτισης των κρατουμένων, κύριε Υπουργέ. Σας άκουσα μία μέρα στην τηλεόραση που αναφερθήκατε στο θέμα. Είναι πολύ σημαντικό αυτοί οι άνθρωποι να μην πεινάνε. Και πεινάνε. Υποσιτίζονται αυτό το χρονικό διάστημα. 
Δεν έχω τίποτε άλλο να πω. Σας ευχαριστώ θερμά που αναλάβατε αυτή τη δέσμευση. Τίποτε άλλο.","ΣΟΦΙΑ ΣΑΚΟΡΑΦΑ",447
"13271"," Το λόγο έχει ο Υπουργός κ. Αντώνιος Ρουπακιώτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13272"," Κυρία Σακοράφα, συμφωνώ με όλα. Δεν καλύπτω. Αποκαλύπτω, κυρία Σακοράφα. Δεν είναι κακές οι συνθήκες στις φυλακές. Είναι άθλιες. Έχουμε φυλακές-ποντικότρυπες. Έχουμε φυλακές-ντροπή. Και έχουμε οικονομικές δυνατότητες που περιορίζουν το σιτηρέσιο από 3,20 ευρώ σε 2 ευρώ και τώρα, 1,80 ευρώ. Δεν έχουμε γιατρούς. Δεν έχουμε κοινωνικούς λειτουργούς. Δεν έχουμε νοσηλευτές. Αυτές είναι οι φυλακές της χώρας.
Δεν υπάρχει λόγος απολογισμού, εκτός και εάν θεωρείτε ότι σε τρεις μήνες θα μπορούσα να φτιάξω και φυλακές και σωφρονιστικούς υπαλλήλους και όλα αυτά. Έχουμε πέσει κατά πάνω να κάνουμε παρεμβάσεις, για να σώσουμε μία κατάσταση. Όχι να κοροϊδέψουμε, όχι να υποσχεθούμε, να συνομολογήσουμε το χρέος μας και απέναντι στους κρατουμένους.
Γι’ αυτό ακριβώς, χωρίς να σημαίνει ότι ένας νόμος διορθώνει τα πάντα, έχω ανακοινώσει στη Βουλή και επαναλαμβάνω ότι την προσεχή εβδομάδα, αφού πέρασε από την Κεντρική Νομοπαρασκευαστική Επιτροπή, θα έρθει και στη Βουλή, στη διαδικασία που προβλέπεται από τον Κανονισμό, ένα πλήρες –έτσι τουλάχιστον φιλοδοξούμε να το λέμε- νομοσχέδιο, που έχει να κάνει με το νόμο για τα ναρκωτικά -δίνει πολλές λύσεις- με παρεμβάσεις στις φυλακές για άδειες, για υφ’ όρον απόλυση, για αξιοποίηση των δυνατοτήτων της υφ’ όρον απόλυσης και κυρίως των δυνατοτήτων έκτισης με εναλλακτικό τρόπο των ποινών. Έχουμε αγροτικές φυλακές που για κάποιους λόγους είναι σχεδόν άδειες, ενώ ταυτόχρονα οι κλειστές φυλακές είναι υπερπλήρεις.
Σε αυτά προσπαθούμε να βάλουμε τάξη και ελπίζω κάποια στιγμή, εάν τα πράγματα το επιτρέψουν, να είμαστε σε θέση να ανακοινώσουμε και τα πολύ καλύτερα αποτελέσματα. 
Κυρία Σακοράφα, σας ευχαριστώ.","ΑΝΤΩΝΙΟΣ ΡΟΥΠΑΚΙΩΤΗΣ",1
"13273"," Θα σας παρακολουθούμε.","ΣΟΦΙΑ ΣΑΚΟΡΑΦΑ",447
"13274"," Θα συζητηθεί τώρα η τέταρτη με αριθμό 388/8-10-2012 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την υλοποίηση του σχεδίου «Αθηνά» σε ΑΕΙ και ΤΕΙ της χώρας.  
Η συνάδελφος κ. Σταυρούλα Ξουλίδου έχει το λόγο για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13275"," Ευχαριστώ, κύριε Πρόεδρε.
Κατά το τελευταίο χρονικό διάστημα πληθαίνουν τα δημοσιεύματα που αναφέρονται σε άμεση εφαρμογή του σχεδίου «Αθηνά», το οποίο αφορά στην αναδιάταξη του ακαδημαϊκού και γεωγραφικού χάρτη των πανεπιστημίων της χώρας. 
Η ανησυχία επιτείνεται καθώς διοχετεύονται πληροφορίες που υπηρετούν ποικίλες σκοπιμότητες, αναφέρονται σε κατάργηση ακαδημαϊκών τμημάτων, σχολών, πανεπιστημίων. 
Δυστυχώς, όπως επισημαίνεται και στην πρόσφατη επιστολή, καταγγελία της ΠΟΣΔΕΠ προς τον Υπουργό Παιδείας φαίνεται ότι το Υπουργείο επεξεργάζεται ή απεργάζεται σχετικό σχέδιο που συνδέεται με την προοπτική και τη δυνατότητα επιβίωσης του δημόσιου πανεπιστημίου, για μια ακόμη φορά, ως διοικητική πράξη, χωρίς σαφή προσανατολισμό, χωρίς ανακοινωμένα διαφανή κριτήρια καθολικού χαρακτήρα και κυρίως, ερήμην της πανεπιστημιακής κοινότητας. 
Έχουμε πλήρη επίγνωση των κρίσιμων συνθηκών που έχει να αντιμετωπίσει η χώρα και η κοινωνία. Η κρίση, όμως, που βιώνει η χώρα δεν επιτρέπεται να οδηγήσει σε αφανισμό της μοναδικής αναπτυξιακής προοπτικής που συνδέεται άμεσα με τη γνώση, την έρευνα και την τεχνολογία. 
Η διασπορά ειδήσεων για σχέδια καταργήσεων, συγχωνεύσεων πανεπιστημιακών τμημάτων οδηγούν σε ανασφάλεια πανεπιστημιακούς και φοιτητές και επιδεινώνουν το ήδη ζοφερό κλίμα που διαμορφώνουν οι δραστικές περικοπές στη χρηματοδότηση των πανεπιστημίων, των ΤΕΙ, στον αριθμό των διδασκόντων και στις αποδοχές των πανεπιστημιακών δασκάλων. 
Η συζήτηση και οι αποφάσεις για την αναδιάρθρωση του ακαδημαϊκού ιστού της χώρας πρέπει να λάβει χώρα με ακαδημαϊκά κριτήρια και τις αντίστοιχες απαιτήσεις. 
Η επικράτηση μια πλήρους οικονομίστικης λογικής περικοπών θα έχει ως απότοκο την περαιτέρω υποβάθμιση και απαξίωση των πανεπιστημίων με ακόμη πιο δυσμενείς συνέπειες για περιφερειακά αλλά συνάμα δυναμικά πανεπιστήμια, όπως τα Πανεπιστήμια Δυτικής Μακεδονίας, Θράκης, το Αριστοτέλειο Πανεπιστήμιο, το Πανεπιστήμιο Στερεάς Ελλάδας, το Πανεπιστήμιο Αιγαίου κ. α..
Κατόπιν τούτου, κύριε Υπουργέ, ερωτάσθαι: Θα διεξάγει το Υπουργείο σας διάλογο με ολόκληρη την πανεπιστημιακή κοινότητα και τα όργανα που την εκπροσωπούν, ώστε να προσδιοριστούν τα κριτήρια και οι όροι της αναδιάρθρωσης των πανεπιστημίων, να προσδιοριστούν και να συνεκτιμηθούν οι επιπτώσεις των αποφάσεων για όλους τους παράγοντες της πανεπιστημιακής κοινότητας, την κοινωνία, τη χώρα και το μεσοπρόθεσμο και μακροπρόθεσμο μέλλον της; 
Δεύτερον, είναι πραγματικά έτοιμο το Υπουργείο να αντεπεξέλθει επάξια και μη μεροληπτώντας στις συγχωνεύεις και τις καταργήσεις τμημάτων και ιδρυμάτων; 
Τρίτον, υπάρχει μήπως εντολή από την τρόικα για κλείσιμο συγκεκριμένων πανεπιστημίων, όπως το Πανεπιστήμιο του Αιγαίου ή της Θράκης, πανεπιστήμια που όλοι γνωρίζουμε ότι είναι μείζονος εθνικής σημασίας;
Ευχαριστώ πολύ.","ΣΤΑΥΡΟΥΛΑ ΞΟΥΛΙΔΟΥ",375
"13276","  Κι εγώ σας ευχαριστώ.
Το λόγο έχει ο Υπουργός Παιδείας και Θρησκευμάτων, Πολιτισμού και Αθλητισμού κ. Κωνσταντίνος Αρβανιτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13277"," Ευχαριστώ, κύριε Πρόεδρε.
 Κυρίες και κύριοι συνάδελφοι, θα μου επιτρέψετε να διαφωνήσω με τον τρόπο με τον οποίο τέθηκε ένα τόσο σοβαρό ζήτημα, με τη λογική της ερώτησης, γιατί είναι και αποσπασματική, αλλά έχει και ένα οικονομίστικο χαρακτήρα, ο οποίος δεν συνάδει με τη συνολική πολιτική αναβάθμισης της τριτοβάθμια εκπαίδευσης, η οποία έχει αρχίσει εδώ και καιρό. 
Θέλω να είμαι σαφής. Γνωρίζετε ότι ψηφίσαμε με ευρεία κοινοβουλευτική πλειοψηφία ένα νόμο κυρίως για τη διοικητική αναδιάρθρωση της τριτοβάθμιας εκπαίδευσης. Γνωρίζετε, επίσης, ότι τις όποιες ατέλειες αυτού του νόμου προσπαθήσαμε να τις βελτιώσουμε στην αρχή της ακαδημαϊκής χρονιάς με το ν. 4076, για να μπορέσουμε να κλείσουμε αυτό το θέμα της διοικητικής αναδιάρθρωσης και για να προχωρήσουμε στα επόμενα βήματα που αφορούν τον πραγματικό εξορθολογισμό του ακαδημαϊκού χάρτη της χώρας. 
Γνωρίζετε, επίσης –και νομίζω ότι είναι κοινός τόπος και στην επιστημονική και στην ακαδημαϊκή κοινότητα αλλά και στην κοινωνία- ότι ο ακαδημαϊκός χάρτης της χώρας, που τον έχουμε μπροστά μας ανάγλυφο, είναι αποτέλεσμα στρεβλώσεων εικοσαετίας και ενός μοντέλου, το οποίο δεν λογοδοτούσε ούτε σε επιστημονικά ακαδημαϊκά κριτήρια, αλλά ούτε –θα μου επιτρέψετε να πω- και σε ορθολογικά, αναπτυξιακά κριτήρια. 
Γνωρίζουμε όλοι και βλέπουμε μπροστά μας σαράντα ανώτατα εκπαιδευτικά ιδρύματα και πεντακόσια τμήματα. 
Και δεν είναι μόνο ότι ο αριθμός είναι μεγάλος. Δεν ωθούμεθα σε μία αλλαγή του ακαδημαϊκού χάρτη της χώρας και έναν εξορθολογισμό του μόνο και μόνο γιατί ο αριθμός δεν συνάδει με τον πληθυσμό της χώρας, εάν πάρουμε αναλογικά το τι συμβαίνει σε άλλες χώρες, αλλά και γιατί αυτή η πανσπερμία των γνωστικών αντικειμένων, της δημιουργίας τμημάτων, όπως συνέβη τα τελευταία είκοσι ή τριάντα χρόνια, έγινε με έναν τρόπο που δεν λογοδοτούσε σε ορθολογικά ακαδημαϊκά κριτήρια. 
Γνωρίζουμε όλοι όσοι παροικούμε την Ιεουρασαλήμ και ιδίως εμείς οι πανεπιστημιακοί πώς έγινε αυτό το πράγμα, πώς δημιουργήθηκε αυτό το μοντέλο, που σε κάθε πόλη δημιουργήθηκε ένα τμήμα ΤΕΙ ή ΑΕΙ. Γνωρίζουμε ότι αυτό ήταν απόρροια περισσότερο ενός πελατειακού πολιτικού συστήματος παρά επιστημονικών ή αναπτυξιακών αναγκών. Αυτό είναι το πρώτο.
Δεύτερον, γνωρίζουμε όλοι μέσα στα ιδρύματα πώς έγινε ο πολλαπλασιασμός τμημάτων, είτε διότι υπήρχαν χρήματα από το ΕΠΕΑΕΚ τότε και δημιουργούνταν τμήματα το ένα μετά το άλλο, χωρίς να λογοδοτούν σε αναγκαιότητες νέων γνωστικών αντικειμένων, είτε διότι διασπάστηκαν τμήματα και δημιουργήθηκαν νέα τμήματα, όχι γιατί δημιουργήθηκε η ανάγκη νέων γνωστικών αντικειμένων, αλλά πολύ απλά γιατί κάποιοι συνάδελφοι δεν μπορούσαν να ταιριάξουν με κάποιους άλλους.  Γνωρίζουμε ότι υπάρχουν πολλά τμήματα γενικής φύσεως, όπως το Τμήμα Γενικού Δικαίου στο πανεπιστήμιό μου, το Πάντειο, τα οποία δεν έχουν φοιτητές. Υπάρχει, λοιπόν, μία στρέβλωση, ένας ανορθολογισμός, τον οποίο πρέπει να διορθώσουμε. 
Αυτή η διόρθωση, λοιπόν, θα γίνει συντεταγμένα. Και στην Επιτροπή Μορφωτικών Υποθέσεων και εδώ σε ανάλογη ερώτηση είπα ότι πρώτα θα ανασυγκροτήσουμε την ΑΔΙΠ. Τοποθετήσαμε πρόεδρο και συγκροτούνται επιτροπές, οι οποίες σε διάλογο με την ακαδημαϊκή κοινότητα θα μας δώσουν τα κριτήρια, πάνω στα οποία θα βασιστούμε, για να αποφασίσουμε. Αυτήν τη στιγμή δεν έχει αρχίσει καν η διαδικασία καταγραφής και θέσπισης των κριτηρίων, πάνω στα οποία θα βασιστεί ο διάλογος. Άρα είμαστε στο σημείο μηδέν. 
Θέλω να τονίσω για άλλη μια φορά ότι αυτό θα γίνει συντεταγμένα, ότι στις επιτροπές αυτές, στις οποίες θα κληθούν εκπρόσωποι και των πανεπιστημίων και των ΤΕΙ και των τοπικών κοινωνιών, θα μπορέσουμε να αναπτύξουμε κριτήρια ακαδημαϊκά, αναπτυξιακά, περιφερειακά ενδεχομένως, για τα οποία θα μιλήσω στη δευτερολογία μου, για να μπορέσουμε να πάρουμε ορθολογικές αποφάσεις. 
Θα γίνει διάλογος. Αναμένω αυτή η διαδικασία…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"13278"," Στη δευτερολογία σας τα υπόλοιπα, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13279"," Ένα λεπτό, κύριε Πρόεδρε.
Αναμένω ότι η θέσπιση των κριτηρίων θα ολοκληρωθεί μέσα στον Οκτώβριο. Το Νοέμβριο θα γίνει ο διάλογος, ούτως ώστε με συναίνεση να καταλήξουμε σε αποφάσεις το Δεκέμβρη και το Γενάρη.
Θα έλεγα, επίσης, ότι η λογική είναι ακριβώς αντίθετη από αυτήν που αναφέρατε. Πράγματι, μπορεί να υπάρξει και ένας οικονομικός εξορθολογισμός, αλλά στα ακαδημαϊκά δρώμενα αυτό δεν πρέπει να είναι το πρωτεύον. Το πρωτεύον είναι να εξορθολογίσουμε τον ακαδημαϊκό χάρτη της χώρας, για να δημιουργήσουμε ανταγωνιστικά δημόσια πανεπιστήμια. 
Θα δημιουργήσουμε μέσα από αυτήν τη διαδικασία και κόμβους αριστείας, γιατί εγώ προσωπικά πιστεύω ότι υπάρχουν θύλακες αριστείας στην ελληνική τριτοβάθμια εκπαίδευση. Το καθήκον της πολιτείας είναι, μέσα από μία ορθολογική διαδικασία, αυτούς τους θύλακες αριστείας να τους αναδείξει και να προωθήσει μία συνολική ανάταξη και βελτίωση της τριτοβάθμιας εκπαίδευσης.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"13280"," Το λόγο έχει η ερωτώσα συνάδελφος κ. Σταυρούλα Ξουλίδου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13281"," Πραγματικά, κύριε Υπουργέ, με καλύψατε σε αρκετά θέματα, στα οποία ήθελα να αναφερθώ στη δευτερολογία μου. 
Μένω στο γεγονός -νομίζω ότι συμφωνείτε και εσείς- πως το Υπουργείο προετοιμάζει με ταχείς ρυθμούς αυτόν τον εξορθολογισμό που είπατε και θέλετε να είστε πανέτοιμοι για το επόμενο ακαδημαϊκό έτος, για να εφαρμοστεί αυτή η αλλαγή και να αλλάξει ριζικά ο σημερινός χάρτης στον πανεπιστημιακό χώρο. Είναι, λοιπόν, μέσα στους στόχους σας στο επόμενο τρίμηνο να γίνουν αυτές οι συζητήσεις και να συσταθούν αυτές οι επιτροπές. 
Αυτό που θα ήθελα να πω, όσον αφορά τα κεντρικά και περιφερειακά ιδρύματα, είναι ότι οπωσδήποτε πρέπει να δούμε πού θα κλείσουν και πού θα δημιουργηθούν καινούργια. Γιατί οι ανάγκες υπάρχουν και στις δύο πλευρές, αλλού να κλείσουν και αλλού να δημιουργηθούν νέα τμήματα.
Στο πλαίσιο της συζήτησης που είχαμε την τελευταία περίοδο με διάφορα προεδρεία της ΠΟΣΔΕΠ, της ΠΟΣΕΠ-ΤΕΙ κ.λπ., σχετικά με την αναδιάταξη του χώρου της ανώτατης εκπαίδευσης και έρευνας, υπήρξε μία σύμπτωση απόψεων περί συντεταγμένης αναδιάρθρωσης του συνόλου του ακαδημαϊκού ερευνητικού ιστού, μετά μάλιστα από αξιολόγηση και λαμβάνοντας υπ’ όψιν και την εξοικονόμηση πόρων.
Έτσι, λοιπόν, από την άλλη πλευρά εμφανίζονται όλο και πιο συχνά διάφορα δημοσιεύματα των ΜΜΕ περί άμεσης σύνταξης εθνικού σχεδίου αναδιάταξης από το Υπουργείο, δίχως όμως, να υπάρχει ταυτόχρονα καμμία αναφορά στις διαδικασίες και τα κριτήρια που θα διέπουν τη σύνταξη του εν λόγω σχεδίου. 
Με βάση τα ανωτέρω και πέραν των κατά το νόμο αρμοδιοτήτων της ΑΔΙΠ και της Γενικής Γραμματείας Έρευνας και Τεχνολογίας επί του συγκεκριμένου θέματος κρίνουμε ότι λόγω της απόλυτης κρισιμότητας πρέπει οπωσδήποτε να συσταθεί μία ειδική επιτροπή από το Υπουργείο σας που θα διαμορφώσει τα κριτήρια, θα συντονίζει, θα παρακολουθεί τις εξελίξεις και μάλιστα ζητάμε από εσάς προσωπικά να επιληφθείτε της άμεσης σύνθεσης και επίβλεψης αυτής της επιτροπής.
Ζητώ, επίσης, στην επιτροπή αυτή να συμμετέχουν εκπρόσωποι όλων των ομοσπονδιών ΠΟΣΔΕΠ, ΠΟΣΕΠ-ΤΕΙ, καθώς και των τριών συνόδων πρυτάνεων των προέδρων του χώρου της ανώτατης εκπαίδευσης και της έρευνας, έτσι ώστε να είμαστε πλήρως καλυμμένοι για την επόμενη ακαδημαϊκή χρονιά.
Ευχαριστώ.","ΣΤΑΥΡΟΥΛΑ ΞΟΥΛΙΔΟΥ",375
"13282"," Το λόγο έχει ο κύριος Υπουργός. Για τρία λεπτά το πολύ, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13283"," Ευχαριστώ, κύριε Πρόεδρε, μακρηγόρησα στην πρωτολογία, θα είμαι σύντομος στη δευτερολογία. Τρία στοιχεία μόνο. 
Το πρώτο είναι ότι θεωρώ πως υπάρχει μία ευρεία συναίνεση στην  πανεπιστημιακή κοινότητα, αλλά και στο πολιτικό σύστημα ότι πρέπει να υπάρξουν αλλαγές. Και προφανώς το έργο της ΑΔΙΠ είναι στη συγκρότηση των επιτροπών να συμπεριλάβει τα μέλη της κοινότητας, όλους τους φορείς, ούτως ώστε να υπάρξει ένας εποικοδομητικός διάλογος. 
Επίσης, ένα σύντομο σχόλιο σε σχέση με το ζήτημα που θέσατε για τα πανεπιστήμια, τα οποία βρίσκονται στις εσχατιές της χώρας μας και προφανώς είναι ένα από τα κριτήρια -διότι θα είναι πάρα πολλά τα κριτήρια και πολλές οι μεταβλητές που θα εξετάσουμε- για να προχωρήσουμε στις αλλαγές που πρέπει να γίνουν. 
Εθνική στρατηγική. Δεν χωράει αμφιβολία ότι όλο αυτό το εγχείρημα υπακούει μόνο στο εθνικό συμφέρον, σε τίποτε άλλο. Στο εθνικό και το δημόσιο συμφέρον. Δεν λογοδοτεί ούτε στην τρόικα ούτε σε οικονομίστικες λογικές, παρά μόνο στην προάσπιση του εθνικού και δημοσίου συμφέροντος, το οποίο γίνεται μέσα από την αναβάθμιση του δημοσίου πανεπιστημίου. 
Το δεύτερο που αναφέρατε για τις περιφέρειες. Είναι σαφές ότι θα πρέπει να δούμε τα ιδρύματα στις περιφέρειες. Αλλά θα πρέπει να τα δούμε με έναν τέτοιο τρόπο, ώστε τα γνωστικά αντικείμενα που θα αναπτυχθούν στα ιδρύματα των επιμέρους περιφερειών να ανταποκρίνονται στις παραγωγικές αναπτυξιακές ανάγκες της περιφέρειας. Όχι, απλώς να συντηρούμε, αν θέλετε, κάποιες επιχειρήσεις στην περιφέρεια, αλλά να συνδέσουμε τα γνωστικά αντικείμενα με τον παραγωγικό ιστό. Αυτό έχει μεγάλη σημασία.
Το τρίτο είναι το θέμα της ανεργίας. Έχουμε δημιουργήσει μια πανσπερμία γνωστικών αντικειμένων, τα οποία δημιουργούν ανέργους. Εισάγουμε στα πανεπιστήμια ανέργους. Είναι ώρα, λοιπόν, αντί να μιλάμε για την καταπολέμηση της ανεργίας στην έξοδο να καταπολεμήσουμε την ανεργία στην είσοδο. Και ξέρετε ότι εγώ δεν βλέπω τη σχέση γνώσης-αγοράς ως σχέση αιτίου-αιτιατού, αλλά πρέπει να το δούμε κι αυτό. Και έχει δημιουργηθεί μία πανσπερμία γνωστικών αντικειμένων που οδηγεί με μαθηματική ακρίβεια στην ανεργία. Αυτά θα πρέπει να τα εξορθολογήσουμε και από πλευράς γνώσης, ώστε να δούμε τι προσφέρουν στη γνώση –τόσο εξειδικευμένη γνώση τι προσφέρει στον άνθρωπο- και δευτερευόντως, αλλά εξίσου ουσιαστικά να δούμε τι προσφέρει από απόψεως δεξιοτήτων για να βγει ανταγωνιστικά ο φοιτητής, ο σπουδαστής αύριο στην αγορά. Όλα αυτά θα πρέπει να τα δούμε.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"13284"," Υπάρχει σύγχυση, κύριε Υπουργέ, στο ποιος θα καθορίσει αυτά τα κριτήρια.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"13285"," Τα κριτήρια…","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"13286"," Όχι, κύριε Υπουργέ, δεν έχετε άλλο χρόνο.
Η πέμπτη με αριθμό 399/8-10-2012 επίκαιρη ερώτηση πρώτου κύκλου του Βουλευτή Β΄ Πειραιά του Λαϊκού Συνδέσμου-Χρυσή Αυγή κ. Ιωάννη Λαγού προς τον Υπουργό Δημόσιας Τάξης και Προστασίας του Πολίτη, σχετικά με την απελευθέρωση λαθρομεταναστών από τα κέντρα κράτησης μεταναστών δεν συζητείται λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΥ ΒΕΝΙΖΕΛΟΥ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και δύο εκπαιδευτικοί από το 3o Δημοτικό Σχολείο Ραφήνας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η έκτη με αριθμό 396/8-10-2012 επίκαιρη ερώτηση πρώτου κύκλου της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη μη εισαγωγή φοιτητών και φοιτητριών της μουσουλμανικής μειονότητας στο Παιδαγωγικό Τμήμα Δημοτικής Εκπαίδευσης του ΑΠΘ. 
Το λόγο έχει η κ. Ρεπούση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13287"," Ευχαριστώ, κύριε Πρόεδρε.
Κύριε Υπουργέ, είναι γνωστό ότι η εκπαίδευση της μουσουλμανικής μειονότητας στη Θράκη διέπεται από τη Συνθήκη της Λοζάνης του 1923, το Ελληνοτουρκικό Μορφωτικό Πρωτόκολλο του 1968, το ελληνικό Σύνταγμα, καθώς και από μία σειρά άλλων νομοθετικών και κανονιστικών ρυθμίσεων. Στο πλαίσιο αυτό και με γνώμονα την εξασφάλιση συνθηκών βασικής εκπαίδευσης διδασκαλίας της μητρικής γλώσσας και της θρησκείας των παιδιών της μειονότητας, η ελληνική πολιτεία διατηρούσε από το 1969 Ειδική Παιδαγωγική Ακαδημία στη Θεσσαλονίκη, τη λεγόμενη ΕΠΑΘ, στην οποία εκπαίδευε Έλληνες πολίτες μέλη της μουσουλμανικής μειονότητας της Θράκης, ως δασκάλους για τα τουρκόφωνα προγράμματα των μειονοτικών σχολείων. 
Δεν είναι, ωστόσο, ευρύτερα γνωστό, ότι παρά τις σημαντικές εξελίξεις που σημειώθηκαν τη δεκαετία του ’80 ως προς την αναβάθμιση της εκπαίδευσης των δασκάλων της χώρας, με κυριότερη αυτήν της κατάργησης των Παιδαγωγικών Ακαδημιών και την αντικατάστασή τους από πανεπιστημιακά Παιδαγωγικά Τμήματα τετραετούς διάρκειας σπουδών, η Ειδική Παιδαγωγική Ακαδημία Θεσσαλονίκης συνέχισε για πολλά ακόμα χρόνια και μέχρι πρόσφατα να έχει διετή διάρκεια. Ενώ, λοιπόν, οι λοιποί εκπαιδευτικοί της πρωτοβάθμιας εκπαίδευσης ήταν εδώ και είκοσι χρόνια πτυχιούχοι ανώτατης εκπαίδευσης, οι απόφοιτοι της Ειδικής Παιδαγωγικής Ακαδημίας Θεσσαλονίκης εξακολουθούσαν να έχουν εκπαιδευτικό επίπεδο κατώτερων των λοιπών εκπαιδευτικών. 
Η ελληνική πολιτεία, λαμβάνοντας υπ’ όψιν ότι: Πρώτον, αυτή η ανισότητα στην εκπαίδευση της συγκεκριμένης ομάδας είχε ιδιαίτερα αρνητικές επιπτώσεις στην άσκηση του διδασκαλικού επαγγέλματος, δεύτερον, ότι το πτυχίο της ΕΠΑΘ δεν μπορούσε να ενταχθεί στην ακαδημαϊκή διαβάθμιση των πτυχίων, γεγονός το οποίο συνιστούσε παραβίαση της αρχής της ισονομίας και τρίτον, ότι με τη διαδικασία απομόνωσης των μελών της μειονότητας κατά τη διάρκεια των σπουδών τους σε ένα ξεχωριστό ίδρυμα έχαναν την επαφή με τους υπόλοιπους φοιτητές, αποφάσισε ορθώς το 2011 να προχωρήσει στην κατάργηση της Ειδικής Παιδαγωγικής Ακαδημίας Θεσσαλονίκης και στην ανάθεση του συγκεκριμένου προγράμματος της μειονότητας στο Παιδαγωγικό Τμήμα Δημοτικής Εκπαίδευσης του Αριστοτέλειου Πανεπιστήμιου Θεσσαλονίκης. Και ενώ η διαδικασία εισαγωγής των φοιτητών της μειονότητας έγινε κανονικά στη διάρκεια του έτους 2011-2012, φέτος διαπιστώσαμε ότι στην ανακοίνωση των αποτελεσμάτων των εισαγωγικών εξετάσεων δεν συμπεριλήφθηκαν καθόλου φοιτητές και φοιτήτριες της παραπάνω ειδικής κατηγορίας.
Κατόπιν αυτών, κύριε Υπουργέ, θα θέλαμε να μας εξηγήσετε τους λόγους για τους οποίους δεν πραγματοποιήθηκε κατά τη φετινή ακαδημαϊκή χρονιά εισαγωγή μελών της μουσουλμανικής μειονότητας στο Παιδαγωγικό Τμήμα Δημοτικής Εκπαίδευσης του ΑΠΘ. Ειδικότερα, θα θέλαμε να μας δηλώσετε ξεκάθαρα κατά πόσον η εξέλιξη αυτή συνιστά παράλειψη που θα αντιμετωπιστεί άμεσα από το Υπουργείο και, αν ναι, με ποιον τρόπο. Αν όχι, θα θέλαμε να γνωρίζουμε επισήμως εάν με αυτήν την ενέργεια υποδηλώνετε αλλαγή πολιτικής της ηγεσίας του Υπουργείου Παιδείας, αναφορικά με την εκπαίδευση των δασκάλων της μουσουλμανικής μειονότητας.","ΜΑΡΙΑ ΡΕΠΟΥΣΗ",441
"13288"," Κύριε Υπουργέ, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13289"," Δεν ξέρω γιατί η κ. Ρεπούση διάβασε την ερώτηση. Είχαμε συνεννοηθεί εχθές το βράδυ, γιατί έφτασε η ερώτηση αργά στο γραφείο μου, να την αναβάλουμε για την επόμενη εβδομάδα. Αυτή ήταν η συνεννόηση. Παρακαλώ να την αναβάλουμε, διότι χρειάζομαι τεκμηρίωση.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"13290"," Μάλιστα. Νομίζω ότι είναι λογικό το αίτημα του κυρίου Υπουργού, κυρία Ρεπούση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13291"," Κύριε Υπουργέ, νόμιζα ότι θα ήταν δική σας ενέργεια η ενημέρωση του Προεδρείου.","ΜΑΡΙΑ ΡΕΠΟΥΣΗ",441
"13292"," Συνεχίζουμε, λοιπόν. 
Η πέμπτη με αριθμό 400/8-10-2012 επίκαιρη ερώτηση δευτέρου κύκλου του Βουλευτή Επικρατείας του Λαϊκού Συνδέσμου-Χρυσή Αυγή κ. Χρήστου Παππά προς τους Υπουργούς Οικονομικών και Εσωτερικών, σχετικά με την απόφαση της Κυβέρνησης να εκμισθώσει σε ιδιώτες μεγάλο αριθμό ακατοίκητων ελληνικών νησιών, δεν συζητείται λόγω κωλύματος του κυρίου Υπουργού και διαγράφεται. 
Επίσης, η έβδομη με αριθμό 398/8-10-2012 επίκαιρη ερώτηση δευτέρου κύκλου του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Εθνικής Άμυνας, σχετικά με τη λειτουργία του εργοστασίου «ΗΛΕΚΤΡΟΜΗΧΑΝΙΚΗ ΚΥΜΗΣ» δεν να συζητηθεί λόγω κωλύματος του κυρίου Υπουργού και διαγράφεται.
Θα συζητηθεί η έβδομη με αριθμό 395/8-10-12 επίκαιρη ερώτηση πρώτου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Εργασίας, Κοινωνικής Ασφάλισης και  Πρόνοιας και Οικονομικών, σχετικά με την κατάσταση που επικρατεί στη ναυπηγοεπισκευαστική βιομηχανία και ιδιαίτερα στα Ναυπηγεία Ελευσίνας.
Το λόγο έχει ο συνάδελφος Βουλευτής, κ. Χρήστος Κατσώτης, για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13293"," Κύριε Υπουργέ, τα Ναυπηγεία Ελευσίνας, Σκαραμαγκά, η ζώνη του Περάματος, είναι γνωστό ότι αργοπεθαίνουν. Η αβεβαιότητα και η ανασφάλεια είναι αυτή που κυριαρχεί στους εργαζόμενους. Οι πολιτικές σας, υλοποιήσεων των αποφάσεων της Ευρωπαϊκής Ένωσης, αφήνει πίσω συντρίμμια ιδιαίτερα σε αυτόν τον κρίσιμο τομέα της οικονομίας. Σήμερα δεν υπάρχει σε εξέλιξη καμμία παραγωγική διαδικασία, ούτε κατασκευαστική, ούτε επισκευαστική. Τα εξοπλιστικά προγράμματα δεν προχωρούν, έχουν παγώσει. Όπως αποδείχθηκε καμμία άλλη λύση, άλλη μορφή ιδιωτικοποίησης που προωθείται μέσα από τον ενιαίο φορέα, δεν μπορεί να σταματήσει τη συρρίκνωση και την ισοπέδωση των μισθολογικών και εργασιακών δικαιωμάτων των εργαζομένων. 
Προϋπόθεση για τη διατήρηση και ανάπτυξη της απολύτως αναγκαίας ναυπηγικής βιομηχανίας είναι η συγκρότηση ενός δημόσιου φορέα και πλήρη ρήξη βέβαια με τους περιορισμούς και τις αποφάσεις της Ευρωπαϊκής Ένωσης. 
Κύριε Υπουργέ, ο όμιλος «ΝΕΩΡΙΟΝ ΝΕΑ Α.Ε.» ελέγχει μεταξύ των άλλων και τα Ναυπηγεία Ελευσίνας. Οι εξακόσιοι ογδόντα περίπου εργαζόμενοι που έχουν απομείνει στα Ναυπηγεία Ελευσίνας είναι απλήρωτοι για πάνω από ένα χρόνο και η εταιρεία τους καταβάλλει έναντι των οφειλών μισθών τους 50 έως 150 ευρώ την εβδομάδα. 
Ο εργοδότης διατείνεται ότι το Πολεμικό Ναυτικό δεν τηρεί τις συμβατικές υποχρεώσεις του προς το ναυπηγείο, γι’ αυτό και δεν μπορεί να καταβάλει τα δεδουλευμένα. 
Εμείς σας ρωτάμε -και θέλουμε βέβαια συγκεκριμένες απαντήσεις- τι μέτρα θα πάρετε ώστε: 
Να καταβληθούν τα δεδουλευμένα στους εργαζομένους.
Να εξασφαλιστεί εργασία στα ναυπηγεία με πλήρη απασχόληση και δικαιώματα των εργαζομένων.
Να υλοποιηθεί η δέσμευση της Κυβέρνησης για άμεση στήριξη των οικογενειών των εργαζομένων στο Σκαραμαγκά, με την καταβολή 1.000 ευρώ και αυτό το ποσό να δοθεί και στους εργαζομένους του Ναυπηγείου της Ελευσίνας για στήριξη αυτών και των οικογενειών τους.
Επίσης, να συγκροτηθεί ενιαίος, δημόσιας φορέας ναυπηγοεπισκευαστικής βιομηχανίας που θα εξυπηρετεί τις ανάγκες του λαού και όχι των εφοπλιστών και των μονοπωλίων.","ΧΡΗΣΤΟΣ ΚΑΤΣΩΤΗΣ",214
"13294"," Στην ερώτηση θα απαντήσει ο Υφυπουργός, κ. Νικόλαος Παναγιωτόπουλος. 
Ορίστε, κύριε Υφυπουργέ, έχετε το λόγο για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13295"," Κύριε συνάδελφε, οπωσδήποτε το ζήτημα της ναυπηγικής και ναυπηγοεπισκευαστικής βιομηχανίας στην Ελλάδα είναι ένα σύνθετο πρόβλημα και ξεπερνάει το πεδίο δράσης, το πεδίο αρμοδιότητας, τις ευχέρειες και τις δυνατότητες του Υπουργείου Εργασίας. 
Από τη διυπουργική, για την οποία θα σας μιλήσω λίγο παρακάτω, προέκυψε η βούληση της Κυβέρνησης σε συνολικό επίπεδο αλλά και περισσότερων Υπουργείων που προσήλθαν στο τραπέζι, για να προχωρήσουμε μπροστά, να υπάρξει κάποια ανάληψη δραστηριότητας. 
Επειδή, όμως, σκέλος της ερώτησής σας έχει να κάνει και με την καταβολή των δεδουλευμένων στους εργαζόμενους και στα «Ναυπηγεία Ελευσίνας», θα απαντήσω πρώτα αυτό το κομμάτι που αφορά και το αρμόδιο Υπουργείο Εργασίας, για λογαριασμό του οποίου βρίσκομαι σήμερα εδώ για να απαντήσω και μετά θα κάνω και κάποια τοποθέτηση συνολικότερη για το ζήτημα της ναυπηγοεπισκευαστικής βιομηχανίας, που σας είπα, ότι είναι ιδιαίτερα σύνθετο.   
Ως προς το θέμα της μη καταβολής δεδουλευμένων αποδοχών σε εργαζομένους στα Ναυπηγεία Ελευσίνας, μέσω του ελεγκτικού βραχίονα του Υπουργείου μας που είναι το Σώμα Επιθεώρησης Εργασίας, έχουμε προβεί σε μια σειρά από ενέργειες. 
Το Τμήμα Επιθεώρησης Εργασιακών Σχέσεων Ελευσίνας από τον Ιανουάριο του 2012 έως και σήμερα έχει πραγματοποιήσει επτά διαδικασίες εργατικών διαφορών, ερχόμενο σε επαφή με τους εργαζόμενους και την εργοδοσία, προκειμένου να δει ποια είναι τα θέματα. Τον Σεπτέμβριο του 2012 απέστειλε δυο μηνυτήριες αναφορές στον Εισαγγελέα Πλημμελειοδικών Αθηνών. Επίσης, έχει επιβάλλει και ένα διοικητικό πρόστιμο ύψους 50.000 ευρώ για μη καταβολή δεδουλευμένων αποδοχών για το διάστημα από Νοέμβριο του 2011 έως και Μάρτιο του 2012. 
Επιπροσθέτως, προ ημερών, στις 10 Οκτωβρίου 2012 το Τμήμα Επιθεώρησης Εργασιακών Σχέσεων Ελευσίνας ζήτησε εγγράφως από την επιχείρηση, δηλαδή τα νεώρια Ελευσίνας, να προσκομίσει αναλυτική κατάσταση οφειλομένων αποδοχών για το σύνολο των εργαζομένων για το διάστημα από 1-4-2012 έως σήμερα. Προφανώς, θα προσκομιστούν αυτά τα στοιχεία, θα διαπιστωθεί αν υπήρξαν παραβάσεις και θα προβούμε στις κατά νόμο ενέργειες. 
Εγώ ως μέλος της πολιτικής ηγεσίας του Υπουργείου έχω ήδη δεχθεί σε συναντήσεις –δύο, αν δεν κάνω λάθος τον αριθμό- το Προεδρείο του Σωματείου. Μου έχουν παραθέσει τα προβλήματά τους. Συμφωνώ ότι η κατάσταση εκεί πέρα δεν είναι καθόλου ρόδινη και ότι θα πρέπει να υπάρχουν συντονισμένες δράσεις. Αυτά όσον αφορά το Υπουργείο Εργασίας. 
(Στο σημείο αυτό κτυπά το κουδούνι λήξεως του χρόνου ομιλίας του κυρίου Υπουργού)
Από εκεί και πέρα –και θα έχω φυσικά περιθώριο να συμπληρώσω κάποιες λεπτομέρειες στη δευτερολογία μου- οφείλω να σας πω ότι για το συνολικό ζήτημα φέτος το καλοκαίρι στις 3 Αυγούστου κάναμε τη διυπουργική σύσκεψη για τον ναυπηγοεπισκευαστικό τομέα. Πέντε Υπουργοί κάθισαν στο τραπέζι...","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13296"," Κύριε Υπουργέ, παρακαλώ να τα πείτε αυτά στη δευτερολογία σας;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13297","  Ναι, κύριε Πρόεδρε. 
Απλώς, να πω ότι αυτό είναι κάτι που δεν έχει ξαναγίνει και νομίζω ότι από εκεί προέκυψαν κάποια πορίσματα. Θα τα συζητήσουμε στη δευτερολογία. Απλά αυτό και μόνο δείχνει ότι η Κυβέρνηση δεν αδρανεί σε ένα πάρα πολύ σύνθετο πρόβλημα που έρχεται από το παρελθόν και το οποίο φυσικά έρχεται σήμερα και κορυφώνεται. 
Υπάρχει κεντρική πολιτική της Κυβέρνησης για τη διάσωση της ναυπηγοεπισκευαστικής βιομηχανίας. Έχουν παρθεί κάποιες αποφάσεις και νομίζω ότι εντάσσονται στο γενικό πλαίσιο και τα Ναυπηγεία Ελευσίνας. 
Στη δευτερολογία μου θα παραθέσω κάποιες επιπλέον εξηγήσεις.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13298"," Το λόγο έχει ο κ. Κατσώτης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"13299"," Είναι γνωστό ότι με την έβδομη οδηγία της Ευρωπαϊκής Ένωσης που υλοποιήσατε, οι κυβερνήσεις μέχρι τώρα οδήγησαν τα ναυπηγεία στις πολυεθνικές και στα μονοπώλια. Αυτή, λοιπόν, η ιδιωτικοποίηση έφερε αυτά τα αποτελέσματα. 
Αυτό που λέτε, ότι έγινε μια σύσκεψη και σας απασχόλησε το θέμα των εξελίξεων στα ναυπηγεία, είναι αυτό που είπα και εισαγωγικά και περιλαμβάνεται στο κείμενο της επίκαιρης ερώτησης για τον ενιαίο φορέα που προωθείται, ο οποίος έχει συμφωνηθεί και με τους ιδιώτες βέβαια, για να μπορέσουν τα ναυπηγεία να συγκεντρωθούν ακόμα περισσότερο και βέβαια αυτή η συγκέντρωση θα είναι με τραγικές επιπτώσεις για τους εργαζόμενους, με απολύσεις και με κατάργηση δικαιωμάτων.
Είναι γνωστό ότι τα Ναυπηγεία Σκαραμαγκά πήραν 2,5 δισεκατομμύρια ευρώ για να φτιάξουν το υποβρύχιο «ΠΑΠΑΝΙΚΟΛΗΣ», του οποίου η αξία –και είναι γνωστό και σε εσάς- είναι 300 εκατομμύρια ευρώ. 
Άρα, λοιπόν, το πλιάτσικο που έχει γίνει μέχρι τώρα, τα δισεκατομμύρια που έχετε δώσει στους ιδιώτες, στους σωτήρες των ναυπηγείων είναι πράγματι σκάνδαλο και βέβαια το θέμα δεν έμεινε εκεί. Είναι γνωστό ότι χιλιάδες θέσεις εργασίας χάθηκαν και σήμερα οι εργαζόμενοι είναι σε αυτή την τραγική κατάσταση. 
( Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Ο ενιαίος φορέας που προωθείται, δεν είναι τίποτα άλλο παρά η παράδοση συνολικά των ναυπηγείων στις πολυεθνικές και βέβαια με εργασιακές σχέσεις γαλέρας και με εργασιακά δικαιώματα τύπου «COSCO», για την οποία βέβαια εσείς καμαρώνατε ότι αυτή είναι η «COSCO», ότι είναι το πρότυπό σας και αυτό προωθείτε. 
Εμείς, λοιπόν, πιστεύουμε ότι οι εργαζόμενοι –μπορεί να μας παρακολουθούν τώρα, είπαν ότι θα μας παρακολουθήσουν σήμερα- θέλουν από εσάς συγκεκριμένες απαντήσεις. Το ένα είναι για την προοπτική, το τι λέτε για αυτούς. Τι θα γίνει με αυτούς; Θα υπάρχουν οι εργαζόμενοι; Θα κλείσει το ναυπηγείο; Θα έχει δουλειά;
Διότι, τα σχέδια αυτά είναι επί χάρτου και είναι σχέδια τα οποία είναι ενταγμένα μέσα στις δεσμεύσεις σας, έτσι ώστε τα ναυπηγεία να παραδοθούν. Και τι σημαίνει αυτό για τους εργαζόμενους; Θα υπάρξουν οι θέσεις εργασίας; Θα λυθούν προβλήματα με την καταβολή των δεδουλευμένων τους; Επτά χιλιάδες ευρώ  για τον κάθε εργαζόμενο είναι τα δεδουλευμένα που χρωστά σήμερα το Ναυπηγείο της Ελευσίνας. 
Δεν μπορεί να μην ξέρει η Επιθεώρηση της Εργασίας, αφού έκανε επτά διαδικασίες –όπως λέτε- εργατικών διαφορών. Τι σημαίνει επτά διαδικασίες; Και ποια είναι η απάντηση; Ποια είναι τα μέτρα που έχετε πάρει έτσι ώστε ο ιδιοκτήτης να καταβάλλει τα δεδουλευμένα στους εργαζόμενους για να μπορούν να αντιμετωπίσουν βασικές ανάγκες της ζωής τους. Τι σημαίνει 150 ευρώ ή 50 ευρώ την εβδομάδα; 
Εμείς, λοιπόν, πιστεύουμε, ότι οι εργαζόμενοι πρέπει να βγάλουν συμπεράσματα από αυτήν την πολιτική που ακολουθήθηκε και στην ναυπηγοεπισκευαστική βιομηχανία στο Σκαραμαγκά, στη Ζώνη, στην Ελευσίνα, στο Νεώριο και βέβαια να καταδικάσει αυτήν την πολιτική και να στηρίξει, αυτό που λέμε, ενιαίος δημόσιος φορέας, τομέας της ναυπηγικής βιομηχανίας, που είναι αναγκαίος για να μπορέσει να καλύψει τις λαϊκές ανάγκες συνολικά της χώρας μας.","ΧΡΗΣΤΟΣ ΚΑΤΣΩΤΗΣ",214
"13300"," Ευχαριστούμε, κύριε συνάδελφε.
Το λόγο έχει ο κύριος Υπουργός για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13301"," Κατά πρώτον να πω ότι δεν θα απολογηθώ, βέβαια, για το υπερβολικό κόστος των νέων υποβρυχίων. Κάποια άλλα πολιτικά πρόσωπα από το παρελθόν, θα έλεγα, βλέπουν τον κόσμο πίσω από τα κάγκελα της φυλακής αυτήν την ώρα για συναφείς δραστηριότητες. Εμείς δεν έχουμε καμμία σχέση με αυτό.
Αντιθέτως αυτό που μας απασχολεί είναι το ζήτημα ύψιστης εθνικής ασφάλειας της απρόσκοπτης συντήρησης αυτών των υποβρυχίων, που αποτελεί στο κάτω κάτω ακριβοπληρωμένη –συμφωνούμε εδώ- περιουσία των Ενόπλων μας Δυνάμεων.
Με αυτήν την αφορμή, όπως σας είπα, έγινε στις 3 Αυγούστου η διυπουργική σύσκεψη για τη ναυπηγική βιομηχανία. Συμμετείχαν ο Υπουργός Οικονομικών, ο Υπουργός Εργασίας, ο Υπουργός Ανάπτυξης και Υποδομών, ο Υπουργός Εθνικής Άμυνας και ο Υπουργός Ναυτιλίας μαζί με τέσσερις –αν δεν κάνω λάθος- αναπληρωτές και Υφυπουργούς των αρμοδίων Υπουργείων.
Γιατί, έκατσαν όλοι αυτοί στο τραπέζι; Διότι, όπως σας είπα, το πρόβλημα είναι σύνθετο. Μπορεί το πρώτο κομμάτι να είναι καθαρά εργασιακό και να αφορά σε καταβολές δεδουλευμένων, σε οικονομική ενίσχυση ανθρώπων που δεν είναι στην ανεργία, αλλά εργάζονται, πλην όμως με συνθήκες απαράδεκτες –αν θέλετε- την εκ περιτροπής εργασίας των τεσσάρων ημερομισθίων το μήνα που υπάρχει στο Σκαραμαγκά, αυτό το καθεστώς δηλαδή στην Ελευσίνα όπου τους οφείλονται δεδουλευμένα. Αυτό ήταν το εργασιακό κομμάτι και εκεί έπρεπε να δούμε πώς μπορούμε να το αντιμετωπίσουμε εμείς ως Υπουργείο Εργασίας.
Από εκεί και πέρα, όμως, εμπλέκονται και άλλα Υπουργεία. Το Υπουργείο Άμυνας, γιατί αυτήν τη στιγμή απλούστατα το βασικό κομμάτι των εργασιών και των δύο ναυπηγείων στο Σκαραμαγκά αποκλειστικά, είναι η ανάθεση ναυπήγησης και επισκευής πολεμικών πλοίων. Εκεί εμπλέκεται το Άμυνας. Εκεί, αν θέλετε, είναι και η μεγάλη αντιδικία μεταξύ των εργοδοτριών εταιρειών και του Υπουργείου όσον αφορά την εκτέλεση των συμβάσεων και τα χρήματα που οφείλονται από το Υπουργείο Αμύνης στις εργοδότριες.
Επίσης το Υπουργείο Ανάπτυξης, επειδή εάν δεν υπάρξει παρέμβαση του Υπουργείου Ανάπτυξης στην Ευρωπαϊκή Ένωση, ώστε να αρθεί αφ’ ενός η δυσπιστία των εταίρων μας προς την ελληνική ναυπηγική βιομηχανία και να ξεπεράσουμε -λόγω έκτακτων συνθηκών στην οικονομία μας το ζήτημα- των προστίμων, που έχουν επιβληθεί στο ελληνικό κράτος επειδή στο παρελθόν προέβαινε σε ενίσχυση των ναυπηγείων, που θεωρήθηκε κρατική και επομένως κατά παράβαση των διατάξεων για τον ανταγωνισμό στην Ευρωπαϊκή Ένωση, τότε νομίζω ότι δεν θα μπορέσουμε να πάμε σε μία επανεκκίνηση της ναυπηγικής βιομηχανίας και στη χώρα μας. Επομένως, είναι κομβικός και ο ρόλος του Υπουργείο Ανάπτυξης.
Το Υπουργείο Ναυτιλίας κάθισε στο τραπέζι έτσι ώστε να συζητήσουμε την ενδεχόμενη επαναδραστηριοποίηση των Ελλήνων εφοπλιστών, ώστε να δώσουν δουλειές κατά κάποιο τρόπο στα ναυπηγεία και να συμβάλουν και αυτοί με το δικό τους τρόπο στην αναβίωση της ναυπηγικής βιομηχανίας. Είναι κομβικός και ο ρόλος του.
Τέλος, το Υπουργείο Οικονομικών κάθεται στο τραπέζι της διαπραγμάτευσης προκειμένου να συζητήσουμε το ζήτημα της ενίσχυσης των εργαζομένων πρώτα απ’ όλα στο Σκαραμαγκά, που ήταν ένα περίπλοκο θέμα…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13302"," Πότε;","ΧΡΗΣΤΟΣ ΚΑΤΣΩΤΗΣ",214
"13303"," Θα σας πω. Ήταν ένα περίπλοκο θέμα, διότι δεν έχουμε να κάνουμε με ανέργους που δικαιούνται έκτακτης επιδοματικής ενίσχυσης από τον ΟΑΕΔ, αλλά με ήδη εργαζόμενους. Επομένως, να η πρώτη νομική επιπλοκή την οποία έπρεπε να ξεπεράσουμε, καταφεύγοντας σε προηγούμενες ενισχύσεις που υπάρχουν αυτή τη στιγμή στα χέρια μας και με αυτό το σκεπτικό να προχωρήσουμε και στην απόφαση για την ενίσχυση των εργαζομένων στον Σκαραμαγκά, με δύο προϋποθέσεις, όμως: Πρώτον, να προσέλθουν για να εξασφαλίσουν την απρόσκοπτη συντήρηση των υποβρυχίων και δεύτερον, ότι αυτή η ενίσχυση δεν είναι χαριστική, αλλά μέσω του συντονιστή που ανέλαβε το συνολικό αυτό θέμα, να ασκηθεί πίεση προς την εταιρεία, ώστε να καταβάλει δεδουλευμένα και από αυτά που θα καταβάλουμε να κρατηθεί και αυτή η έκτακτη ενίσχυση. Δεν είναι χαριστική, δηλαδή, πράξη του κράτους, αλλά μια ενίσχυση εν όψει αυτών που θα κατέβαλε η εταιρεία που χρωστάει.
Με ρωτήσατε πότε θα καταβληθούν. Από μας η ΚΥΑ που έπρεπε να προωθηθεί στα αρμόδια Υπουργεία έφυγε, αν δεν κάνω λάθος, στα μέσα Σεπτεμβρίου. Γνωρίζω ότι έχει υπογραφεί από το Υπουργείο Οικονομικών, που έχει και τον τελευταίο λόγο, γιατί από εκεί εκταμιεύεται η ενίσχυση και αυτή τη στιγμή πρέπει να αναμένεται η δημοσίευσή της με το ΦΕΚ, το Φύλλο Εφημερίδας της Κυβέρνησης. Εκεί πρέπει να βρισκόμαστε τώρα.
Δυστυχώς, έγιναν αυτά τα θλιβερά επεισόδια στο Υπουργείο Εθνικής Άμυνας, με την εισβολή των εργαζομένων στα Ναυπηγεία Σκαραμαγκά και φυσικά, προέκυψαν αυτές οι δυσμενέστατες εντυπώσεις οι οποίες θα έλεγα ότι δεν έκαναν μόνο το γύρο της Ελλάδας, αλλά προβλήθηκαν και στο εξωτερικό, αφότου είχε υπογραφεί η απόφαση για την ενίσχυση των εργαζομένων στα Ναυπηγεία Σκαραμαγκά. Δυστυχώς.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13304"," Θυμώσατε, δηλαδή;","ΧΡΗΣΤΟΣ ΚΑΤΣΩΤΗΣ",214
"13305"," Οπωσδήποτε δεν βοήθησε την κατάσταση.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13306"," Θυμώσατε;","ΧΡΗΣΤΟΣ ΚΑΤΣΩΤΗΣ",214
"13307"," Όχι δεν θύμωσα καθόλου, αλλά ομολογώ ότι εδώ υπάρχει μια αδικία, διότι στην ουσία η προσπάθεια έγινε, το αποτέλεσμα υπήρξε. Προφανώς άργησε να γίνει, προφανώς άνθρωποι οι οποίοι είναι απλήρωτοι για μήνες ή, εν πάση περιπτώσει, κάνουν τέσσερα μεροκάματα το μήνα και στα περισσότερα από αυτά απεργούν και επομένως, δεν εισπράττουν τίποτα, βρίσκονται στα όρια της αντοχής τους, για να μην πω ότι τα έχουν ξεπεράσει. Αν ήξεραν ή αν τους δινόταν η διαβεβαίωση ότι εκταμιεύτηκε ή ότι είναι έτοιμη για εκταμίευση αυτή η οικονομική ενίσχυση, νομίζω ότι δεν θα προέβαιναν σε αυτές τις αντιδράσεις. Όμως, εκεί, δυστυχώς, σε αυτές τις περιπτώσεις εξάντλησης αντοχών το έδαφος είναι πρόσφορο και για υποκινητές, για να μπουν και να τους ωθήσουν σε ακραίες ενέργειες. Και αυτό έγινε και τώρα. Τι να κάνουμε;","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13308"," Τους υποκινεί η φτώχεια και η εξαθλίωση, κύριε Υπουργέ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)","ΧΡΗΣΤΟΣ ΚΑΤΣΩΤΗΣ",214
"13309"," Συμφωνούμε, αλλά εδώ, όπως σας είπα, η απόφαση πάρθηκε. Τέλος πάντων.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13310"," Κύριε Υπουργέ, ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13311"," Αν θα δοθεί αυτό και στην Ελευσίνα, όλα είναι υπό συζήτηση. Η δικαιολογία για να δοθεί η έκτακτη ενίσχυση στους εργαζομένους στο Σκαραμαγκά ήταν ότι εδώ έχουμε ένα κατεπείγον πρόβλημα εθνικής ασφάλειας, που είναι η συντήρηση των υποβρυχίων, τα οποία κινδυνεύουν από μέρα σε μέρα, από ώρα σε ώρα να πάθουν ανεπανόρθωτη ζημιά.
Εδώ, όπως σας είπα, υπήρξε και μια, να το πω, πίεση προς την εταιρεία, ότι «κύριοι εμείς δίνουμε αυτή την έκτακτη οικονομική, ενίσχυση αλλά, όταν καταβάλλετε, θα κρατηθούν».","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13312"," Ολοκληρώστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13313"," Δεν ξέρω αν μπορεί να υπάρξει και η ίδια συζήτηση, η ίδια πίεση στους εργοδότες των Ναυπηγείων Ελευσίνας. Όλο αυτό πλέον είναι στην αρμοδιότητα του συντονιστή που ορίστηκε από αυτή τη διυπουργική της 3ης Αυγούστου του 2012. Αυτός κάνει τις συγκεκριμένες ενέργειες. Από ό,τι γνωρίζω, γιατί σήμερα το πρωί μίλησα μαζί του, επικοινώνησε με τον Υπουργό Ανάπτυξης, ο οποίος σήμερα το πρωί επέστρεψε από τις Βρυξέλλες, όπου συναντήθηκε με τον επίτροπο ανταγωνισμού, προκειμένου να του θέσει αυτά τα ζητήματα, που, όπως σας είπα, θα βοηθήσουν στην απεμπλοκή της ελληνικής ναυπηγικής βιομηχανίας από τους περιορισμούς που επιβάλλει η Ευρωπαϊκή Ένωση, οι οποίοι είναι άδικοι αυτή την ώρα που διέρχεται η χώρα την οξύτατη αυτή κρίση και πρέπει να βοηθηθεί και με κάποιους τρόπους.
Εν πάση περιπτώσει, νομίζω ότι θα έχουμε εξελίξεις σε αυτό το θέμα και για τα Ναυπηγεία Ελευσίνας, αλλά και για τη συνολική διευθέτηση του προβλήματος.
Δεν είναι η φόρμουλα, κύριε συνάδελφε. Δεν έχουν δουλειά, ας τους κρατικοποιήσουμε και λύθηκε το πρόβλημα. Πολύ φοβούμαι ότι αυτή δεν είναι η φόρμουλα. Η φόρμουλα είναι να βρούμε τρόπους να τους δώσουμε δουλειά. 
Γι’ αυτό ενεπλάκησαν όλα αυτά τα συναρμόδια Υπουργεία. Νομίζω ότι ήταν μία ασυνήθιστη πρωτοβουλία για τα ελληνικά δεδομένα, να καθίσουν πέντε Υπουργοί στο τραπέζι, προκειμένου να συζητήσουν από κοινού ένα θέμα. Είναι, όμως, τόσο σύνθετο το θέμα, που ξεπερνάει τις αρμοδιότητες καθενός από αυτούς και θέλει συνέργειες. Αυτές οι συνέργειες για πρώτη φορά εκδηλώθηκαν. Νομίζω ότι από εδώ και πέρα μόνο καλύτερα μπορούμε να πάμε. Ζητούμενο είναι να πάμε και με γρηγορότερους ρυθμούς. 
Σας επαναλαμβάνω ότι από εμάς είχε φύγει η απόφαση στα μέσα Σεπτεμβρίου. Φθάσαμε στα μέσα Οκτωβρίου και έπρεπε να γίνουν αυτά τα δυσάρεστα επεισόδια, όταν ήδη την προηγούμενη μέρα ή την προπροηγούμενη –δεν είμαι σίγουρος- είχε υπογραφεί η απόφαση της ενίσχυσης. 
Σε κάθε περίπτωση, πρέπει να κρατήσουμε ότι το θέμα είναι σύνθετο. Έχει να κάνει και με την οξύτατη κρίση, έχει να κάνει και με τον ανταγωνισμό από ξένες χώρες, ιδίως της Άπω Ανατολής με τα φθηνότερα εργατικά.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13314"," Ολοκληρώστε, κύριε Υπουργέ, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13315"," Ολοκληρώνω, κυρία Πρόεδρε. Είμαι στο πόρισμα.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13316"," Έχετε ξεπεράσει το χρόνο σας. Είχατε τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13317"," Ναι, αλλά απαντώ για πέντε Υπουργεία, κυρία Πρόεδρε. Όπως καταλαβαίνετε…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13318"," Ας έρθουν και οι άλλοι Υπουργοί να απαντήσουν, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13319"," Τι να κάνω; Πρέπει να πω κάτι για το καθένα.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13320"," Ομολογώ ότι είστε από τους πιο πολυσύχναστους στη Βουλή, όντως, ωστόσο…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13321"," Γιατί τα εργασιακά –είτε το θέλουμε είτε όχι- αφορούν περισσότερα συναρμόδια Υπουργεία. 
Έχει να κάνει με την πτώση της κίνησης των εμπορικών πλοίων και στη Μεσόγειο. Ακόμα και αυτό έρχεται και επηρεάζει την κίνηση στη ναυπηγοεπισκευαστική βιομηχανία. Έχει να κάνει και με το ότι οι εργαζόμενοι πρέπει να καταλάβουν ότι αυτήν την ώρα αυτό που προέχει είναι να δούμε πώς θα φέρουμε δουλειά στα ναυπηγεία και τίποτα άλλο. Νομίζω ότι αν καθίσουμε όλοι και τα συλλάβουμε όλα αυτά, βγάλουμε το πλάνο…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13322"," Ενισχύσατε τους εφοπλιστές για να κάνουν καράβια στην Κίνα! Τους δώσατε 5 δισεκατομμύρια ευρώ!","ΧΡΗΣΤΟΣ ΚΑΤΣΩΤΗΣ",214
"13323"," Κύριε συνάδελφε, δεν κάνουμε διάλογο. 
Ολοκληρώστε την απάντησή σας, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13324"," Πώς θα κάνουμε ελκυστικά τα ελληνικά ναυπηγεία; Πώς θα παρέχουμε ανταγωνιστικές υπηρεσίες; Αυτό θα πρέπει να μας απασχολήσει και όχι μία κρατικοποίηση, η οποία στο κάτω-κάτω δεν θα οδηγήσει πουθενά. 
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"13325"," Ευχαριστούμε πολύ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, δεκαέξι μαθητές και μαθήτριες και ένας εκπαιδευτικός-συνοδός από το 112ο Δημοτικό Σχολείο Αθήνας. 
Η Βουλή σάς καλωσορίζει. 
(Χειροκροτήματα)
Εισερχόμαστε τώρα στην έκτη με αριθμό 397/8-10-2012 επίκαιρη ερώτηση δεύτερου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την περιβαλλοντική υποβάθμιση της λίμνης Κορώνειας. 
Κυρία συνάδελφε, έχετε δύο λεπτά, για να αναπτύξετε την ερώτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13326"," Ευχαριστώ πολύ, κυρία Πρόεδρε. 
Με την από 7-10-2011 προσφυγή της η Ευρωπαϊκή Επιτροπή έχει παραπέμψει τη χώρα μας στο Δικαστήριο των Ευρωπαϊκών Κοινοτήτων για παραβίαση της κοινοτικής νομοθεσίας. Η υπόθεση, ως γνωστό, αφορά τη βαριά μόλυνση της λίμνης Κορώνειας. 
Παρ’ όλο που υπάρχει συγκεκριμένο νομοθετικό πλαίσιο με επτά συναρμόδιους φορείς και ολοκληρωμένο master plan με είκοσι μία δράσεις για την αποκατάσταση της εκτεταμένης περιβαλλοντικής ζημιάς που έχει υποστεί η λίμνη, σύμφωνα με τις αιτιάσεις της επιτροπής, το πλαίσιο αυτό δεν έχει τεθεί σε ισχύ κατά τρόπο οπωσδήποτε ουσιαστικό. 
Εν όψει της εκδίκασης της παραπάνω υπόθεσης στο ΔΕΚ και εν αναμονή του κατά πάσα πιθανότητα εξοντωτικού για τη χώρα προστίμου, σε μία περίοδο, μάλιστα, βαριάς οικονομικής ύφεσης και μείωσης των εισοδημάτων, ερωτάται ο Υπουργός, πρώτον, σε ποιες ενέργειες έχει προβεί μέχρι σήμερα για το συντονισμό των επτά εμπλεκομένων φορέων για την εφαρμογή του σχεδίου αποκατάστασης της λίμνης και δεύτερον, σε ποια φάση εκτέλεσης βρίσκονται αυτήν τη στιγμή τα έργα αποχέτευσης και επεξεργασίας αστικών λυμάτων που έχει αναλάβει ο Δήμος Λαγκαδά και πού οφείλονται οι καθυστερήσεις που οδήγησαν τη χώρα στο ΔΕΚ. 
Σας ευχαριστώ.","ΑΙΚΑΤΕΡΙΝΗ ΜΑΡΚΟΥ",309
"13327"," Ευχαριστούμε. 
Στην ερώτηση θα απαντήσει ο Αναπληρωτής Υπουργός κ. Σταύρος Καλαφάτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13328"," Ευχαριστώ πολύ, κυρία Πρόεδρε. 
Κυρία συνάδελφε, κυρίες και κύριοι συνάδελφοι, η σημαντική περιβαλλοντική υποβάθμιση που έχει υποστεί η λίμνη Κορώνεια είναι αδιαμφισβήτητα το άθροισμα όσων συσσωρεύτηκαν τις προηγούμενες δεκαετίες, με αποτέλεσμα μία λίμνη-στολίδι, υγρότοπος διεθνούς σημασίας να έχει υποστεί μία απίστευτη ταλαιπωρία. Και αυτό είναι γνωστό. 
Επί δεκαετίες ο υγρότοπος της Κορώνειας δεχόταν υψηλή ρύπανση από συγκεντρώσεις φυτοφαρμάκων και λιπασμάτων, αλλά και βιομηχανικών και αστικών λυμάτων. Παράλληλα, υπέφερε, από την υπεράντληση του νερού για γεωργική χρήση και αυτός είναι ο παράγοντας που έχει ίσως και τη μεγαλύτερη συμμετοχή στη δημιουργία του προβλήματος.
Οι κατά καιρούς προσπάθειες που έγιναν, ώστε να υπάρξει ο συντονισμός για να αντιστραφεί η κατάσταση, δεν είχαν το προσδοκώμενο αποτέλεσμα. Το πιο χαρακτηριστικό δε παράδειγμα αποτελεί το γεγονός ότι το ειδικό πρόγραμμα δράσεων για την αποκατάσταση της λίμνης που εντάχθηκε στο Γ’ Κοινοτικό Πλαίσιο Στήριξης δεν υλοποιήθηκε παρά μονάχα κατά 25% μέχρι το τέλος του 2010, με συνέπεια την απένταξη από το Γ’ Κοινοτικό Πλαίσιο Στήριξης του έργου το 2011. 
Είναι προφανές λοιπόν, ότι τα πράγματα βρίσκονται σε κρίσιμο σημείο, με τεράστια πίεση χρόνου, περιορισμένους πόρους και πολλά που πρέπει να γίνουν για να αντιστραφεί η εικόνα και να αρχίσει να υπάρχει επιτέλους, ένα ουσιώδες αποτέλεσμα στον ορίζοντα. 
Πού βρισκόμαστε αυτήν τη στιγμή; Συγκεκριμένα η Ειδική Γραμματεία Υδάτων ενέταξε στο ΕΠΠΕΡΑΑ, στο Επιχειρησιακό Πρόγραμμα Περιβάλλον και Αειφόρος Ανάπτυξη τα έργα τεχνικής παρέμβασης στη λίμνη προϋπολογισμού 20.000.000 ευρώ με δικαιούχο την περιφέρεια κεντρικής Μακεδονίας. Τα έργα αυτά αφορούσαν κυρίως τη δημιουργία και διαμόρφωση βαθέων ενδιαιτημάτων για την προστασία της βιοποικιλότητας της λίμνης, τη βελτίωση των υδραυλικών εγκαταστάσεων και της ενωτικής τάφρου, τη βελτίωση της λιμνοδεξαμενής ωρίμανσης, τη διαχείριση καλαμώνων, την προμήθεια ειδικού εξοπλισμού και τη δημιουργία βάσεων δεδομένων παρακολούθησης. 
Δεύτερον, η Ειδική Υπηρεσία Επιθεωρητών Περιβάλλοντος δημιούργησε σειρά ελέγχων σε διάφορες βιομηχανίες της περιοχής, επιβάλλοντας τις αντίστοιχες διοικητικές κυρώσεις. Να σημειωθεί δε στο σημείο αυτό, πως πάρα πολλές από τις ρυπογόνες βιομηχανικές δραστηριότητες, έχουν πλέον διακόψει τη λειτουργία τους. Οι επιθεωρητές περιβάλλοντος βεβαίως εξακολουθούν να επιλαμβάνονται οποιασδήποτε νέας παράβασης. 
Τρίτον, ο φορέας διαχείρισης λιμνών Κορώνειας-Βόλβης, ο οποίος μετέχει στα κοινά κλιμάκια ελέγχου για την έλεγχο των ρυπογόνων βιομηχανιών της περιοχής έχει αναλάβει στο πλαίσιο του Επιχειρησιακού Προγράμματος Μακεδονία-Θράκη 07-13 την υλοποίηση δράσεων παρακολούθησης αβιοτικών και βιοτικών παραμέτρων της λίμνης. Ήδη έχει ολοκληρώσει το σχέδιο διαχείρισης της περιοχής αρμοδιότητάς του και προχωρεί στη λήψη μέτρων προστασίας και διαχείρισης. 
Τέταρτον, η εγκατάσταση επεξεργασίας λυμάτων Λαγκαδά, που, όπως γνωρίζετε έχει ξεκινήσει εδώ και ένα χρόνο, λειτουργεί. Περιλαμβάνει πρωτοβάθμια και δευτεροβάθμια επεξεργασία και δέχεται τα λύματα των οικισμών Λαγκαδά και Χρυσαυγής. Εντός των επόμενων μηνών αναμένεται να λειτουργήσουν αντίστοιχα συστήματα σε τρεις κοινότητες του Δήμου, Άγιος Βασίλειος, Σοχός και Ζαγκλιβέρι, συμβάλλοντας έτσι στην προσπάθεια απορρύπανσης. 
Τέλος, παράλληλα με τον έλεγχο της ρύπανσης γίνεται συστηματική προσπάθεια εξοικονόμησης αρδευτικού νερού, επίσης με έλεγχο γεωτρήσεων και εφαρμογή μη υδροφόρων συστημάτων άρδευσης. 
Το ΥΠΕΚΑ βρίσκεται σε συνεχή επαφή και συνεργασία με τους αρμόδιους φορείς για τη λήψη αποφάσεων και συντονισμό των δράσεων, ώστε να αντιστραφεί η κατάσταση και να δώσουμε τη μάχη με τους καλύτερους δυνατούς όρους στην προσφυγή της Ευρωπαϊκής Επιτροπής.","ΣΤΑΥΡΟΣ ΚΑΛΑΦΑΤΗΣ",177
"13329"," Ευχαριστούμε, κύριε Υπουργέ.
Κυρία Αικατερίνη Μάρκου έχετε το λόγο για τρία λεπτά, να ολοκληρώσετε την ερώτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13330"," Κύριε Υπουργέ, αυτή τη στιγμή η χώρα βρίσκεται σε μέγιστο κίνδυνο να πληρώνει 100.000 ευρώ την ημέρα διότι παραβίασε ευρωπαϊκές οδηγίες και δεν υλοποίησε όλα αυτά τα οποία είχε υποσχεθεί. Δεν έχει γίνει καμμία ενέργεια. Το ΥΠΕΚΑ έχει τη νομοθεσία για τις γεωτρήσεις καθώς και το συντονισμό όλων των έργων. Έπρεπε να έχουν γίνει είκοσι μία δράσεις -τις κυριότερες δεν τις αναφέρατε- όπως είναι η ολοκλήρωση βαθέων ενδιαιτημάτων και η δημιουργία δεξαμενών ωρίμανσης, έτσι ώστε τα βιομηχανικά λύματα να μην ρυπαίνουν τη λίμνη. Θα έπρεπε επίσης, να έχει ολοκληρωθεί το αποχετευτικό του Λαγκαδά, που αυτήν τη στιγμή βρίσκεται μόνο στο 30% και πρέπει να δείτε γιατί βρίσκεται μόνο στο 30%. 
Υπάρχει οδηγία από την Ευρωπαϊκή Ένωση για τη μη απόρριψη λυμάτων σε φυσικούς αποδέκτες, για την οποία η χώρα κατηγορείται για παραβίασή της στην περίπτωση του υγροτόπου της Κορώνειας λόγω της μη ολοκλήρωσης του αποχετευτικού του Λαγκαδά, όπου είναι ένα έργο μείζονος σημασίας κι έχει πραγματικά αδικαιολόγητες καθυστερήσεις. Αποτελεί ένα έργο κεντροβαρικό για το master plan και την αποκατάστασή του, το οποίο έχει ξεκινήσει από το 2006 και δεν έχει ολοκληρωθεί ακόμα ή μάλλον έχει ολοκληρωθεί, όπως είπατε, μόνο κατά το 25%. 
Νομίζω ότι πρέπει να υπάρξει κάποιος συντονισμός όλων αυτών των φορέων, όπως είναι η αποκεντρωμένη διοίκηση, η περιφέρεια, οι φορείς των λιμνών οι οποίοι είναι οι μοναδικοί που είναι εκεί και έχουν δει πραγματικά το πρόβλημα, ο Ειδικός Γραμματέας Υδάτων, που και από αυτόν περιμένω απαντήσεις, αλλά ποτέ δεν μου έκανε την τιμή, όπως είστε κι εσείς που πρέπει να έρθετε να δείτε εκεί το πρόβλημα και όχι απλά να το αφουγκράζεστε.
Υπάρχουν, επίσης, άλλοι φορείς, όπως είναι το Διαβαλκανικό Κέντρο Περιβάλλοντος που έχει πρόγραμμα παρακολούθησης των υδάτων τριακόσιες εξήντα πέντε μέρες το χρόνο. Νομίζω ότι από εκεί μπορούμε να δούμε την κατάσταση στην οποία βρίσκεται η Λίμνη, να μας ενημερώσουν και να βρούμε τον τρόπο επίλυσης των προβλημάτων. Νομίζω ότι εκεί δεν έχει έρθει κανένας να δει το πρόβλημα και τα πάντα λύνονται από την Αθήνα και από τα γραφεία χωρίς κανένας να καταλαβαίνει τι συμβαίνει. 
Σας ευχαριστώ.","ΑΙΚΑΤΕΡΙΝΗ ΜΑΡΚΟΥ",309
"13331"," Ευχαριστούμε, κυρία συνάδελφε. 
Κύριε Υπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13332","  Ευχαριστώ πολύ, κυρία Πρόεδρε. 
Κατ’ αρχάς, κυρία συνάδελφε, θα ήθελα να επισημάνω ότι τα ζητήματα προστασίας του περιβάλλοντος υπεκφεύγουν των στενών αρμοδιοτήτων των φορέων που επιλαμβάνονται τα ζητήματα αυτά. Θα μπορούσα να πω –και είναι αληθές- ότι το ΥΠΕΚΑ σε σχέση μ’ αυτά τα οποία είχε και όφειλε να κάνει είναι απολύτως συνεπές. Όμως, αυτό ξέρετε δεν λύνει το πρόβλημα, γιατί το πρόβλημα υπάρχει. 
Σε κάθε περίπτωση, ειδικότερα το ζήτημα της λίμνης Κορώνειας και της προστασίας του περιβάλλοντος, είναι ζήτημα πολλών φορέων που θα πρέπει να δράσουν έγκαιρα και με τις κατάλληλες ενέργειες. Συμπτωματικά, όπως θα γνωρίζετε, κατάγομαι και εγώ από την περιοχή και γνωρίζω από κοντά το ζήτημα. Όμως, δεν είναι αυτό το ζητούμενο. 
Κυρία συνάδελφε, θα ήθελα να σας θέσω και κάποιες άλλες παραμέτρους, προκειμένου να σας δώσω πληρέστερα το πλαίσιο, όσον αφορά την υλοποίηση των έργων για τα οποία ρωτάτε.
Οι όροι και οι περιορισμοί για την υλοποίηση έργων και για την άσκηση δραστηριοτήτων στις ζώνες προστασίας, καθορίστηκαν με την κοινή υπουργική απόφαση του 2004 για το χαρακτηρισμό του Εθνικού Πάρκου Υγροτόπων των λιμνών Κορώνειας, Βόβλης και Μακεδονικών Τεμπών. Εκεί προβλέπονται μέτρα για την εγκατάσταση και λειτουργία ρυπογόνων ή και υδροβόρων καταστάσεων και επανεξέταση των μονάδων είτε για να προστεθούν περιβαλλοντικοί όροι –όταν αυτό απαιτείται- είτε ακόμα και για να απομακρυνθούν στις περιπτώσεις που δημιουργούν μη αντιμετωπίσιμο περιβαλλοντικό πρόβλημα. 
Αντίστοιχα μέτρα, καθορίζονται και για τη διαχείριση των υδάτινων πόρων με στόχο τη μείωση της κατανάλωσης νερού κυρίως από τις βιομηχανίες και τη γεωργική δραστηριότητα. 
Η εφαρμογή τώρα των ειδικών διατάξεων που προβλέπονται από την παραπάνω ΚΥΑ, συμπεριλαμβανομένων και των ενεργειών, των προνομίων και αυθαιρεσιών που συντελέστηκαν πριν από τη δημοσίευσή της, αποτελεί αρμοδιότητα των καθ’ ύλην αρμόδιων υπηρεσιών, που εν προκειμένω, είναι οι κατά περίπτωση περιφερειακές ή βεβαίως και αυτές της αποκεντρωμένης διοίκησης. 
Σε δεύτερο δε επίπεδο ελέγχων και επιβολής κυρώσεων, έχουν ήδη διενεργήσει, όπως ήδη σας είπα, και εξακολουθούν να επιλαμβάνονται κάθε νέας παράβασης οι Επιθεωρητές Περιβάλλοντος. 
Τέλος, αξίζει εδώ να σας πω ότι ξεκινήσαμε ήδη και το σχεδιασμό της δημιουργίας Εθνικού Μητρώου Υδρογεωτρήσεων, με στόχο ακριβώς τον εξορθολογισμό των χρήσεων, εγχείρημα που, όπως καταλαβαίνετε, εκτός των άλλων θα αντιμετωπίσει και σε ένα πολύ μεγάλο βαθμό και γενικότερα το ζήτημα της υπεράντλησης νερού για γεωργικές χρήσεις. Σύμφωνα με τα δεδομένα και την πληροφόρηση που έχω από τις υπηρεσίες, είναι ο κύριος παράγοντας συμβολής στη δημιουργία του προβλήματος. 
Η υπεράντληση, λοιπόν, νερού για γεωργική χρήση είναι ένα μεγάλο πρόβλημα, είναι ο πιο σημαντικός παράγοντας για ζητήματα που αφορούν, όπως αυτό της Κορώνειας. Και αυτή η πρωτοβουλία που αναλαμβάνουμε για τη δημιουργία του Εθνικού Μητρώου Υδρογεωτρήσεων, εκτός των υπολοίπων, προσδοκούμε να αντιμετωπίσει και αυτό το πρόβλημα σε άλλες αντίστοιχες περιπτώσεις. 
Πιστεύω ότι με την προσπάθεια όλων των συναρμοδίων φορέων και με τον κεντρικό συντονισμό του ΥΠΕΚΑ, η κατάσταση μπαίνει σε ένα λογικό δρόμο. 
Κυρία συνάδελφε, το έργο της Κορώνειας είναι ένα πολυδιάστατο περιβαλλοντικό έργο, του οποίου η επιτυχής υλοποίηση, εξαρτάται άμεσα από τη συμμετοχή όλων των χρηστών αυτού του ευαίσθητου οικοσυστήματος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Προφανώς δεν μπορούμε να γυρίσουμε πίσω το χρόνο. Όμως, σίγουρα μπορούμε με συντονισμένες κινήσεις να δώσουμε στην Κορώνεια μια πραγματική ευκαιρία και ως ΥΠΕΚΑ, είμαστε έτοιμοι να δώσουμε οποιαδήποτε μάχη και σε οποιοδήποτε επίπεδο, προκειμένου να πετύχουμε αυτόν το στόχο. 
Σας ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"13333"," Και εμείς σας ευχαριστούμε, κύριε Υπουργέ. 
Η τελευταία για σήμερα είναι η τρίτη με αριθμό 403/8-10-2012 επίκαιρη ερώτηση δευτέρου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την ενεργοποίηση του Εθνικού Συμβουλίου Ανταγωνιστικότητας και Ανάπτυξης. 
Κύριε Κεγκέρογλου, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13334"," Ευχαριστώ, κυρία Πρόεδρε. 
Κυρίες και κύριοι συνάδελφοι, η κοινωνία και ιδιαίτερα τα πιο αδύναμα κοινωνικά στρώματα, βιώνουν με τον πιο δραματικό τρόπο τις επιπτώσεις της κρίσης. Βέβαια, κλείνουν καθημερινά, κυρίως, μικρές και μεσαίες επιχειρήσεις, με αποτέλεσμα άνθρωποι να βρίσκονται στο δρόμο. Η Κυβέρνηση συνεχίζει και πρέπει να συνεχίσει -και μάλιστα πιο εντατικά- μια μεγάλη προσπάθεια, προκειμένου να βγούμε από την κρίση.
Καθοριστικό ρόλο στην επιτυχία αυτής της προσπάθειας, θα παίξει ο βαθμός κινητοποίησης των παραγωγικών, πνευματικών δυνάμεων του τόπου -όλων των δημιουργικών δυνάμεων- και, βέβαια, η αξιοποίηση των συγκριτικών πλεονεκτημάτων που έχει η χώρα, για τις οποίες μιλάμε όλοι συνεχώς. Όμως, αυτή η κινητοποίηση, η ενεργοποίηση των παραγωγικών δυνάμεων, προϋποθέτει την εθνική συνεννόηση πρώτα απ’ όλα των πολιτικών δυνάμεων που βρίσκονται σε αυτήν την Αίθουσα και εκπροσωπούνται στο ελληνικό Κοινοβούλιο, κυρίως όμως, της Κυβέρνησης με τον κόσμο της οικονομίας, της εργασίας και της γνώσης, τους κοινωνικούς εταίρους. 
Το Εθνικό Συμβούλιο Ανταγωνιστικότητας και Ανάπτυξης από τη σύνθεσή του και το ρόλο του, μπορεί να αποτελέσει το βήμα του κοινωνικού διαλόγου, προκειμένου και να επικαιροποιήσουμε και να καταστρώσουμε αλλά και να υλοποιήσουμε ένα εθνικό σχέδιο για τη νέα ανάπτυξη, που χρειάζεται ο τόπος.
Επειδή δεν φαίνεται να έχει αξιοποιηθεί και να έχει ενεργοποιηθεί στον απαιτούμενο βαθμό το Εθνικό Συμβούλιο Ανταγωνιστικότητας και Ανάπτυξης και επειδή η χώρα μας στη διεθνή σειρά κατάταξης με κριτήριο την ανταγωνιστικότητα από το 2004 και μετά έχει καταρρεύσει ως προς τη θέση της, ερωτάσθε, κύριε Υπουργέ, εάν προτίθεσθε να αξιοποιήσετε και να ενεργοποιήσετε στο βαθμό που χρειάζεται το Εθνικό Συμβούλιο Ανταγωνιστικότητας και Ανάπτυξης ως βήμα διαλόγου και συνεννόησης. Και, βέβαια, εάν έχετε καταλήξει στους βασικούς άξονες, στο πλαίσιο που θα αποτελέσει τη βάση της συζήτησης, προκειμένου να καταλήξουμε σε ένα εθνικό σχέδιο παραγωγικής αναδιάρθρωσης της χώρας.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"13335"," Και εμείς ευχαριστούμε, κύριε συνάδελφε.
Στην επίκαιρη ερώτηση θα απαντήσει ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, κ. Αθανάσιος Σκορδάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13336"," Ευχαριστώ, κυρία Πρόεδρε.
Θα συμφωνήσω και εγώ με τον ερωτώντα Βουλευτή ότι το Εθνικό Συμβούλιο Ανταγωνιστικότητας και Ανάπτυξης μπορεί, πράγματι, να παίξει σημαντικό ρόλο στη συλλογική μας προσπάθεια για επανεκκίνηση της οικονομίας. Θα συμφωνήσω, επίσης, ότι εξαιτίας της πολιτικής συγκυρίας των τελευταίων μηνών, που όλοι γνωρίζουμε, το Εθνικό Συμβούλιο Ανταγωνιστικότητας και Ανάπτυξης δεν είχε εκ των πραγμάτων τη δυνατότητα της τυπικής λειτουργίας του.
Όπως γνωρίζετε, η πολιτική ηγεσία του Υπουργείου Ανάπτυξης έχει τακτικές επαφές με τα μέλη του Εθνικού Συμβουλίου, ενώ κάποια από αυτά, ήδη έχουν αναλάβει το συντονισμό σε συγκεκριμένες δράσεις του Υπουργείου.
Συνεπώς, είναι προφανές ότι ένας μόνιμος φορέας ανταλλαγής απόψεων, όπως το Εθνικό Συμβούλιο Ανταγωνιστικότητας και Ανάπτυξης, έχει για την Κυβέρνηση ιδιαίτερη σημασία. Είναι στις προθέσεις μας η περαιτέρω δραστηριοποίηση του Εθνικού Συμβουλίου και η ουσιαστική λειτουργία του, καθώς, όπως ξέρετε, η ανάπτυξη δεν διατάσσεται. 
Γνωρίζουμε όλοι ότι η πορεία της οικονομίας δεν προκύπτει από κανονιστικές και υπουργικές αποφάσεις αλλά από κοινή προσπάθεια όλων μας. Πολιτείας, αγοράς, εργαζομένων και καταναλωτών. Γι’ αυτό, το Εθνικό Συμβούλιο Ανταγωνιστικότητας και Ανάπτυξης δεν το θεωρούμε απλώς ως ένα βήμα διαλόγου ή ως ένα σώμα αξιολόγησης και παθητικής στάσης απέναντι στις αποφάσεις της πολιτείας. Πιστεύουμε ότι οι παράγοντες της αγοράς και οι εκπρόσωποί τους στο Εθνικό Συμβούλιο, είναι ενεργοί σύμβουλοι και συμπαραστάτες της πολιτείας και αξιοποιούμε την εμπειρία τους, ώστε να μπορούμε με σύμμαχο την αγορά, να καταπολεμούμε τις στρεβλώσεις και τις αθέμιτες πρακτικές της. 
Το πρόβλημα της ρευστότητας είναι, όπως γνωρίζετε, το σημαντικότερο εμπόδιο στην επανεκκίνηση της οικονομίας, ενώ και το ζήτημα της αύξησης των εξαγωγών είναι ένα από τα κυρίαρχα θέματα που μας απασχολούν. Παράλληλα, εργαζόμαστε πάνω στην απλοποίηση διαδικασιών και τη διευκόλυνση όσων θέλουν να μπουν στην αγορά και να δοκιμάσουν τις δυνάμεις τους πάνω σε μια επιχειρηματική ιδέα. Η συμβολή σε όλη αυτήν την προσπάθεια του Εθνικού Συμβουλίου Ανταγωνιστικότητας και Ανάπτυξης θεωρώ ότι θα είναι σημαντική.
Πρόθεση, λοιπόν, του Υπουργείου, είναι να ενεργοποιηθεί το Εθνικό Συμβούλιο Ανταγωνιστικότητας και Ανάπτυξης για να υπηρετήσει αυτόν το στόχο και μάλιστα με την με την αποστολή και τη σύνθεση που είχε συγκροτηθεί από την προηγούμενη κυβέρνηση.
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"13337"," Ευχαριστούμε, κύριε Υπουργέ.
Κύριε συνάδελφε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13338"," Ευχαριστώ, κυρία Πρόεδρε.
Κύριε Υπουργέ, ασφαλώς δεν αρκεί η ανταλλαγή απόψεων, ασφαλώς δεν αρκεί η τυπική λειτουργία ενός Εθνικού Συμβουλίου Ανταγωνιστικότητας και Ανάπτυξης. Εάν δεν καταστεί το όργανο της συνεννόησης των δυνάμεων της γνώσης, των δυνάμεων του κεφαλαίου, των δυνάμεων της εργασίας, εάν δεν δώσει το μήνυμα στο σύνολο της κοινωνίας με βάση ένα εθνικό, παραγωγικό, αναπτυξιακό σχέδιο, δεν θα υπάρξει επανεκκίνηση της οικονομίας. Χρειάζεται, λοιπόν, ουσιαστική λειτουργία πέρα από τα συνηθισμένα, πέρα από αυτά που έχουμε γνωρίσει μέχρι τώρα.
Σε άλλα φόρουμ που αφορούν επιμέρους θέματα δεν υπάρχει συνεννόηση των κοινωνικών εταίρων. Είναι αυτά που χωρίζουν τους κοινωνικούς εταίρους, τα συμφέροντα των κοινωνικών εταίρων. Όμως η επανεκκίνηση της οικονομίας, η στήριξη της πραγματικής οικονομίας που θα δώσει νέες θέσεις εργασίας, είναι από αυτά που ενώνουν. 
Και, βέβαια, θα πρέπει να πούμε ότι η αντιμετώπιση της ύφεσης και της ανεργίας πρέπει να έχουν πρώτη προτεραιότητα και η έξοδος από την κρίση προϋποθέτει βεβαίως τη δημοσιονομική προσαρμογή, η οποία όμως δεν είναι ικανή συνθήκη για να βγούμε από την κρίση. Χρειάζονται κι άλλα πράγματα. Χρειάζεται ασφαλώς σχέδιο, εδώ και τώρα δράσεις και πολιτικές. Πρέπει να κάνουμε ένα άλμα μεγαλύτερο από τη φθορά. Εάν συνεχίζουμε να διαχειριζόμαστε τα πράγματα με ρυθμό που είχαμε συνηθίσει σε άλλες καταστάσεις, δεν θα βγούμε από την κρίση και τα μέτρα δεν θα είναι τα τελευταία.
Γι’ αυτό, λοιπόν, εμείς επιμένουμε ότι χρειάζεται μία επικαιροποίηση της στρατηγικής, χρειάζεται παράλληλα με τη δημοσιονομική προσαρμογή μια δέσμη μέτρων για την κοινωνική προστασία, να δούμε το θέμα της παρέμβασης στο κόστος ζωής και στις τιμές –είστε και αρμόδιος Υφυπουργός- να δούμε μια ουσιαστική ρύθμιση των δανείων κι όχι τις γιαλαντζί που συζητάτε, να δούμε αποτελεσματικά μέτρα ανάσχεσης της ανεργίας, να δούμε ένα ισχυρό δίκτυο κοινωνικής αλληλεγγύης. 
Βέβαια, η στήριξη της πραγματικής οικονομίας που είναι ο μεγάλος άξονας που πρέπει να προωθήσουμε, έχει πρώτα απ’ όλα ανάγκη από τη διασφάλιση της ρευστότητας στην αγορά. Χωρίς ρευστότητα στην αγορά δεν μπορεί να στηριχθούν οι επιχειρήσεις. Θα πρέπει επιτέλους να καταλήξουμε σε αυτό το φορολογικό σύστημα που λένε όλες οι πτέρυγες εδώ μέσα, το δίκαιο, το αναπτυξιακό, το κοινωνικό, το αποτελεσματικό, το σταθερό, αλλά ο διάλογος έχει σταματήσει εδώ και καιρό, επτά μήνες. Πιστεύω ότι χάσαμε πολύτιμο χρόνο από το Μάρτιο και μετά με τις απανωτές εκλογές και με την παρατεταμένη προετοιμασία της Κυβέρνησης. Αλλιώς δεν θα υπάρξουν νέες επενδύσεις, νέες δουλειές και νέες θέσεις εργασίας.
Γι’ αυτό, λοιπόν, νομίζω ότι όλα αυτά τα οποία συζητάμε και λέμε, δεν πρέπει ως λίθοι και κέραμοι ατάκτως ερριμμένα να υπάρχουν σαν σκόρπιες τακτικές. Θα πρέπει να αποτελούν συνεκτικά τμήματα ενός ενιαίου σχεδίου για την παραγωγική ανασυγκρότηση της χώρας. 
Η αρχή πιστεύω ακράδαντα ότι μπορεί να γίνει με το Εθνικό Συμβούλιο Ανταγωνιστικότητας και Ανάπτυξης. Είναι το όργανο στο οποίο θα καλέσετε όλους -και τα κόμματα- να έρθουν να καταθέσουν τις απόψεις  τους. Ξεκινήστε κι ας αναλάβει ο καθένας είτε εκπροσωπεί δυνάμεις της κοινωνίας είτε είναι πολιτική δύναμη, τις ευθύνες του σε σχέση με την ανάγκη που έχει σήμερα η πατρίδα μας και κυρίως η κοινωνία που βιώνει και τις δύσκολες συνθήκες.
Περιμένουμε άμεσα την ενεργοποίηση του Εθνικού Συμβουλίου Ανταγωνιστικότητας και Ανάπτυξης.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"13339"," Ευχαριστούμε, κύριε συνάδελφε.
Κύριε Υφυπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13340","  Δεν έχω λόγο να διαφωνήσω με τον κύριο κορμό των παρατηρήσεων.
Όπως σας είπα και στην πρωτολογία μου, η συνεργατική δράση πολιτείας και αγοράς, είναι για μας ο κινητήριος μοχλός για την επανεκκίνηση της οικονομίας. Με αυτό το πνεύμα θα αξιοποιήσουμε το Εθνικό Συμβούλιο Ανταγωνιστικότητας και Ανάπτυξης, με το οποίο θα χαράξουμε εξειδικευμένες πολιτικές, προκειμένου να έχουμε γρήγορα αποτελέσματα και να στρέψουμε την εθνική μας οικονομία προς την παραγωγή και την εξωστρέφεια, με την αξιοποίηση των νέων τεχνολογιών και της καινοτομίας.
Η διαβούλευση με την αγορά πάνω σε κάθε μας νομοθετική πρωτοβουλία, έχετε δει ότι υλοποιείται. Αυτές τις μέρες ξέρετε ότι είναι σε δημόσια διαβούλευση το σχέδιο νόμου για τις επενδύσεις. Θα γίνει πιο συστηματική με τη συμβολή του Εθνικού Συμβουλίου Ανταγωνιστικότητας και Ανάπτυξης, όχι μόνο για τις νομοθετικές μας πρωτοβουλίες αλλά και για εξειδικευμένα θέματα σαν αυτά που αναφέρατε και για τα οποία πρωτίστως πρέπει να ακούσουμε όσους μοχθούν πάνω στον κάθε κλάδο ή τομέα και συνεπώς τον γνωρίζουν καλά αφού βιοπορίζονται μέσα απ’ αυτόν. Και, βέβαια, η αξιολόγηση των πολιτικών και οι προτάσεις για πιθανές αλλαγές μπορεί να είναι στον κύκλο των αρμοδιοτήτων του ΕΣΑΑ, παρά το ότι δεν έχουν αναπτυχθεί μέχρι τώρα.
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"13341"," Ευχαριστούμε και εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα επτά μαθητές και μαθήτριες και τέσσερις εκπαιδευτικοί από το 1ο Γυμνάσιο Μαρκόπουλου.
 Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"13342"," Μάλιστα, μάλιστα.
Με τη συναίνεση του Σώματος και ώρα 11.47’ λύεται η συνεδρίαση για αύριο ημέρα Παρασκευή 12 Οκτωβρίου 2012 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση της υπ’ αριθμόν 10/7/20-9-2012 Βουλευτών των Ανεξάρτητων Ελλήνων επίκαιρης επερώτησης προς τους Υπουργούς Εσωτερικών και Οικονομικών, σχετικά με την περικοπή της επιχορήγησης των ΟΤΑ σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
