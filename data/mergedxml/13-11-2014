"","Content","name","ParlmemberID"
"23073","Date","13-11-2014",NA
"23074"," Ευχαριστούμε την κυρία συνάδελφο.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 14 Νοεμβρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφος 2 και 3 του Κανονισμού της Βουλής)
1. Η με αριθμό 249/11-11-2014 επίκαιρη ερώτηση της Βουλευτού Φθιώτιδας της Νέας Δημοκρατίας κ. Ελένης Μακρή-Θεοδώρου προς τον Υπουργό Παιδείας και Θρησκευμάτων, σχετικά με την καθυστέρηση στη διαδικασία αναγνώρισης των τίτλων επαγγελματικής ισοδυναμίας από το Συμβούλιο Αναγνώρισης Επαγγελματικών Προσόντων (Σ.Α.Ε.Π.).
2. Η με αριθμό 253/11-11-2014 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις προθέσεις της Κυβέρνησης περί κατάργησης του κατώτατου ορίου συντάξεων.
3. Η με αριθμό 251/11-11-2014 επίκαιρη ερώτηση της ΣΤ΄ Αντιπροέδρου της Βουλής και Βουλευτού Σερρών των Ανεξαρτήτων Ελλήνων κ. Μαρίας Κόλλια - Τσαρουχά προς τον Υπουργό Παιδείας και Θρησκευμάτων, σχετικά με την έκδοση πινάκων διάθεσης και κατάταξης προσωπικού δευτεροβάθμιας εκπαίδευσης του Υπουργείου Παιδείας και Θρησκευμάτων.
4. Η με αριθμό 257/11-11-2014 επίκαιρη ερώτηση της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τον Υπουργό Δημόσιας Τάξης και Προστασίας του Πολίτη, σχετικά με την παράτυπη διοικητική κράτηση των αιτούντων άσυλο.
5. Η με αριθμό 263/11-11-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την εταιρεία «ΒΙΟΧΑΡΤΙΚΗ ΑΒΕΕ».
6. Η με αριθμό 252/11-11-2014 επίκαιρη ερώτηση του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Βασιλείου Καπερνάρου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση των επιδομάτων από την εφαρμογή του ελάχιστου εγγυημένου εισοδήματος.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 2 και 3 του Κανονισμού της Βουλής)
1. Η με αριθμό 254/11-11-2014 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Βασιλικής Κατριβάνου προς τον Υπουργό Δημόσιας Τάξης και Προστασίας του Πολίτη, σχετικά με την παράταση της κράτησης αλλοδαπών πέραν του ανώτατου ορίου των δεκαοκτώ μηνών.
2. Η με αριθμό 247/11-11-2014 επίκαιρη ερώτηση του Βουλευτή Αχαΐας των Ανεξαρτήτων Ελλήνων κ. Νικολάου Νικολόπουλου προς τον Υπουργό Οικονομικών, σχετικά με τις υπογεγραμμένες δανειακές συμβάσεις με τους δανειστές και το ΔΝΤ.
3. Η με αριθμό 258/11-11-2014 επίκαιρη ερώτηση του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τον Υπουργό Παιδείας και Θρησκευμάτων, σχετικά με την αντιμετώπιση των προβλημάτων του Ειδικού Δημοτικού Σχολείου Τρικάλων.
4. Η με αριθμό 264/11-11-2014 επίκαιρη ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για οικονομική ενίσχυση των εργαζομένων της Ναυπηγοεπισκευαστικής Ζώνης.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23075"," Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Θα ξεκινήσουμε με τη συζήτηση της τέταρτης με αριθμό 243/10-11-2014 επίκαιρης ερώτησης πρώτου κύκλου της Βουλευτού Μαγνησίας των Ανεξαρτήτων Ελλήνων κ Μαρίνας Χρυσοβελώνη προς τον Υπουργό Υγείας, σχετικά με τη φθίνουσα πορεία του προσωπικού στον τομέα της δημόσιας υγείας στη Μαγνησία.
Στην επίκαιρη ερώτηση θα απαντήσει ο Αναπληρωτής Υπουργός κ. Λεωνίδας Γρηγοράκος.
Κυρία συνάδελφε, έχετε τον λόγο για δύο λεπτά για να αναπτύξετε την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23076"," Ευχαριστώ, κύριε Πρόεδρε.
Κύριε Υπουργέ, την καταστροφική επίπτωση του μνημονίου στην υγεία τη γνωρίζουμε όλοι. Νομίζω ότι ούτε και εσείς θα αρνηθείτε πως οι δημόσιες υπηρεσίες υγείας κατά τα τελευταία χρόνια συρρικνώνονται διαρκώς, το προσωπικό όλων των κλάδων μειώνεται, οι υγειονομικές μονάδες κλείνουν ή εκφυλίζονται, υπολειτουργώντας.
Τη σημερινή επίκαιρη ερώτησή μου την κατέθεσα, έχοντας φυσικά στο μυαλό μου τη Μαγνησία. Όμως, προφανώς, η παραπάνω απελπιστική κατάσταση αγγίζει ολόκληρη τη χώρα και επηρεάζει τη συντριπτική πλειοψηφία των Ελλήνων πολιτών. Τα προβλήματα εκτείνονται σε όλα τα επίπεδα και βαθμίδες υπηρεσιών υγείας στη Μαγνησία, από την επείγουσα προνοσοκομειακή -ΕΚΑΒ- στην πρωτοβάθμια -ΠΕΔΥ- και μέχρι το Γενικό Νοσοκομείο Βόλου, το οποίο πλήττεται συνεχώς από τεράστιες ελλείψεις μόνιμου προσωπικού. Απλώς επικέντρωσα την ερώτησή μου στα συνολικά νούμερα γιατρών, νοσηλευτών κ.λπ., για να σας δώσω την ευκαιρία να απαντήσετε με τρόπο που θα διαφωτίσει και δεν θα συσκοτίσει το πρόβλημα.
Το λέω αυτό, γιατί δυστυχώς έχω ρωτήσει πάνω από δέκα φορές τον Υπουργό Υγείας, από τον Ιούνιο μέχρι και πρόσφατα, χωρίς όμως να λάβω καμμία απάντηση στα επιμέρους ζητούμενα στοιχεία. Ελπίζω πως η σημερινή ερώτησή μου, που αφορά το συνολικό υγειονομικό προσωπικό του δημοσίου στη Μαγνησία, θα απαντηθεί, ώστε να ενημερωθούν οι πολίτες.
Υπάρχουν, βέβαια, κύριε Υπουργέ και οι συμβασιούχοι αγροτικοί γιατροί, οι επικουρικοί, αντικείμενο το οποίο θα θέσει αμέσως μετά ο συνάδελφος Βουλευτής Μαγνησίας κ. Μουτσινάς, με αφορμή τη διάλυση του Περιφερειακού Ιατρείου Αλοννήσου, για το οποίο θερμά παρακαλώ να επιληφθείτε πάραυτα, γιατί θα θρηνήσουμε θύματα. Σας το είπα και προηγουμένως κατ’ ιδίαν.
Κύριε Υπουργέ, εγώ περιορίζομαι να κλείσω την παρέμβασή μου με δύο ερωτήματα: Πόσοι μόνιμοι γιατροί, νοσηλευτές και μέλη του παραϊατρικού, βοηθητικού και άλλου προσωπικού δημοσίων μονάδων υγείας της Μαγνησίας, δηλαδή του Αχιλλοπουλείου, των κέντρων υγείας, των πολυϊατρείων, απομακρύνθηκαν οριστικά κατά τα τελευταία δυόμισι χρόνια και πόσοι διορίστηκαν, για να τους αντικαταστήσουν από την Κυβέρνησή σας;
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"23077"," Ευχαριστούμε την κυρία συνάδελφο.
Τον λόγο έχει ο κύριος Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23078"," Κύριε Πρόεδρε, κυρία συνάδελφε, είναι γεγονός ότι το Εθνικό Σύστημα Υγείας έχει πληγεί από το μεσοπρόθεσμο και την απαγόρευση των προσλήψεων, στην αρχή με την αναλογία δέκα προς ένα -δηλαδή στις δέκα αποχωρήσεις μία πρόσληψη- και τώρα που άλλαξε η αναλογία, με πέντε προς έναν. Αυτό δεν μπορούσε να αφήσει απέξω το μόνιμο προσωπικό και γενικά το προσωπικό υγείας του νομού σας, αλλά και της εν γένει περιοχής. 
Έχω δει ότι επανειλημμένως έχετε κάνει διάφορες ερωτήσεις και έχετε πάρει διάφορες απαντήσεις, οι οποίες δεν σας κάλυψαν. Είναι γεγονός ότι η περιοχή σας έχει πραγματικά πληγεί, διότι είχαμε πάρα πολλές αποχωρήσεις και βάσει του μεσοπρόθεσμου δεν μπορούσαμε να κάνουμε τις συγκεκριμένες προσλήψεις. 
Όμως, θέλω να σας πω, κυρία συνάδελφε, ότι δεν είναι μόνο αυτός ο λόγος. Ο λόγος είναι, όπως θα απαντήσω και στον κ. Μουτσινά στην επόμενη ερώτηση για την Αλόννησο που ξέρω ότι σας ενδιαφέρει, όπως είπατε και εσείς, ότι δεν είχαμε και προσφορά γιατρών και ιδιαίτερα αγροτικών γιατρών για τις δικές σας περιοχές, αλλά και εν γένει αγροτικών γιατρών στην Ελλάδα. 
Αυτό φαίνεται το τελευταίο χρονικό διάστημα στο Υπουργείο από την ημέρα που περάσαμε την υποχρεωτικότητα του αγροτικού ιατρείου, το οποίο ήταν στην εποχή τη δική μου και πηγαίναμε από υποχρέωση μετά από το πανεπιστήμιο να κάνουμε αγροτικό ιατρείο, πριν ξεκινήσει η ειδικότητα. Αυτό ήταν κάτι σημαντικό, διότι υπήρχαν τότε αγροτικά ιατρεία, όπου πήγαιναν οι ιατροί να εκπληρώσουν την υπηρεσία υπαίθρου, πριν ξεκινήσουν την ειδικότητα. Αυτό για κάποιους λόγους, οι οποίοι δεν είναι της παρούσης, είχε ανασταλεί τα τελευταία χρόνια και το επαναφέραμε πριν από δυο μήνες. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Αναπληρωτή Υπουργού)
Τώρα, λοιπόν, φαίνεται, κυρία Χρυσοβελώνη, ότι θα υπάρξουν προσφορές εργασίας, διότι είχαμε επτακόσια ογδόντα εννέα αγροτικά ιατρεία κενά πριν από ένα μήνα σε όλη την Ελλάδα επί συνόλου χιλίων εννιακοσίων. Τώρα, λοιπόν, τα έχουμε προκηρύξει όλα αυτά και περιμένουμε, μιας και θα είναι η περίοδος που ορκίζονται οι νέοι ιατροί, ότι θα έχουμε κάποια αγροτικά ιατρεία που θα πληρωθούν από τις προκηρύξεις που έχουμε κάνει. 
Όμως, είναι γεγονός ότι και το 2011, λόγω του μεσοπρόθεσμου, είχαμε απαγορεύσει-αναστείλει τις προσλήψεις γιατρών και προσωπικού στο Εθνικό Σύστημα Υγείας με την αναλογία, όπως σας είπα, δέκα προς ένα και τώρα πια έχει γίνει πέντε προς ένα. Για αυτές τις προσλήψεις στις 28 Αυγούστου φέτος, μιας και πήραμε το πράσινο φως, δώσαμε την εντολή σε όλα τα Συμβούλια στο Εθνικό Σύστημα Υγείας, δηλαδή στα ΣΚΕΙΟΠΝΙ -τα Συμβούλια Κρίσης Επιστημονικού Προσωπικού- να μας κρίνουν τους γιατρούς που από το 2011 και πριν είχαν βάλει υποψηφιότητες, ούτως ώστε να μπορέσουμε -επειδή έχουμε αυτήν τη στιγμή τα χρήματα- να τους προσλάβουμε το 2014. Υπάρχουν δηλαδή οι πιστώσεις να  πάρουμε κάποιους γιατρούς.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Κύριε Πρόεδρε, δώστε μου ένα λεπτό.
Ήδη έχουμε πάρει τετρακόσιους εβδομήντα πέντε γιατρούς και γι’ αυτό στη δική σας την περιοχή αυτήν τη στιγμή θα διοριστεί ένα ακτινοδιαγνώστης, ένας ουρολόγος και ένας ακτινολόγος, δηλαδή έχουμε τρεις γιατρούς ουρολογίας και παθολογίας. Βέβαια, αυτό το νούμερο των τριών, σε σχέση με τους πενήντα που έχουν αποχωρήσει, είναι πάρα πολύ μικρό.
Όμως, κυρία συνάδελφε, για ενημέρωση του Σώματος θα ήθελα να σας πω ότι έχουν περάσει πια από την προκήρυξη των γιατρών το 2009 πέντε χρόνια. Όπως καταλαβαίνετε, οι συνάδελφοι μου, οι γιατροί, έψαξαν να βρουν κάπου αλλού δουλειά. Έχουν τακτοποιηθεί. Είναι οικογενειάρχες. Είναι επιστήμονες. Έχουν πάει στο εξωτερικό. Πιθανόν να έχουν ανοίξει ένα ιδιωτικό ιατρείο. Άρα, έχουν αλλάξει πια τα δεδομένα.
Αυτήν τη στιγμή αντιμετωπίζουμε, κυρίες και κύριοι συνάδελφοι, το μεγάλο πρόβλημα να υπάρχουν οι αιτήσεις του 2009, του 2010 και του 2011 και να ψάχνουμε μέσα από τα γραφεία προσωπικού των νοσοκομείων να δούμε αν αυτοί οι γιατροί ενδιαφέρονται ακόμη γι’ αυτές τις θέσεις που είχαμε προκηρύξει. 
Είναι ένα μείζον θέμα αυτό. Πραγματικά γίνεται μια πάρα πολύ μεγάλη δουλειά. Το χρονικό διάστημα είναι…","ΛΕΩΝΙΔΑΣ ΓΡΗΓΟΡΑΚΟΣ",114
"23079"," Κύριε Υπουργέ, σας παρακαλώ να συνεχίσετε στη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23080"," Τελειώνω, κύριε Πρόεδρε.
Είναι, λοιπόν, πολύ μικρό το χρονικό διάστημα. Θα σας απαντήσω ειδικότερα για την ερώτηση που μου κάνατε στη δευτερολογία μου, αλλά θέλω να σας πω ότι αντιμετωπίζουμε εγγενείς δυσκολίες για να προσλάβουμε γιατρούς το 2014. 
Ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"23081"," Με συγχωρείτε που παρεμβαίνω, κυρία Χρυσοβελώνη. Παρακαλώ, να τηρούμε τους χρόνους. Είναι δέκα οι επίκαιρες ερωτήσεις και αμέσως μετά ακολουθεί το νομοσχέδιο, όπου απομένουν πάρα πολλοί συνάδελφοι να μιλήσουν. Γι’ αυτό θα παρακαλέσω να τηρούμε όλοι αυστηρά τους χρόνους. 
Κυρία Χρυσοβελώνη, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23082"," Ευχαριστώ, κύριε Πρόεδρε.
Κύριε Υπουργέ, όσον αφορά το Περιφερειακό Ιατρείο Αλοννήσου λάβετε υπ’ όψιν σας ότι στις 30 Νοεμβρίου διαλύεται. Αυτό σημαίνει ότι δεν υπάρχει πολύς χρόνος. Θα πρέπει πάραυτα να ενεργήσετε. Σας το λέω, επειδή αναφερθήκατε σε αυτό. 
Η μη ορισμένη απάντησή σας στα ερωτήματα που έθεσα καταδεικνύει ξεκάθαρα την τραγική κατάσταση, στην οποία έχει περιέλθει η δημόσια υγεία στη Μαγνησία, κάτι που και εσείς αποδέχεστε. Και προφανώς αυτή είναι η αιτία, για την οποία σε όλες αυτές τις ερωτήσεις που έχω κάνει δεν υπήρξαν συγκεκριμένες απαντήσεις. Επομένως, δεν έχετε απαντήσει για το προσωπικό του ΕΚΑΒ, δεν απαντήσατε για το ΠΕΔΥ του Βόλου, δεν απαντήσατε συγκεκριμένα για το Αχιλλοπούλειο Νοσοκομείο. Το μόνιμο προσωπικό συνεχώς φθίνει και το μόνο που ακούμε εδώ και πάρα πολύ καιρό στη Μαγνησία, αλλά και σε ολόκληρη την Ελλάδα, είναι υποσχέσεις. 
Την ώρα, λοιπόν, κατά την οποία διαβάζουμε δελτία Τύπου, τα οποία εκδίδονται και από το Υπουργείο σας για το αόρατο μέλλον, οι πολίτες της Μαγνησίας να σας ενημερώσω ότι δεν έχουν ασθενοφόρα, βράδια ή Σαββατοκύριακα, επειδή δεν υπάρχουν οδηγοί για τις βάρδιες. Δεν έχουν γιατρούς στα πολυιατρεία για να τους γράψουν φάρμακα και να τους εξετάσουν. Δεν υπάρχουν χειρουργοί ογκολόγοι για τις αναγκαίες επεμβάσεις. Η μνημονιακή πολιτική της συγκυβέρνησης Σαμαρά στη δημόσια υγεία διαλύει τη Μαγνησία και μαζί με αυτή και ολόκληρη τη χώρα.
Σε αυτό το σημείο βέβαια θέλω να πω, για να είμαι δίκαιη, ότι δεν σας βαρύνει η αποκλειστική ευθύνη, με δεδομένο ότι εσείς βρίσκεστε στο συγκεκριμένο Υπουργείο εδώ και πέντε μήνες. Όμως, είναι τραγικό το γεγονός ότι στο συγκεκριμένο Υπουργείο υπήρξε Υφυπουργός και η νυν Βουλευτής Μαγνησίας η κ. Μακρή. Παρά το γεγονός ότι έχουν τεθεί αυτά τα θέματα κατ’ επανάληψη, εν τούτοις και επί δικής της θητείας δεν είχα καμμία συγκεκριμένη απάντηση. 
Δυστυχώς, αυτό που εσείς είπατε στην αρχή της τοποθέτησής σας, επιβεβαιώνει την τραγική κατάσταση, στην οποία βρίσκεται η Μαγνησία, αλλά και όλη η Ελλάδα, στο χώρο της υγείας λόγω της μνημονιακής πολιτικής που ακολουθείται από την πλευρά της Κυβέρνησης. 
Νομίζω, λοιπόν, ότι ο μοναδικός δρόμος που υπάρχει αυτήν τη στιγμή –και κλείνω, κύριε Πρόεδρε- για να μπορέσουν να αλλάξουν τα πράγματα, να σωθεί η χώρα, να υπάρχουν λύσεις στο χώρο της δημόσιας υγείας, είναι η ανατροπή του μνημονίου. Και θεωρώ ότι αυτή είναι η μοναδική λύση, για να μπορέσει κάποια στιγμή να υπάρξει ανάκαμψη στο χώρο της δημόσιας υγείας.
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"23083"," Έχετε τον λόγο, κύριε Υπουργέ, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23084"," Κυρία συνάδελφε, εγώ δεν αποποιούμαι τις ευθύνες μου, ούτε αποποιούμαι την αλήθεια που λέει ότι τα τελευταία χρόνια από την εποχή εφαρμογής του μνημονίου –θα σας τα καταθέσω κιόλας- είχαμε το 2012 τριάντα αποχωρήσεις γιατρών του ΕΣΥ, το 2013 δεκαεπτά και το 2014 οκτώ. Είχαμε, δηλαδή, αποχωρήσεις πενήντα πέντε γιατρών. Είχαμε πάρει δέκα επικουρικούς γιατρούς. Πήραμε δεκαεννιά το 2012, οκτώ επικουρικούς το 2013 και δεκαέξι επικουρικούς το 2014. Είχαμε, δηλαδή -δεκαέξι και εννιά μας κάνει είκοσι πέντε και οκτώ, τριάντα τρία- τριάντα τρεις επικουρικούς γιατρούς. Σίγουρα δεν ήταν ο αριθμός των πενήντα πέντε. Ήταν επικουρικοί, μη μόνιμοι τριάντα τρεις γιατροί. 
Δεν αφήσαμε ποτέ ακάλυπτο κανένα νοσοκομείο, κυρία Χρυσοβελώνη. Σε λίγο θα απαντήσω για την Αλόννησο, όπου και εκεί είχαμε μεγάλες δυσκολίες. Και θα σας εξηγήσω τους λόγους. Θα σας τα καταθέσω αυτά τα χαρτιά, γιατί δεν ξέρω αν τα έχετε πάρει ποτέ ακριβώς. 
Μιλήσατε για το Εθνικό Κέντρο Άμεσης Βοήθειας, το ΕΚΑΒ.
Κύριε Πρόεδρε, κύριοι συνάδελφοι, λυπάμαι πάρα πολύ, γιατί ένας διαγωνισμός για εκατόν εξήντα εφτά ασθενοφόρα διαρκεί επτά χρόνια. Αυτό είναι πρωτόγνωρο. Σε χώρα της Ευρωπαϊκής Ένωσης ένας διαγωνισμός να διαρκεί επτά χρόνια. Όταν αναλάβαμε με τον κ. Βορίδη και την κ.  Παπακώστα και επειδή στις αρμοδιότητές μου είναι και το ΕΚΑΒ, πήγα στο γραφείο του Πρωθυπουργού και έχω αναφέρει το μείζον θέμα της μη κατοχύρωσης ή ανοίγματος προσφορών των ασθενοφόρων. Υπάρχουν τα χρήματα και αυτή τη στιγμή περιμένουμε επτά χρόνια για να γίνει ο διαγωνισμός. Αυτό είναι φοβερό. 
Θέλω να σας διαβεβαιώσω ότι την προηγούμενη Παρασκευή ανοίχθηκαν οι προσφορές μετά από επτά χρόνια. Αυτό κάτι λέει για την Ελλάδα μας.
Επίσης, προκηρύξαμε χθες διακόσιες θέσεις πληρωμάτων των ασθενοφόρων. Όπως καταλαβαίνετε, αυτά θα πάνε μέσα από το Ανώτερο Συμβούλιο Επιλογής Προσωπικού.
Επίσης, κυρία συνάδελφε, έχουμε προκηρύξει εννιακόσιες θέσεις γιατρών του ΠΕΔΥ για όλη την Ελλάδα. Η προκήρυξη έχει βγει στο διαδίκτυο.
Θέλω να διαβεβαιώσω το Σώμα, όπως είπα προχθές σε μία άλλη ερώτηση στην οποία απάντησα, ότι από τη μέρα που πήγαμε, από τις 28 Αυγούστου μέχρι σήμερα, είναι «στον αέρα» δυόμισι χιλιάδες θέσεις γιατρών. Θα σας τις πω: Είναι εννιακόσιες θέσεις από το ΠΕΔΥ, είναι οχτακόσιες θέσεις επικουρικών γιατρών, είναι και τετρακόσιοι εβδομήντα πέντε γιατροί πριν από το 2011 που ήταν «κρυμμένοι» και είναι στη διαδικασία του Γενικού Λογιστηρίου του Υπουργείου Διοικητικής Μεταρρύθμισης και του δικού μας Υπουργείου ούτως ώστε να διοριστούν το 2014. Προχθές μας αποδέσμευσε και άλλες τριακόσιες εβδομήντα δύο θέσεις απ’ αυτές οι οποίες ήταν πριν από το 2011 για να διοριστούν το 2014. 
Εκεί, όμως, αντιμετωπίζουμε πάλι μεγάλο πρόβλημα. Επειδή δεν είχαμε κάνει κρίσεις τα τελευταία πέντε χρόνια -εννοείται ότι έχουν αποχωρήσει οι περισσότεροι συνάδελφοι που ήταν στα συμβούλια κρίσης- με το άνοιγμα των προσλήψεων στο Εθνικό Σύστημα Υγείας έπρεπε να κάνουμε και τα καινούργια συμβούλια κρίσης, διότι οι περισσότεροι συνάδελφοι απ’ αυτούς είχαν συνταξιοδοτηθεί. 
Έχουμε, λοιπόν, δύο μεγάλα προβλήματα τα οποία έχουν τελειώσει αυτές τις μέρες και πιέζουμε πάρα πολύ τις διοικήσεις των νοσοκομείων, τα γραφεία προσωπικού και τις ΥΠΕ, για να προχωρήσουμε γρήγορα στην πρόσληψη αυτών των συναδέλφων. Αλλιώς, όπως καταλαβαίνετε, θα χάσουμε και τα κονδύλια που αναλογούν φέτος για διορισμούς. 
Είναι μία δύσκολη περίοδος για την Ελλάδα. Πρέπει να πάμε τώρα στα καινούργια συμβούλια κρίσης, γιατί οι συνάδελφοι έχουν αποχωρήσει από τα συμβούλια κρίσης. Συγχρόνως, έχουν αποχωρήσει οι περισσότεροι γιατροί απ’ αυτούς που είχαν υποβάλει τα χαρτιά τους πριν από το 2011 και έχουμε μία τεράστια δυσκολία να βρούμε γιατρούς. Υπάρχει πρόβλημα και αυτά είναι τα γεγονότα τα οποία έχουν αναστείλει τους διορισμούς γιατρών.
Κυρία συνάδελφε, καταλαβαίνω το πρόβλημά σας. Νομίζω ότι την επόμενη εβδομάδα έχω κανονίσει να επισκεφτώ τη ΔΥΠΕ και τα νοσοκομεία της περιοχής. Θα χαρώ πολύ να είστε κι εσείς εκεί.
Σας ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"23085"," Ευχαριστούμε κι εμείς.
Θα συζητηθεί η όγδοη με αριθμό 233/10-11-2014 επίκαιρη ερώτηση δεύτερου κύκλου του Προέδρου των Ανεξαρτήτων Δημοκρατικών Βουλευτών και Βουλευτή Μαγνησίας κ. Παρίση (Πάρι) Μουτσινά προς τον Υπουργό Υγείας, σχετικά με τη λήψη μέτρων για την άμεση στελέχωση με γιατρούς και λοιπό υγειονομικό προσωπικό στο Περιφερειακό Ιατρείο Αλοννήσου.
Στην επίκαιρη ερώτηση του κυρίου συναδέλφου θα απαντήσει ο Αναπληρωτής Υπουργός κ. Γρηγοράκος.
Τον λόγο έχει ο κ. Μουτσινάς για δύο λεπτά για να αναπτύξει την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23086"," Ευχαριστώ, κύριε Πρόεδρε.
Κύριε Υπουργέ, έρχομαι τώρα σε συνέχεια της ερώτησης αυτής με συγκεκριμένο πια ερώτημα και ζητώ συγκεκριμένες δεσμεύσεις από σας, γιατί ένα Περιφερειακό Ιατρείο που είναι ιδιαίτερα σημαντικό, αυτό της Αλοννήσου -που δεν είναι ένα νεκρό, αλλά ένα ζωντανό νησί με πληθυσμό και σημαντική ανάπτυξη- βρίσκεται στο απόλυτο κενό από πλευράς υγειονομικού προσωπικού, αφού και ο τελευταίος αγροτικός γιατρός εγκαταλείπει το περιφερειακό ιατρείο στις 25 Νοεμβρίου κι έτσι το περιφερειακό ιατρείο θα βρίσκεται πια χωρίς γιατρούς σε δέκα μέρες.
Κατά συνέπεια, είναι προφανές ότι το νησί της Αλοννήσου έχει αφεθεί εδώ και πολύ καιρό στο έλεός του από το Υπουργείο Υγείας και παρά τις ερωτήσεις που έχω υποβάλει και στο παρελθόν, δεν έχει γίνει καμμία προσπάθεια για να καλυφθεί αυτό το κενό.
Το πρόβλημα δημιουργήθηκε κυρίως από το 2014, κύριε Υπουργέ. Θα σας αναφέρω τις οργανικές θέσεις και τι υπάρχει σήμερα. 
Ιατρός Γενικής Ιατρικής (Διευθυντής): Η θέση είναι κενή από την 1-1-2014. 
Αγροτικοί Ιατροί: Ο ένας έχει φύγει από το 2013 και ο άλλος μένει για δέκα μέρες ακόμα. 
Παιδίατρος: Η θέση παραμένει κενή από το Νοέμβριο του 2013, δηλαδή εδώ και ένα χρόνο. 
Οδοντίατρος: Η θέση παραμένει κενή από τις 2-1-2012. 
Παρασκευαστής: Η θέση παραμένει κενή από τις 31-1-2013. 
Μαία: Εδώ είναι ένα θέμα που πρέπει να δείτε, γιατί υπηρετεί ακριβώς τη λογική του πελατειακού κράτους. Η μαία έχει οργανική θέση στην Αλόννησο και ουδέποτε βρίσκεται στην Αλόννησο, αλλά συνεχώς στη Λάρισα. 
Επίσης, υπάρχει νοσηλεύτρια η οποία θέλει να πάρει μετάθεση στο Περιφερειακό Ιατρείο και την πάνε στο Βόλο. 
Χειριστής ακτινολογικού μηχανήματος: Εδώ είναι το οξύμωρο.
Υπάρχει σύγχρονο ακτινολογικό μηχάνημα, τελευταίας τεχνολογίας, από ιδιώτη δωρητή, το οποίο δεν έχει πάρει αδειοδότηση ώστε να λειτουργήσει. Και υπάρχει και χειριστής. 
Καταλαβαίνετε ότι το πρόβλημα είναι πραγματικά οξύ, κύριε Υπουργέ. Θέλω να τα δείτε όλα αυτά τα θέματα και να δούμε τι θα γίνει με αυτό το περιφερειακό ιατρείο, διότι, όπως σας είπα, το νησί αυτό έχει ιδιαίτερη ζωντάνια και πρέπει να το στηρίξουμε.
Ευχαριστώ.","ΠΑΡΙΣΗΣ ΜΟΥΤΣΙΝΑΣ",334
"23087"," Κύριε Υπουργέ, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23088"," Ευχαριστώ.
Κύριε συνάδελφε, όλα αυτά που είπατε είναι αλήθεια. Δεν μπορώ να αρνηθώ την αλήθεια γιατί είναι η πραγματικότητα. Εξάλλου, αλήθεια λένε μόνο οι πράξεις των ανθρώπων και σε αυτό θέλω να σας πω το εξής: Δεν υπάρχει προσφορά αγροτικών ιατρών στις δύο θέσεις αγροτικών γιατρών που έχει η Αλόννησος. Δεν πηγαίνει κανείς στο αγροτικό ιατρείο. Προκηρύσσουμε τις θέσεις και δεν πάει κανείς. 
Σας είπα προηγουμένως πώς πιστεύουμε ότι θα έχουμε τώρα προσφορά στα αγροτικά ιατρεία. Επίσης, θέλω να σας πω ότι περνάμε και μία επιπλέον διάταξη στο επόμενο νομοσχέδιο, η οποία είναι κάπως ειδική, αλλά θα το καταλάβετε. Οι συνάδελφοι γιατροί από τη στιγμή που δεν θέλουν να κάνουν ειδικότητα στην Ελλάδα -και εμείς τώρα πια τους υποχρεώσαμε να πηγαίνουν αγροτικό ιατρείο, εφόσον θέλουν να κάνουν ειδικότητα στην Ελλάδα- μπορούσαν να πάνε στον ιατρικό σύλλογο της περιοχής τους και να πάρουν μία ειδική άδεια για να μπορέσουν να κάνουν τη μετεκπαίδευσή τους σε άλλη χώρα της Ευρωπαϊκής Ένωσης. Εμείς, όμως, και αυτό τώρα πια το «μπλοκάρουμε», ούτως ώστε κανείς γιατρός να μην μπορεί να φύγει αν δεν έχει κάνει την υπηρεσία υπαίθρου, όπως κάναμε παλιά. Πρέπει να καταλάβουμε, κυρίες και κύριοι συνάδελφοι, ότι η Ελλάδα περνάει δύσκολες στιγμές και αυτήν την Ελλάδα πρέπει να τη βοηθήσουμε όλοι. Και είμαι σίγουρος, κύριε Πρόεδρε, ότι θα την βοηθήσουν και οι αγροτικοί γιατροί. 
Εγώ όμως, θα ήθελα τη συναίνεση του Σώματος σε ένα νομοσχέδιο που έρχεται και θέλω να σας προκαταβάλω λίγο. Δεν είναι δυνατόν να πηγαίνουν οι γιατροί σε νησιωτικές περιοχές, ή οι αγροτικοί γιατροί, με 600 ευρώ το μήνα. Έχουμε κάνει επανειλημμένες συσκέψεις γι’ αυτό το θέμα στο Υπουργείο. Και την επόμενη εβδομάδα θα χαρώ πολύ να είστε εδώ, στη συζήτηση που θα κάνουμε για το νομοσχέδιο για την υγεία, που φέρνει αυτές τις μικρές μεταβολές, οι οποίες, όμως, είναι ουσιαστικές για την περιφέρεια και τις νησιωτικές περιοχές. Δεν μπορεί, δηλαδή, ένας γιατρός να πάει να κάνει το αγροτικό του ιατρείο με 600 ευρώ και να μην έχει ο δήμος φροντίσει -όπως παλιά, κύριε Πρόεδρε- να υπάρχει τουλάχιστον ένα αγροτικό ιατρείο που να διαθέτει τα ανάλογα για έναν πολίτη του 2014, δηλαδή μία αξιοπρεπή διαμονή. Θα πρέπει και οι δήμοι από εδώ και πέρα να δουν πολύ διαφορετικά αυτό το θέμα της τοποθέτησης γιατρών στα αγροτικά ιατρεία των δήμων άγονων και νησιωτικών περιοχών. Θα ήθελα, όμως, και τη δική σας συμβολή και όλων των συναδέλφων. 
Και θέλω να σας πω το εξής: Θα πρέπει να αυξήσουμε το εισόδημα των γιατρών, το οποίο έχει μειωθεί, όπως και σε άλλους Έλληνες πολίτες τα τελευταία χρόνια, κατά 50%, ειδικότερα σε γιατρούς, νοσηλευτές και υγειονομικούς στις άγονες και νησιωτικές περιοχές, κύριε Μουτσινά. Εμείς έχουμε βρει τον τρόπο να αυξήσουμε τα κίνητρα, τον οποίο, βέβαια, θα αναλύσουμε στη συζήτηση του νομοσχέδιου την επόμενη εβδομάδα. Διότι, κύριε Μουτσινά, κυρίες και κύριοι συνάδελφοι, όλα τα άλλα κίνητρα που έχουμε δώσει, όπως κίνητρα εξέλιξης, επιστημονικής ανέλιξης, μόρια ώστε να μπορούν να κάνουν τις μεταθέσεις μετά από μία πενταετία σε μεγάλα νοσοκομεία της περιφέρειας, εκτός από την Αθήνα και Θεσσαλονίκη, δεν έχουν κανένα αντίκτυπο. 
Θα πρέπει, λοιπόν, πάση θυσία -και έχουμε βρει τον τρόπο, τον οποίο, βέβαια, επεξεργαζόμαστε ακόμη, αλλά πιστεύω ότι την επόμενη εβδομάδα θα είμαστε έτοιμοι- να αυξήσουμε το εισόδημα των γιατρών -όχι μόνο των αγροτικών αλλά και των συναδέλφων ιατρών- οι οποίοι θα πάνε να στελεχώσουν τα κέντρα υγείας και τα νοσοκομεία της νησιωτικής Ελλάδας και των άγονων περιοχών της Ελλάδας, ούτως ώστε να υπάρχει ένα κίνητρο. 
Στη δευτερολογία μου θα σας πω και τα στοιχεία για το κέντρο υγείας της Αλοννήσου.
Ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"23089"," Ευχαριστούμε.
Κύριε Μουτσινά, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23090"," Ευχαριστώ.
Κατ’ αρχάς, κύριε Υπουργέ, χαίρομαι που αγωνιάτε για το θέμα αυτό. Θέλουμε, όμως, να δούμε απτά παραδείγματα στο επόμενο διάστημα και κυρίως κίνητρα πραγματικά. Οι δήμοι πρέπει να βρουν στήριξη για να προχωρήσουν στις αναγκαίες υποδομές για να υποδεχτούν το επιστημονικό προσωπικό, όχι μόνο γιατρούς αλλά και γεωπόνους και κτηνιάτρους, διότι συνολικά ένα νησί, καθώς και μία ορεινή περιοχή έχουν ανάγκη από πάρα πολλά πράγματα για να στηρίξουν την παραγωγή του και την παραγωγική του βάση. 
Από τις αρχές της θητείας μου, το 2012, όταν ξεκινήσαμε σε αυτήν τη Βουλή και συγκεκριμένα από τις 10 Σεπτεμβρίου του 2012, είχα θέσει το ζήτημα αυτό για το θέμα των γιατρών που λείπουν στα νησιά, αλλά και στα κέντρα υγείας και κυρίως στις ορεινές περιοχές του Νομού Μαγνησίας.
Και εκεί το έθετα και σε μια άλλη διάσταση. Αφού υπήρχε αυτή η κρίση και αφού βλέπαμε την αδυναμία της Κυβέρνησης -εφόσον αποδέχθηκε μια εκβιαστική δημοσιονομική πολιτική από τους δανειστές και ακολουθεί αυτήν την πεπατημένη που μας οδηγεί σε συνεχή αδιέξοδα- έλεγα τότε, ας βρούμε και κάποιες παράλληλες λύσεις. Για παράδειγμα, λέγαμε από τότε να μπορέσουμε να κάνουμε υποχρεωτικό το αγροτικό ιατρείο, να μπορέσουμε να συνεργαστούμε με το Υπουργείο Άμυνας για να προσελκύσουμε ιατρούς από το Υπουργείο Άμυνας -τότε ο κ. Λυκουρέντζος είχε δεσμευτεί και έκανε προσπάθειες προς αυτήν την κατεύθυνση- για να έχουμε και μια συνυπηρέτηση σε αυτήν την κατεύθυνση και να λυθούν προβλήματα τα οποία είναι άμεσα και οξυμένα. 
Το θέμα δεν είναι μόνο στην Αλόννησο. Η Αλόννησος είναι ένα ακραίο περιστατικό το οποίο αναφέρω σήμερα. Και το αναφέρω συγκεκριμένα, κύριε Υπουργέ, γιατί η Αλόννησος είναι πολύ μακριά από το Βόλο και το χειμώνα υπάρχουν μόνο δύο καράβια την εβδομάδα κι ένα δελφίνι την ημέρα, το οποίο όμως είναι πανάκριβο. Χρειάζεται 100 ευρώ να πάει και να έρθει κάποιος στο Βόλο, που σημαίνει ότι ένας γονιός για να πάει να αγοράσει ιδιωτικές υπηρεσίες υγείας επιβαρύνεται με πάρα πολλά λεφτά και δεν είναι δυνατόν να καλύψει τις ανάγκες των παιδιών του. Υπάρχουν τριακόσια παιδιά στην Αλόννησο, κύριε Υπουργέ. Υπάρχει νηπιαγωγείο, παιδικός σταθμός, υπάρχουν δημοτικά σχολεία, γυμνάσιο και λύκειο. Υπάρχουν τριακόσια παιδιά, ζωντανές ψυχές και πρέπει να τις στηρίξουμε οπωσδήποτε. Δεν μπορεί να μην έχουν παιδίατρο σήμερα, ο οποίος λείπει ένα χρόνο. Δεν μπορεί να μην έχουν έναν διευθυντή και περιφερειακό ιατρείο. Και ξέρετε πολύ καλά ότι δεν λειτουργεί η δομή πια, δεν μπορούν να έχουν την αναγκαία προμήθεια ιατρικού υλικού αν δεν υπάρχει κάποιος διευθυντής, κάποιος γιατρός υπεύθυνος να μπορέσει να καταγράψει και να αιτήσει. Στην ουσία, δηλαδή, είναι διαλυμένο το περιφερειακό ιατρείο και από τις 25 Νοεμβρίου θα είναι εντελώς στο κενό. Δεν λειτουργεί το μηχάνημα για να κάνει κάποιος ακτινολογικές εξετάσεις στο νησί. 
Όλα αυτά είναι σοβαρά πράγματα για ένα τέτοιο νησί όπου το χειμώνα έχει τρεις χιλιάδες μόνιμους κατοίκους και δέκα χιλιάδες το καλοκαίρι, με τον τουρισμό. Και πρέπει να το στηρίξουμε, γιατί θέλουμε τον τουρισμό στη χώρα μας.
Με αυτήν την έννοια και επειδή και στα άλλα κέντρα υγείας του νομού -έχω στοιχεία- λείπουν γιατροί -το αναφέρατε και είναι προς τιμήν σας αυτό- πρέπει να κάνετε προσπάθειες. Εμείς θα στηρίξουμε τις προσπάθειες αυτές. Θέλουμε να δούμε και το νομοσχέδιο αυτό, για να μπορέσουμε πραγματικά να δώσουμε μια αίσθηση ότι νοιαζόμαστε για τον κόσμο αυτόν σε μια εποχή κρίσης. 
Δεν μπορεί οι υπηρεσίες υγείας να μπαίνουν στο στόχαστρο και στη μέγγενη της δημοσιονομικής πολιτικής με αυτήν την έννοια που μπαίνουν.
Ευχαριστώ.","ΠΑΡΙΣΗΣ ΜΟΥΤΣΙΝΑΣ",334
"23091"," Κύριε Υπουργέ, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23092"," Κύριε συνάδελφε, εκτιμώ αφάνταστα την ειλικρίνειά σας. Από το 2012 είναι γεγονός ότι έχετε κάνει πολλές ερωτήσεις και εσείς και η κ. Χρυσοβελώνη.
Θέλω να πω, όμως, δύο πράγματα στο Σώμα: Δεν μπορεί να έχουμε και το καρβέλι άκοπο και το σκύλο χορτάτο. Δεν γίνεται αυτό. Βλέπουμε ότι δεν υπάρχει προσφορά υπηρεσιών υγείας από το ιατρικό και υγειονομικό δυναμικό της χώρας ειδικά σε άγονες και νησιωτικές περιοχές. Ειλικρινά, θα ήθελα τις προτάσεις σας για τις νησιωτικές και άγονες περιοχές. Προκηρύσσουμε τις θέσεις. Για την Αλόννησο έχουμε προκηρύξει το τελευταίο χρονικό διάστημα δύο φορές τις θέσεις των αγροτικών ιατρών. Προκηρύσσουμε συνεχώς θέσεις για επικουρικούς γιατρούς, για παιδιάτρους, αλλά δεν πάει κανείς.
Εγώ, λοιπόν, τολμώ να πω ότι θα πρέπει να δούμε με διαφορετικό μάτι το Εθνικό Σύστημα Υγείας σήμερα. Το Εθνικό Σύστημα Υγείας όταν φτιάχτηκε το 1981-1983 από τον Παρασκευά τον Αυγερινό και το Γιώργο Γεννηματά μιλούσε για πλήρη και αποκλειστική απασχόληση. Σήμερα, όμως, δεν μπορούν να πάνε γιατροί -όπως σας είπα- με 600 και 1.000 ευρώ σε μία απομακρυσμένη περιοχή, επειδή, όπως καταλαβαίνετε, το μεσοπρόθεσμο, κύριε Μουτσινά, δεν επιτρέπει επιδοματικές πολιτικές. Δηλαδή, δεν μπορούμε να δώσουμε ούτε επιδόματα στους γιατρούς.
Έχουμε σκεφτεί αυτές τις ημέρες στο Υπουργείο να αυξήσουμε την τιμή της ώρας απασχόλησης των γιατρών στις άγονες και νησιωτικές περιοχές, ούτως ώστε να τους δώσουμε ένα καλό εισόδημα. Αλλιώς, είμαστε υποχρεωμένοι να πάμε σε άλλες λύσεις. Δεν μπορούμε πια να εμμένουμε σε μια κατάσταση στην οποία δεν υπάρχει προσφορά εργασίας, κύριε Πρόεδρε. Θα πρέπει να δούμε τελικά τι θα κάνουν οι νησιωτικές και άγονες περιοχές. 
Εμείς την επόμενη εβδομάδα θα κάνουμε αρκετές, πραγματικά, τομές για την πρόσληψη γιατρών. Παραδείγματος χάριν, πριν από δεκαπέντε μέρες που είχα πάει στο Σουφλί, στον Έβρο και στο Διδυμότειχο, είπαμε το εξής: Βρήκαμε αγροτικούς γιατρούς ειδικευμένους στην περιοχή εκείνη. Από τη στιγμή, λοιπόν, που είδαμε ότι κάνουν αγροτικό ειδικευμένοι γιατροί, φέρνουμε την επόμενη εβδομάδα διάταξη που λέμε ότι εφόσον υπάρχουν κενές θέσεις ειδικευμένων στο νοσοκομείο της περιοχής που υπηρετούν οι αγροτικοί γιατροί, τότε να μπορούν να τις καταλαμβάνουν, εφόσον θέλουν. 
Σας λέω ότι φέρνουμε την επόμενη εβδομάδα κάποιες τέτοιες ρυθμίσεις ούτως ώστε να δώσουμε την ευκαιρία σε ιατρούς να πάνε. 
Όσον αφορά τα θέματα της Αλοννήσου, αυτές τις μέρες παραδίδεται ένα καινούργιο ασθενοφόρο και το ξέρετε. Βάλατε το θέμα της μαίας της περιοχής. Έχουμε, όμως, αποσπάσει μια άλλη νοσηλεύτρια από το νοσοκομείο της Λάρισας στο κέντρο υγείας και το θέμα της μαίας θα το δω προσωπικά μόλις πάω τώρα στο γραφείο μου ώστε να δω που κολλάει. 
Τρίτον, είναι γεγονός ότι υπάρχει ένα καινούργιο ακτινολογικό μηχάνημα. Κύριε συνάδελφε, όμως, για να μπει ένα ακτινολογικό μηχάνημα έχει τις διαδικασίες και του Δημοκρίτου και της Ειδικής Υπηρεσίας Πυρηνικής Ενέργειας. Τα ξέρετε, κύριε Πρόεδρε, γιατί ο αδερφός σας ασχολείται με αυτά. Άρα, πρέπει να πάρουμε αυτές τις ειδικές άδειες –βρισκόμαστε σε διαδικασία αδειοδότησης για το μηχάνημα- για να μπορέσει να εγκατασταθεί.
Καταλαβαίνω την αγωνία σας. Θέλω να σας πω ότι τελειώνει η θητεία της αγροτικής ιατρού σε μία εβδομάδα. Αυτή η αγροτική ιατρός θα πάρει παράταση της θητείας της. Πιστεύω, με τη διαβεβαίωση του ΥΠΕάρχη και του διοικητού του Νοσοκομείου Βόλου, ότι δεν θα έχουμε καθόλου κενό στην Αλόννησο έως ότου στο Πολυδύναμο Ιατρείο Αλοννήσου καλυφθούν οι μόνιμες θέσεις, οι οποίες ήταν πραγματικά πολλές και σήμερα δεν υπάρχει προσέλευση για εργασία στην Αλόννησο. 
Θα κάνουμε το καλύτερο. Και όταν επισκεφτώ την επόμενη εβδομάδα την περιοχή σας, θα χαρώ να σας δω μαζί. 
Ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"23093"," Και εμείς ευχαριστούμε. 
Θα συζητηθεί τώρα η έβδομη με αριθμό 245/10-11-2014 επίκαιρη ερώτηση πρώτου κύκλου του Βουλευτή Αχαΐας του Κομμουνιστικού Κόμματος Ελλάδας κ. Νικολάου Καραθανασόπουλου προς τους Υπουργούς Εσωτερικών και Οικονομικών, σχετικά με τον συμψηφισμό της εκλογικής αποζημίωσης των εργαζομένων με άλλες δαπάνες στο Δήμο Πατρέων. Στην ερώτηση θα απαντήσει ο Υφυπουργός κ. Γεώργιος Ντόλιος. 
Έχετε τον λόγο, κύριε συνάδελφε, για δύο λεπτά για να αναπτύξετε την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23094"," Ευχαριστώ, κύριε Πρόεδρε. 
Μετά τη μείωση για πάνω από 60% των κεντρικών αυτοτελών πόρων προς τους δήμους, αλλά και στις περιφέρειες, την επιβολή του οικονομικού παρατηρητηρίου που ελέγχει τους δήμους για υπέρβαση των δαπανών, η Κυβέρνηση προχώρησε και στη φορολόγηση των δήμων, όπως για παράδειγμα με τον ΕΝΦΙΑ, για τη κτήρια που οι δήμοι αξιοποιούν. 
Παρότι ο Δήμος της Πάτρας προχώρησε σε ρύθμιση στην Γ΄ ΔΟΥ Πατρών της δόσης του ΕΝΦΙΑ, το Υπουργείο προχώρησε στην παρακράτηση. Μάλιστα, παρακρατήθηκαν χρήματα που αφορούσαν την εκλογική αποζημίωση των εργαζόμενων, ύψους 17.562 ευρώ. Είναι η πρώτη φορά που μπαίνουν σε συμψηφισμό οι αποδοχές των εργαζόμενων. Και είναι ένα πρωτοφανές γεγονός! Ενδεχόμενα να χρωστάει κάποιος δήμος. Όμως, το να μπαίνουν σε συμψηφισμό οι αποδοχές των εργαζόμενων είναι πρωτόγνωρο και απαράδεκτο γεγονός. Πολύ, δε, περισσότερο που στη συγκεκριμένη περίπτωση υπάρχει και η βεβαίωση της Γ΄ Εφορίας Πατρών, αλλά υπάρχει και η σελίδα από το Taxisnet που λέει ότι ο Δήμος της Πάτρας προχώρησε σε συγκεκριμένη ρύθμιση και δεν χρωστάει κάτι, με αποτέλεσμα να παρακρατηθεί η εκλογική αποζημίωση χωρίς να υπάρχει κάποιος συγκεκριμένος λόγος από τη στιγμή που υπάρχει η συγκεκριμένη ρύθμιση. 
Αυτό το οποίο είναι πολύ απλό και φυσιολογικό ως ερώτημα, κύριε Υπουργέ, είναι εάν αυτά τα χρήματα θα επιστραφούν άμεσα για να αποδοθούν στους εργαζόμενους από τους οποίους παρανόμως παρακρατήθηκαν.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"23095"," Έχετε τον λόγο, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23096"," Θεωρώ απολύτως λογική την ερώτηση. Κανονικά θα έπρεπε να ήταν εδώ το Υπουργείο Οικονομικών για να δώσει απάντηση. Δεν έγινε κατορθωτό, αλλά δεν ήθελα να αρνηθώ να έρθω στη Βουλή για να δώσω κάποιες εξηγήσεις, για να ξέρετε ακριβώς περί τίνος πρόκειται. 
Η αλήθεια είναι ότι πρόκειται περί της εκλογικής αποζημίωσης, για αμοιβές εργαζόμενων που δεν είναι, όμως, μισθοδοσία. Για αυτόν ακριβώς το λόγο κάποιες εκ των ΔΟΥ της χώρας, όχι όλες οι ΔΟΥ, θεωρούν ότι αυτού του είδους τα ποσά μπορούν να συμψηφίζονται με χρέη των δήμων προς το δημόσιο. 
Εμείς ως Υπουργείο Εσωτερικών από την αρχή εκείνο που κάναμε ήταν να μεταφέρουμε τα ποσά αυτά μέσω των αποκεντρωμένων διοικήσεων στους δήμους. Και στη συνέχεια -όπως σας είπα- το ζήτημα ανέκυψε από το 2012 ακόμη ότι κάποιες ΔΟΥ συμψηφίζουν το θέμα. 
Στη συνέχεια επικοινωνήσαμε με το Υπουργείο Οικονομικών. Εκεί έχουμε δυο διευθύνσεις. Η μια διεύθυνση μας απαντάει δια της αλληλογραφίας ότι κακώς συμψηφίζονται, η άλλη διεύθυνση μας απαντάει δια της αλληλογραφίας ότι καλώς συμψηφίζονται και μάλλον χρειάζεται νομοθετική ρύθμιση. Δεν μας το λέει. Το εικάζουμε από την απάντηση της πρώτης διεύθυνσης.","ΓΕΩΡΓΙΟΣ ΝΤΟΛΙΟΣ",370
"23097"," Απευθύνθηκαν στο Υπουργείο μπάχαλο!","ΑΠΟΣΤΟΛΟΣ ΚΑΚΛΑΜΑΝΗΣ",172
"23098"," Διαπιστώνουμε και είμαι απολύτως ειλικρινής, κύριε Καραθανασόπουλε, ότι το περιεχόμενο αυτής της αλληλογραφίας ανταλλάσσεται και μεταξύ των δυο Γενικών Διευθύνσεων. 
Όπως αντιλαμβάνεστε, είναι αναγκαία η νομοθετική ρύθμιση η οποία πρέπει να λέει ρητά ότι οι αμοιβές των εργαζόμενων δεν μπορεί να συμψηφίζονται με τα οποιαδήποτε χρέη των δήμων προς το δημόσιο. 
Απαιτείται, λοιπόν, μια νομοθετική ρύθμιση και την πρωτοβουλία γι’ αυτήν πρέπει να την έχει το Υπουργείο Οικονομικών.
Εμείς, ως Υπουργείο Εσωτερικών, δηλώνουμε ρητά σήμερα στη Βουλή ότι θα αναλάβουμε αυτήν την πρωτοβουλία προς το Υπουργείο Οικονομικών. Σας καλούμε, όμως, και εσάς να συνδράμετε σ’ αυτή μας την προσπάθεια, ή, αν θέλετε, καταθέστε εσείς μια τροπολογία, μια διάταξη με αυτό ακριβώς το περιεχόμενο για να τη συνδράμουμε εμείς.
Όσον αφορά το αν θα επιστραφούν τα χρήματα, εννοείται, βέβαια, ότι μετά από μια τέτοια διάταξη θα επιστραφούν.","ΓΕΩΡΓΙΟΣ ΝΤΟΛΙΟΣ",370
"23099"," Κύριε συνάδελφε, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23100"," Είναι φανερό ότι δεν είστε ο καθ’ ύλην αρμόδιος για να απαντήσει. Και, βεβαίως, η απάντηση που δώσατε αντανακλά την πραγματικότητα. Ενώ, δηλαδή, υπάρχει συγκεκριμένη διάταξη όπου η μισθοδοσία των εργαζόμενων δεν μπορεί να συμψηφιστεί, κάποιες ΔΟΥ θεωρούν ότι οι εκλογικές αποζημιώσεις δεν εντάσσονται στην μισθοδοσία. Είναι αποδοχές των εργαζομένων. Δεν έχει σημασία το αν λαμβάνονται με τη μορφή επιδόματος ή όχι. Εξακολουθούν να είναι μισθοδοσία των εργαζόμενων. Δεν είναι κάτι διαφορετικό. Δεν είναι κάποιο δώρο. 
Άρα, λοιπόν, απ’ αυτήν την άποψη είναι παράλογο το γεγονός –έτσι το εκτιμάμε- ότι υπάρχουν κάποιες ΔΟΥ που θεωρούν μη μισθοδοσία να μπορούν να συμψηφιστούν οι αποδοχές των εργαζόμενων. Ένα ζήτημα είναι αυτό.
Δεύτερο ζήτημα: Χρειάζεται άμεσα, εφόσον εντοπίστηκε ότι υπάρχει μια τέτοια διαφορετική αντίληψη ανάμεσα στις δυο Γενικές Διευθύνσεις του Υπουργείου Οικονομικών, να αντιμετωπιστεί το ζήτημα, με νομοθετική πρωτοβουλία εφόσον εκτιμάται ότι χρειάζεται. 
Το θέμα, όμως, έχει και μια άλλη διάσταση. Βεβαίως δεν είστε αρμόδιος να απαντήσετε. Υπάρχει ρύθμιση και οι οφειλές για τον Οκτώβρη και τον Νοέμβρη είναι μηδενικές. Έχω το έγγραφο της Γ΄ ΔΟΥ Πατρών. Μηδενικές οφειλές έχει. Πώς προχωρούν, από τη στιγμή που υπάρχει μηδενική οφειλή, στη συγκεκριμένη παρακράτηση; Δεν είναι ότι υπήρχε η οφειλή. Η ρύθμιση λέει ότι είναι μηδενική η οφειλή του Δήμου της Πάτρας. Και υπάρχει και η βεβαίωση της ΔΟΥ ότι εντάχθηκε σε ρύθμιση. Από τη στιγμή, λοιπόν, που ισχύει η ρύθμιση, ανεξάρτητα από την ερμηνεία που δίνει η κάθε ΔΟΥ για το αν η εκλογική αποζημίωση θεωρείται μισθός και δεν συμψηφίζεται ή δεν θεωρείται και συμψηφίζεται, δεν ισχύει αυτή η αντίφαση. Αυτό είναι το πρωτόγνωρο. Ενώ υπάρχουν οι ρυθμίσεις, ενώ λέει ότι το χρέος είναι μηδενικό, ταυτόχρονα προχωρούν σε παρακράτηση της μισθοδοσίας. 
Απ’ αυτήν την άποψη φαίνεται ότι κάποιοι για να αποκτήσουν πρωτογενή πλεονάσματα από το Υπουργείο Οικονομικών προχωρούν σε τέτοιου είδους ενέργειες. επιβεβαιώνοντας για μια ακόμα φορά αυτό που ως κόμμα λέμε, ότι τα πρωτογενή πλεονάσματα προέρχονται από τις θυσίες, τον ιδρώτα και το αίμα των εργαζόμενων, κύριε Υπουργέ.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"23101"," Κύριε Υπουργέ, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23102"," Συμφωνώ σε ένα μέρος της λογικής σας. Διαφωνώ στο άλλο μέρος ως προς την απόκτηση των πρωτογενών πλεονασμάτων. 
Δεν είναι καλός ο τρόπος με τον οποίον αποκτούνται τα πρωτογενή πλεονάσματα. Όμως, δεν νομίζω ότι ο στόχος της επίτευξης αυτού του μεγέθους των πρωτογενών πλεονασμάτων επιδιώκεται δια του συμψηφισμού, δια της παρακράτησης, δηλαδή, κάποιων αμοιβών που δεν είναι μισθοδοσία και οι οποίες αμοιβές συνιστούν ένα ελάχιστο ποσό που ίσα-ίσα θα ανιχνεύεται στο όποιο πρωτογενές πλεόνασμα δημιουργηθεί. 
Τώρα όσον αφορά στην ερμηνεία που έδωσε η ΔΟΥ Πατρέων, κύριε συνάδελφε, συμφωνώ με τη λογική σας ότι πραγματικά θα μπορούσε να το ερμηνεύσει διαφορετικά. 
Δεν το ερμήνευσε. Δεν είναι, δυστυχώς, μόνο η ΔΟΥ Πατρών. Είναι αρκετές ΔΟΥ σε όλη τη χώρα. Γι’ αυτό θα επαναλάβω ότι απαιτείται νομοθετική ρύθμιση -για την οποία την πρωτοβουλία θα πρέπει να έχει το Υπουργείο Οικονομικών- θετικής κατεύθυνσης όπως λέμε στο Υπουργείο Εσωτερικών. Εν πάση περιπτώσει, απαιτείται νομοθετική ρύθμιση για να αντιμετωπιστεί αυτό που είπε, παρεμβαίνοντας ο τέως Πρόεδρος της Βουλής, το «μπάχαλο» και επιτρέψτε μου την έκφραση. Δηλαδή, δύο Γενικές Διευθύνσεις του ιδίου Υπουργείου να έχουν διαφορετική άποψη, δύο Υπουργεία της Κυβέρνησης, το Οικονομικών και το Εσωτερικών, να έχουν διαφορετική άποψη, αλλά και διάφορες υπηρεσίες του κράτους, ΔΟΥ ανά την Ελλάδα, να αντιμετωπίζουν το πρόβλημα με διαφορετικό τρόπο. 
Σας ευχαριστώ.","ΓΕΩΡΓΙΟΣ ΝΤΟΛΙΟΣ",370
"23103"," Εμείς ευχαριστούμε.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής τριάντα έξι μαθητές και μαθήτριες και δύο εκπαιδευτικοί-συνοδοί τους από το 11ο Δημοτικό Σχολείο Γαλατσίου. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η έβδομη με αριθμό 246/10-11-2014 επίκαιρη ερώτηση δεύτερου κύκλου του Βουλευτή Β΄Αθηνών του Κομμουνιστικού Κόμματος Ελλάδας κ.Χρήστου Κατσώτη προς τους Υπουργούς Εσωτερικών και Εργασίας, Κοινωνικής Ασφάλισης και Πρόνοιας, σχετικά με την επαναπρόσληψη των σχολικών φυλάκων και την απόδοση των ενσήμων τους.
Στην επίκαιρη ερώτηση του κ. Κατσώτη, θα απαντήσει ο Υφυπουργός κ. Γεώργιος Ντόλιος. 
Έχετε τον λόγο για δύο λεπτά, κύριε συνάδελφε για να αναπτύξετε την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23104"," Ευχαριστώ, κύριε Πρόεδρε. 
Κύριε Υπουργέ, αυτήν την περίοδο της κρίσης, εκτός όλων των άλλων μέτρων που πάρθηκαν από την Κυβέρνηση και ισοπέδωσαν τη ζωή του λαού, είχαμε και έχουμε τις απολύσεις -πέρα από τον ιδιωτικό τομέα εκατομμυρίων εργαζομένων- και στο δημόσιο, τους σχολικούς φύλακες, τους καθηγητές, τους εργαζόμενους στην ΕΡΤ και άλλες που θα προκύψουν από τον έλεγχο των συμβάσεων που επιδιώκει η Κυβέρνηση αυτήν την περίοδο. 
Η ερώτηση αφορά βέβαια τους σχολικούς φύλακες, τους οποίους εκμεταλλεύτηκαν τόσο η Νέα Δημοκρατία όσο και το ΠΑΣΟΚ από το 2001 που άρχισε η πρόσληψή τους μέχρι και πέρσι που τους απέλυσε, αλλά και τώρα που τους ζητά να πληρώσουν για την ασφάλισή τους από το 2001 έως το 2007 που ήταν ανασφάλιστοι, με ευθύνη, βέβαια, της Κυβέρνησης. 
Είναι γνωστό ότι το 2013 απολύθηκαν περίπου χίλιοι τετρακόσιοι σχολικοί φύλακες χωρίς αποζημίωση. Τώρα με το ν.4281 ζητάνε από τους εργαζόμενους εντός τριών μηνών να πληρώσουν για την περίοδο 2001 – 2007 τις εισφορές για τα ένσημά τους.
Το ερώτημά μας, κύριε Υπουργέ, είναι κατά πόσο η Κυβέρνηση προτίθεται να επαναπροσλάβει αυτούς τους εργαζόμενους και να επανατοποθετηθούν στα σχολεία, γιατί οι ανάγκες για τη φύλαξή τους είναι μεγάλες και βεβαίως, κατά πόσο προτίθεται να αποδώσει στους σχολικούς φύλακες τα ένσημά τους χωρίς οικονομική επιβάρυνση, αφού η ευθύνη για την μη ασφάλισή τους ανήκει στην Κυβέρνηση γι’ αυτό το διάστημα από το 2001 έως το 2007. 
Είναι ένα σοβαρό ζήτημα. Αφορά χίλιους τετρακόσιους εργαζόμενους και τις οικογένειές τους. Απαιτούμε από εσάς να πάρετε μία θέση πάνω σε αυτά τα ζητήματα, γιατί πολλά λέγονται, πολλά κόμματα έχουν εκμεταλλευτεί αυτούς τους ανθρώπους, όπως και ο ΣΥΡΙΖΑ βέβαια, ο οποίος στο Δήμο της Λάρισας, ενώ υπήρχε μία απόφαση θετική για τους σαράντα έναν σχολικούς φύλακες, η νέα δημοτική αρχή που είναι με το ΣΥΡΙΖΑ, αποφάσισε να προσφύγει στα δικαστήρια και να ακυρώσει, αν θέλετε, αυτήν την απόφαση που δικαίωνε τους σαράντα έναν σχολικούς φύλακες, δείχνοντας με αυτόν τον τρόπο ότι άλλα λέει και άλλα κάνει στην πράξη. Αυτό πρέπει να γίνει κατανοητό και συνολικά από τους εργαζόμενους που απευθύνονται στο ΣΥΡΙΖΑ, γιατί νομίζουν ότι αν έρθει στην Κυβέρνηση θα τους επαναπροσλάβει όλους ή θα δικαιώσει τα αιτήματά τους.","ΧΡΗΣΤΟΣ ΚΑΤΣΩΤΗΣ",214
"23105"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23106"," Ευχαριστώ, κύριε Πρόεδρε. 
Μιλάμε για ίσες ευκαιρίες, κύριε συνάδελφε. Θα ξεκινήσω από το τελευταίο και θα σας καταθέσω την προσωπική μου άποψη, για να ξεδιαλύνουμε ένα άλλο ζήτημα, όχι αυτό της ερώτησή σας, για το αν σωστά έπραξε ο δήμος, άσχετα με το αν υποστηρίζεται από το ΣΥΡΙΖΑ ή όχι, που προσέφυγε σε δευτεροβάθμιο δικαστήριο για σαράντα ένα ανθρώπους που δικαιώθηκαν πρωτόδικα. 
Θα σας πω το εξής, ότι το «δικαίωμα» προσλήψεων για το Υπουργείο Εσωτερικών, με βάση την αναλογία ένα προς πέντε ή την αναλογία ένα προς ένα, εφόσον απολύθηκαν την προηγούμενη χρονιά εργαζόμενοι, ήταν επτακόσιοι είκοσι πέντε περίπου. Αυτούς που καταφέραμε να διορίσουμε, με βάση τις ανάγκες μας -και είναι μια σύνθετη ιστορία πώς τις επισημάναμε τις ανάγκες αυτές- και αξιοποιώντας οριστικά αποτελέσματα που εκδόθηκαν με διαγωνισμούς του ΑΣΕΠ, από ανθρώπους που έδωσαν εξετάσεις, με πτυχία, με διδακτορικά, με μεταπτυχιακά κ.τ.λ., ήταν τετρακόσιοι πενήντα επτά. Οι υπόλοιποι ήταν πρωτόδικες δικαστικές αποφάσεις. 
Κοιτάξτε τώρα τι προέκυψε. Με πρωτόδικες δικαστικές αποφάσεις διορίστηκαν άνθρωποι που δεν μπήκαν με διαγωνισμούς του ΑΣΕΠ, διορίστηκαν άνθρωποι με λιγότερα προσόντα σε βάρος επιτυχόντων του ΑΣΕΠ. Αυτού του είδους η ανυπακοή δεν δημιουργεί δίκαιο. 
Επαναλαμβάνω ότι μπορούμε να διαφωνούμε με τη νομοθεσία, να εκφράζουμε με τον πιο περίτρανο και τον πιο ηχηρό τρόπο τη διαφωνία μας, αλλά τη νομοθεσία την τηρούμε και προπάντων λαμβάνουμε υπ’ όψιν τα αποτελέσματα των όποιων πρωτοβουλιών μας. Αυτό, ειρήσθω εν παρόδω. 
Σε σχέση με τους σχολικούς φύλακες, είναι γνωστό ότι η χώρα, ευρισκόμενη σε μια πραγματικότητα η οποία προέκυψε από τη δανειακή μας σύμβαση, ανέλαβε κάποιες υποχρεώσεις, οι οποίες αφορούσαν το δημόσιο τομέα και μια σειρά απολύσεων και διαθεσιμοτήτων. Έτσι αποφασίστηκε. Δεν μπαίνω στην λογική να εξηγήσω αν σωστά ή λάθος αποφασίστηκε να επιλεγεί μεταξύ των διαφόρων κατηγοριών η θέση σε διαθεσιμότητα και των σχολικών φυλάκων. 
Από τότε ξεκινάει ένας μεγάλος αγώνας και από τη δική μας την πλευρά να διασώσουμε όσους μπορούμε να διασώσουμε. Έγινε κατορθωτό αυτό; Πράγματι, πεντακόσιοι είκοσι τρεις άνθρωποι μεταφέρθηκαν σε θέσεις αντίστοιχες ΥΕ στο Υπουργείο Υγείας. 
Κάναμε κάτι άλλο; Υπήρχαν μια σειρά εξαιρέσεων, για τις οποίες υπήρξαν υποχρεωτικές μετατάξεις: Άτομα με ειδικές ανάγκες, μονογονεϊκές οικογένειες κ.τ.λ.. Υπάρχει και μια ακόμα κατηγορία, η οποία αφορούσε ανθρώπους που έτυχε να είναι σχολικοί φύλακες και να έχουν μεταπτυχιακά, διδακτορικά διπλώματα κ.τ.λ.. 
Τι γίνεται με τους υπόλοιπους; Υπάρχουν δύο πρόνοιες. Η μία πρόνοια ήταν να τους αναγνωριστεί ως συντάξιμος ο χρόνος εργασίας τους. Θα θυμίσω εδώ, για να είναι απόλυτα αποσαφηνισμένο, ότι οι δεκάδες χιλιάδες εργαζόμενοι που ήταν σε προγράμματα κατάρτισης δεν ήταν ασφαλισμένοι για σύνταξη εκείνα τα χρόνια. 
Κύριε Πρόεδρε, θα το θυμάστε. Κατ’ εξαίρεση, αποφασίζει η Κυβέρνηση, γιατί δημιουργήθηκαν αυτά τα θέματα, να τους αναγνωριστούν μέχρι πέντε πλασματικά συντάξιμα χρόνια. Ποιος τα πληρώνει; Υπάρχει το θέμα ότι αυτοί δεν πλήρωσαν, δεν κατέβαλαν τίποτα. Έρχεται το Υπουργείο Εσωτερικών, φέρνει διάταξη -την οποία την αντιμετωπίσατε με θετικό τρόπο εσείς του ΚΚΕ- που λέει ότι με 13 εκατομμύρια ευρώ δεσμεύονται και τις εισφορές τους, όσον αφορά την εργοδοσία, τις καλύπτει το Υπουργείο Εσωτερικών.","ΓΕΩΡΓΙΟΣ ΝΤΟΛΙΟΣ",370
"23107"," Κύριε Υπουργέ, έχετε και τη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23108"," Αυτές, λοιπόν, είναι οι εξελίξεις, όσον αφορά το θέμα των συγκεκριμένων εργαζόμενων.","ΓΕΩΡΓΙΟΣ ΝΤΟΛΙΟΣ",370
"23109"," Κύριε συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23110"," Αν κατάλαβα καλά, είπατε ότι θα πληρώσει το Υπουργείο Εσωτερικών τις εισφορές τους.","ΧΡΗΣΤΟΣ ΚΑΤΣΩΤΗΣ",214
"23111"," Τις εργοδοτικές.","ΓΕΩΡΓΙΟΣ ΝΤΟΛΙΟΣ",370
"23112"," Θα σας απαντήσει μετά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23113"," Το θέμα είναι να βγει η ουσία.","ΧΡΗΣΤΟΣ ΚΑΤΣΩΤΗΣ",214
"23114"," Θα σας απαντήσει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23115"," Δεν χάθηκε ο κόσμος, κύριε Πρόεδρε. Βάλτε το χρόνο μου. Δεν πειράζει.","ΧΡΗΣΤΟΣ ΚΑΤΣΩΤΗΣ",214
"23116"," Δεν σας τον έχω βάλει για εσάς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23117"," Δεν θα περάσω τα τρία λεπτά, κύριε Πρόεδρε.","ΧΡΗΣΤΟΣ ΚΑΤΣΩΤΗΣ",214
"23118"," Δεν ήσασταν εδώ από την αρχή;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23119"," Ναι. Ήμουν και άκουσα που είπατε ότι υπάρχει το νομοσχέδιο. Σας λέω ότι δεν θα περάσω τα τρία λεπτά. Βάλτε το χρόνο. Τον ρώτησα για να μου απαντήσει. 
Λέω, λοιπόν, ότι απολύθηκαν χωρίς αποζημίωση, κύριε Υπουργέ. Είναι άνεργοι. Πώς θα μπορέσουν αυτοί να πληρώσουν τις εισφορές τους; 
Από πού; Πού θα τα βρουν; 
Επίσης, λέτε ότι οι χίλιοι τετρακόσιοι θα σώσουν την οικονομία. Πείτε μου, τι έγινε με τα σχολεία; Ποιες είναι οι καταστροφές που υπάρχουν; Ποια είναι τα προβλήματα που δημιουργούνται χωρίς τους σχολικούς φύλακες; Όλοι λέτε -και λέμε- ότι είναι αναγκαίοι για τη φύλαξη των σχολείων οι σχολικοί φύλακες. Όλοι αναγνωρίζουν το έργο που επιτελούσαν, εν πάση περιπτώσει, όλη αυτήν την περίοδο. Κι όμως τα σχολεία σήμερα είναι αφύλακτα ή προσλαμβάνετε security, εργολάβους, να φυλάξουν τα σχολεία. Ποιοι είναι αυτοί οι security; Ποιος τους ξέρει; Τι γίνεται στα σχολεία; Οι φύλακες είχαν μια, εν πάση περιπτώσει, σχέση κι επαφή και με τους γονείς και με τους μαθητές και με τους καθηγητές κι επιτελούσαν ένα έργο. 
Εμείς, κύριε Υπουργέ, επιμένουμε ότι πρέπει να επαναπροσληφθούν. Αυτή είναι η θέση μας. Θεωρούμε ότι οι αποφάσεις των δικαστηρίων δημιουργούν δίκαιο. Ακούω σήμερα που λέτε ότι δεν είναι δίκαιο να προσλαμβάνονται και ότι οι αποφάσεις αυτές θα πρέπει να πάνε σε β΄ βαθμό ή σε γ΄. Μα, εδώ έχουμε αποφάσεις του Συμβουλίου της Επικρατείας και δεν τις υλοποιεί η Κυβέρνηση. Δεν είναι, δηλαδή, θέμα ότι υπάρχει μια πρωτόδικη και πάει τώρα να την εφεσιβάλλει. Εδώ έχουμε άλλες αποφάσεις, του Συμβουλίου Επικρατείας, τις οποίες δεν εφαρμόζετε. 
Είναι, λοιπόν, ένα σοβαρό θέμα αυτό εδώ, εάν δηλαδή οι πρωτόδικες αποφάσεις πρέπει να υλοποιούνται ή όχι. Αν πρέπει να προχωρεί ο κάθε δήμος και να εξαντλεί τα δικαστικά μέσα που έχει ή αν αυτή η απόφαση αποτελεί ένα μέσο για να δικαιώσει κάποιους εργαζόμενους. Γιατί το πρωτόδικο δικαστήριο, δηλαδή, δεν «φτάνει» για την Κυβέρνηση, το οποίο αποδίδει το δίκαιο σε κάποιους εργαζόμενους; Και γιατί πρέπει να μπαίνει σε αυτήν τη διαδικασία ο εργαζόμενος, ο οποίος, χωρίς να έχει τα οικονομικά μέσα, εξαντλείται οικονομικά και μετά εσείς να του λέτε: «Μέχρι τον Άρειο Πάγο θα σε φτάσω»; Για να αναγκαστεί να κάνει πίσω, δηλαδή. Τι είναι αυτή η λογική που υπάρχει; 
Άρα, λοιπόν, θέλετε να εμποδίσετε, να δυσκολέψετε, αυτόν τον κόσμο. Θέλετε να μην μπορεί να προσφεύγει στη δικαιοσύνη ή να σκέφτεται ότι και το πρωτόδικο να κερδίσω, έχω να περάσω από χίλια μύρια κύματα για να μπορέσω να φτάσω στο τέλος και να παρθεί κάποια απόφαση. Θεωρούμε, λοιπόν, απαράδεκτη αυτήν τη λογική. 
Εμείς πιστεύουμε ότι ο ΣΥΡΙΖΑ έχει ευθύνες, γιατί ενώ υποσχόταν σε αυτούς ότι θα κάνει τα πάντα για να τους επαναπροσλάβει, αξιοποιεί αυτό το πλαίσιο που κι εσείς λέτε για να μπορέσει να εμποδίσει, να δυσκολέψει, να μην επαναπροσλάβει και να μην συνεχίσουν να δουλεύουν οι σχολικοί φύλακες. Ας βγάλουν τα συμπεράσματά τους οι εργαζόμενοι όπως και οι φύλακες γι’ αυτήν τη στάση της Κυβέρνησης. 
Εμείς επιμένουμε ότι είναι αναγκαίοι και λέμε ότι βεβαίως πρέπει να πληρώσει το Υπουργείο Εσωτερικών για την ασφάλισή τους, γιατί δεν έχουν να πληρώσουν. Και αφού δεν θα έχουν να πληρώσουν, θα χάσουν αυτόν τον ασφαλιστικό χρόνο με πολλές συνέπειες για τη σύνταξή τους και για τις υπόλοιπες παροχές σε υγεία ή σε περίθαλψη.","ΧΡΗΣΤΟΣ ΚΑΤΣΩΤΗΣ",214
"23120"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23121"," Κατ’ αρχάς, θα επαναλάβω ότι υπήρξε διάταξη την οποία καταθέσαμε εδώ στη Βουλή και ψηφίστηκε –προσωπικά εγώ ο ίδιος την ετοίμασα- με την οποία το Υπουργείο Εσωτερικών ανέλαβε την καταβολή των εργοδοτικών εισφορών για την αναγνώριση των πέντε πλασματικών ετών. Πραγματικά η διάταξη αυτή  τακτοποίησε πάρα πολλούς ανθρώπους, γιατί οι περισσότεροι είναι και μεγάλοι στην ηλικία και ουσιαστικά βγαίνουν στη σύνταξη. Μάλιστα, θυμάμαι και τη στάση του ΚΚΕ –δεν θυμάμαι αν ήσασταν εσείς, κύριε Κατσώτη- η οποία ήταν θετική όσον αφορά το περιεχόμενο της διάταξης αυτής. Αυτό είναι το ένα ζήτημα.
Το άλλο ζήτημα στο οποίο θέλω να αναφερθώ είναι το εξής: Η αλήθεια είναι ότι το να ψάχνει κανείς δίκαιο μέσα σε αποφάσεις που είναι άδικες –και είναι πολλές οι άδικες αποφάσεις που πήρε αυτή η Κυβέρνηση κατά τη διάρκεια της κρίσης και με βάση τη δανειακή σύμβαση- δεν είναι τόσο ευχάριστο, αλλά μέσα από αυτές τις άδικες αποφάσεις προσπαθούμε να κρατήσουμε όσο το δυνατόν περισσότερα ψήγματα δικαιοσύνης. 
Θα σας πω το εξής: Οι φύλακες μπήκαν σε ένα πρόγραμμα κατάρτισης το 1999. Αντιμετωπίστηκαν ως καταρτιζόμενοι εκείνη την εποχή, όπως όλες οι δεκάδες χιλιάδες καταρτιζόμενοι της εποχής εκείνης.
Στη συνέχεια μέσω μια προγραμματικής σύμβασης η οποία συνήφθη μεταξύ του ελληνικού δημοσίου, του ΟΑΕΔ, της ΚΕΔΚΕ και της  ΕΕΤΑ, προχωράει η ιστορία, ανανεώνεται η σύμβαση κατάρτισής τους –δεν έπρεπε να καταργηθεί- και φτάνουμε στο 2004 με το περίφημο προεδρικό διάταγμα Παυλόπουλου. Εκεί κρίνεται ότι αυτοί οι άνθρωποι οι οποίοι ήταν καταρτιζόμενοι για όλα αυτά τα χρόνια, επειδή είχαν διαρκή κατάρτιση, έπρεπε να μετατραπεί η σύμβασή τους σε αορίστου χρόνου.
Θυμάμαι τη συζήτηση στη Βουλή. Παρ’ όλο που ήταν προεδρικό διάταγμα, υπήρξαν διάφορες αφορμές εδώ με τις οποίες έγινε η συζήτηση. Θυμάμαι ότι η κυβέρνηση της Νέας Δημοκρατίας εκείνη την εποχή έλεγε ότι μονιμοποιήσαμε στο δημόσιο τριάντα πέντε χιλιάδες ανθρώπους, οι οποίοι δεν μπήκαν με ΑΣΕΠ βεβαίως, ακόμη και οι καταρτιζόμενοι. Θυμάμαι το ΠΑΣΟΚ να λέει «γιατί δεν μονιμοποιείτε και τις άλλες τριάντα πέντε χιλιάδες;». Και θυμάμαι την Αριστερά που έλεγε, «γιατί δεν παίρνετε και άλλους, γιατί το δημόσιο έχει πολύ μεγαλύτερες ανάγκες».
 Αυτή ήταν η πολιτική. Έτσι διεξαγόταν η πολιτική εκείνα τα χρόνια στην Ελλάδα. Αυτή ήταν όμως. Υπήρξαν κάποιοι άνθρωποι οι οποίοι καλώς ή κακώς μπήκαν στο δημόσιο.
Πώς τους αντιμετωπίζουμε; Με τον λιγότερο κακό τρόπο. Σας είπα ότι πεντακόσιοι είκοσι τρείς από τους φύλακες τους πήγαμε στους ΥΕ του Υπουργείου Υγείας. Σας είπα ότι μια σειρά ανθρώπων εξαιρέθηκαν. Και όσον αφορά την αποζημίωσή τους, είναι θέμα των Υπουργείων Διοικητικής Μεταρρύθμισης και Οικονομικών. Έχει εκδοθεί η κοινή υπουργική απόφαση. Προβλέπεται το ποσοστό της αποζημίωσης. Αφαιρείται από αυτήν την αποζημίωση το ποσό που πήραν κατά τη διάρκεια της διαθεσιμότητάς τους. 
Όσοι από αυτούς, λοιπόν, έχουν, με βάση την ΚΥΑ των Υπουργών Οικονομικών και Διοικητικής Μεταρρύθμισης θα τα πάρουν. Όσοι δεν έχουν, δεν τα παίρνουν. Αυτές είναι οι αποφάσεις. 
Σας ευχαριστώ.","ΓΕΩΡΓΙΟΣ ΝΤΟΛΙΟΣ",370
"23122"," Η τρίτη με αριθμό 241/10-11-2014 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ . Απόστολου Κακλαμάνη προς τον Υπουργό Οικονομικών, σχετικά με την πρόταση νομοθέτησης τεκμηρίου (μαχητού) περί μη καταβολής των νομίμων φόρων για σημαντικά ποσά που έχουν διαρρεύσει από 1-1-2009 μέχρι 17-6-2012 στο εξωτερικό και επιβολής φόρου 30-40% ανά ύψος ποσού και μείωσής του στο ήμισυ για ποσά που «επαναπατρίζονται» για μια πενταετία, τουλάχιστον, στην Ελλάδα, δεν συζητείται λόγω κωλύματος του κυρίου Υπουργού και διαγράφεται.
Είναι η πέμπτη –αν θυμάμαι καλά- κατάθεση αυτής της ερώτησης, εκ των οποίων τις τέσσερις έτυχε, κύριε Πρόεδρε, να προεδρεύω εγώ. Και θέλω και εγώ να εκφράσω τη δυσαρέσκειά μου για τη μη παρουσία -έστω ενός από τους δύο- της ηγεσίας του Υπουργείου Οικονομικών. 
Αυτό μπορώ να κάνω. Τα ξέρετε εσείς καλύτερα από εμένα. Το έχουμε πει και στη Διάσκεψη, ο Πρόεδρος της Βουλής, όχι να τους επιβάλλει –δεν μπορεί- αλλά να τους υπενθυμίσει ότι είναι υποχρέωσή τους κάποια στιγμή να έρχονται στη Βουλή. Είπα και εγώ αυτά τα πράγματα. 
Δεν νομίζω να θέλετε πάνω από δύο λεπτά, για να μας διευκολύνετε. Έχουμε τεράστιο πρόβλημα χρόνου.
Ορίστε, κύριε Κακλαμάνη, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23123"," Κύριε Πρόεδρε, σας τιμά αυτό που είπατε πριν. Και προτίθεμαι και εγώ στη συνεδρίαση της Διασκέψεως των Προέδρων να κάνω σχετική πρόταση, διότι είναι μείζον το θέμα. Και ίσως ορισμένοι στην Αίθουσα αυτή, οι συνάδελφοι, οι εκπρόσωποι του λαού, να μην έχουμε συνειδητοποιήσει ότι η τακτική αυτή της Κυβέρνησης να μετατρέψει την ελληνική Βουλή σε σάκο του μποξ της δυσαρέσκειας και της οργής του ελληνικού λαού για τα μέτρα που λαμβάνονται δεν είναι, κύριε Πρόεδρε, προφανώς τυχαία.
Σε όλες τις χώρες οι λαοί, οι πολίτες διαμαρτύρονται ή επικροτούν τα έργα των κυβερνήσεων. Δεν στρέφονται εναντίον εαυτόν οι πολίτες, διότι το Κοινοβούλιο τους πολίτες εκπροσωπεί.
Κατά συνέπεια, πρέπει να απασχολήσει το Σώμα -δεν είναι προσωπικό θέμα- τι συμβαίνει με την ηγεσία του Υπουργείου Οικονομικών -είναι πολυπρόσωπη- και ιδιαίτερα με τον Υπουργό Οικονομικών. Φοβάται να έρθει στη Βουλή; Εγώ δεν είμαι ανθρωποφάγος και κανείς εδώ. Ντρέπεται για τόσα λάθη μέσα σε τόσο σύντομο χρόνο, που επιτρέπουν το θράσος στους δανειστές; 
Διότι αυτή η αντίληψη για την απαξίωση της Βουλής επιτρέπει, κύριε Πρόεδρε, στους δανειστές νόμο που μόλις τώρα ψηφίσαμε να ζητούν τώρα να ψηφίσουμε διαφορετικά. Δεν θέλω να κάνω χαρακτηρισμό διότι δεν θα τιμά όσους το ανέχονται. Αυτό βέβαια δεν θα γίνει, τουλάχιστον από τον ομιλούντα. Η ψήφος μου στην Κυβέρνηση είναι ψήφος, ουσιαστικά, ανοχής. Η οργή μου σταματά στο μη χείρον, που ξέρω τι θα ακολουθήσει. Διότι δυστυχώς, προ των πυλών της εξουσίας, χωρίς να γνωρίζουν τι τους αναμένει, περιμένουν κάποιοι που θα είναι ακόμα χειρότερη από την παρούσα η κατάσταση της χώρας, δηλαδή θα πάμε για εθνική καταστροφή.
Η πρότασή μου είναι απλή, κύριε Πρόεδρε. Όλα τα ποσά, πολλών δισεκατομμυρίων, που έχουν φύγει στο εξωτερικό, και έχει είκοσι δύο χιλιάδες τετρακόσια πενήντα άτομα η Τράπεζα της Ελλάδος και ο κ. Χαρδούβελης του Υπουργείου Οικονομικών, να φορολογηθούν με τεκμήριο υπέρ του δημοσίου. Εάν υπάρχουν φορολογηθέντες για τα ποσά αυτά, με τη διαδικασία που προτείνω, εντός μηνός ξεκαθαρίζει το θέμα. Πριν καταθέσω την ερώτηση αυτή συνεργάστηκα με ειδικούς που γνωρίζουν και στη συνέχεια επισκέφτηκα τον Εισαγγελέα που προΐσταται της αρχής για το ξέπλυμα βρώμικου χρήματος, τον Γενικό Γραμματέα του Σώματος Δίωξης Οικονομικού Εγκλήματος, τον Οικονομικό Εισαγγελέα, επικοινώνησα με τον Γραμματέα Εσόδων. Αν τη δεχθεί η Κυβέρνηση, τότε θα μάθει και ο ελληνικός λαός ποιοι είναι αυτοί που είχαν το θράσος, όταν η πατρίδα διέτρεχε κίνδυνο οικονομικής κατάρρευσης, να βγάλουν δισεκατομμύρια στο εξωτερικό. Μιλάω για την κρίσιμη περίοδο.
Κύριε Πρόεδρε, πράγματι δεν θέλω να πάρω περισσότερο χρόνο. Έχετε δίκιο. Αλλά το πρόβλημα είναι μεγάλο και δεν πρέπει η όποια οικονομική κρίση, που δεν ξέρω πού θα καταλήξει, να οδηγήσει σε μια εθνική καταστροφή, σε ένα διχασμό που με τεχνητή πόλωση συντηρείται μεταξύ της Δεξιάς και της λεγόμενης Αριστεράς του ΣΥΡΙΖΑ. Γιατί; Για να κυριαρχούν πάντα οι ίδιοι, δηλαδή αυτά τα τραπεζικά συγκροτήματα, οι καταχρεωμένοι επιχειρηματίες των μίντια, ως επιχειρήσεις, αλλά όχι ως ατομικές περιουσίες τους. 
Όπως είδα, ο κύριος Υπουργός Οικονομικών έχει χρόνο, βρήκε χρόνο και έχει πιάσει ήδη στασίδι στα συγκροτήματα αυτά της χειραγώγησης του ελληνικού λαού, που τον έχουν φέρει σε μια κατάσταση απόγνωσης και ταυτόχρονα άγνοιας του τι συμβαίνει και τι τον περιμένει.
Ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"23124"," Ευχαριστώ, κύριε Πρόεδρε.
Προσυπογράφω αυτά που είπατε.
Συνεχίζουμε την πέμπτη με αριθμό 236/10-11-2014 επίκαιρη ερώτηση πρώτου κύκλου του Βουλευτή Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τους Υπουργούς Παιδείας και Θρησκευμάτων και Δημόσιας Τάξης και Προστασίας του Πολίτη, σχετικά με τον «ξυλοδαρμό εκπαιδευτικών του Εθνικιστικού Μετώπου Εκπαιδευτικών (Ε.Μ.Ε.) εντός σχολικού κτηρίου, κατά την διεξαγωγή των εκλογών των δασκάλων».
Θα απαντήσει ο Υφυπουργός κ. Αλέξανδρος Δερμεντζόπουλος.
Τον λόγο έχει ο κ. Ματθαιόπουλος για δύο λεπτά για να αναπτύξει την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23125"," Το θέμα που πραγματεύεται η ανά χείρας κατατεθείσα επίκαιρη ερώτηση στα αρμόδια Υπουργεία αφορά ένα περιστατικό όχι μεμονωμένο, αλλά ένα περιστατικό που αποτελεί τον κανόνα μέσα στο πλαίσιο αντιμετώπισης του νόμιμου αγώνα της Χρυσής Αυγής.
Διότι η μεν επίσημη πολιτεία έχει εξαντλήσει κάθε όριο υποκρισίας παριστάνοντας τη δημοκρατική κυβέρνηση, αλλά έχει βάλει παράνομα στη φυλακή τη μισή Κοινοβουλευτική μας Ομάδα και τον Αρχηγό μας, η δε ανεπίσημη Αριστερά, τα περίφημα «τάγματα εφόδου», οι τραμπούκοι των μαρξιστών δεν αντέχουν τον οποιονδήποτε διάλογο μέσα στο πλαίσιο του οποιουδήποτε συνδικαλιστικού οργάνου και προβαίνουν σε ξυλοδαρμούς ανθρώπων οι οποίοι δεν έχουν τις ίδιες απόψεις με αυτούς.
Το περιστατικό αυτό αφορά την ίδρυση ενός συνδικαλιστικού οργάνου στον τομέα της παιδείας με όνομα «Εθνικιστικό Μέτωπο Εκπαιδευτικών», μία προσπάθεια η οποία έχει να κάνει με την «ελληνοποίηση» -ας μου επιτραπεί ο όρος- της παιδείας, η οποία έχει χάσει πλέον κάθε έννοια εθνικής παιδείας. Οι  συγκεκριμένοι άνθρωποι, οι οποίοι ίδρυσαν το συνδικαλιστικό αυτό όργανο, πήγαν σε ένα σχολείο στον Εύοσμο Θεσσαλονίκης για να λάβουν μέρος σε νόμιμες διαδικασίες για την ανάδειξη οργάνων και έτυχαν της γνωστής μεταχείρισης από τάγματα εφόδου της Αριστεράς, τα οποία ξυλοκόπησαν εκπαιδευτικούς και έστειλαν άλλους στο νοσοκομείο. Κάποιοι εξ αυτών συνελήφθησαν και σήμερα, αν δεν απατώμαι, περνάνε από εισαγγελέα για να απολογηθούν.
Το περιστατικό αυτό, όπως είπα προηγουμένως, δεν είναι μεμονωμένο και αποτελεί τον κανόνα. Θα θέλαμε εξ αρχής να μας πείτε αν εσείς -όχι ως απολογούμενος για το περιστατικό αυτό, αλλά ως Υπουργείο- καταδικάζετε και το συγκεκριμένο περιστατικό αλλά και άλλα αντίστοιχα που αφορούν τις επιθέσεις εναντίον στελεχών και απλών υποστηρικτών του κόμματος. 
Αργότερα, θα επανέλθω στη δευτερολογία μου με κάποια άλλα περιστατικά, για να καταδείξω ότι υπάρχουν και ηθικοί αυτουργοί γι’ αυτήν την επίθεση, που δυστυχώς είναι άνθρωποι οι οποίοι προΐστανται του Υπουργείου σας.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23126"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23127"," Ευχαριστώ, κύριε Πρόεδρε.
Κατ’ αρχάς, θα ήθελα να ευχαριστήσω τους δύο συναδέλφους, τον κ. Ματθαιόπουλο και τον κ. Μίχο, γιατί αποδέχθηκαν την παράκλησή μου να προτάξουμε τις ερωτήσεις λόγω ανειλημμένης υποχρέωσης. 
Σε ό,τι αφορά την απάντηση στην επίκαιρη ερώτηση του συναδέλφου και όσον αφορά την αρμοδιότητα του Υπουργείου Παιδείας και Θρησκευμάτων, έχω να πω τα εξής: Σύμφωνα με τα έγγραφα που έχουμε πάρει –γιατί τα ζητήσαμε από την αρμόδια Διεύθυνση Πρωτοβάθμιας Εκπαίδευσης της Δυτικής Θεσσαλονίκης- τα γεγονότα που έλαβαν χώρα τη συγκεκριμένη εκείνη μέρα της διεξαγωγής των εκλογών για την ανάδειξη των αιρετών εκπροσώπων των εκπαιδευτικών στο εκλογικό τμήμα του 11ου Δημοτικού Σχολείου Ευόσμου, αντιμετωπίστηκαν άμεσα και χωρίς καμμία καθυστέρηση, όσον αφορά τη δική μας αρμοδιότητα, από τους αρμόδιους φορείς του Υπουργείου Παιδείας και Θρησκευμάτων. 
Συγκεκριμένα, ο διευθυντής του εν λόγω σχολείου κατέφθασε άμεσα για την επίλυση του ζητήματος και ειδοποίησε άμεσα την Άμεσο Δράση και ασθενοφόρο. Από την ενημέρωση δε που είχαμε και έχουμε από το Τμήμα Ασφαλείας Ευόσμου, στα έξι άτομα που συνελήφθησαν ως φερόμενοι δράστες του συμβάντος ασκήθηκε ποινική δίωξη για επικίνδυνη σωματική βλάβη και η υπόθεση δικάζεται σήμερα στο Αυτόφωρο Μονομελές Πλημμελειοδικείο Θεσσαλονίκης. 
Αν οι φερόμενοι ως δράστες είχαν την ιδιότητα εκπαιδευτικού, τότε να είστε σίγουροι, κύριοι συνάδελφοι, ότι θα κινούσαμε όλες τις απαραίτητες διαδικασίες για την πειθαρχική τους δίωξη. Ωστόσο, κανένα από αυτά τα άτομα δεν εμπίπτει στην πειθαρχική αρμοδιότητα του Υπουργείου Παιδείας και Θρησκευμάτων. Κανείς από αυτούς δεν έχει την ιδιότητα του εκπαιδευτικού.
Στο σκέλος της ερώτησής σας που αφορά το αν καταδικάζουμε ή όχι τα γεγονότα, θα σας πω ότι πρέπει να θεωρείτε όλοι δεδομένο, κυρίες και κύριοι συνάδελφοι, ότι τέτοια φαινόμενα βίας τα καταδικάζουμε ανεπιφύλακτα και απερίφραστα απ’ όπου και αν προέρχονται. Ως Υπουργείο Παιδείας και Θρησκευμάτων πιστεύουμε αποκλειστικά και μόνο σε δημοκρατικές διαδικασίες και ότι μέσα από τη νομιμότητα και τις εκλογές εκφράζεται κάθε άποψη, κάθε θέση που έχει να κάνει με το καλό της εκπαιδευτικής κοινότητας, των παιδιών και της χώρας μας.
Ευχαριστώ.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"23128"," Κύριε συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23129"," Η απάντηση ήταν αναμενόμενη στο πλαίσιο της πολιτικής ορθότητας, όπου κάποιοι καταδικάζουν τη βία απ’ όπου και αν προέρχεται, αλλά κλείνουν τα μάτια μπροστά στη βία η οποία ασκείται εις βάρος ενός νομίμου κόμματος, είτε αυτό αφορά ξυλοδαρμούς είτε την τοποθέτηση εκρηκτικών μηχανισμών είτε ακόμη και δολοφονίες ανθρώπων. 
Όπως είπα προηγουμένως κατά την πρωτολογία μου, ο αρμόδιος Υπουργός που ήλθε να απαντήσει, δεν θέλω να μιλήσει σαν απολογούμενος για πράγματα που δεν μπορεί να ελέγξει. Προΐσταται, όμως, ενός Υπουργείου, ο Υπουργός του οποίου σε ό,τι αφορά τη συγκεκριμένη ίδρυση του συνδικαλιστικού οργάνου και σε ό,τι αφορά την εξέλιξη των γεγονότων, σε παλιότερη δήλωσή του είχε πει επί λέξει το εξής αμίμητο: «Εγώ θα τους απαγορεύσω και αυτοί ας πάνε στα δικαστήρια».
Έτσι αντιλαμβάνεται τη νομιμότητα η Κυβέρνηση, έτσι αντιλαμβάνεται τη νομιμότητα των διαδικασιών και την ελεύθερη έκφραση Ελλήνων πολιτών ο Υπουργός Παιδείας, του οποίου ας μην ξεχνάμε τα έργα και τις ημέρες του. Σε άλλο Υπουργείο που διετέλεσε διέλυσε τον χώρο της υγείας. Τώρα είναι στον χώρο της παιδείας, ο οποίος ήδη νοσεί, και δυστυχώς ακούμε τέτοιες εκφράσεις, λέγοντας ότι είτε έχουν δίκιο είτε άδικο, αυτός θα τους απαγορεύσει αυθαίρετα, αντιδημοκρατικά, χωρίς να σέβεται τις όποιες προβλεπόμενες διαδικασίες και ας πάνε στα δικαστήρια. 
Βέβαια, για το σε ποια δικαστήρια θα πάμε, εδώ γελάει ο κόσμος, γιατί έχουμε καταδείξει από αυτά εδώ τα έδρανα της Βουλής ότι το δικαστικό σώμα, κάθε φορά που εξετάζει υπόθεση εις βάρος της Χρυσής Αυγής, όχι μόνο μεροληπτεί αλλά επιπλέον ακολουθεί τις εντολές από πολιτικά πρόσωπα που ασκούν πιέσεις. Και αυτό αποδείχθηκε περίτρανα με την περίφημη υπόθεση της «εγκληματικής οργάνωσης» του κόμματος. 
Κλείνοντας, θα ήθελα να πω ότι για εμάς το περιστατικό αυτό, αν και αποτελεί τον κανόνα στο πλαίσιο αντιμετώπισης του κόμματος, δεν πρόκειται να κάμψει τις αντιστάσεις μας, διότι θεωρούμε ότι ο χώρος της παιδείας πρέπει να εκπροσωπηθεί από τέτοιους ανθρώπους. Διότι υπάρχουν, πέρα από όποιες κομματικές ταμπέλες, άνθρωποι οι οποίοι βάζουν πάνω από όλα τις ιδεολογικές τους καταβολές και ασκούν φθηνή κομματική προπαγάνδα μέσα από τον χώρο του σχολείου. 
Σε αντίστοιχη ερώτηση που κατέθεσε προ ημερών η Βουλευτής Αθηνών συναγωνίστρια Ζαρούλια, απαντήσατε και είπατε ότι αυτά τα φαινόμενα είναι μεμονωμένα και ότι δεν υπάρχει πουθενά κάποιο έγγραφο που να αποδεικνύει ότι ασκείται προπαγάνδα στα σχολεία. Υπάρχει επίσης μια ερώτηση, που θα ακολουθήσει αργότερα, η οποία αφορά ένα περιστατικό στην Κατερίνη, που αποδεικνύει ότι τελικά η ελληνική νεολαία, παρά το κλίμα τρομοκρατίας που επιβάλλετε, αφυπνίζεται και αντιστέκεται. 
Κλείνοντας τη δευτερολογία μου, θα ήθελα να πω τουλάχιστον στον κ. Λοβέρδο, ο οποίος δεν ήρθε να απαντήσει, ότι εφόσον είναι προϊστάμενος ενός τόσο σημαντικού Υπουργείου θα πρέπει να γνωρίζει πως πρέπει να σέβεται τους νόμους, να σέβεται την εκπροσώπηση ανθρώπων όπου κι αν ανήκουν αυτοί και πως αν κάποιοι θέλουν να κάνουν διάλογο με ρόπαλα και σιδερογροθιές να μην κοιτάει σε αυτήν την πτέρυγα της Βουλής, αλλά να κοιτάει σε αυτούς που συντηρούν την τρομοκρατία και που δεν αντέχουν να μιλούν με πολιτικά επιχειρήματα με τη Χρυσή Αυγή, διότι ξέρουν ότι τότε θα φανεί η πολιτική τους γύμνια. Ας τους κρίνει ο λαός και οι ψηφοφόροι τους. 
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23130"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23131"," Θα ήθελα να πω ότι όσον αφορά και την προηγούμενη ερώτηση που απάντησα στην κ. Ζαρούλια ή και την επόμενη που θα απαντήσω στον κ. Μίχο, επειδή ακούγεται μονότονη η απάντηση που δίνει το Υπουργείο Παιδείας, αυτό δεν είναι κάτι άλλο παρά αυτή η σταθερή αντιμετώπιση που έχουμε απέναντι σε οποιοδήποτε κρούσμα αναφέρετε εσείς ή οποιοσδήποτε συνάδελφος και λαμβάνει χώρα στον χώρο της εκπαίδευσης. 
Μονότονα λοιπόν σας λέμε ότι μπορεί να συμβαίνουν κάποια, μεμονωμένα πάντα, περιστατικά, γιατί σε μία εκπαιδευτική κοινότητα λειτουργούν άνθρωποι οι οποίοι μπορεί να κάνουν κάποια σφάλματα, μπορεί να διαπράξουν αδικήματα. Μονότονα σας λέω ότι και εμείς όλα αυτά τα αντιμετωπίζουμε με τον ίδιο τρόπο. 
Όσον αφορά τις δηλώσεις του Υπουργού κ. Λοβέρδου, στις οποίες αναφερθήκατε και το λέτε και στην ερώτησή σας, επειδή ήμουν παρών στη συγκεκριμένη συνέντευξη Τύπου, η απάντηση έχει να κάνει με το εξής, κυρίες και κύριοι συνάδελφοι: Σαφώς και σίγουρα και υποχρεωτικά και απαραίτητα θα πρέπει οι εκπαιδευτικοί, μέσα από τα συνδικαλιστικά τους όργανα, να εκφράζουν τις θέσεις και τις απόψεις τους, είναι δημοκρατικό δικαίωμα. Αυτό, όμως, που δηλώνει ο Υπουργός και δηλώνω κι εγώ και πιστεύω ότι δηλώνει κι η μεγάλη πλειοψηφία της κοινωνίας είναι ότι τα κόμματα ως κομματικοί οργανισμοί δεν έχουν καμμία σχέση μέσα στον χώρο της εκπαίδευσης. 
Πραγματικά, θα ήταν λάθος τραγικό να λέμε ότι όλα τα κόμματα μπορούν να έχουν ως κομματικοί μηχανισμοί μία παρουσία και μία δράση. Και το λέω αυτό γιατί είπατε ότι πρέπει να εκπροσωπούνται τα κόμματα μέσα στο συνδικαλιστικό κίνημα. Άποψη δική μου είναι ότι τα κόμματα καλά είναι να είναι λίγο απ’ έξω, για το καλό και των κομμάτων και των συνδικαλιστικών φορέων. 
Σας ευχαριστώ πολύ.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"23132"," Κι εμείς ευχαριστούμε. 
Προχωρούμε τώρα στην πέμπτη με αριθμό 234/10-11-2014 επίκαιρη δεύτερου κύκλου ερώτηση του Βουλευτή Ευβοίας του Λαϊκού Συνδέσμου-Χρυσή Αυγή κ. Νικολάου Μίχου προς τον Υπουργό Παιδείας και Θρησκευμάτων, σχετικά με την «αποβολή του προέδρου του δεκαπενταμελούς του 2ου ΕΠΑ.Λ. Κατερίνης, επειδή ζήτησε να γίνεται η έπαρση της ελληνικής σημαίας και να ακούγεται ο Εθνικός Ύμνος». 
Θα απαντήσει ο Υφυπουργός Παιδείας και Θρησκευμάτων κ. Δερμεντζόπουλος. 
Τον λόγο έχει ο κ. Μίχος για δύο λεπτά για να αναπτύξει την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23133"," Ευχαριστώ.
Κατ’ αρχάς, κύριε Υπουργέ, δεν περίμενα να έρθετε, για να σας πω την αλήθεια.
Κύριε Πρόεδρε, κύριε Υπουργέ, αν είχε γίνει αυτό το περιστατικό στην Τουρκία ή στη γείτονα χώρα, την Αλβανία ή στα Σκόπια, ξέρετε τι θα είχε γίνει; Θα τον είχαν κρεμάσει, αλλά εδώ έχουμε πολλή δημοκρατία, είμαστε πολύ δημοκρατικός λαός, έχουμε δημοκρατικές κυβερνήσεις και ο καθένας μπορεί να κάνει ό,τι θέλει. 
Με τριήμερη αποβολή και χαρακτηρισμούς, όπως «αναρχικός, ακραίος, φασίστας», ανταμείφθηκε ο πρόεδρος του δεκαπενταμελούς στο 2ο ΕΠΑΛ Κατερίνης, επειδή ζήτησε να γίνεται έπαρση σημαίας μία φορά την εβδομάδα και να ακούγεται ο Εθνικός Ύμνος. Είναι κακό να ακούγεται ο Εθνικός Ύμνος; Απ’ ό,τι έχουμε μάθει, όμως, τα δικαιώματα έχουν πουληθεί στη Γαλλία. Σε λίγο καιρό δεν θα ακούγεται, γιατί έχουμε οικονομικό πρόβλημα. Δεν πρόκειται να σταματήσει να ακούγεται ο Εθνικός Ύμνος. Όσο υπάρχουν έστω και λίγοι Έλληνες, που νιώθουν μέσα τους ότι είναι Έλληνες, θα τον λένε. 
Από εκεί και πέρα, ο διευθυντής του σχολείου ο κ. Τσερμπάκ, ο οποίος δήλωσε ότι δεν είναι Έλληνας στην εκπομπή του κ. Παπαδάκη, κάνει ό,τι θέλει σε ένα σχολείο. Είναι δικό του το σχολείο; Αν θέλει να κάνει ό,τι του κατεβαίνει στο κεφάλι, να πάει στην πατρίδα του. Εδώ είναι Ελλάδα. Έχει χυθεί πολύ αίμα, για να κάνουμε όλοι εμείς σήμερα τους δημοκράτες, για να μιλάμε εδώ μέσα. Για να έχουν κάποιοι μία καραμέλα στο στόμα που λέγεται «δημοκρατία» και να τη λένε από το πρωί έως το βράδυ, χύθηκε πολύ αίμα –σας το ξαναλέω- και πρέπει να τους τιμάμε αυτούς τους ανθρώπους.
Ο Εθνικός Ύμνος της Ελλάδας δεν είναι τυχαίος, ούτε η σημαία μας είναι τυχαία. Οι εννέα γραμμές που έχει κάτι σημαίνουν, ό,τι δεν σημαίνουν σε κανένα άλλο κράτος στον κόσμο. Όμως, απ’ ό,τι βλέπω, ο κ. Τσερμπάκ είναι στον κόσμο του. 
Κύριε Υπουργέ, θέλω να μας απαντήσετε στα εξής ερωτήματα: Θα αποδοθούν πειθαρχικές ευθύνες στη διεύθυνση του συγκεκριμένου σχολείου για την εν λόγω απαράδεκτη απόφασή της; Θα πράξει το Υπουργείο τα δέοντα, ούτως ώστε σε κάθε εκπαιδευτικό ίδρυμα της χώρας μας να γίνεται η έπαρση της σημαίας μας και η ανάκρουση του Εθνικού μας Ύμνου, όπως ορίζει ο νόμος; 
Ευχαριστώ.","ΝΙΚΟΛΑΟΣ ΜΙΧΟΣ",326
"23134"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23135"," Σχετικά με την επίκαιρη ερώτηση που πριν από λίγο ο κύριος συνάδελφος ανέφερε και έχει να κάνει με την επιβολή της ποινής της τριήμερης αποβολής σε μαθητή του 2ου ΕΠΑΛ της Κατερίνης, έχω να σας πω το εξής, κυρίες και κύριοι συνάδελφοι: Από έλεγχο που πραγματοποίησε η Διεύθυνση της Δευτεροβάθμιας Εκπαίδευσης Πιερίας και από αναλυτική μελέτη, που την έχω στα χέρια μου, των πρακτικών του συλλόγου διδασκόντων του εν λόγω σχολείου προκύπτει ότι η διαδικασία που ακολουθήθηκε για την επιβολή της ποινής είναι καθ’ όλα νόμιμη και η ποινή αποφασίστηκε ομόφωνα. 
Ειδικότερα για τους λόγους αποβολής, θέλω να πω ότι δεν αφορούν σε καμμία περίπτωση το αίτημα για έπαρση της σημαίας και για ανάκρουση του Εθνικού Ύμνου, αλλά σε επανειλημμένες πράξεις και ενέργειες του ενήλικα μαθητή που αντιβαίνουν στον εσωτερικό κανονισμό λειτουργίας του σχολείου. 
Στο ανωτέρω πρακτικό του συλλόγου διδασκόντων, που έχω στη διάθεσή μου, αναφέρονται και αναγράφονται αναλυτικά όλα τα παραπτώματα του μαθητή, τα οποία, όπως καταλαβαίνετε και καταλαβαίνει το Σώμα, για λόγους προστασίας των προσωπικών δεδομένων, δεν μου επιτρέπεται να τα αναφέρω. Εάν επιθυμείτε να λάβετε γνώση καθένας από εσάς για ποιους λόγους ο σύλλογος διδασκόντων προέβη σε αυτήν την αποβολή, τότε έχετε κάθε δικαίωμα να ζητήσετε εγγράφως από τον σύλλογο και εάν επιτρέπεται να τα δώσει, να τα πάρετε να τα διαβάσετε. Επειδή, όμως, τα διάβασα και δεν μπορώ να τα αναφέρω, σας λέω ότι επ’ ουδενί λόγο έγινε η αποβολή για το συγκεκριμένο αδίκημα.
Πέρα απ’ αυτά, για την περαιτέρω διερεύνηση του γεγονότος εμείς, ως Υπουργείο Παιδείας και μη αρκούμενοι, αν θέλετε, ακόμη και σε αυτά τα πρακτικά, έχουμε δώσει εντολή στη Διεύθυνση Δευτεροβάθμιας Εκπαίδευσης Πιερίας να ξεκινήσει τη διενέργεια προκαταρκτικής εξέτασης με εύλογο χρονικό διάστημα απάντησής μας, την οποία θα έχουμε.
Στο τελευταίο σκέλος της ερώτησής σας σχετικά με την έπαρση της σημαίας και την ανάκρουση του Εθνικού Ύμνου, σας ενημερώνουμε ότι αυτή πραγματοποιείται σύμφωνα με το νομοθετικό πλαίσιο που υπάρχει, τις εγκυκλίους διαταγές και τις αποφάσεις που υπάρχουν σε όλα τα σχολεία της χώρας.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"23136"," Ευχαριστούμε, κύριε Υπουργέ. 
Κύριε συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23137"," Κατ’ αρχάς, εδώ και αρκετά χρόνια οι καθηγητές έχουν μία καθαρά ανθελληνική στάση στα σχολεία. Πάνε να κάνουν γενίτσαρους τη νεολαία μας ή έχουν γίνει άντρα των αριστερών, άντρα των αναρχικών, το «Indymedia» είναι μέσα στα πανεπιστήμια, ο Μαζιώτης ό,τι θέλει θα το βγάλει από εκεί και προχωράμε. 
Από κει και πέρα, έχετε υπ’ όψιν σας ότι ο κ. Τσερμπάκ έχει φωτογραφία με τον Κεμάλ Ατατούρκ; Μάλλον όχι, δεν θα το έχετε υπ’ όψιν σας. Αυτό τι σημαίνει, μπορείτε να μας πείτε; Ποιος είναι ο κ. Τσερμπάκ που διδάσκει τα παιδιά μας, τα Ελληνόπουλα και φωτογραφίζεται με τον Κεμάλ Ατατούρκ, με το μεγαλύτερο σφαγέα του ελληνισμού; Τι έχετε κάνει γι’ αυτό; Τι θα κάνετε γι’ αυτό; Ο άνθρωπος αυτός είναι επικίνδυνος. Δεν πρέπει να διωχθεί μόνο από τα σχολεία, πρέπει να διωχθεί από την Ελλάδα. Αλλά είπαμε, στην Ελλάδα, έχουμε πάρα πολλή δημοκρατία! Έχουν γίνει τα αίσχη στην παιδεία. Βιβλία της κ. Ρεπούση, τα οποία επί κυβέρνησής σας βγήκαν να διδαχθούν στα παιδιά, για συνωστισμούς και άλλα. 
Θέλω, λοιπόν, να μου απαντήσετε: Υπάρχει ανθελληνική προπαγάνδα στα σχολεία ή δεν υπάρχει; Όχι μόνο για μένα, αλλά και για τους υπόλοιπους, ακόμη και για τους ψηφοφόρους σας. Ποια είναι η κ. Ρεπούση και ο κάθε ανθέλληνας που μπορεί να κάνει ό,τι θέλει και να αλλάξει την ιστορία; Ποιος είναι ο κ. Τσερμπάκ, που μπορεί να κάνει ό,τι θέλει σε ένα σχολείο, μέσα στην Ελλάδα, μέσα στην πατρίδα μας; Οι Τουρκαλάδες απαιτούν, κάνουν βόλτες με τις κορβέτες και ο άλλος φωτογραφίζεται και πάει και διδάσκει τα παιδιά μας. 
Ευχαριστώ.","ΝΙΚΟΛΑΟΣ ΜΙΧΟΣ",326
"23138"," Ο κύριος Υπουργός έχει τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23139"," Κατ’ αρχάς, ξέχασα να απαντήσω στο πρώτο σκέλος της ερώτησης, στον υπαινιγμό ότι δεν περιμένατε να έρθουμε στη Βουλή.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"23140"," Ναι, δεν το περίμενα.","ΝΙΚΟΛΑΟΣ ΜΙΧΟΣ",326
"23141"," Θα σας πω ότι ως Υπουργείο Παιδείας και Θρησκευμάτων μέχρι σήμερα έχουμε απαντήσει σε κάθε ερώτηση η οποία μας έχει υποβληθεί, μα σε κάθε ερώτηση! Πολύ δε περισσότερο σε ερωτήσεις οι οποίες άπτονται τέτοιων θεμάτων και οφείλουμε να απαντούμε και γι’ αυτό είμαστε εδώ.
Στο ερώτημά σας εάν γίνεται ανθελληνική προπαγάνδα στα σχολεία, σας είπα, απαντώντας πριν από μία εβδομάδα στην κ. Ζαρούλια και θα το λέω και συνέχεια ότι εμείς δεν επιτρέπουμε τέτοιου είδους κινήσεις και δεν γίνονται, αλλά είμαστε ανοικτοί σε κάθε είδους καταγγελία, η οποία πέφτει στην αντίληψη του καθενός και ξεφεύγει από εμάς, να τη διερευνούμε, να την απαντούμε, να την αντιμετωπίζουμε, όποιου είδους προπαγάνδα κι αν είναι αυτή με τον ίδιο τρόπο.
Πρέπει να γίνει συνειδητό σε όλους μας, κυρίες και κύριοι συνάδελφοι, ότι στην ελληνική εκπαίδευση δεν χωράνε τέτοιου είδους παιχνίδια επικίνδυνα που έχουν να κάνουν με προπαγάνδα, που έχουν να κάνουν με προσηλυτισμό, που έχουν να κάνουν με ό,τι άλλο μπορεί να φανταστεί κανείς. 
Ευχαριστώ πολύ.","ΑΛΕΞΑΝΔΡΟΣ ΔΕΡΜΕΝΤΖΟΠΟΥΛΟΣ",123
"23142"," Κι εμείς ευχαριστούμε.
Η έκτη με αριθμό 239/10-11-2014 επίκαιρη ερώτηση πρώτου κύκλου του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Δημόσιας Τάξης και Προστασίας του Πολίτη, σχετικά με τη βελτίωση της κατάστασης των αστυνομικών κρατητηρίων και των φυλακών της χώρας, δεν συζητείται λόγω αναρμοδιότητας και διαγράφεται.
Η όγδοη με αριθμό 242/10-11-2014 επίκαιρη ερώτηση πρώτου κύκλου του Βουλευτή Ημαθίας των Ανεξαρτήτων Δημοκρατικών Βουλευτών κ. Κωνσταντίνου Γιοβανόπουλου προς τον Υπουργό Οικονομικών, σχετικά με το Δικαστικό Μέγαρο Βέροιας, δεν συζητείται λόγω κωλύματος του κυρίου Υπουργού και διαγράφεται.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23143"," Κύριε Πρόεδρε, μια κουβέντα μπορώ να πω;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"23144"," Να ολοκληρώσω και θα σας δώσω τον λόγο.
Η τρίτη με αριθμό 235/10-11-2014 επίκαιρη ερώτηση δεύτερου κύκλου του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την κατασκευή μονάδας επεξεργασίας λυματολάσπης στα Ιωάννινα, δεν συζητείται λόγω κωλύματος του κυρίου Υπουργού και διαγράφεται.  
Η τέταρτη με αριθμό 244/10-11-14 επίκαιρη ερώτηση δεύτερου κύκλου της Βουλευτού Β΄ Θεσσαλονίκης των Ανεξαρτήτων Ελλήνων κ. Σταυρούλας Ξουλίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αποποινικοποίηση των οφειλών στον ΟΑΕΕ και τη διασφάλιση της παροχής της ιατροφαρμακευτικής περίθαλψης στους ασφαλισμένους, δεν συζητείται λόγω κωλύματος του κυρίου Υπουργού και διαγράφεται.
Η έκτη με αριθμό 240/10-11-14 επίκαιρη ερώτηση δεύτερου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με τα αποτελέσματα των ελέγχων της «λίστας Λουξεμβούργου» και της φοροδιαφυγής από ελληνικές εταιρείες, δεν συζητείται λόγω κωλύματος του κυρίου Υπουργού και διαγράφεται.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23145"," Κύριε Πρόεδρε, μπορώ να έχω τον λόγο;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"23146"," Έχετε ζητήσει τον λόγο; Δεν είναι στη διαδικασία, αλλά εν πάση περιπτώσει. 
Έχετε τον λόγο κύριε Γιοβανόπουλε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23147"," Κύριε Πρόεδρε, το μόνο που ήθελα να πω είναι ότι είναι δεύτερη φορά που εισάγω την ερώτηση για το δικαστικό μέγαρο της Βέροιας εν όψει του ότι έχει περιληφθεί στη λίστα του ΤΑΙΠΕΔ. Η αλήθεια είναι ότι και ενημερώθηκα έγκαιρα από το γραφείο του κυρίου Υπουργού και αντιλαμβάνεστε ότι ούτε χολή θέλω να μοιραστώ ούτε λεονταρισμούς απόντος του Υπουργού να επιδείξω. Ωστόσο, κάποια στιγμή για κάποια τόσο επίκαιρα θέματα νομίζω ότι το Προεδρείο πρέπει να επιλαμβάνεται. Θα υποστούμε όλοι τώρα τη γραφειοκρατία…","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"23148"," Τα είπαμε αυτά και προηγουμένως. Σας έχουμε καλύψει, κύριε Γιοβανόπουλε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23149"," Κύριε Πρόεδρε, επιτρέψτε μου είναι αυτό που με αφορά προσωπικά. Και θα πρέπει να καταλάβουν όλοι γιατί φθάνουμε σε αυτό το σημείο.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"23150"," Σας κάλυψε το Προεδρείο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23151"," Ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"23152"," Σας ευχαριστούμε και εμείς.
Επόμενη είναι η πρώτη με αριθμό 230/10-11-2014 επίκαιρη ερώτηση πρώτου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Πολιτισμού και Αθλητισμού, σχετικά με τα συμπεράσματα της Εθνικής Επιτροπής Διαλόγου για τα πνευματικά δικαιώματα και την αλλαγή του θεσμικού πλαισίου.
Θα απαντήσει η Υφυπουργός κ. Αγγελική Γκερέκου.
Έχετε τον λόγο, κύριε συνάδελφε, για δύο λεπτά για να αναπτύξετε την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23153"," Ευχαριστώ πολύ, κύριε Πρόεδρε. 
Κυρία Υπουργέ, χαίρομαι που είστε εδώ μαζί μας και απαντάτε σήμερα ως αρμόδια από πλευράς Υπουργείου Πολιτισμού για ένα πολύ σημαντικό ζήτημα που αφορά στη λειτουργία των εταιρειών πνευματικών και συγγενικών δικαιωμάτων και την είσπραξη των δικαιωμάτων αυτών από τους επαγγελματίες χρήστες μουσικής.
Θα ήθελα να επισημάνω για όσους παρακολουθούν τη συζήτηση ότι η ερώτηση που συζητάμε σήμερα έχει κατατεθεί στις 23 Οκτωβρίου από ογδόντα και πλέον Βουλευτές από τη Νέα Δημοκρατία, από το ΠΑΣΟΚ, τη ΔΗΜΑΡ, τους ΑΝΕΛ και τους Ανεξάρτητους Βουλευτές και κινούμενοι θεσμικά -και μόνο θεσμικά- σας ζητούμε το αυτονόητο, δηλαδή σύγχρονο θεσμικό πλαίσιο προστασίας των δικαιωμάτων με λογικές όμως αμοιβές βασισμένες στη διαπραγμάτευση με τους επαγγελματίες στη χρήση μουσικής και εναρμονισμένες στις σημερινές συνθήκες της αγοράς.
Ας πάρουμε τα πράγματα αυτής της κοινωνικής προσπάθειας από την αρχή. Έπειτα από πολλές κοινοβουλευτικές πιέσεις πολλών μελών του ελληνικού Κοινοβουλίου ο προκάτοχός σας κ. Παναγιωτόπουλος συγκρότησε στις 19-12-2013 την Εθνική Επιτροπή Διαλόγου για τα Πνευματικά και Συγγενικά Δικαιώματα και τη Δημόσια Εκτέλεση. Θυμίζω ότι σκοπός αυτής της επιτροπής ήταν η διερεύνηση των προβλημάτων στον τομέα της δημόσιας εκτέλεσης στην Ελλάδα και η κατάθεση προτάσεων από κάθε εμπλεκόμενο για το μεγάλο –ομολογουμένως- πρόβλημα που υπάρχει τα τελευταία χρόνια στη χώρα μας με τη σκληρή και καταχρηστική συμπεριφορά κατ’ αρχάς, των κατά τόπους εργολάβων είσπραξης δικαιωμάτων και κατ’ επέκταση, των ίδιων των εταιρειών που εργάζονται για λογαριασμό τους όπως η ΑΕΠΙ, η GEA και μερικές άλλες.
Οι περισσότεροι οργανισμοί συλλογικής διαχείρισης -όχι όλοι- τοποθετήθηκαν κατά τη διάρκεια των εργασιών της επιτροπής εναντίον της οποιαδήποτε αλλαγής στο ισχύον νομοθετικό πλαίσιο. Μάλιστα εξέφρασαν την πεποίθησή τους ότι δεν πρέπει να αλλάξει διότι, όπως είπαν, παρέχει τόσο τα εχέγγυα όσο και τις ασφαλιστικές δικλίδες για καταχρηστικές συμπεριφορές, κάτι το οποίο, όπως καταλαβαίνετε, δεν μας βρίσκει σύμφωνους, κυρία Υπουργέ, και σαφώς και πρέπει να αλλάξει αυτή η κατάσταση.
Γίνεται απολύτως σαφές και από την παρέμβαση που υπογράφουμε ογδόντα Βουλευτές ότι πρέπει να υπάρχουν εταιρείες για την προστασία και είσπραξη πνευματικών και συγγενικών δικαιωμάτων που θα λειτουργούν κάτω από νέο, σύγχρονο και δίκαιο θεσμικό πλαίσιο προστασίας των δικαιωμάτων των δημιουργών με λογικές αμοιβές, οι οποίες θα προκύπτουν από τη διαπραγμάτευση με τους αντίστοιχους επαγγελματίες βασισμένες στη χρήση μουσικής και εναρμονισμένες στις σημερινές συνθήκες της αγοράς.
Σας κάνω γνωστό –αν δεν το γνωρίζετε, κυρία Υπουργέ- ότι η Επιτροπή Ανταγωνισμού εξετάζει ήδη καταγγελία εκατόν είκοσι σελίδων που κατατέθηκε από την Ένωση Ιδιοκτητών Ραδιοφωνικών Σταθμών Μακεδονίας-Θράκης μαζί με πολλούς άλλους σχετικούς φορείς και εμπλεκομένους αλλά και Βουλευτές, στην οποία περιγράφεται με κάθε λεπτομέρεια, με σωστή και ακριβή τεκμηρίωση η εξωφρενική κατάσταση που έχει δημιουργήσει η «ΑΕΠΙ Α.Ε.» κυρίως σε βάρος ιδιοκτητών επαρχιακών ραδιοφωνικών σταθμών που την καταγγέλλουν ως τον μεγαλύτερο στη χώρα ιδιωτικό μηχανισμό καταπίεσης και στυγνής εκμετάλλευσης άλλων ιδιωτών.
Όσον αφορά την Επιτροπή Ανταγωνισμού σήμερα μετά τις πολλές οχλήσεις, τηλεφωνικές και έγγραφες, λαμβάνουμε μόνο αόριστες απαντήσεις. Όμως αναμένουμε τη γραπτή…
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε.","ΕΛΕΥΘΕΡΙΟΣ ΑΥΓΕΝΑΚΗΣ",43
"23154"," Ούτε λεπτό, ούτε συζήτηση. Ήδη έχετε πάρει παραπάνω χρόνο","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23155"," Πρέπει να καταλάβουμε ότι μονοπώλιο δεν είχαμε μόνο στις τηλεπικοινωνίες ή στις αερομεταφορές στη χώρα μας. Η Επιτροπή Ανταγωνισμού στο παρελθόν είχε καταδικάσει την ΑΕΠΙ για κατάχρηση δεσπόζουσας θέσης και καταχρηστική συμπεριφορά. Και σήμερα αλήθεια τι κάνουμε;","ΕΛΕΥΘΕΡΙΟΣ ΑΥΓΕΝΑΚΗΣ",43
"23156"," Ευχαριστούμε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23157"," Κύριε Πρόεδρε, σε μισό λεπτό ολοκληρώνω.","ΕΛΕΥΘΕΡΙΟΣ ΑΥΓΕΝΑΚΗΣ",43
"23158","  Έχει κατατεθεί η ερώτηση. Είστε παλιός κοινοβουλευτικός και ξέρετε. Σας παρακαλώ πολύ, υπάρχει πρόβλημα και σας το είπα από την αρχή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23159"," Ολοκληρώνω, κύριε Πρόεδρε. Παρακαλώ την ανοχή σας. 
Η κατάσταση έχει φτάσει στο απροχώρητο. Οι εκβιασμοί και οι παράλογες απαιτήσεις, τα εξώδικα και τα αυτόφωρα έχουν εξαντλήσει, έως και καταστρέψει, εκατοντάδες χρήστες μουσικής. Οι καταστηματάρχες…","ΕΛΕΥΘΕΡΙΟΣ ΑΥΓΕΝΑΚΗΣ",43
"23160"," Ολοκληρώσατε. Ευχαριστώ πολύ, κύριε Αυγενάκη. 
Κυρία Γκερέκου, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23161"," Ολοκληρώνω, κύριε Πρόεδρε.","ΕΛΕΥΘΕΡΙΟΣ ΑΥΓΕΝΑΚΗΣ",43
"23162","  Κύριε Αυγενάκη, σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23163"," Ολοκληρώνω, καταθέτοντας τη σχετική ερώτηση…","ΕΛΕΥΘΕΡΙΟΣ ΑΥΓΕΝΑΚΗΣ",43
"23164","  Σας παρακαλώ, κυρία Γκερέκου, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23165"," Κύριε Δριβελέγκα, σας παρακαλώ πάρα πολύ. Επιτρέψτε μου να καταθέσω στα Πρακτικά, κατά την πρωτολογία μου…","ΕΛΕΥΘΕΡΙΟΣ ΑΥΓΕΝΑΚΗΣ",43
"23166","  Δεν έχετε τον λόγο. Να τα καταθέσετε στη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23167"," Καταθέτω στα Πρακτικά, κύριε Πρόεδρε, σχετική ερώτηση που η κ. Γκερέκου…","ΕΛΕΥΘΕΡΙΟΣ ΑΥΓΕΝΑΚΗΣ",43
"23168","  Μα, τι είναι αυτά που κάνετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23169"," …ως Βουλευτής, έχετε υπογράψει μαζί με άλλους συναδέλφους…","ΕΛΕΥΘΕΡΙΟΣ ΑΥΓΕΝΑΚΗΣ",43
"23170","  Κυρία Γκερέκου, σας έχω δώσει τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23171"," …και παρακαλώ πάρα πολύ να μας πείτε τη θέση σας ως αρμόδια Υπουργός. 
(Στο σημείο αυτό ο Βουλευτής κ. Ελευθέριος Αυγενάκης καταθέτει για τα Πρακτικά τα προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΕΛΕΥΘΕΡΙΟΣ ΑΥΓΕΝΑΚΗΣ",43
"23172","  Κύριε Αυγενάκη, τι είναι αυτά που κάνετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23173"," Κύριε Πρόεδρε, εκπλήσσομαι με τη στάση σας.","ΕΛΕΥΘΕΡΙΟΣ ΑΥΓΕΝΑΚΗΣ",43
"23174","  Εκπλήσσεστε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23175"," Εκπλήσσομαι, ειλικρινά.","ΕΛΕΥΘΕΡΙΟΣ ΑΥΓΕΝΑΚΗΣ",43
"23176","  Μιλάτε τέσσερα λεπτά και παραπάνω και δεν σας σημείωσα το χρόνο από την αρχή. Μιλάτε σχεδόν πέντε λεπτά. Σας έχω πει –δεν ήσασταν εδώ- από την αρχή ότι υπάρχει πρόβλημα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23177"," Να είστε το ίδιο αυστηρός με όλους τους Βουλευτές. Όχι αυστηρότητα a la carte","ΕΛΕΥΘΕΡΙΟΣ ΑΥΓΕΝΑΚΗΣ",43
"23178","  Μα, μιλάτε συνέχεια. Υπάρχει πρόβλημα χρόνου. Δεν το ξέρετε; Μιλάτε πέντε λεπτά και είστε και παραπονούμενος. 
Κυρία Γκερέκου, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23179"," Είναι πολύ σοβαρό το θέμα…","ΜΑΡΙΝΟΣ ΟΥΖΟΥΝΙΔΗΣ",381
"23180","  Παρακαλώ, να μη γράφεται τίποτα από όσα λέει ο κ. Ουζουνίδης στα Πρακτικά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23181"," …","ΜΑΡΙΝΟΣ ΟΥΖΟΥΝΙΔΗΣ",381
"23182","  Θέλω να πω το εξής για να ηρεμήσουμε: Υπάρχει τεράστιο πρόβλημα χρόνου. Το γνωρίζουν οι συνάδελφοι. Το είπα αυτό τρεις φορές από την αρχή από την πρώτη ώρα. 
Δεύτερον, δεν υπήρξε κανείς συνάδελφος που να μην έχει τηρήσει το χρόνο. Δεν υπήρξε κανείς συνάδελφος που να μην έχει δεχθεί την παρατήρησή μου. Κάνω έκκληση και σας λέω ότι πρέπει να αρχίσει η συνεδρίαση. Θα περάσουμε τις 12.00΄ και είναι ένα σωρό συνάδελφοι για να γραφθούν. Η διαδικασία είναι αυστηρή. 
Κυρία Γκερέκου, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23183"," Ευχαριστώ, κύριε Πρόεδρε. 
Θα προσπαθήσω να σας δώσω μια πειστική απάντηση, τουλάχιστον όσον αφορά τις προθέσεις και τον κοινό τόπο, διότι πράγματι -θα συμφωνήσω μαζί σας- είναι ένα πάρα πολύ σοβαρό πρόβλημα με το οποίο είχαμε ασχοληθεί κοινοβουλευτικά. 
Ας δούμε, λοιπόν, πώς έχουν τα πράγματα. Διότι φαντάζομαι όλοι θα θέλετε ό,τι καταστρέφουμε να έχουμε κάτι άλλο πολύ καλύτερο με το οποίο θα αντικαταστήσουμε αυτό που καταστρέφουμε και σίγουρα με νόμιμο τρόπο. 
Άρα, λοιπόν, αγαπητέ συνάδελφε, πράγματι, όπως είπατε κι εσείς, η συγκρότηση Εθνικής Επιτροπής Διαλόγου για τη Δημόσια Εκτέλεση ήταν όντως μια πρωτοβουλία του Υπουργείου Πολιτισμού, του προηγούμενου Υπουργού, προσπαθώντας να επιτύχει τη σύμπνοια μεταξύ δικαιούχων και χρηστών –που είναι πολύ μεγάλο θέμα- στο πλαίσιο που καθιερώνει ο ν. 2121/1993.
Παρά, λοιπόν, την πολυάριθμη σύνθεσή της –πράγματι, μιλούσαμε για τριάντα άτομα, αντιλαμβάνεστε, λοιπόν, πόσο μεγάλη ήταν αυτή η επιτροπή, κάτι για το οποίο εμείς διαφωνούσαμε, διαφωνούσαμε με τον τόσο μεγάλο αριθμό για τόσο συγκεκριμένα πράγματα- τόσο από την πλευρά των εκπροσώπων όσο και από την πλευρά των χρηστών, η επιτροπή ολοκλήρωσε το έργο της μέσα σε δύο μήνες. 
Στα κείμενα, λοιπόν, των συμπερασμάτων υπάρχουν και συγκλίνουσες θέσεις, αλλά και θέσεις που διαφοροποιούνται, με διαφορετικές απόψεις, όπως αναφέρατε κι εσείς. Αυτές, λοιπόν, κυρίως εντοπίζονται στο σύστημα επίλυσης διαφορών, μετά την αποτυχία της διαδικασίας μεσολάβησης που υπήρχε, για τη διαπραγμάτευση των αμοιβών δημόσιας εκτέλεσης, το οποίο απέτυχε. 
Αυτές, λοιπόν, οι θέσεις και εφόσον έχει ήδη ξεκινήσει από την πλευρά μας μία δουλειά για την οριστική πράγματι επίλυση αυτού του θέματος, σύμφωνα πάντα με το εθνικό και ευρωπαϊκό δίκτυο και τις διεθνείς συμβάσεις, προφανώς και θέλουν περισσότερο επεξεργασία -γιατί πολλά από αυτά δεν μας βρίσκουν κι εμάς σύμφωνους- ώστε να είναι αξιοποιήσιμες, όμως, στο πλαίσιο μιας νομοθετικής πρωτοβουλίας. 
Πρόκειται, λοιπόν, για μια διαδικασία η οποία ασφαλώς δεν μπορεί να ολοκληρωθεί από τη μία μέρα στην άλλη. Είναι δαιδαλώδης λόγω ακριβώς της σύνθεσης της νομοτεχνικής και επιστημονικής διάστασης των θεμάτων που θίγονται. Οι όποιες παρεμβάσεις δεν μπορεί να γίνονται υπό την πίεση επιμέρους ομάδων συμφερόντων, που όντως υπάρχουν. Πολύ δε περισσότερο όταν αφορούν σε ένα νόμο -αναφέρομαι στο ν. 2121/93- που κατά γενική ομολογία -και είχα συμφωνήσει όλοι, από ό,τι θυμάμαι, στην πλειοψηφία- ήταν ένας καλός νόμος, που όμως ήθελε πολύ περισσότερη επεξεργασία σε συγκεκριμένα θέματα όπως αυτά.
Υπάρχει, ωστόσο, ένα χρονικό πλαίσιο για την ολοκλήρωση των όποιων αλλαγών, που θα μας βοηθήσει για να επιλύσουμε το πρόβλημα. Αφορά, λοιπόν, τη νομοπαρασκευαστική διαδικασία που θα ξεκινήσει και πρέπει να ολοκληρωθεί μέσα στο 2015 και αφορά την ενσωμάτωση στο Εθνικό Δίκαιο της οδηγίας της Ευρωπαϊκής Ένωσης για τη συλλογική διαχείριση. Πρόκειται για την οδηγία 2014-26, με την οποία μεταξύ άλλων θεσπίζονται οι συγκεκριμένες προϋποθέσεις για να διασφαλιστεί η σωστή λειτουργία διαχείρισης δικαιωμάτων πνευματικής ιδιοκτησίας και συγγενικών δικαιωμάτων από τους οργανισμούς.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Υφυπουργού)","ΑΓΓΕΛΙΚΗ ΓΚΕΡΕΚΟΥ",109
"23184"," Στη δευτερολογία σας, κυρία Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23185"," Τελειώνω.
Επειδή στην ερώτησή σας τίθεται κατά βάση η ανάγκη ενός εκσυγχρονισμένου πλαισίου για την εκπροσώπηση και την προστασία των δικαιωμάτων των δημιουργών, αυτή η οδηγία δίνει το πλαίσιο στο οποίο θα εντάξουμε τα συμπεράσματα της επιτροπής διαλόγου.
Στη δευτερολογία μου θα σας απαντήσω ακόμη πιο συγκεκριμένα στο θέμα που αφορά στην ερώτησή σας.","ΑΓΓΕΛΙΚΗ ΓΚΕΡΕΚΟΥ",109
"23186"," Ευχαριστούμε, κυρία Υπουργέ.
Κύριε Αυγενάκη, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23187"," Κυρία Υπουργέ, θα χαιρόμουνα να είχα την απάντηση που εσείς επιδιώκατε μέσα από τις ερωτήσεις που καταθέτατε ως Βουλευτής, δηλαδή χρονοδιάγραμμα των ενεργειών που προτίθεστε ως Υπουργείο να έχετε. Πρώτο αυτό. Και δεύτερον, χαίρομαι που αναγνωρίζετε ότι υπάρχουν οικονομικά συμφέροντα.","ΕΛΕΥΘΕΡΙΟΣ ΑΥΓΕΝΑΚΗΣ",43
"23188"," Δεν υπάρχουν.","ΑΓΓΕΛΙΚΗ ΓΚΕΡΕΚΟΥ",109
"23189"," Και να πω και κάτι: Η επιτροπή είναι γνωμοδοτική και μόνο και αλίμονο αν η ηγεσία του Υπουργείου Πολιτισμού περιμένει ή, κοινώς, κρύβεται πίσω από μια γνωμοδοτική επιτροπή για να πάρει οποιαδήποτε πρωτοβουλία. 
Το καθεστώς, κυρία Υπουργέ, που επικρατεί στην αγορά από τις υπηρεσίες είσπραξης και διαχείρισης πνευματικών δικαιωμάτων έχει ξεπεράσει κάθε όριο ηθικής και δεοντολογίας τόσο απέναντι των λογής-λογής επαγγελματιών που κάνουν χρήση μουσικής, όσο και απέναντι του κάθε είδους πνευματικών δημιουργών, στιχουργών, καλλιτεχνών, ερμηνευτών, πλην μιας στενής ελίτ και τώρα απέναντι στους Βουλευτές.
Να σας ενημερώσω, λοιπόν, κυρία Υπουργέ, αν δεν το γνωρίζετε, ότι με ανοιχτή επιστολή της η «ΑΕΠΙ Α.Ε.» –κύριε Πρόεδρε, αφορά κι εσάς και πρέπει να το καταδικάσετε- στις 31 Οκτωβρίου, αφού επιπλήττει ογδόντα Βουλευτές για την κοινοβουλευτική μας δραστηριότητα, μας αποκαλεί, παρακαλώ, διαμεσολαβητές και εργολαβικώς αυτόκλητους συνηγόρους των συμφερόντων των υπόχρεων σε καταβολή πνευματικών δικαιωμάτων. Και στη συνέχεια ψευδώς επιδιώκει να δημιουργήσει την εντύπωση κατά τα γραφόμενά της ότι υιοθετήσαμε την κατάργηση των πνευματικών δικαιωμάτων. Αναφέρουν, ψευδώς επίσης, ότι τασσόμαστε με όσους κλέβουν τη ιδιοκτησία των δημιουργών.
Θα καταθέσω την επιστολή της ΑΕΠΙ στα Πρακτικά για ενημέρωση και του Προεδρείου και της Υπουργού.
Και μάλιστα αναφέρει ότι είμαστε συνεργοί με τους θιασώτες του ληστρικού τριτοκοσμικού εμπορομεσιτικού και της απρόκλητης διαρπαγής και ότι αυτό αποτελεί βαρύτατη προσβολή για τη λειτουργία των δημοκρατικών θεσμών, ευνομουμένου κράτους και πραγματικό όνειδος για τη χώρα. Θα έπρεπε να ντρέπονται για τα όσα ψευδώς καταλογίζουν σε ογδόντα Βουλευτές πέντε διαφορετικών Κοινοβουλευτικών Ομάδων και γι’ αυτό, βεβαίως, επιφυλασσόμαστε ως Βουλευτές. 
Κύριε Πρόεδρε και κυρία Υπουργέ, είναι υποχρέωσή μας να ζητήσουμε τη σύγκλιση σε κοινή συνεδρίαση των δύο επιτροπών, της Επιτροπής Παραγωγής κι Εμπορίου και της Διαρκούς Επιτροπής Μορφωτικών Υποθέσεων, με προσκεκλημένους φυσικά τον Υπουργό Πολιτισμού, φυσικά εσάς, κυρία Γκερέκου, τους εκπροσώπους των εταιρειών είσπραξης πνευματικών δικαιωμάτων, φυσικά και την ΑΕΠΙ -και ας γράφει ό,τι γράφει- εκπροσώπους των πνευματικών δημιουργών, αλλά και εκπροσώπους χρηστών και να συζητήσουμε καθαρά, έντιμα, δημόσια, μέσα στο χώρο της δημοκρατίας, γύρω από τις πρωτοβουλίες που πρόκειται να πάρει το Υπουργείο.
Να ακούσουμε χρονοδιαγράμματα, τις θέσεις του Υπουργείου, όχι της επιτροπής και των ευρωπαϊκών οδηγιών. Θέλουμε να ακούσουμε την ελληνική θέση, τη θέση της Κυβέρνησης, τη δική σας θέση, κυρία Γκερέκου. 
Όπως αντιλαμβάνεστε, αυτοί οι χαρακτηρισμοί που σας διάβασα λίγο πριν -και αναφέρονται και πολλοί άλλοι στο κείμενο, το οποίο θα καταθέσω στα Πρακτικά- είναι βαρύτατοι. Είναι άκρως προσβλητικοί και είναι απόδειξη του θράσους και της αθλιότητας με την οποία αντιλαμβάνονται κάποιοι το ρόλο τους, ακόμα και απέναντι στο Κοινοβούλιο και τους θεσμούς. 
Σας ζητώ, κύρια Υπουργέ, να τους καταδικάσετε, όπως και εσείς κύριε Πρόεδρε του Κοινοβουλίου. Εάν τρομάζουν κάποιους αυτές οι ψευτο-απειλές, εμένα δεν με αγγίζουν. Όχι επειδή είμαι παλληκάρι –μην βιαστείτε να σχολιάστε!- αλλά γιατί υπερασπίζομαι, μαζί με άλλους συναδέλφους, πολλούς άλλους που επιδιώκουν το λογικό και το δίκαιο, δηλαδή χιλιάδες καταστηματάρχες, χρήστες, αλλά και χιλιάδες δημιουργούς και καλλιτέχνες. Δηλαδή, υπερασπιζόμαστε αυτό που συμβαίνει σε όλα τα αναπτυγμένα κράτη, συντασσόμενοι πάντα με τη δημοκρατία και την ελευθερία της επιλογής. 
Νομίζω, κύριε Πρόεδρε και κυρία Υπουργέ, ότι δεν είναι παράλογο να ζητάμε τον εκσυγχρονισμό του θεσμικού πλαισίου - και τονίζω: όχι την κατάργηση, αλλά τον εκσυγχρονισμό του. Δεν είναι παράλογο να θέλουμε να ελαφρύνουμε τις επιβαρύνσεις που έμμεσα ή άμεσα βαραίνουν χιλιάδες επαγγελματίες. Δεν είναι παράλογο να ζητάμε να έχει το δικαίωμα στη διαμόρφωση του τιμοκαταλόγου και ο ίδιος ο χρήστης, πράγμα το οποίο ορίζει και ο νόμος, όμως δεν εφαρμόζεται. 
Δεν είναι παράλογο να γνωρίζουμε την πορεία των εκατομμυρίων που εισπράττονται για λογαριασμό καλλιτεχνών, στιχουργών, ερμηνευτών κ.λπ. και που ελάχιστα τελικά καταλήγουν να αποδίδονται ή αποδίδονται εξαιρετικά μεγάλα ποσά σε καλλιτέχνες ελίτ και ψίχουλα σε χιλιάδες άλλους.","ΕΛΕΥΘΕΡΙΟΣ ΑΥΓΕΝΑΚΗΣ",43
"23190"," Κύριε Αυγενάκη, τώρα μπορώ να σας διακόψω;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23191"," Ολοκληρώνω, κύριε Πρόεδρε. 
Εάν νομίζουν κάποιοι από τα μέλη των διοικήσεών τους, όπου παίζουν με τη μία ή με την άλλη κομματική πτέρυγα ότι μπορούν να μιλούν τάχα για παλιές κομματικές μάχες, τους πληροφορώ ότι σήμερα οι δρόμοι μας έχουν χωρίσει. Εκείνοι μάχονται για την τσέπη τους –και δεν μας απασχολεί- και εμείς μαχόμαστε για την κοινή λογική.  
Ας αφήσουμε λοιπόν στην άκρη την καραμέλα αυτή. Ακόμα και νομικοί τους σύμβουλοι –και ξέρετε τι εννοώ- σχετιζόμενοι με κεντρικά κομματικά και πρώην κομματικά στελέχη, ότι όλα αυτά γίνονται στο όνομα της ….","ΕΛΕΥΘΕΡΙΟΣ ΑΥΓΕΝΑΚΗΣ",43
"23192"," Κύριε Αυγενάκη, σας παρακαλώ για μια ακόμα φορά. Δείτε λίγο το χρόνο σας!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23193"," Από εδώ σήμερα πρέπει να βγει ένα ξεκάθαρο μήνυμα, κύριε Πρόεδρε: ότι απειλές, εξώδικα και αγωγές δεν τρομάζουν τους Βουλευτές! Όπως επίσης, δεν πρόκειται να κάνουμε πίσω σε συνεννοήσεις και συνωμοσίες κάτω από το τραπέζι.","ΕΛΕΥΘΕΡΙΟΣ ΑΥΓΕΝΑΚΗΣ",43
"23194"," Γιατί με φέρνετε σε δύσκολη θέση; Θέλετε να προκαλέσετε επεισόδιο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23195"," Ολοκληρώνω, κύριε Πρόεδρε. 
Σε αυτό το «κουαρτέτο» που παίζει η ΑΕΠΙ, για να ξεγλιστρήσει, δεν θα συμμετέχουμε!
(Στο σημείο αυτό ο Βουλευτής κ. Αυγενάκης  καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΕΛΕΥΘΕΡΙΟΣ ΑΥΓΕΝΑΚΗΣ",43
"23196"," Γιατί το κάνετε αυτό; Μιλήσατε πεντέμισι λεπτά και έξι στην πρωτολογία! Και αντί οι συνάδελφοι να σας ανακαλούν στην τάξη, τα βάζουν με το Προεδρείο!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23197"," Είναι πάρα πολύ σοβαρό το θέμα.","ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ",234
"23198"," Τα υπόλοιπα θέματα δεν είναι σοβαρά, δηλαδή;","ΜΑΡΙΑ ΚΑΝΕΛΛΟΠΟΥΛΟΥ",183
"23199"," Τα λέω αυτά, για να ξέρετε πώς αντιμετωπίζουν οι ανώνυμες εταιρείες τους Βουλευτές!","ΕΛΕΥΘΕΡΙΟΣ ΑΥΓΕΝΑΚΗΣ",43
"23200"," Καθίστε κάτω, κύριε συνάδελφε. Τι είναι αυτά που κάνετε τώρα; Συζητήσαμε δέκα επίκαιρες ερωτήσεις και πήγαν όλες μια χαρά. Όλοι οι συνάδελφοι τήρησαν το χρόνο τους και δεν υπήρξε κανένα πρόβλημα. Όλες οι ερωτήσεις ήταν σοβαρές. Και τώρα δημιουργούμε πρόβλημα.
Δεύτερον, κυρία Υπουργέ, θέλω να προσυπογράψω και εγώ αυτά που είπε ο κ. Αυγενάκης σε ό,τι έχει σχέση με τη λύση του θέματος. Πάντως, αυτή η κατάσταση που επικρατεί σήμερα, ιδιαίτερα στην επαρχία και σε τουριστικές περιοχές, όπως είναι και η δική σας –και το ξέρετε-, πρέπει επιτέλους να λυθεί. 
Και δεν άκουσα και εγώ με θετική διάθεση ότι μέσα στο 2015 θα λυθεί. Θα περάσουμε δηλαδή και το καλοκαίρι; Πρέπει να βάλουμε ένα πιο αυστηρό χρονοδιάγραμμα και επιτέλους αυτό το θέμα να βρει τη λύση του. 
Σας ευχαριστώ, κυρία Υπουργέ. Έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23201"," 
Σας ευχαριστώ, κύριε Πρόεδρε. 
Θα ήθελα να πω ότι πραγματικά το πάθος για να λυθεί αυτό το πρόβλημα είναι αξιοθαύμαστο από εσάς, κύριε συνάδελφε.","ΑΓΓΕΛΙΚΗ ΓΚΕΡΕΚΟΥ",109
"23202"," Περιμένουμε το ίδιο και από εσάς, κυρία Υπουργέ.","ΕΛΕΥΘΕΡΙΟΣ ΑΥΓΕΝΑΚΗΣ",43
"23203"," Διαφωνώ με τον τρόπο σας, γιατί, όπως λέει ο λαός –και νομίζω έχει δίκιο- «δεν κάνουμε στους άλλους αυτό που δεν θέλουμε να κάνουν σε εμάς». Οπότε και με τη συμπεριφορά σας δείξατε κάποια πράγματα. 
Σαφώς και θα συμφωνήσουμε απολύτως. Γιατί αντιλαμβάνεστε ότι έχω και μια πρόσθετη ευθύνη, ως άνθρωπος που γνωρίζει αρκετά καλά αυτόν τον χώρο, να θέλω να λυθεί το πρόβλημα. Πρέπει, λοιπόν, να δούμε ρεαλιστικά πώς θα λυθεί και πάνω από όλα νόμιμα.
Αναφέρθηκα προηγουμένως στην πρόθεση του Υπουργείου να λάβει υπ’ όψιν του τα αποτελέσματα της επιτροπής. Νομίζω ότι δεν χρειάζεται να τα σκίσουμε. Ήταν μια δουλειά πολλών ανθρώπων που αφορούσε και τις δύο πλευρές, και χρήστες και δικαιούχους. Αντιλαμβάνεστε, λοιπόν, ότι δεν θα ήταν και πολύ δημοκρατικό να την πετάγαμε στο καλάθι των αχρήστων. Άρα το μελετάμε. Είναι από τις πρώτες προτεραιότητές μας. Κάθε εβδομάδα σχεδόν έχουμε συζήτηση με φορείς γι’ αυτό το θέμα. 
Θα συμφωνήσω μαζί σας να γίνει μία κοινή επιτροπή, αν θέλετε πολύ ευχαρίστως Εμπορίου, Μορφωτικών, και να δούμε αυτό το θέμα και σε επίπεδο Βουλής και να έχουμε και συγκεκριμένες θέσεις. 
Όσον αφορά το 2015, βεβαίως και θα θέλαμε –και εγώ προσωπικά- να είχε ήδη επιλυθεί το θέμα, είναι όμως κάποιες συγκεκριμένες διαδικασίες που επιτάσσει το πλαίσιο της ευρωπαϊκής διαδικασίας να τηρήσουμε. Εμείς θα επισπεύσουμε όσο μπορούμε περισσότερο.
 Παρ’ όλα αυτά, πριν από όλα αυτά που λέμε, το Υπουργείο έχει μεριμνήσει ώστε να ασκήσει τον εποπτικό και ελεγκτικό του ρόλο και σύμφωνα με το δικαίωμα που του δίνει ο παλιός νόμος του 1993, που δεν είχε εφαρμοστεί όπως θα έπρεπε ποτέ μέχρι τώρα. Εδώ θα συμφωνήσω μαζί σας.
 Αυτό το Υπουργείο, λοιπόν, αυτή η πολιτική αρχή, εμείς, ενεργοποιώντας τις διατάξεις αυτές του ν. 2121, ολοκληρώσαμε την επεξεργασία σχεδίου προεδρικού διατάγματος, που είναι μια σημαντική και ουσιαστική αρχή, αλλά και συμβολική για το πόσο θέλουμε να επιλυθεί αυτό το θέμα, το οποίο καταθέσαμε στο Συμβούλιο Επικρατείας.
 Σε αυτό, λοιπόν, καθορίζονται για πρώτη φορά, είκοσι χρόνια μετά τη θέσπιση αυτού του νόμου, όργανα ελέγχου και διαδικασία επιβολής διοικητικού προστίμου στους Οργανισμούς Συλλογικής Διαχείρισης και Προστασίας. Ό,τι, λοιπόν, καταγγέλλεται, θα πρέπει να ερευνάται και να τιμωρείται. Το πρόστιμο αυτό επιβάλλεται με έκδοση απόφασης από τον Υπουργό Πολιτισμού και Αθλητισμού κατόπιν αιτιολογημένης γνώμης του Διοικητικού Συμβουλίου του Οργανισμού Πνευματικής Ιδιοκτησίας και σε περιπτώσεις σοβαρής παράβασης ή επανειλημμένων παραβάσεων του νόμου από Οργανισμούς Συλλογικής Διαχείρισης.
 Αξίζει να σας πω ότι το ύψος του προβλεπόμενου προστίμου αναπροσαρμόζεται σημαντικά. Φτάνει μέχρι και τις 200 χιλιάδες ευρώ ανάλογα με την περίπτωση. Μάλιστα, αναφέρεται ρητά ότι η έρευνα  που διεξάγεται από τον ΟΠΙ, τον αρμόδιο οργανισμό για την πνευματική ιδιοκτησία, για τη διαπίστωση της παράβασης, μπορεί να περιλαμβάνει και το έργο ορκωτών λογιστών, κάτι που πολύ άμεσα, με το που θα τελειώσουμε το θέμα του προεδρικού διατάγματος θα αρχίσει να εφαρμόζεται.
 Όπως σας είπα, λοιπόν, κινούμαστε προσεκτικά, αποφασισμένοι να λυθεί αυτό το καρκίνωμα –επιτρέψτε μου την έκφραση-  που υπάρχει σε αυτόν το χώρο και προφανώς θα συνεχίσουμε να είμαστε σε μια συνεχή συνεργασία με όλους τους φορείς ανεξαιρέτως, για να δούμε πραγματικά πώς δίκαια θα πρέπει να μοιραστούν τα πράγματα, γιατί μέχρι τώρα έχουν επιβαρυνθεί πολλές πλευρές που δεν θα έπρεπε να είχαν επιβαρυνθεί. Μιλάω τόσο για τους δικαιούχους, τους καλλιτέχνες όσο και για τους χρήστες.
Σας ευχαριστώ πολύ.","ΑΓΓΕΛΙΚΗ ΓΚΕΡΕΚΟΥ",109
"23204"," Δεν άκουσα όμως μια καταδίκη γι’ αυτά που έγραφαν στο έγγραφο που κατέθεσα.","ΕΛΕΥΘΕΡΙΟΣ ΑΥΓΕΝΑΚΗΣ",43
"23205"," Νομίζω ότι δεν έχετε το δικαίωμα τώρα..(δεν ακούστηκε)","ΑΓΓΕΛΙΚΗ ΓΚΕΡΕΚΟΥ",109
"23206"," Μα σας παρακαλώ, κύριε Αυγενάκη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23207"," Κύριε Πρόεδρε, θέλει προφανώς να μας φέρει στο αυτονόητο ο κύριος συνάδελφος.","ΑΓΓΕΛΙΚΗ ΓΚΕΡΕΚΟΥ",109
"23208"," Έστω να το πείτε.","ΕΛΕΥΘΕΡΙΟΣ ΑΥΓΕΝΑΚΗΣ",43
"23209"," Τι εννοείτε; Να καταδικάσουμε τις συμπεριφορές εκείνες που είναι απρεπείς και προσβάλλουν συναδέλφους, προσβάλλουν ανθρώπους οι οποίοι προσπαθούν να κάνουν τη δουλειά τους καλά; Μα για τα αυτονόητα μας λέτε;","ΑΓΓΕΛΙΚΗ ΓΚΕΡΕΚΟΥ",109
"23210"," Γιατί κακό είναι να το πείτε;","ΕΛΕΥΘΕΡΙΟΣ ΑΥΓΕΝΑΚΗΣ",43
"23211"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τέσσερις μαθητές και μαθήτριες και δύο εκπαιδευτικοί-συνοδοί τους από το 1ο  Δημοτικό Σχολείο Κορίνθου. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Εισερχόμαστε στη συζήτηση της δεύτερης με αριθμό 238/10-11-2014 επίκαιρης ερώτησης δεύτερου κύκλου της Βουλευτού Αχαΐας του Συνασπισμού Ριζοσπαστικής Αριστεράς κ. Μαρίας Κανελλοπούλου προς τους Υπουργούς Πολιτισμού και Αθλητισμού και Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για τη βελτίωση των εργασιακών συνθηκών στο χώρο των καλλιτεχνών και των εργαζομένων στο ελληνικό θέατρο. 
Θα απαντήσει η Υφυπουργός Πολιτισμού και Αθλητισμού κ. Αγγελική Γκερέκου.
Τον λόγο έχει η συνάδελφος κ. Μαρία Κανελλοπούλου για δύο λεπτά για να αναπτύξει την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23212"," Ευχαριστώ, κύριε Πρόεδρε.
Κυρία Υπουργέ, η ματαίωση της συνέχισης των παραστάσεων της θεατρικής παραγωγής «Θεσμοφοριάζουσες» στις 8-9-2014 έφερε στο  φως της δημοσιότητας τις απαράδεκτες εργασιακές συνθήκες με τις οποίες έρχονται αντιμέτωποι το σύνολο σχεδόν των καλλιτεχνών και των τεχνικών στο χώρο του ελληνικού θεάτρου.
Ο χώρος της τέχνης και του πολιτισμού, όπως και όλοι οι υπόλοιποι εργασιακοί χώροι, έχει πληγεί σε πολύ μεγάλο βαθμό από τις μνημονιακές πολιτικές, με αποτέλεσμα η σχετική ανεργία των καλλιτεχνών και των υπολοίπων εργαζομένων του θεάτρου να έχει ξεπεράσει το 95%, ενώ η εργασία, για όσους καταφέρνουν να βρουν, είναι ολιγόμηνη και εξαιρετικά χαμηλόμισθη εξαιτίας και της κατάργησης της κλαδικής συλλογικής σύμβασης και της μη τήρησης της εθνικής συλλογικής σύμβασης. 
Επίσης, συνήθως και αυτή η ελάχιστη εργασία είναι ανασφάλιστη, με αποτέλεσμα να καθίσταται αδύνατη η εξασφάλιση ιατροφαρμακευτικής περίθαλψης, σύνταξης και επιδότησης ανεργίας, ενώ η διαρροή ασφαλιστικών εισφορών βλάπτει ταυτόχρονα και το ΙΚΑ. 
Πέραν της ανασφάλιστης εργασίας, έχει καταστεί πλέον καθιερωμένο να μην θεωρείται εργασία και ο χρόνος των προβών. 
Τέλος, σε πολλές περιπτώσεις, ακόμα και αυτά τα ελάχιστα συμφωνηθέντα χρήματα των αμοιβών των συντελεστών των παραστάσεων δεν καταβάλλονται, ατιμωρητί. 
Απαράδεκτη είναι και η κατάσταση στα ΔΗΠΕΘΕ. Η πολύ χαμηλή κρατική επιχορήγησή τους δεν επαρκεί ούτε για τα λειτουργικά τους έξοδα, με αποτέλεσμα όσες περιφερειακές σκηνές ακόμα δεν έχουν κλείσει να προγραμματίζουν περιορισμένες παραστάσεις και οι συντελεστές να παραμένουν απλήρωτοι, ενώ τα χρέη κάθε χρόνο εξακολουθούν να συσσωρεύονται. 
Μείωση επιχορηγήσεων υπάρχει προς το Εθνικό Θέατρο και το ΚΘΒΕ με αποτέλεσμα να συρρικνώνεται και σε αυτά η δραστηριότητά τους. Ειδικά μάλιστα στο ΚΘΒΕ η κατάσταση είναι οριακή εξαιτίας της μετακύλησης προς αυτό χρεών που δεν του αναλογούν από το κλείσιμο της Όπερας της Θεσσαλονίκης αλλά και εξαιτίας της συσσώρευσης χρεών του από προηγούμενες διοικήσεις. 
 Ενώ ο θεσμός των επιδοτούμενων εισιτηρίων από την Εργατική Εστία και κάθε άλλη επιχορήγηση για το ελεύθερο θέατρο έχει καταργηθεί, την ίδια περίοδο το αντιδημοκρατικό κλείσιμο της ΕΡΤ άφησε πίσω του μεγάλα χρέη και προς τους καλλιτέχνες. Το μόρφωμα της ΝΕΡΙΤ δεν παράγει πρόγραμμα ελληνικής μυθοπλασίας - σειρές ή τηλεταινίες -  και στην ιδιωτική τηλεόραση καλλιτέχνες και τεχνικοί δε γνωρίζουν εάν και πότε θα πληρωθούν, παρότι οι σειρές στις οποίες συμμετείχαν έχουν προβληθεί, ορισμένες μάλιστα κατ’ επανάληψη. Ανάλογη κατάσταση επικρατεί και τον τομέα των μεταγλωττίσεων. 
Κυρία Υπουργέ, τι μέτρα προτίθεται να πάρει η Κυβέρνηση την οποίαν υπηρετείτε, προκειμένου να πάψει αυτή η απαράδεκτη εργασιακή κατάσταση στο χώρο των καλλιτεχνών και των εργαζομένων στο ελληνικό θέατρο;","ΜΑΡΙΑ ΚΑΝΕΛΛΟΠΟΥΛΟΥ",183
"23213"," Ευχαριστούμε. 
Έχετε τον λόγο, κυρία Υπουργέ, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23214"," Κυρία συνάδελφε, γνωρίζετε τα θέματα πολύ καλά, γιατί αυτόν τον χώρο τον γνωρίζετε πολύ καλά και τον υπηρετείτε. Είναι όντως δραματικά και υπαρκτά τα ζητήματα που αντιμετωπίζει σήμερα ο χώρος του θεάτρου, κυρίως στο επίπεδο της εξωφρενικής ανεργίας, που όλοι αντιλαμβανόμαστε. 
Ωστόσο, οφείλω να τονίσω ότι το πλήθος από τα θέματα που έχετε θέσει προς το Υπουργείο Πολιτισμού δεν αφορούν στην ουσία το Υπουργείο Πολιτισμού. Αφορούν το Υπουργείο Εργασίας. 
Βέβαια, θα προσπαθήσω να σας ενημερώσω -κατόπιν συνεργασίας- για τα σχετικά θέματα που αφορούν το χώρο του θεάτρου. Θα αναφερθώ όμως στο δεύτερο μέρος της απάντησής μου στα θέματα αυτά που αφορούν αμιγώς το Υπουργείο μας. 
Άρα, όσον αφορά τις εργασιακές συνθήκες στο χώρο του ελεύθερου θεάτρου -αν και το θέμα αυτό αφορά όπως είπα προφανώς το Υπουργείο Εργασίας- η ενημέρωση είναι η εξής:
Ειδικά στις σημερινές συνθήκες δημοσιονομικής αναπροσαρμογής και των επιδράσεων που αυτές έχουν στην πραγματική οικονομία, υπάρχει πλήρης επίγνωση της ανάγκης να αντιμετωπιστεί η αδήλωτη και ανασφάλιστη εργασία αλλά και κάθε άλλης μορφής παραβατικότητα στην αγορά εργασίας. 
Το ΣΕΠΕ έχει δώσει μάλιστα ιδιαίτερη βαρύτητα στον τομέα των δημοσίων θεαμάτων και στον χώρο του θεάτρου με ελέγχους οι οποίοι διεξάγονται στο πλαίσιο του Ειδικού Επιχειρησιακού Σχεδίου «ΑΡΤΕΜΙΣ», όπως θα γνωρίζετε. Δεν επαρκεί; Δεν είμαστε ευχαριστημένοι; Αυτό όμως ισχύει αυτήν τη στιγμή.
Όσον αφορά τα απολογιστικά στοιχεία που αποτυπώνονται από τους ελέγχους αυτούς είναι διαθέσιμα για το πρώτο εξάμηνο της φετινής χρονιάς και είναι τα εξής: Κατά το διάστημα αυτό διενεργήθηκαν έλεγχοι σε δεκαέξι επιχειρήσεις και σε σύνολο τριακοσίων εξήντα επτά εργαζομένων εντοπίστηκαν έξι αδήλωτοι εργαζόμενοι. Τα πρόστιμα που επιβλήθηκαν μόνο για την αδήλωτη εργασία ανέρχονται στις 63.000 ευρώ. 
Επίσης, υποβλήθηκε μια μήνυση σε παραβάτη εργοδότη, ενώ διαπιστώθηκαν είκοσι οκτώ περιπτώσεις εργατικών διαφορών. Από αυτές επιλύθηκαν οι δεκατέσσερις, ματαιώθηκαν οι πέντε και παραπέμφθηκαν στο δικαστήριο οι εννιά. Από τις δικαστικές διαφορές που επιλύθηκαν, καταβλήθηκε σε εργαζόμενους το ποσό των 10.000 ευρώ. Αυτά σε ό,τι αφορά το πρώτο εξάμηνο του 2014, σύμφωνα με τα στοιχεία που έχουμε. 
Να σας ενημερώσω επίσης ότι στο διάστημα από τον Ιούλιο έως και τον Οκτώβριο του 2014 έγιναν κάποιες συντονισμένες δράσεις του ΣΕΠΕ με την Ειδική Υπηρεσία Ελέγχου Ασφάλισης και σύντομα θα είναι διαθέσιμα τα στοιχεία που θα έχουμε από αυτούς τους ελέγχους και θα τα επεξεργαστούμε. 
Σε κάθε περίπτωση, η πρόθεση του ΣΕΠΕ είναι να συνεχιστούν οι έλεγχοι, πολύ αυστηρότεροι ενδεχομένως, στο χώρο των θεάτρων και όπου διαπιστώνονται παραβάσεις, να επιβάλλονται κυρώσεις. Επαναλαμβάνω ότι υπάρχει επίγνωση της κατάστασης για την οποία η πολιτεία αξιοποιεί τα εργαλεία που αυτήν την στιγμή έχει στη διάθεσή της.","ΑΓΓΕΛΙΚΗ ΓΚΕΡΕΚΟΥ",109
"23215"," Ευχαριστούμε την κυρία Υπουργό. 
Κυρία συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23216"," Ευχαριστώ, κύριε Πρόεδρε. Ευχαριστώ και εσάς, κυρία Υπουργέ. 
Όπως ξέρετε, το επάγγελμά μας, καθώς και όλα τα συναφή, είχε κρίση πολύ πριν την οικονομική κρίση. Αντίθετα απ’ ό,τι ο κόσμος πιστεύει ο κύριος όγκος των ανθρώπων του θεάτρου, οι βιοπαλαιστές της τέχνης δηλαδή και όχι μερικοί πρωταγωνιστές παντός καιρού, υπήρξαν αντικείμενο εκμετάλλευσης από πάντα. Είναι κακοπληρωμένοι και ανασφάλιστοι. 
Η ελαστική εργασία υπήρχε έτσι και αλλιώς στο χώρο, απλώς η διαπιστωμένη και κοινώς αποδεκτή πια κρίση έδωσε ένα ισχυρό όπλο, έδωσε excuse σε αυτούς που διαχειρίζονται τα της τέχνης και του πολιτισμού να δρουν χωρίς προσχήματα και ανενόχλητοι, κυρία Υπουργέ. 
Μου λέτε ότι υπάρχουν ελεγκτικοί μηχανισμοί; Υπάρχει Επιθεώρηση Εργασίας; Γνωρίζει κανείς με ακρίβεια πόσοι εργάζονται σε μια παράσταση, τι είδους συμβόλαια υπογράφονται και κάτω από ποιους εκβιασμούς; Γνωρίζετε, λόγου χάριν, ότι νεαροί αλλά και παλαιότεροι συνάδελφοί μας εξαναγκάζονται να υπογράψουν ότι πληρώνονται παραπάνω χρήματα και ότι θα πληρωθούν –το προϋπογράφουν αυτό- τα δώρα, που ως γνωστόν δεν έχουν ακόμα με νόμο καταργηθεί στον ιδιωτικό τομέα; Γνωρίζετε ότι, ενώ απασχολούνται επί τρεις συνεχόμενους μήνες, λαμβάνουν τρία ένσημα για κάθε μήνα; 
Εννοείται ότι οι παροικούντες την Ιερουσαλήμ γνωρίζουμε. Οι «Θεσμοφοριάζουσες» απλώς ανέδειξαν το πρόβλημα. Τιμωρήθηκε άραγε κανείς, κυρία Υπουργέ, για αυτό; Κάποιοι συνάδελφοι είπαν φτάνει πια και έβαλαν το κεφάλι τους κυριολεκτικά στον ντορβά της σκληρότατης αγοράς εργασίας, όπως κάθε αξιοπρεπής συνάδελφος που αξίωνε εδώ και χρόνια να ζει από την εργασία του και μετατρεπόταν διαχρονικά σε αποκλεισμένο, δακτυλοδεικτούμενο, μαύρο πρόβατο για επιχειρηματίες και θιασάρχες. 
Εμείς δεν μπορούμε να αποσυνδέσουμε τη σημερινή πραγματικότητα στο χώρο του θεάτρου από την επιβολή των μνημονιακών πολιτικών και την κατάργηση των συλλογικών συμβάσεων. Δεν μπορούμε όμως να ανεχθούμε ότι αυτή η λογική δεν περιορίζεται στον ιδιωτικό τομέα, αλλά ακουμπά και οργανισμούς που διαχειρίζονται δημόσιο χρήμα, όπως κρατικά θέατρα, φεστιβάλ και ΔΗΠΕΘΕ. 
Ποιος φταίει για το χρέος του ΚΘΒΕ, κυρία Υπουργέ; Θα πληρώσει κανείς για τους συναδέλφους μας που μένουν απλήρωτοι ένα, δύο και τρεις μήνες και πάντα πρέπει να συμβαίνει κάτι την τελευταία στιγμή ως κατάσταση emergency; Ποιος φταίει για την απαξίωση των περιφερειακών θεάτρων που έχουν κλείσει και έχουν χαθεί εκατοντάδες θέσεις εργασίας; Θα πληρώσει κανείς; 
Ποιος θα πληρώσει τα χρέη της άλλοτε δημόσιας τηλεόρασης; Πίσω από τα νούμερα υπάρχουν άνθρωποι και ανάγκες. Τι θα κάνετε γι’ αυτό; Θα υπάρξει κάποιου είδους φρένο σε αυτήν την κατρακύλα ή θα συνεχιστεί η απαξίωση ενός ολόκληρου κλάδου στο όνομα της κρίσης και της τάχα σωτηρίας της πατρίδας; 
Κυρία Υπουργέ, σήμερα τα μάτια όλου του πλανήτη είναι στραμμένα στη χώρα μας και στα σπουδαία ευρήματα της Αμφίπολης, ευρήματα που δείχνουν μια άλλη Ελλάδα, που όχι μόνο γεννούσε πολιτισμό αλλά τιμούσε τους καλλιτέχνες.
Σίγουρα καμμία σχέση δεν έχει με τη σημερινή Ελλάδα που όχι μόνο δεν τιμά τους δημιουργούς, αλλά τους καταδικάζει σε αργό και αναξιοπρεπή θάνατο. Η συζήτηση προηγουμένως για τα πνευματικά δικαιώματα τίποτα άλλο δεν προμηνύει παρά μονάχα αυτό, κυρία Υπουργέ.","ΜΑΡΙΑ ΚΑΝΕΛΛΟΠΟΥΛΟΥ",183
"23217"," Κυρία Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23218"," Μακάρι, κυρία συνάδελφε, να μπορούσαμε να κάνουμε μια πολύ-πολύ μεγάλη κουβέντα για να δούμε και τις ευθύνες από πού έρχονται και τι πρέπει να κάνουμε κυρίως.","ΑΓΓΕΛΙΚΗ ΓΚΕΡΕΚΟΥ",109
"23219"," Να την κάνουμε.","ΜΑΡΙΑ ΚΑΝΕΛΛΟΠΟΥΛΟΥ",183
"23220"," Δυστυχώς, ο χρόνος επιβάλλει να είμαι πολύ πιο συγκεκριμένη, παρ’ όλο που θα ήθελα να συζητήσουμε διαφορετικά.
Θα προσπαθήσω, λοιπόν, να αναφερθώ σε όσα από τα ζητήματα που θέσατε μας επιτρέπει ο χρόνος, αλλά στο πεδίο ευθύνης του Υπουργείου Πολιτισμού, γιατί νομίζω ότι είναι αντιληπτό αυτό, ότι το Υπουργείο Εργασίας θα πρέπει, κατ’ αρχάς, να λύσει θέματα και να ασχοληθούμε ίσως με κάποιες συνέργειες.
Είπατε για τα ΔΗΠΕΘΕ. Αντιλαμβάνεστε ότι σε αυτές τις αρμοδιότητες, ευτυχώς ή δυστυχώς -δυστυχώς, θα έλεγα- δεν περιλαμβάνονται τα ΔΗΠΕΘΕ τα οποία λειτουργούν στο πλαίσιο των ΟΤΑ Α΄ βαθμού. Αν λειτουργούσαν σωστά, θα ήμασταν ευτυχείς, είτε ως κοινωφελείς επιχειρήσεις είτε ως ανώνυμες εταιρείες, όταν συμμετέχουν σε αυτά περισσότεροι του ενός δήμου, όπως συμβαίνει και με το ΔΗΠΕΘΕ Κρήτης.
Η γενική, επομένως, εποπτεία τους ανήκει στο Υπουργείο Εσωτερικών. Βλέπουμε, λοιπόν, κατακερματισμούς, όπως αντιλαμβάνεστε, στο χώρο του πολιτισμού.
Το Υπουργείο, λοιπόν, Πολιτισμού και Αθλητισμού, στηρίζει φυσικά το θεσμό των ΔΗΠΕΘΕ μέσω ετησίων προγραμματικών συμβάσεων με κάθε ένα από αυτά. Η φετινή επιχορήγηση από το Υπουργείο στο πλαίσιο των συμβάσεων αυτών ακολουθεί -δυστυχώς, ναι- τη μείωση του συνολικού προϋπολογισμού του Υπουργείου.
Αναφέρετε, επίσης, στην ερώτησή σας ότι κάθε επιχορήγηση για το ελεύθερο θέατρο έχει καταργηθεί. Θέλω να είμαστε, όμως, πολύ συγκεκριμένοι και πιο ακριβείς. Δεν είναι αλήθεια αυτό, όπως ακριβώς το είπατε, καθώς μέχρι το πρώτο τρίμηνο του 2014 εκταμιεύθηκαν συνολικά 500.000 ευρώ. Λίγα, αλλά δεν έχουν απολύτως καταργηθεί.","ΑΓΓΕΛΙΚΗ ΓΚΕΡΕΚΟΥ",109
"23221"," Και για τα προηγούμενα;","ΜΑΡΙΑ ΚΑΝΕΛΛΟΠΟΥΛΟΥ",183
"23222"," Προς τους θιάσους του ελεύθερου θεάτρου 500.000 ευρώ.","ΑΓΓΕΛΙΚΗ ΓΚΕΡΕΚΟΥ",109
"23223"," Και για τις προηγούμενες δεσμεύσεις;","ΜΑΡΙΑ ΚΑΝΕΛΛΟΠΟΥΛΟΥ",183
"23224"," Για το ελεύθερο θέατρο.
Παρά, λοιπόν, το μειωμένο προϋπολογισμό του Υπουργείου το 2015, σκοπεύουμε να συνεχίσουμε την καταβολή επιχορηγήσεων και ενδεχομένως με κάποια άσκηση πίεσης να μπορέσουμε να βελτιώσουμε αυτό το θέμα.
Περνάω τώρα στο μόνο σημείο της ερώτησης που πράγματι εμπίπτει στην αρμοδιότητα του Υπουργείου Πολιτισμού. Αφορά το Εθνικό Θέατρο και το Κρατικό Θέατρο Βορείου Ελλάδος. Έχουμε δώσει απάντηση και για το Κρατικό Θέατρο και την προηγούμενη φορά.
Αναφέραμε, λοιπόν, ότι η χρηματοδότησή τους από το Υπουργείο Πολιτισμού αποφασίζεται και εκτελείται στο όριο που θέτουν και πάλι οι οικονομικές δυνατότητές του. Ποιες είναι; Θα πρέπει να αναγνωρίσουμε, λοιπόν, την πολιτιστική, εκπαιδευτική και κοινωνική δράση, βεβαίως, αυτών των θεσμών. Οι τακτικές επιχορηγήσεις και προς τα δύο αυτά θέατρα το 2014, δυστυχώς, μειώθηκαν έναντι του 2013 σε ποσοστό πολύ μικρότερο, της τάξης όμως του 15%, όταν σε άλλους εποπτευόμενους φορείς οι επιχορηγήσεις μειώθηκαν έως και 40% για την ίδια χρονική περίοδο. Σε κάθε περίπτωση, η συνολική μείωση της επιχορήγησης προς τα δύο αυτά θέατρα την περίοδο 2010-2014 συγκρατήθηκε στο 34%.
Ευχαριστημένοι; Όχι θα σας πω, αλλά αυτή είναι η πραγματικότητα, όταν αντιληφθείτε -και το έχετε αντιληφθεί, βεβαίως- ότι το Υπουργείο Πολιτισμού υποχρηματοδοτείται. Ναι, είμαστε κάθετα αντίθετοι σε αυτό και πρέπει να προσπαθήσουμε να αλλάξουμε τους συσχετισμούς. Τα τελευταία πέντε χρόνια συρρικνώθηκε κατά 50%, αλλά αυτό είναι μία άλλη συζήτηση. Παρ’ όλα αυτά και προς έπαινο, βέβαια…","ΑΓΓΕΛΙΚΗ ΓΚΕΡΕΚΟΥ",109
"23225"," Η ίδια συζήτηση είναι, κυρία Υπουργέ.","ΜΑΡΙΑ ΚΑΝΕΛΛΟΠΟΥΛΟΥ",183
"23226"," Δεν μπορεί να γίνει τώρα, κυρία συνάδελφε. Αυτό εννοώ. Παρ’ όλες αυτές τις δυσκολίες, θα πρέπει να πούμε ότι οι διοικήσεις αυτών των δύο φορέων, ναι, κάνουν ηρωικές προσπάθειες και κρατούν σε ένα εξαιρετικά υψηλό επίπεδο την παραγωγή του έργου τους, τόσο σε καλλιτεχνικό όσο και σε οποιοδήποτε άλλο επίπεδο, εκπαιδευτικό, κοινωνικό κ.λπ.. Εξωστρέφεια, πρωτοπορία, ειλικρίνεια, είναι κάτι που θα πρέπει να παραδεχθούμε.
Δεδομένων, λοιπόν, των συνθηκών είναι θετικό που και το Εθνικό Θέατρο και το Κρατικό Θέατρο είναι συνεπή προς τις οικονομικές και συμβατικές υποχρεώσεις. Δεν υπάρχουν οφειλές στους εργαζόμενους αυτήν τη στιγμή. Αυτό μπορούν να σας το πουν και οι διοικήσεις των θεάτρων. Πριν από λίγες ημέρες ήμουν στη Θεσσαλονίκη όπου μίλησα με το διοικητή του Κρατικού Θεάτρου. Το ξέρουμε πάρα πολύ καλά αυτό το θέμα.
Από εκεί και πέρα, όσον αφορά τα χρέη, ναι, έχουν επωμισθεί χρέη που δεν τους αναλογούν. Είχα μία συνάντηση με τον κ. Μαυραγάνη εγώ προσωπικά. Θα επιληφθεί της υπόθεσης αυτής. Περιμένει ένα χαρτί από το Κρατικό Θέατρο, μία απόφαση σχετικά με μία εμπλοκή νομικής φύσεως και πιστεύω ότι αυτό θα λυθεί με τον πιο δίκαιο τρόπο.
Ευχαριστώ πολύ.","ΑΓΓΕΛΙΚΗ ΓΚΕΡΕΚΟΥ",109
"23227"," Ευχαριστούμε, κυρία Υπουργέ.
Συνεχίζουμε με τη συζήτηση της δεύτερης με αριθμό 237/10-11-2014 επίκαιρης ερώτησης πρώτου κύκλου της Βουλευτού Β΄ Θεσσαλονίκης του Συνασπισμού Ριζοσπαστικής Αριστεράς κ. Ευαγγελίας Αμμανατίδου-Πασχαλίδου προς τον Υπουργό Εσωτερικών, σχετικά με τα προβλήματα στη μεταφορά μαθητών δύο μήνες μετά την έναρξη της σχολικής χρονιάς.
Στην επίκαιρη ερώτηση θα απαντήσει ο Αναπληρωτής Υπουργός κ. Θεόφιλος Λεονταρίδης.
Ελπίζω και εγώ, κύριε Υπουργέ, κύριε Λεονταρίδη, ότι με την τροπολογία που σήμερα έχουμε καταθέσει κάποιοι Βουλευτές να λυθεί το πρόβλημα. Όμως, έχει το λόγο κυρίως η κ. Αμμανατίδου, γιατί αυτό όντως το πρόβλημα είναι πολύ μεγάλο τόσο καιρό, ιδιαίτερα στην Κεντρική Μακεδονία.
Κυρία Αμμανατίδου, έχετε τον λόγο για δύο λεπτά για να αναπτύξετε την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"23228"," Ευχαριστώ, κύριε Πρόεδρε.
Κατ’ αρχάς, θα ήθελα να πω ότι η επίκαιρη ερώτηση είναι από επανακατάθεση από την προηγούμενη εβδομάδα, καθώς υπήρχε κώλυμα από την πλευρά του Υπουργείου.
Κύριε Υπουργέ, δεν θυμάμαι πόσες επίκαιρες, αλλά και πόσες απλές ερωτήσεις έχω καταθέσει από το 2012 μαζί με συναδέλφους για το σοβαρότατο θέμα της μεταφοράς μαθητών. Τώρα η ευθύνη έχει μεταφερθεί στις περιφέρειες, μετά από πολλές παλινωδίες, δήμος-περιφέρεια, περιφέρεια-δήμος, κ.λπ.. Παρά το γεγονός ότι πλέον δεν υπάρχει καμμία σύγχυση των αρμοδιοτήτων με άλλους φορείς, ακόμα και φέτος η σχολική χρονιά ξεκίνησε με πάρα πολλά προβλήματα για τη μεταφορά μαθητών, τα οποία όχι μόνο δεν επιλύθηκαν, αλλά φαίνεται πως οδηγούνται και σε αδιέξοδο.
Την 1η Οκτωβρίου 2014 καταθέσαμε σχετική ερώτηση και σ’ αυτήν την ερώτηση απάντησε ο κύριος Υπουργός Εσωτερικών στις 16-10-2014, ο οποίος μας ενημέρωσε για όλες τις ενέργειές του για την αντιμετώπιση του ζητήματος, αλλά εκ των πραγμάτων αποδεικνύεται ότι αυτές δεν έφεραν τα αποτελέσματα που όφειλαν να φέρουν.
Αυτό το πρόβλημα αφορά χιλιάδες μαθητές και τις οικογένειές τους. Ενδεικτικά αναφέρω ότι στο Νομό Θεσσαλονίκης εξυπηρετούνται δώδεκα χιλιάδες πεντακόσιοι μαθητές. Αυτό αφορά και τα ειδικά σχολεία, που σημαίνει ότι εκεί θέλουμε και ειδικά οχήματα και ταξί για τα ΑΜΕΑ, όπως και ένα μουσικό και ένα καλλιτεχνικό σχολείο.
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ )
Παρά τις μέχρι τώρα ενέργειες από το 2012 και εξής –γιατί θυμόμαστε τι είχε γίνει πιο πριν με τις υπέρογκες εκείνες συμβάσεις και τις απευθείας αναθέσεις στο Νομό Θεσσαλονίκης, στο Νομό Σερρών και στη Δράμα- φθάσαμε στην άλλη πλευρά να έχουμε ένα ευτελή μαθηματικό τύπο και με διάφορες τροπολογίες δύο μήνες μετά να έρθει να επιλυθεί η μεταφορά των μαθητών.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Θα ήθελα να σας ενημερώσω ότι στις 29-10-2014 οι λεωφορειούχοι απείχαν από τη μεταφορά μαθητών. Βέβαια, θα επανέλθουν δυναμικά, αν δεν πληρωθούν τα δρομολόγια του 2013 και του 2014.
Υπάρχουν, επίσης, σχολεία που δεν έχουν ακόμα ξεκινήσει τα συμπληρωματικά δρομολόγια και δύο μήνες μετά την έναρξη δεν έχουν μεταφορά. Εδώ, ενδεικτικά σας αναφέρω ότι πέρυσι το μουσικό σχολείο είχε οκτώ δρομολόγια με λιγότερους μαθητές, ενώ σήμερα έχει τριακόσιους πενήντα οκτώ μαθητές που μετακινούνται από όλο το Νομό Θεσσαλονίκης. Έχουμε παιδί και από τη Χαλκιδική. Δυστυχώς, μας έχουν μειώσει τα δύο δρομολόγια και οι μαθητές έρχονται από διάφορα χωριά του Νομού Θεσσαλονίκης και από το κέντρο της πόλης, που σημαίνει ότι πρέπει να αλλάξουν δύο με τρία λεωφορεία. Επίσης, κουβαλούν πολλά μουσικά όργανα και κάνουν οκτώ και εννέα ώρες, δηλαδή ξεκινούν το πρωί στις έξι και γυρνούν στο σπίτι τους στις έξι το απόγευμα. Δεν έχουν μπει τα συμπληρωματικά δρομολόγια, όπως δεν έχουν μπει και για τα παιδιά με ειδικές ανάγκες. Για να αντιληφθείτε την κατάσταση, σας λέω ότι σ’ αυτό το σχολείο δεν έχει μπει ακόμα το ταξί.
Η απρόσκοπτη και ασφαλής πρόσβαση των μαθητών στα σχολεία τους είναι στην ουσία συνταγματικό δικαίωμα και είναι απαράδεκτο να μη διασφαλίζονται από την πολιτεία τα συνταγματικά δικαιώματα των πολιτών. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θέλω να μου πείτε ξεκάθαρα σε ποιες ενέργειες θα προβείτε, ώστε να επιλυθεί άμεσα αυτό το πρόβλημα δια παντός. Στις 28 Φεβρουαρίου 2015 θα το έχουμε ξανά το πρόβλημα.
Ευχαριστώ.","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23229"," Κύριε Υπουργέ, ορίστε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23230"," Ευχαριστώ την κυρία συνάδελφο που μου δίνει την ευκαιρία να ενημερώσω την Ολομέλεια της Βουλής, αλλά και τους γονείς, τους μαθητές και την εκπαιδευτική κοινότητα εν γένει, για τις ενέργειες του Υπουργείου Εσωτερικών όσον αφορά αυτό το θέμα που πράγματι μας απασχολεί ως Υπουργείο Εσωτερικών και έχει σχέση με τη μεταφορά του συνόλου των μαθητών της πρωτοβάθμιας και δευτεροβάθμιας εκπαίδευσης.
Εν συνεχεία θα σας ενημερώσω για το ειδικότερο θέμα που αφορά την Περιφέρεια Κεντρικής Μακεδονίας και ειδικότερα τη Θεσσαλονίκη. Πρέπει να σημειώσω ιδιαίτερα ότι το Υπουργείο Εσωτερικών από τις 25 Φεβρουαρίου 2014 ενημερώνει τις περιφέρειες και δίνει εντολή ώστε να γίνουν άμεσα οι διαγωνιστικές διαδικασίες για τη μεταφορά μαθητών, γιατί φαινόταν ότι εκτελούνταν με βραδείς ρυθμούς και καθυστερούσαν αδικαιολόγητα.
Μάλιστα, επεσήμανε ιδιαίτερα και το Φεβρουάριο και το Μάρτιο και τον Ιούνιο με επιστολές ότι τυχόν αποτυχία στην προετοιμασία των διαγωνισμών και την ολοκλήρωση των λοιπών απαραίτητων διαδικασιών θα βαρύνει αποκλειστικά τις περιφέρειες, στις οποίες πρέπει να αναζητηθούν και πειθαρχικές ευθύνες. Και αυτό γιατί το κάναμε; Το κάναμε -για πρώτη χρονιά- γιατί πλέον δεν υφίσταται περιθώριο παράτασης αυτών των διαδικασιών, όπως γινόταν τα προηγούμενα χρόνια. Αυτό ελέχθη και δόθηκε εντολή από την Ευρωπαϊκή Επιτροπή.
Επομένως, για να μην πληρώνουμε πρόστιμα προς την Ευρωπαϊκή Ένωση, εμείς ως Υπουργείο Εσωτερικών και εγώ συγκεκριμένα αποφασίσαμε να μην παραταθούν οι περσινές συμβάσεις. 
Τι έχουμε κάνει προς αυτήν την κατεύθυνση, ώστε να διευκολύνουμε το έργο των περιφερειών; Πρέπει εδώ να σημειώσω ότι το Υπουργείο Εσωτερικών χρηματοδοτεί και μόνο τη μεταφορά των μαθητών και θεσμοθετεί το νομικό πλαίσιο, ενώ η περιφέρεια κάνει το σχεδιασμό των δρομολογίων και την εκτέλεση τους, φυσικά.
Συγκεκριμένα, το Υπουργείο Εσωτερικών, όσον αφορά τις διαγωνιστικές διαδικασίες, προχώρησε στην ψήφιση του ν. 4286/2014, με τον οποίο αντιμετωπίζονται μία σειρά ζητημάτων, τα οποία προέκυπταν λόγω της καθυστερημένης δημοσίευσης των διαγωνισμών από τις περιφέρειες. Εάν μετά τους πρόχειρους διαγωνισμούς παραμένουν αδιάθετα δρομολόγια –για αυτό έγινε η ρύθμιση- η περιφέρεια μπορεί, κατά παρέκκλιση των κείμενων διατάξεων, να προσφύγει σε διαδικασία με διαπραγμάτευση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Επίσης, εάν η μεταφορά των μαθητών της πρωτοβάθμιας και της δευτεροβάθμιας εκπαίδευσης δημόσιων σχολείων δεν είναι εφικτή για το σχολικό έτος 2014-2015 με δημόσια συγκοινωνία ή με ίδια μέσα των περιφερειών και των δήμων, επιτρέπεται κατ’ εξαίρεση η υπέρβαση των χιλιομετρικών αποστάσεων που τίθενται στην υπ’ αριθμόν 24001 της 11/6/2013 ΚΥΑ. Στην ουσία δώσαμε δηλαδή νέα εργαλεία, νέες δυνατότητες στις περιφέρειες που καθυστέρησαν τις διαγωνιστικές διαδικασίες, ώστε με αυτές τις ρυθμίσεις να προχωρήσουν άμεσα. 
Παράλληλα, φροντίσαμε το ζήτημα της χρηματοδότησης με νέα ρύθμιση που αναφέρεται εδώ, ώστε δαπάνες μαθητών δημόσιων σχολείων, οι οποίες πραγματοποιούνται από την έναρξη σχολικού έτους 2014-2015 μέχρι τη σύναψη της οικείας σύμβασης μεταφοράς και πάντως όχι πέραν αποκλειστικού χρονικού διαστήματος δύο μηνών, να πληρωθούν και αυτές. Πιστεύω ότι ρυθμίσαμε και τα αναδρομικά από την αρχή της σχολικής χρονιάς.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Αναπληρωτή Υπουργού)
Το Υπουργείο Εσωτερικών, πέραν των νομοθετικών αυτών παρεμβάσεων -για να διευκολύνουμε, όπως σας είπα, το έργο των περιφερειών- σε καθημερινή βάση βρίσκεται σε επαφή με τις αρμόδιες υπηρεσίες των περιφερειών και τους συναρμόδιους φορείς και μεριμνά για την υποβοήθηση των περιφερειών, καθώς και την έγκαιρη και ορθή διεκπεραίωση της όλης διαδικασίας. 
Επίσης, πρέπει να σας σημειώσω ότι εξοφλήσαμε όλες τις δαπάνες του προηγούμενου σχολικού έτους 2013-2014. Δώσαμε όλα τα χρήματα.","ΘΕΟΦΙΛΟΣ ΛΕΟΝΤΑΡΙΔΗΣ",282
"23231"," Ολοκληρώστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23232"," Όσον αφορά σε ζητήματα που αφορούν ειδικότερα την κεντρική Μακεδονία, θα σας αναφέρω, σύμφωνα και με τη συζήτηση που είχαμε και την επιστολή που λάβαμε από την Περιφέρεια Κεντρικής Μακεδονίας σχετικά με το θέμα αυτό, ότι η κεντρική Μακεδονία προχώρησε σε διεθνή διαγωνισμό για το έργο της μεταφοράς των μαθητών στις 22-8-2014, δηλαδή είκοσι ημέρες προτού αρχίσουνε τα σχολεία. Αξιοποίησε, όμως, στη συνέχεια τις νομοθετικές παρεμβάσεις του Υπουργείου Εσωτερικών και προχώρησε σε πρόχειρο διαγωνισμό στις 20-8-2014. Η δε κατακύρωση οριστικών αναδόχων του ανωτέρου πρόχειρου διαγωνισμού ανήλθε αρχικά σε ποσοστό 30% και με ενέργειες της περιφέρειας σε ποσοστό 90%. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Αναπληρωτή Υπουργού)
Κύριε Πρόεδρε, επειδή έχω και άλλα να πω πάνω σε αυτό το θέμα, ιδίως της Θεσσαλονίκης, θα συνεχίσω στη δευτερολογία μου, για να απαντήσω με πληρέστερο τρόπο στην κυρία συνάδελφο.","ΘΕΟΦΙΛΟΣ ΛΕΟΝΤΑΡΙΔΗΣ",282
"23233"," Κυρία συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23234"," Κύριε Υπουργέ, και την προηγούμενη φορά, όπως προείπα, σε απάντηση του Υπουργείου, ισχυριζόσασταν ότι θα μεριμνήσετε για τη μεταφορά μαθητών, αλλά το θέμα δύο μήνες παραμένει άλυτο.
Και αυτό ακριβώς το πρόβλημα μαζί με τις ιστορίες του νέου λυκείου έχει φέρει την εκπαιδευτική και μαθητική κοινότητα σε μία κατάσταση η οποία οδηγεί τους μαθητές να προχωρήσουν σε καταλήψεις. Και όσον αφορά τις καταλήψεις, γνωρίζετε όλοι σήμερα ότι έχει σταλεί εισαγγελική παραγγελία προς τους διευθυντές των σχολείων να δώσουν τα ονόματα των μαθητών και κατόπιν και των γονιών, διότι ως ανήλικα παιδιά οι γονείς δεν πρόσεξαν τα παιδιά τους και τα άφησαν να είναι καταληψίες. Καταλαβαίνετε, λοιπόν, ότι αυτό ποινικοποιεί τη διεκδίκηση των παιδιών και δίνει άλλα μηνύματα. Για παράδειγμα, όπως σήμερα ο κ. Φορτσάκης έστειλε τα ΜΑΤ στη Νομική Σχολή, με τον ίδιο τρόπο και εσείς πάτε σε ανήλικα παιδιά, πρωτοβάθμιας και βασικά δευτεροβάθμιας εκπαίδευσης, με το δάχτυλο, με τον εισαγγελέα και την Αστυνομία, να τους συνετίσετε, τη στιγμή που υποχρέωση της πολιτείας είναι να περάσει στη δημόσια και δωρεάν μεταφορά προς όλους τους μαθητές οι οποίοι τη δικαιούνται. 
Και όσον αφορά τη μεταφορά των μαθητών, κύριε Υπουργέ, δεν πρέπει, αλλά και δεν μπορούν να μπαίνουν χιλιομετρικές αποστάσεις, διότι πολλές φορές με βάση τις χιλιομετρικές αποστάσεις και σε ευθεία γραμμή το σχολείο μπορεί να είναι πολύ κοντά, αλλά να χρειάζεται ο μαθητής να πάρει δύο λεωφορεία για να φτάσει τελικά στο σχολείο. Επίσης, πρέπει να εξασφαλίζεται και η ασφάλεια του μαθητή. 
Θα πρέπει να ακούσετε τι λένε τα παιδιά του μουσικού σχολείου αλλά και ο Σύλλογος Γονέων και Κηδεμόνων: «Ακόμα και στους χαλεπούς καιρούς που διανύουμε, πιστεύουμε πως έχουμε χρέος να προάγουμε τον πολιτισμό και την παιδεία που αποτελούν βασικούς πυλώνες κάθε χώρας που θέλει να λέγεται «πολιτισμένη»». Γι’ αυτό απαιτούμε να αντιμετωπιστεί άμεσα το ζήτημα της μετακίνησης των μαθητών του σχολείου μας. Δίχως δωρεάν μεταφορά με μισθωμένα λεωφορεία, κινδυνεύει όχι απλώς η ομαλή και εύρυθμη λειτουργία του σχολείου μας, αλλά και η ίδια η ύπαρξή του. Άρα, και το δικαίωμά μας στη μόρφωση. 
Στο σημείο αυτό, θα ήθελα να αναφερθώ και σε μία ακόμα ενδεικτική περίπτωση στην οποία, απ’ όσο γνωρίζω, δεν έχει παρέμβει το Υπουργείο, δηλαδή στη μη εφαρμογή της ΚΥΑ στη Θεσσαλονίκη, στην οποία προβλέπεται η μεταφορά με δημόσια συγκοινωνία ως ο πρώτος κατά σειρά οριζόμενος τρόπος μεταφοράς μαθητών. Προβλέπεται ότι οι μαθητές μεταφέρονται με ευθύνη της περιφέρειας με δημόσια αστική και υπεραστική συγκοινωνία ή με δημοτική συγκοινωνία, ενώ οι μαθητές εφοδιάζονται με ειδικό μαθητικό δελτίο, η έκπτωση του οποίου γίνεται με φροντίδα και δαπάνη της αρμόδιας περιφέρειας. Ακόμα δεν έχει γίνει τίποτα από αυτά, με αποτέλεσμα να διαβάζουμε καθημερινά δημοσιεύματα από όλες σχεδόν τις περιφέρειες της χώρας ότι οι μαθητές αδυνατούν να απολαύσουν το δικαίωμά τους στη δωρεάν μεταφορά από και προς τα σχολεία τους. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Στο σημείο αυτό, λοιπόν, θα ήθελα να ρωτήσω το εξής: Θα μεριμνήσει το Υπουργείο όχι μόνο για να επιλυθεί το ζήτημα σήμερα -αφού δεν έγινε χθες- αλλά και για να διασφαλίσει ότι θα εφαρμοστούν τα προβλεπόμενα και ότι θα ληφθούν και επιπρόσθετα μέτρα; Επίσης, κύριε Υπουργέ, θέλω να ξέρω και εγώ, αλλά και όλοι οι γονείς τι θα κάνετε στις 28 του Φλεβάρη του 2015, δεδομένου ότι θα βρούμε πάλι μπροστά μας το πρόβλημα. 
Η πάγια θέση του ΣΥΡΙΖΑ είναι ένας ενιαίος δημόσιος φορέας μεταφοράς μαθητών που δεν θα έχει αποκλεισμούς, δεν θα μένει στο γράμμα του νόμου και θα δίνει τη δυνατότητα στα παιδιά να φτάσουν με ασφάλεια και εγκαίρως στα σχολεία τους και όχι να κάνουν μία και μιάμιση ώρα βόλτες πάνω στα λεωφορεία διανύοντας ατελείωτα χιλιόμετρα. Για παράδειγμα, το λεωφορείο του μουσικού σχολείου κάνει εκατόν πέντε χιλιόμετρα να πάει και εκατόν πέντε χιλιόμετρα να έρθει. Τα παιδιά ξυπνάνε από τις 6.00΄ το πρωί, στις 6.30΄ μπαίνουν στο λεωφορείο, στις 8.10΄ είναι στο σχολείο και το απόγευμα ξανά πίσω στις 18.00΄. Καταλαβαίνετε ότι αυτό δεν είναι σχολείο, αλλά βάσανο; 
Και κλείνω με κάτι τελευταίο. Η παιδεία δεν μπορεί να συνεπάγεται εισαγγελία και Αστυνομία. Θέλω, λοιπόν, να μου απαντήσετε και σ’ αυτό, κύριε Υπουργέ. 
Σας ευχαριστώ.","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23235"," Ευχαριστούμε, κυρία συνάδελφε. 
Τον λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23236"," Κυρίες και κύριοι συνάδελφοι, από τον Αύγουστο είχαμε διαδοχικές συναντήσεις και επικοινωνία με συλλόγους γονέων, εκπαιδευτικούς, περιφερειάρχες και αντιπεριφερειάρχες προσπαθώντας να δώσουμε λύσεις εκεί όπου υπήρχαν προβλήματα. 
Πρέπει, λοιπόν, εδώ να διαχωρίσουμε επιτέλους τις υποχρεώσεις του Υπουργείου Εσωτερικών για την απρόσκοπτη μεταφορά των μαθητών, που είναι η δημιουργία του κατάλληλου θεσμικού πλαισίου και η χρηματοδότηση της μεταφοράς, αλλά και ο έλεγχος ή η εποπτεία, από τις υποχρεώσεις της αυτοδιοίκησης Β΄ Βαθμού, δηλαδή των περιφερειών, που κάνουν τις διαγωνιστικές διαδικασίες, σχεδιάζουν τα δρομολόγια και επιβλέπουν τη σωστή εκτέλεσή τους. 
Ή προσπαθείτε να δώσετε εδώ εντυπώσεις ότι το Υπουργείο Εσωτερικών πρέπει να κάνει τους διαγωνισμούς, τους σχεδιασμούς, την εκτέλεση;","ΘΕΟΦΙΛΟΣ ΛΕΟΝΤΑΡΙΔΗΣ",282
"23237"," Δεν καταλάβατε τίποτα!","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23238"," Κυρία Αμμανατίδου, παρακαλώ σας παρακαλώ μην διακόπτετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23239"," Εμείς, ό,τι ζήτησαν οι περιφέρειες μετά από τις συναντήσεις που κάναμε το ρυθμίσαμε και το ρυθμίζουμε ακόμη. Γιατί πρέπει να ξέρετε και κάτι άλλο: Στην Θεσσαλονίκη δεν πληρώθηκαν οι λεωφορειούχοι ή αυτοί που έχουν να λαμβάνουν χρήματα για τις διαγωνιστικές διαδικασίες για το έργο τους την περίοδο 2013 και εντεύθεν, υπαιτιότητά τους φυσικά, γιατί το Υπουργείο Εσωτερικών κατέβαλε τα χρήματα, αλλά αυτοί δεν έκαναν τις σωστές διαδικαστικές διαδικασίες όσον αφορά προς το Ελεγκτικό Συνέδριο. Και αυτό το θέμα σήμερα επιλύεται, γιατί εκεί υπήρξε και ένας εξαναγκασμός –θα έλεγα- των λεωφορειούχων, δηλαδή μία διαφορετική κατάσταση. Αυτοί προσπαθούσαν να πάρουν τα χρήματα που τους οφείλονται, τα οποία το Υπουργείο τα κατέβαλε, αλλά η περιφέρεια δεν μπορούσε να τα δώσει, λόγω του ότι υπήρξαν αυτά τα προβλήματα με το Ελεγκτικό Συνέδριο.
Εγώ όμως, θέλω να σας τονίσω το εξής: Το Υπουργείο Εσωτερικών –και το επαναλαμβάνω- έκανε ό,τι ήταν δυνατόν, για να υπάρξει εξυπηρέτηση των μαθητών όλων των σχολείων και να γίνει μεταφορά των μαθητών χωρίς προβλήματα. Δυστυχώς, κάποιες ελάχιστες περιφέρειες ταλαιπωρούν ακόμα κάποιους μαθητές.","ΘΕΟΦΙΛΟΣ ΛΕΟΝΤΑΡΙΔΗΣ",282
"23240"," Είναι ογδόντα εννέα παιδιά εκτός.","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23241","  Όσον αφορά το θέμα των μουσικών σχολείων, με την άρση των χιλιομετρικών αποστάσεων δίνουμε και εκεί διέξοδο, πράγμα που δεν υπήρχε στο παρελθόν, το προηγούμενο δηλαδή σχολικό έτος. Δεν συνεχίσαμε τις προηγούμενες συμβάσεις, δεν δώσαμε παρατάσεις -όπως σας είπα- για να μην πληρώσει το κράτος χρήματα, δηλαδή πρόστιμα προς την Ευρωπαϊκή Ένωση. Και αυτό πρέπει να το καταλάβουν όλοι.","ΘΕΟΦΙΛΟΣ ΛΕΟΝΤΑΡΙΔΗΣ",282
"23242"," Να πληρώσετε για τα λεωφορεία. Δύο είναι τα λεωφορεία. Μειώθηκαν, ενώ είναι τόσα παιδιά. Τι λέτε;","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23243"," Κυρία Αμμανατίδου, παρακαλώ μην αντιδράτε και ακούστε!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23244"," Από εκεί και πέρα, όπως σας είπα, έχουμε καθημερινή επαφή με όλους τους εμπλεκόμενους, ώστε να μην υπάρχει το παραμικρό πρόβλημα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού) 
Και αν υπάρχει κάπου πρόβλημα, πρέπει να ξέρετε και εσείς που ζείτε στη Θεσσαλονίκη και εμείς που είμαστε εδώ ότι δίνουμε καθημερινά εντολές στους περιφερειάρχες, στους αντιπεριφερειάρχες, ώστε εάν υπάρξει κάποιο πρόβλημα να επιλυθεί. 
Να ξέρετε και κάτι άλλο: Ήδη -όχι τώρα, εδώ και δύο μήνες- έδωσα και εντολή διενέργειας ελέγχου προς τις αποκεντρωμένες διοικήσεις, ώστε να δουν από κοντά το θέμα της λειτουργίας αυτής, δηλαδή της μεταφοράς των μαθητών. Να κάνουν έλεγχο προς τις περιφέρειες οι αποκεντρωμένες διοικήσεις, για να δούμε τι συμβαίνει, αν κάτι συμβαίνει φυσικά σε κάποιες περιφέρειες. Και αυτό, όσον αφορά το ρόλο της εποπτείας του Υπουργείου Εσωτερικών αναφορικά με τις περιφέρειες. Γιατί, όπως σας είπα, η εκτέλεση των δρομολογίων και ο σχεδιασμός, το πώς θα πάει δηλαδή το λεωφορείο από χωριό  σε χωριό, πώς θα μπορέσει να εξυπηρετήσει το ταξί όλους τους μαθητές, πώς θα πάει στα πιο απόμακρα σημεία, αυτό είναι έργο της περιφέρειας. Αυτό πρέπει να γίνει αντιληπτό.
Το Υπουργείο χρηματοδοτεί. Έχει εξοφλήσει την περσινή χρονιά και ήδη ετοιμάζεται να δώσει τα χρήματα και για τη φετινή χρονιά.","ΘΕΟΦΙΛΟΣ ΛΕΟΝΤΑΡΙΔΗΣ",282
"23245"," Η περιφέρεια λέει για το Υπουργείο και το Υπουργείο για την περιφέρεια. Οι μαθητές, όμως, δεν έχουν μεταφορά! Αυτό είναι το πρόβλημα.","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23246"," Ολοκληρώσατε, κύριε Υπουργέ;
Κυρία Αμμανατίδου, παρακαλώ μην διακόπτετε!
Κύριε Υπουργέ, παρακαλώ ολοκληρώστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23247"," Από εκεί και πέρα υπάρχει το νομοθετικό πλαίσιο και μέσα απ’ αυτό το νομοθετικό πλαίσιο πιστεύω ότι εφόσον το βελτιώσουμε…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)","ΘΕΟΦΙΛΟΣ ΛΕΟΝΤΑΡΙΔΗΣ",282
"23248"," Για πότε;","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23249"," Κυρία Αμμανατίδου, σας παρακαλώ! 
Κύριε Υπουργέ, ολοκληρώστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23250"," Προσέξτε, δική μου πρόθεση, βλέποντας και τα επί μέρους προβλήματα, είναι, εάν θέλετε, να κάνουμε και έναν διάλογο για το θέμα.","ΘΕΟΦΙΛΟΣ ΛΕΟΝΤΑΡΙΔΗΣ",282
"23251"," Κύριε Υπουργέ, ολοκληρώστε. Μετά μπορείτε να κάνετε διάλογο ιδιαιτέρως.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23252"," Να ξεκινήσουμε και από μηδενική βάση όσον αφορά το θέμα της μεταφοράς των μαθητών, γιατί δημιουργήθηκαν προβλήματα τα τελευταία χρόνια και υπάρχουν ακόμα.","ΘΕΟΦΙΛΟΣ ΛΕΟΝΤΑΡΙΔΗΣ",282
"23253"," Για τον Δεκέμβρη θα πάει; Για το Γενάρη;","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23254"," Εγώ, δεν αποποιούμαι ευθύνες που τυχόν υπάρχουν στο Υπουργείο. Αλλά το Υπουργείο πιστεύω ότι ικανοποίησε κατά τον καλύτερο δυνατό τρόπο και τα αιτήματα των περιφερειαρχών, αλλά και προσπάθησε να βοηθήσει και να στηρίξει τις περιφέρειες με όλα αυτά τα εργαλεία που σας είπα, που έδωσαν διέξοδο στο να επιλυθούν επί μέρους προβλήματα.","ΘΕΟΦΙΛΟΣ ΛΕΟΝΤΑΡΙΔΗΣ",282
"23255"," Σας ευχαριστώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23256"," Για τον ΟΑΣΘ δεν είπατε τίποτα. Για τη Θεσσαλονίκη.","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23257"," Με τη σημερινή τροπολογία επιλύεται το πρόβλημα της Θεσσαλονίκης. Τα χρήματα δηλαδή που δεν εδόθησαν σε εκείνους τα κατέβαλε το Υπουργείο Εσωτερικών.","ΘΕΟΦΙΛΟΣ ΛΕΟΝΤΑΡΙΔΗΣ",282
"23258"," Ωραία το είπατε αυτό, κύριε Υπουργέ. 
Ολοκληρώνουμε με την πρώτη με αριθμό 231/10-11-2014 επίκαιρη ερώτηση δεύτερου κύκλου του Βουλευτή Χανίων της Νέας Δημοκρατίας, κ. Μανούσου Βολουδάκη προς τον Υπουργό Αγροτικής Ανάπτυξης και Τροφίμων, σχετικά με το ποσό που θα δοθεί ως εξισωτική αποζημίωση στους κτηνοτρόφους για την παραγωγική δραστηριότητα του έτους 2013. 
Τον λόγο έχει ο κύριος συνάδελφος για να αναπτύξει την επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23259"," Ευχαριστώ, κύριε Πρόεδρε.
Κύριε Υπουργέ, η εξισωτική αποζημίωση αποτελεί ουσιώδες μέρος του εισοδήματος των κτηνοτρόφων των μειονεκτικών και ορεινών περιοχών. Έχει θεσμοθετηθεί στο πλαίσιο της ευρωπαϊκής νομοθεσίας ακριβώς για να ενισχύσει μειονεκτικές και ορεινές περιοχές.
Το πρόβλημα, όπως γνωρίζετε πολύ καλά, είναι ότι σε πολλές περιοχές - κατ’ εξοχήν στην ορεινή Κρήτη- οι αποζημιώσεις που θα εισπράξουν φέτος οι κτηνοτρόφοι -αυτές που αφορούν την περίοδο του 2013 δηλαδή- είναι σημαντικά μειωμένες σε σχέση με αυτές της προηγούμενης χρονιάς. Τα αντικειμενικά δεδομένα, όμως, της βόσκησης των κτηνοτρόφων δεν έχουν αλλάξει. 
Έρχεται πράγματι ο ΟΠΕΚΕΠΕ και επικαλείται την επιλεξιμότητα των βοσκοτόπων. Αυτό, όμως, ο κτηνοτρόφος πώς να το ξέρει; Δεν άλλαξε κάτι από την προηγούμενη χρονιά στη φετινή. Και πολύ περισσότερο, όταν του λέτε ότι για την επόμενη χρονιά, για το 2014, δεν θα υπάρχει πρόβλημα, έχει λυθεί, από πού και έως πού μια ενδιάμεση, εμβόλιμη χρονιά έχει αυτό το πρόβλημα;
Με αυτά τα δεδομένα θα ήθελα να σας ρωτήσω τα εξής βασικά θέματα, για να έχουμε κατ’ αρχάς την εικόνα, γιατί αυτήν τη στιγμή επικρατεί σύγχυση: Ποιο είναι το συνολικό ποσό που θα δοθεί τελικά φέτος ως εξισωτική αποζημίωση για την περίοδο του 2013; Κατά πόσο διαφοροποιείται από το περσινό; Πώς κατανέμεται στη χώρα; Ρωτώ ειδικότερα για το Νομό Χανίων, στον οποίο ακούω και πολύ μεγάλα παράπονα.
Εάν επιβεβαιώνετε με τα επίσημα στοιχεία τα δικά σας ότι υπάρχουν ουσιαστικές περικοπές, γιατί συμβαίνει αυτό όταν δεν έχει υπάρξει αντίστοιχη μεταβολή των αντικειμενικών δεδομένων; Και εν πάση περιπτώσει, θα αποκαταστήσετε την αδικία αυτή, το πρόβλημα αυτό και με ποιον τρόπο; Το λέω γιατί ξέρουμε όλοι ότι έχετε ήδη αρχίσει να δίνετε από τα χρήματα της εξισωτικής αποζημίωσης. Και πριν κλείσει ο λογαριασμός, πριν εξαντληθεί το κονδύλι των 130 εκατομμυρίων που έχετε, είναι απαραίτητο να γνωρίζουμε ότι θα μπορέσουν να εισπράξουν οι κτηνοτρόφοι αυτά που δικαιούνται, σε μια χρονιά, δε, η οποία επιβαρύνεται και με το πρόβλημα -μόνο σαν επικεφαλίδα θα το αναφέρω- του καταρροϊκού πυρετού, το οποίο πρέπει άμεσα να αντιμετωπίσετε με εμβολιασμούς και με όλα τα άλλα μέσα που χρειάζεται.
Θα συνεχίσω στη δευτερολογία μου.","ΜΑΝΟΥΣΟΣ ΒΟΛΟΥΔΑΚΗΣ",68
"23260"," Ευχαριστούμε πολύ, κύριε Βολουδάκη.
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23261"," Ευχαριστώ, κύριε Πρόεδρε.
Να απαντήσω ευθέως στα ερωτήματα του κυρίου συναδέλφου, ξεκινώντας βέβαια από το γεγονός ότι οφείλω να υπογραμμίσω πως τιμώ την ευαισθησία του συναδέλφου και όλων των συναδέλφων που το ζήτημα της κτηνοτροφίας το κρατάνε ως υπ’ αριθμόν ένα ζήτημα στον αγροτοδιατροφικό τομέα, διότι είναι και μεγάλη πρόκληση, μεγάλη δυνατότητα για τη χώρα. Από την άλλη, υπάρχει μια δυσανάλογη εικόνα με το τι συμβαίνει και ισχύει στους κτηνοτρόφους. Θυμίζω ότι σήμερα έχουμε ένα συλλαλητήριο από τις ενώσεις των κτηνοτρόφων, γιατί παρ’ όλα όσα θα συζητήσουμε εμείς εδώ μέσα, υπάρχει ένα θέμα μη ικανοποίησης, δυσαρέσκειας, προβλημάτων δυσεπίλυτων ή οτιδήποτε άλλο.
Να πάω στα ερωτήματα και θα επανέλθω μετά σε αυτό το θέμα.
Το τελικό ποσό της εξισωτικής αποζημίωσης του 2013, αγαπητέ συνάδελφε, θα το ξέρουμε όταν ολοκληρωθεί πλήρως η εξέταση των ενστάσεων. Όπως ξέρετε, έχει δοθεί μέχρι τώρα ποσό κοντά στα 100 εκατομμύρια για το 2013 και συνεχίζεται η εξέταση των ενστάσεων. Άρα, θα πάμε περισσότερο. Δεν μπορών να προβλέψω. Θα είναι 110 εκατομμύρια; Εμείς είχαμε διαθέσιμα 130 εκατομμύρια. 
Γνωρίζετε, όμως, ότι φέτος θα γίνει η πληρωμή και της εξισωτικής του 2014. Ήδη χθες κάλεσα τις κτηνιατρικές υπηρεσίες, τους κτηνοτροφικούς συλλόγους και όλους τους εμπλεκόμενους να κάνουν τα αδύνατα δυνατά, με ιδιαίτερη μέριμνα για την Κρήτη που έχει πολύ μεγάλα προβλήματα στελέχωσης στις κτηνιατρικές υπηρεσίες και το ξέρετε, για να μην έχουμε καθυστέρηση στην απογραφή του ζωικού κεφαλαίου, που είναι προϋπόθεση για να πληρωθούν ομαλά την εξισωτική αποζημίωση του 2014.
Δράττομαι της ευκαιρίας από την παρουσία πολλών συναδέλφων στην Αίθουσα για να ζητήσω τη συνδρομή όλων να έχουμε έγκαιρα φέτος από τους δικαιούχους της εξισωτικής αποζημίωσης την απογραφή τους -μέχρι 30 Νοεμβρίου αν είναι δυνατόν- για να μπορέσουν μέσα στο Δεκέμβρη να πάρουν την εξισωτική του 2014. 
Τώρα τα στοιχεία και για τα Χανιά και για όλη τη χώρα, κύριε συνάδελφε, δείχνουν προβλήματα. Επ’ ουδενί, όμως, δεν δικαιολογούν όλον αυτόν το θόρυβο που έχει ξεσπάσει.
Η μεγάλη εικόνα άλλα λέει. Ξεκινήσαμε, δηλαδή, πραγματικά με χαμηλή πληρωμή τον Αύγουστο, η οποία έχει βελτιωθεί σημαντικά. Από 68 εκατομμύρια έχουμε πάει στα 100 εκατομμύρια και συνεχίζουμε με εξέταση ενστάσεων. Το μεγάλο μέρος αυτών που δεν πληρώνονται, έχει προβλήματα στα δικαιολογητικά του και όχι τόσο με τα βοσκοτόπια. Μιλάω για το 2013.
Για το 2014: Επειδή χθες πληρώσαμε την ενιαία ενίσχυση και έχουμε μια εικόνα, σας λέω προκαταβολικά -ειδικά για την Κρήτη και ειδικότερα για τα Χανιά που ρωτάτε- ότι η εξισωτική του 2014 θα αντιμετωπίσει ελαχιστότατα προβλήματα. Άρα, λοιπόν, τι προέχει; Η απογραφή των δικαιούχων για να πληρωθούν κανονικά την αποζημίωσή τους. 
Το πρόβλημα ξέρετε από πού προέρχεται. Το πρόβλημα προέρχεται από μια βίαιη προσαρμογή που έχουμε κάνει από τη μείωση των επιλέξιμων εκτάσεων, από ένα σχέδιο δράσης, action plan, που υλοποιούμε σε συνεργασία με την Ευρωπαϊκή Επιτροπή, το οποίο αντιμετωπίσαμε ήδη με μία διάταξη του Μαΐου, η οποία θα εφαρμοστεί από την 1η Ιανουαρίου 2015. Θα έχουμε μία αισθητά βελτιωμένη κατάσταση από το 2015.
Όμως, επειδή η εξέταση που έχουμε κάνει ως τώρα σε ό,τι αφορά τους βοσκότοπους λέει ότι χρειάζεται να κάνουμε και νέα ενίσχυση αυτής της διάταξης, είναι έτοιμη ήδη η τροπολογία -αφού εμπίπτει στην αρμοδιότητά μου σας το λέω και επίσημα- έτσι ώστε από την 1η Ιανουαρίου 2015 να έχουμε μία ριζικά διαφορετική εικόνα στους βοσκοτόπους, για να αντιμετωπίσουμε συνολικά το συντριπτικά μεγάλο μέρος -για να μην πω όλο- των προβλημάτων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Μόνο μισό λεπτό, κύριε Πρόεδρε.
Πάντως, στα Χανιά, για να ολοκληρώσω, γιατί θέλω να εστιάσω την προσοχή σας σε κάποια άλλα ζητήματα στη δευτερολογία μου, πρέπει να σας πω ότι στην εξισωτική του 2013 -όπως και σε αυτή του 2012- δεν πληρώθηκαν περίπου πεντακόσιοι. Και συγκριτικά με την πανελλαδική εικόνα, ο Νομός Χανίων έχει καλύτερη εικόνα. Όπως επίσης και χθες, στην πληρωμή των ενιαίων ενισχύσεων, ο Νομός Χανίων είναι πάνω από τον μέσο πανελλαδικό όρο ως απόδειξη ότι έχουμε πραγματικά μια διαρκή βελτίωση. 
Παρ’ όλα αυτά, όπως είπα και εισαγωγικά, οι κτηνοτρόφοι έχουν πρόβλημα. Εγώ δεν δηλώνω ικανοποίηση. Υπάρχει ένας μεγάλος προβληματισμός και πρέπει να δώσουμε κάποιες σοβαρές απαντήσεις, τις οποίες κρατάω για το δεύτερο σκέλος της απάντησής μου.
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"23262"," Κύριε Βολουδάκη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23263"," Ευχαριστώ, κύριε Πρόεδρε.
Κύριε Υπουργέ, το πρόβλημα δεν είναι μόνο αυτοί οι πεντακόσιοι που δεν πήραν τίποτα, όπως λέτε. Το ακούω αυτό που λέτε ότι είναι όσοι ήταν και πέρσι. Το πρόβλημα είναι οι πάρα πολύ περισσότεροι -που δεν μου λέτε αριθμό- οι οποίοι έχουν περικοπές. Και δεν μου λέτε και πόσες περικοπές. Ακούω και αυτό που λέτε ότι είναι πάνω από τον μέσο όρο τα Χανιά. Ξέρετε, εγώ δεν ρωτώ γιατί θέλω να είναι τα Χανιά καλύτερα από τους άλλους. Ρωτώ, γιατί θέλω να ξέρω ποια είναι η εικόνα για να δούμε πώς θα διορθωθεί η εικόνα. Αυτό είναι το ζητούμενο.
Όταν λέτε ότι για την εξισωτική του 2014 δεν θα υπάρχει κανένα πρόβλημα επιλεξιμότητας βοσκοτόπων ή άλλο, δεν μπορώ να καταλάβω αν έχει δημιουργηθεί ένα θέμα σε σχέση με τα κριτήρια της επιλεξιμότητας, γιατί δεν πάει ο Υπουργός στην επιτροπή να βρει τον αρμόδιο Επίτροπο στις Βρυξέλλες και να πει: «Κοιτάξτε να δείτε, είχαμε μία διαδικασία, η οποία την εξισωτική του 2012 μας την έβγαλε κανονικά και την εξισωτική του 2014 θα μας τη βγάλει κανονικά. Πώς θα υπάρχει μία σφήνα ανάμεσα στα δύο, στα οποία τα βοσκοτόπια δεν θα είναι επιλέξιμα και οι κτηνοτρόφοι δεν θα παίρνουν την αποζημίωσή τους;». 
Αυτό, κύριε Υπουργέ, δεν έχει καμμία λογική. Αυτό δεν μπορείτε να το εξηγήσετε με κανέναν τρόπο. Και θα ήθελα να μου πείτε στη βάση ποιας διοικητικής πράξης άλλαξε κάτι από το 2012 στο 2013. 
Αυτά πρέπει να τα εξηγήσετε στους κτηνοτρόφους, ειδικά στους κτηνοτρόφους των ορεινών και μειονεκτικών περιοχών, οι οποίοι ασκούν μία δραστηριότητα η οποία χωρίς αυτές τις ενισχύσεις δεν είναι βιώσιμη. Και αυτό σημαίνει ότι αυτές οι ορεινές περιοχές θα ερημώσουν αν δεν έχουμε και την εξισωτική αποζημίωση στα επίπεδα που πρέπει.
Πρέπει, λοιπόν, κύριε Υπουργέ, να βρείτε έναν τρόπο. Επισημάνετε και σε εμάς, για να ξέρουμε, ακριβώς πότε και πώς προέκυψε το πρόβλημα και πηγαίνετε στις Βρυξέλλες να το λύσετε, αν από τις Βρυξέλλες είναι το πρόβλημα. Αν πάλι το πρόβλημα είναι σε ζητήματα εθνικά, εθνικής νομοθεσίας, είτε νόμων είτε υπουργικών αποφάσεων, να μας τα πείτε για να δούμε πώς και γιατί πρέπει να αλλάξουν.
Δεν είναι δυνατόν αυτήν τη στιγμή, μέσα σε όλη αυτήν την πολύ δύσκολη οικονομική συγκυρία, να έχουμε και μία γραφειοκρατική προσέγγιση απέναντι σε ένα ζήτημα που αφορά ανθρώπους, οι οποίοι μέσα σε πραγματικά πολύ δύσκολες αντικειμενικά συνθήκες -δύσκολες πάντα, όχι μόνο τώρα στην κρίση- προσπαθούν να ασκούν τη δραστηριότητά τους και να κρατούν τα ορεινά χωριά ζωντανά.
Σας ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"23264"," Ευχαριστούμε.
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23265"," Κύριε Πρόεδρε, επειδή είναι κουραστικό και ελάχιστα αποτελεσματικό να μετερχόμαστε τη μέθοδο ανάγνωσης αριθμών, καταθέτω στα Πρακτικά την αναλυτική απάντηση του ΟΠΕΚΕΠΕ, για να την πάρει ο κύριος συνάδελφος, όπου υπάρχουν επακριβώς τα νούμερα ειδικά για τα Χανιά, αλλά και για όλη την χώρα σε σχέση με την εξισωτική.
(Στο σημείο αυτό ο Αναπληρωτής Υπουργός Αγροτικής Ανάπτυξης και Τροφίμων κ. Πάρις Κουκουλόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Το πρόβλημα που προέκυψε το 2013 δεν είναι ξαφνικό, κύριε συνάδελφε. Το γνωρίζετε. Η χώρα μας δήλωνε καλλιεργήσιμα και βοσκήσιμα εκτάρια περισσότερα από αυτά που διαθέτει. Δεν το ξέρουμε; Το ξέρουν μια χαρά οι παραγωγοί. Η προσαρμογή έγινε με δίκαιο τρόπο; Έγινε βίαια. Το χαρακτήρισα. Χρίζει και επιδέχεται διορθώσεις; Ναι. Σήμερα το απόγευμα κιόλας θα έχουμε συνεργασία με την Ευρωπαϊκή Επιτροπή ακριβώς στην κατεύθυνση που λέτε. Σήμερα το απόγευμα. 
Άρα, είμαστε σε μία πορεία βελτίωσης ενός προβλήματος το οποίο δεν μας προέκυψε από τον ουρανό. Είχε να κάνει με, εν πάση περιπτώσει, αρρυθμίες παλαιοτέρων ετών.
Επειδή, όμως, συμφωνώ απόλυτα μαζί σας ότι είναι εθνική ανάγκη να κρατήσουμε τους κτηνοτρόφους στους τόπους τους για να μην είναι έρημη η ελληνική ύπαιθρος, αλλά και γιατί τα προϊόντα μας είναι μοναδικά και κάνουν διεθνή καριέρα, όπως το γάλα και το γιαούρτι, θέλω να εστιάσω την προσοχή σας σε μερικά ζητήματα: 
Ο ευρωπαίος αγρότης -είναι πανθομολογούμενο- είναι ο καλύτερα προστατευμένος αγρότης παγκοσμίως. Η Ελλάδα, αναλογικά με τους λοιπούς ευρωπαίους, παίρνει τα περισσότερα χρήματα. Ξέρετε πόσα έχουμε πάρει μέχρι τώρα από τις διάφορες μορφές ενισχύσεων και Κοινής Αγροτικής Πολιτικής από το 1981 μέχρι σήμερα από την Ευρωπαϊκή Ένωση; Ένα ολόκληρο ΑΕΠ. 
Στην Ευρώπη το εισόδημα του παραγωγού βελτιώνεται κάθε χρόνο. Στην Ελλάδα όχι. Γιατί; Κάτι δεν κάνουμε καλά. Πως αντιμετωπίζουμε την εξισωτική; Η συμφωνία του κράτους -και το κράτος πρέπει να έχει συνέχεια- με τους κτηνοτρόφους πριν έξι χρόνια όταν μπαίναμε στην τρέχουσα ΚΑΠ, ήταν να πάει στην εξισωτική το ποσό των 430 εκατομμυρίων ευρώ. Ξεπέρασε το 1 δισεκατομμύριο και εμείς πάμε πίσω. Όταν έχουμε προβλήματα και δεν τα λύνουμε με την εξισωτική, πηγαίνουμε σε πακέτα Χατζηγάκη. Δεν λέω ότι είπατε κάτι τέτοιο, αλλά λέω να αφήσουμε αυτήν τη θλιβερή λογική στο ΣΥΡΙΖΑ, που είναι οπαδός της επιστροφής στο παρελθόν. Η χώρα πρέπει να πάει μπροστά. Πρέπει να γίνουν σοβαρές διαρθρωτικές αλλαγές, γιατί θεωρώ ότι κάτι δεν κάνουμε καλά. Τι δεν κάνουμε καλά; Είναι δυνατόν να δεχόμαστε με προϊόντα όπως το γάλα και το γιαούρτι να κάνουν διεθνή καριέρα, όπως είπα, με τη βιοποικιλότητα, να αδικούμε τόσο πολύ τον τόπο, την ελληνική παραγωγή και τελικά τον Έλληνα κτηνοτρόφο; Κάτι πρέπει να κάνουμε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Τι πρέπει να κάνουμε; Μας βοηθάει η ίδια η νέα ΚΑΠ. Φεύγει από τα ιστορικά δικαιώματα και πάει να ενισχύσει την παραγωγή. Τι κάνουμε εμείς ως Υπουργείο; Ενισχύουμε αυτήν την κατεύθυνση του διαρθρωτικού χαρακτήρα της ΚΑΠ, μεταφέροντας μεγάλο ποσό στις διαρθρωτικές δράσεις. Ειδικά για την εξισωτική που ρωτάτε, θέλω να σας πω ότι η εξισωτική από 1 Ιανουαρίου του 2015 θα είναι μεγαλύτερη και σε ένα βαθμό απεξαρτημένη από το ζήτημα των βοσκοτόπων, γιατί θα έχει τον τίτλο «Ενίσχυση Περιοχών με Φυσικούς Περιορισμούς». Η εξισωτική θα είναι μεγαλύτερη, περισσότερη, μόνο που θα πάει σε αυτούς που παράγουν. Αγρότες, γεωργοί και κτηνοτρόφοι του καναπέ τέλος με τη νέα ΚΑΠ.
Επίσης, βάζουμε μπροστά το πρόγραμμα «ΑΡΤΕΜΙΣ». Είναι ζήτημα εβδομάδων. Μπαίνει τέρμα, φραγμός στην ελληνοποίηση παράνομα εισαγόμενου ζωικού κεφαλαίου. Μπαίνει μπροστά από την 1η του έτους ο κτηνίατρος εκτροφής.","ΠΑΡΙΣ ΚΟΥΚΟΥΛΟΠΟΥΛΟΣ",245
"23266"," Ολοκληρώστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23267"," Ολοκληρώνω, κύριε Πρόεδρε. 
Ακόμη, ξεκινάει μία μεγάλη πρωτοβουλία που στο μεσογειακό πρότυπο διατροφής έρχεται να προσθέσει και τα ενήλικα αιγοπρόβατα. 
Τέλος –και σ’ αυτό θέλω να δώσετε μεγάλη σημασία, αγαπητέ συνάδελφε, γιατί είναι η ουσιαστική απάντηση στο θέμα του καταρροϊκού και σε άλλα τέτοια ζητήματα- αυτήν τη στιγμή μεθοδικά ψάχνουμε τον τρόπο με τον οποίο από διάφορους δρόμους –δεν θέλω να πω περισσότερα- θα καταφέρουμε να φτάσουμε στο μεγάλο στόχο της ενίσχυσης του ζωικού κεφαλαίου σ’ ό,τι αφορά την αιγοπροβατοτροφία. 
Αυτές οι μεγάλες τομές, μαζί με την τροπολογία των βοσκοτόπων για την οποία μίλησα, είναι αλλαγές διαρθρωτικού χαρακτήρα, έχουν να κάνουν με τον παραγωγό, με τη νοοτροπία του, με την ελληνική κοινωνία και τελικά συγκλίνουν και συντείνουν σ’ ένα σημείο, στο να δικαιώνουν τον παραγωγό εκεί που πραγματικά δοκιμάζεται και δικαιώνεται, στην αγορά. 
Όλες οι ευρωπαϊκές ενισχύσεις δίνονται για την ενίσχυση της ρευστότητας, για τη βελτίωση του εισοδήματος και για την υποβοήθηση παραγωγών σε μειονεκτικές περιοχές. Γι’ αυτό δίνονται. Τα πολλά λεφτά τα παίρνουν από την αγορά οι παραγωγοί. 
Αυτή είναι η μεγάλη τομή που πρέπει να κάνουμε και πρέπει να βάλουμε μπροστά όλα αυτά που σας είπα για να φτάσουμε σε μία συνολικά διαφορετική κατάσταση. Είναι προφανές πως ό,τι κάναμε μέχρι τώρα δεν το κάναμε σωστά και πρέπει να το αφήσουμε πίσω.
Σας ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"23268"," Κύριε Υπουργέ, θα συνεχιστούν διορθωτικές πληρωμές τώρα;","ΜΑΝΟΥΣΟΣ ΒΟΛΟΥΔΑΚΗΣ",68
"23269"," Ναι, βέβαια.","ΠΑΡΙΣ ΚΟΥΚΟΥΛΟΠΟΥΛΟΣ",245
"23270"," Ευχαριστούμε, κύριε Υπουργέ.
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα έξι μαθήτριες και μαθητές και δύο εκπαιδευτικοί συνοδοί τους από το Δημοτικό Σχολείο Κορίνθου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23271"," Εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Συνέχιση της συζήτησης επί των άρθρων, των τροπολογιών και του συνόλου του σχεδίου νόμου: «Ενσωμάτωση στο ελληνικό δίκαιο α) της Απόφασης - Πλαίσιο 2008/909/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις, οι οποίες επιβάλλουν ποινές στερητικές της ελευθερίας ή μέτρα στερητικά της ελευθερίας, για τον σκοπό της εκτέλεσής τους στην Ευρωπαϊκή Ένωση (ΜΕΡΟΣ Α΄), β) της Απόφασης-Πλαίσιο 2008/947/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις που προβλέπουν την αναστολή εκτέλεσης της ποινής ή απόλυση υπό όρους, με σκοπό την επιτήρηση των μέτρων αναστολής και των εναλλακτικών κυρώσεων στην Ευρωπαϊκή Ένωση (ΜΕΡΟΣ Β΄), γ) της Απόφασης-Πλαίσιο 2009/829/ΔΕΥ του Συμβουλίου της 23ης Οκτωβρίου 2009, σχετικά με την εφαρμογή, μεταξύ των κρατών-μελών της Ευρωπαϊκής Ένωσης, της αρχής της αμοιβαίας αναγνώρισης στις αποφάσεις περί μέτρων επιτήρησης εναλλακτικά προς την προσωρινή κράτηση (ΜΕΡΟΣ Γ΄) και άλλες διατάξεις.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23272"," Κύριε Πρόεδρε, θα ήθελα τον λόγο.","ΘΕΟΔΩΡΟΣ ΔΡΙΤΣΑΣ",139
"23273"," Έχουν απομείνει πάνω από τριάντα ομιλητές. Θα δώσω τον λόγο στον κ. Μαρκόπουλο και αφού ολοκληρώσουν οι συνάδελφοι, μετά θα πάρετε τον λόγο, κύριε Δρίτσα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23274"," Τι λέτε; Είναι Κοινοβουλευτικός Εκπρόσωπος.","ΖΩΗ ΚΩΝΣΤΑΝΤΟΠΟΥΛΟΥ",272
"23275"," Επί της διαδικασίας, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"23276"," Επί της διαδικασίας σάς δίνω τον λόγο ευχαρίστως.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23277"," Κύριε Πρόεδρε, όχι μόνο εμείς, ο ΣΥΡΙΖΑ, η Αξιωματική Αντιπολίτευση, αλλά και όλα τα κόμματα της Αντιπολίτευσης, διαμαρτυρηθήκαμε εντονότατα, μέχρι την τελευταία στιγμή της χθεσινής συνεδρίασης που παρατάθηκε, γι’ αυτό το απίστευτο και απαράδεκτο φαινόμενο να έρχονται διαρκώς εκπρόθεσμες τροπολογίες από την πλευρά της Κυβέρνησης. Αυτό το φαινόμενο δεν τελείωσε χθες το βράδυ, αλλά συνεχίζεται και σήμερα.
Εμείς προειδοποιούμε: Ή θα αποσύρει η Κυβέρνηση, μέχρι την ώρα που θα μιλήσουν οι εισηγητές και οι ειδικοί αγορητές των κομμάτων, τις εκπρόθεσμες τροπολογίες που έχουν κατατεθεί χθες και σήμερα, ή αλλιώς θα αναγκαστούμε να περάσουμε σε άλλου είδους στάσεις, γιατί δεν είναι δυνατόν να προσβάλλεται τόσο βάναυσα το Κοινοβούλιο.
To δεύτερο είναι ότι η σημερινή συνεδρίαση δεν νοείται να είναι συνέχεια της χθεσινής. Είναι νέα συνεδρίαση, για να συζητηθούν εν εκτάσει και με τη συμμετοχή των εκπροσώπων των κομμάτων και των εισηγητών και των ειδικών αγορητών –προτασσόμενοι- κυρίως οι τροπολογίες. Αλλιώς, δεν έχει νόημα. Και μαζί με αυτό, οι Υπουργοί που εισηγούνται τροπολογίες από μέρες τώρα δεν έχουν εμφανιστεί. Πότε περιμένουν να έρθουν στη Βουλή να υπερασπιστούν τις τροπολογίες τους; Την τελευταία στιγμή;
Τελειώνω, κύριε Πρόεδρε, με το εξής: Σήμερα έχουμε σε εξέλιξη μια νέα πράξη, μια απίστευτη συμπεριφορά καταστολής από τη μεριά των κυβερνητικών επιλογών αναφορικά με την Αστυνομία.","ΘΕΟΔΩΡΟΣ ΔΡΙΤΣΑΣ",139
"23278"," Αυτά θα τα πείτε μετά, στην ομιλία σας. Δεν είναι θέμα διαδικαστικό, κύριε Δρίτσα, αυτό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23279"," Δώστε μου μισό λεπτό, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"23280"," Όχι, σας παρακαλώ. Μην το χαλάσουμε. Είναι θέμα που μπορείτε να θέσετε μετά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23281"," Κατά παραχώρηση, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"23282"," Μα, δεν είναι θέμα διαδικαστικό. Μην δημιουργούμε ένταση τώρα. Κύριε Δρίτσα, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23283"," Σας ζητώ κατά παραχώρηση…","ΘΕΟΔΩΡΟΣ ΔΡΙΤΣΑΣ",139
"23284"," Δεν είναι θέμα ούτε παραχώρησης. Δεν γίνεται τώρα να μπούμε σε αυτήν τη συζήτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23285"," Σας ζητώ μισό λεπτό. 
Έχουμε βαρύτατους τραυματισμούς. Ένα τμήμα της Νομικής Σχολής με μαζική συνέλευση είχε αποφασίσει από χθες να προχωρήσει σήμερα σε λειτουργικές εκδηλώσεις διαμαρτυρίας μέσα στο κτήριο για όλα τα φοβερά και ανοιχτά θέματα της παιδείας, ένα άλλο τμήμα είχε αποφασίσει να οργανώσει γενική συνέλευση και ένα άλλο τμήμα είχε μάθημα. Αντί γι’ αυτό, από χθες τη νύχτα, η Νομική Σχολή κατελήφθη από αστυνομικές δυνάμεις.","ΘΕΟΔΩΡΟΣ ΔΡΙΤΣΑΣ",139
"23286"," Ολοκληρώστε, κύριε Δρίτσα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23287"," Σήμερα, παρεμποδίστηκαν οι εκπρόσωποι των φοιτητικών συλλόγων να προσεγγίσουν το κτήριο κι εν συνεχεία εκδηλώθηκε μία βάναυση επίθεση, ακόμα και σε νέους ανθρώπους που καθόντουσαν σε παγκάκια. Ένας βαρύτατα τραυματισμένος, που κινδυνεύει να χάσει το μάτι του, ήταν καθισμένος σε παγκάκι και δέχθηκε την επίθεση της Αστυνομίας! Και έχουμε μια απαράδεκτη κλιμάκωση του αυταρχισμού για τα θέματα της παιδείας που αυτήν τη στιγμή όλοι αναγνωρίζουν -ακόμα και ο Υπουργός Παιδείας- ότι είναι εκρηκτικά.","ΘΕΟΔΩΡΟΣ ΔΡΙΤΣΑΣ",139
"23288"," Ευχαριστούμε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23289"," Η Κυβέρνηση επιλέγει τα θέματα της παιδείας να τα λύσει δια των ΜΑΤ λίγες μέρες πριν την επέτειο του Πολυτεχνείου. Αυτό είναι δείγμα, όχι αυταρχισμού αλλά προβοκατόρικης συμπεριφοράς από την μεριά της Κυβέρνησης. 
Ευχαριστώ.","ΘΕΟΔΩΡΟΣ ΔΡΙΤΣΑΣ",139
"23290"," Ευχαριστούμε πολύ. 
Κύριε Μαρκόπουλε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23291"," Κύριε Πρόεδρε, η Κυβέρνηση δεν έχει να πει κάτι; Είναι εδώ ο Υπουργός Δικαιοσύνης. Έγινε επίθεση στη Νομική! Η Κυβέρνηση δεν έχει να πει κάτι;","ΖΩΗ ΚΩΝΣΤΑΝΤΟΠΟΥΛΟΥ",272
"23292"," Γιατί τώρα πρέπει να μιλήσετε εσείς; Μίλησε ο κ. Δρίτσας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23293"," Η Κυβέρνηση δεν θα πει κάτι;","ΖΩΗ ΚΩΝΣΤΑΝΤΟΠΟΥΛΟΥ",272
"23294"," Μπορεί να μην ουρλιάζουν με αυτόν τον τρόπο στο Κοινοβούλιο;","ΠΑΝΑΓΙΩΤΗΣ ΡΗΓΑΣ",443
"23295"," Εσείς, κυρία Κωνσταντοπούλου, τι είστε; Υποκαθιστάτε τον κ. Δρίτσα;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23296"," Έτσι λέτε;","ΖΩΗ ΚΩΝΣΤΑΝΤΟΠΟΥΛΟΥ",272
"23297"," Ο κ. Δρίτσας δεν μίλησε;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23298"," Κύριε Καλαντζή, αυτό έχετε να πείτε;","ΖΩΗ ΚΩΝΣΤΑΝΤΟΠΟΥΛΟΥ",272
"23299"," Κύριε Πρόεδρε, δεν μπορεί να έχουμε αυτήν τη διαδικασία κάθε μέρα! Δεν μπορεί να διαλύεται η διαδικασία κάθε μέρα!
(Θόρυβος στην Αίθουσα)","ΠΑΝΑΓΙΩΤΗΣ ΡΗΓΑΣ",443
"23300"," Είναι δυνατόν να χαλάσουμε τη συνεδρίαση τώρα;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23301"," Κύριε Πρόεδρε, οποτεδήποτε θέλουν οι Κοινοβουλευτικοί Εκπρόσωποι της Νέας Δημοκρατίας και του ΠΑΣΟΚ παίρνουν το λόγο για οποιοδήποτε θέμα.","ΘΕΟΔΩΡΟΣ ΔΡΙΤΣΑΣ",139
"23302"," Αφήστε αυτά που ξέρετε. Προβοκάτορες!","ΠΑΝΑΓΙΩΤΗΣ ΡΗΓΑΣ",443
"23303"," Σε μένα τα λέτε αυτά, κύριε Δρίτσα; Μα, είναι δυνατόν; Σας παρακαλώ.
Κύριε Μαρκόπουλε, έχετε τον λόγο","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23304"," Ανοίξτε το μικρόφωνο. Γιατί κλείνετε το μικρόφωνο;","ΖΩΗ ΚΩΝΤΑΝΤΟΠΟΥΛΟΥ",272
"23305"," Μην ανοίγετε κανένα μικρόφωνο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23306"," Τι είναι αυτό; Φιμώνετε την Αντιπολίτευση; Ανοίξτε το μικρόφωνο.","ΖΩΗ ΚΩΝΤΑΝΤΟΠΟΥΛΟΥ",272
"23307"," Αν νομίζετε ότι εγώ σας φιμώνω..","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23308"," Ανοίξτε το μικρόφωνο!","ΖΩΗ ΚΩΝΤΑΝΤΟΠΟΥΛΟΥ",272
"23309"," Κύριε Πρόεδρε, δεν είμαστε μικρά παιδάκια. Όχι όποτε συμφέρει. Τα δικαιώματα των κομμάτων είναι απαράγραπτα. Δεν εξαρτώνται από την προσωπική σας κομματική βούληση.","ΘΕΟΔΩΡΟΣ ΔΡΙΤΣΑΣ",139
"23310"," Ούτε από εσάς! Δεν θα επιβάλλετε εσείς…","ΠΑΝΑΓΙΩΤΗΣ ΡΗΓΑΣ",443
"23311"," Παραβιάζετε τον Κανονισμό και τη δημοκρατική λειτουργία της Βουλής! Ντροπή σας!","ΘΕΟΔΩΡΟΣ ΔΡΙΤΣΑΣ",139
"23312"," Σε εμένα το λέτε αυτό, κύριε Δρίτσα; Είναι ντροπή σας!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23313"," Ανοίξτε το μικρόφωνο. Με κλειστά μικρόφωνα;","ΖΩΗ ΚΩΝΣΤΑΝΤΟΠΟΥΛΟΥ",272
"23314"," Θα μας κάνει μάθημα ο κ. Ρήγας;","ΘΕΟΔΩΡΟΣ ΔΡΙΤΣΑΣ",139
"23315"," Όχι, θα μας κάνεις μάθημα εσύ!","ΠΑΝΑΓΙΩΤΗΣ ΡΗΓΑΣ",443
"23316"," Είδατε τι κάνετε τώρα;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23317"," Όποτε θέλετε θα δίνετε τον λόγο…","ΘΕΟΔΩΡΟΣ ΔΡΙΤΣΑΣ",139
"23318"," Να σέβεσαι τον Κανονισμό!","ΠΑΝΑΓΙΩΤΗΣ ΡΗΓΑΣ",443
"23319"," Ντροπή σας!","ΘΕΟΔΩΡΟΣ ΔΡΙΤΣΑΣ",139
"23320"," Σας έδωσα κατά παραχώρηση τον λόγο να μιλήσετε επί της διαδικασίας. Επί της διαδικασίας να μιλήσετε. Δεν είστε νέος Βουλευτής και ούτε επιτρέπεται να τα λέτε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23321"," Κατά παραχώρηση οφείλατε να μου τον δώσετε. Οφείλατε να μου των δώσετε!","ΘΕΟΔΩΡΟΣ ΔΡΙΤΣΑΣ",139
"23322"," Κοινοβουλευτικός Εκπρόσωπος είναι, όποτε θέλει μπορεί να ζητήσει τον λόγο.","ΖΩΗ ΚΩΝΤΑΝΤΟΠΟΥΛΟΥ",272
"23323"," Ναι, αλλά να μιλήσετε επί των διαδικαστικών που ζήτησε. Όχι να εκτρέπει το θέμα εντελώς. Δεν είναι πρακτικές αυτές. Δεν θα συνεννοηθούμε ποτέ έτσι.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"23324"," Κύριε Δρίτσα, έχετε την καλοσύνη να αφήσετε και τους Βουλευτές να μιλήσουν;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23325"," Να αναφερόμαστε στα νομοσχέδια της Βουλής. Όχι στα άσχετα.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"23326"," Άσχετο;","ΘΕΟΔΩΡΟΣ ΔΡΙΤΣΑΣ",139
"23327"," Βεβαίως. Και υπερβαλλόντως άσχετα.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"23328"," Σας παρακαλώ. 
Κύριε Μαρκόπουλε, έχει ζητήσει το λόγο ο Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23329"," Για τον Υπουργό βέβαια. Και ανοιχτό το μικρόφωνο για τον Υπουργό.","ΖΩΗ ΚΩΝΣΤΑΝΤΟΠΟΥΛΟΥ",272
"23330"," Κύριε Πρόεδρε, κυρίες και κύριοι συνάδελφοι, πρέπει να αντιληφθεί ο ΣΥΡΙΖΑ ότι υπάρχουν νόμοι στο κράτος και θα εφαρμόζονται. Οι αρμόδιες αρχές σύμφωνα με τις κείμενες διατάξεις θα κάνουν το καθήκον τους. Αν υπάρξουν υπερβάσεις…","ΧΑΡΑΛΑΜΠΟΣ ΑΘΑΝΑΣΙΟΥ",10
"23331"," L’ état c’ est moi. Αυτό λέτε.","ΘΕΟΔΩΡΟΣ ΔΡΙΤΣΑΣ",139
"23332"," Όχι, να διαλύσετε εσείς το κράτος γιατί έτσι σας γουστάρει!","ΠΑΝΑΓΙΩΤΗΣ ΡΗΓΑΣ",443
"23333"," Είναι εκλεγμένες οι διοικήσεις.","ΧΑΡΑΛΑΜΠΟΣ ΑΘΑΝΑΣΙΟΥ",10
"23334"," Δεν κάνετε καμμία παρατήρηση, κύριε Καλαντζή; Είναι εκφράσεις κοινοβουλευτικές αυτές;","ΖΩΗ ΚΩΝΣΤΑΝΤΟΠΟΥΛΟΥ",272
"23335"," Αν κάνω παρατήρηση, πρέπει να ξεκινήσω να βγάζω εκτός Αιθούσης. Δεν θα μου κάνετε παρατήρηση εσείς εμένα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23336"," Τι είπατε;","ΖΩΗ ΚΩΝΣΤΑΝΤΟΠΟΥΛΟΥ",272
"23337"," Δεν θα κάνετε παρατηρήσεις εσείς σ’ εμένα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23338"," Θα κάνετε μόνο εσείς στην Αντιπολίτευση. 
Η έκφραση που χρησιμοποίησε ο εκπρόσωπος του ΠΑΣΟΚ είναι κοινοβουλευτική; Απαντήστε.","ΖΩΗ ΚΩΝΣΤΑΝΤΟΠΟΥΛΟΥ",272
"23339"," Τι να σας πω τώρα;
Ορίστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23340"," Θα αντιληφθείτε ότι υπάρχουν νόμοι. Υπάρχει κράτος δικαίου και θα εφαρμόζεται. Αυτά που ξέρετε τελείωσαν. Θα εφαρμόζεται ο νόμος. Αν γίνεται υπέρβαση του νόμου, τότε θα ελέγχονται και αυτοί που τον υπερβαίνουν. Τελεία και παύλα.","ΧΑΡΑΛΑΜΠΟΣ ΑΘΑΝΑΣΙΟΥ",10
"23341"," Ποιον νόμο επικαλείστε, κύριε Υπουργέ; Πείτε μας το νόμο που επικαλείστε. Πείτε μας την παρανομία που συντελέστηκε.","ΘΕΟΔΩΡΟΣ ΔΡΙΤΣΑΣ",139
"23342"," Κύριε Δρίτσα, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23343"," Μα, σας παρακαλώ, κύριε Πρόεδρε. Ποια παρανομία συντελέστηκε; Υπερασπίζεστε τη δικαιοσύνη; Ποιος νόμος;","ΘΕΟΔΩΡΟΣ ΔΡΙΤΣΑΣ",139
"23344"," Κύριε Μαρκόπουλε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23345"," Όταν ηρεμήσει ο κ. Δρίτσας όμως. 
Κύριε Δρίτσα, ηρεμήστε λίγο. Κύριε Δρίτσα, δεν κάνει. Ηρεμήστε λίγο.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23346"," Είστε και γιατρός. Σας λέμε ότι υπάρχουν τραυματισμοί.","ΖΩΗ ΚΩΝΣΤΑΝΤΟΠΟΥΛΟΥ",272
"23347"," Επειδή είμαι γιατρός, σας λέω να ηρεμήσετε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23348"," Υπάρχουν τραυματισμοί φοιτητών, κύριε Μαρκόπουλε. Είναι αστείο;","ΖΩΗ ΚΩΝΣΤΑΝΤΟΠΟΥΛΟΥ",272
"23349"," Κυρία Κωνσταντοπούλου, αρκετά. Σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23350"," Μη με παρακαλείτε. Έχει παραγίνει αυτό το θέμα.","ΖΩΗ ΚΩΝΣΤΑΝΤΟΠΟΥΛΟΥ",272
"23351"," Από μένα ή από εσάς;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23352"," Από την εκπροσώπηση της Κυβέρνησης μέσα στη Βουλή. Έχετε κάνει τη Βουλή εργαλείο.","ΖΩΗ ΚΩΝΣΤΑΝΤΟΠΟΥΛΟΥ",272
"23353"," Πάντως μπάχαλο δε θα την κάνετε εσείς.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23354"," Τις ακούτε τις εκφράσεις. Δεν ακούτε, ε;","ΖΩΗ ΚΩΝΣΤΑΝΤΟΠΟΥΛΟΥ",272
"23355"," Ευχαριστώ, κύριε Πρόεδρε. 
Κυρίες και κύριοι συνάδελφοι, όσοι τουλάχιστον θέλουν να ακούσουν, γιατί κάποιοι θέλουν να ακούσουν μόνον τον εαυτό τους. Εγώ απευθύνομαι σε όλους. 
Η Βουλή δεν είναι εργαλείο. Είναι Αίθουσα δημοκρατίας. Και τα πανεπιστήμια είναι αίθουσες διδασκαλίας μιας νέας γενιάς που αγωνιά για το μέλλον της. 
Πολύ σωστά τα περιέγραψε ο κ. Δρίτσας πριν. Εγώ θα συμφωνήσω ως προς την περιγραφή. Θα διαφωνήσω όμως ως προς τα συμπεράσματα. 
Πράγματι υπήρχαν κάποιοι καθηγητές στο πανεπιστήμιο.  Υπήρχαν κάποιοι φοιτητές που έκαναν μάθημα. Και υπήρχαν κάποιοι απ’ έξω που ήθελαν να καταλάβουν τη σχολή. Εσείς είστε με τους απ’ έξω. Εμείς είμαστε με τους μέσα. 
(Χειροκροτήματα από την πτέρυγα της Νέας Δημοκρατίας)
 Αυτή είναι η διαφορά μας. Είμαστε με τα παιδιά, είμαστε με το μέλλον, είμαστε με τη μάθηση. Εσείς είστε με την τρομοκρατία, με τις καταλήψεις, με την ανομία. 
(Θόρυβος στην Αίθουσα)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23356"," Ο κ. Μαρκόπουλος έχει τον λόγο, εγώ δεν έχω!","ΘΕΟΔΩΡΟΣ ΔΡΙΤΣΑΣ",139
"23357"," Δεν έχεις τον λόγο. Κάτσε κάτω.
(Θόρυβος στην Αίθουσα)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"23358"," Κύριε Καλαντζή, αν δεν επαναφέρετε στην τάξη τους νεοδημοκράτες συναδέλφους σας, ευθύνεστε εσείς.","ΖΩΗ ΚΩΝΣΤΑΝΤΟΠΟΥΛΟΥ",272
"23359"," Είναι χούλιγκαν!","ΘΕΟΔΩΡΟΣ ΔΡΙΤΣΑΣ",139
"23360"," Ο κύριος που φωνάζει «κάτσε κάτω» έχει τον λόγο; 
(Κωδωνοκρουσίες)","ΖΩΗ ΚΩΝΣΤΑΝΤΟΠΟΥΛΟΥ",272
"23361"," Ακούστε, κύριοι συνάδελφοι του ΣΥΡΙΖΑ και κύριοι συνάδελφοι της Αίθουσας. 
(Θόρυβος στην Αίθουσα)
Υπομονετικά -και υποτιμητικά για έναν Βουλευτή- περιμένω να μιλήσω.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23362"," Κύριε Καλαντζή, θα επαναφέρετε στην τάξη τους εκτρεπόμενους;","ΖΩΗ ΚΩΝΣΤΑΝΤΟΠΟΥΛΟΥ",272
"23363"," Δεν ακούγεται κανένας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23364"," Δεν ακούτε;","ΖΩΗ ΚΩΝΣΤΑΝΤΟΠΟΥΛΟΥ",272
"23365"," Κύριε Πρόεδρε, θα αποχωρήσω, ειλικρινά σας το λέω. Θα αποχωρήσω από το έδρανο.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23366"," Θα διακόψουμε τη συνεδρίαση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23367"," Αισθάνομαι υποτιμημένος σαν Βουλευτής. Αισθάνομαι ότι γίνεται μια προσπάθεια να φιμωθώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23368"," Δε θα φιμωθείτε. Εννοείται. Έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23369"," Κύριε Πρόεδρε, αν διακοπώ και πάλι κατ’ αυτόν τον τρόπο, εγώ θα αποχωρήσω από το έδρανο. 
Είναι ντροπή να μην μπορούμε καν να μιλήσουμε στη Βουλή. Εντάξει. Δεν μπορούμε να κάνουμε μαθήματα στα πανεπιστήμια. Απειλούμαστε απ’ έξω.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23370"," Κύριε Πρόεδρε, θα μου δώσετε τον λόγο!","ΘΕΟΔΩΡΟΣ ΔΡΙΤΣΑΣ",139
"23371"," Σας παρακαλώ, κύριε Δρίτσα.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23372"," Εφόσον δίνετε στον κ. Μαρκόπουλο, θα μου δώσετε τον λόγο. Θα μου δώσετε τον λόγο.","ΘΕΟΔΩΡΟΣ ΔΡΙΤΣΑΣ",139
"23373"," Εντάξει, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23374"," Κύριε Δρίτσα, καθίστε κάτω.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23375"," Κύριοι συνάδελφοι, ακούστε. Πρέπει να μάθετε να ακούτε και τα κακώς κείμενα τα δικά σας.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23376"," Κύριε Δρίτσα, όπως μιλήσατε εσείς, έχει τον λόγο να μιλήσει ο οποιοσδήποτε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23377"," Θα μου δώσετε τον λόγο;","ΘΕΟΔΩΡΟΣ ΔΡΙΤΣΑΣ",139
"23378"," Μιλήσατε εσείς πρώτος…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23379"," Μου τον απαγορεύσατε και τον δίνετε για το ίδιο θέμα στον ομιλητή. Για το θέμα που έθεσα εγώ και μου απαγορεύσατε να μιλήσω, μιλάει τώρα ο κ. Μαρκόπουλος.","ΘΕΟΔΩΡΟΣ ΔΡΙΤΣΑΣ",139
"23380"," Εγώ σας απαγόρευσα τον λόγο;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23381"," Του αφαιρέσατε τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"23382"," Όταν θα σας τον απαγορεύσω, θα το καταλάβετε. Θα το καταλάβετε και θα το καταλάβετε καλά.
Λοιπόν, έχετε τον λόγο, κύριε Μαρκόπουλε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23383"," Τι είναι αυτά που λέτε, κύριε Καλαντζή;","ΖΩΗ ΚΩΝΣΤΑΝΤΟΠΟΥΛΟΥ",272
"23384"," Όταν θα σας τον απαγορεύσω, θα το καταλάβετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23385"," Τι είναι αυτά που λέτε; Δεν μπορούμε να καταλάβουμε καλά;","ΖΩΗ ΚΩΝΣΤΑΝΤΟΠΟΥΛΟΥ",272
"23386"," Αυτά που ακούσατε!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23387"," Τι είναι αυτά που λέτε;","ΖΩΗ ΚΩΝΣΤΑΝΤΟΠΟΥΛΟΥ",272
"23388"," Λέω, ότι όταν θα σας απαγορεύσω τον λόγο, θα το καταλάβετε. Τώρα δεν τον απαγόρευσα σε κανέναν.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23389"," Τι είναι αυτά που λέτε;","ΖΩΗ ΚΩΝΣΤΑΝΤΟΠΟΥΛΟΥ",272
"23390"," Όταν βάσει του Κανονισμού της λειτουργίας της Βουλής σας απαγορεύσω τον λόγο, τότε θα το δείτε. Εγώ δεν κάνω ποτέ τίποτα εκτός δημοκρατίας και εκτός Κανονισμού.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23391"," Προφανώς, κύριε Πρόεδρε, κάποιοι αισθάνονται…","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23392"," Κύριε Καλαντζή, θα κάνετε παρατήρηση στους εκτρεπόμενους;","ΖΩΗ ΚΩΝΣΤΑΝΤΟΠΟΥΛΟΥ",272
"23393"," Εντάξει, κυρία Κωνσταντοπούλου, σας ακούσαμε. Θέλετε να με ακούσετε κι εμένα;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23394"," Θα κάνετε παρατήρηση στους εκτρεπόμενους, κύριε Καλαντζή;","ΖΩΗ ΚΩΝΣΤΑΝΤΟΠΟΥΛΟΥ",272
"23395"," Εντάξει! Κύριε Πρόεδρε, εγώ αποχωρώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23396"," Είναι δυνατόν; Παίρνετε τον λόγο έτσι; Είδατε τι κάνετε συνέχεια; Σας παρακαλώ!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23397"," Αν είναι δυνατόν!","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23398"," Σε μένα απευθύνεστε;","ΖΩΗ ΚΩΝΣΤΑΝΤΟΠΟΥΛΟΥ",272
"23399"," Ναι, σε σας το λέω. Εσείς οι δύο το ξεκινήσατε. Είναι δυνατόν να προκαλείτε συνέχεια; Σας παρακαλώ! Δημιουργείται μετά ένταση και απέναντι, αλλά ο πρώτος τον λίθον βαλέτω από εδώ ήταν. Ψέματα είναι;   
Κύριε Μαρκόπουλε,…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23400"," Θα μιλήσω από τη θέση μου, κύριε Πρόεδρε, διότι προφανώς όταν με βλέπουν εξανίστανται μερικοί.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23401"," Είναι πιο καλά να μιλάει με…","ΖΩΗ ΚΩΝΣΤΑΝΤΟΠΟΥΛΟΥ",272
"23402"," Λοιπόν, κύριε Πρόεδρε, ακούστε: Πρέπει να μάθετε σε κάποιους σε αυτήν την Αίθουσα ότι οι διαδικασίες δεν είναι κατά πώς τις βλέπουν στο όνειρό τους, αλλά τις έχουμε συνυπογράψει σε έναν Κανονισμό της Βουλής.
Δεύτερον, τα κόμματα δεν είναι πάνω από τους Βουλευτές. Εδώ είναι η Αίθουσα των Βουλευτών, αυτών που αντιπροσωπεύουν έναν λαό. Κάποιες χιλιάδες μάς έστειλαν όλους. Θέλετε να μας φιμώσετε; Να μη μιλάμε; Να κατεβαίνουμε από τα έδρανα; Να απειλούμαστε; Να απειλείται η νέα γενιά; Να απειλούνται τα πανεπιστήμια, οι καθηγητές; Σε τελική ανάλυση, τι είστε; Οι τρομοκράτες της Αίθουσας; Εντάξει, είστε οι τρομοκράτες του έξω, αλλά τι είστε εδώ;
(Χειροκροτήματα από την πλευρά της Νέας Δημοκρατίας)
Μπαίνω στην ουσία του σχεδίου νόμου, γιατί βεβαίως δεν θα κάνουμε το λάθος να παρεκτραπούμε στην κουβέντα και να χαθεί η συζήτηση από μια πάρα πολύ σημαντική τροπολογία, που έρχεται να ανακουφίσει χιλιάδες επιχειρηματίες, μικρούς, μεσαίους και μεγάλους. Γιατί αυτοί που πήγαν κι έκαναν τα επεισόδια σήμερα είμαι βέβαιος ότι δεν τα κάνανε τυχαία, αλλά για να παρεκτραπεί η συζήτηση, γιατί είναι το αριστερό μπράτσο κάποιων δυνάμεων...
(Θόρυβος στην Αίθουσα)
Δεν πειράζει που δεν σας αρέσει.
…κάποιων δυνάμεων που δεν τις ονομάτισα, αλλά κάποιοι βέβαια βλέπουν τον εαυτό τους.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23403"," Ούτε ο ξυλοδαρμός των φοιτητών έγινε τυχαία!","ΒΑΣΙΛΙΚΗ ΚΑΤΡΙΒΑΝΟΥ",208
"23404"," Οι φοιτητές οι σωστοί είναι αυτοί που είναι μέσα. 
(Θόρυβος στην Αίθουσα)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23405"," Τώρα βλέπετε ποιος μιλάει; Τώρα εσείς δεν διακόπτετε!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23406"," Ζητώ τον λόγο!","ΖΩΗ ΚΩΝΣΤΑΝΤΟΠΟΥΛΟΥ",272
"23407"," Οι φοιτητές που διαμαρτύρονται είναι, επίσης, σωστοί και δημοκρατικοί φοιτητές. Οι φοιτητές που καταλαμβάνουν τα πανεπιστήμια είναι προεόρτια τρομοκρατίας. Και αυτούς τούς στηρίζετε!","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23408"," Το επιτρέπετε αυτό;","ΖΩΗ ΚΩΝΣΤΑΝΤΟΠΟΥΛΟΥ",272
"23409"," Δεν θα μου απαγορεύσουν και να μιλώ, κυρία Κωνσταντοπούλου.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23410"," Το επιτρέπετε αυτό;","ΖΩΗ ΚΩΝΣΤΑΝΤΟΠΟΥΛΟΥ",272
"23411"," Μη με δείχνετε, κυρία Κωνσταντοπούλου. Δεν φοβάμαι. Έχω μάθει να τα λέω όπως είναι.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23412"," Συγγνώμη, κύριε συνάδελφε. Την επόμενη φορά, οποιοσδήποτε…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23413"," Προχωρώ, λοιπόν…","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23414"," Ένα λεπτό. Την επόμενη φορά –και το λέω…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23415"," Όχι, κύριε Πρόεδρε, δεν θα διακόψετε εμένα.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23416"," …γιατί δυστυχώς για μια ακόμα φορά η ευγένεια εκλαμβάνεται ως αδυναμία- όποιος δεν έχει τον λόγο είτε είναι από δω είτε είναι από κει…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23417"," Ζητώ τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"23418"," Όταν έχετε τον λόγο, θα τον πάρετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23419"," Κύριε Πρόεδρε, είναι εικόνα Κοινοβουλίου αυτή;","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23420"," Είναι δυνατόν να ζητάει τον λόγο όταν τον λόγο έχει, κατά σειρά, ο ομιλητής; Τι είναι τούτο εδώ με εσάς; Για όνομα του Θεού!","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"23421"," Σας παρακαλώ! Το λέω για τελευταία φορά: Όποιος εκ των συναδέλφων, απ’ όλες τις πτέρυγες…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23422"," Ακούτε τις εκφράσεις που χρησιμοποιούν;","ΖΩΗ ΚΩΝΣΤΑΝΤΟΠΟΥΛΟΥ",272
"23423"," Λέω, λοιπόν, ότι όποιος εκ των συναδέλφων, διακόψει συνάδελφο την ώρα που μιλάει…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23424"," Δεν έχει ξανασυμβεί αυτό!","ΑΘΑΝΑΣΙΟΣ ΔΑΒΑΚΗΣ",115
"23425"," Κι αυτό που κάνετε σας παρακαλώ να μην ξαναγίνει.
Όποιος εκ των συναδέλφων διακόψει συνάδελφο και εκφραστεί έστω και λίγο παραπάνω από αυτό που επιτρέπεται και απ’ ό,τι είναι σωστό, θα χρησιμοποιηθεί και θα λειτουργήσει ο Κανονισμός της Βουλής.
Κύριε Μαρκόπουλε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23426"," Σας ευχαριστώ, κύριε Πρόεδρε. 
Η δημοκρατία, όμως, σε αυτήν την Αίθουσα ούτε καταστέλλεται ούτε τρομοκρατείται. Εγώ καταλαβαίνω ότι κάποιες δυνάμεις ήταν αμήχανες μετά τη χθεσινή τροπολογία για την ανακούφιση χιλιάδων μικρομεσαίων -και όχι μόνο- επιχειρηματιών και ψηφίζουν «παρών». Εδώ, όμως, πρέπει να δοθεί και μια ερμηνεία. Τι είναι το «παρών» σε ένα νομοσχέδιο το οποίο αφορά χιλιάδες επιχειρήσεις; Είναι παρών-απών; Είναι παρών-ίσως; Είναι αμηχανία; Τι άραγε είναι το «παρών»;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23427"," «Όχι» ψηφίζουμε.","ΖΩΗ ΚΩΝΣΤΑΝΤΟΠΟΥΛΟΥ",272
"23428"," Δεν αναφέρομαι σε εσάς. Δεν βλέπω πάντα εσάς, βλέπω κι άλλους. Ξέρετε, σε αυτήν την Αίθουσα υπάρχουν κι άλλοι, αλλά προφανώς κάποιοι έχουν μάθει να βλέπουν μόνο τον εαυτό τους στον καθρέφτη. Αυτό λέγεται πολιτικός ναρκισσισμός και δεν είναι ιατρική η γνωμοδότηση, αλλά είναι αμιγώς πολιτική. 
Επαναλαμβάνω, λοιπόν, ότι το «παρών» μπορεί να σημαίνει και «απών». Το «όχι», όμως, σημαίνει ότι αρνούμαστε να δούμε την πραγματικότητα. Το «όχι» θα το απευθύνετε όχι σε αυτήν την Αίθουσα, αλλά σε αυτές τις χιλιάδες, οι οποίοι ελπίζουν και πιέζουν εδώ και μήνες να έρθει μία τροπολογία, να ανακουφιστούν από υπέρογκα βάρη. Το «όχι» πρέπει να το πείτε σε χιλιάδες μικρομεσαίους, που τόσον καιρό τούς χαϊδεύετε και τους υπερασπίζεστε, τη στιγμή που έρχεται αυτό το σχέδιο νόμου εδώ, το οποίο στην πραγματικότητα τους απαλύνει το βάρος και τους δίνει μία ελπίδα. Διότι κούρεμα χρεών δεν έχει υπάρξει από το 1974 και μετά σε αυτήν τη χώρα ποτέ. 
(Χειροκροτήματα από την πτέρυγα της Νέας Δημοκρατίας)
Επειδή κατηγορήσατε την Κυβέρνηση ότι κάνει ρυθμιστές της επιχειρηματικότητας τις τράπεζες, εγώ θα σας πω το ανάποδο. Αν δεν ερχόταν αυτή η τροπολογία, τι θα γινόταν, κυρίες και κύριοι συνάδελφοι; Χιλιάδες μικρομεσαίες επιχειρήσεις μέχρι το τέλος του χρόνου, μέχρι τα μισά του επόμενου, θα έκλειναν, χιλιάδες εργαζόμενοι θα έχαναν τις δουλειές τους, χιλιάδες υποθήκες θα πήγαιναν στις τράπεζες και στην πραγματικότητα η ύφεση θα βάθαινε ακόμα περισσότερο. 
Θα περίμενα, λοιπόν, από κάποιους που κρύβονται πίσω από τα «παρών» και τα «όχι» να έχουν λίγο διαφορετική άποψη, να συνεισέφεραν σε αυτήν την κουβέντα, διότι η συναίνεση την οποία ζητά η κοινωνία που αγωνιά, η συναίνεση είναι μία άσκηση, όχι επί χάρτου και επί λόγων, αλλά είναι μία άσκηση επί της πραγματικής πολιτικής. 
Επομένως στηρίζω την τροπολογία αυτή. 
(Θόρυβος στην Αίθουσα)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23429"," Παρακαλώ, να ακούσουμε τον κύριο συνάδελφο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23430"," Στηρίζω την τροπολογία αυτή και λέω προς την Κυβέρνηση ότι είναι στα θετικά το γεγονός ότι συμπεριλαμβάνονται μέσα όχι μόνο οι ιδιώτες επιχειρηματίες και τα φυσικά πρόσωπα με τζίρο μέχρι δυόμισι εκατομμύρια, αλλά ότι συμπεριλαμβάνονται σε αυτά και επιχειρήσεις που βρίσκονται στην «κακιά» ΑΤΕ που είναι στον διαχειριστή, χιλιάδες δηλαδή επιχειρήσεις πρωτογενούς παραγωγής που είναι πραγματικά κοκκινισμένοι και σε αδιέξοδο, ότι συμπεριλαμβάνονται επιχειρήσεις που βρίσκονται στις τράπεζες, που βρίσκονται υπό εκκαθάριση -κυρίως στις συνεταιριστικές που έκλεισαν- και επίσης το γεγονός ότι βρίσκονται τα πυρόπληκτα και άλλα δάνεια, τα οποία βρίσκονται χωρίς κρατική εγγυοδοσία πλέον. Είναι στα θετικά της Κυβέρνησης ότι αντιμετωπίζει την πραγματικότητα, βάζοντας τα δάχτυλα επί τον τύπον των ήλων και είναι στα θετικά της Κυβέρνησης ότι επιτέλους αναγνωρίζει ότι οι αδικίες που έχουν συμβεί από τη βαθιά ύφεση έχουν ξεκινήσει να διορθώνονται. 
Ποια είναι η δική μας η δουλειά; Η δική μας η δουλειά είναι να πούμε στους πολίτες ότι είμαστε εδώ, ότι τους στηρίζουμε στην αγωνία τους, ότι η βαθιά ύφεση και η καταστροφή που ήρθε στη χώρα από τα υπέρογκα μέτρα και τη μεγάλη φορολόγηση δεν θα έχει σαν αποτέλεσμα να χάσουν τη δουλειά τους, αλλά θα έχει σαν αποτέλεσμα να σώσουν τις επιχειρήσεις τους, για να περάσουν σε μία άλλη κατάσταση. 
Ποια είναι αυτή η κατάσταση; Είναι η κατάσταση του 2015, με το τέλος των μνημονίων, με μία άλλη ευρωπαϊκή πορεία, με το δικό μας αναπτυξιακό πρόγραμμα. Εμείς είμαστε αυτοί που θα δώσουμε τον τελευταίο δύσκολο αγώνα για να βγει η χώρα από το μνημόνιο. 
Οι άλλοι -ξέρετε ποιους εννοώ- είναι αυτοί που θα δώσουν τον υπέρτατο αγώνα για να παραμείνει η χώρα στα μνημόνια, γιατί τρέφονται πολιτικά από τα μνημόνια, γιατί αντλούν δύναμη από τα μνημόνια, γιατί ονειρεύονται λαϊκισμό πάνω στα μνημόνια, γιατί στην πραγματικότητα η ύπαρξή τους και το φούσκωμά τους οφείλεται στη βαθιά ύφεση, την οποία έφερε η χώρα. 
Άκουσα εχθές στην πατρίδα μου, τη Χαλκίδα, και τον πρώην Πρωθυπουργό, τον Γιώργο Παπανδρέου, να λέει ότι δεν τον άφησαν να ολοκληρώσει το έργο του -του πρώτου μνημονίου- και ότι έχει ο καιρός γυρίσματα -τι μου θυμίζει αυτό;- και ότι τα λεφτά υπήρχαν στα χρηματοπιστωτικά ιδρύματα, στους πλούσιους, στα προγράμματα, στις ξένες τράπεζες. 
Ηχούν ακόμα τα αυτιά μου από αυτά που ακούω από πολλές δυνάμεις της Αντιπολίτευσης, ότι η λύση δηλαδή για τη χώρα δεν είναι σε εμάς, στον μόχθο, την προσπάθεια και τον προγραμματισμό μας, αλλά είναι κάπου αλλού, σε μία στρατόσφαιρα, σε ένα υπερπέραν, στο «λεφτά υπάρχουν», στις θολές υποσχέσεις, στις παραπλανήσεις ενός λαού, στο να θρέφουμε έναν λαό με ψέματα και να αντλούμε από αυτά τα ψέματα αυτό το οποίο μπορεί να βγει. 
Λυπάμαι πάρα πολύ για το γεγονός ότι ένας Πρωθυπουργός που έβαλε το πρώτο μνημόνιο, το οποίο διόγκωσε το χρέος -το οποίο μειώθηκε ουσιαστικά με το κούρεμα του ’12, που το κούρεμα του ’12 έβαλε ξανά τη χώρα στην ευρωπαϊκή πορεία- δεν έχει αντιληφθεί ακόμα το μεγάλο του λάθος. 
Επίσης, κλείνω, λέγοντας το εξής: Η κοινωνία έξω φαίνεται παντού και όσοι δεν το καταλαβαίνουν δεν είναι πολιτικοί. Ζητάει να ενώσουμε δυνάμεις στο υπέρτατο κομμάτι. Ποιο είναι το υπέρτατο κομμάτι; Το υπέρτατο κομμάτι και ο εθνικός σκοπός είναι η τελική διαπραγμάτευση του χρέους και η ανάκτηση της οικονομικής μας αυτονομίας και της πολιτικής μας αυτοπεποίθησης. 
Δεν υπάρχει χώρα που μπορεί να ζει στην Ευρωπαϊκή Ένωση, όταν δεν πιστεύει στη δική της κοινωνία και στις δικές της πολιτικές δυνάμεις. Αυτή η προσπάθεια είναι ένα ταγκό για πολλούς. Σε αυτήν την προσπάθεια θα υπάρξουν παρουσίες και απουσίες. Στο τέλος αυτής της προσπάθειας θα υπάρχουν διλήμματα για τους πολίτες και σε αυτά τα διλήμματα οι απόντες θα χρεωθούν με την απώλεια του μέλλοντος. 
Αυτή είναι η μεγάλη πολιτική διεργασία των δύο επόμενων μηνών. Είναι πολιτική διεργασία που θέλει την Κυβέρνηση να κάνει τα πάντα, την τελευταία και μεγαλύτερη προσπάθεια, να φύγουμε από τα μνημόνια και να χαιρετίσουμε μια καινούργια Ελλάδα και θέλει την Αντιπολίτευση να ελέγχει, να πιέζει, αλλά στην ίδια κατεύθυνση. 
Λυπάμαι για τη διαπίστωση που θα κάνω, αλλά η Αντιπολίτευση, και κυρίως η Αξιωματική, σε αυτά είναι απούσα. Είναι απούσα στον εσωτερικό διάλογο, με ένα μεγάλο ερωτηματικό. Το μεγάλο ερωτηματικό για τον ΣΥΡΙΖΑ είναι τι λέει στις διεθνείς του επαφές, τι είπε στα funds ο κ. Σταθάκης -με σεβασμό στον άνδρα-, τι είπαν οι εκπρόσωποί του στον κ. Άσμουσεν στο Βερολίνο. Ποιος είναι ο πολιτικός διάλογος τον οποίο κάνει η Αξιωματική Αντιπολίτευση με τους δανειστές; Ποια είναι η πραγματική πεμπτουσία της διγλωσσίας, η οποία εμφανίζεται εντός και εκτός Ελλάδος και τι πραγματικά είναι αυτό το οποίο θέλουν να χτίσουν για να παραπλανήσουν τον λαό; 
Σε κάθε περίπτωση, η απάντηση είναι μία. Η λύση για εμάς είναι μία: nα ανακουφίσουμε από τις αδικίες και από τα μεγάλα βάρη τους πολίτες, να μειώσουμε την υπερφορολόγηση, να επιμηκύνουμε την πληρωμή των χρεών των πολιτών, να βγάλουμε τη χώρα από το μνημόνιο, να πιστέψουμε στην πολιτική και κοινωνική μας αυτοπεποίθηση και να παραδώσουμε στην κρίση του λαού, όταν έρθει, το 2016 δηλαδή, μια χώρα με άλλο πρόσημο, με άλλη προοπτική, με καλύτερο μέλλον, με καλύτερους πολιτικούς και με δύσκολη άσκηση σε ό,τι αφορά τα διλήμματα των πολιτών. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"23431"," Τον λόγο έχει ο συνάδελφος Βουλευτής Μαγνησίας κ. Πάρις Μουτσινάς. 
Ευχαριστώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23432"," Για τι πράγμα ευχαριστείτε;","ΖΩΗ ΚΩΝΣΤΑΝΤΟΠΟΥΛΟΥ",272
"23433"," Και το «ευχαριστώ» κακό είναι; Εγώ λέω «ευχαριστώ» ξανά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23434"," Εμένα ευχαριστεί. 
Ευχαριστώ για τον λόγο, κύριε Πρόεδρε.","ΠΑΡΙΣΗΣ ΜΟΥΤΣΙΝΑΣ",334
"23435"," Δεν σας τον χάρισε κανένας. Τον δικαιούστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23436"," Κατ’ αρχάς, ήθελα να πω, σχολιάζοντας την άμεση και τη σημερινή επικαιρότητα, κύριε Υπουργέ -επειδή είστε και αρμόδιος για τα θέματα διαφύλαξης της τάξης μέσα στην παιδεία-, ότι η παιδεία δεν αντιμετωπίζεται με ρόπαλα και με ΜΑΤ, αλλά με διάλογο σοβαρό και τεκμηρίωση. 
Τα προβλήματα της παιδείας είναι οξυμμένα και σοβαρά και δεν επιτρέπεται να έχουμε διακόψει τον διάλογο, δεν επιτρέπεται να υπάρχει άπνοια σχεδίου για αυτόν τον μεγάλο τομέα, ο οποίος είναι το βάθρο του πολιτισμού και της ανάπτυξης. Δεν υπάρχει ανάπτυξη σοβαρή και πολιτισμός στη χώρα, αν δεν υπάρχει παιδεία. Αυτό το ξέρουμε από την αρχαιότητα. Αυτά και μόνο τα λέω για να πάρω θέση στο κρίσιμο αυτό θέμα. 
Ακούγοντας και τον Πρύτανη κ. Φορτσάκη, λυπήθηκα πραγματικά για τη συμπεριφορά του απέναντι στους φοιτητές. Όφειλε να ήταν πολύ πιο κόσμιος και σοβαρός και, αν είχαν διαπράξει ένα ατόπημα, έπρεπε με σοβαρότητα να τους πείσει και όχι να τους αποκαλεί «αλητεία». Αυτά δεν είναι εκφράσεις που πρέπει να λέγονται στα πανεπιστήμια. Αυτά ήθελα να πω και λήγω εδώ. 
Θέλω, όμως, να μιλήσω και για το δικό μας θέμα και να αναφέρω ότι τελικά συνεχίζεται η υποβάθμιση της λειτουργίας του Κοινοβουλίου, κύριε Υπουργέ, κύριε συνάδελφε, και γι’ αυτό έχουμε κι εμείς ευθύνη. Ακούω συναδέλφους να είναι κήνσορες, να είναι φανατικοί, ακραίοι στον αντικυβερνητικό τους λόγο πριν από μερικούς μήνες και ακραίοι στον φιλοκυβερνητικό τους λόγο σήμερα. Αυτό δεν βοηθάει, αν θέλετε να πούμε την καθαρή αλήθεια, την αναβάθμιση του λόγου στο Κοινοβούλιο. Οι Βουλευτές είμαστε που κυριαρχούμε εδώ και όχι τα κόμματα, όχι η Κυβέρνηση. Εμείς είμαστε που θα δώσουμε το μότο για μια καλύτερη παιδεία, για μια καλύτερη πολιτική, για μια καλύτερη χώρα συνολικά. 
Όταν, όμως, κατατίθεται μια τροπολογία, κύριε Υπουργέ, σε ένα άσχετο νομοσχέδιο, εκπρόθεσμη, χωρίς καμμία διαβούλευση, αντί να πάει στις αρμόδιες Επιτροπές Οικονομικών και Παραγωγής και Εμπορίου για ένα τόσο σοβαρό θέμα, όπως είναι η ρύθμιση των κόκκινων δανείων, καταλαβαίνετε ότι αυτό είναι η επιτομή της υποβάθμισης. Υποβάθμιση είναι και η αθρόα εισαγωγή τροπολογιών όσο συνεχίζεται η συζήτηση, άσχετων με το θέμα το οποίο συζητείται στο νομοσχέδιο κ.τ.λ.. 
Αυτά, κύριοι Βουλευτές, πρέπει να τα σταματήσουμε, γιατί υπηρετούν άλλα συμφέροντα του πολιτικού συστήματος. Υπηρετούν τον πυρήνα των πολιτικών συμφερόντων και όχι τα δικά μας συμφέροντα. Εμείς είμαστε οι σάκοι του μποξ, είμαστε τα αλεξικέραυνα, που θα καούμε προς υπηρέτηση των μεγάλων συμφερόντων του πυρήνα του συστήματος, που είναι οι μεγάλοι κάτοχοι των μέσων μαζικής ενημέρωσης, είναι οι μεγαλοτραπεζίτες, οι οποίοι σήμερα παίρνουν τα πάντα και δεν δίνουν τίποτα, είναι, αν θέλετε, οι μεγάλοι κεφαλαιοκράτες και τα ξένα funds. 
Αυτός είναι ο σκληρός πυρήνας που υπηρετούμε. Πρέπει όλοι να σηκώσουμε το ανάστημά μας, για να βοηθήσουμε τον Έλληνα πολίτη, τη χώρα, να κοιτάξουμε την κοινωνία κατάματα.
Σ’ αυτήν τη λογική, λοιπόν, υπάρχει και μία παράμετρος που έχει σχέση με την αξιοπιστία της Κυβέρνησης στο εξωτερικό. Δυστυχώς, το τελευταίο διάστημα παρατηρούμε ότι η Κυβέρνηση σύρεται να εφαρμόζει σχέδια των δανειστών και δεν έχει καταστεί δυνατόν να αρθρώσει επιτέλους ένα εθνικό στρατηγικό σχέδιο κοιτώντας κατάματα την κοινωνία και τις ανάγκες της. Δεν έχει κατορθώσει ακόμα αυτό το επίμαχο εθνικό σχέδιο, για να ξεπεράσουμε τα προβλήματα μέσα από την υπηρέτηση των δικών μας αναγκών.
Σχολιάζοντας την επικαιρότητα και θέλοντας να αναφερθώ παράλληλα και στις δήθεν αντιδράσεις της Κυβέρνησης στο μνημόνιο,  στο ότι αλλάζει εποχή, ότι έρχεται μία άλλη, μεταμνημονιακή εποχή κ.λπ., που δεν ακουμπούν στην πραγματικότητα, αποδεικνύεται περίτρανα αυτό που λέω από την αποδόμηση -που έγινε μέσα σε έξι μόνο ώρες από το Eurogroup- της κυβερνητικής πρότασης για απαγκίστρωση από τη μνημονιακή πολιτική. Την αποδόμησαν άμεσα οι εταίροι μας και μας προσγείωσαν στην πραγματικότητα, κύριε Υπουργέ, κύριοι συνάδελφοι, λέγοντας ότι υπάρχει συνέχεια, ότι είναι δρόμος μακρύς και δύσκολος, ότι υπάρχει το memorandum of understanding. Είναι το μνημόνιο συνεννόησης, το οποίο πρέπει να εφαρμόσουμε και το οποίο ψάχνουμε να βρούμε πώς θα το ονομάσουμε.
Είμαστε ακόμα σε μνημονιακή εποχή, κύριοι Υπουργοί, και θα είμαστε όσο δεν σηκώνουμε το ανάστημά μας, δεν ξεπερνούμε δεσμεύσεις και δεν έχουμε την πολιτική βούληση, τη δυνατότητα και την τόλμη να μιλήσουμε κοιτώντας κατάματα τους δανειστές και να τους πούμε ότι η κοινωνία έχει ανάγκες και έχουμε σχέδιο για το ξεπέρασμα των πραγματικών νοσηρών καταστάσεων που πρέπει να ξεπεράσουμε. Το ελληνικό πρόβλημα, πραγματικά, είναι ένα πρόβλημα και πρέπει να το δούμε. Όμως, δεν το βλέπεις έτσι, δεν το βλέπεις παρακαλώντας τη Μέρκελ για έναν καλό λόγο και τον Γιούνκερ για μία καλή αγκαλιά, αλλά λέγοντας ξεκάθαρα ότι είμαστε αποφασισμένοι να φέρουμε προοδευτικές αλλαγές, ψηφιακές πολιτικές, μεταρρυθμίσεις στον δημόσιο τομέα, να χτυπήσουμε στοχευμένα και με χρονοδιάγραμμα την παραοικονομία, τη φοροδιαφυγή, τη διαφθορά και τη γραφειοκρατία, να μπορέσουμε να φέρουμε την ανάπτυξη βάζοντας τις τράπεζες κάτω από την πολιτική. 
Κυριαρχούν οι τράπεζες και οι τραπεζίτες σήμερα στην πολιτική και δεν έρχονται να κάνουν αυτό το αυτονόητο που έλεγε ο κύριος Πρωθυπουργός στις προγραμματικές δεσμεύσεις, για προγραμματική συμφωνία, να αποδώσουν ένα μέρος από την ανακεφαλαιοποίηση που ξεπερνά τα 200 δισεκατομμύρια σε κεφάλαια και να τα αποδώσουν στην πραγματική οικονομία. Πώς θα επανεκκινηθεί η οικονομία; 
Αυτά είναι τα βαθιά προβλήματα σήμερα και μέσα σε αυτό το πλαίσιο έρχεται μία τροπολογία -στην ουσία είναι ένα νομοσχέδιο- η οποία δεν θεραπεύει τα προβλήματα αυτά, παρά επιδιώκει να δώσει ένα χάπι, μία ασπιρίνη, για να τρενάρουμε λίγο την κρίση. Γιατί ακούω Βουλευτές να λένε ότι, επιτέλους, έρχεται μία σοβαρή ρύθμιση για τα κόκκινα δάνεια. Είναι μία επαναλαμβανόμενη ρύθμιση. Ο ν. 3869 ήταν μία καλύτερη ρύθμιση απ’ αυτήν και είχε γίνει με διαβούλευση και με προτάσεις, αλλά δεν απέδωσε, όπως δεν απέδωσε πολύ περισσότερο η τροπολογία για τα αγροτικά δάνεια. 
Είναι εκατόν πενήντα πέντε χιλιάδες και πλέον λογαριασμοί στην «κακή» Αγροτική, 7.500.000.000. Είναι επτάμισι χιλιάδες λογαριασμοί επιχειρήσεων στην «κακή» Αγροτική, 4.200.000.000. Πάνω από 11.000.000.000 είναι η «κακή» Αγροτική, τα κόκκινα δάνεια και καμμία σοβαρή πρόταση δεν γίνεται. Σήμερα, συζητώντας με τους επιτελείς της Αγροτικής, διαπίστωσα πως συμφωνούν ότι και αυτή η ρύθμιση είναι ασαφής και δεν λύνει προβλήματα. Επαφίεται όλη η υπόθεση στην καλή διάθεση των τραπεζών. Έτσι δεν λύνεται το θέμα. 
Θα μπορούσα να κάνω προτάσεις, εάν πραγματικά υπήρχε η διαβούλευση, εάν το έφερναν στις αρμόδιες επιτροπές. Έχουμε πρόταση εμείς, οι Ανεξάρτητοι Δημοκρατικοί Βουλευτές. Φέραμε και μία τροπολογία, την οποία ανέπτυξε ο κ. Μπόλαρης, σχετικά με τα κόκκινα δάνεια, με τη βιωσιμότητα, με τις διαγραφές, με τον «ΤΕΙΡΕΣΙΑ» κ.λπ.. Πρέπει να τη διαβάσετε. Δεν συμπεριλαμβάνεται στη ρύθμιση αυτή. Το κάναμε, για να δώσουμε μία αίσθηση πραγματικότητας και ρεαλισμού στην τροπολογία αυτή. 
Οι Ανεξάρτητοι Δημοκρατικοί Βουλευτές κατέθεσαν και άλλες προτάσεις, όπως είναι για τη δίχρονη παράταση των πλειστηριασμών για την πρώτη κατοικία. Επιτέλους, πρέπει να προχωρήσει αυτό, για να ηρεμήσουν και οι πολίτες, οι οποίοι περνούν τα πάνδεινα. Ξέρετε πολύ καλά ότι αυξήθηκαν μόνο τον Σεπτέμβριο οι ληξιπρόθεσμες οφειλές, οι οφειλέτες κατά 34,7%: από δύο εκατομμύρια τετρακόσιες πενήντα μία χιλιάδες 2.451.000 πρόσωπα, έχουν φθάσει τα τρία εκατομμύρια τριακόσιες τρεις χιλιάδες πρόσωπα που οφείλουν στο δημόσιο σήμερα ληξιπρόθεσμα. Μέσα σε έναν μήνα οκτακόσιες πενήντα μία χιλιάδες άτομα!
Αυτό είναι σοβαρή εξέλιξη. Δεν έχει καμμιά σχέση με το πρωτογενές πλεόνασμα και τις λογικές του success story, αλλά είναι μια άλλη λογική, που πρέπει να τη δούμε βαθιά και να τη θεραπεύσουμε.
Σε αυτήν την έννοια, λοιπόν, κινείται όμως και η τροπολογία που κατέθεσαν οι Βουλευτές της Νέας Δημοκρατίας και θα ήθελα να την αποσύρετε άμεσα, γιατί πραγματικά αναδεικνύει την επιτομή του πελατειακού κράτους. Τι μας καλούν να κάνουμε σήμερα αυτοί οι Βουλευτές;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου ένα λεπτό, κύριε Πρόεδρε.
 Να δεχθούμε τη λογική ότι οι βοσκότοποι είναι ενιαίοι σε όλη την Ελλάδα και ο Μαγνησιώτης βοσκός θα πάρει την επιδότησή του σύμφωνα με τους βοσκότοπους της Κρήτης. Αυτά τα έχουμε πληρώσει πολύ ακριβά και το 2002, με το πρόστιμο των 650.000 ευρώ, και το 2012, με το πρόστιμο των 330.000 ευρώ. 
Επιτέλους σταματήστε αυτήν την πελατειακή λογική! Δεν βοηθάει τη χώρα. Με βάση τη μελέτη του ΓΕΩΤΕΕ, που αναφέρει ότι είναι είκοσι τρία εκατομμύρια οι βοσκότοποι σήμερα -δεν είναι δεκαεπτά εκατομμύρια, έχει γίνει μια πρώτη αποτύπωση-, να δούμε τους πραγματικούς χάρτες, να πάμε στην Ευρώπη και να μιλήσουμε σοβαρά με τους εταίρους και να θεσπίσουμε επιτέλους ποιους βοσκότοπους έχουμε στην Ελλάδα. Επιτέλους να σταματήσει αυτό το παιχνιδάκι! Θα δώσουμε επιδοτήσεις αύριο που θα τις ανακαλούν πάλι οι Ευρωπαίοι και θα έχουν δίκιο να λένε πληρώστε πίσω τις επιδοτήσεις;
Δεν λύνονται έτσι τα προβλήματα, δυστυχώς. Επαναλαμβάνεται το ίδιο νοσηρό κράτος.
Να τελειώσω με την τροπολογία για τους μικροομολογιούχους, που είναι ιδιαίτερα σοβαρή και δώσαμε ιδιαίτερο βάρος και εμείς, κύριε Υπουργέ, και πιστεύω ότι πρέπει να τη λάβετε σοβαρά υπ’ όψιν σας. Αναδεικνύει όχι μόνο την αδικία σε βάρος κάποιων ανθρώπων που έδωσαν το υστέρημά τους για να στηρίξουν τις ομολογίες του κράτους, αλλά προσβάλλουμε και τον θεσμικό ρόλο του κράτους. Αντίθετα στηρίζουμε τις ιδιωτικές τράπεζες με όλα τα μέσα. Παρά το ότι έχουν δημιουργήσει την κρίση, τις στηρίζουμε, για να αποθησαυρίζουν και να δημιουργούν τίτλους χωρίς πραγματικά να λύνουν το πρόβλημα της χώρας. 
Πρέπει, λοιπόν, να στηρίξουμε και τον θεσμικό ρόλο του κράτους, στηρίζοντας τους μικροομολογιούχους και να δώσουμε μια πραγματικά βιώσιμη και ορατή λύση, γιατί είναι άδικο και εντελώς έξω από τη λογική της δεοντολογίας της λειτουργίας του πολιτικού μας συστήματος.
Ευχαριστώ.","ΠΑΡΙΣΗΣ ΜΟΥΤΣΙΝΑΣ",334
"23437"," Εμείς ευχαριστούμε, κύριε συνάδελφε. Βέβαια, ξέρετε, θα με κατηγορήσουν οι Λαρισαίοι!
Τον λόγο έχει ο Υπουργός Δικαιοσύνης, Διαφάνειας και Ανθρωπίνων Δικαιώματων κ. Αθανασίου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23438"," Κυρίες και κύριοι συνάδελφοι, θα ήθελα να κάνω δύο νομοτεχνικές βελτιώσεις.
Στην τροπολογία με γενικό αριθμό 1986 και ειδικό 137/12-11-2014 –είναι ο οργανισμός του Υπουργείου μας- έχει παραλειφθεί αριθμητικά το π.δ. 101/2014.","ΧΑΡΑΛΑΜΠΟΣ ΑΘΑΝΑΣΙΟΥ",10
"23439"," Δεν ακούμε.","ΕΥΚΛΕΙΔΗΣ ΤΣΑΚΑΛΩΤΟΣ",510
"23440"," Κύριε Υπουργέ, με συγχωρείτε, αλλά δεν ακούγεστε. Πάντως θα διανεμηθούν.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23441"," Κύριε Πρόεδρε, ζητώ τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"23442"," Γιατί τον ζητάτε; Είναι δυνατόν να πάρετε τον λόγο; Δεν γίνεται να πάρετε τον λόγο. Πώς θα γίνει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23443","  Κύριε Πρόεδρε, είμαι εισηγήτρια.","ΖΩΗ ΚΩΝΣΤΑΝΤΟΠΟΥΛΟΥ",272
"23444"," Δεν γίνεται. Από πού απορρέει αυτό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23445"," Εδώ γίνονται τροπολογίες επί τροπολογιών. Δώστε μου ένα λεπτό.","ΖΩΗ ΚΩΝΣΤΑΝΤΟΠΟΥΛΟΥ",272
"23446"," Συνεχίστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23447"," Έχει παραλειφθεί το π.δ. 101/2014 στις παραγράφους 4,10,11,16 και 17.
Στο σχέδιο νόμου στον τίτλο του κεφαλαίου Δ΄ Μέρος Α΄ διαγράφονται οι λέξεις «και μεταβατικές».
Επίσης, στον τίτλο του κεφαλαίου Δ΄ του Μέρους Β΄ διαγράφονται οι λέξεις «και μεταβατικές διατάξεις».
Στο Παράρτημα με τίτλο «IV έντυπο», μετά τη λέξη «ΠΑΡΑΡΤΗΜΑ» προστίθεται ο λατινικός αριθμός  «IV», δηλαδή 4, και στη φράση «IV ΕΝΤΥΠΟ» διαγράφεται ο λατινικός αριθμός «IV», δηλαδή το 4 λατινικά. 
Είναι εντελώς τεχνικά ζητήματα.
(Στο σημείο αυτό ο Υπουργός Δικαιοσύνης, Διαφάνειας και Ανθρωπίνων Δικαιώματων κ. Αθανασίου καταθέτει  για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
(Να μπουν οι σελ. 182-185)","ΧΑΡΑΛΑΜΠΟΣ ΑΘΑΝΑΣΙΟΥ",10
"23448"," Κύριε Πρόεδρε, για ένα λεπτό, για μια ερώτηση. Παρακαλώ, είναι διαδικαστικό.","ΖΩΗ ΚΩΝΣΤΑΝΤΟΠΟΥΛΟΥ",272
"23449"," Κυρία Κωνσταντοπούλου, να διανεμηθούν πρώτα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23450"," Μια ερώτηση θέλω να κάνω.","ΖΩΗ ΚΩΝΣΤΑΝΤΟΠΟΥΛΟΥ",272
"23451"," Όχι, κυρία Κωνσταντοπούλου, παρακαλώ. Ούτε λόγο έχουμε να στεναχωριόμαστε…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23452"," Δώστε μου τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"23453"," Μα, δεν μπορείτε. Επιτρέψτε μου, γιατί πρέπει τώρα να δημιουργηθεί θέμα;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23454"," Γιατί προκύπτει ζήτημα.","ΖΩΗ ΚΩΝΣΤΑΝΤΟΠΟΥΛΟΥ",272
"23455"," Να σας πω κάτι. Κατ’ αρχάς δεν διανεμήθησαν. Να διανεμηθούν…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23456"," Κύριε Καλαντζή, δώστε μου τον λόγο να σας ρωτήσω. Την ερώτηση φοβάστε;","ΖΩΗ ΚΩΝΣΤΑΝΤΟΠΟΥΛΟΥ",272
"23457"," Εμένα ξέρετε δεν με ενοχλεί που δεν με καλείτε «Πρόεδρο». Δόξα τω Θεώ, είμαι χορτάτος στη ζωή μου. Δεν με πειράζει εμένα.  Λέω, λοιπόν, αν έχετε την καλοσύνη και με όλη την ευπρέπεια που σας διακρίνει και με διακρίνει και μας διακρίνει όλους…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23458"," Κύριε Πρόεδρε, θα είχα ρωτήσει.","ΖΩΗ ΚΩΝΣΤΑΝΤΟΠΟΥΛΟΥ",272
"23459"," Ρωτήστε τον ιδιαιτέρως. Γιατί πρέπει να τον ρωτήσετε δημόσια; Γιατί πρέπει τώρα να τα χαλάμε; Δεν υπάρχει λόγος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23460"," Κύριε Πρόεδρε, γιατί δεν με αφήνετε για μισό λεπτό; Προκύπτει ζήτημα.","ΖΩΗ ΚΩΝΣΤΑΝΤΟΠΟΥΛΟΥ",272
"23461"," Γιατί δεν το επιτρέπει ο Κανονισμός, γι’ αυτό!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23462"," Μα, σας παρακαλώ, δηλαδή, δεν υπάρχει λόγος να ζητάτε τον λόγο τώρα!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23463"," Μπορείτε να με ενημερώσετε πότε προβλέπεται ότι η Αξιωματική Αντιπολίτευση, διά της εισηγήτριάς της, θα τοποθετηθεί σε αυτές τις τροπολογίες οι οποίες ήρθαν χθες, εκπρόθεσμα, και τώρα έρχονται τροπολογίες επί τροπολογιών; Ενώ εμείς ζητήσαμε να αποσυρθούν οι εκπρόθεσμες τροπολογίες, σαν να μη συμβαίνει τίποτα…","ΖΩΗ ΚΩΝΣΤΑΝΤΟΠΟΥΛΟΥ",272
"23464"," Όταν θα λάβετε τον λόγο! 
Κύριε Πρόεδρε, αυτό είναι καινοφανές!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23465"," Ευχαριστώ που μιλάω χωρίς μικρόφωνο, ευχαριστώ πραγματικά! Αυτό είναι αντίληψη για τη δημοκρατία!","ΖΩΗ ΚΩΝΣΤΑΝΤΟΠΟΥΛΟΥ",272
"23466"," Όχι, δεν θα μιλήσετε, να τελειώσετε! Μα, είναι δυνατόν τώρα να το κάνετε αυτό; Από πού απορρέει; Δεν επιτρέπεται ένας άνθρωπος σαν κι εσάς, που και έχει μελετήσει και έχει παιδεία, να το κάνει αυτό. Από πού απορρέει ότι έχετε το δικαίωμα του λόγου ως εισηγήτρια; Από πού;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23467"," Απορρέει επειδή είμαι εισηγήτρια και είναι καινούργια συνεδρίαση, κύριε Πρόεδρε! Προκύπτει από τον Κανονισμό!","ΖΩΗ ΚΩΝΣΤΑΝΤΟΠΟΥΛΟΥ",272
"23468"," Ποιος το λέει ότι είναι καινούργια συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23469"," Το λέει ο Κανονισμός! Είναι η τρίτη συνεδρίαση και οι συνεδριάσεις ξεκινούν με τους εισηγητές!","ΖΩΗ ΚΩΝΣΤΑΝΤΟΠΟΥΛΟΥ",272
"23470"," Βλέπετε ότι ερμηνεύετε πράγματα κατά το δοκούν; Σας παρακαλώ, δεν θέλω να απαντήσω, γιατί δεν θέλω ούτε να σας στεναχωρήσω. 
Παρακαλώ να διανεμηθούν οι νομοτεχνικές βελτιώσεις και οι διορθώσεις και αφού τις πάρουν οι κύριοι συνάδελφοι, μετά μπορούν να τοποθετηθούν. 
Τον λόγο έχει η Βουλευτής του Κομμουνιστικού Κόμματος Ελλάδας κ. Μανωλάκου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23471"," Πείτε μου ποια ώρα θα μου δώσετε τον λόγο! Θέλετε να μου ορίσετε ποια ώρα μπορούμε να τοποθετηθούμε και να ρωτήσουμε;","ΖΩΗ ΚΩΝΣΤΑΝΤΟΠΟΥΛΟΥ",272
"23472"," Μόλις ολοκληρωθεί ο κατάλογος, θα πάρετε τον λόγο ως…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23473"," Ορίστε την ώρα!","ΖΩΗ ΚΩΝΣΤΑΝΤΟΠΟΥΛΟΥ",272
"23474"," Μόλις ολοκληρωθεί. Δεν ξέρω πόσοι έχουν γραφτεί, εγγράφονται συνέχεια. Βάσει αυτού που συμφωνήσαμε όλοι μας και για να έχουν τη δυνατότητα να μιλήσουν όλοι οι συνάδελφοι…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23475"," Εμείς δεν συμφωνήσαμε!","ΖΩΗ ΚΩΝΣΤΑΝΤΟΠΟΥΛΟΥ",272
"23476"," Ε, ωραία, κι επειδή δεν συμφωνήσατε τι να κάνουμε; Η Βουλή αποφάσισε, έτσι λέει η δημοκρατία.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23477"," Κύριε Πρόεδρε, επιβάλετε την τάξη επιτέλους!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23478"," Δεν είναι έτσι η διαδικασία, σας έθεσε ζήτημα ο κ. Δρίτσας;","ΖΩΗ ΚΩΝΣΤΑΝΤΟΠΟΥΛΟΥ",272
"23479"," Παρακαλώ, η κ. Μανωλάκου έχει τον λόγο. Δεν επιτρέπεται να διακόπτετε την κ. Μανωλάκου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23480"," Θα έπρεπε να ντρέπεστε! Πραγματικά.","ΖΩΗ ΚΩΝΣΤΑΝΤΟΠΟΥΛΟΥ",272
"23481"," Θέλετε να ακούσετε κι άλλα πράγματα, κύριε Πρόεδρε;","ΜΙΧΑΗΛ ΚΑΣΣΗΣ",206
"23482"," Επιβάλετε την τάξη, κύριε Πρόεδρε!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23483"," Δεν θα την επιβάλω, δεν χρειάζεται. Ο καθένας μας καταγράφεται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23484"," Ό,τι προβλέπει ο Κανονισμός επιτέλους!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23485"," Αυτό το προβλέπει ο Κανονισμός; Να κάνετε διάλογο, το προβλέπει ο Κανονισμός;","ΖΩΗ ΚΩΝΣΤΑΝΤΟΠΟΥΛΟΥ",272
"23486"," Κυρία Μανωλάκου, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23487"," Αν υπάρχει ησυχία θα μιλήσω, θέλω τις ίδιες συνθήκες με όλους τους συναδέλφους.","ΔΙΑΜΑΝΤΩ ΜΑΝΩΛΑΚΟΥ",302
"23488"," Παρακαλώ, να μην ξαναδιακόψει κανείς. 
Ορίστε, κυρία Μανωλάκου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23489"," Η Κοινοβουλευτική Ομάδα του ΚΚΕ καταγγέλλει την προκλητική ενέργεια των πρυτανικών αρχών και την επίθεση με ΜΑΤ στους φοιτητές που πήγαιναν σε προγραμματισμένα μαθήματα και σε δραστηριότητες των συλλόγων τους. Το δόγμα «νόμος και τάξη» στοχεύει στο χτύπημα των συλλογικών δράσεων και δεν πρέπει να περάσει. Η αντιλαϊκή πολιτική Ευρωπαϊκής Ένωσης και Κυβέρνησης στα ανώτατα ιδρύματα και τα ΤΕΙ, που υποβαθμίζει σπουδές και καταδικάζει τους νέους σε μαζική ανεργία, θα βρει απάντηση στον γιορτασμό για τον ξεσηκωμό του Πολυτεχνείου και την πορεία στην Αμερικανική Πρεσβεία. Εμείς καλούμε σε μαζική συμμετοχή. 
Σε ό,τι αφορά τις τροπολογίες και ειδικά αυτήν την τροπολογία για τη ρύθμιση χρεών, για την οποία τόσο πολύ υπερηφανεύεστε, λέμε ότι ρυθμίσεις χρεών που να εξυπηρετούν τα λαϊκά στρώματα ποτέ δεν έγιναν. Ήταν πάντα σε όφελος των τραπεζών, για την εξυγίανση του τραπεζικού χαρτοφυλακίου και την ενίσχυση των μεγάλων επιχειρήσεων, που πολλές φορές μέτοχος ήταν και η ίδια η τράπεζα, ευνοώντας τη συγκέντρωση κεφαλαίου.
Δεν αποτελεί εξαίρεση και η σημερινή τροπολογία για τα κόκκινα δάνεια. Το επιβεβαιώνουν εξάλλου οι όροι και οι προϋποθέσεις, που αφορούν ουσιαστικά μόνο βιώσιμες επιχειρήσεις, ενώ οι τράπεζες, αποκλειστικά και μόνο, θα αποφασίζουν να γίνει ρύθμιση ή διαγραφή υπό διαφορετικούς όρους. Ή ακόμα θα αποφασίζουν και να αρνηθούν το αίτημα του οφειλέτη.
Φυσικά, δεν έχουν χασούρα οι τράπεζες με αυτήν τη διαδικασία. Αντίθετα, θα απολαύσουν φορολογικά μπόνους και εκπτώσεις, που βεβαίως θα βγουν από τον προϋπολογισμό, δηλαδή από τις πλάτες του λαού. Είναι καθαρό ποιοι θα χάσουν και ποιοι θα κερδίσουν. 
Σφίγγει ακόμα περισσότερο η θηλιά των τραπεζών στους αυτοαπασχολούμενους, προκειμένου να ενταχθούν στις όποιες ρυθμίσεις, αφού το νομοσχέδιο δεν προβλέπει κούρεμα των τεράστιων χρεών τους, δεν δίνει ανακούφιση σε αυτούς που δανείστηκαν κεφάλαιο κίνησης μέσω του ΤΕΒΕ, με εγγύηση δημοσίου, ούτε βέβαια συμπεριλαμβάνονται καταναλωτικά δάνεια που τα έκαναν χρήση για ανάγκες της μικροεπιχείρησης ή του μικρομάγαζου. 
Όμως, και στους αγρότες δώδεκα χιλιάδες δάνεια βρίσκονται στην «κακή» ΑΤΕ, δηλαδή στο δημόσιο και στην Τράπεζα Πειραιώς. Αρκετά απ’ αυτά τα δάνεια αφορούν την κτηνοτροφία και την πτηνοτροφία και δόθηκαν για την περίοδο της νόσου των τρελών αγελάδων και της γρίπης των πτηνών με εγγύηση του ελληνικού δημοσίου, αντί να δοθούν αποζημιώσεις για απώλεια εισοδήματος. 
Εάν αυτά τα δάνεια δεν εξυπηρετηθούν, οι εγγυήσεις θα καταπέσουν σε βάρος του δημοσίου. Γι’ αυτό, τα δάνεια με εγγυητή το δημόσιο για αυτοαπασχολούμενους και αγρότες τα συζητάτε, χειροτερεύοντας όμως κατά πολύ τους όρους, κυρίως βάζοντας εγγυήσεις και αυτήν τη μικρή περιουσία, που σε μια δυσκολία αποπληρωμής ρισκάρουν να τη χάσουν, αφού προβλέπονται πολλαπλά μέτρα εξασφάλισης της αποπληρωμής προς τις τράπεζες, όπως λειτουργική αναδιάρθρωση με περικοπές δαπανών, ανταλλαγή χρέους με μετοχικό κεφάλαιο, εθελοντική παράδοση ενυπόθηκου ακινήτου κ.λπ.. Ουσιαστικά, ο αυτοαπασχολούμενος και ο μικροεπαγγελματίας που θα καταφέρουν να ενταχθούν στις διατάξεις του νόμου καθίστανται πραγματικά δέσμιοι των τραπεζών. Είναι, λοιπόν, το άλλοθί σας για πλειστηριασμούς που θα ακολουθήσουν από το 2015. 
Μάλιστα, εμείς σας λέμε ότι υπήρξαν και εκφοβισμοί και διώξεις και καταδίκες των αγροτών για ληξιπρόθεσμα χρέη σε δίκες και καταδίκες αγροτών που δεν είχαν τη δυνατότητα να πληρώσουν δάνεια προς την παλιά ΑΤΕ, ήταν δηλαδή μη εξυπηρετούμενα, που είχαν περάσει στην υπό εκκαθάριση «κακή» ΑΤΕ, δηλαδή στο δημόσιο. Υπάρχουν καταδίκες και στην Καρδίτσα, όπου αγρότης καταδικάστηκε σε δεκαοκτώ μήνες φυλάκιση, ενώ τα κλητήρια συνεχίζονται με αμείωτη ένταση και σε άλλες περιοχές. 
Υπήρξαν, επίσης, απειλές για τα ληξιπρόθεσμα, να μεταβιβαστούν σε τέσσερις εισπρακτικές εταιρείες, πράγμα προκλητικό, απαράδεκτο, παράτυπο. Το ΚΚΕ έκανε ερώτηση, αλλά απάντηση από το Υπουργείο Οικονομικών εδώ και δέκα μήνες δεν έχουμε πάρει. 
Ταυτόχρονα, υπάρχουν απειλές για συμψηφισμούς ληξιπρόθεσμων οφειλών προς τον ΟΓΑ με τις κοινοτικές επιδοτήσεις. Μπορεί να το πήρατε πίσω, όμως το κάνετε αυτές τις ημέρες και ήδη έχετε προχωρήσει σε συμψηφισμό με οφειλές των ΤΟΕΒ. Χθες ή προχθές δόθηκε το 50% των ενισχύσεων που δικαιούνται οι αγρότες και είχαν τρομακτικές παρακρατήσεις, πράγμα παράνομο, προκλητικό και το καταγγέλλουμε. Να ξέρετε, όμως, ότι και η αγροτιά δεν θα μείνει με σταυρωμένα χέρια. 
Τελικά, δυνατότητες ρυθμίσεων δίνετε μόνο στους μεγάλους επιχειρηματίες, που πανηγυρίζουν και χαίρονται. Όμως, λύση δεν δίνουν και οι προτάσεις που έγιναν από τα άλλα κόμματα, ούτε η πρόταση του ΣΥΡΙΖΑ, που δεν αμφισβητεί τα κέρδη των τραπεζών και σε καμμία περίπτωση δεν ξεκαθαρίζει ότι δεν θα γίνουν διαγραφές σε υπερχρεωμένα λαϊκά νοικοκυριά, τη στιγμή που έχει γίνει κούρεμα σε μισθούς, συντάξεις, αποθεματικά ασφαλιστικών ταμείων κ.ο.κ.. 
Τα υπερχρεωμένα στρώματα έχουν ανάγκη από άμεσα μέτρα ανακούφισης από τη θηλιά των τραπεζών, τέτοια που περιέχονται στην πρόταση νόμου του ΚΚΕ, που αφορά συνολική ρύθμιση, με διαγραφή τόκων και τόκων υπερημερίας, διαγραφή του 50% του χρέους για δάνεια μέχρι 200.000 ευρώ για στεγαστικά δάνεια και μέχρι 30.000 ευρώ για καταναλωτικά, πάγωμα πληρωμών για τους άνεργους και όσο διαρκεί η κρίση, διαγραφή των χρεών των φτωχών ΕΒΕ και των αγροτών κατά 50% αν έχει κλείσει η επιχείρηση και κατά 30% αν συνεχίζει για δάνεια μέχρι 300.000 ευρώ, παύση αναγκαστικών εκτελέσεων σε βάρος αυτών των δανειοληπτών. 
Ωστόσο, λέμε ότι μονόδρομος για τα λαϊκά στρώματα είναι η οργάνωση της πάλης τους, η ανάπτυξη του συνδικαλιστικού κινήματος και η συγκρότηση πλατιάς συμμαχίας, που θα παλεύει για την ανάκτηση των απωλειών των τελευταίων ετών αλλά και την απόσπαση νέων κατακτήσεων και θα ανοίγει τον δρόμο για την ικανοποίηση των λαϊκών αναγκών, βεβαίως με αποδέσμευση από την Ευρωπαϊκή Ένωση και διαγραφή του χρέους και με εργατική λαϊκή εξουσία. 
Βέβαια, επειδή είναι παρών και ο Υπουργός Ανάπτυξης, θα ήθελα να τοποθετηθώ πολύ γρήγορα στην τροπολογία που μεταθέτει δύο μήνες την κατάργηση των Οργανισμών Λαϊκών Αγορών. Ήδη ο οργανισμός έχει καταργηθεί, διαλύθηκε. Οι ογδόντα δύο υπάλληλοι είναι στον αέρα και απλήρωτοι για δύο μήνες, κύριε Υπουργέ. 
Να πω ότι εμείς καταψηφίσαμε τον νόμο για τις λαϊκές αγορές και μάλιστα συμφωνούμε με τους λαϊκατζήδες και είμαστε αντίθετοι με τη διαδικασία ανανέωσης των αδειών όπως γίνεται, δηλαδή απαίτηση για φορολογική και ασφαλιστική ενημερότητα. Είναι εξωφρενικά προκλητικό. Δεν εφαρμόζεται σε κανέναν άλλο κλάδο και οδηγεί σε βίαιη έξοδο από το επάγγελμα. Τουλάχιστον αυτό πρέπει να το αλλάξετε άμεσα.","ΔΙΑΜΑΝΤΩ ΜΑΝΩΛΑΚΟΥ",302
"23490"," Ευχαριστούμε.
Ο κ. Κουίκ έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23491"," Κύριε Πρόεδρε, ευχαριστώ.
Δεν θα κάνω απλά τη χρήση του Κυβερνητικού Εκπροσώπου στο τετράλεπτό μου, αλλά επειδή εδώ είναι ο Υφυπουργός κ. Γιακουμάτος, θέλω να του μεταφέρω –εννοώντας ότι βεβαίως θα στηρίξουμε την τροπολογία που αφορά τις λαϊκές αγορές- την παράκληση εκ μέρους της Περιφέρειας Ανατολικής Μακεδονίας-Θράκης στην Περιφέρεια και προσωπικά του κ. Παυλίδη του Περιφερειάρχη, να ληφθεί μία μέριμνα γι’ αυτούς τους μικροπαραγωγούς, οι οποίοι βγάζουν την πατατούλα τους ή βγάζουν το κερασάκι τους και πρέπει να πουλήσουν.
Υπ’ όψιν, κύριε Υπουργέ, ότι έχουμε ένα ορόσημο, τις 15 του Μαΐου. Οι άδειες που έληξαν πριν δεν ανανεώνονται, οι άδειες που λήγουν μετά τις 15 Μαΐου ανανεώνονται. Καλό θα είναι σε εποχές κρίσης αυτοί οι άνθρωποι τη μικροπραγμάτεια τους να μπορούν να την πουλήσουν.
Το δεύτερο. Επειδή είστε του Υπουργείου Ανάπτυξης και έχει να κάνει βεβαίως με το Υπουργείο του κ. Βρούτση, κάντε ό,τι μπορείτε για τη Θράκη σε ό,τι αφορά το 12%.
 Από το 2010 δεν καταβάλλεται αυτή η ενίσχυση, η οποία αφορά το εργατικό δυναμικό της Θράκης, με αποτέλεσμα να έχουμε σοβαρές εμπλοκές και ζητήματα.
Επαναλαμβάνω ότι και τα δύο είναι αιτήματα της περιφέρειας, όπου είμαι και περιφερειακός σύμβουλος.
Σας ευχαριστώ πολύ.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"23492"," Μισό λεπτό, γιατί νομίζω ότι δεν τον έχουν ενημερώσει σωστά τον κ. Κουίκ.
Για να σας βοηθήσω, το 12%, μέχρι το 2010, μετά από πολλές προσπάθειες τα τελευταία τρία χρόνια, από το 2006 και μετά, ίσχυε για όλους τους νομούς της περιφέρειας, δηλαδή Έβρο, Ροδόπη, Ξάνθη, Καβάλα και Δράμα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23493"," Ισχύει για όλους τους νομούς, ακριβώς.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"23494"," Από την 1η του 2010 κατά περίεργο και «μη νόμιμο» νόμο και έξω από κάθε περιφερειακή αντίληψη, συνείδηση και συμπεριφορά, ισχύει μόνο για τους τρεις νομούς της Θράκης –και καλώς-, αλλά δεν ισχύει για τους άλλους νομούς.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23495"," Συμφωνώ.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"23496"," Σας ενημερώνω ότι από τον Ιούνιο του 2012, αφότου είχαμε τη νέα σύνθεση της Βουλής, προσπαθώ να εναρμονιστεί αυτό και να γίνει το ίδιο -και ξέρω ότι είστε σύμφωνος, το έχουμε συζητήσει- για έναν λόγο, ότι η περιφερειακή αντιμετώπιση πρέπει να ισχύει για όλους τους νομούς.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23497"," Άρα να πάρουν τα λεφτά τους.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"23498"," Ό,τι ισχύει στον Έβρο, πρέπει να ισχύει και στο Νευροκόπι. Ό,τι ισχύει στη Σαμοθράκη, πρέπει να ισχύει και στη Θάσο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23499"," Σωστό.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"23500"," Άρα, λοιπόν, είναι πολύ εύστοχη η παρατήρησή σας, πρέπει συνολικά να αντιμετωπισθεί το θέμα και να δοθεί επιτέλους λύση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23501"," Βεβαίως.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"23502"," Δεν μπορεί να υπάρχει διαφορετική αντιμετώπιση στην ίδια περιφέρεια, στους ίδιους νομούς. 
Ο Υφυπουργός Ανάπτυξης και Ανταγωνιστικότητας κ. Γιακουμάτος έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23503"," Κύριε Πρόεδρε, άκουσα με μεγάλη προσοχή τη θέση του κ. Κουίκ, Βουλευτή των Ανεξρτήτων Ελλήνων. Έχει πάρα πολύ δίκιο, αλλά, αν, αγαπητέ φίλε, κοιτάξετε την τροπολογία με γενικό αριθμό 1946 και ειδικό 128 του Υπουργείου, θα δείτε ότι παρατείνουμε τον Οργανισμό Λαϊκών Αγορών να μεταφερθεί μέχρι τις 31-12-2014 και οι άδειες ισχύουν μέχρι τον Μάρτη του 2015, για να μπορέσει μέσα σε τρεις μήνες η περιφέρεια να δώσει τις νέες άδειες. Άρα, λοιπόν, αυτό που λέτε δεν ισχύει, δεν είναι κανείς στον αέρα.
Η κ. Διαμαντάκου…","ΓΕΡΑΣΙΜΟΣ ΓΙΑΚΟΥΜΑΤΟΣ",98
"23504","  Μανωλάκου.","ΔΙΑΜΑΝΤΩ ΜΑΝΩΛΑΚΟΥ",302
"23505"," Κυρία Μανωλάκου, συγγνώμη, αν και Διαμαντάκου είναι πιο καλό.
Λοιπόν, κυρία Μανωλάκου, πρώτον, δεν έχει καταργηθεί ο ΟΛΑΑ. Ο Οργανισμός Λαϊκών Αγορών παραμένει. Λειτουργούσε μέχρι τις 31 του μηνός. Αυτές τις επτά-οκτώ ημέρες υπήρχε το πρόβλημα με την τροπολογία…","ΓΕΡΑΣΙΜΟΣ ΓΙΑΚΟΥΜΑΤΟΣ",98
"23506"," Τον κλείσανε.","ΔΙΑΜΑΝΤΩ ΜΑΝΩΛΑΚΟΥ",302
"23507"," Λαμπρό πεδίο για το Κομμουνιστικό Κόμμα Ελλάδας να ψηφίσει την τροπολογία, όπως έχετε δεσμευτεί και στους συνδικαλιστές σας, που έχουν έρθει και με έχουν βρει κι, αν θέλετε τα ονόματά τους, είναι στη διάθεσή σας.
Δεν είναι δυο μήνες απλήρωτοι, κυρία συνάδελφε. Είναι επτά μέρες. Τη Δευτέρα θα πληρωθούν. Είναι μόνο επτά μέρες. Πληρώθηκαν μέχρι τις 31 Οκτωβρίου. Είναι τώρα επτά μέρες που υπάρχει το κενό. Το κενό αυτό με το που θα κατατεθεί σήμερα και θα ψηφιστεί η τροπολογία δεν θα υπάρχει και τη Δευτέρα πρωί, πρωί θα πληρωθούν. Υπερβολές! Χάνεις και το δίκιο σου!
Ευχαριστώ πολύ.","ΓΕΡΑΣΙΜΟΣ ΓΙΑΚΟΥΜΑΤΟΣ",98
"23508"," Στην ουσία δεν απαντάτε. Φορολογική ενημερότητα και ασφαλιστική!","ΔΙΑΜΑΝΤΩ ΜΑΝΩΛΑΚΟΥ",302
"23509"," Ευχαριστούμε πολύ.
Κύριε Δαβάκη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23510"," Κύριε Πρόεδρε, το πολύ σημαντικό νομοσχέδιο του Υπουργείου Διοικητικής Μεταρρύθμισης έχει καταστεί όχημα άλλων πολύ σοβαρών νομοθετικών πρωτοβουλιών, οι οποίες εν είδει τροπολογιών έρχονται στην Αίθουσα αυτή.
Στον λίγο χρόνο τον οποίο έχω, θα μιλήσω για δύο από αυτές, όπως είναι εκείνη των κόκκινων δανείων και εκείνη που αφορά την απόδοση μέρους των αποδοχών των στελεχών των Ενόπλων Δυνάμεων και των Σωμάτων Ασφαλείας.
Το γεγονός ότι η Κυβέρνηση φέρνει στη Βουλή τη ρύθμιση για τα κόκκινα δάνεια αποδεικνύει τη θέλησή της να δώσει ώθηση στην οικονομία ξεκινώντας από τη ραχοκοκαλιά της οικονομίας μας, που είναι οι μικρομεσαίες επιχειρήσεις. 
Με μεγάλη χαρά, λοιπόν, όλοι την υποδεχόμαστε γιατί επιλύει έναν γόρδιο δεσμό. Θα ήθελα σε αυτό το σημείο να αναφερθώ ειδικότερα σε δάνεια τα οποία έχουν πάρει διάφορες επιχειρήσεις των λεγόμενων πυροπλήκτων νομών, που κατ’ εξακολούθηση λέγονται «πυρόπληκτα δάνεια. Πρόκειται για εκείνα τα δάνεια που πήραν πολλές περιοχές της χώρας, όπως και ο τόπος μου, ο Νομός Λακωνίας, αλλά και άλλες περιοχές που από το καλοκαίρι του 2007 και μετά είχαν πληγεί από την πύρινη λαίλαπα. 
Πολλές φορές το έχουμε επισημάνει αυτό και θεωρώ ότι τώρα ήρθε η ώρα να δοθεί μια διευκρίνιση -ή καλύτερα μια λύση- όσον αφορά τα δάνεια εκείνα που έχουν δοθεί με την εγγύηση του ελληνικού δημοσίου και εκείνα που έχουν δοθεί χωρίς την εγγύηση του ελληνικού δημοσίου.
Πιστεύω ότι αυτήν τη στιγμή η πολιτική ηγεσία πρέπει να το ξεκαθαρίσει. Θεωρώ ότι κατά τούτο είναι η ώρα που μπορεί να διαλευκάνει και αυτήν την υπόθεση. 
Επίσης, θετική εξέλιξη αποτελεί το γεγονός ότι στη ρύθμιση αυτή περιλαμβάνονται και τα αγροτικά δάνεια που βρίσκονται στο «κακό» λεγόμενο κομμάτι της Αγροτικής Τραπέζης. Αποτελούσε και αυτό ένα μεγάλο πρόβλημα, που προέκυψε ύστερα από την πώληση της Αγροτικής Τράπεζας. Πολλοί αγρότες –το γνωρίζουμε όλοι, ιδιαίτερα οι συνάδελφοι της ελληνικής περιφέρειας- προσπαθούσαν να βγάλουν άκρη για το τι έχει συμβεί με το δάνειό τους και ερχόντουσαν σε απευθείας διαπραγμάτευση με τον εκκαθαριστή της Αγροτικής Τράπεζας. Καταλαβαίνετε τώρα σε ποια «ισότιμη» θέση βρίσκεται ο εκκαθαριστής με έναν αγρότη, ο οποίος προσπαθεί να διαπραγματευθεί για το δάνειό του.
Επίσης, οφείλουμε να επισημάνουμε το εξής: Ενώ στη ρύθμιση προβλέπονται διαγραφές απαιτήσεων ως προς το κεφάλαιο και τους στόχους, εντούτοις δεν υπάρχει πρόβλεψη για ένα μικρότερο επιτόκιο, τουλάχιστον για τα πρώτα χρόνια της ρύθμισης, που είναι και τα πιο δύσκολα. Αυτό πρέπει να βελτιωθεί, αν και υπάρχουν περιθώρια να γίνει.
Έχω την αίσθηση ότι πολλοί εκ των συνεργατών των Υπουργών -δεν είναι μόνο του κ. Αθανασίου, αλλά και του Υπουργού Οικονομικών- θα σημείωσαν αυτά που λέμε, γιατί είναι πολύ σημαντικά και κατά τούτο θα πρέπει να εφαρμοστούν ή εν πάση περιπτώσει να εξεταστούν.
Επίσης, το γεγονός ότι η τροπολογία αναφέρει ότι «είναι στη διακριτική ευχέρεια της τράπεζας να καθορίσει τους όρους της ρύθμισης και να αρνηθεί τη ρύθμιση ή και τη διαγραφή», προκαλεί προβληματισμό σε όλους μας, δεδομένου ότι και οι τράπεζες κοιτώντας το συμφέρον τους δεν θα δεχθούν εύκολα μεγάλες διαγραφές οφειλών. Για τον σκοπό αυτό θα πρέπει να πιεστούν, ώστε να συναινέσουν σε μια ουσιαστική εφαρμογή της ρύθμισης, διότι διαφορετικά αυτή η νομοθετική πρωτοβουλία θα μείνει κενό γράμμα.
Νομίζω ότι η πρόθεση των συντακτών αυτής της πρωτοβουλίας κάθε άλλο παρά αυτό είναι. Η προχθεσινοβραδινή σύσκεψη στο Μέγαρο Μαξίμου των τεσσάρων εκπροσώπων των συστημικών τραπεζών με την Κυβέρνηση δείχνει πράγματι την ουσιαστική διάθεση να επέλθει μια ξεκάθαρη λύση πάνω στο ζήτημα αυτό. 
Είμαστε σίγουροι ότι αυτές οι νομοθετικές πρωτοβουλίες θα συνεχιστούν και θα στηριχθούν, για να επιβραβευθούν από τον μικρομεσαίο επιχειρηματικό κόσμο, ο οποίος άντεξε στις δύσκολες οικονομικές συνθήκες.
Προς αυτήν την κατεύθυνση κινείται και η ενεργοποίηση του Ελληνικού Επενδυτικού Ταμείου, τα κεφάλαια του οποίου θα μπορούσαν να χρησιμοποιηθούν τόσο για την αναχρηματοδότηση υφισταμένων ταμείων για κεφάλαια κίνησης που έχουν δοθεί από τις τράπεζες στις μικρομεσαίες επιχειρήσεις όσο και σε καινούργια δάνεια.
Επίσης, πρέπει να προχωρήσει η πρόταση, η οποία προ καιρού είχε λεχθεί εδώ, για την επιδότηση των επιτοκίων δανεισμού από το ΕΣΠΑ, ώστε να ανακουφιστούν οι επιχειρήσεις από τα μεγάλα επιτόκια δανεισμού. Είναι μία πρόταση του απελθόντος Υπουργού Ανάπτυξης κ. Δένδια. 
Αν προχωρήσουν όλα αυτά, κύριοι Υπουργοί, με την αύξηση της ρευστότητας στην αγορά, την ελάφρυνση της φορολογίας, τις μειωμένες ασφαλιστικές εισφορές, τα νέα προγράμματα ΕΣΠΑ, θέλω να πιστεύω ότι μια ευοίωνη προοπτική θα υπάρξει για την ελληνική οικονομία. 
Όσον αφορά τη μερική αποκατάσταση των αποδοχών των στελεχών των Ενόπλων Δυνάμεων και των Σωμάτων Ασφαλείας, είναι βέβαιον ότι συνηγορούμε προς αυτήν την κατεύθυνση, παρά την κατά το ήμισυ ικανοποίησή τους. 
Οι άνθρωποι αυτοί, όπως πολλές φορές έχει λεχθεί, επιτελούν τον ουσιαστικότερο και σημαντικότερο ρόλο που μπορεί επίσημη διοικητική αρχή να υπηρετήσει σε αυτόν τον τόπο. Προάγουν την ασφάλεια των Ελλήνων πολιτών, του ελληνικού λαού και την ασφάλεια, την ανεξαρτησία και την εδαφική ακεραιότητα του ελληνικού μας χώρου. Νομίζω ότι τους χρωστάμε πάρα πολλά. Πολλά από αυτά δεν αποτιμώνται μόνο σε οικονομικά μεγέθη. Εν πάση περιπτώσει, αυτοί οι άνθρωποι πρέπει να ζουν και με οικονομικά μεγέθη. 
Είναι τεράστιες οι περικοπές τις οποίες έχουν υποστεί τα τελευταία χρόνια. Οι άνθρωποι αυτοί υπέστησαν, πέραν όλης της άλλης ελληνικής κοινωνίας, την μεγαλύτερη περικοπή των εισοδημάτων τους. Έρχεται σήμερα η Κυβέρνηση -όπως είχε πει και ο Πρωθυπουργός πριν από μερικούς μήνες στην Έκθεση της Θεσσαλονίκης- να αποκαταστήσει το απολεσθέν εισόδημά τους. 
Θα ήθελα, λοιπόν, να τοποθετηθώ σε ένα επιμέρους ζήτημα του επιδόματος θέσης υψηλής ή αυξημένης ευθύνης στον βαθμό του ταξιάρχου και άνω. Το επίδομα υψηλής ευθύνης από την 1-1-2010 μέχρι σήμερα έχει υποστεί τρεις αλλεπάλληλες μειώσεις. Έχουμε το περίεργο φαινόμενο ότι η βάση υπολογισμού της σύνταξης στρατιωτικών μέχρι και του βαθμού του συνταγματάρχη να υπολογίζεται στο επίδομα των 176 ευρώ, ενώ για τον ανώτερο βαθμό του ταξιάρχου και πέρα να υπολογίζεται σε χαμηλότερο επίδομα θέσης, στα 149,71 ευρώ. 
Θεωρούμε ότι το επίδομα θέσης υψηλής ή αυξημένης ευθύνης ταξιάρχων και άνω δεν μπορεί να είναι κάτω από τα 176 ευρώ, για αυτονόητους τυπικούς αλλά και ουσιαστικούς και ηθικούς - αν θέλετε - λόγους. 
Αυτό τα αίτημα μου έχει τεθεί από την Πανελλήνια Ομοσπονδία Στρατιωτικών. Έχει τεθεί και στο Υπουργείο Οικονομικών σε συγκεκριμένο χρόνο. Το Υπουργείο Οικονομικών είχε δεσμευτεί ότι εξετάζεται προς τη θετική κατεύθυνση και η δική μου παρέμβαση τη στιγμή αυτή συνηγορεί προς την κατά το δυνατόν ικανοποίηση αυτού του αιτήματος. 
Πρέπει να αντιληφθούμε ότι όταν λέμε «επίδομα υψηλής ή αυξημένης ευθύνης» σε χώρους εργασίας όπως είναι οι Ένοπλες Δυνάμεις και τα Σώματα Ασφαλείας, αυτό αφορά μια ευθύνη η οποία αυξάνεται κατά τη διέλευση των βαθμών προς τα άνω. 
Κλείνοντας, θα ήθελα να τοποθετηθώ σε ένα ζήτημα, το οποίο αρχίζει να ερεθίζει συναδέλφους Βουλευτάς, σχετικά με την περιρρέουσα ατμόσφαιρα που ανοίγεται πλέον από την Κυβέρνηση, ώστε να σηκωθεί αυτό το βαρύ κλίμα το οποίο συνέχει την ελληνική κοινωνία της οικονομικής κρίσης με αυτού του είδους τις πρωτοβουλίες τις οποίες κάνει. Πρόκειται για πρωτοβουλίες οι οποίες δείχνουν ότι στο βάθος του δρόμου υπάρχει ελπίδα. Αυτή η ελπίδα έχει δημιουργηθεί κατά βάσιν από τις θυσίες του ελληνικού λαού. 
Αυτές οι πρωτοβουλίες, λοιπόν, συναδέλφων αφορούν τους ομολογιούχους. Η πρωτοβουλία έχει προέλθει από τους συναδέλφους της Δημοκρατικής Αριστεράς και άλλων κομμάτων, όπως και από επιμέρους άλλους συναδέλφους του κόμματός μου. 
Οι ομολογιούχοι, όπως όλοι γνωρίζουμε, ενεπιστεύθησαν σε συγκεκριμένη χρονική στιγμή το ελληνικό κράτος, έδωσαν τις μικροοικονομίες τους στο ελληνικό κράτος και το ελληνικό δημόσιο ήρθε και κούρεψε -μαζί με όλη εκείνη τη διαδικασία των κουρεμάτων- αυτές τις θυσίες που με αίμα και ιδρώτα είχαν συγκεντρώσει στις τράπεζες. 
Είναι περίπου δεκαπέντε χιλιάδες Έλληνες πολίτες, με ό,τι αυτό συνεπάγεται πολλαπλασιαστικά για τις οικογένειές τους, και νομίζω ότι πρέπει από αυτήν τη διαδικασία να διαφανεί μια πρόθεση ελπίδας προς αυτούς τους ανθρώπους αλλά και μία πρόθεση λύσης αυτού του προβλήματος, το οποίο επί τόσα χρόνια αυτοί υφίστανται. 
Επίσης, κλείνοντας, θα ήθελα να πω ότι πρέπει να κοιτάξει και ο παρών Υπουργός Ανάπτυξης, τον οποίο συγχαίρω για την ανάληψη των καθηκόντων του, τον ν. 4235 που ρύθμιζε τα κόκκινα αγροτικά δάνεια, έναν νόμο τον οποίο έχουμε ψηφίσει πριν από περίπου έναν χρόνο στις 30 Ιανουαρίου 2014, ο οποίος ακόμη δεν έχει εφαρμοστεί. Νομίζω ότι πρέπει, επιτέλους, να ενεργοποιηθεί και αυτό το συγκεκριμένο νομοθέτημα, προκειμένου να συντεθεί και να προστεθεί με τη γενικότερη θετική πρωτοβουλία της Κυβέρνησης όσον αφορά τα κόκκινα επιχειρηματικά δάνεια.
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΑΘΑΝΑΣΙΟΣ ΔΑΒΑΚΗΣ",115
"23511"," Κι εμείς ευχαριστούμε. 
Επειδή μίλησε ο συνάδελφος ο κ. Δαβάκης, παίρνω αφορμή και λέω ότι είναι εγγεγραμμένοι άλλοι σαράντα πέντε συνάδελφοι. Καλό είναι να χρησιμοποιούμε και να καταναλώνουμε σωστά τον χρόνο μας, ώστε να μπορέσουν να μιλήσουν όλοι. Διότι νομίζω ότι κανένας δεν σκέφτεται και δεν θέλει να μιλήσει αυτός και να μη μιλήσει κάποιος άλλος. 
Έχει ζητήσει τον λόγο ο κύριος Υπουργός. Του ζήτησα, όμως, κύριε Κοντονή, να μιλήσετε εσείς. Ο κύριος Υπουργός θα μιλήσει μετά από εσάς. 
Ορίστε, κύριε Κοντονή, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23512"," Ευχαριστώ, κύριε Πρόεδρε. 
Από σήμερα το πρωί η Κυβέρνηση δεν βρίσκεται απλά εκτεθειμένη, αλλά γελοιοποιείται στο πανελλήνιο με τις νομοθετικές πρωτοβουλίες τις οποίες παίρνει. Δεν γελοιοποιείται η Κυβέρνηση απλά και μόνο, αλλά γελοιοποιούνται όλα τα κυβερνητικά στελέχη που επί δέκα μέρες τώρα διακήρυτταν από τα μέσα μαζικής ενημέρωσης ότι ο νόμος περί των εκατό δόσεων είναι νόμος του κράτους και ότι θα εφαρμοστεί από το «άλφα» μέχρι το «ωμέγα». 
Γελοιοποιούμενη βαίνει η Κυβέρνηση και αποδεικνύεται το αυτονόητο: Όχι μόνο δεν μπορεί να εφαρμόσει την εξαγγελθείσα πολιτική της, αλλά δεν μπορεί να εφαρμόσει ούτε καν τους νόμους που η ίδια έχει ψηφίσει. Αυτή είναι η εικόνα της Κυβέρνησης.
Αυτήν την εικόνα η Κυβέρνηση σήμερα προσπάθησε να την αναιρέσει ή να την κρύψει με κάτι άθλιο και ελεεινό: να βάλει τα ΜΑΤ στο κτήριο της Νομικής να επιτεθούν σε φοιτητές, οι οποίοι είτε προσέρχονταν να παρακολουθήσουν μαθήματα στη σχολή τους είτε, εφαρμόζοντας αποφάσεις των γενικών συνελεύσεων, προσήλθαν στη σχολή για να εφαρμόσουν τις αποφάσεις των συλλογικών οργάνων. 
Η δημοκρατία, κύριοι της Κυβέρνησης, έχει θέση στα πανεπιστήμια για εσάς; Οι φοιτητικοί σύλλογοι, τα διοικητικά συμβούλια των φοιτητικών συλλόγων έχουν λόγο και μπορούν να αποφασίζουν;
Αυτό, μάλιστα, το κάνετε αυτές τις μέρες, που έρχεται ο εορτασμός του Πολυτεχνείου, ακριβώς γιατί γνωρίζετε καλά ότι το φοιτητικό κίνημα και οι φοιτητικοί σύλλογοι δεν πρόκειται να σκύψουν το κεφάλι. Δεν πρόκειται να σκύψουν το κεφάλι όχι μόνο στην τακτική της βίας, την οποία θέλετε να εφαρμόσετε στα πανεπιστήμια, αλλά και σε αυτό που είναι ο στόχος σας: η ιδιωτικοποίηση της ανώτατης εκπαίδευσης. 
Κυρίες και κύριοι συνάδελφοι, το φοιτητικό κίνημα και οι φοιτητικοί σύλλογοι έχουν δώσει δείγματα γραφής σε αυτήν την κοινωνία με την ανιδιοτέλειά τους, τον ρομαντισμό τους και την αγωνιστικότητά τους. Αυτά θα τα βρίσκει μπροστά της κάθε εξουσία που φαλκιδεύει τα λαϊκά συμφέροντα και τα συμφέροντα του φοιτητικού κόσμου. 
Η πανεπιστημιακή κοινότητα θα δώσει απαντήσεις και θα τις δώσει σε όλα τα επίπεδα. Μη νομίζετε ότι με τα ΜΑΤ θα τρομοκρατήσετε τους φοιτητές. Μη νομίζετε ότι θα καταστείλετε το φοιτητικό κίνημα. Η απάντηση θα είναι η ίδια, όπως ήταν στο Πολυτεχνείο, όπως ήταν στον ν. 815, όπως ήταν στον Κοντογιαννόπουλο, όπως ήταν στη Διαμαντοπούλου. Το φοιτητικό κίνημα είναι εδώ και παλεύει. 
Κυρίες και κύριοι συνάδελφοι, ακούσαμε σήμερα για άλλη μια φορά τον λόγο του διχασμού. Τους «κακούς» Έλληνες σήμερα αντικατέστησαν οι «σωστοί» φοιτητές. Αυτό είναι το μήνυμα της Κυβέρνησης. Επειδή δεν μπορεί αλλιώς να πολιτευθεί και να αντιπαρατεθεί με τους πολιτικούς της ανταγωνιστές, προσπαθεί να ρίξει το δηλητήριο και το φαρμάκι του διχασμού. Αυτό έχετε να προσφέρετε και τίποτα άλλο.
Όσον αφορά το νομοσχέδιο, ήταν ατυχέστατη η έμπνευσή σας, κύριε Υπουργέ της Δικαιοσύνης, να μιλήσετε για τις ελληνικές φυλακές, όχι μόνο γιατί υπάρχει σωρεία αποφάσεων που καταδικάζουν τη χώρα μας στα ευρωπαϊκά δικαστήρια, αλλά γιατί υπάρχουν αποφάσεις ακόμα και ελληνικών δικαστηρίων που δεν καταδικάζουν δραπέτη των φυλακών, επειδή αναγνωρίζουν ότι οι ελληνικές φυλακές έχουν γίνει κολαστήριο. 
Αυτά, λοιπόν, τα πράγματα θα έπρεπε να σας απασχολήσουν σοβαρά σήμερα, στην παρούσα συνεδρίαση για το νομοσχέδιο. Είναι ευτελισμός της κοινοβουλευτικής διαδικασίας αυτό που συμβαίνει με τις τροπολογίες, να έχουμε τροπολογίες επί τροπολογιών και αυτό εσείς το λέτε δημοκρατία και με αυτό εσείς λέτε ότι υπερασπίζεστε τα κοινοβουλευτικά ήθη. 
Κυρίες και κύριοι συνάδελφοι, έχετε καταθέσει μία τροπολογία –στην ουσία νόμο- σχετικά με τα κόκκινα δάνεια και μάλιστα τα κόκκινα δάνεια των επιχειρήσεων. Θέλουμε να σας πούμε ότι τα κόκκινα δάνεια αποτελούν την παγίδα που δεσμεύει στην ουσία την πραγματική οικονομία. 
Ο τρόπος και η διαδικασία που επιλέξατε της ανακεφαλαιοποίησης των τραπεζών αποδείχθηκε ότι δεν μπορεί να αποκαταστήσει τη ρευστότητα. Η πραγματική οικονομία δεν μπορεί να βγει από την κρίση αν δεν αντιμετωπιστεί το ζήτημα της υπερχρέωσης. Για να αντιμετωπιστεί το ζήτημα της υπερχρέωσης, να αντιμετωπιστεί το ιδιωτικό χρέος, όπως άλλωστε και το δημόσιο χρέος, είναι απαραίτητο να αναδιαρθρωθεί, δηλαδή να κουρευτεί.
Εσείς, λοιπόν, φέρνετε εδώ ένα σχέδιο νόμου στην ουσία και προκύπτουν τα δύο αυτονόητα ερωτήματα: Ποιων το χρέος θα κουρευτεί και ποιος φορέας θα επιληφθεί και θα αποφασίσει; Η τροπολογία που μας φέρατε απαντά και στα δύο ερωτήματα. Στο πρώτο ερώτημα, δεν υπάρχει κανένα στοιχείο και κανένα κοινωνικό κριτήριο και είναι απολύτως φυσιολογικό, διότι εσείς απαντάτε στο δεύτερο ερώτημα, ότι ο φορέας ο οποίος θα προβεί σε αυτές τις ενέργειες και θα είναι και ο θεματοφύλακας είναι οι τράπεζες. 
Επομένως, αφού εσείς δημιουργήσατε προηγουμένως ένα καρτέλ τεσσάρων τραπεζών, έρχεστε σήμερα με αυτό το νομοσχέδιο, το οποίο έρχεται ως τροπολογία, να ελέγξετε διά των τραπεζών και την επιχειρηματικότητα. Διότι ξέρετε πολύ καλά ότι, όπως λειτουργούν οι τράπεζες ως καρτέλ, είναι αδύνατον κάποιος επιχειρηματίας να μην πάρει δάνειο από την άλφα τράπεζα και να πάρει από τη βήτα. Θα του το αρνηθούν και οι τέσσερις. Έτσι, λοιπόν, δίνετε στις τράπεζες έναν ηγεμονικό ρόλο και εξαρτάτε άμεσα τις επιχειρήσεις από τη βούληση των τραπεζιτών. 
Η πρόταση του ΣΥΡΙΖΑ, κυρίες και κύριοι συνάδελφοι, είναι απλή και κατανοητή. Ο ΣΥΡΙΖΑ πρότεινε διά του Προέδρου του, του συντρόφου Αλέξη Τσίπρα, στη Θεσσαλονίκη ότι όλες οι ρυθμίσεις και κυρίως εκείνες που προβλέπουν και διαγραφή  -το επαναφέρουμε και το ξανατονίζουμε- θα γίνουν με αυστηρά κοινωνικά κριτήρια, για να ωφεληθούν εκείνοι που έχουν τη μεγαλύτερη ανάγκη. Αυτό το λέω διότι η προηγούμενη ομιλήτρια, η εκπρόσωπος του ΚΚΕ, δήλωσε ότι η πρόταση του ΣΥΡΙΖΑ δεν περιλαμβάνει διαγραφή.
Δεύτερον, θα δημιουργηθεί ενδιάμεσος φορέας, ο οποίος θα καθορίσει υποχρεωτικό κανονιστικό πλαίσιο και δεν θα τα αφήσει αυτά στο έλεος των τραπεζών.
Το τρίτο που τονίσαμε είναι ότι είναι ανάγκη να χρησιμοποιηθούν πόροι από τα 11,5 δισεκατομμύρια του Ταμείου Χρηματοπιστωτικής Σταθερότητας, καθώς, κατά το πρόγραμμα της Θεσσαλονίκης του ΣΥΡΙΖΑ, απαιτούνται σε πρώτη φάση 2 δισεκατομμύρια για την εκκίνησή του.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε.
Κυρίες και κύριοι συνάδελφοι, παρουσιάσαμε το πρόγραμμα του ΣΥΡΙΖΑ για τα κόκκινα δάνεια και σας λέμε πού διαφωνούμε και γι’ αυτό ακριβώς είμαστε απολύτως αρνητικοί στην πρότασή σας. Γιατί η πρότασή σας, όπως είπαμε, φέρνει τις τράπεζες να ελέγχουν το σύνολο της πραγματικής οικονομίας και της επιχειρηματικότητας. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Τελειώνω, κυρίες και κύριοι συνάδελφοι, με το εξής: Ανέφερε ο κ. Χαρδούβελης προ μερικών ημερών ότι τα δικαστήρια δεν μπορούν να καθορίσουν τη δημοσιονομική  πολιτική. Θα πρέπει να ξέρουμε όλοι σ’ αυτήν την Αίθουσα ότι το Σύνταγμά μας προβλέπει τον συνταγματικό έλεγχο, τον έλεγχο της συνταγματικότητας των νόμων από τα δικαστήρια επί της ουσίας. Μπορεί ένα Ειρηνοδικείο μέχρι τον Άρειο Πάγο να κρίνει αν ένας νόμος είναι αντισυνταγματικός. 
Αυτό που είπε ο Υπουργός Οικονομικών αποτελεί εκτροπή και αποτελεί εκτροπή, διότι περιορίζει τα ελληνικά δικαστήρια και τους Έλληνες δικαστές από το να κάνουν το καθήκον τους κατά το Σύνταγμα, να ελέγξουν τη συνταγματικότητα των νόμων. Αυτό είναι μία πράξη ακραίου αυταρχισμού, που θίγει τον πυρήνα της ίδιας της συνταγματικής τάξης.
Επομένως, κυρίες και κύριοι συνάδελφοι,  το Σύνταγμα δεν μπορείτε να το μεταχειρίζεστε όπως σας αρέσει και κατά το δοκούν. Το Σύνταγμα έχει σαφείς διατάξεις και αυστηρές. Σε τελευταία ανάλυση, διαβάστε τη χθεσινή ανακοίνωση της Ένωσης Δικαστών και Εισαγγελέων, οι οποίοι σάς εγκαλούν για τις παραβιάσεις του Συντάγματος, οι οποίες είναι μόνιμες και είναι και ακραίες.","ΣΤΑΥΡΟΣ ΚΟΝΤΟΝΗΣ",236
"23513"," Ολοκληρώστε, κύριε Κοντονή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23514"," Τελειώνω, κυρία Πρόεδρε.
Κυρίες και κύριοι συνάδελφοι, η Κυβέρνηση αυτή απέρχεται. Δεν είναι ανάγκη να κατεβείτε άλλο στου κακού τη σκάλα. Παραδώστε την εξουσία στον ελληνικό λαό να κρίνει ποια είναι η Κυβέρνηση που θα τον εκπροσωπήσει και ποια θα είναι η Κυβέρνηση που θα διαπραγματευτεί για το χρέος με τους δανειστές.
Ευχαριστώ, κυρία Πρόεδρε.","ΣΤΑΥΡΟΣ ΚΟΝΤΟΝΗΣ",236
"23515"," Ευχαριστούμε, κύριε Κοντονή.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού συμμετείχαν στο εκπαιδευτικό πρόγραμμα «1974: Η αποκατάσταση της δημοκρατίας» που οργανώνει το Ίδρυμα της Βουλής, είκοσι τέσσερις μαθητές και μαθήτριες και δύο εκπαιδευτικοί συνοδοί τους από το 1ο Γενικό Λύκειο Ζωγράφου. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ζητήσει ο Υφυπουργός Εσωτερικών κ. Ντόλιος.
Ορίστε, κύριε Ντόλιο, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23516"," Κυρίες και κύριοι συνάδελφοι, θέλω να σας ενημερώσω για την τροπολογία του Υπουργείου Εσωτερικών, που είναι καθαρά διαδικαστικού χαρακτήρα.
Ίσως θα ξέρετε οι περισσότεροι ότι σε κάποιους δήμους της χώρας έχουν αποφασιστεί επαναληπτικές εκλογές λόγω ακύρωσής τους από τα δικαστήρια. Θα ξέρετε ότι αυτό συμβαίνει στη Μάνδρα και στον Δήμο Τροιζηνίας και ήδη από την αρμόδια περιφερειάρχη έχει οριστεί η ημερομηνία των εκλογών.
Επειδή, όμως, οι εκλογές αυτές δεν διεξάγονται από κοινού με ευρωεκλογές, είναι εθνικές εκλογές, εκείνο το οποίο εκτιμούμε είναι ότι δεν χρειάζεται να ασχοληθεί ο Άρειος Πάγος με τον διορισμό δικαστικών αντιπροσώπων.
Για λόγους, λοιπόν, οικονομίας χρόνου, γιατί θα ήταν μία χρονοβόρα διαδικασία, για λόγους κόστους, γιατί θα προέκυπταν δικαστικοί αντιπρόσωποι από διάφορα μέρη της χώρας, και για λόγους γραφειοκρατικούς, γιατί γίνεται πιο απλή η διαδικασία, με την τροπολογία αυτό το οποίο κάνουμε είναι να μεταφέρουμε την αρμοδιότητα στον πρόεδρο του οικείου πρωτοδικείου, έτσι ώστε άμεσα και με απλές διαδικασίες, όπως προβλέπει ο νόμος, να προκύψουν οι δικαστικοί αντιπρόσωποι.
Το δεύτερο μέρος της τροπολογίας είναι καθαρά νομοτεχνική βελτίωση. Στο σχέδιο νόμου, που έγινε νόμος του κράτους, για το πολιτικό χρήμα προέβλεπε το ακροτελεύτιο άρθρο, το άρθρο 33, ότι η εφαρμογή του νόμου αρχίζει από 1-1-2015. Δεν το αλλάζουμε το άρθρο αυτό.
Επειδή όμως προστέθηκαν σε εκείνο το σχέδιο νόμου τροπολογίες δικές μας, του Υπουργείου Εσωτερικών, οι οποίες αφορούσαν μια σειρά θεμάτων –μεταξύ των οποίων η δυνατότητα ρύθμισης των οφειλών προς τους δήμους- και επειδή αυτή η διάταξη θα πρέπει να ισχύσει άμεσα, εμείς τροποποιούμε το άρθρο 33 κατά το μέρος εκείνο το οποίο δεν αφορά το πολιτικό χρήμα, έτσι ώστε να ισχύσει άμεσα και όχι από 1-1-2015. 
Το τρίτο μέρος της τροπολογίας αφορά τη διαδημοτική κινητικότητα. Όπως σας είναι γνωστό –και φαντάζομαι το ακούτε ευχάριστα-, με την πρωτοβουλία αυτή της Κυβέρνησης επετεύχθη ο στόχος των τριών χιλιάδων ενδοαυτοδιοικητικών μετακινήσεων. Όμως, μια σειρά επιτρόπων του Ελεγκτικού Συνεδρίου δεν ενέκριναν εντάλματα πληρωμής στους υπαλλήλους εκείνους οι οποίοι βρίσκονταν ακόμα στο δοκιμαστικό στάδιο, προ των δύο ετών, στους υπαλλήλους εκείνους οι οποίοι μετακινήθηκαν από νομικά πρόσωπα δημοσίου δικαίου των δήμων στους δήμους ή το αντίστροφο, καθώς και στις περιπτώσεις εκείνες, στις οποίες η έγκριση για τη μετακίνηση δόθηκε από ένα εκ των δύο οργάνων, από τον δήμαρχο ή το υπηρεσιακό συμβούλιο, ενώ κατά την εκτίμηση αυτών των επιτρόπων θα πρέπει να δίνεται και από τα δύο όργανα.
Στη δεύτερη περίοδο της διαδημοτικής κινητικότητας η διάταξη ήταν σαφής. Στην πρώτη περίοδο, παρ’ όλο που υπήρχε το διαζευκτικό «ή», αναγκαζόμαστε να κάνουμε αυτήν τη βελτίωση, έτσι ώστε να τακτοποιηθούν τα θέματα της πληρωμής των ανθρώπων που ήδη έχουν μεταταγεί.","ΓΕΩΡΓΙΟΣ ΝΤΟΛΙΟΣ",370
"23517"," Ευχαριστούμε, κύριε Υπουργέ. 
Ο Αναπληρωτής Υπουργός Οικονομικών κ. Σταϊκούρας έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23518"," Κυρίες και κύριοι συνάδελφοι, θα ήθελα να τοποθετηθώ επί της τροπολογίας με αριθμό 1988/139 του Υπουργείου Οικονομικών. 
Κυρίες και κύριοι συνάδελφοι, η Κυβέρνηση πρόσφατα, με δική της πρωτοβουλία –και το τονίζω αυτό- προχώρησε σε μια γενναία ρύθμιση των ληξιπρόθεσμων φορολογικών και ασφαλιστικών υποχρεώσεων φυσικών και νομικών προσώπων.
Βασικά χαρακτηριστικά της ρύθμισης ήταν και παραμένουν: Πρώτον, η αύξηση των δόσεων από εβδομήντα δύο σε εκατό. Δεύτερον, η μείωση του επιτοκίου από το 8,75% στο 4,56%. Τρίτον, η χαλάρωση των προϋποθέσεων για την υπαγωγή στη ρύθμιση, όπως είναι η κατάργηση της παροχής εγγυήσεων και εμπράγματων εξασφαλίσεων και η απουσία εισοδηματικών και περιουσιακών κριτηρίων. Τέταρτον, η έμπρακτη επιδοκιμασία της πολιτείας στους συνεπείς φορολογούμενους που τηρούν τις υποχρεώσεις τους σύμφωνα με παλαιότερο πρόγραμμα ρύθμισης δόσεων, στο οποίο έχουν ενταχθεί. Πέμπτον, η ολική ή μερική απαλλαγή από προσαυξήσεις, τόκους, πρόστιμα εκπρόθεσμης καταβολής, ανάλογα με τον αριθμό των δόσεων. Έκτον, η χορήγηση φορολογικής ενημερότητας και αναστολή της ποινικής διαδικασίας και της διαδικασίας αναγκαστικής εκτέλεσης σε όσους αξιοποιούν τη ρύθμιση και παραμένουν συνεπείς με τους όρους αυτούς. 
Στόχος αυτής της ρύθμισης είναι να υπάρξει ένα πιο ευέλικτο και πιο ελαστικό σχήμα, το οποίο να βοηθά ουσιαστικά και πραγματικά όσους αδυνατούν να τηρήσουν έγκαιρα τις ληξιπρόθεσμες υποχρεώσεις τους στη φορολογική διοίκηση.
Με τη ρύθμιση αυτή καλύπτεται το 99,7% των οφειλετών από τα τρία εκατομμύρια επτακόσιες τριάντα τέσσερις χιλιάδες τριάντα ένα συνολικά φυσικά και νομικά πρόσωπα που μέχρι τέλος Σεπτεμβρίου 2014 είχαν ληξιπρόθεσμες οφειλές στη φορολογική διοίκηση ύψους περίπου 70 δισεκατομμυρίων ευρώ. 
Υπογραμμίζεται, πρώτον, ότι αυτός ο αριθμός των δικαιούχων για υπαγωγή στη ρύθμιση και, δεύτερον, τα χαρακτηριστικά αυτής της ρύθμισης που μόλις ανέφερα βεβαίως δεν αλλάζουν. 
Η μόνη παρέμβαση που γίνεται με την υπό συζήτηση τροπολογία του Υπουργείου Οικονομικών, το οποίο εκπροσωπώ ενώπιον της Εθνικής Αντιπροσωπείας, αφορά στον περιορισμό της ρύθμισης σε όσες οφειλές ήταν όχι μόνο βεβαιωμένες αλλά και ληξιπρόθεσμες κατά την 1η Οκτωβρίου.
Αυτό γίνεται γιατί με την υπαγωγή στη ρύθμιση και μη ληξιπρόθεσμων οφειλών, φορολογούμενοι, οι οποίοι μέχρι σήμερα ήταν συνεπείς και διέθεταν επαρκή ρευστότητα, ενδέχεται να αθετήσουν σκοπίμως την έγκαιρη εξόφληση των ληξιπρόθεσμων υποχρεώσεών τους. Αυτό θα ήταν αντίθετο με τον σκοπό της ρύθμισης, που είναι η διευκόλυνση και η παροχή κινήτρων προς τους πολίτες που βρίσκονται σε αντικειμενική δυσκολία πληρωμής και για τούτο δεν κατάφεραν να εξοφλήσουν έγκαιρα τις φορολογικές τους υποχρεώσεις. Γι’ αυτό η ρύθμιση, όπως ήδη ανέφερα, σε σχέση με παλαιότερες ρυθμίσεις που ίσχυσαν στη χώρα, αλλά και με τα διεθνή δεδομένα, είναι γενναιόδωρη.
 Συνεπώς η παρέμβασή μας σήμερα αποσκοπεί στο να δείξει ότι οι συνεπείς φορολογούμενοι επιβραβεύονται και όσοι αθετούν σκόπιμα τις υποχρεώσεις τους αποδοκιμάζονται. Η παρέμβαση αυτή είναι παρέμβαση της ελληνικής Κυβέρνησης, γιατί –και νομίζω ότι συμφωνούμε όλοι σε αυτήν την Αίθουσα- δεν είναι επιθυμητή η δημιουργία τεχνητά μίας νέας γενιάς οφειλετών, παρά μόνο η διευκόλυνση των οφειλετών που λόγω της κρίσης βρέθηκαν σε αδυναμία να εξυπηρετήσουν έγκαιρα τις υποχρεώσεις τους. 
Ειδικά για την περίπτωση του ΕΝΦΙΑ τονίζεται ότι το 96% των οφειλετών του δεν θα μπορούσε σε καμμία περίπτωση να υπαχθεί στις εβδομήντα δύο έως εκατό δόσεις της ρύθμισης, γιατί με βάση τα διαθέσιμα στοιχεία της Γενικής Γραμματείας Δημοσίων Εσόδων, το 92% των υπόχρεων έχει ΕΝΦΙΑ ύψους μέχρι 1.000 ευρώ και το 4% από 1.000 μέχρι 1.500 ευρώ. Επισημαίνεται ότι το μέσο ποσό ΕΝΦΙΑ ανά φορολογούμενο, μετά τις βελτιώσεις που επήλθαν στη ρύθμιση και την τελική εκκαθάριση των σχετικών δηλώσεων, ανέρχεται στα 536 ευρώ. 
Συνεπώς για το 96% των περιπτώσεων, με δεδομένη την υποχρέωση ελάχιστης μηνιαίας καταβολής ύψους 50 ευρώ που υπάρχει στην υφιστάμενη ρύθμιση, το πλήθος των δόσεων δεν θα υπερέβαινε τις τριάντα και στη συντριπτική πλειοψηφία των περιπτώσεων τις δέκα με είκοσι δόσεις. Το 96%, επαναλαμβάνω, των οφειλετών δεν θα μπορούσε να υπαχθεί στις εβδομήντα δύο μέχρι εκατό δόσεις και μόνο το 4% των οφειλετών, στους οποίους περιλαμβάνονται κατά τεκμήριο οι κάτοχοι ακίνητης περιουσίας μεγάλης αξίας.
 Σε κάθε περίπτωση, τονίζω ότι η πρώτη δόση του ΕΝΦΙΑ, η δόση του Σεπτεμβρίου, εφόσον δεν έχει πληρωθεί, θα μπει κανονικά στη ρύθμιση, ενώ οι υπόλοιπες δόσεις του ΕΝΦΙΑ, εάν δεν πληρωθούν, είναι δυνατόν να υπαχθούν στην ισχύουσα πάγια  ρύθμιση οφειλών, η οποία καλύπτει αυτές τις περιπτώσεις.
Κυρίες και κύριοι συνάδελφοι, συμπερασματικά να πω ότι η ικανοποιητική μέχρι σήμερα εκτέλεση του φετινού προϋπολογισμού, με βάση τα στοιχεία και του δεκαμήνου που ανακοινώθηκαν σήμερα, έδωσε τη δυνατότητα στην Κυβέρνηση για στοχευμένες θετικές παρεμβάσεις, παρεμβάσεις που δρομολογήθηκαν και υλοποιήθηκαν από την ελληνική Κυβέρνηση, που δεν είχαν ενσωματωθεί στον φετινό προϋπολογισμό, όπως είναι η μείωση κατά 30% της έκτακτης εισφοράς αλληλεγγύης, η διατήρηση στο 13% στον ΦΠΑ της εστίασης, η μείωση κατά 30% του ειδικού φόρου κατανάλωσης στο πετρέλαιο θέρμανσης, διατηρώντας τα διευρυμένα κριτήρια του επιδόματος, η μείωση των ασφαλιστικών εισφορών, η γενναία βελτίωση του πλαισίου ρυθμίσεων ληξιπρόθεσμων φορολογικών και ασφαλιστικών υποχρεώσεων, η καταβολή κοινωνικού μερίσματος, η αύξηση των αποδοχών στα στελέχη των Ενόπλων Δυνάμεων, των Σωμάτων Ασφαλείας και των δικαστών. 
Κλείνοντας, σημειώνω ότι όσο συνεχίζουμε να επιτυγχάνουμε -με θυσίες, πράγματι, νοικοκυριών και επιχειρήσεων- σημαντικά πρωτογενή πλεονάσματα, τόσο διευρύνονται οι βαθμοί ελευθερίας για την περαιτέρω ελάφρυνση του φορολογικού βάρους νοικοκυριών και επιχειρήσεων αλλά και για την άσκηση κοινωνικής πολιτικής. 
Σε αυτόν τον άξονα πρέπει να κινούμαστε εντός του ασφυκτικού –είναι αλήθεια- πλαισίου που έχει επιβληθεί, έχοντας ως έναν βασικό στόχο την εξάντληση των περιθωρίων για φορολογικές ελαφρύνσεις των συνεπών φορολογουμένων. 
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΧΡΗΣΤΟΣ ΣΤΑΪΚΟΥΡΑΣ",476
"23519"," Τον λόγο έχει ο κ. Μαρίνος Ουζουνίδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23520"," Ευχαριστώ, κυρία Πρόεδρε. 
Κυρίες και κύριοι συνάδελφοι, για μια ακόμα φορά ακούμε πολλή θεωρία και λίγο ουσία. 
Κύριε Υπουργέ, κύριε Σταϊκούρα, σε ό,τι έχει να κάνει, για παράδειγμα, με τον ΕΝΦΙΑ. Γιατί δεν κάνετε μια έκπτωση σε αυτόν που είναι διατεθειμένος να πληρώσει όλο το ποσό, αφού είστε εντάξει με τους συνεπείς φορολογούμενους; Νομίζω ότι αυτό είναι λογικό. Υπάρχουν άνθρωποι που θέλουν να πληρώσουν. Κάντε τους, λοιπόν, μια έκπτωση της τάξης, παραδείγματος χάριν, του 20%. 
Ένα άλλο μεγάλο θέμα είναι ότι οι περισσότεροι κάτοικοι από τα χωριουδάκια έχουν μαζευτεί στις μεγάλες πόλεις. Φαντάζομαι ότι το ξέρετε και εσείς, αφού είστε από επαρχία. Παραδείγματος χάριν, στον Έβρο έχουν συγκεντρωθεί στην Αλεξανδρούπολη, την Ορεστιάδα και το Διδυμότειχο. 
Οι άνθρωποι αυτοί, που είναι από μικρά χωριουδάκια, κρατάνε τα σπίτια τους κλειστά. Πολλοί, επίσης, από τη βόρεια Ελλάδα έχουν πάει στο εξωτερικό. Φορολογήστε τους τουλάχιστον τη μία κατοικία που πήραν στην πόλη. Στο χωριουδάκι έχουν τους στάβλους για τους οποίους μιλούσαμε, κύριε Τζαμτζή. Είναι σωστό να τους φορολογούμε; Θα πρέπει ο παππούς και η γιαγιά να τους γκρεμίσουν; 
Υπάρχουν ένα σωρό άλλα προβλήματα. Θέλω, όμως, να αναφερθώ σε κάποιες επίκαιρες ερωτήσεις που νωρίτερα έκαναν συνάδελφοι της Νέας Δημοκρατίας. Τώρα, βέβαια, έχουν φύγει οι Υπουργοί που ήταν νωρίτερα εδώ. Σε ό,τι έχει να κάνει με τα πνευματικά δικαιώματα, έκανε ερώτηση ο κ. Αυγενάκης. Πάλι είναι λογικό…
Θέλετε λίγο να με ακούσετε εσείς των Υπουργείων;","ΜΑΡΙΝΟΣ ΟΥΖΟΥΝΙΔΗΣ",381
"23521"," Ακούμε μια χαρά.","ΓΕΡΑΣΙΜΟΣ ΓΙΑΚΟΥΜΑΤΟΣ",98
"23522"," Δεν ακούτε.","ΜΑΡΙΝΟΣ ΟΥΖΟΥΝΙΔΗΣ",381
"23523"," Τι είμαστε, κουφοί;","ΓΕΡΑΣΙΜΟΣ ΓΙΑΚΟΥΜΑΤΟΣ",98
"23524"," Δεν ιδρώνει ούτε το αυτί σας ούτε ακούτε. Δεν πειράζει! Εμείς θα τα λέμε. 
Στα μικρά χωριουδάκια τα καφενεία τα δουλεύουν πλέον ο παππούς και η γιαγιά. Πάνε και δέκα άλλοι παππούδες και πίνουν ένα καφεδάκι με ένα ευρώ. Και έρχονται τώρα και μιλάνε για τα πνευματικά δικαιώματα και αρχίζουν από τους παππούδες. 
Ας πάνε στις πόλεις, παραδείγματος χάριν, στην Κέρκυρα, από όπου κατάγεται η κ. Γκερέκου, ή στις παραλιακές πόλεις και ας μαζέψουν από εκεί τα πνευματικά δικαιώματα. Ας αφήσουν τους παππούδες και τις γιαγιάδες στα χωριουδάκια!
Μια άλλη επίκαιρη ερώτηση που έκανε ο κ. Βολουδάκης σήμερα τι λέει; Το πρόβλημα των κτηνοτρόφων υπάρχει μόνο στην Κρήτη. Άκουσον, άκουσον! Όλη η Ελλάδα έχει μεγάλο πρόβλημα. Επομένως ο κ. Κουκουλόπουλος, που ήταν νωρίτερα εδώ, θα πρέπει να ξανακάνει μια δίκαιη κατανομή σε ό,τι έχει να κάνει με τη βοοτροφία. Κάποιοι άνθρωποι αδικούνται. Πρέπει να κοιτάξετε αυτό το θέμα, σας παρακαλώ, γιατί υπάρχει πρόβλημα σε όλη τη Μακεδονία και τη Θράκη, αλλά και σε άλλες περιοχές της Ελλάδας. Οι άνθρωποι λένε με το δίκιο τους ότι η κατανομή δεν είναι καθόλου καλή. 
Θα αναφερθώ τώρα και σ’ ένα άλλο πολύ σοβαρό για μένα ζήτημα. Δεν ήθελα να το αναφέρω, κύριε Υπουργέ -μέχρι πρόσφατα- Μακεδονίας και Θράκης.
Κύριε Τζαμτζή, η Βεργίνα ανήκει στη δική σας εκλογική περιφέρεια;","ΜΑΡΙΝΟΣ ΟΥΖΟΥΝΙΔΗΣ",381
"23525"," Όχι, κάνετε λάθος. Είναι της συναδέλφου που κάθεται δίπλα μου.","ΙΟΡΔΑΝΗΣ ΤΖΑΜΤΖΗΣ",498
"23526"," Είναι λάθος; Ζητάω συγγνώμη. 
Κυρία Πρόεδρε, κυρίες και κύριοι συνάδελφοι, έχουμε και το θέμα της Αμφίπολης. Η Υπουργός Τουρισμού κ. Κεφαλογιάννη παρουσίασε ένα διαφημιστικό σποτ –το λέω με επιφύλαξη, αν οι γνώσεις μου είναι καλές, διαφορετικά ζητάω μια μεγάλη συγγνώμη- για όλη τη Μακεδονία και τη Θράκη. Με εξαίρεση λίγο από το Άγιο Όρος, δεν παρουσιάζει ούτε καν τη Νύμφη του Θερμαϊκού ούτε καν τον Λευκό Πύργο! Από βδομάδα θα κινήσω και άλλες διαδικασίες, ώστε να προβληθεί και η περιοχή  μας.
Αύριο αρχίζει η Διεθνής Έκθεση Τουρισμού «ΡΗILOXENIA» στη Θεσσαλονίκη. Από τις πληροφορίες που έχω, δεν πάει η Υπουργός Τουρισμού. Αν είναι έτσι, νομίζω ότι είναι μεγάλο λάθος. 
Θα κοιτάξει να παρουσιαστεί και στις δικές μας περιοχές. Να μη φανεί ότι είμαι και ρατσιστής, αλλά θέλω να πιστεύω ότι έχουμε και ωραίες παραλίες και άλλα ωραία αξιοθέατα να δει ο τουρίστας. Καλά θα κάνει να παρουσιάσει η Υπουργός Πολιτισμού όλα τα μέρη της Ελλάδος.
Θα ήθελα να έρθω στο νομοσχέδιο. Αφού μίλησαν για το σχέδιο νόμου άλλοι συνάδελφοι, θέλω να αναφερθώ εγώ σε αυτήν την τροπολογία που έχουμε καταθέσει οι Ανεξάρτητοι Έλληνες για την αποζημίωση των μικροομολογιούχων.
Κυρίες και κύριοι συνάδελφοι, το νομοσχέδιο που φέρνετε προς ψήφιση ήρθε απλώς στην Ολομέλεια για να ακουμπήσουν επάνω του οι τρεις βασικές τροπολογίες που έχει καταθέσει η Κυβέρνηση -και πάλι σε άσχετο νομοσχέδιο- και που αφορούν τα αναδρομικά των ένστολων και των δικαστικών, τα κόκκινα δάνεια και τους μικροομολογιούχους.","ΜΑΡΙΝΟΣ ΟΥΖΟΥΝΙΔΗΣ",381
"23527"," Παρακαλώ, ησυχία στα υπουργικά έδρανα!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23528"," Τρία χρόνια η Κυβέρνηση εμπαίζει δεκαπέντε χιλιάδες μικροομολογιούχους, οι οποίοι έβαλαν το υστέρημά τους και εμπιστεύτηκαν το ελληνικό δημόσιο για να αγοράσουν τίτλους του ελληνικού δημοσίου, τους οποίους με το PSI κουρέψατε κατά 57%.
Κύριε Υπουργέ, με την τροπολογία που κατέθεσαν οι Ανεξάρτητοι Έλληνες για την αποκατάσταση των ομολογιούχων παρέχεται η δυνατότητα σε φυσικά πρόσωπα που έλαβαν ή επένδυσαν σε ομόλογα του ελληνικού δημοσίου, τα οποία στη συνέχεια κούρεψε ο κ. Βενιζέλος με το PSI, να πληρώσουν με το 80% της ακούρευτης αξίας υποχρεώσεις τους προς το δημόσιο, όπως ΕΝΦΙΑ, εφορία και ασφαλιστικά ταμεία.
Τα ομόλογα που λήγουν το 2042 θα αντικατασταθούν με αντίστοιχα ομόλογα που λήγουν το 2023 και, αντίστοιχα, αυτά που λήγουν το 2023 θα αντικατασταθούν με ομόλογα λήξης του 2018.
Κύριοι συνάδελφοι, η αδικία που έχουν υποστεί οι μικροομολογιούχοι πρέπει να αποκατασταθεί. Άλλωστε και ο ίδιος ο Πρωθυπουργός προεκλογικά υποσχόταν ότι έχει βρει τη λύση, αλλά και ο κ. Βενιζέλος ισχυριζόταν ότι κανένας ομολογιούχος δεν θα το μετανιώσει που εμπιστεύτηκε το ελληνικό κράτος. Εκείνο, όμως, που έγινε τελικώς είναι οι μικροομολογιούχοι να χάσουν τα χρήματά τους, η απόλυτη δηλαδή εξαπάτηση. Οι ομολογιούχοι υπέστησαν οικονομική καταστροφή, γιατί εμπιστεύτηκαν, γιατί στήριξαν το ελληνικό δημόσιο.
Απαιτείται, κύριε Υπουργέ, εδώ και τώρα άμεση αποκατάσταση. Για τον λόγο αυτό σάς καλώ να δεχθείτε την τροπολογία που έχουν καταθέσει οι Ανεξάρτητοι Έλληνες για την αποζημίωση των μικροομολογιούχων.
Σας ευχαριστώ πολύ.","ΜΑΡΙΝΟΣ ΟΥΖΟΥΝΙΔΗΣ",381
"23529"," Ευχαριστούμε και εμείς.
Έχει ζητήσει τον λόγο ο Υπουργός Δικαιοσύνης.
Κύριε Υπουργέ, να προηγηθεί ο κ. Καράογλου και έπειτα να μιλήσετε εσείς;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23530"," Μάλιστα, κυρία Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"23531"," Κύριε Καράογλου, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23532"," Πριν από λίγο, κυρίες και κύριοι συνάδελφοι, είχαμε τη δυνατότητα να ακούσουμε έναν βαθιά διχαστικό, επικίνδυνο, αντιδημοκρατικό λόγο. Με ένα πρωτοφανές σε οξύτητα, ύφος, επιθετικότητα, αλαζονεία συνάδελφος από την πλευρά τη ΣΥΡΙΖΑ ισχυρίστηκε ότι η Αστυνομία ήταν αυτή που προκάλεσε τα επεισόδια, όταν -ακούστε!- φοιτητές πήγαιναν για το πρωινό τους μάθημα στις 7.30΄ με τις κουκούλες ή όταν πήγαιναν να εφαρμόσουν αποφάσεις γενικών συνελεύσεων, λες και εμείς προερχόμαστε από άλλον κόσμο, από άλλνο πλανήτη, δεν έχουμε ζήσει το πανεπιστήμιο και δεν έχουμε βιώσει τη βία της Αριστεράς και των περιθωριακών ομάδων και δεν ξέρουμε τι συμβαίνει και ξαφνικά προέκυψαν οι «δημοκράτες» φοιτητές, οι οποίοι εφαρμόζουν αποφάσεις γενικών συνελεύσεων.
Κυρίες και κύριοι, τα πράγματα είναι απλά: Αυτά που ξέρατε στα πανεπιστήμια πρέπει να τα ξεχάσετε. Η Αστυνομία πρέπει να επιβάλλει τον νόμο και την τάξη, η ασυδοσία πρέπει να σταματήσει, το μπάχαλο και οι μπαχαλάκηδες που κρύβονται μέσα στην παράταξή σας πρέπει να απομονωθούν και θα πρέπει να γίνεται το αυτονόητο: να λειτουργούν ελεύθερα, ανοιχτά, δημοκρατικά τα πανεπιστήμια.
Ερχόμαστε στο θέμα. Βασική και αμετάθετη γραμμή της Κυβέρνησης είναι η οικονομική ανόρθωση του τόπου και η ενίσχυση της υγιούς και ανταγωνιστικής επιχειρηματικότητας. Ως εκ τούτου, η τροπολογία που εμπεριέχεται στο νομοσχέδιο του Υπουργείου Δικαιοσύνης για τα λεγόμενα κόκκινα δάνεια δίνει απόλυτη προτεραιότητα στην αναδιάρθρωση των δανείων επιχειρήσεων που απασχολούν πολλούς εργαζόμενους και έχουν σημαντικό ρόλο στην οικονομική δραστηριότητα της πατρίδας μας.
Με την ιδιότητά μου ως Προέδρου της Διαρκούς Επιτροπής Οικονομικών Υποθέσεων του Κοινοβουλίου, θα προτιμούσα –αυτό το εξέφρασα και δημοσίως- η συγκεκριμένη τροπολογία να ήταν ένα αυτούσιο νομοθέτημα. Ωστόσο, στέκομαι στο πιο σημαντικό, ότι δηλαδή έστω και μ’ αυτόν τον τρόπο επιχειρούμε να δώσουμε άμεσα λύση σε ένα καίριο ζήτημα, το οποίο απασχολεί καθημερινά χιλιάδες επιχειρηματίες και εργαζομένους. Τα βήματα που πρέπει να γίνουν προς αυτήν την κατεύθυνση είναι συγκεκριμένα, περιγράφονται με σαφήνεια στην τροπολογία και πρέπει να γίνουν πολύ προσεκτικά προς ενίσχυση της θετικής εικόνας που έχει διαμορφωθεί στην Ευρώπη για την ελληνική οικονομία.
Βλέπετε, κυρίες και κύριοι συνάδελφοι, μετά από έξι χρόνια ύφεσης, το 2014 αναμένεται να αποτελέσει ένα σημείο καμπής στην Ελλάδα, όπως άλλωστε αναφέρεται και στις φθινοπωρινές προβλέψεις της Ευρωπαϊκής Επιτροπής.
Για την οικονομία του χρόνου αναφέρω μόνο ενδεικτικά συγκεκριμένα στατιστικά στοιχεία. Η πρόβλεψη της Ευρωπαϊκής Επιτροπής για την πορεία του ελληνικού Ακαθάριστου Εγχώριου Προϊόντος δεν αλλάζει για το 2014. Για το 2014 παραμένει ευθυγραμμισμένη με τις προβλέψεις της Κυβέρνησης, περίπου στο 2,6% του ΑΕΠ, ενώ για το 2016 ο πήχης τοποθετείται αρκετά υψηλότερα, δηλαδή στο 3,7% του ΑΕΠ. 
Επίσης, το έλλειμμα του προϋπολογισμού φέτος υπολογίζεται στο 1,6% του ΑΕΠ, ενώ του χρόνου θα υπάρξει οριακό έλλειμμα της τάξης του 0,1%. Βέβαια, του χρόνου αναμένεται σημαντική αποκλιμάκωση χρέους χάρη στο γεγονός ότι δεν προέκυψαν ανάγκες για την ανακεφαλαιοποίηση των τραπεζών μετά τα πετυχημένα για το ελληνικό τραπεζικό σύστημα stress tests.
Έχοντας, λοιπόν, βάλει το καράβι που λέγεται Ελλάδα σε μία σταθερή τροχιά, ήρθε η ώρα να το κατευθύνουμε στο λιμάνι της αναγέννησης, φροντίζοντας προηγουμένως να κατεβάσουμε τους λαθρεπιβάτες της δημιουργικής λογιστικής, της αρπαχτικής λογικής και όλους μαζί εκείνους που προσπαθούν να εγκλωβίσουν τις προοπτικές της πατρίδας μας.
Κυρίες και κύριοι συνάδελφοι, ό,τι έχουμε πετύχει ως χώρα και ως Έλληνες από το 2012 έως σήμερα, το οφείλουμε αποκλειστικά στο μεταρρυθμιστικό πνεύμα αλλά και στην εθνική συλλογικότητα που επέδειξαν οι κοινωνικές δυνάμεις που κλήθηκαν να πληρώσουν τον βαρύ λογαριασμό της Μεταπολίτευσης. Αυτούς τους ανθρώπους δεν πρέπει να τους απογοητεύσουμε. Αντίθετα, από τη στιγμή που σε προεπίπεδο μακροοικονομίας πετυχαίνουμε τους πρωταρχικούς μας στόχους, είναι καθήκον μας αλλά και υποχρέωσή μας να αντιληφθούμε το πρόβλημα, να προχωρήσουμε σε ρήξη με το παρελθόν και να διανύσουμε με βήμα γοργό, μα και συντονισμένο ταυτόχρονα, τον μακρύ δρόμο της στασιμότητας, βγαίνοντας το συντομότερο δυνατόν στο ξέφωτο της προόδου.
Νομίζω ότι με τη συγκεκριμένη τροπολογία, η παρούσα Κυβέρνηση αφήνει το στίγμα της, δίνοντας έμφαση στο ζητούμενο, στα προβλήματα της καθημερινότητας. Ας είμαστε ρεαλιστές. Άλλωστε, όταν βρισκόμαστε και ομιλούμε σ’ αυτήν την Αίθουσα, πρέπει να κοιτάμε κατάματα την αλήθεια. Αναμφίβολα, η οικονομική κρίση που πλήττει τη χώρα μας τα τελευταία χρόνια διαφοροποίησε τις ισορροπίες και άλλαξε δραματικά τον οικονομικό προγραμματισμό χιλιάδων νοικοκυριών, με αποτέλεσμα να μην μπορούν να ανταποκριθούν πλέον στις οικονομικές τους υποχρεώσεις και να βρίσκονται εγκλωβισμένα στα λεγόμενα κόκκινα δάνεια.
Επίσης, είναι γεγονός ότι τα μη εξυπηρετούμενα δάνεια συνιστούν ένα ιδιαίτερα σοβαρό πρόβλημα, με πολλαπλές συνέπειες για τις ίδιες τις επιχειρήσεις, για την απασχόληση, για την εθνική οικονομία και, βεβαίως, ευρύτερα για την κοινωνία μας. Οι εκτιμήσεις αναφέρουν ότι οι οφειλές με καθυστέρηση προς τα  τραπεζικά ιδρύματα υπερβαίνουν τα 40 δισεκατομμύρια ευρώ, από τα οποία περίπου 13 δισεκατομμύρια ευρώ οφείλουν επιχειρήσεις με τζίρο και κύκλο εργασιών έως 2,5 εκατομμύρια ευρώ.
Με την παρούσα ρύθμιση, λοιπόν, σκοπεύουμε στην ελάφρυνση του ιδιωτικού χρέους και ιδιαίτερα των οφειλών που βαραίνουν βιώσιμες μικρές επιχειρήσεις και επαγγελματίες προς χρηματοδοτικούς φορείς. Η ρύθμιση φιλοδοξεί να λειτουργήσει συμπληρωματικά στη διευκόλυνση ρύθμισης οφειλών προς το δημόσιο αλλά και τους φορείς κοινωνικής ασφάλισης.
Αξίζει, επίσης, να σημειωθεί ότι ωφελούμενοι από τη διάταξη για την οποία σήμερα συζητούμε είναι περίπου εκατόν εξήντα πέντε χιλιάδες επαγγελματίες και επιχειρήσεις, οι οποίοι απασχολούν συνολικά περισσότερες από επτακόσιες χιλιάδες εργαζόμενους. Μοιραία, λοιπόν, αντιλαμβανόμαστε όλοι μας την προσμονή με την οποία αναμένουν όλοι οι παραπάνω και οι οικογένειές τους την υπερψήφιση της συγκεκριμένης τροπολογίας, η οποία όχι απλώς διευκολύνει επιχειρηματίες, αλλά πάνω απ’ όλα θωρακίζει και διασφαλίζει χιλιάδες θέσεις εργασίας στον ιδιωτικό τομέα.
Άρα η εισηγούμενη ρύθμιση και η ελάφρυνση του χρέους των επαγγελματιών και των επιχειρήσεων συνιστά τη μεγαλύτερη προσπάθεια αναδιάρθρωσης του ιδιωτικού χρέους των επιχειρήσεων που έχει επιχειρηθεί ποτέ στη χώρα μας, με κύριο ζητούμενο να αποκτήσουν οι επιχειρήσεις την αποδοτικότητα και την ανταγωνιστικότητά τους προς όφελος της εθνικής οικονομίας και της απασχόλησης.
Σκεφτείτε μονάχα ότι οι πολύ μικρές και οι μικρές επιχειρήσεις στη χώρα μας αντιπροσωπεύουν ποσοστό περίπου 70% της απασχόλησης και 58% της προστιθέμενης αξίας της οικονομίας. 
Στο πλαίσιο, λοιπόν, της επανεκκίνησης που επιχειρούμε ως χώρα προκρίνεται η θέσπιση μιας σειράς έκτακτων μέτρων, όπως αυτά που αναφέρονται στο συγκεκριμένο νομοθέτημα και τα οποία γνωρίζετε όλοι και στα οποία δεν θα αναφερθώ για λόγους οικονομίας χρόνου.
Προσέξτε, όμως, κυρίες και κύριοι συνάδελφοι, η συζήτηση που έχει ξεκινήσει δεν πρέπει να περιοριστεί μόνο στα λεγόμενα επιχειρηματικά κόκκινα δάνεια, αλλά πρέπει να επεκταθεί και στα στεγαστικά. Ο λόγος είναι προφανής. Χιλιάδες συμπατριώτες μας δανείστηκαν από τράπεζες, για να αγοράσουν ένα σπίτι και σήμερα κινδυνεύουν να μείνουν στον δρόμο, επειδή οι δανειστές μας ζητούνε επιτακτικά να λήξει το θέμα των πλειστηριασμών. Οι συμπολίτες μας αυτοί αδυνατούν να εκπληρώσουν τις υποχρεώσεις τους, είτε γιατί έχασαν τη δουλειά τους είτε γιατί είδαν τους μισθούς τους να μειώνονται αισθητά. Σύμφωνα με πρόσφατα στοιχεία, τα στεγαστικά δάνεια που βρίσκονται σήμερα σε καθυστέρηση υπολογίζονται σε περίπου 25 με 30 δισεκατομμύρια ευρώ. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Είναι επιτακτική ανάγκη, λοιπόν, να έχουμε δανειολήπτες ενημερωμένους και όχι δανειολήπτες απελπισμένους. Είναι επιτακτική ανάγκη να στρέψουμε την προσοχή μας στο θέμα της καθημερινότητας των πολιτών, εκεί δηλαδή που στενάζει ο κόσμος. Είναι επιτακτική ανάγκη να δώσουμε οριστικές και αμετάκλητες λύσεις στην αγωνία χιλιάδων νοικοκυραίων, που όχι μόνο δεν έχουν να περάσουν τον μήνα, αλλά τρέμουν και μόνο στην ιδέα ότι μπορούν να χάσουνε το σπίτι τους επειδή καθυστέρησαν δύο, τρεις, τέσσερις δόσεις. 
Οι δανειολήπτες στεγαστικών δανείων, κυρίες και κύριοι συνάδελφοι, δεν είναι άνθρωποι, δεν είναι πολίτες ενός κατώτερου θεού.","ΘΕΟΔΩΡΟΣ ΚΑΡΑΟΓΛΟΥ",195
"23533"," Κλείστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23534"," Όπως άνθρωποι κατώτερου θεού δεν είναι και οι δεκαπέντε χιλιάδες μικροομολογιούχοι, οι οποίοι αποταμίευσαν τους κόπους μιας ζωής σε ομόλογα του ελληνικού δημοσίου και μέσα σε μια νύκτα είδαν, τον Μάρτη του 2012, τις οικονομίες να εξανεμίζονται, λόγω της εφαρμογής του PSI. 
Για το συγκεκριμένο θέμα πρόσφατα, στα τέλη Οκτωβρίου, έστειλα σχετική επιστολή τόσο στον Πρωθυπουργό κ. Σαμαρά όσο και στον αρμόδιο Υπουργό κ. Χαρδούβελη, με την οποία προτείνω συγκεκριμένο τρόπο αποκατάστασης της οικονομικής ζημίας που υπέστησαν αυτοί οι άνθρωποι σε βάθος δεκαετίας. 
Το καθαρό κόστος για το ελληνικό δημόσιο από την εφαρμογή της συγκεκριμένης πρότασης θα είναι κάτω από 100 εκατομμύρια τον χρόνο, ποσό το οποίο στην πράξη, ταμειακώς δηλαδή, θα είναι πολύ χαμηλότερο, με δεδομένους τους φορολογικούς συμψηφισμούς που θα γίνουν, λόγω των φορολογικών υποχρεώσεων των ομολογιούχων. 
Κλείνοντας, είναι σαφές, αγαπητοί συνάδελφοι και συναδέλφισσες, ότι μαγικές λύσεις δεν υπάρχουν. Υπάρχουν, όμως, εφικτές λύσεις στην αντιμετώπιση των προβλημάτων, λύσεις που δίνουν πολύτιμη ανάσα τόσο στους δανειολήπτες όσο και στην εθνική μας οικονομία. Αυτές καταθέτουμε απόψε. Αυτές συζητούμε. Αυτές στηρίζουμε. Γι’ αυτές απαιτείται ευρύτερη συναίνεση.","ΘΕΟΔΩΡΟΣ ΚΑΡΑΟΓΛΟΥ",195
"23535"," Ευχαριστούμε, κύριε Καράογλου. Κλείστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23536"," Ο κόσμος που δυσκολεύεται εκεί έξω, κυρίες και κύριοι συνάδελφοι, δεν χρειάζεται ευχολόγια ούτε κούφιες και ανέξοδες υποσχέσεις. Χρειάζεται πράξεις ευθύνης και σε αυτές καλούμαστε να δώσουμε θετική απάντηση.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΘΕΟΔΩΡΟΣ ΚΑΡΑΟΓΛΟΥ",195
"23537"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τέσσερις μαθητές και μαθήτριες και δύο εκπαιδευτικοί συνοδοί τους από το  Δημοτικό Σχολείο Δερβενίων Αρκαδίας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Επίσης, από την Κοινοβουλευτική Ομάδα των Ανεξαρτήτων Ελλήνων αντικαθίσταται ο Κοινοβουλευτικός Εκπρόσωπος και αντί του κ. Τέρενς Κουίκ ορίζεται η κ. Κουντουρά.
Τον λόγο έχει τώρα ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Αθανασίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23538"," Ευχαριστώ, κυρία Πρόεδρε.
Κυρίες και κύριοι συνάδελφοι, θα αναφερθώ εν ολίγοις στο θέμα το οποίο αναφέρθηκε και το πρωί, εν σχέσει με τις καταλήψεις τις σημερινές αλλά και επαναλαμβανόμενες στα ανώτατα εκπαιδευτικά ιδρύματα και ειδικά στη Νομική Σχολή. 
Πρέπει να γίνει αντιληπτό από όλους ότι οι νόμοι θα εφαρμόζονται προς κάθε κατεύθυνση. Το κράτος δικαίου δεν πρόκειται να επιτρέψουμε να καταλυθεί. Μόνο τα δικαστήρια έχουν δικαίωμα να μην εφαρμόζουν νόμους και αυτά με την προϋπόθεση ότι οι νόμοι έχουν κριθεί αντισυνταγματικοί.
Όσον αφορά τώρα την κακόγουστη και παραπλανητική διάκριση των Ελλήνων σε «καλούς» και «κακούς», πρέπει να πω ότι για την Κυβέρνηση κακοί Έλληνες δεν υπάρχουν. Είναι όλοι Έλληνες. Μπορεί να υπάρχουν κακοί γιατροί, καλοί δικηγόροι, καλοί μηχανικοί, κακοί φαρμακοποιοί, κακοί φοιτητές, αλλά Έλληνες κακοί δεν υπάρχουν. Δεν κάνουμε διάκριση. Θα πρέπει να αποφεύγουμε, λοιπόν, τις ισοπεδώσεις. 
Τώρα θα αναφερθώ εν ολίγοις στο νομοσχέδιο, που είναι το κύριο θέμα της σημερινής συζήτησης, εν όψει τού ότι διατυπώθηκαν μερικές παρατηρήσεις και χθες δεν δόθηκε η ευκαιρία να τις αναπτύξουμε. Στη συνέχεια, θα μιλήσω για τις τροπολογίες.
Θα επαναλάβω αυτό που είπα και στην επιτροπή: Όταν η Ελλάδα ενεργεί ως κράτος εκτέλεσης μιας αλλοδαπής απόφασης, ορίσαμε ως αρμόδια δικαστική αρχή τον εισαγγελέα πρωτοδικών, στην περιφέρεια του οποίου ο καταδικασθείς ή ο επιτηρούμενος έχει τη συνήθη διαμονή του. Αυτό το κάναμε για λόγους πρακτικούς. Εξηγώ το συγκεκριμένο θέμα, εν όψει τού ότι μας ρωτήσατε γιατί δεν είναι ο εισαγγελέας εφετών. Ο εισαγγελέας του Α΄ βαθμού μπορεί να παρακολουθεί καλύτερα τα μέτρα επιτήρησης, για παράδειγμα, σε μια νησιωτική ή απομακρυσμένη περιοχή, όπου δεν υπάρχει εισαγγελέας εφετών. Για παράδειγμα, τι θα γίνει σε ένα μικρό πρωτοδικείο, όπως είναι το Πρωτοδικείο της Χίου ή της Νάξου; Ποιος θα επιτηρήσει εκεί; Πέραν από αυτό, ο εισαγγελέας του Α΄ βαθμού είναι πιο κοντά στον εισαγγελέα εκτέλεσης των ποινών. Αυτό είναι λογικό και γίνεται αντιληπτό. 
Τώρα, όσον αφορά το άρθρο 18 του νομοσχεδίου για το οποίο επανήλθαν μερικοί συνάδελφοι, πρέπει να πω ότι τόσο η χάρη όσο και η αμνηστία έχουν να κάνουν με την κοινωνική επανένταξη του καταδικασθέντος, που είναι και ο στόχος όλων των ρυθμίσεων του σχεδίου νόμου. Γι’ αυτό και οι τρεις αποφάσεις-πλαίσιο προβλέπουν δυνατότητα χορήγησης αμνηστίας και χάρης και από το κράτος έκδοσης, αλλά και από το κράτος εκτέλεσης. Ανέφερα ένα παράδειγμα: Ας υποθέσουμε ότι κάποιος καταδικάσθηκε σε μία χώρα της Ευρωπαϊκής Ένωσης, όπως είναι η Ιταλία. Δεν είναι σωστό να παραμένει στη φυλακή, επειδή η Ελλάδα δεν του παραχώρησε το ίδιο προνόμιο. Ακόμα, η Ελλάδα δεν θα πρέπει να χάνει το προνόμιο να χορηγεί χάρη ή αμνηστία σε καταδικασθέντα με την ελληνική εθνικότητα ή εθνότητα, επειδή η χώρα στην οποία καταδικάσθηκε ο Έλληνας δεν του χορηγεί το ίδιο προνόμιο. 
Δεδομένου τώρα ότι πολλοί συνάδελφοι επανήλθαν στο θέμα της διάρκειας της ποινής, θα αναφερθώ και σ’ αυτό το θέμα. Επαναλαμβάνω, λοιπόν, ότι σε περίπτωση που η διάρκεια της ποινής υπερβαίνει το ανώτατο όριο ποινής που προβλέπεται για παρόμοιες αξιόποινες πράξεις σύμφωνα με το Ελληνικό Δίκαιο, ο εισαγγελέας απευθύνεται στο δικαστήριο, το οποίο μπορεί να προσαρμόσει την προς εκτέλεση ποινή. Η ίδια προσαρμογή γίνεται και στην περίπτωση που η φύση της ποινής είναι αντίθετη προς το Ελληνικό Δίκαιο, όπως, για παράδειγμα, στα καταναγκαστικά έργα. Αυτό το είπα και χθες. Η προσαρμογή είναι πάντα προς όφελος του καταδικασθέντος, όπως σαφώς προκύπτει από τον συνδυασμό των διατάξεων των παραγράφων 6, 7 και 8 του άρθρου 9 του σχεδίου νόμου. 
Κατά την ενσωμάτωση των αποφάσεων-πλαίσιο, σκόπιμα οι ορισμοί, όπως είναι η απόφαση, η ποινή ή οι τίτλοι των αδικημάτων, αποδίδονται με κάποια ευρύτητα στις αποφάσεις-πλαίσιο, γιατί η Ελλάδα άλλοτε ενεργεί ως κράτος εκτέλεσης και άλλοτε ως κράτος έκδοσης. Όταν θα ενεργεί ως κράτος εκτέλεσης, ο εισαγγελέας θα πρέπει να μπορεί να αναγνωρίζει αποφάσεις και να επιτηρεί την εκτέλεση μέτρων στα οποία γίνεται χρήση διαφορετικών όρων και γραμματικών διατυπώσεων, ούτως ώστε να υπάρχει μία ενιαία ορολογία και αντίληψη των εννοιών σε όλες τις χώρες. 
Τώρα, στο πλαίσιο της αρχής της αμοιβαίας εμπιστοσύνης που πρέπει να υπάρχει μεταξύ των κρατών, εκεί πρέπει να αναζητήσουμε και να βρίσκεται η σωστή ισορροπία μεταξύ του σεβασμού της ποινής που επιβλήθηκε αρχικά και των νομίμων παραδόσεων των κρατών-μελών. Έτσι, η απόφαση που έλαβε ο δικαστής στο κράτος έκδοσης, πρέπει να γίνεται κατ’ αρχάς σεβαστή και επιτρέπεται η προσαρμογή μόνο όταν η διάρκεια και η φύση της δεν είναι συμβατές με το εθνικό δίκαιο του κράτους της εκτέλεσης. 
Για το άρθρο 6 μίλησα χθες και δεν επανήλθε κανένας συνάδελφος. 
Έγινε, όμως, αναφορά στην έννοια του όρου «διαβούλευση». Αυτός είναι πράγματι ένας νέος όρος. Με τις αποφάσεις-πλαίσιο και γενικότερα με τα εργαλεία της κοινοτικής νομοθεσίας στη δικαστική συνεργασία, στις ποινικές υποθέσεις, ενθαρρύνεται και επιδιώκεται η άμεση συνεργασία μεταξύ των δικαστικών aρχών των κρατών-μελών, όπως ήδη γίνεται σήμερα σε θέματα διεθνούς συνεργασίας.  Παρουσιάζεται, χωρίς να υπάρχει νομοθετικό πλαίσιο, ανακριτές και εισαγγελείς να συνεργάζονται με ανακριτές και εισαγγελείς άλλων χωρών για ζητήματα που αφορούν ποινικά αδικήματα.
Τώρα, ήθελα να πω κάτι στον κ. Πανούση. Ήταν εύστοχες οι παρατηρήσεις. Αλλά θέλω να πω το εξής, κύριε Πανούση: Στις τελικές διατάξεις -το άρθρο 21 και αντίστοιχα στις άλλες αποφάσεις-πλαίσιο- αναφέρεται η σχέση του παρόντος νόμου με τις άλλες διεθνείς συμβάσεις. Αναφέρεται ποιες διατάξεις τους καταργούνται και ποιες συνεχίζουν να εφαρμόζονται. Αναφέρονται στο άρθρο 21. Στον παρόντα νόμο δεν ενσωματώνονται τα ψηφίσματα και οι αποφάσεις του Συμβουλίου της Ευρώπης, επειδή ο νόμος διαλαμβάνει ρυθμίσεις που εφαρμόζονται μεταξύ των κρατών-μελών της Ευρωπαϊκής Ένωσης και όχι μεταξύ κράτους-μέλους και τρίτου κράτους. Άλλωστε, οι γενικές αρχές του Συμβουλίου της Ευρώπης πάντοτε λαμβάνονται υπ’ όψιν κατά την εκπόνηση της κοινοτικής νομοθεσίας.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Υπουργού) 
Για τα κόκκινα δάνεια, θα τα πει και ο αρμόδιος Υπουργός. Πρέπει, όμως, να πω, εν όψει του ότι μετείχα στο ΚΥΣΔΙΧ, πως η ρύθμιση –το επαναλαμβάνω- αποσκοπεί στην ενίσχυση της πραγματικής οικονομίας μετά από την παρατεταμένη ύφεση των τελευταίων ετών. Η ύφεση αυτή είχε ως συνέπεια την αδυναμία ανταπόκρισης στις υποχρεώσεις τους των πολύ μικρών και μικρών επιχειρήσεων. Οι συνέπειες αυτής της αδυναμίας επιχειρείται να αντιστραφούν με το να δοθεί η ευκαιρία μιας νέας αρχής στις επιχειρήσεις αυτές. 
Με τις ρυθμίσεις προβλέπεται η διαδικασία επιλέξιμης διαγραφής χρεών από τον χρηματοδοτικό τομέα, η ρύθμιση των υποχρεώσεων των εμπόρων με δεσμευτική δύναμη για το σύνολο των πιστωτών με την τήρηση των εγγυήσεων της νομιμότητας από τα δικαστήρια. Το αρμόδιο δικαστήριο είναι το μονομελές πρωτοδικείο, το οποίο –το τόνισα, νομίζω, και στην επιτροπή- δεν κρίνει, δεν αποφασίζει επί της ουσίας της υπόθεσης, αλλά μόνο εάν τηρήθηκε η νομιμότητα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Κυρία Πρόεδρε, θα ήθελα μόνο δύο λεπτά. Δεν θα κάνω χρήση της δευτερολογίας.
Κρίσιμη ημερομηνία υπαγωγής είναι η 30-6-2014, έτσι ώστε να καλυφθεί όλη η περίοδος της ύφεσης. 
Προβλέπεται, επίσης, η δυνατότητα υπαγωγής στην έκτακτη διαδικασία ειδικής διαχείρισης, εφόσον κάτι τέτοιο προκρίνεται ως ενδεδειγμένη λύση. 
Διερωτώμαι, λοιπόν: Από πού προκύπτει ότι κινδυνεύει η πρώτη κατοικία, όπως ειπώθηκε; Αντίθετα, με τις ρυθμίσεις της τροπολογίας ευνοούνται οι μικρές επιχειρήσεις,  αφού τους δίδεται η ευκαιρία, αφού ρυθμίσουν τα δάνεια τους με ευνοϊκούς όρους, να ξεκινήσουν μια νέα αρχή. 
Τώρα, όσον αφορά τις τροπολογίες για τους ομολογιούχους. Οι έξι τροπολογίες οι οποίες κατατέθηκαν για τη ρύθμιση των θεμάτων των μικροομολογιούχων δεν μπορούν να συζητηθούν σήμερα. Θα εξηγήσω γιατί. Η πολυπλοκότητα του αντικειμένου απαιτεί την επεξεργασία του σε δύο επίπεδα:
Το πρώτο επίπεδο είναι νομικό, δεδομένου ότι υπάρχει πλέον η νομολογία του Συμβουλίου της Επικρατείας, η οποία πρέπει να ληφθεί υπ’ όψιν, ενώ θα πρέπει να αξιολογηθούν συνολικά οι ευρύτερες νομικές συνέπειες από τις προτεινόμενες ρυθμίσεις.
Το δεύτερο είναι το δημοσιονομικό επίπεδο, δεδομένου ότι πρόκειται για ένα από τα δυσκολότερα ζητήματα, αφού άπτεται της νομικής πολιτικής και των διεθνών δεσμεύσεων που έχει αναλάβει η χώρα. 
Συνεπώς η επεξεργασία και η ανάλυση των προτεινόμενων και διαφορετικών  μεταξύ τους λύσεων –γιατί, πράγματι, εάν δείτε με προσοχή τις τροπολογίες υπάρχει μια διαφορετικότητα- είναι απαραίτητη προϋπόθεση για τη νομοθετική πρωτοβουλία και πρέπει να γίνει με την κατάλληλη προετοιμασία.
Παρά ταύτα, τονίζω ότι για την Κυβέρνηση το θέμα είναι ανοιχτό για να ρυθμιστεί με τον καλύτερο τρόπο –πώς να ξεπεραστούν-, αφού ληφθούν υπ’ όψιν τα παραπάνω και οι παραδοχές της απόφασης του Συμβουλίου της Επικρατείας. 
Όσον αφορά τις βουλευτικές τροπολογίες: Τη μία την ανέπτυξε και ο κ. Ντόλιος που ήταν εδώ. Δεν χρειάζεται να την αναφέρω. Η άλλη τροπολογία είναι η με γενικό αριθμό 1968 και ειδικό 121, που αφορά τη μεταφορά των μαθητών και τις δαπάνες των μαθητών. Δεν νομίζω ότι υπάρχει αντίρρηση. 
Συνεπώς, κυρία Πρόεδρε, αυτή η βουλευτική τροπολογία προτείνω να γίνει δεκτή. Είναι η τροπολογία 1968/121/7-11-2014. 
Η άλλη τροπολογία, την οποία ανέπτυξε ο κ. Ντόλιος, αφορά –το εξήγησε και εχθές- το ότι θα γίνονται επαναληπτικές εκλογές και πρέπει να οριστούν οι εφορευτικές επιτροπές, οι έφοροι και οι δικαστικοί αντιπρόσωποι από τους προέδρους πρωτοδικών και όχι από το Α΄ τμήμα του Αρείου Πάγου.
Εθίγησαν και μερικά άλλα ζητήματα. Ειπώθηκε χθες από συνάδελφο του ΣΥΡΙΖΑ ότι γίνονται καταχρήσεις στον θεσμό της απονομής χάριτος. Πρέπει να δώσω μερικές απαντήσεις. 
Ο θεσμός αυτός είναι ένας από τους θεμελιώδεις θεσμούς του κράτους δικαίου και προβλέπεται από το ίδιο το Σύνταγμα. Υπάρχει Συμβούλιο Χαρίτων στο Υπουργείο Δικαιοσύνης. Είναι επταμελές. Σε αυτό το συμβούλιο προεδρεύει ο εκάστοτε Γενικός Γραμματέας του Υπουργείου. Είναι τέσσερις ανώτεροι δικαστικοί λειτουργοί, ένας υπηρεσιακός παράγοντας και μία κοινωνική λειτουργός. 
Το Συμβούλιο Χαρίτων γνωμοδοτεί. Ο Υπουργός Δικαιοσύνης διαβιβάζει τη γνωμοδότηση στον Πρόεδρο της Δημοκρατίας. Και διαφορετική άποψη να έχει ο Υπουργός Δικαιοσύνης, είναι υποχρεωμένος να τη στείλει στον Πρόεδρο της Δημοκρατίας. Κυρίαρχο όργανο να αποφασίσει για την απονομή χάριτος είναι ο Πρόεδρος της Δημοκρατίας. Αυτά για να μη δημιουργούνται εντυπώσεις.
Αναφέρθηκε, επίσης, ότι με νομοθετήματα ευνοήθηκαν τράπεζες, επιχειρηματίες, παράγοντες της δημόσιας και οικονομικής ζωής του τόπου, κ.λπ.. Δεν μας λέτε, όμως, ποιοι είναι αυτοί. Ποιες είναι οι ρυθμίσεις που έγιναν και ποιους ευνόησαν; Δεν αρμόζει στο Κοινοβούλιο να αναφέρονται αυτές οι διαβολές, οι συκοφαντίες και η λασπολογία. Θα πρέπει να αναφέρονται. Όλα έχουν ένα ονοματεπώνυμο. 
Όσον αφορά, τώρα, την πάταξη της διαφθοράς, πρέπει να ξέρετε ότι σε έναν χρόνο, με τα νομοθετήματα τα οποία πήραμε, η χώρα μας κέρδισε δεκατέσσερις θέσεις στον διεθνή πίνακα διαφθοράς. Αλλά εγώ δεν είμαι ικανοποιημένος ακόμα. Χρειάζεται ακόμα περαιτέρω προσπάθεια για να ανεβούμε περισσότερο.
Για την αυτοδιοίκηση των δικαστηρίων, που βλέπω ότι επανήλθατε, θέλω να πω το εξής: Κυρίες και κύριοι συνάδελφοι, εγώ υπηρέτησα την αυτοδιοίκηση των δικαστηρίων και από ό,τι λένε ήμουν ένας καλός προϊστάμενος. Τη στηρίζω την αυτοδιοίκηση. Αυτό που έγινε, να υποχρεωθεί κάποιος προϊστάμενος που εξελέγη τώρα να παραιτηθεί για λόγους προαγωγής κλπ., δεν με βρίσκει σύμφωνο. Το είπα και δεόντως, εκεί που έπρεπε να το πω, και προχθές στη Βουλή. Έχουμε διάταξη, την οποία επανέλαβα στο τελευταίο νομοθέτημα, ότι και προαγόμενοι παραμένουν στη θέση τους. Τελεία και παύλα, λοιπόν, για την παραπληροφόρηση.
Αποδοχές των δικαστικών λειτουργών: Πρέπει να πω ότι οι αποδοχές των δικαστικών λειτουργών είναι ζήτημα θεσμικό, δεν είναι οικονομικό, διότι συνάδει με την ανεξαρτησία τους. Γι’ αυτό και ο συνταγματικός νομοθέτης αναφέρει ότι οι αποδοχές των δικαστικών λειτουργών είναι ανάλογες με το λειτούργημά τους. Άρα πρέπει να υπάρχει σεβασμός των αποφάσεων, οι οποίες ρυθμίζουν όχι μόνο τις αποφάσεις των δικαστικών λειτουργών, αλλά και τις αποφάσεις γενικά των δικαστηρίων. Είναι κάτι το οποίο είπα και δημόσια και πρόσφατα στην εορτή του Αγίου Διονυσίου.
Όμως, αυτό είναι διαφορετικό ζήτημα από το να λέμε ότι η Κυβέρνηση αυθαιρετεί, ότι έχει ασέβεια με τις αποφάσεις. Άλλο είναι να έχω ασέβεια σε μία απόφαση και άλλο να έχω μια προσωρινή αδυναμία να την εφαρμόσω. Εξάλλου, πρέπει να σας πω ότι η απόφαση η οποία βγήκε, η πρώτη του μισθοδικείου, η 88/13, στηριζόταν σε νομοθετήματα, στο Σύνταγμα. Όμως, αυτή η Κυβέρνηση μετά την έκδοση της αποφάσεως, με τον ν. 4270, δηλαδή εφαρμόζοντας την απόφαση, αναπροσάρμοσε τις αποδοχές των δικαστικών λειτουργών στα επίπεδα του Αυγούστου του 2012. Άρα σεβάστηκε την απόφαση. 
Όπως εξήγησε και ο κ. Σταϊκούρας χθες, με τις σημερινές συνθήκες δεν μπορούσε να εφαρμοστεί πλήρως, τόσο αυτή η απόφαση όσο και η απόφαση των ενστόλων. Γιατί θα πρέπει να γίνεται διάκριση; Πρέπει όλες αποφάσεις να εκτελούνται. Άρα με τις σημερινές συνθήκες δεν μπορούσε να εφαρμοστεί. Γι’ αυτό απόρησα. Ίσως ήταν μια υπερβολική έκφραση όταν μίλησε κάποιος παλιός συνάδελφος για απολυταρχικό κράτος ή ασέβεια προς τις δικαστικές αποφάσεις. Η Κυβέρνηση αυτή, αλλά και η προηγούμενη κυβέρνηση της Νέας Δημοκρατίας, έδωσε 620 εκατομμύρια ευρώ στους δικαστικούς λειτουργούς και δικαίως, διότι το είπαν οι αποφάσεις.
Και δίδει. Νομίζω ότι είναι η πρώτη δόση για τα 67 εκατομμύρια ευρώ. Το ίδιο πρέπει να κάνει και για τους ένστολους. 
Άρα θα θεωρήσω ατυχή την έκφραση περί απολυταρχικού κράτους ή ασέβειας σε απόφαση. Είναι μια προσωρινή αδυναμία παροχής. Το θέμα είναι ανοιχτό για μελλοντικές διορθωτικές κινήσεις που θα κάνει η Κυβέρνηση, μόλις τα οικονομικά το επιτρέψουν, και για τους δικαστικούς λειτουργούς και για τους ενστόλους. Εξάλλου, ήδη η Κυβέρνηση μελετάει και ζητήματα της φορολογικής αντιμετώπισης. 
Μη μου λέτε, όμως, μερικοί ότι η Κυβέρνηση δεν συμμορφώνεται και δεν δέχεται τις αποφάσεις. Δεν θα μπω στην ουσία, αλλά πόσες φορές Βουλευτές του κυβερνώντος κόμματος δεν έχουν κατακρίνει αποφάσεις οι οποίες δεν κήρυξαν παράνομες και καταχρηστικές απεργίες δικαστηρίου; Για να μην αναφερθούμε σε άλλα νομοθετήματα. Θα δούμε αν θα εφαρμοστούν νομοθετήματα, τα οποία θα έλθουν γρήγορα στη Βουλή και τα οποία ερείδονται επί αποφάσεων των ολομελειών των ανωτάτων δικαστηρίων. Εδώ είμαστε, τα Πρακτικά υπάρχουν και θα κάνουμε την κατάλληλη συζήτηση πάνω σε αυτό. 
Όσον αφορά για τις φυλακές -δεν είναι εδώ ο κ. Κοντονής- πράγματι η χώρα μας έχει καταδίκες, κυρίες και κύριοι συνάδελφοι, για τον συνωστισμό των φυλακών. Δεν έχει καταδίκες για παραβίαση των ανθρωπίνων δικαιωμάτων. Έχουμε πολλές καταδίκες. Δεν είμαστε υπερήφανοι. Καταβάλλουμε μεγάλες προσπάθειες να φτιάξουμε το θέμα αυτό και προχωράμε σιγά,σιγά προς αυτήν την κατεύθυνση.","ΧΑΡΑΛΑΜΠΟΣ ΑΘΑΝΑΣΙΟΥ",10
"23539"," Για παραβίαση ανθρωπίνων δικαιωμάτων έχουμε καταδίκες.","ΖΩΗ ΚΩΝΣΤΑΝΤΟΠΟΥΛΟΥ",272
"23540"," Διαβάστε καλά τις αποφάσεις, κυρία συνάδελφε.","ΧΑΡΑΛΑΜΠΟΣ ΑΘΑΝΑΣΙΟΥ",10
"23541"," Για παραβίαση της Ευρωπαϊκής Σύμβασης των Δικαιωμάτων του Ανθρώπου έχουμε καταδίκες.","ΖΩΗ ΚΩΝΣΤΑΝΤΟΠΟΥΛΟΥ",272
"23542"," Μόνο για συνωστισμό. Διαβάστε τα καλά. Πάψτε να παραπληροφορείτε. Δεν πείθετε κανέναν.","ΧΑΡΑΛΑΜΠΟΣ ΑΘΑΝΑΣΙΟΥ",10
"23543"," Μη διακόπτετε, παρακαλώ.
Κύριε Υπουργέ, παρακαλώ, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23544"," Εγώ, κυρία Πρόεδρε, θα ήθελα να διακόπτει η κ. Κωνσταντοπούλου και να έχει αυτήν την εικόνα. Διότι, αν το θέλει, πολιτικά εμάς μας συμφέρει η εικόνα αυτή.","ΧΑΡΑΛΑΜΠΟΣ ΑΘΑΝΑΣΙΟΥ",10
"23545"," Τώρα, που έχει υπερβεί τον διπλάσιο χρόνο ομιλίας…","ΖΩΗ ΚΩΝΣΤΑΝΤΟΠΟΥΛΟΥ",272
"23546"," Δεν θα ξαναμιλήσω εγώ.","ΧΑΡΑΛΑΜΠΟΣ ΑΘΑΝΑΣΙΟΥ",10
"23547"," Δεν μίλησε χθες ο Υπουργός. Μίλησε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23548"," Δεν μίλησα χθες. Επιφυλάχθηκα να μιλήσω σήμερα.","ΧΑΡΑΛΑΜΠΟΣ ΑΘΑΝΑΣΙΟΥ",10
"23549"," Βλέπω ότι του έχετε βάλει οκτώ λεπτά.","ΖΩΗ ΚΩΝΣΤΑΝΤΟΠΟΥΛΟΥ",272
"23550"," Μη με διακόπτετε, σας παρακαλώ.","ΧΑΡΑΛΑΜΠΟΣ ΑΘΑΝΑΣΙΟΥ",10
"23551"," Μη διακόπτετε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23552"," Εγώ δεν σας διέκοψα. Εξάλλου, δεν είναι όλα εις τον βωμό της αντιπαράθεσης. Η Βουλή εδώ πρέπει να έχει θέσεις. Η αντιπαράθεση, νομίζω, πρέπει να είναι πιο κόσμια. Πρέπει και να χαμογελούμε κάπου κάπου. Δεν χάθηκε ο κόσμος.
Τώρα, όσον αφορά στις άλλες τροπολογίες, τις δύο βουλευτικές, είπα ότι θα γίνουν δεκτές. Για τους μικροομολογιούχους είπα ότι θέλει μελέτη το θέμα. Είναι ανοιχτό για την Κυβέρνηση. 
Για το θέμα των επιλέξιμων βοσκήσιμων εκτάσεων πρέπει να γίνει μία συζήτηση και με τους Υπουργούς, τον κ. Κουκουλόπουλο και τον κ. Καρασμάνη. Αν δείτε, όμως, οι συνάδελφοι που κάνατε την τροπολογία αυτή, δεν έχει κείμενο διάταξης. Έχει μόνο αιτιολογική σκέψη. Δεν υπάρχει κείμενο διάταξης. Εκτός αν δεν έχει φωτοτυπηθεί σωστά.
Κυρίες και κύριοι συνάδελφοι, ευχαριστώ για την προσοχή σας.","ΧΑΡΑΛΑΜΠΟΣ ΑΘΑΝΑΣΙΟΥ",10
"23553"," Κυρία Πρόεδρε, μπορώ να έχω τον λόγο επί της διαδικασίας;","ΛΙΑΝΑ ΚΑΝΕΛΛΗ",182
"23554"," Ορίστε, κυρία Κανέλλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23555"," 	Επειδή είναι τέτοιος ο αριθμός των τροπολογιών -δηλαδή εξερχόμενοι της Αιθούσης μπορεί να μας πέσουν στο κεφάλι άλλες τέσσερις-πέντε τροπολογίες, το ζουν οι συνάδελφοι εδώ-, θα παρακαλούσα πάρα πολύ μέσα σε ένα εύλογο χρονικό διάστημα, μια και θα πάει μακριά η συνεδρίαση, ο κύριος Υπουργός να πει ποιες κάνει δεκτές και ποιες να συζητήσουμε. Έναν κατάλογο θέλουμε με τον αριθμό των τροπολογιών, είτε βουλευτικές είτε άλλες. Τίποτα άλλο. Να έχουμε έναν κατάλογο, για να ξέρουμε σε ποιες θα αναφερθούμε οι εισηγητές.","ΛΙΑΝΑ ΚΑΝΕΛΛΗ",182
"23556"," Κύριε Αθανασίου, συμφωνώ με την κ. Κανέλλη.
Εγώ, κυρίες και κύριοι συνάδελφοι, θα ήθελα να σας προτείνω κάτι. Μάλλον, κάνω μία πρόβλεψη και μία πρόταση. Από τους εναπομείναντες για να μιλήσουν αγορητές συναδέλφους, έχουν μείνει πέντε-έξι οι οποίοι έχουν τα οκτώ λεπτά, τα οποία συνήθως τα ξεπερνούν, δηλαδή περίπου πενήντα λεπτά. Οι προτασσόμενοι συνάδελφοι, οι οποίοι έχουν τον μισό χρόνο, είναι περίπου τριάντα τέσσερις. Υπολογίσαμε εδώ ότι είναι περίπου εκατόν εβδομήντα λεπτά, από τέσσερα λεπτά τα οποία θα γίνονται και πέντε, όπως ξέρετε.
Μετά είναι οι εισηγητές και οι Κοινοβουλευτικοί Εκπρόσωποι, δηλαδή δεκαέξι συνάδελφοι. Προτείνω να τοποθετηθούν επί των τροπολογιών για πέντε λεπτά -δηλαδή αυτό που δεν έγινε χθες να γίνει σήμερα- και, αν συμφωνείτε, να πάρετε και άλλα πέντε λεπτά ως δευτερολογία για να γίνει ένας κύκλος ομιλιών. Αυτήν την πρόταση κάνω και έτσι όπως πάει, θα έχουμε άλλες πέντε περίπου ώρες, χωρίς να έχουμε υπολογίσει τους κυρίους Υπουργούς, οι οποίοι θα παρεμβαίνουν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23557"," Κυρία Πρόεδρε, παρακαλώ τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"23558"," Ορίστε, κυρία συνάδελφε, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23559"," Κατ’ αρχάς, κυρία Πρόεδρε, σας ευχαριστώ που πήρατε την πρωτοβουλία να αποσαφηνίσετε το πλαίσιο συζήτησης, διότι από τον προκάτοχό σας εναγωνίως ζητούσα να υποβάλω το ερώτημα πότε θα μιλήσουν οι ομιλητές και υπήρχε τεράστια αναστάτωση, για να μην ακουστεί ούτε αυτό το ερώτημα. Καταλαβαίνω ότι αυτό που μας λέτε είναι ότι οι εισηγητές θα τοποθετηθούμε με δεκάλεπτη προβλεπόμενη ομιλία μετά από πέντε ώρες. Αυτό είπατε;","ΖΩΗ ΚΩΝΣΤΑΝΤΟΠΟΥΛΟΥ",272
"23560"," Όχι μετά από πέντε ώρες. Μετά από τρεις ώρες. Όμως, η τοποθέτησή σας θα περιλαμβάνει την εισήγηση επί των τροπολογιών, για τις οποίες καλούμε τους Υπουργούς να μας πουν ποιες θα κάνουν δεκτές και ποιες όχι, για να υπάρχει γνώση και από την πλευρά σας, μαζί με τις δευτερολογίες όλων σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23561"," Αντιληπτό.
Επιτρέψτε μου διαδικαστικά μία παρατήρηση και μία υπενθύμιση: Κατά την έναρξη της σημερινής συνεδρίασης και εν όψει όσων έγιναν χθες και τα οποία συνιστούν πραγματική προσβολή της κοινοβουλευτικής λειτουργίας, εμείς από την πλευρά της Αξιωματικής Αντιπολίτευσης έχουμε καλέσει τους Υπουργούς και την Κυβέρνηση να αποσύρουν όλες τις εκπρόθεσμες τροπολογίες. 
Θα ήθελα να υπάρξει επίσημη τοποθέτηση της Κυβέρνησης επ’ αυτού του αιτήματος. Αφορά το κύρος της δημοκρατίας και του Κοινοβουλίου και δεν μπορεί να το αντιπαρέρχεται η Κυβέρνηση, εκπροσωπούμενη από Υπουργούς που κάνουν ότι δεν καταλαβαίνουν. 
Τελειώνοντας, κυρία Πρόεδρε, θα ήθελα να πω μια φράση: Μετά από τα όσα πάρα πολύ δυσάρεστα έγιναν χθες, που ήταν αντιληπτή και η θέση του Προεδρείου, με αυτήν την κατάσταση των ιπτάμενων τροπολογιών, έρχεται σήμερα η τροπολογία Χαρδούβελη, για να πάρει πίσω τις φοβερές ρυθμίσεις των εκατό δόσεων. Είναι πραγματικά προσβολή πρώτα απ’ όλα για σας, κύριοι της Κυβέρνησης, και πρέπει να τις αποσύρετε.","ΖΩΗ ΚΩΝΣΤΑΝΤΟΠΟΥΛΟΥ",272
"23562"," Μην επανέρχεστε στο επιχείρημα, κυρία συνάδελφε.
Η κ. Χρυσοβελώνη έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23563"," Κυρία Πρόεδρε, συμφωνώ κι εγώ. Αυτή είναι και η άποψη των Ανεξαρτήτων Ελλήνων. Εξάλλου, όπως ξέρετε, ετέθη και στη Διάσκεψη των Προέδρων το θέμα ότι πρέπει να σταματήσει αυτός ο κατήφορος με τις εκπρόθεσμες τροπολογίες. Αυτό που κι εμείς ζητάμε είναι να πάρουν πίσω οι αρμόδιοι Υπουργοί -και ο κ. Αθανασίου βεβαίως- όλες τις εκπρόθεσμες τροπολογίες.","ΜΑΡΙΝΑ ΧΡΥΣΟΒΕΛΩΝΗ",553
"23564"," Ευχαριστούμε πολύ.
Ο κ. Αθανασίου έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23565"," Το ότι κάνουμε πως δεν καταλαβαίνουμε το επιστρέφω στην κ. Κωνσταντοπούλου, επειδή αναφέρθηκε στους Υπουργούς. Εκείνη κάνει ότι δεν καταλαβαίνει τι δυσαρμονία δημιουργεί συνέχεια στο Κοινοβούλιο με τις παρεμβάσεις της και με τις διακοπές.
Εννοείται ότι οι υπουργικές τροπολογίες γίνονται δεκτές εκ μέρους του Υπουργού και θα τεθούν στην κρίση του Κοινοβουλίου. 
Οι δύο βουλευτικές τροπολογίες είναι οι εξής: Η με αριθμό 1968/121/7-11-2014, που αφορά στη μεταφορά των μαθητών. Η δεύτερη είναι η 1979/130/11-11-2014, η οποία επιτρέπει την απόσπαση υπαλλήλων Οργανισμού Τοπικής Αυτοδιοίκησης σε άλλον οργανισμό για λόγους ίσης μεταχείρισης, ώστε να διευκολύνεται και η τοπική αυτοδιοίκηση.
Εκ παραδρομής ανέφερα ως βουλευτική την τροπολογία του Υπουργού Εσωτερικών για τους δικαστικούς αντιπροσώπους. Αυτή είναι υπουργική, οπότε γίνεται δεκτή.","ΧΑΡΑΛΑΜΠΟΣ ΑΘΑΝΑΣΙΟΥ",10
"23566"," Σας ευχαριστούμε.
Επομένως η πρότασή μου γίνεται δεκτή, κύριοι συνάδελφοι;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23567"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"23568"," Παρακαλώ να είμαστε συνεπείς στον χρόνο.
Ο Υπουργός Ανάπτυξης κ. Σκρέκας έχει τον λόγο για μία νομοτεχνική βελτίωση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23569"," Κυρία Πρόεδρε, θα ήθελα να καταθέσω δύο νομοτεχνικές βελτιώσεις. 
Η πρώτη αφορά την τροπολογία με αριθμό 1955/112/3-11-2014.
Η άλλη είναι μια νομοτεχνική βελτίωση επί της τροπολογίας με αριθμό 1987 και ειδικό αριθμό 138. Παρακαλώ να διανεμηθούν στους συναδέλφους Βουλευτές. 
(Στο σημείο αυτό ο Υπουργός Ανάπτυξης και Ανταγωνιστικότητας κ. Κωνσταντίνος Σκρέκας καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
(Να μπουν οι σελ.265-273)","ΚΩΝΣΤΑΝΤΙΝΟΣ ΣΚΡΕΚΑΣ",468
"23570"," Να κατατεθούν στα Πρακτικά και να διανεμηθούν τάχιστα. 
Τον λόγο έχει ο κ. Βασίλειος Χατζηλάμπρου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23571"," Κύριοι συνάδελφοι, υπάρχει ένα κλίμα ότι επαναφέρετε και τροποποιείτε αδικίες, αλλά το προχωράτε πολύ. Ο κύριος Υπουργός είπε: «Μα, μας καταγγέλλετε ότι ευνοούμε συγκεκριμένα συμφέροντα; Πείτε ονόματα! Πότε έγινε αυτό;». 
Πρόχειρα, κύριε Υπουργέ, θυμάμαι ότι με οικειοθελή τρόπο οι εφοπλιστές θα καταβάλλουν το επίδομα αλληλεγγύης. Για ποια άλλη κοινωνική ομάδα είπατε με οικειοθελή τρόπο, αν θέλει, εθελουσίως, να καταβάλλει φόρους; Σε ποια άλλη κοινωνική ομάδα το έχετε πει αυτό; 
Επίσης, πολύ γρήγορα θυμάμαι τις ασυλίες του ΤΑΙΠΕΔ. Θυμάμαι και άλλα, κύριε Υπουργέ, όπως την ασυλία σε τραπεζίτες, για να μη δικαστούν για απιστία που ρύθμιζαν τα χρέη των κομμάτων. Θέλετε και άλλες κατηγορίες; Οι κάτοχοι των μέσων μαζικής ενημέρωσης! Τι έχουν πάρει από εδώ; Τα πανωπροίκια στους κατασκευαστές, πριν καν εξεταστεί ο δρόμος αν θα φτάσει και πού θα φτάσει! Θέλετε και άλλες ομάδες, κύριε Υπουργέ; Δεν ξέρετε τίποτα;
Βέβαια κερδίσαμε δώδεκα θέσεις στη διαφθορά! Δεν είπατε σε ποιο νούμερο είμαστε! Τελευταία φορά που το άφησα, ήμασταν στο ογδόντα επτά, πίσω από πολλές αφρικανικές και πολλές ασιατικές χώρες. Δεν ξέρω τώρα σε ποιο νούμερο είμαστε. Δεν το παρακολουθώ πια. 
Προτιμώ να παρακολουθώ διάφορα έγγραφα του κ. Σούρλα, ο οποίος μιλώντας για τη διαπλοκή και για τη διαφθορά είπε ότι αυτά, αν είχαν συντελεστεί αλλιώς, αν είχε πιαστεί -όπως λέμε- η διαπλοκή στην υγεία ή αν είχε πιαστεί η λαθρεμπορία στα καύσιμα ή αν είχε πιαστεί η διαπλοκή του πολιτικού κόσμου με το οικονομικό σύστημα, ίσως να μη χρειαζόντουσαν καν μειώσεις και περικοπές. Αυτό θυμάμαι, κυρίως, που θα σήμαινε ένας άλλος δρόμος για τη χώρα. Γιατί ακόμα και αυτά τα οποία φέρνετε ως άρση των αδικιών νομίζω ότι τα έχετε υπονομεύσει με όλη την τακτική που έχετε ακολουθήσει. 
Θυμηθείτε τι δήλωναν Υπουργοί, μάλιστα, για το ότι τα δικαστήρια δεν θα καθορίσουν την οικονομική μας πολιτική. Αυτό συνέβη πριν υπάρξει η δεύτερη απόφαση. Αναφέρομαι, για παράδειγμα, στους στρατιωτικούς, που κέρδισαν το δικαστήριο, μέχρι να κερδίσουν και το δεύτερο, στο οποίο εγκαλούταν η διοίκηση γιατί δεν εφαρμόζει την απόφαση. Νομίζατε ότι και εκεί θα πάει μια απόφαση όπως πήγε, για παράδειγμα, για τις καθαρίστριες: Δικαιωμένες μεν, ανεφάρμοστη απόφαση δε, και οι οποίες στέκονται εκατό μέτρα από εμάς. Πώς το διαχειριζόσαστε αυτό; Πόσες φορές θα ξεγελάσετε; 
Τον Απρίλιο του 2012 τούς είπατε ότι δεν θα έχουμε περικοπές. Το είπατε με πολύ καθαρό τρόπο. Είναι ρήση του Πρωθυπουργού. Λίγο αργότερα οι περικοπές πήραν επιδόματα και μισθούς κατά τέτοιον τρόπο, που, όποιος γνωρίζει, ξέρει ότι έφτασαν το 55% των λειτουργικών δαπανών του προϋπολογισμού της άμυνας. Είναι τεράστιο το νούμερο! Στη συνέχεια τι έχουμε; Μια προσπάθεια σε πέντε δόσεις –τα μισά- αρχίζοντας με την αναδρομική ισχύ από τον φετινό Ιούλιο. 
Ξέρετε τι θα σημαίνει αυτό, την ίδια στιγμή που υπάρχει απειλή του νέου μισθολογίου, των φορολογικών παρακρατήσεων και βεβαίως όλος αυτός ο καταιγισμός προβλημάτων ή φοροεπιδρομής που υπάρχει για όλους τους Έλληνες; Θα καταλήξει στα 50 ευρώ, στα 70 ευρώ για τη μεγάλη μάζα των στελεχών των Ενόπλων Δυνάμεων και των Σωμάτων Ασφαλείας. Αυτό είναι δικαίωση; 
Πώς το είπε, όμως, ο Υπουργός των Οικονομικών; «Και προχωράμε στις αυξήσεις των στελεχών των Ενόπλων Δυνάμεων». Το να τους δώσεις κάτι από όλα αυτά τα οποία θα όφειλες να τους δώσεις, είναι οι αυξήσεις των μισθών τους; Εκεί καταλήγουμε; Η επικοινωνιακή διαχείριση η οποία γίνεται είναι σχεδόν δυσφημιστική για τους ανθρώπους, που θα πάρουν στο τέλος ένα πενηντάρικο. 
Το έχουμε τονίσει ξανά σε αυτήν την Αίθουσα. Είπατε: «Ε, δεν θα δώσουμε σε αυτούς.». Σήμερα, λέτε ότι επιχειρείτε. Πώς επιχειρείτε; Δήθεν ότι αυτά θα πάνε από το πλεόνασμα. Υπήρχε άλλος δρόμος. 
Έχουμε καταθέσει έγκαιρα έναν τελείως άλλο δρόμο. Ειρήσθω εν παρόδω ο τρόπος της τροπολογίας δεν είναι τρόπος. Έτσι θέλετε να αποφύγετε το πραγματικό πρόβλημα διαβίωσης του κόσμου αυτού. Να συζητήσουμε δηλαδή μόνο αν θα πάρουν το πενηντάρικο και να μη συζητήσουμε πολλά άλλα μέτρα που θα έπρεπε να έχουν παρθεί στο μεταρρυθμιστικό πρόγραμμα μέσα στις Ένοπλες Δυνάμεις, που να συγκρατούν τις λειτουργικές δαπάνες, να συγκρατούν και να είναι πιο δίκαιες διάφορες οικονομικές ρυθμίσεις. Να συζητήσουμε κυρίως όλες τις αλλαγές που έχουμε ζητήσει στο ζήτημα των προμηθειών, οι οποίες θα άφηναν περιθώρια μέσα από τον ίδιο προϋπολογισμό του Υπουργείου Εθνικής Άμυνας για να καλυφθεί μέρος απ’ αυτά. 
Αν κάποιος ενδιαφερόταν γι’ αυτήν την ομάδα και την κατηγορία των στελεχών, υπήρχαν προτάσεις που δεν σήμαιναν καθόλου, μα καθόλου, δημοσιονομικό κόστος. Τα έχουμε συζητήσει σε διάφορες ευκαιρίες. Κατάλογος ολόκληρος υπάρχει στο θέμα της μέριμνας του προσωπικού αυτού, όπως η συνυπηρέτηση, το να μην πηγαίνει στη νυχτερινή άσκηση το δεύτερο μέλος της ίδιας οικογένειας, το να έχει τα γονικά δικαιώματα που έχει ο κάθε δημόσιος υπάλληλος. Έχουμε συζητήσει πολλές τέτοιες λύσεις. Σ’ αυτές κωφεύσατε. Σ’ αυτές κάνατε ότι δεν καταλαβαίνατε. 
Εμείς δεν λέμε δώστε τα έτσι. Να αλλάξουμε και να μπορούσαμε να τα δώσουμε. Αλλά εσάς σας νοιάζει αυτή η διαχείριση, η οποία είναι τελείως παλαιοκομματικού τύπου. Πλησιάζουν οι εκλογές. Έχετε δυσφημήσει με τον χειρότερο τρόπο αυτούς τους ανθρώπους όλο αυτό το διάστημα και φτάνει μια στιγμή και λέτε «θα ξεκινήσουμε από εκεί να τα δώσουμε».
Κύριε Υπουργέ, είπατε τώρα να πάρουμε πίσω τις εκατό δόσεις στο κομμάτι του ΕΝΦΙΑ. Το παρουσιάσατε με τέτοιον τρόπο, ώστε θα κληθεί να το ψηφίσει η πλειοψηφία ως βελτίωση της ρύθμισης, αντί να πείτε πολύ καθαρά «το παίρνουμε πίσω». Φτιάξατε ένα σκηνικό μιας μεγάλης διαπραγμάτευσης, βγήκατε με πολύ φαντεζί τρόπο και είπατε «είναι νόμος του κράτους και δεν συζητείται» και το φέρνετε και το τροποποιείτε με μια επιχειρηματολογία ότι σχεδόν βοηθάει την συλλογή των εσόδων να σταματήσουν οι εκατό δόσεις στον ΕΝΦΙΑ. 
Θα κληθούν οι Βουλευτές που ψήφισαν τις εκατό δόσεις την προηγούμενη φορά να ψηφίσουν ότι ήταν λάθος το κομμάτι αυτό. Θα πρέπει κανένας να γίνεται πολύ σκληρόπετσος σιγά,σιγά με αυτά που συζητούνται. Πολύ σκληρόπετσος για να ψηφίζεις με διαφορά ορισμένων μηνών τα ακριβώς ανάποδα. Σε κάθε περίπτωση, λέω ότι το κλίμα που πάτε να φτιάξετε «εδώ έχουμε πλεονάσματα, μπορούμε να ρυθμίσουμε προβλήματα» σε συνδυασμό με εκείνο που η κοινωνία ζει σαν κύριο στοιχείο δείχνει ότι υπάρχει σ’ αυτό ένας εμπαιγμός. Έτσι έχουμε πολύ μεγάλες και καταγγελτικές φράσεις «νόμος και τάξη» και «υπάρχει νόμος και θα εφαρμοστεί ο νόμος». 
Ξεχνάτε ότι είμαστε τρεις μέρες πριν από το Πολυτεχνείο. Τίποτα δεν σας έχουν διδάξει τα σαράντα χρόνια. Νόμο είχαν φτιάξει κι αυτοί. Αλλά η έννοια του δικαίου που είχε ο νόμος τους ανατράπηκε και μετά πανηγυρίζαμε όλοι για την ανατροπή αυτή. 
Σας λέω να πάρετε πολύ καλά υπ’ όψιν σας ότι τη Δευτέρα έχουμε Πολυτεχνείο. Δεν σας έχει αγγίξει τίποτα. Δεν σας έχει χρωματίσει τίποτα από τα χρόνια που πέρασαν. Ξαναγυρίζετε σε ένα πρότυπο μάλλον παλαιοδεξιάς.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"23572"," Ολοκληρώστε, παρακαλώ .","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23573"," Σχετίζεται με το ότι από εκεί υπάρχει μια προσπάθεια να αποκτηθούν ψήφοι μετά την εξέλιξη Καρατζαφέρη και μετά βεβαίως την εξέλιξη με τη Χρυσή Αυγή και δεν θα σας βγει. 
Η δε θέση του ΠΑΣΟΚ είναι δεινή σ’ αυτήν τη συγκυβέρνηση. 
Ευχαριστώ.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"23574"," Κυρία Πρόεδρε, θα ήθελα τον λόγο.","ΧΑΡΑΛΑΜΠΟΣ ΑΘΑΝΑΣΙΟΥ",10
"23575"," Ορίστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23576"," Κύριε συνάδελφε, πρέπει να σας πω ότι εγώ ήμουν στο Πολυτεχνείο και αγωνίστηκα για το Πολυτεχνείο. 
Μάλιστα –δεν πρέπει να το λέω εγώ, αλλά θα το πω- σχετικό ποίημά μου έχει βραβευθεί.
Αυτά για την ιστορία.","ΧΑΡΑΛΑΜΠΟΣ ΑΘΑΝΑΣΙΟΥ",10
"23577"," Ο κ. Αποστόλου έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23578"," Κυρία Πρόεδρε, θα ήθελα τον λόγο για τρία δευτερόλεπτα.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"23579"," Όχι, κύριε Χατζηλάμπρου, τώρα. Δεν υπάρχει περίπτωση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23580"," Δεν μίλησα προσωπικά στον κύριο Υπουργό. Αλλά υπηρετεί μια Κυβέρνηση που δεν την αγγίζει τίποτα. Ίσως είναι ο λόγος που σας έβαλαν μπροστά.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"23581"," Εντάξει, εντάξει. Όλοι καταλαβαίνουμε τι θέλει να πει ο καθένας, κύριε Χατζηλάμπρου, όλοι έχουμε στοιχειώδη λογική και σκέψη. 
Δεν σας ακούει κανείς και δεν καταγράφονται. 
Ο κ. Αποστόλου έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23582"," Ελπίζω να μην ξαναγράψει άλλο ποίημα πάντως. Ελπίζουμε.","ΖΩΗ ΚΩΝΣΤΑΝΤΟΠΟΥΛΟΥ",272
"23583"," Φτάνει, κυρία Κωνσταντοπούλου. Φτάνει. Πρέπει σε κάθε θέμα να τοποθετείστε; Αν τοποθετηθούν όλοι οι συνάδελφοι που έχουν στη σκέψη τους κάτι, θα τρελαθούμε εδώ μέσα.  
Κύριε Αποστόλου, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23584"," Ξεκινώ, κυρία Πρόεδρε, με την τροπολογία του Υπουργείου Περιβάλλοντος, με την οποία εξαιρούνται από τις διαδικασίες νομιμοποίησης αυθαίρετα για τα οποία έχει εκδοθεί αμετάκλητη δικαστική απόφαση. 
Η τροπολογία αυτή, έτσι όπως έρχεται, αποτελεί χονδροειδέστατο νομικό και πολιτικό κόλπο. Έκανε αυτήν την κίνηση το Υπουργείο Περιβάλλοντος, γιατί ήθελε να διασώσει ένα θεσμικό πλαίσιο των νομιμοποιήσεων των αυθαιρέτων…
(Θόρυβος στην Αίθουσα)","ΕΥΑΓΓΕΛΟΣ ΑΠΟΣΤΟΛΟΥ",35
"23585"," Στα υπουργικά θα ήθελα ησυχία, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23586"," Έκανε, λοιπόν, αυτήν την κίνηση το ΥΠΕΚΑ, γιατί ήθελε να διασώσει το θεσμικό πλαίσιο των νομιμοποιήσεων των αυθαιρέτων που χωρίς τη συγκεκριμένη ρύθμιση κινδύνευε. Φαίνεται ότι με την απόφαση που έγινε γνωστή χθες το βράδυ, το ακυρωτικό δικαστήριο όχι μόνο αποφάνθηκε θετικά για τη συνταγματικότητα του ν. 4178/2013, αλλά και ανταποκρίθηκε άμεσα. Το Υπουργείο, έτσι, εμφανίζεται ότι τηρεί τη δέσμευση που είχε αναλάβει έναντι των δικαστών της ολομέλειας του Συμβουλίου της Επικρατείας κατά τη συζήτηση των αντίστοιχων προσφυγών πολιτών εναντίον του νόμου. 
Αυτό, όμως, που δεν αναφέρεται είναι ότι αφήνει στο απυρόβλητο χιλιάδες προκλητικά και κραυγαλέα κατεδαφιστέα αυθαίρετα, βίλες, ξενοδοχεία και κάθε είδους κτίσματα, που στο μεταξύ κατά το διάστημα εφαρμογής του νόμου, από τον Σεπτέμβριο του 2013 μέχρι σήμερα, έχουν ήδη τακτοποιηθεί. 
Είναι εντυπωσιακό το γεγονός ότι, ενώ αναγνωρίζει δημόσια την αντισυνταγματικότητα της συγκεκριμένης ρύθμισης, που εφαρμόζεται εδώ και δεκατρείς μήνες, αναφέρεται απλά ότι η αλλαγή γίνεται για την εναρμόνιση του νόμου με το άρθρο 29 του Συντάγματος, αγνοώντας όλα τα οποία που στο ενδιάμεσο διάστημα έχουν ήδη νομιμοποιηθεί. 
Την ίδια, βέβαια, ώρα ετοιμάζεται να παραταθεί για τουλάχιστον ακόμα έναν χρόνο, μέχρι τον Φεβρουάριο του 2016, η εισπρακτική επιχείρηση νομιμοποίησης αυθαιρέτων. Έλεος! 
Μέχρι πού θα φτάσει, κύριε Υπουργέ, η κοροϊδία προς τον  ελληνικό λαό; Μήπως μπορείτε να μας πείτε πόσες και ποιες, τουλάχιστον, τρανταχτές περιπτώσεις κατεδαφιστέων τελεσίδικα αυθαιρέτων νομιμοποιήθηκαν; Πώς θα απαντήσετε, για παράδειγμα, στους κτηνοτρόφους που αυτήν την περίοδο –εδώ και χρόνια μάλιστα- προσπαθούν να νομιμοποιήσουν τις σταβλικές τους εγκαταστάσεις και την ίδια ώρα βλέπουν παραβάτες εκλεκτούς να νομιμοποιούνται, ενώ οι ίδιοι σέρνονται στα δικαστήρια; 
Έρχομαι, τώρα, σε μια άλλη τροπολογία, τη με αριθμό 1987, που κατατέθηκε χθες το απόγευμα. Η συγκεκριμένη τροπολογία ανακηρύσσει τον Υπουργό Ανάπτυξης απόλυτο άρχοντα της οικονομικής δραστηριότητας της χώρας και αναφέρει χαρακτηριστικά: «Όλοι οι εμπλεκόμενοι φορείς, δημόσιες αρχές, νομικά πρόσωπα δημοσίου δικαίου ή άλλοι δημόσιοι φορείς οφείλουν εντός έξι μηνών να προσαρμόσουν τη σχετική με την αδειοδότηση των εποπτευόμενων από αυτούς οικονομικών δραστηριοτήτων νομοθεσία». Πράγμα το οποίο πάρα πολύ απλά σημαίνει ότι, αν περάσει άπρακτος ο χρόνος των έξι μηνών -αυτό θέλει ουσιαστικά να φέρει- ο Υπουργός Ανάπτυξης, με προεδρικά διατάγματα που εκδίδει, μπορεί να εισαγάγει τις ρυθμίσεις από μόνος του. 
Καταλαβαίνετε, λοιπόν, τι συμβαίνει με αυτήν τη ρύθμιση. Καταργείται ουσιαστικά η δημόσια διοίκηση. Καταργούνται όλοι οι ελεγκτικοί μηχανισμοί και, όπως αντιλαμβάνεστε, σε μια επίθεση που υπάρχει, ιδιαίτερα αυτήν την περίοδο, δεν θα μείνει τελικά τίποτα όρθιο. Αντιλαμβάνεστε τι γίνεται όταν εκδίδονται προεδρικά διατάγματα για να καλύψουν καταστάσεις, στις οποίες θα έπρεπε, τουλάχιστον, να ενεργοποιείται η δημόσια διοίκηση. Βάλτε τη δημόσια διοίκηση, βάλτε τους ελεγκτικούς μηχανισμούς να δουλέψουν. Δεν μπορεί να γίνονται και να έρχονται τέτοιες ρυθμίσεις.","ΕΥΑΓΓΕΛΟΣ ΑΠΟΣΤΟΛΟΥ",35
"23587"," Ευχαριστούμε.
Τον λόγο έχει η κ. Φεβρωνία Πατριανάκου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23588"," Ευχαριστώ, κυρία Πρόεδρε. 
Στην ιδρυτική διακήρυξη της παράταξης μου, απαραίτητη προϋπόθεση και έννοια της δημοκρατίας είναι κάθε πολίτης να είναι απαλλαγμένος από την αβεβαιότητα για το μέλλον του, εξασφαλίζοντας μόνιμη απασχόληση, δίκαιη αμοιβή του μόχθου του και πλήρη ασφάλιση για το μέλλον αυτού και του παιδιού του. Πριν από δύο χρόνια όταν ο ελληνικός λαός μάς έταξε να διαχειριστούμε στο πλαίσιο της συγκυβέρνησης μία έκτακτη κατάσταση, τίποτα από αυτά δεν ήταν διασφαλισμένο. 
Να θυμίσω ότι πριν από δύο χρόνια είχαμε τη βεβαιότητα της εξόδου της Ελλάδας από την Ευρωζώνη και την Ευρωπαϊκή Ένωση συνεπακόλουθα, τον αποκλεισμό από τις αγορές, τη διεθνή ανυποληψία, την απειλή της τραπεζικής κατάρρευσης, παρατεταμένη ύφεση και δραματική αύξηση της ανεργίας, εσωτερική γενική αναταραχή, γενικευμένη αβεβαιότητα και ανεξέλεγκτο φόβο. 
Αυτό που κληθήκαμε να διαχειριστούμε, αυτές οι έκτακτες συνθήκες που απαιτούσαν έκτακτα μέτρα -δεν είναι της παρούσης να συζητήσουμε τους λόγους- ήταν σε μία περίοδο κατά την οποία η δημόσια ωφέλεια συνταυτίστηκε με το δημοσιονομικό όφελος. Η βίαιη δημοσιονομική προσαρμογή, η οποία είχε προσυμφωνηθεί από προηγούμενη Κυβέρνηση, δεν άφησε κανέναν πολίτη σε αυτήν τη χώρα ανέγγιχτο. Σε συνδυασμό δε με την έλλειψη ρευστότητας, τη συρρίκνωση του ΑΕΠ, επήλθε αυξημένη φτώχεια, κοινωνικός και οικονομικός αποκλεισμός μεγάλων κοινωνικών ομάδων, αύξηση των νοικοκυριών που δεν μπορούν να ανταποκριθούν στις υποχρεώσεις τους, αύξηση οφειλών και οφειλετών, αύξηση μικρομεσαίων επιχειρήσεων που ασφυκτιούσαν και βεβαίως πολιτικές επιπτώσεις, όπου διόγκωσαν ολοκληρωτικά κόμματα ή κόμματα τα οποία βρέθηκαν ξαφνικά από το 3% στο 30% γιατί από κόμματα διαμαρτυρίας έγιναν υποδοχείς μεγάλου αριθμού ψηφοφόρων. 
Το τέλος του μνημονίου οριοθετεί μία νέα εποχή, μία νέα περίοδο, η οποία συνοδεύεται με σαφέστατα σημάδια ανάκαμψης, όπου η χώρα και τη διεθνή της αξιοπιστία αύξησε και τη σταθεροποίηση στη ζώνη του Ευρώ πέτυχε και τη βιωσιμότητα του τραπεζικού συστήματος διασφάλισε και την επιστροφή στις διεθνείς αγορές κατάφερε, με όρους και προϋποθέσεις οι οποίοι προδικάζουν το τι θα επακολουθήσει. Για τη σταδιακή ανάκτηση της διεθνούς ανταγωνιστικότητας αλλά και της ανταγωνιστικότητας της ελληνικής οικονομίας είναι πάλι σαφέστατα τα σημάδια. Είναι δεδομένο ότι η κοινωνική ειρήνη επικράτησε τα τελευταία δύο χρόνια και αργά, αλλά σταθερά, είμαστε πια στον δρόμο της ανάπτυξης, που αυτή πλέον θα φέρει και μία σειρά μέτρα ανακούφισης και ελάφρυνσης των πολιτών, της οικονομίας και της κοινωνίας. 
Σαφή δείγματα ήταν το κοινωνικό μέρισμα που διανεμήθηκε, ήταν οι εκατό δόσεις οι οποίες ψηφίστηκαν, είναι το ελάχιστο εγγυημένο εισόδημα, είναι η σημερινή τροπολογία, η οποία διευθετεί τα ληξιπρόθεσμα δάνεια των επιχειρήσεων προς τις τράπεζες, τα χρηματοπιστωτικά ιδρύματα και προς το δημόσιο. 
Η μικρομεσαία επιχείρηση σήμερα συμβάλλει κατά 70% στην απασχόληση στη χώρα και στο 58% του προστιθέμενου κέρδους στην ελληνική οικονομία. Από τα 40 δισεκατομμύρια που έχουμε καθυστερούμενες επιχειρηματικές οφειλές σε τράπεζες, τα 13 δισεκατομμύρια είναι από μικρομεσαίες επιχειρήσεις. Βεβαίως, είναι ικανοποιητικό ότι η ΕΣΕΕ σε ανακοίνωσή της αναγνωρίζει ότι αυτή η ρύθμιση καλύπτει ένα πολύ μεγάλο ποσοστό υπερχρεωμένων επιχειρήσεων, συντομεύει τους χρόνους επίλυσης, διαγράφει ένα ικανοποιητικό ποσοστό χρεών και επιπλέον θεωρεί ότι είναι ικανοποιητικά τα κριτήρια ένταξης και αφορά τον μεγαλύτερο αριθμό μικρομεσαίων επιχειρήσεων. 
Κατά συνέπεια θα ήθελα να βάλω δύο καινούργια ζητά. Προφανώς, η ρύθμιση αφορά όλα τα χρηματοπιστωτικά ιδρύματα, ακόμα και αυτά που έμειναν με τους εκκαθαριστές, και ταυτόχρονα θα πρέπει να εξετάσουμε με πολύ μεγάλη σαφήνεια το θέμα του ηθικού κινδύνου που θέτουν όλοι όσοι ασχολούνται ενεργά με την οικονομία. 
Διότι θα πρέπει να επιβραβεύονται οι συνεπείς οφειλέτες. 
Η κρίση μάς έθιξε όλους. Το θέμα είναι ότι κάποιοι πράγματι δεν μπορούσαν να ανταποκριθούν, αλλά κάποιοι άλλοι έκοψαν και από το φαγητό των παιδιών τους για να πληρώνουν τα χρέη τους και τις υποχρεώσεις τους. 
Άρα θα πρέπει και γι’ αυτούς να μεριμνήσει η ελληνική πολιτεία, είτε με επιδότηση επιτοκίου είτε με μειώσεις επιτοκίων είτε με μία σειρά μέτρων που θα αναλάβει, προκειμένου να ανταμειφθούν όλοι εκείνοι οι πολίτες που έκαναν το χρέος τους ακόμα και τις πιο δύσκολες στιγμές, ακόμα και σε βάρος της οικογένειάς τους. 
Όσον αφορά τη δεύτερη ρύθμιση, την αναπλήρωση των απωλειών των στελεχών των Σωμάτων Ασφαλείας και των Ενόπλων Δυνάμεων, δημοσιεύτηκε μια έρευνα κοινής γνώμης -η οποία γινόταν ετησίως προ κρίσης- για το πώς αντιλαμβάνονται τους θεσμούς οι πολίτες. Σε αυτήν την έρευνα πρώτος καταλαμβάνει την εμπιστοσύνη των πολιτών ο Στρατός, οι Ένοπλες Δυνάμεις, και δεύτερη η Ελληνική Αστυνομία. Την Ελληνική Αστυνομία την εμπιστεύεται το 70% των πολιτών, ενώ δεν την εμπιστεύεται το 26%. 
Βεβαίως, μπορώ να υποψιαστώ από ποιο κόμμα προέρχονται αυτοί που δεν εμπιστεύονται την Ελληνική Αστυνομία. Είναι αυτοί που δεν χάνουν ποτέ ευκαιρία να καταγγέλλουν τα Σώματα Ασφαλείας. Είναι αυτοί που δεν βρήκαν ποτέ έναν καλό λόγο να πουν γι’ αυτούς που, όταν η Τουρκία κάνει εξαγωγές κρίσης, όταν αντιμετωπίζουμε την προκλητικότητά της, είναι αυτοί που προασπίζονται τα σύνορα. Είναι αυτοί που προασπίζονται την εθνική ακεραιότητα. Είναι αυτοί που δίνουν τις αερομαχίες. Είναι αυτοί που φυλάσσουν τα θαλάσσια σύνορα. Είναι αυτοί που διασφαλίζουν στους δρόμους και στις γειτονιές την ασφάλεια των πολιτών. 
Γι’ αυτούς, λοιπόν -και το λέω για να απαντήσω σε όσους που λένε ότι «αμάν πια, γιατί χαϊδεύετε αυτές τις κοινωνικές ομάδες;»- ορθά το Συμβούλιο της Επικρατείας όρισε ότι θα πρέπει οι αποδοχές τους να είναι επαρκείς για αξιοπρεπή διαβίωση και ανάλογες της σημασίας της αποστολής τους. 
Θέλω να πιστεύω ότι η κατά το ήμισυ αποκατάστασή τους, σύμφωνα με τη δικαστική απόφαση, είναι προσωρινό μέτρο και ότι θα επέλθει καθ’ ολοκληρίαν αποκατάσταση. Διότι δεν διανοούμαι ότι ο Αρχηγός ΓΕΕΘΑ λαμβάνει μισθό 1.875 ευρώ μηνιαίως και ότι ο Ανθυπολοχαγός λαμβάνει μισθό 875 ευρώ. 
Κυρία Πρόεδρε, θα ήθελα να μιλήσω και για τους ομολογιούχους. Οι ομολογιούχοι είναι τα πραγματικά θύματα, είναι ένδειξη του τι συνέβη σε αυτήν τη χώρα. Χθες βγήκαν στη δημοσιότητα δηλώσεις του κ. Γκάιτνερ, ο οποίος επιτελούσε ρόλο Υπουργού Οικονομικών των ΗΠΑ τον Φεβρουάριο 2010, και ο οποίος είπε τις εξής απίστευτες φράσεις για το κλίμα που επικρατούσε για τη χώρα μας, αλλά κυρίως για τον ελληνικό λαό. 
Είπε λοιπόν ότι οι Ευρωπαίοι αξιωματούχοι τότε, αιφνιδιασμένοι από αυτό που συνέβαινε, έλεγαν: «Θα δώσουμε στους Έλληνες ένα μάθημα. Είναι φριχτοί. Μας είπαν ψέματα. Είναι απαίσιοι και άσωτοι, μας εκμεταλλεύτηκαν και θα τους συντρίψουμε.».","ΦΕΒΡΩΝΙΑ ΠΑΤΡΙΑΝΑΚΟΥ",422
"23589"," Ολοκληρώστε, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23590"," Ολοκληρώνω, κυρία Πρόεδρε. 
Οι ομολογιούχοι, λοιπόν, είναι τα θύματα αυτής της άσκησης πραγματικής βίας προς τους Έλληνες πολίτες. Είναι άνθρωποι που διέθεσαν τις οικονομίες μιας ζωής και εμπιστεύτηκαν το ελληνικό δημόσιο, προκειμένου να καταθέσουν τις αποταμιεύσεις τους. Γι’ αυτούς δεν ίσχυσε το όριο των 100.000 ευρώ. Γι’ αυτούς δεν ίσχυσαν οι κανόνες που ισχύουν για όλους τους καταθέτες σε όλη την Ευρώπη. Αυτοί αντιμετωπίστηκαν ως επενδυτές. Σήμερα το ελληνικό δημόσιο τους καλεί να πληρώσουν ΕΝΦΙΑ από εκεί που δεν έχουν, τους καλεί να πληρώσουν φόρους εισοδήματος από εκεί που δεν έχουν. 
Κατά συνέπεια, λοιπόν, δεν θεωρώ ότι είναι περισσότερο ευαίσθητοι οι συνάδελφοι της Αντιπολίτευσης, που κατέθεσαν τροπολογίες. Θα πρέπει με πολύ μεγάλη σοβαρότητα η ελληνική Κυβέρνηση να αντιμετωπίσει αυτό το πολύ μεγάλο θέμα και να αποκαταστήσει αυτούς τους πολίτες.","ΦΕΒΡΩΝΙΑ ΠΑΤΡΙΑΝΑΚΟΥ",422
"23591"," Κλείστε την ομιλία σας, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23592"," Κλείνω με μια φράση, κυρία Πρόεδρε. 
Προηγουμένως ο κύριος Υπουργός μάς είπε ότι οι συνεπείς φορολογούμενοι πρέπει να επιβραβεύονται. Τριάντα δύο Βουλευτές, λοιπόν, σήμερα καταθέσαμε κοινοβουλευτική παρέμβαση, με την οποία ζητούμε ακριβώς αυτό που μας είπε ο Υπουργός σήμερα, να μην ταυτίζουμε τις βεβαιωμένες οφειλές με τις μη ληξιπρόθεσμες οφειλές. 
Δεν μπορεί να έρχεται το ελληνικό δημόσιο και να παρακρατά από τις επιστροφές φόρων μη ληξιπρόθεσμες οφειλές, απλώς και μόνο γιατί είναι βεβαιωμένες. 
Είναι παράλογο. Και όταν έρχεται και διορθώνει τη διάταξη που ψηφίσαμε πριν από κάποιες μέρες, πρέπει να διορθώσει συνολικά τη διάταξη που κατ’ ουσίαν επιβραβεύει όλους αυτούς που κοροϊδεύουν το ελληνικό δημόσιο και δεν μπορεί να προστατεύσει αυτούς που πραγματικά είναι συνεπείς. Άλλο ληξιπρόθεσμες και άλλο βεβαιωμένες.","ΦΕΒΡΩΝΙΑ ΠΑΤΡΙΑΝΑΚΟΥ",422
"23593"," Ευχαριστούμε πολύ. Φτάνει...","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23594"," Ευχαριστώ, κυρία Πρόεδρε.
(Χειροκροτήματα από την πτέρυγα της Νέας Δημοκρατίας)","ΦΕΒΡΩΝΙΑ ΠΑΤΡΙΑΝΑΚΟΥ",422
"23595"," Η κ. Αραμπατζή έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23596"," Ευχαριστώ, κυρία Πρόεδρε.
Κύριοι Υπουργοί, κυρίες και κύριοι Βουλευτές, λυπάμαι πραγματικά που στον χρόνο της ομιλίας μου δεν θα αναφερθώ στη γενναία ρύθμιση των κόκκινων επιχειρηματικών δανείων, στη μεγαλύτερη αναδιάρθρωση ιδιωτικού χρέους που έγινε ποτέ, μία ρύθμιση που αφορά επιτέλους και τα κόκκινα δάνεια των αγροτών, αλλά συνδέεται ευθέως και με την άλλη, πρόσφατη και πολύ ανακουφιστική ρύθμιση των εβδομήντα δύο και εκατό δόσεων, που αποδεικνύει ότι η Κυβέρνηση, τώρα που βελτιώνονται οι δείκτες, εργάζεται για την ουσιαστική ελάφρυνση των πολιτών. 
Θα αναφερθώ, δυστυχώς, σε ένα θέμα που αδικεί την τιτάνια προσπάθεια της Κυβέρνησης. Επτά Βουλευτές της Νέας Δημοκρατίας έχουμε υπογράψει και καταθέσει τροπολογία, προκειμένου να αποτραπεί την ύστατη στιγμή ο ενταφιασμός της ελληνικής κτηνοτροφίας λόγω βοσκοτόπων. 
Το 2012, κυρίες και κύριοι Βουλευτές -για να καταλάβουν και όσοι πιθανώς δεν έχουν ασχοληθεί με το θέμα-, η επιλέξιμη έκταση για την Ελλάδα μειώθηκε δραματικά σε σχέση με το παρελθόν σε δεκαεπτά εκατομμύρια οκτακόσιες χιλιάδες στρέμματα. Είναι επιλέξιμες εκτάσεις -το λέω και το τονίζω- και όχι πραγματικές αυτές που χαρακτηρίστηκαν ως τέτοιες δικαίως ή αδίκως. Αδίκως θα πω εγώ γιατί στην πραγματικότητα η ελληνική επικράτεια είναι γεμάτη από πραγματικούς βοσκοτόπους, που όμως στα χαρτιά δεν αναγνωρίζονται. 
Πόσο σημαντικό είναι να θεωρούνται επιλέξιμες οι εκτάσεις; Κεφαλαιώδες. Από αυτόν τον χαρακτηρισμό, κυρίες και κύριοι, εξαρτάται η ενεργοποίηση των δικαιωμάτων της αγροτικής παραγωγής, τα λεφτά δηλαδή που λαμβάνει ο χειμαζόμενος Έλληνας κτηνοτρόφος από την Ευρωπαϊκή Ένωση, είτε ως ενίσχυση –τα λεγόμενα «δικαιώματα»- είτε ως εξισωτική αποζημίωση είτε όλα τα υπόλοιπα προγράμματα, λεφτά αναγκαία για να επιβιώσει ο ίδιος και η επιχείρησή του.
Επειδή πολύς λόγος γίνεται πολλές φορές για τους αγρότες και για το ότι ενδεχομένως διασπάθισαν κοινοτικές επιδοτήσεις, θα πω ειδικά για τους κτηνοτρόφους ότι πρόκειται για μία επαγγελματική τάξη που δουλεύει τριακόσιες εξήντα πέντε μέρες τον χρόνο, πληρώνεται το γάλα  που παράγει με εξάμηνες και οκτάμηνες επιταγές, δεν έχει χρήματα να πάρει για τις ζωοτροφές της και χάνει και τις φυσικές ζωοτροφές - για παράδειγμα, τα γνωστά ενσιρώματα καλαμποκιού- όταν τύχει και πέσει κανένα δυνατό χαλάζι και μέχρι να αποζημιώσει ο ΕΛΓΑ, έσπασε η αλυσίδα. 
Γι’ αυτόν τον λόγο, κυρίες και κύριοι Βουλευτές, ξοδεύουμε -και φοβάμαι ότι θα συνεχίσουμε να ξοδεύουμε- 2 δισεκατομμύρια τον χρόνο για εισαγωγή κτηνοτροφικών προϊόντων, εμείς, μια χώρα κατ’ εξοχήν γεωργοκτηνοτροφική, γιατί το κατ’ εξοχήν παραγωγικό μας μοντέλο καταδικάζεται με τέτοιες πλημμέλειες. 
Από το 2013, λοιπόν, μειώθηκαν οι επιλέξιμες εκτάσεις και αυτό βεβαίως, για να ακριβολογούμε, δεν είναι ευθύνη της Κυβέρνησης Σαμαρά. Ήμασταν απροετοίμαστοι χρόνια τώρα ως παρατημένη κρατική μηχανή, χωρίς επικαιροποιημένους χάρτες, που να λένε ότι αυτό είναι δάσος και αυτό επιλέξιμη έκταση. Το 2013, λοιπόν, με αναθέσεις του ποδαριού, τις οποίες χρυσοπληρώσαμε, κατανείμαμε την πίτα των επιλεξίμων για το 2013 και τώρα για το 2014. Δυστυχώς, με τρόπο αδιαφανή, αδικαιολόγητο και καταχρηστικό και με ευθύνες του αρμόδιου φορέα πληρωμών, ολόκληροι νομοί αδικήθηκαν κατάφωρα χάνοντας τεράστιες εκτάσεις βοσκοτόπων -έως και 90% μείωση υπήρξε στους δήμους του νομού τον οποίο εκπροσωπώ- και μένοντας με χιλιάδες κτηνοτρόφους απλήρωτους. 
Έκανα πολλές παρεμβάσεις από τον Μάιο του 2013, όταν είδα το πρόβλημα, θεσμικές και δημόσιες. Κρίνοντας από το αποτέλεσμα, θα πω ότι έγιναν σε ώτα μη ακουόντων, σε μία αδιάφορη, κουρασμένη και βεβαίως, αποπροσανατολισμένη ηγεσία του Υπουργείου Αγροτικής Ανάπτυξης από τους υπηρεσιακούς παράγοντες του ΟΠΕΚΕΠΕ, που διαβεβαίωναν ότι όλοι οι πραγματικοί κτηνοτρόφοι θα πληρωθούν. 
Στην πραγματικότητα μόνο για τον Νομό Σερρών θα σας πω ότι δικαιούμαστε ακόμα για το 2013 -και δεν τα έχουμε πάρει- 2,5 εκατομμύρια ευρώ. Βεβαίως, το κακό συνεχίζεται, επιδεινώνεται το 2014. 
Το προβλέψαμε οι Βουλευτές που καταθέσαμε την τροπολογία στην αιτιολογική μας έκθεση. Προχθές πληρώθηκαν αγρότες και κτηνοτρόφοι την πρώτη δόση της ενιαίας ενίσχυσης και το αποτέλεσμα ήταν πανωλεθρία. Λιγότερα από το 2013, χωρίς καμμία αιτιολογία γιατί παίρνουν συγκεκριμένα ποσοστά και πού αυτά αντιστοιχούν.
Από την άλλη μεριά, βέβαια, άλλοι νομοί, όπως η Λακωνία, για παράδειγμα–δεν έχω τίποτα με τους ανθρώπους, τυχαίνει όμως να είναι η εκλογική περιφέρεια του Προέδρου του ΟΠΕΚΕΠΕ-, τακτοποιήθηκαν πέρυσι, τακτοποιούνται ακόμα καλύτερα φέτος. 
Επειδή, λοιπόν, είναι θέμα ουσίας και πολιτικής αξιοπιστίας, ζητούμε με την εν λόγω τροπολογία ως έσχατη πρόταση, ως έσχατη λύση, προκειμένου να εξομαλυνθούν οι κατάφωρες αδικίες για τις δύο χρονιές 2013 και 2014, ορθολογική κατανομή των επιλέξιμων εκτάσεων με ενδεχόμενη μεσοσταθμική μείωση των επιλέξιμων βοσκήσιμων εκτάσεων πανελλαδικά από νομούς που παρουσιάζουν μεγαλύτερη αυτάρκεια. 
Δηλαδή, απλά, πολιτικά και όχι τεχνοκρατικά, ισότιμη και αναλογική αντιμετώπιση όλων. Υπάρχει κανείς σε αυτήν την Αίθουσα που να έχει αντίρρηση στην ισότιμη και αναλογική κατανομή; Από τη συνολική εθνική πίτα θα πάρουμε όλοι αυτό που μας αναλογεί με δικαιοσύνη. Ίσοι στο κέρδος, ίσοι και στη χασούρα. 
Το λέω αυτό και ως απάντηση στις κορόνες του Βουλευτή των Ανεξαρτήτων Ελλήνων που χθες μίλησε για τροπολογία ντροπής, ψηφοθηρία και άλλα ατυχή. Θα απαντήσω ότι, πρώτον, είναι ντροπή να ανέχεστε να έχουν συντελεστεί κατάφωρες αδικίες και να επιμένετε να παραμείνουν ως έχουν στην επικράτεια. Γιατί, θυμίζω στον κ. Δαμοβολίτη ότι εδώ δεν εκπροσωπούμε την εκλογική μας περιφέρεια, αλλά το σύνολο του ελληνικού λαού.
Δεύτερον, επειδή είπε για συλλογική διεκδίκηση έναντι της Ευρωπαϊκής Ένωσης, θα του απαντήσω ότι το ενδιαφέρον τους είναι πάρα πολύ όψιμο. Πέραν του γεγονότος ότι το κόμμα τους δεν έκανε καμμία παρέμβαση για το θέμα δύο χρόνια τώρα, αγνοεί προφανώς ότι υπήρξε τροπολογία δεκατεσσάρων Βουλευτών. Αναρωτιέμαι πού ήταν τότε η υποστήριξη αλλά και οι υπογραφές τους για τον χαρακτηρισμό σε συνέχεια της διαπραγμάτευσης με την Ευρωπαϊκή Ένωση χιλιάδων ελληνικών εκτάσεων -που μέχρι χθες θεωρούνταν δασικές- από το 2015 να θεωρούνται επιλέξιμες. 
Κυρίες και κύριοι, ζητάμε ορθολογική διαχείριση, ενεργοποίηση δικαιωμάτων σε εκτάσεις που μπορεί να προκύψουν από αναλογική μείωση γειτονικών περιοχών, έτσι ώστε να περιοριστούν οι έντονες, αδικαιολόγητες, αυθαίρετες και άδικες μειώσεις σε κάποιους νομούς έναντι άλλων, που δεν εμφανίζουν προβλήματα ή παρουσιάζουν περίσσια.
Για αυτήν την παλινωδία βεβαίως, κύριε Υπουργέ Αγροτικής Ανάπτυξης και κύριε Αναπληρωτή, ο μόνος που δεν φταίει είναι ο κτηνοτρόφος, ο οποίος άδικα δεν πληρώνεται από χαμένους βοσκοτόπους. Υπάρχει πολιτική ευθύνη σε μία πλημμελή εσωτερική διαχείριση της κοινοτικής νομοθεσίας και αμέλεια βαρύτατη, γιατί δύο χρόνια τώρα εσείς και οι προκάτοχοί σας αφήσατε ένα πρόβλημα να γιγαντώνεται.
Ο εποπτευόμενος από εσάς Οργανισμός Πληρωμών και Ελέγχου Κοινοτικών Ενισχύσεων αποδεικνύεται εν τοις πράγμασι ότι δώδεκα χρόνια μάλλον δεν κάνει καλά τη δουλειά του, εξ ου και τα πρόστιμα 1 δισεκατομμυρίου που μας έχουν καταλογίσει.
Ζητώ, λοιπόν, επιτέλους στοιχεία. Από το 2010 ο ΟΠΕΚΕΠΕ δεν βάζει στοιχεία στις σελίδες του. Καλώ τους αρμόδιους Υπουργούς, τον Υπουργό και τον Αναπληρωτή, τη Δευτέρα κιόλας να υπάρχει μία έκτακτη σύγκληση της Επιτροπής Παραγωγής και Εμπορίου εδώ στη Βουλή και να μας δώσετε στοιχεία ανά νομό για το 2012, 2013 και 2014. Ποιος και γιατί πληρώνεται, ποια ήταν και ποια έγιναν επιλέξιμα. Σε ποιους νομούς επιβλήθηκαν πρόστιμα, σε πόσους κτηνοτρόφους και ποιος τελικά θα πληρώσει τον λογαριασμό.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα τελειώσω, κυρία Πρόεδρε.
Μέχρι τη δεύτερη δόση της ενιαίας ενίσχυσης απομένει ένας μήνας. Η τροπολογία δείχνει τη μόνιμη, ρεαλιστική και δίκαιη διέξοδο για το ’13 και το ’14.
Δώστε, λοιπόν, εδώ και τώρα κάποια λύση, κύριοι Υπουργοί, αλλιώς κινδυνεύετε να μείνετε στην ιστορία ως οι Υπουργοί που τσάκισαν την ελληνική κτηνοτροφία.
Μόλις πριν από την ομιλία μου –και κλείνω, κυρία Πρόεδρε-, πήρα μια απάντηση για το θέμα που είχαμε θίξει, για την παρακράτηση του ΕΝΦΙΑ από επιστροφές εισοδήματος, ΦΠΑ, φόρου πετρελαίου και εκλογικών επιδομάτων την οποία απευθύναμε πολλοί Βουλευτές προς τους αρμόδιους Υπουργούς Αγροτικής Ανάπτυξης και Οικονομικών. Η απάντηση από τον Υπουργό Αγροτικής Ανάπτυξης ήταν ότι είναι αναρμόδιος να απαντήσει.
(Χειροκροτήματα από την πτέρυγα της Νέας Δημοκρατίας)","ΦΩΤΕΙΝΗ ΑΡΑΜΠΑΤΖΗ",36
"23597"," Ευχαριστούμε πολύ, κυρία Αραμπατζή.
Κυρίες και κύριοι συνάδελφοι, η Διάσκεψη των Προέδρων στη σημερινή της συνεδρίαση συζήτησε διεξοδικά την ανάγκη βελτίωσης των όρων επιτέλεσης του κοινοβουλευτικού έργου. Σε αυτό το πλαίσιο συνιστά ιδιαιτέρως στα μέλη της Κυβέρνησης να συνδράμουν σε αυτήν την προσπάθεια, ιδίως με τη συνεπή παρουσία τους στον κοινοβουλευτικό έλεγχο, με την έγκαιρη κατάθεση των τροπολογιών και με την αυτοπρόσωπη ανάπτυξη του περιεχομένου τους ενώπιον της Ολομέλειας.
Επίσης, κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα επτά μαθητές και μαθήτριες και τέσσερις εκπαιδευτικοί συνοδοί τους από το 2ο Γυμνάσιο Αλμυρού Μαγνησίας.
Η Βουλής τούς καλωσορίζει.
(Χειροκροτήματα απ’ όλες τις πτέρυγες της Βουλής)
Επίσης, από την Κοινοβουλευτική Ομάδα του ΠΑΣΟΚ λάβαμε επιστολή με την οποία μάς ενημερώνει ότι στο συζητούμενο σήμερα νομοσχέδιο, ο ειδικός αγορητής αντικαθίσταται και θα είναι ο κ. Χρήστος Γκόκας.
Τον λόγο έχει ο Υπουργός Ανάπτυξης, κ. Σκρέκας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23598"," Ευχαριστώ πολύ, κυρία Πρόεδρε.
Κυρίες και κύριοι Βουλευτές, αγαπητοί συνάδελφοι, συζητούμε σήμερα στην Ολομέλεια της Βουλής μια πάρα πολύ σπουδαία ρύθμιση, μια ρύθμιση που πράγματι αφορά τη μεγαλύτερη αναδιάρθρωση ιδιωτικού χρέους που έχει γίνει ποτέ στην Ελλάδα. 
Ο στόχος είναι διπλός. Από τη μία πλευρά να δώσουμε τη δυνατότητα στις επιχειρήσεις που έχουν χρέη προς τις τράπεζες να αναπνεύσουν οικονομικά και να αποφύγουν το κλείσιμο. Από την άλλη, μέσα από τη διάσωση επιχειρήσεων και ιδιαίτερα μικρομεσαίων επιχειρήσεων, να ενισχύσουμε αποφασιστικά την εθνική οικονομία και την απασχόληση.
Αυτή η αναδιάρθρωση γίνεται σε μία χρονική περίοδο κατά την οποία η Ελλάδα βρίσκεται σε ένα σταυροδρόμι. Μετά από έξι χρόνια συνεχούς ύφεσης, η ελληνική οικονομία σταθεροποιείται και πλέον μπαίνει σε τροχιά ανάκαμψης. Σύμφωνα με όλες τις προβλέψεις το 2015 η ανάκαμψη θα ενισχυθεί ακόμη περισσότερο και δεν είναι κάτι το οποίο υποστηρίζει η Κυβέρνηση μόνο. Είναι και η πρόσφατη έκθεση της Ευρωπαϊκής Επιτροπής που επιβεβαιώνει αυτήν την εκτίμηση. Σύμφωνα με αυτήν την έκθεση, για το 2015 η ελληνική οικονομία προβλέπεται να αναπτυχθεί με ρυθμό 2,9% κατακτώντας έτσι τη δεύτερη θέση σε όλη την Ευρωπαϊκή Ένωση. 
Όλοι, κυρίες και κύριοι Βουλευτές, αναγνωρίζουν ότι η ανάπτυξη της ελληνικής οικονομίας συνδέεται άμεσα με την καταπολέμηση της ανεργίας. Το 2012, όταν η παρούσα Κυβέρνηση ανέλαβε τη διακυβέρνηση της χώρας, τα πράγματα δεν ήταν έτσι όπως είναι σήμερα. Ο ρυθμός αύξησης της ανεργίας ήταν εφιαλτικός. Να θυμίσω ότι είχαν τριάντα χιλιάδες νέους άνεργους κάθε μήνα. Φέτος, για πρώτη φορά μετά από χρόνια, η ανεργία μειώνεται. Το καθαρό ισοζύγιο τη χρονιά που διανύουμε, το 2014, σε ό,τι αφορά τις νέες θέσεις εργασίας είναι τουλάχιστον ογδόντα χιλιάδες και αν συνεχίσουμε με τον ίδιο ρυθμό η θετική τάση θα διατηρηθεί και θα ενισχυθεί ακόμη περισσότερο την επόμενη χρονιά. 
Γι’ αυτό, κυρίες και κύριοι συνάδελφοι, το πρωταρχικό μας μέλημα είναι η ενίσχυση και διευκόλυνση της επιχειρηματικότητας και ιδιαίτερα της επιχειρηματικότητας των νέων. Και αυτό το πετυχαίνουμε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κυρία Πρόεδρε, θα χρειαστώ την ανοχή σας, γιατί πρόκειται για μία πολύ σημαντική ρύθμιση.","ΚΩΝΣΤΑΝΤΙΝΟΣ ΣΚΡΕΚΑΣ",468
"23599"," Ναι, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23600"," Τα στοιχεία δείχνουν, για παράδειγμα, ότι το 2013 η Ελλάδα βρισκόταν στη θέση εκατόν σαράντα επτά στην κατάταξη της Παγκόσμιας Τράπεζας ως προς την ευκολία έναρξης μιας νέας επιχείρησης. Το 2014, σύμφωνα με τη μέτρηση του ίδιου διεθνούς οργανισμού, η χώρα μας βρίσκεται στην τριακοστή έκτη θέση, δηλαδή σημειώσαμε μία πρόοδο εκατόν έντεκα θέσεων μόλις σε έναν χρόνο. 
Επιτεύγματα, λοιπόν, σαν και αυτό, κυρίες και κύριοι συνάδελφοι, δεν επιτυγχάνονται με έναν μαγικό τρόπο. Βασίζονται σε μεταρρυθμίσεις που εφαρμόστηκαν και εξακολουθούν να εφαρμόζονται με πρωτόγνωρους ρυθμούς. 
Πράγματα που έπρεπε να έχουν γίνει σε αυτήν τη χώρα σε βάθος πολλών ετών υλοποιούνται από αυτήν την Κυβέρνηση σε τριάντα μόλις μήνες. 
Όλα τα παραπάνω βέβαια δεν είναι αρκετά, αν δεν αποκατασταθεί κάτι πολύ σημαντικό. Τι είναι αυτό; Η ρευστότητα στην αγορά. Οι επιχειρήσεις, κυρίες και κύριοι Βουλευτές, δεν μπορούν να επιβιώσουν αν δεν έχουν πρόσβαση σε κεφάλαια. Γι’ αυτό ένας από τους βασικούς μας στόχους είναι η διευκόλυνση της πρόσβασης των επιχειρήσεων σε χρήματα που θα χρησιμοποιηθούν σε παραγωγικές επενδύσεις και είναι βέβαιο ότι θα δώσουν ώθηση στην ανάπτυξη της εθνικής μας οικονομίας. 
Οι θυσίες των Ελλήνων δεν πηγαίνουν και δεν πρέπει να πάνε χαμένες. Εκείνο που πρέπει και πάνω από όλα μάς απασχολεί είναι να δώσουμε λύσεις στα πραγματικά προβλήματα του κόσμου κι ένα από τα θεμελιώδη προβλήματα τα οποία σε μεγάλο βαθμό θεραπεύει η σημερινή ρύθμιση είναι αυτό, να ελαφρύνουμε έναν πολύ μεγάλο αριθμό επιχειρήσεων, στη συντριπτική τους πλειοψηφία μικρομεσαίες επιχειρήσεις, από τα δυσβάσταχτα χρέη τους προς τις τράπεζες. 
Γιατί οι μικρομεσαίες επιχειρήσεις είναι αυτές οι οποίες αποτελούν τη ραχοκοκαλιά της εθνικής οικονομίας. Αυτή η κατηγορία των επιχειρήσεων αντιπροσωπεύει περίπου το 70% της απασχόλησης και το 58% της προστιθέμενης αξίας της εθνικής μας οικονομίας. Σήμερα, δυστυχώς, εκατόν ογδόντα χιλιάδες τέτοιου μεγέθους επιχειρήσεις -μικρού μεγέθους και μεσαίου- βρίσκονται σε αδυναμία εκπλήρωσης των δανειακών τους υποχρεώσεων. Αυτός ο αριθμός αντιστοιχεί σε πάνω από τριακόσιες πενήντα χιλιάδες θέσεις εργασίας, οι οποίες κινδυνεύουν να χαθούν αν αυτές οι επιχειρήσεις κλείσουν. 
Μέσα, λοιπόν, από την ευνοϊκή ρύθμιση των δανειακών υποχρεώσεων χιλιάδες επιχειρήσεις θα διασωθούν, επιχειρήσεις που αλλιώς θα έκλειναν. Όχι μόνο αυτό, αλλά αυτή η ρύθμιση θα έχει και ένα μεσοπρόθεσμο και μακροπρόθεσμο δημοσιονομικό όφελος, γιατί εκατοντάδες εκατομμύρια ευρώ αναμένεται να εισπραχθούν τα επόμενα χρόνια, μέσα από την πληρωμή φόρων και ασφαλιστικών εισφορών, από επιχειρήσεις που σήμερα βρίσκονται στο χείλος της καταστροφής, αλλά μέσα από αυτήν τη ρύθμιση θα συνεχίσουν να λειτουργούν και να αναπτύσσονται. 
Πρέπει όμως να ξεκαθαρίσουμε κάτι, κυρίες και κύριοι Βουλευτές, ότι υπάρχουν πολλοί -κυρίως Βουλευτές της Αντιπολίτευσης- που υποστηρίζουν ότι η ρύθμιση αυτή δεν ευνοεί τους οφειλέτες. Ευνοεί, λένε, τις τράπεζες. Αλλά αυτό δεν είναι αλήθεια και δεν λένε την αλήθεια. Δεν λέτε την αλήθεια για άλλη μια φορά. Παραπλανάτε, δυστυχώς, για όφελος το οποίο είναι μικροκομματικό. 
Γιατί με την παρούσα ρύθμιση συμβαίνει ακριβώς το αντίθετο. Σώζουμε επιχειρήσεις που επιβιώνουν μέσα στην κρίση και οι οποίες χωρίς τη βοήθεια αυτή κινδυνεύουν να κλείσουν και έτσι να χαθούν χιλιάδες θέσεις εργασίας. Αυτή είναι η αλήθεια. Γιατί οι υπερχρεωμένες επιχειρήσεις είναι αδύνατον ούτως ή άλλως να εξυπηρετήσουν τις υποχρεώσεις τους, είτε προς τις τράπεζες είτε προς τρίτους είτε προς το κράτος. 
Με τη ρύθμιση που προτείνουμε, λοιπόν, το όφελος θα είναι προς όλες τις κατευθύνσεις. Ένα μεγάλο μέρος του βάρους των χρεών θα φύγει από τους ώμους των επιχειρήσεων αυτών και θα τους δοθεί μια μεγάλη ανάσα και μια δεύτερη ευκαιρία. Έτσι θα διασφαλιστεί η συνέχιση της χρηματοδότησης από τις τράπεζες προς τις επιχειρήσεις αυτές. Επαναλαμβάνω το σημαντικότερο: Η διάσωση των επιχειρήσεων αυτών θα έχει ως συνέπεια τη διάσωση χιλιάδων θέσεων εργασίας. 
Είναι αλήθεια, κυρίες και κύριοι Βουλευτές, ότι η χώρα εισέρχεται σε μία καινούργια φάση. Η ελληνική οικονομία βρίσκεται στη φάση της εξυγίανσης και το ελληνικό κράτος ανακτά την αξιοπιστία του και τη διεθνή εμπιστοσύνη. Σταδιακά αφήνουμε πίσω μας την ύφεση και βαδίζουμε με σταθερά βήματα στην οδό της ανάπτυξης. Ενισχύουμε την επιχειρηματικότητα και καταπολεμούμε την ανεργία. 
Η προσπάθεια που η Κυβέρνηση έχει καταβάλει τα τελευταία δυόμισι χρόνια όμως δεν έχει φτάσει στο τέλος της. Υπάρχουν ακόμα πολλά που πρέπει να γίνουν. Η κατάσταση κάθε άλλο παρά ιδανική μπορεί να χαρακτηριστεί. Εκείνο όμως το οποίο έχει κατακτήσει η χώρα μέσα από τη συνετή αξιοποίηση των θυσιών του ελληνικού λαού είναι ότι πλέον πατάμε σε στερεό έδαφος. 
Δεν είναι ώρα τώρα για χαλάρωση των προσπαθειών. Δεν είναι ώρα και δεν πρέπει να διακινδυνέψουμε ένα πισωγύρισμα, το οποίο θα ήταν καταστροφικό για τους Έλληνες, που δοκιμάζονται σκληρά σήμερα. 
Η ρύθμιση, λοιπόν, που σας καλώ να ψηφίσετε αποτελεί έναν από τους ακρογωνιαίους λίθους αυτής της προσπάθειας. Ανακουφίζει χιλιάδες επαγγελματίες, απεγκλωβίζει χιλιάδες επιχειρήσεις από τον θανάσιμο εναγκαλισμό με υψηλά δανειακά χρέη, σώζει θέσεις εργασίας, συμβάλλει τα μέγιστα στην απελευθέρωση πολύτιμων πόρων προς την πραγματική οικονομική δραστηριότητα και με όλους αυτούς τους τρόπους ενισχύει τις προϋποθέσεις για την επίτευξη του μεγάλου εθνικού στόχου: τη βιώσιμη, μακροχρόνια ανάπτυξη της ελληνικής οικονομίας σε σταθερές πια βάσεις.
Με αυτές, λοιπόν, τις σκέψεις θέλω να ζητήσω από όλα τα κόμματα της Βουλής να στηρίξουν με την ψήφο τους αυτήν την πρωτοβουλία. Η διάσωση των μικρομεσαίων επιχειρήσεων είναι στόχος και πρέπει να είναι στόχος, κυρίες και κύριοι συνάδελφοι, όλων όσοι βρισκόμαστε σήμερα σε αυτήν την Αίθουσα. Ας κάνουμε, λοιπόν, όλοι μαζί αυτό το βήμα. Δεν πρέπει να αφήσουμε τις κομματικές περιχαρακώσεις να υπερισχύσουν του εθνικού συμφέροντος. 
Η ψήφιση της ρύθμισης που συζητούμε σήμερα θα δώσει ανάσα σε χιλιάδες επιχειρήσεις. Θα διασφαλίσει ακόμη περισσότερες θέσεις εργασίας. Ακόμα και αν οι συνάδελφοι της Αντιπολίτευσης διαφωνούν με ορισμένα επιμέρους σημεία, τους καλώ να στηρίξουν τον γενικό στόχο. Θα είναι μία πράξη ωριμότητος, ευθύνης και πολιτικού θάρρους.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΣΚΡΕΚΑΣ",468
"23601"," Ο κ. Νικόλαος Μωραΐτης έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23602"," Ευχαριστώ, κυρία Πρόεδρε.
Καταγγέλλουμε την προκλητική, αυταρχική στάση της συγκυβέρνησης, των πρυτανικών αρχών για την καλλιέργεια του δόγματος «νόμος και τάξη», την ποινικοποίηση των αγώνων. Καλούμε τους φοιτητές, τους μαθητές, τους γονείς, του εκπαιδευτικούς, τους εργαζόμενους να οργανώσουν τον αγώνα τους, να κάνουν δική τους υπόθεση τη μόρφωση των παιδιών τους, να παλέψουν για την παιδεία των λαϊκών αναγκών και με τη μαζική τους συμμετοχή στον εορτασμό του Πολυτεχνείου και στην πορεία προς την Αμερικάνικη Πρεσβεία να στείλουν το δικό τους μήνυμα καταδίκης αυτών των πρακτικών. 
Τρεις ημέρες τώρα τη συζήτηση μονοπωλεί η ρύθμιση που προωθεί η συγκυβέρνηση, που ανέπτυξε πριν από λίγο ο Υπουργός Ανάπτυξης, για τα λεγόμενα κόκκινα δάνεια. Είναι ρύθμιση, όμως, κομμένη και ραμμένη στα μέτρα των τραπεζών. Δεν πρόκειται να δώσει ανάσα στους αυτοαπασχολούμενους, στους μικροεπαγγελματίες, στους φτωχούς αγροκτηνοτρόφους, αφού δεν προβλέπει το αναγκαίο κούρεμα των μεγάλων χρεών τους, ενώ μέσα από τις πρόσθετες εγγυήσεις και μια σειρά από διαδικασίες που επιβάλλει θα οδηγήσει στον αφανισμό. Τους σφίγγει ακόμη περισσότερο τη θηλιά στον λαιμό, τους οδηγεί σε αυτές τις ρυθμίσεις, για να μπορέσουν οι τράπεζες να εισπράξουν ό,τι έχει απομείνει από τα περιουσιακά τους στοιχεία, αφού είναι κάτι παραπάνω από σίγουρο ότι δεν θα καταφέρουν τελικά να ανταποκριθούν στις απαιτήσεις των ρυθμίσεων των τραπεζών. Θα χάσουν στο τέλος τα πάντα, αφού θα εκπέσουν από τις ρυθμίσεις και το χρέος θα γίνεται ληξιπρόθεσμο και απαιτητό. Θα επιταχυνθούν έτσι τα λουκέτα στους μικροεπαγγελματίες, στις μικρές επιχειρήσεις, θα επιταχυνθεί το βίαιο ξεκλήρισμα των φτωχών κτηνοτρόφων, πτηνοτρόφων και ψαράδων. 
Η νομοθετική ρύθμιση δεν απαντά στα μεγάλα προβλήματα των λαϊκών νοικοκυριών. Είναι στην απέναντι όχθη, στην πλευρά των συμφερόντων των μονοπωλιακών ομίλων. Διασφαλίζει την κερδοφορία των τραπεζών μέσα από νέες εισπρακτικές διαδικασίες, ενώ δίνει νέες πρόσθετες επιδοτήσεις προς τις τράπεζες για τη ρύθμιση όσων δανείων κρίνουν αυτές σκόπιμο. 
Οι τράπεζες θα έχουν τη διακριτική ευχέρεια να αποφασίζουν ποιες επιχειρήσεις θα εντάσσονται στη ρύθμιση. Δίνεται έτσι η δυνατότητα για ευνοϊκές ρυθμίσεις σε μεγάλους επιχειρηματικούς ομίλους με ληξιπρόθεσμες οφειλές και βελτιώνει τους όρους χρηματοδότησης για το μεγάλο κεφάλαιο, που ήδη πανηγυρίζει από προχθές. 
Σήμερα, τα υπερχρεωμένα λαϊκά στρώματα, οι επαγγελματοβιοτέχνες, οι μικρέμποροι, οι φτωχοί κτηνοτρόφοι, οι αγρότες και ψαράδες έχουν ανάγκη από άμεσα μέτρα ανακούφισης, για να ξεφύγουν από τη θηλιά των λησταρχείων που λέγονται τράπεζες.
Έχουν ανάγκη από μέτρα, όπως αυτά που συμπεριλαμβάνονται στις προτάσεις νόμου του ΚΚΕ, που έχουν γίνει κατά καιρούς και απαντούν στις πραγματικές ανάγκες των λαϊκών οικογενειών, όπως η αναστολή των πληρωμών όσο διαρκεί η κρίση, η διαγραφή τόκων και προσαυξήσεων και η ουσιαστική διαγραφή του αρχικού κεφαλαίου, μέτρα και ρυθμίσεις που συμπεριλαμβάνονται και στην τροπολογία που κατέθεσε το Κομμουνιστικό Κόμμα Ελλάδας για ουσιαστική ελάφρυνση των χρεών των λαϊκών νοικοκυριών, για στεγαστικά καταναλωτικά δάνεια, για οφειλές των μικροεπαγγελματιών και των φτωχών αγροτοκτηνοτρόφων, την απαγόρευση των πλειστηριασμών, κάθε πράξης αναγκαστικής εκτέλεσης.
Είναι ρυθμίσεις που θα στηρίζονται και θα ρυθμίζονται με βάση τα εισοδηματικά κριτήρια των λαϊκών οικογενειών, που θα ρυθμίζονται χωρίς τόκους για τα δύο πρώτα χρόνια, με αναστολή των πληρωμών για τους άνεργους για όσο χρονικό διάστημα παραμένουν άνεργοι και πάγωμα των τόκων το αντίστοιχο διάστημα.
Ειδικότερα, στο άρθρο 7 η τροπολογία του ΚΚΕ για τους ΕΒΕ και αγροτοκτηνοτρόφους ψαράδες προβλέπει για τα επαγγελματικά δάνεια μείωση 30% και το επιτόκιο δανεισμού για μια πενταετία να παραμείνει σταθερό στο 2%.
Βέβαια, στην κατάσταση που έχουν περιέλθει σήμερα τα φτωχά λαϊκά στρώματα, η φτωχή αγροτιά, αυτά είναι μια ανάσα, για να μπορέσει να συνεχίσει την παραγωγική διαδικασία. Χρειάζεται η διασφάλιση, με ευθύνη του κράτους, παροχής από τις τράπεζες- χωρίς υποθήκη ή προσημείωση υποθήκης των περιουσιακών στοιχείων- άτοκων καλλιεργητικών δανείων για μικρούς και μεσαίους αγρότες και κτηνοτρόφους για αγορά μέσων και εφοδίων, για να μπορέσουν να συνεχίσουν την παραγωγική δραστηριότητα.
Στο άρθρο 8 προβλέπεται η αυτοδίκαιη παύση κάθε μορφής κατάσχεσης από μεριάς των τραπεζών σε βάρος όλων αυτών των φτωχών λαϊκών στρωμάτων. Σήμερα, έχουμε ένταση των κατασχέσεων σε βάρος αγροτών και κτηνοτρόφων για διάφορα χρέη. Αναφέρθηκε και η συντρόφισσα Μανωλάκου. Ακόμα ακόμα, έχουμε κατασχέσεις για χρέη προς τον ΟΓΑ. Σέρνονται στα δικαστήρια και καταδικάζονται.
Η ρύθμιση που φέρνετε σήμερα για τους πτηνοτρόφους και τους κτηνοτρόφους, που έχουν υποστεί τεράστιες ζημίες από τη γρίπη των πτηνών και από τη νόσο των τρελών αγελάδων, δεν πρόκειται να τους δώσει ανάσα. Άλλωστε, μιλάμε για έναν αριθμό περιπτώσεων κάτω από οκτώ χιλιάδες. Τα χρέη αυτών των ανθρώπων έχουν μεταφερθεί στην «κακή» ΑΤΕ μετά το δώρο που κάνατε στον κ. Σάλλα, που του παραχωρήσατε την «καλή» ΑΤΕ. 
Πριν από λίγες μέρες φέρατε και μια ρύθμιση για τα ασφαλιστικά ταμεία. Για παράδειγμα, στον ΟΓΑ έχουμε εκατοντάδες χιλιάδες ανασφάλιστους, που αυξάνονται καθημερινά. Δεν μπορούν σήμερα οι χιλιάδες φτωχοί αγρότες να πληρώσουν τα ασφάλιστρα στον ΟΓΑ. Στενάζουν κάτω από την αντιαγροτική πολιτική της συγκυβέρνησης, της Ευρωπαϊκής Ένωσης, στενάζουν κάτω από τη φοροληστεία της γης των εισοδημάτων από το πρώτο ευρώ, τα χαράτσια στον ΕΛΓΑ, το πανάκριβο αγροτικό ρεύμα, το αγροτικό πετρέλαιο, τις χαμηλές τιμές, το πετσόκομμα των επιδοτήσεων.
Αφού πρώτα φέρατε μια τροπολογία, η οποία υπογράφεται από Βουλευτές της Νέας Δημοκρατίας, αφού συμφωνήσατε με το σχέδιο δράσης για τα βοσκοτόπια το 2012, που πετσόκοψε τις εξισωτικές αποζημιώσεις σε φτωχούς κτηνοτρόφους ορεινών προβληματικών περιοχών, έρχεσθε τώρα και ζητάτε την απόσυρση. Είναι τουλάχιστον υποκρισία!
Αποτελεί, όμως, υποκρισία και η στάση του ΣΥΡΙΖΑ που λέει ότι είναι θέμα διαπραγμάτευσης και ανικανότητας της συγκυβέρνησης απέναντι στην Ευρωπαϊκή Ένωση. Κρύβει –άλλωστε, το είπε σήμερα ο κ. Κουκουλόπουλος, απαντώντας σε μία επίκαιρη ερώτηση, αλλά αναφέρεται και στην τροπολογία των Βουλευτών της Νέας Δημοκρατίας- ότι είναι απόφαση της Ευρωπαϊκής Επιτροπής, κύριοι του ΣΥΡΙΖΑ. Είναι πολιτική αγροκτόνα, είναι ευθύνη της Ευρωπαϊκής Ένωσης.
Δεν μπορούν σήμερα οι χιλιάδες φτωχοί αγρότες, όπως ανέφερα, να πληρώσουν αυτά τα ασφάλιστρα. Ξέρετε γιατί; Γιατί σε οποιαδήποτε ρύθμιση η πιο μικρή δόση θα ανέρχεται στα 80 ευρώ τον μήνα. Δηλαδή, μιλάμε για 1.000 ευρώ τον χρόνο. Άλλα τόσα είναι η κατώτερη κλίμακα στον ΟΓΑ.
Μιλάμε για 2.000 ευρώ και, εάν υπάρχει ζευγάρι, μιλάμε για 4.000 ευρώ. Τόσο είναι στις περισσότερες περιπτώσεις το εισόδημα των φτωχών αγροτών, γι’ αυτό δεν πρόκειται να πληρωθούν αυτά τα χρήματα. 
Μπροστά σε αυτήν την εκρηκτική κατάσταση και τη βαρβαρότητα που βιώνουν τα λαϊκά στρώματα ένας δρόμος υπάρχει: η οργάνωση της αντεπίθεσης, για να απαιτήσουν άμεσα μέτρα πραγματικής ανακούφισης ενάντια στα συμφέροντα των τραπεζών, των μονοπωλίων.
Σήμερα, εδώ και πάνω στις πλάτες εκατοντάδων χιλιάδων υπερχρεωμένων λαϊκών νοικοκυριών συγκυβέρνηση και ΣΥΡΙΖΑ και άλλα κόμματα του ευρωμονόδρομου διασταυρώνουν τα ξίφη τους για την καλύτερη διαχειριστική πρόταση για τα λεγόμενα κόκκινα δάνεια. Καμμία από τις προτεινόμενες λύσεις των αστικών κομμάτων που διεκδικούν τον ρόλο του καλύτερου διαχειριστή της αστικής εξουσίας δεν μπορεί να αντιμετωπίσει το πρόβλημα των εργαζόμενων. 
Οι εργαζόμενοι, οι επαγγελματοβιοτέχνες, οι φτωχοί αγρότες πρέπει να οργανώσουν την πάλη τους σε κατεύθυνση ρήξης και σύγκρουσης με την εξουσία των μονοπωλίων και την Ευρωπαϊκή Ένωση που τη στηρίζει. Να σημαδεύσουν τον πραγματικό αντίπαλο, τα μονοπώλια και την οικονομία τους, που βρίσκεται πίσω από τους κυβερνητικούς διαχειριστές. Να παλέψουν για πραγματική προοπτική υπέρ του εργαζόμενου λαού και όχι για διάφορες κυβερνητικές συναλλαγές σαν και αυτές που έχουμε γνωρίσει στο παρελθόν και μας έχουν οδηγήσει στη σημερινή κατάσταση που βιώνουν τα φτωχά λαϊκά στρώματα.","ΝΙΚΟΛΑΟΣ ΜΩΡΑΪΤΗΣ",355
"23603"," Ευχαριστούμε. 
Η κ. Ελένη Μακρή-Θεοδώρου έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23604"," Ευχαριστώ, κυρία Πρόεδρε.
Κύριε Υπουργέ, κυρίες και κύριοι συνάδελφοι, διαβάζοντας το χθεσινό δελτίο Τύπου της Ελληνικής Συνομοσπονδίας Εμπορίου και Επιχειρηματικότητας για το Διεθνές Συνέδριο που διοργάνωσε στη Θεσσαλονίκη με την ομάδα εργοδοτών της Ευρωπαϊκής και Οικονομικής Επιτροπής, βλέπει κανείς ότι καταλήγει στο συμπέρασμα πως η στήριξη των μικρομεσαίων επιχειρήσεων είναι ένα από τα κρίσιμα ζητήματα που καλείται να αντιμετωπίσει η Ευρωπαϊκή Επιτροπή, προκειμένου να ανακόψει την αυξανόμενη ανεργία, να ενδυναμώσει την κοινωνική συνοχή και να θεμελιώσει βιώσιμους οικονομικούς χώρους σε τοπικό επίπεδο.
Η Κυβέρνηση, συμμεριζόμενη αυτήν την άποψη, έμπρακτα ήδη επέδειξε τη στήριξή της στις μικρομεσαίες επιχειρήσεις με τη ρύθμιση για την αποπληρωμή των ληξιπρόθεσμων χρεών των επιχειρήσεων προς το Δημόσιο και τα ασφαλιστικά ταμεία, μια ρύθμιση που βρίσκει ανταπόκριση στον εμπορικό και επιχειρηματικό κόσμο, γιατί διαγράφει πολλές καταχρηστικές αυξήσεις και πρόστιμα που είχαν άδικα επιβληθεί, αλλά και γιατί δίνει μία δεύτερη ευκαιρία στις μικρομεσαίες επιχειρήσεις.
Με την τροπολογία για τα κόκκινα δάνεια κάνει ένα ακόμη βήμα. Άκουσα από κάποιους συναδέλφους να μιλάνε για κοροϊδία, εστιάζοντας στο χρόνο που κατατέθηκε, στο πώς και στο γιατί. 
Αυτό είναι το μείζον, κυρίες και κύριοι συνάδελφοι; Έχουμε μπροστά μας τη μεγαλύτερη αναδιάρθρωση ιδιωτικού χρέους, χρέη που υπονομεύουν την ανταγωνιστικότητα της ελληνικής οικονομίας, χρέη που η κρίση οδήγησε τις επιχειρήσεις σε αδυναμία αποπληρωμής τους. 
Στόχος της τροπολογίας είναι η ελάφρυνση των επιχειρηματιών και των μικρών επιχειρήσεων, της ραχοκοκαλιάς, όπως συνηθίζουμε να λέμε, της ελληνικής οικονομίας ταυτόχρονα με τη διευθέτηση των εκκρεμοτήτων τους προς το Δημόσιο και τους φορείς κοινωνικής ασφάλισης. 
Το αποτέλεσμα είναι ότι εκατόν ογδόντα χιλιάδες επιχειρήσεις αναμένεται να βοηθηθούν και τριακόσιες πενήντα χιλιάδες υφιστάμενες θέσεις εργασίας αναμένεται να διατηρηθούν. Αυτό είναι το μείζον, κυρίες και κύριοι συνάδελφοι, και πρέπει ξεκάθαρα να πείτε εάν συμφωνείτε σε αυτό. 
Με μία απλή διαδικασία ο οφειλέτης υποβάλλει βεβαίωση προς την τράπεζα που αποτυπώνονται τα περιουσιακά του στοιχεία και οι υποχρεώσεις του, για να προσδιοριστεί με μεγαλύτερη σαφήνεια η ικανότητα αποπληρωμής των οφειλών του. Με τη βεβαίωση του χρηματοδοτικού φορέα ότι έχει υπαχθεί σε ρύθμιση οφειλών προς αυτόν δικαιούται να υπαχθεί στο Πρόγραμμα Εξυπηρέτησης της Ληξιπρόθεσμης Οφειλής του στην Εφορία ή σε φορείς κοινωνικής ασφάλισης μέχρι και εκατό μηνιαίες δόσεις. 
Δίνεται η δυνατότητα διαγραφής προσαυξήσεων, τόκων και προστίμων εκπρόθεσμης καταβολής. Προβλέπεται η έκτακτη διαδικασία ρύθμισης υποχρεώσεων με δεσμευτική δύναμη για το σύνολο των πιστωτών με συγκεκριμένες προϋποθέσεις, όργανα εκδίκασης και συγκεκριμένο χρόνο.
 Επίσης, υπάγεται σε έκτακτη διαδικασία ειδικής διαχείρισης κάθε φυσικό ή νομικό πρόσωπο με πτωχευτική ικανότητα, εφόσον το κέντρο των δραστηριοτήτων του βρίσκεται στην Ελλάδα, το οποίο βρίσκεται σε γενική ή μόνιμη αδυναμία εκπλήρωσης ληξιπρόθεσμων χρηματικών υποχρεώσεων. 
Κατόπιν αυτού, αυτοδίκαια αναστέλλεται κάθε ατομική δίωξη καθ’ όλη τη διάρκεια της ειδικής διαχείρισης αλλά και κάθε μέτρο διοικητικής εκτέλεσης από το Δημόσιο ή τα ασφαλιστικά ταμεία. Η ρύθμιση αφορά και τους αγρότες τα δάνεια των οποίων βρίσκονται στην κακή Αγροτική Τράπεζα και τους οφειλέτες στις υπό εκκαθάριση Συνεταιριστικές Τράπεζες.
Μια ακόμα διάσταση στήριξης των επιχειρήσεων φαίνεται στην αύξηση του μετοχικού κεφαλαίου του Εθνικού Ταμείου Επιχειρηματικότητας και Ανάπτυξης, του ΕΤΕΑΝ, κατά 100 εκατομμύρια ευρώ. Είναι χρήματα που προέρχονται από το Πρόγραμμα Δημοσίων Επενδύσεων, προκειμένου να υποστηριχθεί ενεργά η επιχειρηματικότητα των μικρομεσαίων επιχειρήσεων. 
Βήμα-βήμα προχωρούν ρυθμίσεις που αφορούν επαγγελματίες, πολίτες αυτής της χώρας, που αφορούν την επαγγελματική τους επιβίωση και το μέλλον τους, ρυθμίσεις για να στηριχθούν και οι συνεπείς οφειλέτες που με αγώνα εξυπηρετούν τις υποχρεώσεις τους. Για αυτούς το τραπεζικό σύστημα, για το οποίο ο ελληνικός λαός έχει ματώσει και το οποίο δανείζεται με επιτόκια της τάξεως του 0,5%, του 1,5% και δίνει στους καταθέτες για τα χρήματά τους 1,5%, δεν μπορεί να δανείζει με επιτόκια από 7 έως 17%. Η μείωση των επιτοκίων δανεισμού είναι μία από τις επιλογές για την τόνωση ρευστότητας που τόσο έχουν ανάγκη οι επιχειρηματίες. 
Τα επόμενα θέματα, κύριοι Υπουργοί, με τα οποία πρέπει να ασχοληθεί και να λύσει η Κυβέρνηση είναι το θέμα των ομολογιούχων –αναφέρθηκαν οι συνάδελφοι–, όπως και αυτό των στεγαστικών δανείων που αφορά πάρα πολύ κόσμο. 
Η δεύτερη επισήμανση που θέλω να κάνω αφορά τον επανακαθορισμό των μηνιαίων αποδοχών και συντάξεων των στρατιωτικών των Ενόπλων Δυνάμεων και του ένστολου προσωπικού των Σωμάτων Ασφαλείας. 
Οι σημερινές δημοσιονομικές συνθήκες της χώρας επιτρέπουν στην Κυβέρνηση να διορθώσει κατά ένα μέρος τις περικοπές που υπέστησαν και οι υπηρετούντες στις Ένοπλες Δυνάμεις και στα Σώματα Ασφαλείας, τις υπηρεσίες των οποίων όλοι μας πιστεύω ότι αναγνωρίζουμε.
Με την παρούσα τροπολογία επιτυγχάνεται η μερική δικαίωση και η οικονομική αποκατάσταση, χωρίς όμως αυτό να είναι σε βάρος της ομαλής εκτέλεσης του κρατικού προϋπολογισμού. Έτσι, λοιπόν, τα αναδρομικά για τα στελέχη των Ενόπλων Δυνάμεων και των Σωμάτων Ασφαλείας, όπως και για τους δικαστικούς λειτουργούς, για το διάστημα από τον Αύγουστο του 2012 μέχρι τον Ιούνιο του 2014, θα καταβληθούν σε βάθος τριετίας αρχής γενομένης από το 2015, ενώ τα αναδρομικά, που αφορούν το διάστημα από τον Ιούλιο του τρέχοντος έτους μέχρι και το τέλος του, θα καταβληθούν εντός του έτους. 
Κυρίες και κύριοι συνάδελφοι, οι Έλληνες πολίτες τα τελευταία χρόνια δοκιμάστηκαν σκληρά και η χώρα το ίδιο. Αυτή η δοκιμασία μάς έδωσε ένα μάθημα: Δεν μπορούμε να επιστρέψουμε στα λάθη του παρελθόντος. Χρειάζεται σύνεση, ειλικρίνεια και μεγάλη προσπάθεια – προσπάθεια από όλους. Αλλά πάνω από όλα πρέπει οι πολίτες να γνωρίζουν την πραγματικότητα. Υπάρχει ανάγκη οικοδόμησης μιας σχέσης εμπιστοσύνης πολιτικών και πολιτικού συστήματος. 
Ο καταγγελτικός λόγος, ο αριβισμός, η παροχολογία που τόσο εύκολα εκτοξεύονται από την Αντιπολίτευση, εκτός του ότι δείχνουν διαζύγιο με την πραγματικότητα, καταδεικνύουν ότι για κάποιους η επιστροφή της χώρας στην κανονικότητα είναι ανεπιθύμητη. 
Εμείς αγωνιζόμαστε για τη μετάβαση από την εποχή του απρόβλεπτου στην εποχή του σχεδιασμού και της οικοδόμησης ενός σύγχρονου ευρωπαϊκού κράτους. Σε αυτήν την πορεία μπορούμε να είμαστε όλοι μαζί. Αφού το χθες δεν γίνεται να το διορθώσουμε, «podemos» να κερδίσουμε το αύριο ή να το χάσουμε.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΕΛΕΝΗ ΜΑΚΡΗ-ΘΕΟΔΩΡΟΥ",291
"23605"," Ευχαριστούμε.
Τον λόγο έχει ο κ. Μάριος Σαλμάς.
Θα τα χρειαστείτε όλα τα λεπτά σας, κύριε Σαλμά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23606"," Μόνο δύο-τρία λεπτά θα χρειαστώ, όχι περισσότερα. Γι’ αυτό και δεν ανεβαίνω στο Βήμα.","ΜΑΡΙΟΣ ΣΑΛΜΑΣ",449
"23607"," Παρακαλώ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23608"," Σας ευχαριστώ πολύ, κυρία Πρόεδρε.
Κατέθεσα μία τροπολογία -και θα παρακαλούσα τον Υπουργό να την κάνει δεκτή- η οποία αφορά ένα θέμα που άπτεται του Υπουργείου Δικαιοσύνης, αλλά και του Υπουργείου Εσωτερικών, σχετικά με το ασυμβίβαστο της ιδιότητας του δημάρχου με το επάγγελμα. 
Το ασυμβίβαστο της ιδιότητας του δημάρχου και της επαγγελματικής δραστηριότητας θεσπίστηκε με το ν. 3852/2010 στον «ΚΑΛΛΙΚΡΑΤΗ» για δήμους άνω των δέκα χιλιάδων κατοίκων για την περίοδο 2011-2014 και για δήμους άνω των είκοσι πέντε χιλιάδων κατοίκων.
Καταργήθηκε με το ν. 4111/2013, στο άρθρο 18, όπου πλέον δεν ίσχυε το ασυμβίβαστο. Ακολούθως, όμως, ειδικές διατάξεις επανάφεραν ασυμβίβαστο για ορισμένες κατηγορίες, όπως με το ν. 4194/2013, στο άρθρο 31 για τους δικηγόρους, ανεξαρτήτως πληθυσμιακών κριτηρίων. 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Έτσι, λοιπόν, δημιουργείται μία ανισότητα κοινωνική ως προς τη δυνατότητα πρόσβασης και διεκδίκησης στο αξίωμα του δημάρχου από διάφορα επαγγέλματα. 
Εν πάση περιπτώσει, σε μια εποχή που η Βουλή διόρθωσε ένα σημαντικό της λάθος του 2003, την αναθεώρηση του Συντάγματος που θέσπισε τότε το ασυμβίβαστο μεταξύ της ιδιότητας του Βουλευτή με το επάγγελμα –και μετά το αναθεώρησε αυτό στην επόμενη συνταγματική αναθεώρηση-, φαντάζεται κανείς ότι σε έναν μικρό ορεινό δήμο με κάτω από δέκα χιλιάδες κατοίκους, με έξοδα παραστάσεως κάτω από χίλια ευρώ, το να πεις σε ένα δήμαρχο καταξιωμένο ή σε έναν άνθρωπο που ασκεί το επάγγελμα του ότι πρέπει να κλείσει το επάγγελμα και να ζήσει την οικογένεια του σε αυτό το μικρό δήμο χωρίς να ασκεί επάγγελμα, νομίζω είναι από τα παράδοξα του νόμου.
Για τον λόγο αυτό θα ήθελα να παρακαλέσω να γίνει αποδεκτή η τροπολογία που ουσιαστικά λέει ότι σε δήμους ορεινούς με πληθυσμό κάτω των δέκα χιλιάδων κατοίκων, να μπορεί ο δήμαρχος να ασκεί και το επάγγελμα του. Με αυτόν τον τρόπο αποφεύγουμε φαινόμενα διαφθοράς και μπορεί να συμπληρώνει αξιοπρεπώς το εισόδημα του ένας δήμαρχος. Επιπρόσθετα, δεν αποθαρρύνονται καταξιωμένοι επαγγελματίες από τη διεκδίκηση του δημαρχιακού αξιώματος. Ως εκ τούτου, δεν νομίζω ότι πρέπει να επιχειρηματολογήσω περισσότερο. 
Παρακαλώ, πραγματικά, όλα τα κόμματα και τους εισηγητές και τους εκπροσώπους των κομμάτων να συμφωνήσουν σε αυτό το αυτονόητο, όπως είχε γίνει ουσιαστικά και στην αναθεώρηση του Συντάγματος για τους Βουλευτές. 
Φαντάζομαι, λοιπόν, ότι δεν θα διαφωνεί καμμία πτέρυγα, κάποιο πολιτικό κόμμα στο να μπορεί ένας δήμαρχος σε ορεινό δήμο με πληθυσμό κάτω από δέκα χιλιάδες κατοίκους να ασκεί και το επάγγελμά του. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΜΑΡΙΟΣ ΣΑΛΜΑΣ",449
"23609"," Εισερχόμαστε στις προτασσόμενες δευτερολογίες. 
Τον λόγο έχει ο κ. Πολύβιος Ζησιμόπουλος για τέσσερα λεπτά. 
Παρακαλώ, κύριοι συνάδελφοι να τηρήσουμε το τετράλεπτο. Δεν απευθύνομαι μόνο στον ομιλούντα, αλλά σε όλους. 
Ορίστε, κύριε συνάδελφε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23610"," Ευχαριστώ, κύριε Πρόεδρε. 
Εγώ θα αναφερθώ συγκεκριμένα στην τροπολογία 1978/130 που είναι επανακαθορισμός μηνιαίων αποδοχών και συντάξεων των στελεχών των Ενόπλων Δυνάμεων και του ένστολου προσωπικού των Σωμάτων Ασφαλείας και τακτοποίηση μισθολογικών και συνταξιοδοτικών εκκρεμοτήτων που αφορούν τους δικαστές. 
Κάποιος καλοπροαίρετος θα μπορούσε να αναρωτηθεί: Τι σχέση έχει η συγκεκριμένη τροπολογία με το συγκεκριμένο νομοσχέδιο; Θα του απαντούσα, λοιπόν, ότι έχει ακριβώς την ίδια σχέση που έχει ο Λαϊκός Σύνδεσμος-Χρυσή Αυγή, το τρίτο σε δυναμικότητα -τουλάχιστον, σύμφωνα με τις εκλογές του Μαΐου του 2014 κόμμα της χώρας με την εγκληματική οργάνωση, δηλαδή, καμμία. Χωρίς αυτό, βέβαια, να αποτρέπει τη συγκυβέρνηση Σαμαρά –Βενιζέλου να έχει φυλακίσει το Γενικό Γραμματέα του Λαϊκού Συνδέσμου-Χρυσή Αυγή, τη μισή κοινοβουλευτική ομάδα και οι υπόλοιποι που δεν έχουμε προφυλακισθεί να έχουμε περιοριστικούς όρους: από κατ’ οίκον περιορισμό, μέχρι τον πιο ελαφρύ -όπως αυτόν που έχει ο ομιλών- που είναι η απαγόρευση εγκατάλειψης της χώρας. Όμορφος κόσμος αγγελικά πλασμένος. 
Με την παρούσα τροπολογία, λοιπόν, η Κυβέρνηση, συρόμενη στην ουσία, επιχειρεί να επιδείξει μια συμμόρφωση στις αποφάσεις της ολομέλειας του Συμβουλίου της Επικρατείας. Με αυτήν την τροπολογία επανακαθορίζονται οι μηνιαίες αποδοχές και οι συντάξεις των στρατιωτικών και του προσωπικού των Σωμάτων Ασφαλείας και τακτοποιούνται μισθολογικές και συνταξιοδοτικές εκκρεμότητες που αφορούν τους δικαστές. 
Ειδικότερα, καταργούνται οι διατάξεις που προέβλεπαν την περικοπή από την 1η Αυγούστου 2012 του βασικού μισθού και τον μνημονευομένων επιδομάτων των αμειβομένων και των συνταξιοδοτουμένων με το ειδικό μισθολόγιο στρατιωτικών και καθορίζονται νέοι βασικοί μισθοί και νέα ποσά για τα εν λόγω επιδόματα την ίδια ημερομηνία. 
Οι νέοι μισθοί προσδιορίζονται με προσαύξηση του καταβαλλόμενου σήμερα βασικού μισθού με το ήμισυ της απώλειας που υπέστησαν, ενώ με τον ίδιο τρόπο προσδιορίζονται και τα νέα ποσά των λοιπών αναφερόμενων παροχών. 
Ο χρόνος και η διαδικασία καταβολής των αναδρομικών θα αποφασιστεί από τους αρμόδιους Υπουργούς, ενώ οι μηνιαίες διαφορές που προκύπτουν θα εξοφληθούν εφάπαξ με την πρώτη εφαρμογή των ρυθμίσεων στους εν ενεργεία και συνταξιούχους στρατιωτικούς εν γένει. 
Έχουμε τονίσει πως Ένοπλες Δυνάμεις δεν είναι μόνο τα εξοπλιστικά προγράμματα και τα αντισταθμιστικά οφέλη. Ένοπλες Δυνάμεις είναι κυρίως το έμψυχο υλικό, οι άνδρες και οι γυναίκες των Ενόπλων Δυνάμεων που επιτελούν με αυταπάρνηση τα καθήκοντά τους, αξιωματικοί, υπαξιωματικοί και οπλίτες των Ενόπλων Δυνάμεων, που υπερασπίζονται την εθνική ανεξαρτησία και την εδαφική ακεραιότητα της πατρίδας. 
Η μνημονιακή συγκυβέρνηση, δυστυχώς, αντιμετωπίζει τους στρατιωτικούς με απαράδεκτο τρόπο. Δεν θα έπρεπε να φτάσουμε στο σημείο να κατατεθούν προσφυγές στο Συμβούλιο της Επικρατείας για να ενδιαφερθεί η Κυβέρνηση για τις αποδοχές των στρατιωτικών.
Και εννοείται πως όταν πλησιάζει χρόνος εκλογών, πάντα γίνεται προσπάθεια να καλοπιάσουμε τους στρατιωτικούς, τα Σώματα Ασφαλείας, τους δικαστικούς κ.λπ.. Πάλι, όμως, λύσεις ουσιαστικές δεν δίνονται. Πάλι οι μισθοί δεν είναι αυτοί που θα έπρεπε. Και στο παρελθόν οι στρατιωτικοί αντιμετωπίστηκαν με περιφρόνηση –και αυτό είναι γνωστό-, γιατί απλά φέρουν στολή κι εθνόσημο, γιατί δεν απεργούν, γιατί δεν έχουν τους ίδιους τρόπους αντίδρασης που έχουν άλλοι κλάδοι.
Οι στρατιωτικοί θα συνεχίσουν να έχουν ζητήματα και προβλήματα. Άλλωστε και από αυτό εδώ το Βήμα έχουμε καταγγείλει παλαιότερους «βουλιμικούς» πολιτικούς άντρες και «νάνους», τόσο της πολιτικής όσο και του ύψους, που έκαναν απαράδεκτες δηλώσεις τόσο για αξιωματικούς και υπαξιωματικούς των Ενόπλων Δυνάμεων όσο και για τα Σώματα Ασφαλείας. 
Δεν υπάρχει κανένα κράτος στον κόσμο με τέτοιους μισθούς σε στελέχη Ενόπλων Δυνάμεων. Μην θεωρήσει, λοιπόν, η Κυβέρνηση ότι έλυσε το ζήτημα των αποδοχών των στρατιωτικών με αυτήν την τροπολογία. Δεν κάνει χάρη στους στρατιωτικούς. Είναι υποχρεωμένη να καταβάλει αυτά που αυτή τους πήρε και αυτά που τόσα χρόνια τους αφαιρεί. Απλά κάνει μια προσπάθεια συμμόρφωσης, γιατί δεν μπορεί να κάνει αλλιώς.
Σε καμμιά περίπτωση δεν θεωρούμε ότι με την τροπολογία αυτή δίνεται λύση στα ζητήματα των στρατιωτικών. Ακόμη κι αυτά που είναι να δώσετε, δεν τα δίνετε όπως πρέπει και τα δίνεται και μειωμένα. Αφήστε, βέβαια, που υπάρχει και το ερωτηματικό κατά πόσο στο τέλος θα δοθούν.
Αυτή η εμμονή να τονίζετε το δημοσιονομικό θέμα, δημιουργεί πολλαπλά άλλα ζητήματα, γιατί με το σκεπτικό σας έρχεται σε σύγκρουση με τις δικαστικές αποφάσεις στις οποίες υποτίθεται ως δημοκρατική κυβέρνηση να συμμορφώνεστε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τριάντα δευτερόλεπτα ανοχή, κύριε Πρόεδρε.
Οι στρατιωτικοί δεν παρακαλούν, απαιτούν, όπως και οι δικαστικοί, αυτά τα οποία δικαιούνται, αυτά για τα οποία αποφάνθηκε το Συμβούλιο της Επικρατείας. Με τον τρόπο που χειρίζεστε την κατάσταση, με τροπολογίες της τελευταίας στιγμής -επαναλαμβάνουμε- δεν λύνεται το θέμα. Για εμάς σημασία έχει η δικαίωση και των στρατιωτικών και των αστυνομικών και των δικαστικών. Με αυτό και μόνο αυτό το σκεπτικό, θα ψηφίσουμε στη συγκεκριμένη τροπολογία «παρών».
Σας ευχαριστώ πολύ.","ΠΟΛΥΒΙΟΣ ΖΗΣΙΜΟΠΟΥΛΟΣ",155
"23611"," Τον λόγο έχει ο κ. Αντώνης Γρέγος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23612"," Ευχαριστώ, κύριε Πρόεδρε.
Δεν έχω χρόνο φυσικά να αναφερθώ στα επεισόδια που λαμβάνουν χώρα πάρα πολύ συχνά μεταξύ των ΜΑΤ και των γνωστών «ταγμάτων εφόδου» της Αριστεράς. Είναι πολύ γνωστό το φαινόμενο ούτως ή άλλως. Συνεχίζεται και θα συνεχίζεται.
Όσο για τις βουλευτικές τροπολογίες οι πιο πολλές έχουν χαρακτήρα ψηφοθηρικό και κάποιες άλλες έχουν κάποια οσμή κάλυψης σκανδάλων και είναι φυσικά εκπρόθεσμες.
Για την τροπολογία για τα κόκκινα δάνεια, που εκπρόθεσμα και εκ του πονηρού, σε νομοσχέδιο του Υπουργείου Δικαιοσύνης κατέθεσε η συγκυβέρνηση-παρωδία, η Χρυσή Αυγή έχει να τονίσει ότι και πάλι συνειδητά δεν έχουμε μία ολοκληρωμένη ρύθμιση του ιδιωτικού χρέους.
Δεν υπάρχει βούληση για συλλογική αντιμετώπιση του προβλήματος, το οποίο είναι ο μόνιμος πλέον βραχνάς της ελληνικής οικογένειας, γι’ αυτό και παρατηρείται ακόμη μια φορά η μέθοδος του εντυπωσιασμού της κοινής γνώμης με τηλεοπτικά σόου και κυβερνητικές εξαγγελίες, που εκ του αποτελέσματος θα αποδειχθούν ψηφοθηρικά τρικ στην παρούσα άτυπη προεκλογική περίοδο, που ήδη έχει ξεκινήσει. Φυσικά ούτε εμείς ούτε ο ελληνικός λαός θα πιστέψει κάποιο από τα ψέματά σας.
Με την προκλητική ανοχή των κυβερνήσεων ο τραπεζικός τομέας κρατικοποίησε τα χρέη και μετέφερε τα βάρη στα συνήθη υποζύγια, που δεν είναι άλλοι από τον μισθωτό, τον συνταξιούχο, τον μικρομεσαίο επιχειρηματία και τον μικρό βιοτέχνη. 
Η υπερβολική κερδοφορία των περασμένων ετών βασίστηκε στο χαμηλό κόστος δανεισμού των ελληνικών τραπεζών από την Ευρωπαϊκή Κεντρική Τράπεζα με επιτόκια της τάξεων του 0,5% και 1%. Το αποτέλεσμα της δανειακής φρενίτιδας έφερε τη σημερινή δραματική κατάσταση.
Αναρωτιέται ο οποιοσδήποτε νοήμων άνθρωπος, πού ήταν η Τράπεζα της Ελλάδος όλα αυτά τα χρόνια, η οποία είναι υπεύθυνη για την εύρυθμη λειτουργία των τραπεζικών ιδρυμάτων και τον έλεγχο αυτών. Οι μικρομεσαίες επιχειρήσεις, οι έμποροι και οι απλοί πολίτες έπεσαν στα νύχια των τραπεζιτών, που ο στόχος τους ήταν να αρπάξουν τις περιουσίες των πολιτών, παγιδεύοντάς τους με ύποπτα δάνεια και ψιλά γράμματα. Κανένας, βέβαια, απ’ αυτούς τους τραπεζίτες δεν πήγε ποτέ στη φυλακή.
Οι ελληνικές κυβερνήσεις είναι συνυπεύθυνες για το σημερινό κατάντημα της οικονομίας και της κοινωνίας γενικότερα με τις πολιτικές που εφάρμοσαν τα τελευταία σαράντα χρόνια.
Όταν μιλάμε για κόκκινα δάνεια, δεν γίνεται να εξαιρέσουμε τα κόμματα εξουσίας, τη Νέα Δημοκρατία και το ΠΑΣΟΚ, τα οποία οφείλουν εκατοντάδες εκατομμύρια ευρώ σε πρώην τραπεζικούς κολοσσούς, όπως η Αγροτική Τράπεζα, την οποία εν μία νυκτί τη δώρισαν στον κ. Σάλλα, μεγαλομέτοχο της Τράπεζας Πειραιώς. Είναι γνωστές και οι υπόλοιπες συστημικές τράπεζες, η Alpha, η Eurobank, η Εθνική. Γνωστό είναι, επίσης, και το τρίγωνο διαφθοράς, που αποτελείται από τις κυβερνήσεις, τα μέσα της διαπλοκής και τις τράπεζες που προαναφέραμε.
Ακόμα και τώρα που η κοινωνία πένεται, στην κυριολεξία οι Υπουργοί Ανάπτυξης αλλάζουν σαν τα πουκάμισα τα νομοσχέδια και καταψηφίζουν στην ουσία κάποια νομοσχέδια που είχαν φέρει λίγο καιρό πιο πριν σε μία Βουλή των διακοσίων ενενήντα δύο Βουλευτών και η τραγική συγκυβέρνηση παλεύει να κρατήσει όρθια τα τραπεζικά ιδρύματα και όχι τον υπερχρεωμένο Έλληνα.
Επειδή δεν έχω πάρα πολύ χρόνο και επειδή η Χρυσή Αυγή έχει και προτάσεις και θέσεις, θέλω να αναφέρω κάποιες απ’ αυτές.
Η τροπολογία αναφέρεται σε μικρομεσαίες επιχειρήσεις που είναι εν ενεργεία. Εμείς προτείνουμε, επειδή υπάρχουν πάρα πολλές επιχειρήσεις οι οποίες έχουν συνάψει επαγγελματικά δάνεια και λόγω κρίσης έκαναν παύση εργασιών, αλλά τα χρέη τους παρέμειναν ενεργά, να μπουν σε ρύθμιση και να φύγουν από τον «Τειρεσία».
Η Χρυσή Αυγή προτείνει κούρεμα των δανείων των μικρομεσαίων επιχειρήσεων και επαγγελματιών κατά 30% έως 40% για κλάδους της πρωτογενούς παραγωγής και με δάνεια ύψους μέχρι 500.000 ευρώ, που είναι εν ενεργεία και για όσες έκλεισαν την περίοδο της κρίσης και μέχρι σήμερα να έχουν κούρεμα 50%. Οι λοιποί κλάδοι θα τύχουν ευνοϊκών ρυθμίσεων και διαγραφών κατά περίπτωση.
Η τροπολογία που στο άρθρο 1 αναφέρεται στη διαγραφή χρεών, αν είναι κάτω από 500.000 ευρώ, να μην υπερβαίνει το 75% της καθαρής περιουσιακής θέσης. Να προχωρήσετε άμεσα σε αναπροσαρμογές στις αντικειμενικές αξίες. Η τροπολογία, επίσης, δεν ξεκαθαρίζει τι θα γίνει με όλους αυτούς τους δανειακούς όρους που έχουν υπογράψει οι δανειολήπτες και είναι παράνομοι και καταχρηστικοί. Έτσι, προτείνουμε άμεση διαγραφή όλων όσων έχουν κριθεί παράνομοι από τα δικαστήρια και επαναπροσδιορισμό του οφειλόμενου ποσού.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Η τροπολογία, επίσης, δεν ορίζει πουθενά κριτήρια εισοδήματος. Η τροπολογία δεν μπορεί να είναι αυτόνομη μόνο προς τις τράπεζες από τον μικρομεσαίο επιχειρηματία, καθώς όλοι σχεδόν που έχουν περιέλθει σε καθεστώς κόκκινων δανείων έχουν χρέη σε εφορίες, ασφαλιστικά ταμεία, ΔΕΚΟ κ.λπ..
Είναι, λοιπόν, αδιανόητο οποιαδήποτε ρύθμιση να μη λαμβάνει υπ’ όψιν τα συνολικά χρέη του κάθε φυσικού προσώπου και της κάθε επιχείρησης. 
Επίσης, η Χρυσή Αυγή προτείνει ολική διαγραφή και επαναπροσδιορισμό του οφειλόμενου ποσού με οικονομικές μεθόδους που εφαρμόζονται παγκοσμίως.","ΑΝΤΩΝΙΟΣ ΓΡΕΓΟΣ",113
"23613"," Παρακαλώ, κύριε συνάδελφε, ολοκληρώνετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23614"," Είναι πραγματικά απίστευτο που δεν μπορούμε να εκφράσουμε ακόμη και εντός της Βουλής έναν λόγο.
Μέχρι και πριν από μένα, κύριε Πρόεδρε, οι προηγούμενοι ομιλητές είχαν εννέα λεπτά χρόνο.
Τέλος πάντων, για τις προτάσεις της Χρυσής Αυγής, επειδή δεν μπορώ να κάνω κάτι άλλο, μπορεί ο ελληνικός λαός να μπει στην ιστοσελίδα της Χρυσής Αυγής και να δει το πρόγραμμά της.
Επίσης, έχουμε καταθέσει τροπολογία-προσθήκη, που αφορά τους μικροομολογιούχους και απαιτούμε -όχι αύριο, αλλά χθες!- αυτήν την αδικία να την αποκαταστήσετε άμεσα. Την έχουν υπογράψει ο Αρχηγός, οι πολιτικοί κρατούμενοι της Χρυσής Αυγής και οι υπόλοιποι Βουλευτές  που βρίσκονται σε καθεστώς φίμωσης ή κατ’ οίκον περιορισμό.
Στις τροπολογίες θα αναφερθεί ο Κοινοβουλευτικός Εκπρόσωπος","ΑΝΤΩΝΙΟΣ ΓΡΕΓΟΣ",113
"23615"," Κυρίες και κύριοι συνάδελφοι, εκτιμώ ότι το Προεδρείο δεν κάνει διακρίσεις ούτε στα πρόσωπα, ούτε στα κόμματα. Είπα από την αρχή που ανέβηκα στην Έδρα να τηρηθεί ο χρόνος των τεσσάρων λεπτών απ’ όλους τους συναδέλφους,  γιατί είναι πολλές δεκάδες οι εγγεγραμμένοι. Παρακαλώ, λοιπόν, πάρα πολύ να τηρείται ο χρόνος. 
Επίσης, επειδή ο Κανονισμός προβλέπει ότι όταν ο χρόνος ομιλίας είναι μέχρι και επτά λεπτά, η ομιλία γίνεται από τα έδρανα και όχι από το Βήμα, θα παρακαλέσω πάρα πολύ, εάν θέλετε, να τηρούμε και αυτήν τη διάταξη.
Τον λόγο έχει η κ. Τζάκρη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23616"," Κύριε Πρόεδρε, θα μιλήσω από το έδρανο –εννοείται- αλλά θα σας παρακαλούσα, επειδή έχω εγγραφεί με τις προτασσόμενες δευτερολογίες, αλλά ουσιαστικά πρόκειται για την πρωτομιλία μου, να έχω μία ανοχή σας ως προς τον χρόνο.","ΘΕΟΔΩΡΑ ΤΖΑΚΡΗ",497
"23617"," Μα, άμα δείξω ανοχή σε εσάς, όλοι θα έχουν ανοχή μετά και θα πάμε τη Δευτέρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23618"," Ας γίνει για όλους, κύριε Πρόεδρε. Γι’ αυτό και υπήρξε αυτή η τρίτη συζήτηση και παρεκτράπηκε η συζήτηση δεκαπέντε ώρες αργότερα.","ΘΕΟΔΩΡΑ ΤΖΑΚΡΗ",497
"23619"," Παρακαλώ πάρα πολύ, κυρία Τζάκρη, να τηρήσετε τον χρόνο.
Ορίστε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23620"," Κυρίες και κύριοι Βουλευτές, θα ξεκινήσω από αυτό που βρίσκεται σήμερα σε εξέλιξη, δηλαδή αυτή την «προληπτική καταστολή» και το σχέδιο «νόμος και τάξη» με το οποίο κατ’ αρχήν δεν θα διαφωνούσα, εάν ήταν μόνο «νόμος και τάξη» και δεν είχε εκτραπεί ως «αυταρχισμός και τάξη».
Μόνο που συμβαίνει όταν δεν υπάρχει εκτροπή, ο νόμος να τηρείται και εφαρμόζεται με ήπια μέσα και σε καμμία των περιπτώσεων με προληπτική καταστολή.
Εγώ είμαι από αυτούς που διαφωνούν με την κατάσταση ανομίας που είχε διαμορφωθεί τα προηγούμενα χρόνια στα ελληνικά πανεπιστήμια. Αλλά, οι ειρηνικές εκδηλώσεις και συγκεντρώσεις για τη δημοκρατία που σημειώθηκαν τα προηγούμενα χρόνια νομίζω ότι επ’ ουδενί δικαιολογούν αυτήν τη στάση. 
Ο κύριος πρύτανης θέλει να διοικεί το πανεπιστήμιο με αυταρχισμό και για να πετύχει αυτό το σχέδιό του, επικαλείται τις δυνάμεις καταστολής. Εκτιμώ ότι όλοι οι δημοκρατικοί και προοδευτικοί πολίτες, βεβαίως, καταδικάζουν την ανομία, όμως καταδικάζουν και τον αυταρχισμό. 
Ελπίζω ο κύριος πρύτανης να μην συνεχίζει να ρίχνει λάδι στη φωτιά εξυπηρετώντας, εάν θέλετε, στην παρούσα συγκυρία –δεν ξέρω βεβαίως εάν αυτό γίνεται τυχαία- και την Κυβέρνηση με την εξέλιξη που έχει λάβει το θέμα, με την εξαίρεση από τις εκατό δόσεις του ΕΝΦΙΑ.
Επ’ ευκαιρία της τροπολογίας που κατέθεσε για το θέμα αυτό ο κ. Χαρδούβελης θέλω να απευθυνθώ στους συναδέλφους μου της συγκυβέρνησης, της Νέας Δημοκρατίας και του ΠΑΣΟΚ και να θέσω ένα ερώτημα, το οποίο βεβαίως έχει τεθεί πολλάκις στην πολιτική ζωή αυτού του τόπου. Το ερώτημα αυτό είναι: ποιος κυβερνά, επιτέλους, αυτό τον τόπο; 
Κυρίες και κύριοι συνάδελφοι, εάν είναι να νομοθετεί η Βουλή και να έρχεται στη συνέχεια η τρόικα και οι τροϊκανοί να σκίζουν τους νόμους με e-mail, τότε πραγματικά δεν νομίζω ότι χρειάζεται να συνεχιστεί αυτή η διαδικασία με τον τρόπο που γνωρίζουμε μέχρι τώρα. Μπορείτε να μετατρέψετε τη Βουλή σε ένα οιονεί –εάν θέλετε- εκτελεστικό όργανο, ένα διευθυντήριο της τρόικας στην Αθήνα. Θα μαζεύετε τα φαξ, θα εκτυπώνετε τα  e-mail και θα νομοθετείτε. 
Σε κάθε περίπτωση θέλω να σας επισημάνω κάτι που νομίζω ότι το ξέρετε όλοι σας. Ουσιαστικά η Κυβέρνηση έχει χάσει τον έλεγχο της χώρας και αποδεικνύεται με τις ενέργειες αυτές ότι όχι μόνο δεν βγαίνουμε από το μνημόνιο, αλλά ότι βυθιζόμαστε πιο βαθειά σε αυτό. 
Επίσης, θα ήθελα να δώσω μια φιλική συμβουλή προς τους συναδέλφους μου. Πραγματικά θα έλεγα, κύριε Υπουργέ, μέχρι να έρθουν οι τροϊκανοί στην Αθήνα ξανά, να μην θέσετε άλλες κόκκινες γραμμές. Γιατί φοβάμαι ότι θα αναγκαστείτε να συρθείτε πέρα και πάνω από αυτές, όπως έχει γίνει πολλάκις μέχρι τώρα. 
Σε κάθε περίπτωση, επισημαίνω ότι με την εξέλιξη που έχει πάρει το σχέδιο που εφαρμόζουμε ως χώρα, θα γινόμαστε κάθε φορά και πιο αδύναμοι και θα χρειαζόμαστε κάθε φορά να υποκύπτουμε σε συμβιβασμούς και σε εκβιασμούς. Διότι, περί αυτού πρόκειται.
Θέλω να αναφερθώ τώρα στις τροπολογίες που καταθέσαμε εμείς οι Ανεξάρτητοι Δημοκρατικοί Βουλευτές, ξεκινώντας από την τροπολογία για τους μικροομολογιούχους, με την οποία αποκαθιστούμε μια τρομακτική αδικία εις βάρος μικροκαταθετών συμπολιτών μας που εμπιστεύθηκαν με τις αποταμιεύσεις τους το ελληνικό δημόσιο και το ελληνικό κράτος. 
Την ίδια στιγμή μάλιστα που οι μεγάλες γερμανικές τράπεζες ξεφόρτωναν ελληνικά ομόλογα που τα είχε αγοράσει στο 100% της αξίας τους ο κ. Προβόπουλος, αυτοί βρίσκονταν εγκλωβισμένοι στους κανόνες της αγοράς, κρατώντας υποτιμημένης αξίας ελληνικά ομόλογα. 
Με την προτεινόμενη ρύθμιση-τροπολογία, για ποσά έως 100.000 ευρώ αποκαθιστούμε πλήρως τη ζημία, ενώ η αποκατάσταση κλιμακώνεται βαίνοντας βέβαια μειούμενη, καθώς η διάρκεια των ομολόγων δεν υπερβαίνει τα δέκα έτη.
Ωστόσο, θα ήθελα να υποδείξω μια ατέλεια της τροπολογίας που θα μπορούσε να γίνει αντικείμενο συζήτησης, κύριε Υπουργέ, καθώς ο κύριος Υπουργός Δικαιοσύνης μιλώντας προηγουμένως –φαντάζομαι εξ ονόματος ολόκληρης της Κυβέρνησης- μας είπε ότι το θέμα τον μικροομολογιούχων θα το συζητήσουμε μια άλλη φορά, λαμβάνοντας υπ’ όψιν βεβαίως και τις προτάσεις που έγιναν από όλες τις πτέρυγες της Βουλής με τις έξι τροπολογίες που έχουν κατατεθεί μέχρι τώρα.
Ποιο είναι αυτό το θέμα; Γι’ αυτά τα ομόλογα -και ειδικά για τα δεκαετή- δεν μπορεί να μην προβλέπεται κάποιο επιτόκιο. Δηλαδή, επί της ουσίας η αποκατάσταση για ποσά άνω των 400.000 ευρώ είναι μηδενική, καθώς αποκαθιστούμε το 6% της ζημίας σε έξι χρόνια και με ένα μέσο πληθωρισμό, όπως αντιλαμβάνεστε, που ανέρχεται στο 0,5% ή 1% ετησίως.
Στην ουσία το 6% εξανεμίζεται μόνο από τον πληθωρισμό και οι μικροομολογιούχοι κερδίζουν με την προτεινόμενη ρύθμιση από τη μείωση του χρόνου διακράτησης των ομολόγων τους, που σε ορισμένες περιπτώσεις έφτανε με την παλαιότερη ρύθμιση μέχρι και το 2042. Προτείνουμε, λοιπόν, να συμπληρωθεί ένα βασικό επιτόκιο που θα ισούται με τον πληθωρισμό. 
Σχετικά με τα «κόκκινα δάνεια», μαζί με όλα αυτά που έχουν ειπωθεί από τους συναδέλφους μου προσθέτω και τη δική μου διαφωνία για τον τρόπο με τον οποίο γίνεται η συζήτηση γι’ αυτό το σημαντικό θέμα. Νομίζω ότι η μεγαλύτερη αδυναμία της διάταξης που έρχεται με την τροπολογία έγκειται στο γεγονός ότι εναπόκειται στη διακριτική ευχέρεια των χρηματοπιστωτικών ιδρυμάτων η εφαρμογή της. Δηλαδή, μεταξύ των τραπεζών και του πολίτη δεν υπάρχει καμία απολύτως διαμεσολάβηση.
Αυτό σημαίνει, κύριε Υπουργέ –να μην γελιόμαστε- ότι οι τράπεζες θα οδηγηθούν σε μια γενικευμένη άρνηση εφαρμογής της συγκεκριμένης διάταξης και κυρίως της διάταξης περί διαγραφής χρεών.
Γι’ αυτό προτείνουμε με την τροπολογία που καταθέσαμε τη συγκρότηση μίας τριμελούς επιτροπής, που θα απαρτίζεται από έναν εφέτη, από έναν εκπρόσωπο του Οικονομικού Επιμελητηρίου και από έναν εκπρόσωπο των τραπεζών, στην οποία θα προσφεύγουν επιχειρήσεις στις οποίες οι τράπεζες αρνήθηκαν τη ρύθμιση.
Επιπλέον, όταν μιλάμε για κόκκινα δάνεια και για το ύψος τους, πρέπει να θεωρούμε λογικό και αυτονόητο ότι θα διαγράψουμε και τους τόκους υπερημερίας. Άρα πρέπει να μιλάμε για τα δάνεια και για τον νόμιμο ανατοκισμό τους. 
Επιπλέον, στην τροπολογία –αναφέρομαι σε ένα, δύο σημεία αυτής- μειώνουμε το πλαφόν του 75% της καθαρής περιουσιακής θέσης του οφειλέτη στο 50%, λόγω μη αντιστοίχισης των αντικειμενικών με τις πραγματικές αξίες της αγοράς και βεβαίως ορίζεται ότι η απόφαση του Συμβουλίου στο οποίο αναφέρθηκα θα πρέπει να είναι υποχρεωτική για τις τράπεζες.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού.)
Τέλος, για τις επιχειρήσεις των οποίων θα ρυθμιστούν οι υποχρεώσεις, προκειμένου να πάρουν μία πραγματική ανάσα, να μπουν ξανά στην παραγωγική διαδικασία και να γίνουν πραγματικά οικονομικά υποκείμενα προτείνουμε την αναστολή της διαδικασίας του «Τειρεσία» για δύο χρόνια. 
(Στο σημείο αυτό κτυπάει επανειλημμένως το κουδούνι λήξεως του χρόνου ομιλίας της κυρίας Βουλευτού.)
Θα κλείσω, κύριε Πρόεδρε, με μία μόνο επισήμανση για την τρίτη τροπολογία που καταθέσαμε σε ό,τι αφορά την παράταση της απαγόρευσης των πλειστηριασμών για την πρώτη κατοικία.
 Είναι μία αυτονόητη ρύθμιση, μία κοινωνική απαίτηση που εντάσσεται αν θέλετε στον κοινωνικό ορθολογισμό. Ούτε οι τράπεζες θέλουν, κύριε Υπουργέ, όπως ξέρετε και όπως έχουν οι ίδιες τοποθετηθεί, πρώτον, γιατί δεν μπορούν να ανταποκριθούν στην προσφορά που θα δημιουργηθεί από την απελευθέρωση των πλειστηριασμών και κατά δεύτερον γιατί με τους πλειστηριασμούς των ακινήτων κάτω από την αντικειμενική τους αξία και βεβαίως κάτω από την αξία του δανεισμού θα προσθέσουν καινούριες επισφάλειες.","ΘΕΟΔΩΡΑ ΤΖΑΚΡΗ",497
"23621"," Κυρία συνάδελφε, συντομεύετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23622"," Νομίζω ότι είναι και μία κοινωνική επιλογή, γιατί κανένας δεν θέλει να δει εκατό, διακόσιες χιλιάδες οικογένειες να κινούνται και να κοιμούνται στα αυτοκίνητα. 
Εκτιμώ, κύριε Υπουργέ, ότι θα πρέπει να παρατείνετε την απαγόρευση άρσης των πλειστηριασμών και για την επόμενη χρονιά.
Ευχαριστώ, κύριε Πρόεδρε.
(Χειροκροτήματα από την πτέρυγα των Ανεξάρτητων Δημοκρατικών Βουλευτών)","ΘΕΟΔΩΡΑ ΤΖΑΚΡΗ",497
"23623"," Τον λόγο έχει ο κ. Βλαχογιάννης και σας παρακαλώ πολύ να τηρείτε τον χρόνο.
Κυρία Τζάκρη, εσείς μιλήσατε τουλάχιστον επτά, οκτώ λεπτά, γιατί είχα κάνει λάθος στην αρχή. Τέλος πάντων!
Ορίστε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23624"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι συνάδελφοι, ακούγοντας βέβαια την προηγούμενη συνάδελφο, θυμήθηκα το γνωστό ανέκδοτο για τον πατροκτόνο, ο οποίος πήγε στο δικαστήριο και παρακαλούσε τους δικαστές, αφού σκότωσε τον πατέρα του, να τον λυπηθούν γιατί ήταν ορφανός. Αφού μας οδήγησαν στο μνημόνιο και το υπέγραψαν, τώρα μας ασκούν εκ του ασφαλούς κριτική γιατί εμείς πάμε να βγάλουμε τη χώρα στο ξέφωτο!
Πιστεύω ότι λίγη αυτοσυνειδησία σε όλους μας καλό θα μας κάνει!
Στη συνέχεια, κύριε Πρόεδρε, θα ήθελα και εγώ να απευθύνω μια έκκληση εν όψει των εκδηλώσεων για την επέτειο του Πολυτεχνείου να πρυτανεύσει η λογική από όλες τις πλευρές. Να μην ενθαρρύνουμε ούτε ανομίες ούτε καταλήψεις. Η νομιμότητα πρέπει να επιβληθεί και να σεβόμαστε το Σύνταγμα και τους νόμους, προφανώς με τη δέουσα ευαισθησία, όταν έχουμε απέναντί μας σπουδαστές και φοιτητές. 
Θα ήθελα, επίσης, κύριε Πρόεδρε, να σταθώ στη ρύθμιση που την κρίνω πάρα πολύ θετική, πλην ενός σημείου, ότι δίνουμε απόλυτη εξουσία στις τράπεζες να κανονίσουν ποιες είναι βιώσιμες επιχειρήσεις και να προχωρήσουν στη σχετική ρύθμιση. 
Εδώ υπάρχει, όπως καταλαβαίνετε, ένα κενό. Όχι ότι δεν εμπιστευόμαστε τις τράπεζες, αλλά δεν τις εμπιστευόμαστε πολύ. Τι θα γίνει; Θα είμαστε στη διακριτική ευχέρεια των τραπεζικών και των εκπροσώπων τους ή θα χρειαζόμαστε ρουσφέτι, να παρεμβαίνει κάποιος στις τράπεζες, για να κριθεί η βιωσιμότητα της επιχείρησής του;
Αυτό το κενό, κύριε Υπουργέ, πρέπει να το καλύψουμε. Μία τριμελής επιτροπή, όπως ελέχθη, με πρόσωπα εγνωσμένου κύρους, θα μπορούσε να επιλύσει το θέμα, να έχει, δηλαδή, ο πολίτης τη δυνατότητα να καταφεύγει σε αυτήν όταν έχει πρόβλημα με τις τράπεζες. Να μην τους στέλνουμε υποχρεωτικά στο δικαστήριο. Να τους στέλνουμε σε μια τριμελή επιτροπή από προσωπικότητες. Βρείτε. Νομίζω ότι δεν είναι κακό. Και για τις τράπεζες καλό θα είναι και για τις επιχειρήσεις και για τους πολίτες.
Είναι μία πάρα πολύ θετική ρύθμιση, όμως, που πρέπει να την επικροτήσουμε. Η Κυβέρνηση τολμά μέσα στην κρίση και προχωρά σε ρυθμίσεις που δεν είχαν γίνει ούτε προ της κρίσης, αν και πάντα υπήρχαν επιχειρήσεις που αντιμετώπιζαν πρόβλημα βιωσιμότητας, πρόβλημα χρηματοδότησης.
Συνεχίζω με το αλαλούμ που έγινε για το αν θα συμπεριλαμβάνεται ο ΕΝΦΙΑ ή και ο φόρος εισοδήματος μέσα στις ρυθμίσεις. Δεν νομίζω ότι είναι θέμα τρόικας, κύριοι Υπουργοί, κυρίες και κύριοι συνάδελφοι. Πιθανόν να είναι θέμα και των ιδίων των Υπουργείων. Δεν είναι η πρώτη φορά που έκαναν τόσα λάθη και επικράτησε αλαλούμ. 
Είδαμε τι έγινε με τον περιβόητο ΕΝΦΙΑ. Καμμία τρόικα δεν έφταιγε. Έφταιγαν οι υπηρεσίες του Υπουργείου, η πολιτική του Υπουργείου, την οποία πρέπει να δούμε και να την διορθώσουμε. 
Συνεχίζω με τη ρύθμιση για την αποκατάσταση των συντάξεων και των μισθών των στρατιωτικών, των στελεχών των Σωμάτων Ασφαλείας και των δικαστικών. Είναι πάρα πολύ θετικό που μέσα στην κρίση η Κυβέρνηση βρίσκει αυτά τα χρήματα. 
Θέλω να συγχαρώ τον Υπουργό Οικονομικών και τον κ. Σταϊκούρα με τον οποίον συνεργάστηκα, που κατάφεραν να βρουν αυτά τα χρήματα. Όμως, είναι λίγα. Πρέπει να δεσμευθεί η Κυβέρνηση ότι θα βρει και το υπόλοιπο 50% μέσα στην επόμενη τριετία, μέσω της αναμόρφωσης του ειδικού μισθολογίου. 
Έχουμε υποχρέωση σ’ αυτούς που φυλάττουν Θερμοπύλες. Οι καιροί ου μενετοί. Βλέπουμε τα σύννεφα που επικρατούν στην Ανατολική Μεσόγειο. Αυτοί οι άνθρωποι είναι στην πρώτη γραμμή και πρέπει να τους ενισχύσουμε και ηθικά και υλικά. Αρχηγός ΓΕΕΘΑ, Αρχηγός Στρατού με μισθό 1.800 ευρώ δεν επιτρέπεται σε μια χώρα που αντιμετωπίζει οξύτατα εθνικά προβλήματα. 
Τελειώνοντας, κύριε Πρόεδρε, θέλω να πω ότι σήμερα στις πρώην Αγροτικές Τράπεζες παρακρατήθηκαν από την εξισωτική αποζημίωση οφειλές των αγροτών. Είχα τέτοιες καταγγελίες από την τράπεζα Μουζακίου αλλά και των Τρικάλων, ότι δηλαδή παρακρατήθηκαν από την εξισωτική αποζημίωση οφειλόμενες εισφορές σε ασφαλιστικά ταμεία και στην Εφορία. 
Αν αυτό αληθεύει, είναι πάρα πολύ σκληρό για τους αγρότες και η Κυβέρνηση οφείλει άμεσα να το διορθώσει. Οι επιδοτήσεις δεν μπορούν να παρακρατούνται. Είναι κοινοτικά χρήματα και πάνε απευθείας στον αγρότη. 
Η Κυβέρνηση πρέπει να βρει λύση για τους βοσκοτόπους. Δεν είναι δυνατόν τόσα χρόνια η Ελλάδα να είχε συγκεκριμένη έκταση βοσκοτόπων και ξαφνικά να βρέθηκε με λιγότερη έκταση τον τελευταίο χρόνο. Αν οι υπηρεσίες δεν έκαναν καλά τη δουλειά τους τα προηγούμενα χρόνια, δεν θα το πληρώσει ο αγρότης. Αν δεν την έκαναν φέτος, πρέπει κάποιοι να πληρώσουν. 
Σε κάθε περίπτωση το ότι είναι μικρότερη η εξισωτική αποζημίωση ή γενικά οι αποζημιώσεις που λαμβάνουν, λόγω των μειωμένων βοσκοτόπων, είναι ένα μείζον πρόβλημα για μας. Οι κτηνοτρόφοι δεν φταίνε σε τίποτα και η Κυβέρνηση οφείλει άμεσα να διορθώσει αυτό το λάθος. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"23625"," Κύριε Πρόεδρε, ένα λεπτό να κάνω μια διευκρίνιση.","ΚΩΝΣΤΑΝΤΙΝΟΣ ΣΚΡΕΚΑΣ",468
"23626"," Επί του θέματος που έθεσε ο κ. Βλαχογιάννης;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23627"," Ναι, κύριε Πρόεδρε.","ΚΩΝΣΤΑΝΤΙΝΟΣ ΣΚΡΕΚΑΣ",468
"23628"," Σας παρακαλώ πολύ να το διευκρινίστε, κύριε Υπουργέ, διότι υπάρχει μεγάλο πρόβλημα. Συνηγορώ κι εγώ σε αυτά που είπε ο κ. Βλαχογιάννης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23629"," Έχει δίκιο ο κύριος συνάδελφος. Εξέφρασε μια καλοπροαίρετη αγωνία και μια ανησυχία, γιατί από πολλούς έχει ακουστεί ότι αφήνουμε τις τράπεζες να αποφασίσουν από μόνες τους για το εάν τελικά θα προχωρήσουν σε διαγραφές χρεών ή όχι. 
Και επειδή αυτές τις ανησυχίες τις εξέφρασαν οι Βουλευτές και κατά τη διάρκεια των συναντήσεων που είχα μαζί τους, θέλω να πω ότι ήδη υπάρχει πρόβλεψη στην παρούσα τροπολογία. 
Στο άρθρο 1 συγκεκριμένα αναφέρεται ότι προβλέπεται σύσταση επιτροπής παρακολούθησης της εφαρμογής του νόμου, με αρμοδιότητα μεταξύ άλλων την υποβολή εκθέσεων προς την Τράπεζα της Ελλάδος ως προς την ανταπόκριση των χρηματοδοτικών φορέων, δηλαδή των τραπεζών, για το εάν ανταποκρίνονται οι τράπεζες στις δυνατότητες διαγραφών και ρυθμίσεων που παρέχει ο παρών νόμος. 
Μάλιστα, αναλυτικά στο άρθρο 20 αναφέρεται ότι «με κοινή απόφαση των Υπουργών Οικονομικών, Ανάπτυξης και Ανταγωνιστικότητας και Εργασίας, Κοινωνικής Ασφάλισης και Πρόνοιας, συστήνεται επιτροπή με αρμοδιότητες την παρακολούθηση της εφαρμογής των μέτρων του παρόντος νόμου, το συντονισμό και την υποστήριξη των συμμετεχόντων φορέων και αρχών, τη συλλογή και επεξεργασία στατιστικών και άλλων στοιχείων». 
Με λίγα λόγια δεν αφήνουμε τις τράπεζες να κάνουν μόνες τους ό,τι θέλουν. Τις παρακολουθούμε στενά, πραγματικά για να πετύχουμε…","ΚΩΝΣΤΑΝΤΙΝΟΣ ΣΚΡΕΚΑΣ",468
"23630"," Κοροϊδία!","ΠΑΝΑΓΙΩΤΗΣ ΛΑΦΑΖΑΝΗΣ",279
"23631"," Επίσης, να αναφέρουμε ότι στην παρούσα ρύθμιση νόμου, στην παρούσα τροπολογία εντάσσονται και αγρότες και αγροτικές επιχειρήσεις. Το λέω αυτό γιατί ακούστηκε κι αυτή η αγωνία από πολλούς συναδέλφους. 
Ευχαριστώ πολύ.","ΚΩΝΣΤΑΝΤΙΝΟΣ ΣΚΡΕΚΑΣ",468
"23632"," Κύριε Πρόεδρε, επί της διαδικασίας.","ΖΩΗ ΚΩΝΣΤΑΝΤΟΠΟΥΛΟΥ",272
"23633"," Ορίστε, κυρία Κωνσταντοπούλου, επί της διαδικασίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23634"," Ο κ. Σκρέκας δεν παρουσίασε αυτές τις οκτώ σελίδες που ονόμασε νομοτεχνική βελτίωση επί τροπολογίας και στην πραγματικότητα συνιστούν τροπολογία επί της τροπολογίας.","ΖΩΗ ΚΩΝΣΤΑΝΤΟΠΟΥΛΟΥ",272
"23635"," Με συγχωρείτε, κυρία Κωνσταντοπούλου. 
Κύριε Υπουργέ, πράγματι υπάρχουν νομοτεχνικές βελτιώσεις που δεν διανεμήθησαν στους συναδέλφους;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23636"," Διανεμήθηκαν, κύριε Πρόεδρε.","ΚΩΝΣΤΑΝΤΙΝΟΣ ΣΚΡΕΚΑΣ",468
"23637"," Διανεμήθηκαν, αλλά δεν εξηγήθηκαν. Θα μου επιτρέψετε να σας πω…","ΖΩΗ ΚΩΝΣΤΑΝΤΟΠΟΥΛΟΥ",272
"23638"," Επί της διαδικασίας, κυρία Κωνσταντοπούλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23639"," Επί της διαδικασίας, αλλά να ολοκληρώσω.","ΖΩΗ ΚΩΝΣΤΑΝΤΟΠΟΥΛΟΥ",272
"23640"," Μα, τώρα είναι επί της ουσίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23641"," Δεν μπορείτε να με διακόπτετε στη μισή φράση! Ακόμη και εσείς από την Έδρα αισθανθήκατε την ανάγκη να πείτε ότι υπάρχει ζήτημα και ότι θέλει διευκρίνιση.
Τα ζητήματα, λοιπόν, που θέλουν διευκρίνιση και τα ζητήματα ζωής δεν λύνονται ούτε με συνεννοήσεις ούτε με ψιθύρους. Θα πρέπει να εξηγήσει ακριβώς ο κ. Σκρέκας αυτές οι οκτώ σελίδες -που μία-μία λέξη που αλλάζουν μπορεί να έχουν ιδιαίτερη σημασία- ποιες ακριβώς είναι οι αλλαγές που φέρνει η Κυβέρνηση, τι συνεκτίμησε, τι αποδέχτηκε ή τι απέρριψε. Διότι ξέρετε ότι με τέτοιου τύπου μισόλογα έχουν περάσει σκανδαλώδεις διατάξεις, όπως η διάταξη για τους τραπεζίτες και την αμνήστευσή τους.","ΖΩΗ ΚΩΝΣΤΑΝΤΟΠΟΥΛΟΥ",272
"23642"," Τον λόγο έχει ο κ. Αθανάσιος Πετράκος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23643"," Ευχαριστώ πολύ, κύριε Πρόεδρε.
Κύριοι Υπουργοί, δεν μπορείτε να μας εγκαλείτε, από τη μία μεριά και να μας λέτε ότι είστε του νόμου και της τάξης και από την άλλη, να μην εφαρμόζετε τον νόμο. Ο νόμος απεφάνθη, τα δικαστήρια απεφάνθησαν ότι πρέπει να αποκαταστήσετε τους μισθούς των στρατιωτικών και των αστυνομικών κατά 100%. Να το κάνετε, λοιπόν. Όχι τα δικά σας δικά σας και τα ξένα μισιακά πάλι!
Δεύτερον, λέει ο κ. Σκρέκας, απαντώντας στον κ. Βλαχογιάννη, ότι δεν ρυθμίζουν οι τράπεζες τα πάντα.
Κύριε Υπουργέ, στο Κεφάλαιο Β΄ παράγραφος 2.4 γράφει ακριβώς ότι ο χρηματοδοτικός φορέας, δηλαδή, οι τράπεζες μπορεί να παράσχει ρύθμιση διαγραφή ή μπορεί να αρνηθεί συνολικά τη ρύθμιση και τη διαγραφή. Βγάλτε το άρθρο αυτό, αν δηλαδή δεν ρυθμίζουν οι τράπεζες, γιατί εγώ καταλαβαίνω ότι αυτό που καταλαβαίνει όποιος ξέρει ανάγνωση και γραφή είναι ότι οι τράπεζες κάνουν ό,τι θέλουν και για τους επαγγελματίες και τους μικρομεσαίους επιχειρηματίες -κουβεντιάστε μαζί τους να δείτε τι λένε- δεν αλλάζει τίποτε απ’ ό,τι συνέβαινε μέχρι τώρα, αντίθετα χειροτερεύει.
Κατά την κρίση μας, λοιπόν, αυτό που επιδιώκεται μέσω των υποτιθέμενων ρυθμίσεων για τα κόκκινα δάνεια των επιχειρήσεων, είναι να δημιουργηθεί μία νέα επιχειρηματική τάξη, όπου απόλυτα κυρίαρχο ρόλο θα έχουν οι τράπεζες.
Επίσης, κύριοι Υπουργοί -είστε και οι δύο- εδώ παρά τις δηλώσεις του κ. Δένδια, όταν παρουσίασε την τροπολογία, δεν υπάρχει καμμία ρύθμιση για τα δάνεια των πυρόπληκτων Νομών Μεσσηνίας, Λακωνίας, Ηλείας, Αρκαδίας και Εύβοιας. Δεν υπάρχει καμμία ρύθμιση εδώ, ενώ είχατε δεσμευθεί ότι θα υπάρχει ρύθμιση και για τα εγγυημένα και για τα μη εγγυημένα. Πρέπει να το διευκρινίσετε και να το συμπληρώσετε. Οι επιχειρηματίες και οι επαγγελματίες των πυρόπληκτων νομών Πελοποννήσου και Εύβοιας από τις πυρκαγιές του 2007 είναι στο κόκκινο. Είναι τεράστιο το πρόβλημα στους νομούς αυτούς.
Τρίτον, απαιτείται να βρεθεί λύση, επίσης, στα επιχειρηματικά δάνεια που είχαν λάβει οι επιχειρήσεις οι οποίες προχώρησαν σε παύση εργασιών και δεν το ρυθμίζετε. Επίσης, απαιτείται να προστατευθούν οι επιχειρήσεις που έχουν καταθέσει ομόλογα των οποίων η τρέχουσα αξία έχει κατρακυλήσει από τις πρακτικές των τραπεζών και ζητούν επιπλέον εγγυήσεις.
Αυτά είναι ορισμένα από αυτά που αγνοούνται στη συγκεκριμένη ρύθμιση, γιατί αυτό το οποίο σας ενδιαφέρει -επαναλαμβάνω και πάλι- είναι να εξυπηρετηθούν τα μεγάλα επιχειρηματικά συμφέροντα και οι τραπεζίτες.
Νομιμοποιείτε, επίσης, με την πρακτική σας και την πολιτική σας τις παρανομίες των τραπεζών, που απροκάλυπτα κατάσχουν αγροτικές και κοινοτικές επιδοτήσεις, όταν εσείς οι ίδιοι παρακρατείτε τις επιδοτήσεις και αποζημιώσεις για πληρωμές και οφειλές, ακόμη και μη ληξιπρόθεσμες και έχετε δεσμευθεί ότι αυτό θα το αλλάξετε και δεν το έχετε αλλάξει.
Επίσης, εσείς ανοίγετε το θέμα της παρακράτησης των αποζημιώσεων και των πάσης φύσεως πληρωμών για συμψηφισμό στις οφειλές προς τον ΟΓΑ.
Μέχρι και δικοί σας Βουλευτές, κύριοι Υπουργοί, εμφανίζονται -στα λόγια τουλάχιστον- αντίθετοι, αφού στις 31 Οκτωβρίου ψήφισαν, βέβαια, την τροπολογία και έλυσαν τα χέρια του ΟΠΕΚΕΠΕ σε νομοσχέδιο μάλιστα του Υπουργείου Διοικητικής Μεταρρύθμισης.
Καμμία, λοιπόν, ουσιαστική προστασία, αφού οι τραπεζίτες ενεργούν και θα ενεργούν κατά το δοκούν και αυτό είναι το κράτος που δημιουργείτε. Αυτό είναι το κράτος το οποίο ουσιαστικά κάνετε με αυτές τις ρυθμίσεις.
Αφού, μάλιστα, σας εμπιστεύθηκαν οι δεκαπέντε χιλιάδες μικροομολογιούχοι αποταμιευτές, εσείς τους συμπεριφερθήκατε –και συνεχίζετε να τους συμπεριφέρεστε- όπως ο χειρότερος μπαταχτσής, «κουρεύοντας» τις αποταμιεύσεις τους. Μιλάμε για ανθρώπους μεγάλης ηλικίας που βρίσκονται πλέον σε άθλια οικονομική κατάσταση. Γιατί δεν κάνετε σήμερα δεκτή την τροπολογία που έχει καταθέσει ο ΣΥΡΙΖΑ εδώ, αλλά και άλλοι Βουλευτές και άλλα κόμματα; Οφείλετε να απαντήσετε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε.
Επίσης, κύριε Σταϊκούρα, υπάρχει ένα σοβαρό θέμα που δεν σχετίζεται άμεσα με αυτά που συζητάμε, αλλά είναι σοβαρό. Σε σας έχει στείλει το Επιμελητήριο Μεσσηνίας και των νομών της Κρήτης επιστολή για την απαλλαγή από το ΦΠΑ των εξαγωγών στις εξαγωγικές επιδοτήσεις ελαιόλαδου και ελιάς. Γνωρίζετε ότι πέρυσι ήταν κατεστραμμένη η παραγωγή στη νότια Πελοπόννησο και την Κρήτη και επομένως ήταν πάρα πολύ μικρή. Επίσης, δεν έχετε εγκρίνει ακόμα να πάρουν αποζημίωση οι αγρότες και δημιουργείτε πρόβλημα στις εξαγωγικές επιχειρήσεις. 
Κύριε Υπουργέ, πρέπει να το ρυθμίσετε αυτό το ζήτημα, διότι είναι πάρα πολύ σοβαρό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Βέβαια, θα μου πείτε, κύριοι Υπουργοί, ότι η ομιλία μου δεν θα έπρεπε να ήταν αυτού του είδους. Δυστυχώς, την είχα φτιάξει. Όταν εχθές το βράδυ, αλλά και τώρα, είδα ότι φέρατε ρύθμιση με την οποία πια παίρνετε πίσω τις εκατό δόσεις για τον ΕΝΦΙΑ…","ΑΘΑΝΑΣΙΟΣ ΠΕΤΡΑΚΟΣ",428
"23644"," Προσαρμοστείτε στο χρόνο. Τι θα κάνουμε τώρα, κύριοι συνάδελφοι;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23645"," Ένα δευτερόλεπτο, κύριε Πρόεδρε.","ΑΘΑΝΑΣΙΟΣ ΠΕΤΡΑΚΟΣ",428
"23646"," Όχι, όχι, κύριε Πετράκο. Σας παρακαλώ, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23647"," Είναι Βατερλώ. Αυτή η τροπολογία δείχνει ουσιαστικά μία άτακτη υποχώρηση απέναντι στις αξιώσεις της τρόικας. Με το ότι δέχεστε να εξευτελίζεστε έτσι από την τρόικα, νομίζω ότι πλέον δεν έχετε άλλη επιλογή, παρά να παραιτηθείτε και να προκηρυχθούν τώρα εκλογές.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΑΘΑΝΑΣΙΟΣ ΠΕΤΡΑΚΟΣ",428
"23648"," Κύριοι συνάδελφοι, πριν από δύο ώρες είχαμε συνεδρίαση της Διάσκεψης των Προέδρων και το θέμα το οποίο κυριάρχησε στη συζήτηση ήταν ότι εμείς, όλοι εδώ μέσα, παραβιάζουμε κατά σύστημα τον Κανονισμό…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23649"," Όχι όλοι. Σας παρακαλώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"23650"," Εντάξει, όχι όλοι. Εγώ δεν θέλω να προσωποποιήσω. 
Παραβιάζουμε, λοιπόν –όσοι το κάνουν- τον Κανονισμό και όσον αφορά το χρόνο ομιλίας που προβλέπεται, αλλά και όσον αφορά αυτά τα οποία λέμε, που πολλές φορές είναι φράσεις και εκφράσεις, οι οποίες απάδουν προς το χώρο.
Έγιναν κάποιες προτάσεις. Είπαμε ότι εάν λαμβάνονται μέτρα, ρίχνουμε λάδι στη φωτιά, δημιουργείται ένταση, αλλά και μία εικόνα για το Κοινοβούλιο που δεν είναι ό,τι καλύτερο. Όμως, επαφίεται σε μας πλέον να αποφεύγουμε αυτές τις εντάσεις.
Σας παρακαλώ πάρα πολύ, λοιπόν, ας τηρούμε τουλάχιστον το χρόνο.
Ο κ. Νικολόπουλος έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23651"," Κύριε Πρόεδρε, έχει πολύ μεγάλη σημασία η ουσία. Όταν σήμερα γίνεται της τροπολογίας το κάγκελο εδώ πέρα και όμως, κανένας δεν διαμαρτύρεται –ούτε το Προεδρείο- και η Διάσκεψη ίσως δεν κάνει εκείνα που έκαναν σε παλαιότερες περιόδους Πρόεδροι του Κοινοβουλίου, τι να πει κανένας;
Παίρνω απάντηση από τον κ. Αθανασίου, πριν από δύο μέρες –θα σας την καταθέσω, νόμιζα ότι θα ήταν εδώ ο κ. Αθανασίου- που μου λέει ότι δεν χρήζουν απαντήσεως τα δημοσιεύματα σε ιστολόγια και ότι ακόμα, αν ο κ. Μπαλτάκος χειρίστηκε τις αναφερόμενες ανακρίβειες, αφορούν τον ίδιο και δεν ανταποκρίνονται στην πραγματικότητα, κυρίως –λέει- όσον αφορά και το δικό του Υπουργείο.
Τι έλεγε η ερώτηση; Είχε τη συνέντευξη του κ. Μπαλτάκου στον κ. Πάρι Καρβουνόπουλο, του δημοσιογράφο. Έλεγε ο κ. Μπαλτάκος, ότι στις δώδεκα η ώρα το βράδυ της μίας μέρας έρχονταν από την τρόικα τα του Υπουργείου Οικονομικών, κύριε Υπουργέ των Οικονομικών και την άλλη μέρα έμπαιναν στην επιτροπή με κατεπείγουσα διαδικασία, γιατί αυτό απαιτούσε η τρόικα. Παραδέχεται, μάλιστα, ότι δεν προλάβαιναν να διαβάσουν.
Δεν ντρέπεται κανένας. Έχει μείνει το παρατσούκλι μόνο στο Χρυσοχοΐδη, ότι δηλαδή ήταν αδιάβαστος, ενώ ο Μπαλτάκος σάς δίνει όλους.
Θα ήθελα, παρακαλώ, να κατατεθούν στα Πρακτικά.
(Στο σημείο αυτό ο Βουλευτής κ. Νικόλαος Νικολόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Λέω, λοιπόν, ότι σήμερα, αν δείτε όλα τα πρωτοσέλιδα των εφημερίδων, λένε, ότι έστειλε κιόλας e-mail εχθές το Υπουργείο Οικονομικών και είπε ό,τι ακούσατε και από τους προηγούμενους συναδέλφους. Δηλαδή, πάει το αντάρτικο, πάνε οι λεονταρισμοί, πάει το «όχι» στην τρόικα!
Θέλουμε, αν μπορείτε, κύριε Υπουργέ, να δούμε αν είναι αλήθεια όσα λένε σήμερα οι εφημερίδες ότι σε αυτό το e-mail που στείλατε, όχι μόνο καταργούνται οι κόκκινες γραμμές που γίνανε κόκκινες κορδέλες, όχι μόνο αυτό το «στα τέσσερα» για άλλη μια φορά υλοποιείται και είναι η στάση πια που θα μείνει στα κοινοβουλευτικά χρονικά, την οποία διάλεξε να έχει η συγκυβέρνηση, αλλά –και αυτό είναι το ουσιαστικό- γράφετε για όσα μας λέτε ότι δεν θα δούμε, για το ασφαλιστικό, για τα εργασιακά. 
Θέλουμε πραγματικά να σας ζητήσουμε -θα το κάνουμε και μέσω του κοινοβουλευτικού ελέγχου οι Ανεξάρτητοι Έλληνες και το Χριστιανοδημοκρατικό Κόμμα- να μας πείτε τι είναι αυτό που θα δεσμεύσει όλον τον ελληνικό λαό.
Ξέρετε, για τα κόκκινα δάνεια έχουμε καταθέσει μία δικιά μας τροπολογία. Ξέρετε, πολλές φορές υπάρχουν αυτοί που περιμένουν την ψήφιση των κόκκινων δανείων. Και αναφέρομαι σε εκείνους τους επιχειρηματίες στους οποίους θέλετε να δώσετε ένα καινούργιο πάτημα. Και για αυτό θέλετε εμείς εδώ στο Κοινοβούλιο –πού ακούστηκε- να αποφασίσουμε ότι τον τελευταίο λόγο θα τον έχουν οι τραπεζίτες! Δηλαδή, ποια είναι η καταφυγή του αδυνάτου; Πώς η δημοκρατία πραγματικά αποκτά νόημα και ουσία, αν δεν υπερασπίζεται τους αδυνάτους; 
Έχουμε μία τροπολογία από είκοσι σελίδες που πρώτος την υπογράφει ο Πάνος Καμμένος και όλοι οι Βουλευτές των Ανεξαρτήτων Ελλήνων και οι συνεργαζόμενοι με αυτούς. 
Βλέπω ότι ήδη έχει μιλήσει τρία λεπτά και δεκαπέντε δευτερόλεπτα. Όσοι μας βλέπουν, καταλαβαίνουν με τι θα έπρεπε να ασχοληθεί η Διάσκεψη των Προέδρων. 
Μου δίνεται η δυνατότητα να πω -έστω και σε τίτλους- για μία τροπολογία τόσο καλά φτιαγμένη και ταυτόχρονα να πω και για τους μικροομολογιούχους, για αυτούς που γνωρίζετε πολύ καλά τι είχε δεσμευτεί ότι θα κάνει ο κ. Σαμαράς προεκλογικά -αλλά και μέσα στην Αίθουσα αυτή- όταν ψηφιζόταν το PSI.
Αυτά πάνω κάτω λέει η τροπολογία που έχουμε καταθέσει. Είναι μια τροπολογία για όλα εκείνα τα φυσικά πρόσωπα που επέλεξαν να επενδύσουν τις καταθέσεις τους σε ομόλογα του ελληνικού δημοσίου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τι λέμε λοιπόν; Λέμε ότι το ελληνικό δημόσιο πρέπει να προβεί στην έκδοση νέων ομολόγων ειδικού σκοπού με τα ομόλογα αποκατάστασης, σε αντικατάσταση των υπαρχόντων σε όλες τις κατηγορίες οι οποίες υπέστησαν κούρεμα.
Κλείνοντας, κύριε Πρόεδρε και κυρίες και κύριοι συνάδελφοι, θέλω να πω ότι, βεβαίως, ο καθένας διαλέγει εκείνον το ρόλο που θέλει, είτε είναι μέσα σε αυτήν την Αίθουσα είτε είναι έξω από αυτή. Μπορεί να θέλει κάποιος να κάνει τον καραγκιόζη! Ποιος μπορεί να του το απαγορέψει; Κάποιος άλλος μπορεί να θέλει να κάνει τον Μέγα Αλέξανδρο! 
Όμως, σήμερα το πρωί που ήμασταν στην Επιτροπή Οικονομικών ακούω την κυρία Μπακογιάννη να διαφωνεί για τον τρόπο και για την ουσία με των κόκκινων δανείων, ακούω εδώ Βουλευτή από τις Σέρρες να λέει για τα βοσκοτόπια, ακούω συνδικαλιστή της Αστυνομίας να λέει ότι δεν κάνετε καλά, ακούω τον Πρόεδρο των Δικαστών, τον απουσιάζοντα Υπουργό Δικαιοσύνης, να λέει ότι δεν θα έπρεπε να γίνεται έτσι. Μα, κανένας να μη συμφωνεί με αυτό που σε λίγο θα ψηφίσουν; Ε, με συγχωρείτε πολύ, αλλά πραγματικά ο ρόλος του Μαυρογιαλούρου ήταν πολύ μικρός σε σχέση με τον ρόλο των Βουλευτών της Συμπολίτευσης, όπου οι ομιλίες τους, αν δει κανείς τα Πρακτικά, είναι κόντρα με αυτό που στο τέλος θα δώσουν με την ψήφο τους.
Σας ευχαριστώ.","ΝΙΚΟΛΑΟΣ ΝΙΚΟΛΟΠΟΥΛΟΣ",363
"23652"," Τον λόγο έχει ο κ. Κατσώτης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23653"," Ευχαριστώ, κύριε Πρόεδρε.
Η συζήτηση επικεντρώνεται στην τροπολογία που κατέθεσε η Κυβέρνηση  για τα κόκκινα δάνεια. Και αυτό είναι αντικειμενικό. 
Εμείς λέμε «όχι», γιατί αυτή η τροπολογία έρχεται να διασφαλίσει τις τράπεζες, τους μεγάλους επιχειρηματικούς ομίλους, έρχεται να συμβάλει στη μεγαλύτερη συγκέντρωση του κεφαλαίου. 
Το ΚΚΕ σε αυτό το σχέδιο νόμου κατέθεσε τροπολογία με την οποία ουσιαστικά ζητάμε τη διαγραφή των τόκων και μέρος των χρεών τους, καθώς επίσης, την απαγόρευση πλειστηριασμών και γενικότερα πράξεων αναγκαστικής εκτέλεσης. 
Αυτή η τροπολογία μας είναι συνέχεια της πρότασης νόμου που είχε καταθέσει το ΚΚΕ το Σεπτέμβριο του 2012. Θα τη δώσω και αυτή βέβαια για τα Πρακτικά.
(Στο σημείο αυτό ο Βουλευτής κ. Χρήστος Κατσώτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Κύριοι της Κυβέρνησης, μπορεί μία τετραμελής οικογένεια να πληρώνει τις δόσεις για το στεγαστικό δάνειο που πήρε, όταν κάποτε δούλευαν δύο και κανόνισαν κάποιες δόσεις και τώρα δουλεύει ένας ή μισός ή κανένας;  Μπορεί μία τετραμελής οικογένεια στην οποία ο μισθός κατρακύλησε κατά 40% -ίσως και παραπάνω αν δουλεύει με ελαστικές μορφές απασχόλησης τις οποίες έχετε νομοθετήσει εδώ- να αποπληρώσει τις δόσεις του δανείου της; Μπορεί ένας συνταξιούχος να αποπληρώσει το δάνειό του, όταν το πήρε για να κάνει ένα σπίτι και η σύνταξή του κατρακύλησε, μειώθηκε και αυτή γύρω στο 40% ή όταν μείνει άνεργος; 
Όλη αυτή η κατάσταση, όλες αυτές οι εξελίξεις που έχουν υπάρξει για τους εργαζόμενους και τα λαϊκά στρώματα είναι απότοκα αυτής της πολιτικής σας, με την οποία φορτώσατε την κρίση στον ίδιο το λαό, στους εργαζόμενους, στους αυτοαπασχολούμενους, στους φτωχούς αγρότες, στους κτηνοτρόφους. Και σήμερα έρχεστε και του δίνεται και το τελειωτικό χτύπημα με την τροπολογία που καταθέσατε, αλλά και με την τροπολογία που ήδη έχετε καταθέσει και αφορά τον ΕΝΦΙΑ που δεν θα συμπεριλαμβάνεται.
Όμως, δεν είναι μόνο αυτό, δεδομένου ότι είναι καταιγιστικά τα μέτρα που παίρνει η Κυβέρνηση ενάντια στον λαό. Τα δημοσιονομικά μέτρα συνεχίζονται, αλλά και οι διαρθρωτικές αλλαγές, όπως ονομάζετε την επίθεση σε βάρος των εργασιακών και ασφαλιστικών δικαιωμάτων. Έτσι επιτάσσει η Ευρωπαϊκή Ένωση και αυτό θέλει το κεφάλαιο για να έχει πολύ φθηνή εργατική δύναμη και φιλικό περιβάλλον για να επενδύσει τα λιμνάζοντα κεφάλαια και στην περίοδο της ανάκαμψης να έχει τα κέρδη που θέλει. 
Τα στοιχεία είναι συγκλονιστικά και αυτά που δείχνουν είναι απότοκα της πολιτικής σας! Υπάρχουν ενάμισι εκατομμύριο άνεργοι, πολλοί άστεγοι και πεινασμένοι. Σύμφωνα με αυτά τα στοιχεία, τέσσερα εκατομμύρια ζουν κάτω από τα όρια της φτώχειας, ενώ μεγάλος αριθμός παιδικού πληθυσμού υποσιτίζεται. 
Και εμείς λέμε ότι η τροπολογία που κατέθεσε το ΚΚΕ απευθύνεται ακριβώς στα λαϊκά στρώματα. Καλύπτει τις ανάγκες όλου αυτού του πληθυσμού που είναι τα θύματα αυτής της πολιτικής σας. 
Και επειδή μεγάλο μέρος των δανειοληπτών, όπως είπαμε, είναι συνταξιούχοι, βλέπουμε ότι η Κυβέρνηση συνεχίζει την επίθεση με διαρροές στον Τύπο που μιλούν για νέο ασφαλιστικό, σύμφωνα με το οποίο ο νεκροθάφτης της κοινωνικής ασφάλισης κ. Βρούτσης με τον βοηθό του, τον κ. Σπυρόπουλο –βέβαια μπορεί να είναι και αντίθετα τα πράγματα, ο κ. Σπυρόπουλος να είναι ο νεκροθάφτης και βοηθός του ο κ. Βρούτσης- έρχεται σήμερα και λέει ότι όποιος δεν έχει τριακόσιες μέρες ασφάλισης το χρόνο, θα παίρνει ασπιρίνη και όποιος έχει εκατό ημέρες, δεν θα έχει πλήρη περίθαλψη, πλήρεις παροχές υγείας. 
Για όλα αυτά, λοιπόν, θα πρέπει να ξεσηκωθεί θύελλα αντιδράσεων. Εμείς καλούμε τους εργαζόμενους και τους αυτοαπασχολούμενους να κατέβουν σύσσωμοι, μαζικά, καθολικά στην απεργία που θα γίνει στις 27 Νοεμβρίου, να βάλουν εμπόδια, να δυσκολέψουν και να ανατρέψουν αυτήν την πολιτική που ακολουθεί η Κυβέρνηση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έρχεται σήμερα η Κυβέρνηση και λέει οι τεσσεράμισι χιλιάδες μέρες ασφάλισης να γίνουν έξι χιλιάδες, ενώ από την άλλη μιλάει για ελαστικές μορφές απασχόλησης, για τρίωρα, τετράωρα, για συμβάσεις ορισμένου χρόνου και για συμβάσεις εργολαβίας. Πώς θα μπορέσουν να συμπληρώσουν έξι χιλιάδες μέρες ασφάλισης αυτά τα παιδιά που πάνε στα τριάντα τους χρόνια να βρουν δουλειά; 
Πιστεύουμε ότι μπροστά μας έχουμε μία νέα επίθεση και θα χρειαστεί η εργατική τάξη, ο λαός να απαντήσει με συμμαχία, με συμμετοχή στους αγώνες και, όπως λέμε εμείς, με ισχυροποίηση του ΚΚΕ που μόνο με αυτές τις προτάσεις που και σήμερα καταθέτουμε μπορεί πράγματι να ανακουφιστούν τα λαϊκά στρώματα μέσω του δρόμου της ρήξης και της ανατροπής, στον οποίο το χρέος θα πρέπει να το πληρώσουν αυτοί που το δημιούργησαν, οι καπιταλιστές, και να αποδεσμευθούμε από την Ευρωπαϊκή Ένωση, να αλλάξουμε τη μορφή οργάνωσης της οικονομίας και βέβαια, την τάξη στην εξουσία, ώστε η εργατική τάξη να μπορεί πράγματι να παλέψει και με τον κεντρικό σχεδιασμό να καλύψει διευρυμένες ανάγκες. 
Ευχαριστώ.","ΧΡΗΣΤΟΣ ΚΑΤΣΩΤΗΣ",214
"23654"," Κυρίες και κύριοι συνάδελφοι, έχει ζητήσει τον λόγο ο Υπουργός Πολιτισμού και Αθλητισμού κ. Τασούλας. 
Ορίστε, κύριε Υπουργέ, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23655"," Στο νομοσχέδιο του Υπουργείου Δικαιοσύνης φιλοξενείται μία τροπολογία του Υπουργείου Πολιτισμού και Αθλητισμού η οποία είναι μεν τεχνικού χαρακτήρα, απαραίτητη ωστόσο για την καταβολή ενοικίων εκ μέρους του Υπουργείου Πολιτισμού σε ιδιοκτήτες ακινήτων, των οποίων κάνει χρήση το Υπουργείο από τις αρχές του 2012 έως και τα τέλη του 2014.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"23656"," Κύριε Πρόεδρε, θα ήθελα παρακαλώ τον λόγο.","ΘΕΟΔΩΡΟΣ ΔΡΙΤΣΑΣ",139
"23657"," Ο λόγος που ζητούμε να ψηφιστεί αυτή η τροπολογία έχει να κάνει με το ότι, πρώτον, συμβαλλόμενος σε αυτές τις χρήσεις ακινήτων δεν ήταν καθαυτό το Υπουργείο Πολιτισμού όταν ξεκίνησαν, αλλά ο Ειδικός Λογαριασμός του Υπουργείου, ο οποίος από το 2009 δεν υπάρχει πια και, δεύτερον, με το ότι τα ενοίκια αυτά μέχρι πρότινος κατεβάλλοντο από τον Ειδικό Λογαριασμό ή από το Ταμείο Αρχαιολογικών Πόρων και Απαλλοτριώσεων, ενώ τώρα καταβάλλονται από το ίδιο Υπουργείο. Χρειάζεται, λοιπόν, μια ρύθμιση, ώστε να υπαχθούν οι καταβολές αυτών των ενοικίων, που είναι πραγματικές και γίνεται χρήση αυτών των ακινήτων από υπηρεσίες του Υπουργείου, στις διατάξεις του προεδρικού διατάγματος 113/2010 και να επιτρέπεται, όπως λέει η εισηγητική έκθεση, η δέσμευση της απαραίτητης πίστωσης αμέσως μετά τη γνωστοποίηση των σχετικών απαιτήσεων εκ μέρους των ιδιοκτητών, εκ μέρους των δικαιούχων στην αρμόδια Οικονομική Υπηρεσία του Υπουργείου Πολιτισμού. Είχε γίνει και πέρυσι αυτό και έτσι νομιμοποιήθηκαν οι δαπάνες. Πρέπει να γίνει και φέτος. 
Ζητώ την υπερψήφιση αυτής της τροπολογίας γι’ αυτούς τους καθαρά τεχνικούς λόγους, ώστε να καταβληθούν τα οφειλόμενα ενοίκια από την Οικονομική Υπηρεσία του Υπουργείου Πολιτισμού και όχι από τον Ειδικό Λογαριασμό ή από το Ταμείο Αρχαιολογικών Πόρων, τα οποία, άλλωστε, δεν μπορούν πλέον να εξυπηρετήσουν αυτές τις καταβολές.
Σας ευχαριστώ.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"23658"," Τον λόγο έχει ο κ. Βλάχος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23659"," Κύριε Πρόεδρε, θα ήθελα τον λόγο.","ΘΕΟΔΩΡΟΣ ΔΡΙΤΣΑΣ",139
"23660"," Με συγχωρείτε, κύριε Βλάχο. 
Ορίστε, κύριε Δρίτσα, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23661"," Κύριε Πρόεδρε, έχω ζητήσει από πριν τον λόγο για ένα λεπτό.
Μεταξύ όλων των περίφημων τροπολογιών που ακόμα και τώρα μπορεί να έρχονται, υπάρχει μια ξεχωριστή που αναδεικνύει και τον μεγάλο πανικό της Κυβέρνησης. Είναι η τροπολογία με γενικό αριθμό 1988 και ειδικό 139. Είναι αυτή η τροπολογία με την οποία αποσύρεται η διάταξη για τη ρύθμιση των χρεών προς τις εφορίες αναφορικά με τον ΕΝΦΙΑ, μόλις λίγες μέρες μετά την ψήφισή της και μόλις λίγες ώρες πριν ανοίξει το σύστημα.
Με ονομαστική ψηφοφορία οι Βουλευτές της Πλειοψηφίας και με ομιλίες τους από το Βήμα της Βουλής είχαν επιχειρηματολογήσει αναφορικά με τη μάχη που έδιναν, ώστε να υπάρχουν ρυθμίσεις για τις εκατό δόσεις για όλα αυτά τα ζητήματα. Είχαν, μάλιστα, εξαγγείλει ότι αυτό είναι η αρχή της αποκατάστασης των αδικιών. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Βουλευτή)
Η Κυβέρνηση βρίσκεται μπροστά σε μεγάλα διλήμματα και γι’ αυτό σήμερα οργάνωσε μια προβοκάτσια στη Νομική Σχολή Αθηνών με την επέμβαση των ΜΑΤ. 
Είναι πολύ χαρακτηριστική αυτή η τροπολογία. Ξεχωρίζει από όλες τις άλλες και καταδεικνύει το γεγονός ότι αυτή η Κυβέρνηση δεν μπορεί να κυβερνήσει άλλο. 
Η Κοινοβουλευτική Ομάδα του ΣΥΡΙΖΑ θα καταθέσει αίτηση ονομαστικής ψηφοφορίας για την τροπολογία με γενικό αριθμό 1988 και ειδικό 139.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, ζητάμε από το Προεδρείο την προώθησή της για να οργανωθεί ονομαστική ψηφοφορία προφανώς…","ΘΕΟΔΩΡΟΣ ΔΡΙΤΣΑΣ",139
"23662"," Στην ώρα της.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23663","  … την Τρίτη που μας έρχεται.","ΘΕΟΔΩΡΟΣ ΔΡΙΤΣΑΣ",139
"23664"," Θα το δούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23665"," Σήμερα δεν είναι δυνατόν να γίνει αυτή η ονομαστική ψηφοφορία και αύριο δεν υπάρχει κοινοβουλευτική διαδικασία. Επομένως, προς αυτήν τη κατεύθυνση φαντάζομαι ότι θα κινηθεί το Προεδρείο.","ΘΕΟΔΩΡΟΣ ΔΡΙΤΣΑΣ",139
"23666"," Τον λόγο έχει ο κ. Βλάχος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23667"," Κύριε Πρόεδρε, κύριοι Υπουργοί, αναγκαστικά θα ξεκινήσω την τοποθέτησή μου από εκεί που τελείωσε ο κ. Δρίτσας.
Σήμερα, λοιπόν, για ένα υπαρκτό -πρέπει να ομολογήσω κι εγώ- θέμα που δημιουργήθηκε με τη συγκεκριμένη τροπολογία, έρχεται η Αριστερά να κλάψει πάνω από το χυμένο γάλα. Είναι μια τροπολογία που δεν την ψήφισε, είναι μια τροπολογία με την οποία δεν συμφωνεί. Και έρχεται σήμερα να μας μαλώσει γιατί δεν τη φέραμε όπως θα ήθελαν αυτοί; Μα, ούτε όπως ήταν, με τα βεβαιωμένα, την ψήφισε. Τώρα τους έπιασε ο πόνος; Αυτό ως προς την Αριστερά.
Ως προς την Κυβέρνηση τώρα, κύριε Υπουργέ: Προφανώς εδώ υπάρχει θέμα. Πρέπει να μεταφέρετε στον κύριο Υπουργό ότι ο τρόπος που νομοθετεί η Βουλή δεν είναι κατά το πώς νομίζει ο καθένας. Διότι ενώ αναδείξατε με δικιά σας ευθύνη τα βεβαιωμένα –κανείς δεν το ζήτησε, εμείς όλοι μιλούσαμε για τα ληξιπρόθεσμα, για να είμαστε ειλικρινείς- δημιουργήσατε ένα πρόβλημα που βεβαίως τα μέσα μαζικής ενημέρωσης το αναδεικνύουν. Και τι πετύχατε; Και λύση να δίναμε στο πρόβλημα των ληξιπρόθεσμων, επικοινωνιακά χάνουμε το όλο θέμα. Αυτό είναι επίτευγμα δικό σας. Δεν μπορεί να συνεχίζετε, όμως, έτσι.
Εγώ πιστεύω ότι ο κ. Χαρδούβελης έπρεπε να είναι εδώ, να έρθει να ζητήσει και συγγνώμη -μπορεί να το κάνει και την Τρίτη, αφού κατατέθηκε πρόταση για ονομαστική- από τους Βουλευτές της Πλειοψηφίας, τους Βουλευτές που στηρίζουν την Κυβέρνηση, να εξηγήσει γιατί έγινε το λάθος, πού οφείλεται, ποιος τον παραπλάνησε. Και επιτέλους κάποιος ας πάει στο σπίτι του! Δεν μπορεί να συνεχίζεται έτσι αυτή η κατάσταση. Δεν μπορεί να μας λέτε άλλα την προηγούμενη εβδομάδα και άλλα σήμερα. Και σας είπα, κανείς Βουλευτής της Πλειοψηφίας δεν ανέδειξε το θέμα των βεβαιωμένων, γιατί δεν το απαίτησε και κανείς. Κανείς δεν θα μας έλεγε γιατί δεν προβλέψαμε πώς θα εξοφληθούν τα χρέη που θα προκύψουν το 2015. Όλοι μιλούσαμε για τα ληξιπρόθεσμα. 
Εγώ θα έλεγα να μεταβιβάσετε αυτό το αίτημα-μήνυμα στον κ. Χαρδούβελη και την Τρίτη, πριν την ονομαστική ψηφοφορία, νομίζω ότι επιβάλλεται να δώσει μια εξήγηση στους Βουλευτές που θα κληθούν τώρα –καταλαβαίνετε, μετά την ονομαστική- να ψηφίσουν κάτι διαφορετικό.
Έρχομαι στη ρύθμιση για τους δανειολήπτες, κύριε Σκρέκα. Πράγματι, είναι μία θετική ρύθμιση. Παλέψαμε και για αυτήν. Είναι στη σωστή κατεύθυνση. Εδώ, όμως, θα έλεγα ότι αδικήσατε αυτήν τη ρύθμιση που δεν τη φέραμε σαν νομοσχέδιο και τη φέραμε σαν τροπολογία και χάθηκε η ουσία. Γιατί θα μπορούσαμε τότε να έχουμε περισσότερο χρόνο να συζητήσουμε και να στείλουμε μήνυμα προς όλες τις κατευθύνσεις και κυρίως προς την κοινωνία τι ακριβώς ρυθμίζουμε με αυτήν την τροπολογία. Ούτε αυτό το πετύχαμε.
Εν πάση περιπτώσει, έστω και τώρα, έτσι όπως ήρθε, πρέπει να αναδείξουμε τον θετικό ρόλο αυτής της ρύθμισης, να πούμε όμως ότι εδώ υπάρχει ένα μικρό ερωτηματικό. Δεν ξέρω, μπορεί να αποδειχθεί ότι είναι και μεγάλο μετά από κάποιους λίγους μήνες. Δεν πρέπει να αφεθεί η εφαρμογή αυτής της τροπολογίες στις τράπεζες. Εάν πάμε έτσι κατά πώς θέλουν να ρυθμίσουν ή όχι, καταλαβαίνετε ότι αυτή η ρύθμιση για την οποία όλοι συμφωνούμε ότι είναι θετική, μπορεί μετά από κάποιους μήνες να αποδειχτεί ότι ήταν εκτός πραγματικότητας. Και δεν πρέπει να συμβεί αυτό. 
Άρα, θα έλεγα, σε όσο χρόνο μένει μέχρι να ψηφιστεί αυτή η τροπολογία, να προχωρήσετε σε αυτήν τη ρύθμιση. Οι τράπεζες ή συμφώνησαν ή δεν συμφώνησαν. Αν συμφώνησαν, να φαίνεται καθαρά και στο κείμενο. Για να τελειώσει αυτό.
Σε αυτό, επίσης, πρέπει να κάνω μια αναφορά. Υπάρχουν μικρομεσαίες επιχειρήσεις που έχουν πληρωθεί με ομόλογα, τα οποία κουρεύτηκαν. Αποτέλεσμα τούτου ήταν -όσοι είχαν και τζίρους γύρω στα 2 εκατομμύρια- να εγγραφούν στον «Τειρεσία» και σήμερα να μην μπορούν να προχωρήσουν.
Θα έλεγα –δεν ξέρω αν γίνεται, εδώ είναι και ο Αναπληρωτής Υπουργός Οικονομικών, μπορεί να μας πει μια άποψη- να ενταχθούν και αυτοί που πληρώθηκαν με ομόλογα σε αυτήν τη ρύθμιση. Με αφορμή αυτό, να πω κι εγώ μαζί με όλους τους συναδέλφους που ανέδειξαν το θέμα των μικροομολογιούχων, ότι πρέπει κάποια στιγμή να προχωρήσουμε σε ρύθμιση. Έχουμε μια εκκρεμότητα με τους ανθρώπους αυτούς. Και το λέμε, για να μη νομίζουν ότι ξεχάστηκε. Δεν ξεχάστηκε από κανέναν. Είναι μια εκκρεμότητα την οποία θα δούμε στη συνέχεια.
Σε αυτήν τη ρύθμιση, ακόμα, κύριε Σκρέκα, θέλω να πω ότι υπάρχουν υποχρεώσεις, υπάρχουν χρέη από ληξιπρόθεσμες οφειλές, από μη φορολογικές υποχρεώσεις. Σήμερα αυτή η ρύθμιση γίνεται μέχρι 500.000 ευρώ. Θα έλεγα ότι –έτσι κι αλλιώς έχουμε υποσχεθεί ότι από 1η Ιανουαρίου θα πάμε στα 2,5 εκατομμύρια- σήμερα είναι η στιγμή να κάνουμε το επόμενο βήμα: Οι 500.000 να γίνουν 1 εκατομμύριο και σιγά-σιγά να φτάσουμε στο ποσό το οποίο έχουμε υποσχεθεί, για να μπορούν και αυτοί να ενταχθούν σε αυτές τις προνομιακές ρυθμίσεις που πραγματικά φέρνει αυτό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Προσπαθώ να τελειώσω, κύριε Πρόεδρε, κάνοντας μία αναφορά για την τροπολογία, όπως χαρακτηριστικά λέγεται, για τους ένστολους. Αναφέρομαι συνοπτικά λόγω χρόνου, λέγοντας ότι το μήνυμα που στέλναμε με αυτήν την τροπολογία δεν είναι ότι ρυθμίζουμε το σύνολο των οφειλών ή όλες τις υποχρεώσεις απέναντι σε αυτούς τους ανθρώπους. Το μήνυμα είναι ότι η Κυβέρνηση ξεκινά πια την αντίστροφη πορεία αποκατάστασης αυτών των αδικιών. Είναι το πρώτο βήμα και θα γίνουν και τα επόμενα. Η δέσμευση του Πρωθυπουργού ότι οι υποχρεώσεις της Κυβέρνησης, της πολιτείας απέναντι στους ένστολους συμπολίτες μας θα υλοποιηθεί εις το έπακρον είναι πάντα επίκαιρη, είναι πάντα εδώ και τη λέμε με όλη τη δύναμη της φωνής μας. 
Τελειώνω με μία αναφορά που έγινε στην τροπολογία για τα αυθαίρετα, για τα οποία υπάρχει δικαστική απόφαση. Η Αριστερά βγήκε πάλι να μας μαλώσει για τα αυθαίρετα, ένα νόμο που δεν ψήφισε. Μας είπε -και καταλάβαμε από εκεί ότι στεναχωρήθηκαν κιόλας οι συνάδελφοι της Αριστεράς- γιατί ο νόμος για τη ρύθμιση των αυθαιρέτων, μετά από πολλούς νόμους είναι συνταγματικός. Περίμεναν και αυτός να πέσει στο κενό. Περίμεναν και πάλι οι πολίτες να είναι σε ομηρία. Περίμεναν να ξεκινήσουμε πάλι από την αρχή. Επιτέλους! Μη στοιχηματίζετε στην καταστροφή.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΓΕΩΡΓΙΟΣ ΒΛΑΧΟΣ",65
"23668"," Ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23669"," Όταν δίνουμε λύσεις, βρείτε επιτέλους κι εσείς το ψυχικό κουράγιο να τις χειροκροτήσετε. Ας διαφωνούμε σε αυτά που ξέρουμε το λόγο που διαφωνούμε. Μη διαφωνούμε σε όλα. Αυτό δεν οδηγεί πουθενά ούτε εσάς ούτε εμάς, αλλά κυρίως δεν οδηγεί την κοινωνία.
Κύριε Πρόεδρε, σας ευχαριστώ.","ΓΕΩΡΓΙΟΣ ΒΛΑΧΟΣ",65
"23670"," Ευχαριστούμε.
Τον λόγο έχει ο Κοινοβουλευτικός Εκπρόσωπος της Χρυσής Αυγής κ. Ματθαιόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23671"," Ευχαριστώ κύριε Πρόεδρε.
Θα ζητήσω προκαταβολικά από το Προεδρείο να μην με διακόψει για τα επόμενα λεπτά που μου παραχωρεί ο Κανονισμός της Βουλής, διότι στο πλαίσιο της ομιλίας μου θα αναπτύξω επιχειρήματα και θα καταθέσω αποκαλυπτικά στοιχεία, τα οποία αποδεικνύουν ακόμη περισσότερο, πέρα από κάθε όριο αμφισβητήσεως, την ενεργή εμπλοκή και συμμετοχή του Υπουργού Δικαιοσύνης στην άθλια και αντισυνταγματική σκευωρία εις βάρος της Χρυσής Αυγής. 
Θα ήθελα, όμως, αρχικώς να πω ότι αν η Ελλάδα ήταν ένα κράτος σοβαρό, αν στην Ελλάδα οι εξουσίες ήταν πράγματι διακριτές και όχι διαπλεκόμενες, όπως συμβαίνει σήμερα, και αν στην Ελλάδα εξουσίαζε μία Κυβέρνηση όντως δημοκρατική και όχι τυπικά δημοκρατική -στην ουσία μιλάμε για μία απολυταρχική Κυβέρνηση σαν αυτή του μορφώματος της Νέας Δημοκρατίας και του ΠΑΣΟΚ- στα Υπουργικά έδρανα αυτά θα απουσίαζε ο Υπουργός Δικαιοσύνης και Ανθρωπίνων Δικαιωμάτων και θα ήταν στη φυλακή. Διότι, μήνες ολόκληρους μετά από τις αποκαλύψεις συνεργάτη του Πρωθυπουργού, όχι τυχαίου προσώπου, αποκαλύφθηκε η αλήθεια που γνώριζε όλος ο ελληνικός λαός και η Χρυσή Αυγή, ότι ο άνθρωπος αυτός, ο οποίος παριστάνει τον εγγυητή της ομαλής λειτουργίας της δήθεν ανεξάρτητης δικαιοσύνης, έχει παίξει σημαντικό ρόλο για την προφυλάκιση του αρχηγού της Χρυσής Αυγής και της λοιπής Κοινοβουλευτικής Ομάδας του κόμματος. 
Πέρασαν πολλοί μήνες από τότε που δημοσιοποιήθηκε το περίφημο βίντεο Μπαλτάκου και ακόμα ο Υπουργός Δικαιοσύνης δεν έχει δώσει εξηγήσεις στην Κυβέρνηση αλλά και στον ελληνικό λαό στον οποίο είναι υπόλογος, το λόγο για τον οποίο τον κατηγορεί με τέτοιες μομφές ο κ. Μπαλτάκος. Το πιο φυσικό που θα έκανε κάθε πρόσωπο, αν είχε τέτοιες κατηγορίες πάνω στην πλάτη του, θα ήταν να κάνει μήνυση στον οποιονδήποτε τον κατηγορούσε με αυτά εδώ τα αίσχη που όλοι μας είδαμε στο περίφημο βίντεο. 
Αντιθέτως, ο κύριος Υπουργός, με μισές ανακοινώσεις, με μισές λέξεις υπεκφεύγει, διότι γνωρίζει ότι πράγματι είναι ένοχος για κατάχρηση εξουσίας, για κατάλυση του πολιτεύματος, πράξεις δηλαδή για τις οποίες, αν όντως υπήρχε ανεξάρτητη δικαιοσύνη, θα είχε οδηγηθεί στις φυλακές Κορυδαλλού, εκεί που βρίσκονται άλλοι, οι οποίοι είναι αθώοι και κρίθηκαν με μοναδικό κριτήριο ενοχής τους την ιδεολογία και όχι τις πράξεις τους. 
Ο άνθρωπος, λοιπόν, αυτός μας παριστάνει τον εγγυητή της ανεξαρτησίας της ελληνικής δικαιοσύνης. Και μια και ήρθατε, κύριε Υπουργέ, να σας ενημερώσω ότι στο νησί σας –όπου μέσα στο δικαστικό σώμα οι συμπολίτες σας, όλως τυχαίως, έχουν υψηλές θέσεις- υπάρχει και ένα νόμιμο πολιτικό γραφείο, το οποίο για πολλοστή φορά έγινε στόχος παρακρατικών επιθέσεων από άτομα τα οποία πρόσκεινται στην Αριστερά ή την ακροαριστερά. 
Αυτό το γραφείο είναι ένα άπαρτο κάστρο του εθνικισμού, το οποίο έχει στοχοποιηθεί κατ’ εξακολούθηση. Κατόπιν τρίτης ή τέταρτης επιθέσεως εις βάρος του γραφείου αυτού, δεν βγήκε κανένας -πόσω μάλλον εσείς που κατάγεστε από το νησί αυτό- να καταδικάσει τον κανόνα μέσα στο πλαίσιο της αντιμετώπισης του νόμιμου αγώνα της Χρυσής Αυγής. Πώς θα μπορούσατε να αποκαλέσετε τους ανθρώπους αυτούς που απλώς συνεχίζουν με άλλα μέσα τη δίωξη στην οποία προσχωρήσατε εσείς με την τηλεφωνική σας παρέμβαση στην κ. Τσάμη και σε άλλους δικαστικούς λειτουργούς; 
	Εάν, λοιπόν, κύριε Αθανασίου, ή για να σας αποκαλέσω σύμφωνα με την καθιερωμένη ορολογία της πιάτσας και του υποκόσμου, κύριε Μπάμπη Αθανασίου, ήσασταν ένας άνθρωπος ο οποίος δεν είχε να φοβηθεί τις αποκαλύψεις που όλοι μας είδαμε στο διαδίκτυο…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23672"," Ελάτε τώρα!","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23673"," Μη διαμαρτύρεστε. Η έκφραση αυτή χρησιμοποιήθηκε από την πιάτσα του υποκόσμου. Να κάνει μήνυση ο κ. Μπάμπης σ’ αυτούς που τον αποκαλούν υποτιμητικά, όχι σε εμένα. Εγώ απλώς αναπαράγω το πώς σας αποκαλούν. 
	Εάν, λοιπόν, κύριε Μπάμπη, ήσασταν άνθρωπος που δεν φοβόσασταν…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23674"," Σας παρακαλώ πάρα πολύ, αν έχετε την καλοσύνη, κάποια ευπρέπεια δεν θα έβλαπτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23675"," Θα συνεχίσω, κύριε Πρόεδρε. Παρακαλώ. Την ευπρέπεια σε αυτούς που αξίζουν σεβασμού, όχι σε ανθρώπους που παίρνουν τηλέφωνο για να προφυλακίσουν πολιτικούς αντιπάλους.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23676"," Σας παρακαλώ, είπα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23677"," Θα συνεχίσω και θα έλθω στο προκείμενο. Θα σχολιάσω κατ’ αρχάς τον ίδιο τον τίτλο του νομοσχεδίου. Είναι ένα νομοσχέδιο το οποίο σχολιάστηκε από τους προηγούμενους ομιλητές της Χρυσής Αυγής και το οποίο μιλάει για ενσωμάτωση στο ελληνικό δίκαιο. 
Κρατάω και απομονώνω τη φράση «ενσωμάτωση στο ελληνικό δίκαιο» και θα αποδείξω με επιχειρήματα ποια είναι αυτή η ενσωμάτωση και τι αφορά αυτή η ενσωμάτωση, διότι μιλάμε για έναν ευρηματικό και ενδεικτικό τίτλο της όλης κατάστασης που επικρατεί στο Υπουργείο Δικαιοσύνης.
	Έχω στα χέρια μου τα εξώφυλλα δύο βιβλίων που είναι γραμμένα το ένα στη μητρική γλώσσα της συγκυβέρνησης και το άλλο στα ελληνικά. Αυτά τα δύο βιβλία τα έχει συγγράψει με τη συνδρομή του γερμανικού Υπουργείου Εξωτερικών, δηλαδή της Άγκελα Μέρκελ, ένας δημοσιογράφος γνωστός για την εμπάθειά του εις βάρος της Χρυσής Αυγής, ένας δήθεν έγκριτος δημοσιογράφος, μαρξιστής κατόπιν δικής του ομολογίας, ο οποίος τσεπώνει τα λεφτά από το γερμανικό Υπουργείο Εξωτερικών για να κάνει προπαγάνδα εις βάρος ενός νόμιμου κόμματος. 
Πέραν όλων των άλλων, αυτός, πέρα από θεωρητικό ρόλο, έχει διαδραματίσει και παραδικαστικό ρόλο στην όλη υπόθεση, διότι ο άνθρωπος αυτός, ο κ. Ψαρράς, ο τότε του «ιού» της «ΕΛΕΥΘΕΡΟΤΥΠΙΑΣ» και νυν «ΕΦΗΜΕΡΙΔΑΣ ΤΩΝ ΣΥΝΤΑΚΤΩΝ», είχε προσκομίσει ένα καταστατικό, το οποίο υποτίθεται ότι ήταν το γνήσιο καταστατικό του κόμματος. Όταν κλήθηκε να φέρει το γνήσιο και όχι το αντίγραφο, είπε στις δικαστικές αρχές «αρνούμαι», επικαλούμενος ότι είναι τακτική του κόμματος για να αποφύγει τις όποιες νομικές συνέπειες. Θα έπρεπε ο άνθρωπος αυτός να έχει συλληφθεί για απείθεια, αλλά επειδή σας βολεύει να κάνει φθηνή προπαγάνδα εις βάρος του κόμματος, τον αφήνετε να κυκλοφορεί ελεύθερος και να γράφει ό,τι θέλει στις φυλλάδες του.
	Ο άνθρωπος αυτός στα δύο συγκεκριμένα βιβλία –θα καταθέσω για τα Πρακτικά το εξώφυλλο του ενός από τα δύο- έχει γράψει το εξής αμίμητο. Ερχόμαστε στη σελίδα 37 όπου, λέει τα εξής. Είναι στα γερμανικά. Σε ελεύθερη μετάφραση αποδίδεται ως εξής: «Θα μπορούσε να υπάρχει και το ενδεχόμενο της ενεργοποίησης του άρθρου 187 του Συντάγματος που προβλέπει την άσκηση δίωξης για εγκληματική οργάνωση εναντίον ενός νόμιμου πολιτικού κόμματος».
	(Στο σημείο αυτό ο Βουλευτής κ. Αρτέμιος Ματθαιόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23678"," Δεν υπάρχει τέτοιο άρθρο.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"23679"," Όχι του Συντάγματος. Του Ποινικού Κώδικα, του Αντιτρομοκρατικού εννοεί.","ΝΙΚΟΛΑΟΣ ΒΟΥΤΣΗΣ",75
"23680"," Toυ Ποινικού Κώδικα. Συγγνώμη. Έχετε δίκιο. 
	Αυτά εγράφησαν –συγκρατήστε την ημερομηνία- το Σεπτέμβριο του 2013, δηλαδή το μήνα που συμπτωματικά ο Αρχηγός της Χρυσής Αυγής και άλλοι Βουλευτές του κόμματος οδηγήθηκαν παράνομα στις φυλακές Κορυδαλλού.
Μάλιστα, το συγκεκριμένο χωρίο και το συγκεκριμένο βιβλίο έχει γραφτεί πριν τη δολοφονία Φύσσα και πριν από την ομολογία Βορίδη, το όνομα του οποίου υπάρχει στο βιβλίο αυτό, ο οποίος Βορίδης είναι ένας εξαιρετικός μάντης. Προέβλεψε βήμα προς βήμα, μία ακριβώς ημέρα πριν τη δολοφονία Φύσσα, τα στάδια με τα οποία θα κινηθεί η δίωξη εις βάρος του κόμματος. 
Όλοι θυμόμαστε τις δηλώσεις που έκανε ο κ. Βορίδης και όλοι θυμόμαστε ποιες ήταν οι πρακτικές που ακολούθησε το δικό σας Υπουργείο κατόπιν δικών σας εντολών. 
Το γεγονός ότι έχουμε έναν μαρξιστή ο οποίος τσεπώνει το τοκογλυφικό κεφάλαιο των Γερμανών για να σας υποδεικνύει τον τρόπο με τον οποίο θα λειτουργήσετε εις βάρος της Χρυσής Αυγής, διότι όλο το κατηγορητήριο είναι στηριγμένο σε αυτές τις βλακείες που αναπαράγει ο κ. Ψαρράς, αποδεικνύει ότι η μόνη ενσωμάτωση που έχει γίνει στο Υπουργείο σας είναι η ενσωμάτωση των συκοφαντιών, η ενσωμάτωση των ψευδών πληροφοριών που αναπαράγουν ο κ. Ψαρράς και οι όμοιοί του. Ορίστε και τα υπόλοιπα για τα Πρακτικά.
	(Στο σημείο αυτό ο Βουλευτής κ. Αρτέμιος Ματθαιόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Βέβαια, μη ξεχάσουμε να πούμε ότι η Χρυσή Αυγή έχει καταγγείλει ότι όλη αυτή η δίωξη υποκινήθηκε από τα σιωνιστικά λόμπι, στα οποία περιχαρής έτρεχε ο Σαμαράς για να πει ότι όταν επιστρέψει στην Ελλάδα θα μας εξοντώσει και θα μας λιώσει. Πέρα από το σιωνιστικό λόμπι, έχουμε και τα γερμανικά τοκογλυφικά κεφάλαια που όλοι από κοινού, σε συνεργασία με μαρξιστές οι οποίοι παριστάνουν τους δημοσιογράφους, χτυπούν τη Χρυσή Αυγή. Και γιατί μόνο τη Χρυσή Αυγή θα ρωτήσει κάποιος; Διότι μόνο η Χρυσή Αυγή αποτελεί το φόβο ενός πολιτικού κατεστημένου το οποίο είναι ένοχο για όλα τα δεινά που έχει προκαλέσει εις βάρος της πατρίδας.  
Ερχόμαστε τώρα σε κάποιες άλλες τροπολογίες. Αλλά επειδή βλέπω πολλές φορές ότι όταν κάνω κάποια νύξη για τα θέματα αυτά, ο κύριος Υπουργός αντιπαρέρχεται με απαξιωτικό μειδίαμα σε όσα ακούγονται από αυτό εδώ το Βήμα, θα τον καλέσω για λόγους και μόνο ευθιξίας να κάνει το εξής απλό και λογικό: 
Ή να μηνύσει τον Μπαλτάκο για τα όσα του καταλογίζει ή να παραιτηθεί, να οδηγηθεί σε μια ανεξάρτητη δικαιοσύνη και να πάει στις φυλακές Κορυδαλλού για κατάχρηση εξουσίας. Εάν η μομφή αυτή που κάνω εις βάρος σας είναι δυσβάσταχτη και θεωρείτε ότι αδικείστε, μηνύστε και εμένα, να πάμε στα δικαστήρια, να γίνει άρση του τηλεφωνικού απορρήτου για να δούμε πόσες κλήσεις έκανε ο Μπάμπης Αθανασίου στις προανακρίτριες κατά τη διάρκεια των προανακρίσεων και πόσα τηλέφωνα έκανε αργότερα μαζί με τον Πρωθυπουργό για να απαιτήσει τη συνέχιση των πολιτικών διώξεων. 
Να έρθω εν τάχει στις τροπολογίες που αφορούν τα κόκκινα δάνεια και άλλα οικονομικά ζητήματα, αφού πρωτίστως ευχαριστήσω την ελληνική Κυβέρνηση για το γεγονός ότι μετά από πέντε χρόνια μνημονίου κατάφερε να μας βγάλει από τη μέγγενη των αιματηρών μέτρων. Διότι, αν δεν το πληροφορηθήκατε, πράγματι ο Σαμαράς, όχι μόνο μας έβγαλε από το μνημόνιο, αλλά μας έβγαλε και δύο χρόνια νωρίτερα. Και αυτό γιατί φεύγοντας από το μνημόνιο εισήλθαμε στην προληπτική γραμμή στήριξης. Δηλαδή, η διαπραγμάτευση του μνημονιακού Πρωθυπουργού είχε να κάνει μόνο με το όνομα και όχι με την έξοδο από το μνημόνιο και το τέλος της επιβολής των μνημονιακών μέτρων. 
Σε αυτό εδώ το πλαίσιο, της συνέχισης δηλαδή του μνημονίου, βλέπουμε μία τροπολογία, μία ρύθμιση που το ίδιο το Υπουργείο Οικονομικών είχε προτείνει, επιχειρηματολογώντας πάντα στο ίδιο πλαίσιο, αυτά που ακούμε περί ανάπτυξης και περί ανάγκης υπερψήφισης ενός νομοσχεδίου που έχει να προτείνει κάτι θετικό, έρχεται να αποσυρθεί. Γιατί; Διότι οι τοκογλύφοι κατάλαβαν ότι δεν μπορείτε να κινείστε πίσω από την πλάτη τους και να κάνετε ό,τι θέλετε, γιατί αυτοί που ασκούν πραγματικά εξουσία στην Ελλάδα δεν είναι ο Σαμαράς και ο Βενιζέλος, είναι οι διεθνείς τοκογλύφοι. 
Έχουμε εκδώσει ένα δελτίο Τύπου σχετικά με τις ληξιπρόθεσμες οφειλές και σχετικά με το αίσχος της συγκυβέρνησης να αποσύρει τροπολογίες που η ίδια προτείνει μέσα στην ελληνική Βουλή. Είναι ένα δελτίο Τύπου το οποίο έχει να κάνει με την όλη πορεία της συγκυβέρνησης, σε ό,τι αφορά τα οικονομικά θέματα. Και είναι καταγγελτικό, διότι δεν ανεχόμαστε πλέον να ακούμε εδώ πέρα επιχειρήματα θέλοντας κάποιοι να μας πείσουν ότι η ελληνική οικονομία πηγαίνει από το καλό στο καλύτερο, επειδή φέρατε μία δήθεν ρυθμιστική διάταξη που ελαφρύνει τον Έλληνα φορολογούμενο από τα δυσβάσταχτα μνημονιακά δεσμά. 
Ορίστε και το δελτίο Τύπου για τα Πρακτικά. Δεν έχω το χρόνο να το διαβάσω. 
(Στο σημείο αυτό ο Βουλευτής κ. Αρτέμιος Ματθαιόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Κλείνοντας, θα ήθελα να αναφέρω ότι η Χρυσή Αυγή, όντας η μοναδική πολιτική δύναμη η οποία σέβεται το μόχθο και τις θυσίες του ελληνικού λαού, δεν κάνει ερωτήσεις και επερωτήσεις στο Κοινοβούλιο. Δηλαδή, δεν κινείται στο πλαίσιο άσκοπων κοινοβουλευτικών διαδικασιών, τις οποίες στο κάτω-κάτω εσείς οι ίδιοι απαξιώνετε, αλλά κατέθεσε τροπολογία για τους μικροομολογιούχους, ζητώντας τίποτα λιγότερο και τίποτα περισσότερο από το αυτονόητο: την άμεση αποκατάσταση της κλοπής από πλευράς κράτους προς τους ανθρώπους οι οποίοι είχαν την ατυχία να επενδύσουν τα όποια  λεφτά τους στο ελληνικό δημόσιο. 
Έχετε το ηθικό χρέος και το καθήκον να δώσετε πίσω τα κλεμμένα λεφτά στον ελληνικό λαό, ο οποίος –επαναλαμβάνω- είτε από συγκυρία είτε από ατυχία είτε από αφέλεια επένδυσε τα όσα χρήματά του στο ελληνικό δημόσιο για να έρθει μετά αυτό το δημόσιο και να τα κλέψει, όντας ένας κλέφτης όλα αυτά τα χρόνια, διότι δεν σέβεται τις θυσίες που έχει επιβάλει στον ελληνικό λαό. 
Κλείνοντας, επαναλαμβάνω για να καταγραφεί η θέση του κόμματος ότι στην παράνομη Βουλή των διακοσίων ενενήντα δύο Βουλευτών, στην παράνομη Βουλή που παράγει μη σύννομα με το Σύνταγμα αποτελέσματα και ψηφοφορίες, καταψηφίζουμε το παρόν σχέδιο νόμου.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"23681"," Έχω την τιμή να ανακοινώσω προς το Σώμα ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτών. 
Τον λόγο έχει ο κ. Αβραμίδης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23682"," Ευχαριστώ, κύριε Πρόεδρε. 
Κυρίες και κύριοι συνάδελφοι, η κρίση και τα μνημόνια της λιτότητας και της εξαθλίωσης εγκλώβισαν την οικονομία σε ένα φαύλο κύκλο ύφεσης, με επόμενο την μη έγκαιρη αποπληρωμή των δανείων, τη γενική παύση των δανειοδοτήσεων και την ανακεφαλαιοποίηση των τραπεζών με δημόσιο χρήμα, προκειμένου να αναδιαρθρωθεί το τραπεζικό σύστημα. 
Η διαδικασία ανακεφαλαιοποίησης δεν αποκατέστησε την ρευστότητα των επιχειρήσεων και των νοικοκυριών. Η υπερχρέωση είναι το κεντρικό πρόβλημα που αν δεν επιλυθεί, η πραγματική οικονομία δεν μπορεί να βγει από την κρίση. Για να αντιμετωπιστεί το ιδιωτικό χρέος είναι απαραίτητο, όπως άλλωστε και για το δημόσιο χρέος, να αναδιαρθρωθεί, δηλαδή με τον έναν ή άλλο τρόπο να κουρευτεί. 
Η οριστική επίλυση των ληξιπρόθεσμων οφειλών αποτελεί ουσιαστικό κομμάτι του προβλήματος χρέους που αντιμετωπίζει η χώρα. Στο πλαίσιο αυτό η ορθότητα της οικονομικής λογικής και της θεωρίας υπαγορεύει το κούρεμα των ανεξόφλητων κόκκινων δανείων του ιδιωτικού τομέα να συνοδευτεί και από το κούρεμα του δημοσίου χρέους. Αυτό αποτελεί μια συνολική προσέγγιση για τη δίκαιη ανακούφιση της οικονομίας, των επιχειρήσεων και του λαού. 
Ο κόσμος αναρωτιέται εύλογα τελικά ποια δάνεια θα ρυθμιστούν, όταν απουσιάζει παντελώς οποιοδήποτε είδος κοινωνικής μέριμνας, οποιοσδήποτε προσδιορισμός κοινωνικών κριτηρίων. Δυστυχώς για ένα τόσο κεντρικό ζήτημα που η επίλυσή του θα αναδιατάξει το οικονομικό περιβάλλον της χώρας η Κυβέρνηση παρουσιάζει και πάλι το αντεπιχειρηματικό και αντιαναπτυξιακό πρόσωπό της. Δεν την ενδιαφέρει η ανακούφιση της κοινωνίας και επιμένει στο ίδιο λάθος φάρμακο, όπως το έχει ονομάσει προεκλογικά ο κύριος Σαμαράς, του μνημονίου που από το 2010 της χορηγείται, ενώ εξαντλεί την μέριμνά της στην εξυπηρέτηση των δανειστών και των τοκογλύφων. 
Σε ρόλο πρωταγωνιστή στη ρύθμιση των δανείων βρίσκονται οι τράπεζες, λησμονώντας πως είναι πλήρως συνυπεύθυνες στην υπερχρέωση των Ελλήνων πολιτών και οι δανειολήπτες που θεσμοθετούνται πλέον ως πρόβατα επί σφαγή. Επιμένουμε όμως στα κριτήρια για την απόφαση τα οποία δεν καθορίζονται στην τροπολογία, όπως δεν αναφέρονται ούτε τα κριτήρια της Τράπεζας της Ελλάδας για τη βιωσιμότητα και τη δανειοληπτική ικανότητα. Μας λέτε λοιπόν, πως η κάθε τράπεζα θα αποφασίζει μόνη της και ad hoc τη διαδικασία ρύθμισης. 
Με αυτόν τον τρόπο ένα χρέος θα θεωρείται από μια τράπεζα βιώσιμο και από μια άλλη μη βιώσιμο προκαλώντας πλήρη σύγχυση. Αποκορύφωμα αυθαιρεσίας είναι η ρύθμιση προς δημόσιους οργανισμούς των χρεών οφειλετών, για τους οποίους οι τράπεζες θα αποφασίζουν αν αξίζει να ρυθμιστούν τα χρέη τους. 
Είναι προφανές ότι η εφαρμογή των ρυθμίσεων θα έχει ως αποτέλεσμα την περαιτέρω περιουσιακή συγκέντρωση και έλεγχο της οικονομίας από τις τράπεζες. Σε αυτό το ασφαλές συμπέρασμα άγουν αναπόδραστα οι ειδικές διαχειρίσεις, εκποιήσεις και τα προνόμια των πιστωτών που προβλέπει το νομοσχέδιο. Δεν απαλλάσσει κανέναν οφειλέτη από μέρος των χρεών του ούτε παρέχει καμμία ουσιαστική διευκόλυνση. Αυτός που υποχρεώνεται σε νέες απώλειες και κινδύνους είναι μόνο ο οφειλέτης και ο εγγυητής, ενώ διευκολύνεται, ώστε οι τράπεζες να αποκτήσουν πλήρη έλεγχο στην κατάσταση των περιουσιακών τους στοιχείων.
Προκύπτει ένα ερώτημα για το πρόγραμμα στεγαστικής αποκατάστασης των παλλινοστούντων ομογενών του ν. 2790/2000, με το οποίο δόθηκαν στην ειδική ομάδα κοινωνικού αποκλεισμού των Ποντίων από την πρώην Σοβιετική Ένωση τριάντα πέντε χιλιάδες δάνεια. Τι θα γίνει με αυτούς τους δανειολήπτες αλήθεια; Άνθρωποι οι οποίοι είχαν κάποτε εισόδημα, είχαν δουλειά, ως ομάδα κοινωνικού αποκλεισμού είναι με πάνω από 70% ανεργία. Για πολλές οικογένειες, ιδίως για τους ηλικιωμένους, ο μοναδικός πόρος επιβίωσης ήταν η σύνταξη των ανασφάλιστων υπερηλίκων, που από 1-1-2013 κόψατε ολοσχερώς. Αφήσατε οικογένειες χωρίς κανένα πόρο επιβίωσης. Πώς λοιπόν, αυτοί θα αποπληρώσουν τα δάνεια και τι ρύθμιση μπορεί να  υπάρξει γι’ αυτούς; 
Συντελείται η ισοπέδωση των οικονομικών των μικρομεσαίων επιχειρηματιών του τόπου μας, του εμπορικού κόσμου, αφήνοντας παράλληλα ελεύθερο χώρο στις πολυεθνικές εταιρείες, που πλέον βρίσκεται σε εφαρμογή. Δυστυχώς ο επιχειρηματικός κόσμος παραμένει αβοήθητος μπροστά στις συνταρακτικές μεταβολές που υπέστη ο κύκλος των εργασιών του και η άμεση και έμμεση φορολόγησή του τα τελευταία τέσσερα χρόνια. 
Η κομβική μας διαφορά με την κυβερνητική πλειοψηφία και την τροπολογία που ήρθε προς ψήφιση βρίσκεται στο γεγονός ότι οι ρυθμίσεις που αφορούν το ιδιωτικό χρέος δεν μπορεί να επαφίενται στη διάθεση των τραπεζών και των εργαλείων που  βασίζουν την όλη διαδικασία διευθέτησης οφειλομένων. 
Η λύση που υποστηρίζουμε ως Ανεξάρτητοι Έλληνες με την προτεινόμενη τροπολογία μας βρίσκεται στη βάση κανόνων και συγκεκριμένων κριτηρίων όπως είναι το εισόδημα του υπόχρεου. Είναι ανεπίτρεπτο και κοινωνικά άδικο να ψηφίζουμε εδώ υπέρ της δυνατότητας των τραπεζών να αποφασίζουν ποιος απαγορεύεται να λειτουργεί και να καταδικαστεί με κλείσιμο και ποιος θα κρατηθεί ζωντανός για να αποπληρώνει ένα μη βιώσιμο χρέος, αυτό που έχει ανάγκη.
Κλείνοντας, κύριε Πρόεδρε, κυρίες και κύριοι συνάδελφοι, θέλω να πω ότι ο τόπος έχει ανάγκη μια νέα παραγωγική και εμπορική βάση, ώστε να δημιουργηθούν νέες θέσεις εργασίας, επαυξάνοντας το εγχώριο με δίκαιο, ρεαλιστικό, αλλά και σταθερό τρόπο. 
Τέλος, να αναφέρω ότι υποστηρίζω, επίσης, την τροπολογία για το κούρεμα των μικροομολογιούχων, την οποία κατέθεσαν οι συνάδελφοί μου, κ. Μαρίνα Χρυσοβελώνη και κ. Τέρενς Κουίκ.
Ευχαριστώ.","ΓΑΒΡΙΗΛ ΑΒΡΑΜΙΔΗΣ",2
"23683"," Θα ήθελα να παρακαλέσω το Σώμα -και πάλι- για την τήρηση του χρόνου. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι επτά μαθήτριες και μαθητές και δύο εκπαιδευτικοί-συνοδοί τους από το 13ο Δημοτικό Σχολείο Καλαμάτας.
	Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Κασσής για τέσσερα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23684"," Τρεις ημέρες τώρα συζήτησης του συγκεκριμένου νομοσχεδίου και των τροπολογιών δεχθήκαμε πάρα πολλά μαθήματα -ειδικότερα από την πλευρά της Αξιωματικής Αντιπολίτευσης- συμπεριφοράς, δημοκρατίας και ειδικότερα μέσα στο Κοινοβούλιο, πράγμα το οποίο θεωρώ απαράδεκτο. 
Έγιναν παρατηρήσεις ότι ως Κοινοβουλευτική Ομάδα εμείς στο ΠΑΣΟΚ δεν συμμετείχαμε και ότι δεν ήταν κανένας εγγεγραμμένος να μιλήσει. Είμαι τρεις μέρες παρών και –τουλάχιστον- τον κ. Στρατούλη -ο οποίος το ανέφερε για πρώτη φορά χθες- από τότε που μίλησε, δεν τον είδα ξανά εδώ. Όπως και κάποιοι άλλοι που έρχονται μόνο όταν υπάρχει μικρόφωνο –το είπα και χθες. 
Η δημοκρατία δεν χρειάζεται αστυνομία, κύριε Υπουργέ. Ειδικότερα αυτές τις μέρες, προπαραμονή της 17ης Νοεμβρίου, ο Πρύτανης ας συμμαζευτεί λίγο. Δεν χρειάζεται για ψύλλου πήδημα να καλούμε την αστυνομία. Δεν ξέρω αν στο σπίτι, όταν μαλώνουν τα παιδιά, φωνάζει την αστυνομία. Υπάρχουν τρόποι να λειτουργήσουν τα πανεπιστήμια χωρίς και την παρουσία της αστυνομίας. Ούτε η παρουσία των πολιτικών στους συγκεκριμένους χώρους βοηθάει για να οξύνει τα πράγματα. 
Έφυγε ο κ. Σταϊκούρας και δεν θα ακούσει αυτό που θα πω. Ψηφίσαμε πριν μια εβδομάδα το νόμο για τις ρυθμίσεις στην εφορία και στα ασφαλιστικά ταμεία. Η Αξιωματική Αντιπολίτευση, που σήμερα μοιρολογεί, δεν τον ψήφισε. Ο νόμος είναι πάρα πολύ καλός και αυτό το λέει ο κόσμος έξω, το λέει η αγορά. Σε καμμία όμως περίπτωση, κύριε Υπουργέ, κύριε Σταϊκούρα, δεν θα δεχθώ να αποσυρθεί από την παράγραφο 7 η β΄ υποπαράγραφος που αναφέρεται όπως ψηφίστηκε. 
Γιατί έγινε πολύ καλή αριθμητική για τον ΕΝΦΙΑ. Ούτως ή άλλως ο ΕΝΦΙΑ θα πληρωθεί σε δώδεκα ή είκοσι τέσσερις δόσεις. Όταν, λοιπόν, είναι εξακόσια ευρώ ο μέσος όρος -είτε οκτακόσια είτε ακόμα και χίλια- αν το διαιρέσεις, το ελάχιστο είναι περίπου πενήντα-εξήντα ευρώ το μήνα. Άρα νομίζω ότι το θέμα του ΕΝΦΙΑ είναι ξεκαθαρισμένο και μπορώ να το δεχτώ. Δεν μπορώ, όμως, να δεχτώ την κατάργηση όλων των άλλων, γιατί πέραν από κει δεν δίνει τη λύση στα πρόστιμα που είναι πάνω από ένα εκατομμύριο ευρώ, πράγμα το οποίο δεσμεύτηκε το Υπουργείο Οικονομικών ότι θα το κάνει με τη ρύθμιση των κόκκινων δανείων. 
Δώσαμε πολύ μεγάλο αγώνα ως Κοινοβουλευτική Ομάδα του ΠΑΣΟΚ προκειμένου στις ρυθμίσεις των κόκκινων δανείων να συμπεριληφθούν τα δάνεια των αγροτών όλου του αγροτικού χώρου. Δηλαδή και αυτά που είναι στις τράπεζες και αυτά που είναι στον εκκαθαριστή και στις συνεταιριστικές τράπεζες που είναι υπό εκκαθάριση. Και νομίζω ότι το πετύχαμε μέσα από μια συναίνεση και με τους Βουλευτές της Νέας Δημοκρατίας. Αυτός είναι ο ρόλος μας και ο ρόλος του Βουλευτή, να είμαστε πρακτικοί για να δίνουμε πραγματικά λύσεις. 
Από την άλλη πλευρά, όμως, σε σχέση με το θέμα που έχει να κάνει με τη συγκεκριμένη τροπολογία, ας παραπονιούνται οι συνάδελφοι της Αντιπολίτευσης για τις τροπολογίες. Είναι δικαίωμα των Βουλευτών να καταθέτουν τροπολογίες και θα έπρεπε το Υπουργείο να λάβει κάποιες υπ’ όψιν, που είναι στη σωστή κατεύθυνση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Η τροπολογία των Ανεξαρτήτων Δημοκρατικών Βουλευτών που έχει να κάνει με τα κόκκινα δάνεια αναφέρεται σε πολύ σωστά πράγματα. Έφυγε ο κ.  Σκρέκας, δεν τον βλέπω εδώ. Μήπως και τον ίδιο οι τράπεζες τον βάλουν από τη μία πόρτα κι από την άλλη βγει; Καταλαβαίνετε ότι είναι πολύ δύσκολα τα πράγματα για τους ανθρώπους αυτούς που οφείλουν χρήματα στις τράπεζες, με τον τρόπο που τους συμπεριφέρονται σήμερα.
Όσον αφορά τους ομολογιούχους που πήραν ομόλογα του ελληνικού δημοσίου πρέπει ως Κυβέρνηση να συμφωνήσουμε ότι πρέπει να βρούμε λύση. Πέραν από τις τροπολογίες, οι οποίες έχουν κατατεθεί από πλευράς του συνόλου της Αντιπολίτευσης, νομίζω ότι ως Κυβέρνηση έχουμε χρέος να το κάνουμε. 
Σας ευχαριστώ.","ΜΙΧΑΗΛ ΚΑΣΣΗΣ",206
"23685"," Τον λόγο έχει η κ. Ευαγγελία Αμμανατίδου - Πασχαλίδου.
ΛΙΤΣΑ ΑΜΜΑΝΑΤΙΔΟΥ - ΠΑΣΧΑΛΙΔΟΥ: Ευχαριστώ, κύριε Πρόεδρε.
Να κάνω ένα σχολιασμό, πριν περάσω στην τροπολογία για τα κόκκινα δάνεια. Επειδή πολλά ακούγονται εδώ μέσα και πολλές φορές οι συνάδελφοι είναι και με τον αστυφύλακα και με το χωροφύλακα, καταλαβαίνουμε τώρα ότι αυτοί που έχουν ψηφίσει τα δυσβάσταχτα μέτρα, κύριε Πρόεδρε, δεν μπορούν να έρχονται και να κλαίγονται για ό,τι εξαφανίζεται στην ελληνική κοινωνία και στην ελληνική οικονομία. 
Χθες δημοσιεύθηκε η περιοδική έρευνα της Ευρωπαϊκής Κεντρικής Τράπεζας, σύμφωνα με την οποία στην Ελλάδα καταγράφεται το μεγαλύτερο ποσοστό εταιρειών που ανακοινώνουν αύξηση των αναγκών τους για τραπεζικά δάνεια. Το ποσοστό αυτό αγγίζει το 25%, ενώ στη χώρα μας παρατηρείται και το υψηλότερο ποσοστό 32% των εταιρειών που δηλώνουν ότι αντιμετωπίζουν πρόβλημα στην τραπεζική χρηματοδότηση. 
Από τη μια, λοιπόν, κύριοι Υπουργοί, η Ευρωπαϊκή Κεντρική Τράπεζα έρχεται να υπογραμμίσει αυτό που ήδη ξέραμε, δηλαδή ότι οι ελληνικές τράπεζες, που η Κυβέρνηση τους έχει χαρίσει δισεκατομμύρια ευρώ, τα οποία έχουν πληρώσει οι Έλληνες φορολογούμενοι, αυτές οι τράπεζες έχουν κλείσει τις στρόφιγγες χρηματοδότησης προς τις μικρομεσαίες επιχειρήσεις με τις τελευταίες, βεβαίως, να αντιμετωπίζουν σοβαρά προβλήματα ρευστότητας. Το ύψος των κόκκινων δανείων τον Ιούλιο του 2014 ανερχόταν σε 77 δισεκατομμύρια ευρώ από τα οποία τα 42 εκατομμύρια είναι επιχειρηματικά. 
Από την άλλη, έρχεται τώρα η Κυβέρνηση και μας φέρνει εδώ στη Βουλή, μία τροπολογία, έναν πρόχειρο σχεδιασμό για τη ρύθμιση αυτών των κόκκινων, λεγόμενων, δανείων των επιχειρήσεων, μία τραπεζοκεντρική πρόταση, η οποία δεν πρόκειται να λύσει το πρόβλημα καμμιάς μικρομεσαίας επιχείρησης. 
Πρόκειται για οριζόντια μέτρα που δεν θα προσφέρουν καμμία ανακούφιση σε αυτούς που πραγματικά το έχουν ανάγκη, ενώ ταυτόχρονα παραχωρούν υπερεξουσίες στα τραπεζικά ιδρύματα. Διότι από τη στιγμή που εκχωρείται στις τράπεζες η πλήρης δικαιοδοσία για τη διαχείριση του χρέους των επιχειρήσεων, τους εκχωρείται και η δυνατότητα του σχεδιασμού του παραγωγικού χάρτη της χώρας. 
Με αυτόν τον τρόπο, το ιδιωτικό χρέος των επιχειρήσεων χρησιμοποιείται ως μοχλός πίεσης που σταδιακά θα οδηγήσει σε ένα νέο επιχειρηματικό μοντέλο, στο οποίο θα είναι κυρίαρχος ο ρόλος των τραπεζών και των μετοχών τους και αφανισμένοι οι μικρομεσαίοι, οι αυτοαπασχολούμενοι, οι βιοτέχνες και όλοι αυτοί οι κλάδοι που έχουν εξαφανιστεί κάτω από τη μνημονιακή σας μπότα. 
Γιατί η πρόταση αυτή δεν αποτελεί λύση; Γιατί στην προτεινόμενη ρύθμιση δεν ορίζονται αντικειμενικά κριτήρια βιωσιμότητας των επιχειρήσεων και ούτε λαμβάνεται υπ’ όψιν η συμμετοχή του κλάδου στο ΑΕΠ ή οι θέσεις εργασίας που αυτές παρείχαν. Λέω «παρείχαν», γιατί ήταν –να σας θυμίσω- δυόμισι εκατομμύρια οι θέσεις εργασίας που είχαν οι μικρομεσαίες επιχειρήσεις πριν από την κρίση με τους αυτοαπασχολούμενους και συνέβαλαν στο ΑΕΠ της χώρας. 
Δηλαδή, τώρα καλείται ο οφειλέτης με αυτό που κάνετε να πληρώνει χωριστές δόσεις σε όλους τους πιστωτές, χωρίς να υπολογίζεται το διαθέσιμο εισόδημά του και χωρίς να λαμβάνεται υπ’ όψιν το αναγκαίο ποσό για την επιβίωση του ίδιου, της οικογένειάς του ή της επιχείρησής του. 
Επίσης, από τη διαδικασία αποκλείονται πάνω από διακόσιες χιλιάδες επιχειρήσεις που ήδη έχουν καταστραφεί, ενώ αποκλείονται και εκατοντάδες χιλιάδες άλλες που με μεγάλη δυσκολία λειτουργούν ή απλώς δεν έχουν καταφέρει να διακόψουν και τυπικά τη λειτουργία τους. 
Για τη ρύθμιση των κόκκινων δανείων, εμείς προτείνουμε νέα σεισάχθεια με μέτρα άμεσης ανακούφισης με περιορισμό του οφειλόμενου κεφαλαίου και των τόκων που έχουν επιβληθεί, ανάλογα με τον περιορισμό των εσόδων των επιχειρήσεων και της φορολογικής επιβάρυνσης των τελευταίων τεσσάρων μνημονιακών ετών. 
Παράλληλα κρίνεται αναγκαία η διοχέτευση στην αγορά των δεσμευμένων δισεκατομμυρίων που δόθηκαν για τη σωτηρία των συστημικών τραπεζών και παραμένουν ανενεργά πάνω από δύο χρόνια. 
Εξάλλου, με κυβέρνηση ΣΥΡΙΖΑ το τραπεζικό σύστημα θα προσανατολίζεται στις ανάγκες των εργαζομένων και των μικρομεσαίων επιχειρήσεων. Το δημόσιο ανακτά τον έλεγχο του Ταμείου Χρηματοπιστωτικής Σταθερότητας, ασκώντας πλήρως τα δικαιώματά του στις ανακεφαλοποιημένες τράπεζες και έχοντας τον πρώτο λόγο στη διοίκησή τους. 
Τέλος, ένα σχέδιο που θέλει να επιλύσει τα προβλήματα ρευστότητας των μικρομεσαίων επιχειρήσεων δεν μπορεί να μην περιλαμβάνει μέτρα κατά της διαρκούς μείωσης της ζήτησης και δεν μπορεί να συνεχίζει μια φορομπηχτική πολιτική, που επιδεινώνει τη μείωση των εσόδων των επιχειρήσεων. Γι’ αυτό και εμείς ζητάμε μεταξύ άλλων άμεση κατάργηση του ΕΝΦΙΑ και επαναφορά του ατομικού αφορολογήτου στα 12.000 ευρώ. 
Η Κυβέρνηση δεν είναι ότι αδυνατεί να επιλύσει το πρόβλημα, αλλά ότι δεν έχει την πολιτική βούληση να το κάνει. Ο ΣΥΡΙΖΑ και μπορεί και θέλει και χρειάζεται μια ολοκληρωμένη πρόταση, την οποία έχουμε ήδη καταθέσει στους εργαζόμενους, στους άνεργους, στους συνταξιούχους, στους επαγγελματίες, στους αγρότες. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23686"," Κι εμείς ευχαριστούμε. 
Τον λόγο έχει ο κ. Υψηλάντης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23687"," Ευχαριστώ, κύριε Πρόεδρε. 
Δεν είναι πρωτόγνωρο ότι οι ανεδαφικές αυτές προτάσεις του ΣΥΡΙΖΑ με μαθηματική ακρίβεια οδηγούν στη «Φαλκονέρα» και το ελληνικό κράτος και τους Έλληνες μαζί. Αλλά δεν είναι αυτό το πρόβλημά μας…","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23688"," …(δεν ακούστηκε)","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"23689"," Εγώ δεν σας διέκοψα. 
Και δεν είναι το πρόβλημά μας αυτό, γιατί στην ουσία η συζήτηση αυτή που έχουμε στο ελληνικό Κοινοβούλιο σήμερα αφορά μεν κάποιες τροπολογίες, στις οποίες θα αναφερθώ και εγώ, αλλά στη βάση του ένα νομοσχέδιο για την ενσωμάτωση στο δίκαιό μας τριών αποφάσεων-πλαίσιο του συμβουλίου, δηλαδή τριών υποχρεώσεών μας μέσα στο πλαίσιο της χώρας ως κράτους-μέλους της Ευρωπαϊκής Ένωσης. 
Επίσης, πρέπει να επισημάνω ότι πέραν αυτού του γεγονότος, δηλαδή της εκπλήρωσης των υποχρεώσεών μας έναντι της Ευρωπαϊκής Ένωσης, που αυτή η Κυβέρνηση και ο συγκεκριμένος Υπουργός από το συγκεκριμένο Υπουργείο με μεθοδικότητα και, θα έλεγα, με ζήλο προχωρεί προς την ολοκλήρωσή τους, υπάρχουν και οι παρατηρήσεις, οι οποίες έγιναν επί του νομοσχεδίου από την Επιστημονική Υπηρεσία της Βουλής, που αφορούσαν αποκλειστικά και μόνο ορισμένες λεκτικές βελτιώσεις στο όλο νομοσχέδιο. 
Πρέπει να πω, επίσης, ότι οι αποφάσεις-πλαίσιο, οι οποίες έχουν καταργηθεί και οι οποίες είχαν σαν προορισμό την προώθηση της αστυνομικής και δικαστικής συνεργασίας σε ποινικές υποθέσεις του λεγόμενου τρίτου πυλώνα της Ευρωπαϊκής Ένωσης, που εισήχθησαν με την Συνθήκη του Άμστερνταμ και καταργήθηκαν με τη Συνθήκη της Λισαβόνας, δεν επιτάσσουν και τη μη εφαρμογή τους. Αντιθέτως, μέχρι την ακύρωσή τους ή την αλλαγή τους οφείλουν τα κράτη-μέλη να τις ενσωματώσουν στο δίκαιό τους και αυτό πρέπει να το πράξουν μέχρι τα τέλη του χρόνου, κύριε Υπουργέ. Έχουμε μερικές ακόμα σε εκκρεμότητα. 
Ενώ η συζήτηση θα έπρεπε να είχε περιστραφεί γύρω από τα θέματα αυτά, αλλά και στην ουσία των κατατεθεισών τροπολογιών, η Αντιπολίτευση και κυρίως ο ΣΥΡΙΖΑ επέλεξε ακόμα μια φορά να αποπροσανατολίσει, να διαστρεβλώσει, να δείξει εμμονή σε μια γραφειοκρατική τυπολατρία, που μπορεί να συνεισφέρει μόνο σε μια λαϊκίστικη και λίαν επικίνδυνη προσέγγιση της εξουσίας, αυτό δηλαδή που επιδιώκει καθημερινά με τις μεθοδεύσεις της λεγόμενης «ανατροπής». 
Αν αυτά είναι τα δείγματα γραφής τους ως Αντιπολίτευση, ας φανταστούμε τι μπορεί να γίνει αν, ω μη γένοιτο, έρθουν ποτέ και κυβερνήσουν. 
Αρχικά, ξεκίνησαν ασκώντας στην επιτροπή μας κριτική για την υιοθέτηση αυτών των αποφάσεων-πλαίσιο, αγνοώντας μια ακόμη φορά τις υποχρεώσεις που έχει αυτή η χώρα έναντι της Ευρωπαϊκής Ένωσης. 
Στη συνέχεια, με τη γνώριμη υποκριτική τους στάση για το απαράδεκτο δήθεν των τροπολογιών, εμφαίνεται ότι η Αντιπολίτευση έχει καταθέσει τις μισές τροπολογίες από όσες έχουν κατατεθεί και από την Κυβέρνηση και από τα δύο κόμματα που συναποτελούν την συγκυβέρνηση, όταν βεβαίως, βάσει και του κοινοβουλευτικού μας δικαίου, οι τροπολογίες γίνονται δεκτές από την ουσία τους και όχι με τον τρόπο κατάθεσής τους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε. 
Αυτήν ακριβώς την προσπάθεια επιχειρούν, προκειμένου να εμποδίσουν αυτό το οποίο επιχειρεί η Κυβέρνηση σήμερα με τη μεγάλη τροπολογία για τα δάνεια	: να αποτρέψουν την επιστροφή της χώρας στην κανονικότητα. Αυτό επιδιώκουν. Προσπαθούν να αποτρέψουν την επιστροφή της χώρας στην κανονικότητα.
Θα ήθελα δε από το Βήμα αυτό να επισημάνω ότι οι εκκλήσεις των Βουλευτών της συγκυβέρνησης –και αναφέρομαι και στη διάταξη που αφορά τις συνεταιριστικές τράπεζες και εκείνες των οποίων ανακλήθηκαν οι άδειες- χάρη στις δικές μας πιέσεις και σε ερωτήσεις τις οποίες είχαμε υποβάλλει, έγιναν δεκτές. 
Σήμερα επεδίωξαν, ακόμα, να μεταφέρουν το κλίμα των καταλήψεων στα πανεπιστήμια -για να καταλάβετε αυτό το οποίο εννοώ- και μέσα στην αίθουσα του Κοινοβουλίου, παρασυρόμενοι από τις πρόσκαιρες δημοσκοπήσεις. Μου θυμίζουν εκείνους που στα ύψη ή στα βάθη έχουν τη μέθη αυτή, αλλά στο τέλος παθαίνουν τη νόσο των δυτών. Παρασύρουν, όμως, σε αυτήν τους την τακτική ολόκληρο τον ελληνικό λαό.
(Στο σημείο αυτό κτυπάει επανειλημμένως  το κουδούνι λήξεως του χρόνου ομιλίας του κυρίου Βουλευτή)
Κλείνω, κύριε Πρόεδρε.
Κυρίες και κύριοι Βουλευτές, η χώρα κάνει μια μεγάλη προσπάθεια –επαναλαμβάνω- να επιστρέψει στην κανονικότητα. Γίνονται και λάθη. Αυτό είναι αυτονόητο.","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23690"," Συντομεύετε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23691"," Κλείνω, κύριε Πρόεδρε.
Δύο πράγματα θέλω να επισημάνω από αυτό το Βήμα στις σκληρές διαπραγματεύσεις στις οποίες αυτήν τη στιγμή επιδίδεται η Κυβέρνηση με τους δανειστές μας. Και, αν θέλετε, το εθνικό καθήκον όλων μας που θα έπρεπε να είναι η στήριξη αυτής της προσπάθειας.
Αναφέρομαι πρώτον στο ότι τα νησιά δεν …","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23692"," Όχι, γιατί τώρα θα έρθει και το δεύτερο και το τρίτο. Ήδη υπερέβητε κατά 50% το χρόνο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23693"," Δύο πράγματα θέλω να πω, κύριε Πρόεδρε.","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23694"," Δεν γίνονται αυτά τα πράγματα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23695"," Την κ. Κωνσταντοπούλου την αφήνετε και μιλάει όσο θέλει.","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23696"," Όχι, εγώ δεν αφήνω κανέναν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23697"," Ολοκληρώνω, κύριε Πρόεδρε.
Δύο πράγματα πρέπει να προσέξουμε. Πρώτον να μην επιτρέψουμε σε κανέναν να συζητά καν τη μείωση των συντελεστών ΦΠΑ στα νησιά μας. Δεύτερον, δεν μπορεί σήμερα οι Έλληνες, ιδιαίτερα αυτοί που καλούνται να πληρώσουν μεγάλες δόσεις του ΕΝΦΙΑ, να μην είναι ενταγμένοι στις δόσεις που έχουμε ψηφίσει στη Βουλή αυτή.","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"23698"," Ευχαριστούμε πολύ.
Τον λόγο έχει ο κ. Πλεύρης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23699"," Ευχαριστώ, κύριε Πρόεδρε.
Να ξεκινήσω από τις βασικές τοποθετήσεις που είχαν σήμερα οι Βουλευτές του ΣΥΡΙΖΑ που είχαν να κάνουν με το τι γίνεται στην εκπαίδευση. Και είναι λογικό να έχουν αυτήν την ανησυχία με τις καταλήψεις, γιατί το βασικό προσόν του Αρχηγού της Αξιωματικής Αντιπολίτευσης, πριν γίνει Πρόεδρος του ΣΥΡΙΖΑ, ήταν ότι ήταν Πρόεδρος του συντονιστικού για τις καταλήψεις στα σχολεία και εν συνεχεία στα πανεπιστήμια. Το μόνο προσόν που είχε να εισφέρει στον πολιτικό βίο ο κ. Τσίπρας, πριν πάρει το δαχτυλίδι και ηγηθεί στο κόμμα του ΣΥΡΙΖΑ, ήταν ότι ήταν ένα καταληψίας που δεν άφηνε ούτε τους δασκάλους ούτε τους καθηγητές αργότερα ούτε τους φοιτητές να παρακολουθούν τα μαθήματά τους.
Αυτό το κομμάτι εμείς θέλουμε να το αφήσουμε πίσω. Και ας μας ονοματίσουν σήμερα οι Βουλευτές του ΣΥΡΙΖΑ σε ποιο πανεπιστήμιο του κόσμου, αν γυρίσουμε την υφήλιο, μπορούν να γίνονται καταλήψεις.
Η Κυβέρνηση σήμερα έρχεται με τις τροπολογίες, γύρω από τις οποίες στρέφεται κατ’ εξοχήν η συζήτηση, και με δύο βασικές τροπολογίες έρχεται να καλύψει δύο κρίσιμα θέματα. 
Το ένα έχει να κάνει με την επιστροφή χρημάτων από αυτά τα οποία στερήθηκαν λόγω των περικοπών οι ένστολοι, οι αστυνομικοί και τα Σώματα Ασφαλείας. Είναι μία τροπολογία στη σωστή κατεύθυνση. Είναι κάτι το οποίο είχε υποσχεθεί ο ίδιος ο πρωθυπουργός από την πρώτη στιγμή, ότι με πρώτη ευκαιρία θα μπορέσει να αποκαταστήσει τους ενστόλους. Και μπορεί η αποκατάσταση αυτή να μην γίνεται στο 100%, αλλά είναι σημαντικό το ότι το κράτος ξεκινά επιτέλους, μετά τα πέντε αυτά χρόνια ύφεσης, να επιστρέφει σιγά-σιγά πίσω στους πολίτες αυτά τα οποία έκοψε, προκειμένου η χώρα να βγει από την κρίση.
Το δεύτερο κομμάτι, για το οποίο ουσιαστικά ο ΣΥΡΙΖΑ μόνο δύο επισημάνσεις μπορούσε να κάνει, έχει να κάνει με τα περίφημα κόκκινα δάνεια. Για πρώτη φορά έρχεται μια ρύθμιση, που δεν μένει στα ευχολόγια τα οποία έχουμε ακούσει όλο αυτό το διάστημα από την Αξιωματική Αντιπολίτευση για το πώς θα λύσει το πρόβλημα, αλλά σταθμισμένα υπολογίζει πόσο είναι αυτό το κόστος, έρχεται σε μια κουβέντα και βλέπουμε ότι έρχεται σε μια σειρά από ρυθμίσεις, οι οποίες μπορούν να ανακουφίσουν την πραγματική οικονομία, να ανακουφίσουν τους ανθρώπους, οι οποίοι έχουν κόκκινα δάνεια αυτήν τη στιγμή.
Άκουσα και το εξωφρενικό, ότι αυτό το κάνουμε -λέει- για τους τραπεζίτες. Για αυτό μάλιστα στο άρθρο 19 της τροπολογίας δίνουμε φορολογικές ελαφρύνσεις. Προσέξτε τι λέτε, κύριοι συνάδελφοι του ΣΥΡΙΖΑ.
Tι λέει η διάταξη; Οι τράπεζες οι οποίες θα μπουν στη διαδικασία και θα κόψουν, προφανώς από αυτό το οποίο θα κόψουν θα έχουν φορολογική ελάφρυνση. Τι θέλει, δηλαδή, ο ΣΥΡΙΖΑ; Και να κόψουν το ποσοστό το οποίο αναλογεί και παράλληλα να μην υπάρχει κάποιο όφελος; 
Εμείς, λοιπόν, πολύ σταθμισμένα ερχόμαστε να λύσουμε ένα πρόβλημα. Είναι η αρχή. Προφανώς έχει ακουστεί από τα χείλη της Κυβέρνησης ότι θα υπάρξουν και αντίστοιχες ρυθμίσεις για άλλα θέματα, όπως αυτά που έχουν να κάνουν με τα στεγαστικά. 
Δεν θέλω να κάνω κατάχρηση του χρόνου, κύριε Πρόεδρε. Θέλω, όμως, να αναφερθώ σε ένα προσωπικό θέμα το οποίο ανέκυψε, γιατί μέσα σε αυτό εδώ το Κοινοβούλιο δεν πρέπει να αφήνουμε τις μομφές και τη λάσπη να πέφτουν. 
Από το πρωί το πρωτοσέλιδο της «ΑΥΓΗΣ» εγκαλεί εμένα και τον συνάδελφό μου κ. Άδωνι Γεωργιάδη ότι έχουμε υπογράψει ερωτήσεις ως Βουλευτές αναφορικά με τους εξοπλισμούς την περίοδο 2009-2011.
Μάλιστα ο εκπρόσωπος τύπου του ΣΥΡΙΖΑ ζήτησε επισήμως να ελεγχθεί το «πόθεν έσχες» το δικό μου και του κ. Γεωργιάδη. Βεβαίως, θα έπρεπε να του πει κάποιος από τους συναδέλφους μας εδώ –γιατί ο κ. Σκουρλέτης δεν είναι Βουλευτής- ότι τα «πόθεν έσχες» ελέγχονται κάθε χρόνο. Και το δικό μου ελέγχεται κάθε χρόνο, γιατί και την τριετία που δεν ήμουν Βουλευτής είχα υποχρεωτική υποβολή «πόθεν έσχες», όπως αντίστοιχα πολύ περισσότερο του κ. Γεωργιάδη, που διετέλεσε και Υπουργός. 
Ποια είναι, όμως, η αθλιότητα του ΣΥΡΙΖΑ; Ενώ αναφέρεται στην ερώτηση, η «ΑΥΓΗ» και ο κ. Σκουρλέτης δεν λένε ποια είναι αυτή η ερώτηση. Διότι είναι εύκολη η λάσπη σε αυτήν την Αίθουσα, να γυρίζετε και να λέτε «έκαναν ερωτήσεις για τα εξοπλιστικά». Θα ποινικοποιήσετε το δικαίωμα του Βουλευτή να κάνει ερωτήσεις; Το θέμα είναι να δούμε το περιεχόμενο των ερωτήσεων, το οποίο θα καταθέσω στα Πρακτικά, κύριε Πρόεδρε, κύριε Μαρκογιαννάκη.
Ήταν ερώτηση με την οποία εγκαλούσαμε την τότε Κυβέρνηση για ποιο λόγο έχει βάλει κάποιους όρους μέσα στη σύμβαση, οι οποίοι κατά την άποψή μας ήταν εις βάρος του ελληνικού δημοσίου, όπως θέματα ποινικών κυρώσεων, θέματα για το πότε θα έπρεπε να γίνουν οι παραδόσεις για τα Super Puma. Είναι αυτό για το οποίο ελέγχεται ο Πρόεδρος του ΛΑΟΣ. Και εσείς μας κατηγορήσατε, γιατί ρωτήσαμε για αυτό. Και η ερώτηση ήταν στην κατεύθυνση του τι παθογένειες είχε η σύμβαση.
Η απάντηση του τότε Υπουργού ήταν ότι αποδεχόταν πολλά από αυτά τα οποία λέγαμε. Μάλιστα έλεγε ότι έχουμε δώσει εντολή να τα ξανακοιτάξουμε όλα αυτά και δεν πρόκειται να γίνει παραλαβή, εάν δεν βελτιωθούμε.
Η λάσπη, όμως, του κ. Σκουρλέτη, η λάσπη του ΣΥΡΙΖΑ είναι να πούμε κάτι, να μείνει κάτι. Είναι εύκολη η κατασυκοφάντηση. Τους προκαλώ, λοιπόν, να πάρουν μία προς μία τις ερωτήσεις που έχω κάνει ως Βουλευτής. Είμαι περήφανος για όλες τις ερωτήσεις που έχω κάνει, γιατί όλες οι ερωτήσεις ήταν προς όφελος του δημοσίου συμφέροντος.
Και τα δύο χρόνια που δεν ήμουν Βουλευτής, δεν ήμουν υπάλληλος σαν εκπρόσωπος Τύπου σε κάποιο κόμμα, αλλά, ήμουν στη μάχιμη δικηγορία. Και δίνω το δικαίωμα σε εσάς να αντιπαρατιθέμεθα σε όλα τα θέματα της πολιτικής. Δεν σας δίνω, όμως, το δικαίωμα να είστε λασπολόγοι και συνεχώς με τις ύβρεις να προσπαθείτε να καλύψετε την ένδεια που έχετε στα επιχειρήματα.
(Χειροκροτήματα από την πτέρυγα της Νέας Δημοκρατίας)
(Στο σημείο αυτό ο Βουλευτής κ. Αθανάσιος Πλεύρης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΑΘΑΝΑΣΙΟΣ ΠΛΕΥΡΗΣ",432
"23700"," Τον λόγο έχει η κ. Γεροβασίλη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23701"," Κυρίες και κύριοι συνάδελφοι, έχουμε μια κακή, Κυβέρνηση, μια ακυρωμένη Κυβέρνηση και στην ελληνική πραγματικότητα, αλλά σήμερα, με το καινούριο φιάσκο, και από την τρόικα, η οποία ως εκ τούτου γίνεται επικίνδυνη, διότι βρίσκεται σε πανικό και έχει χάσει τη ψυχραιμία της.
Γίνεται επικίνδυνη γινόμενη αυταρχική όσο περισσότερο μπορεί, προκειμένου να επιδείξει ισχύ, την ισχύ που δεν μπορεί να επιδείξει απέναντι στους τοκογλύφους και στους δανειστές. Αυτό το κάνει μέσα και έξω από το Κοινοβούλιο. Έξω από το Κοινοβούλιο επιδεικνύει –αναφέρομαι στα σημερινά- τον αυταρχισμό της στη Νομική, στα ελληνικά πανεπιστήμια. Και μέσα στο Κοινοβούλιο υποβαθμίζει την κοινοβουλευτική διαδικασία με ποικίλους τρόπους.
Ένας εξ αυτών είναι η διαδικασία των πολλαπλών τροπολογιών η οποία υποβαθμίζει το νομοθετικό σώμα σε επιτροπή επικύρωσης προειλημμένων αποφάσεων. Είμαστε εδώ από χθες προσπαθώντας να πιάσουμε από τα παράθυρα τροπολογίες, οι οποίες κατατίθενται από Υπουργούς που συνυπογράφουν, αλλά δεν είναι παρόντες να τις αναλύσουν, και βεβαίως μετά από ομιλίες Βουλευτών, οι οποίοι δεν έχουν καν το δικαίωμα με αυτόν τον τρόπο να τοποθετηθούν.
Ταυτόχρονα με όλα αυτά –έχουμε ξανά αναφερθεί και το καταγγέλλουμε άλλη μία φορά εδώ σήμερα- υπάρχουν οι τροπολογίες οι οποίες έχουν άρθρα για διαφορετικά θέματα. Επομένως, όταν δέχεσαι ένα άρθρο και δεν θες να δεχθείς ένα άλλο, δεν έχεις το δικαίωμα να ψηφίσεις το πρώτο. Αυτή είναι μία διαδικασία την οποία την έχουμε καταγγείλει επανειλημμένως και προφανώς δεν εισακούγεται, διότι γίνεται σκοπίμως – δεν μπορούμε να το αντιληφθούμε αλλιώς αυτό. Με αυτόν τον τρόπο φιμώνετε, όχι το λόγο, αλλά και το δικαίωμα της ψήφου μέσα στο ελληνικό Κοινοβούλιο από τους Έλληνες Βουλευτές. 
Αναφέρομαι στην τροπολογία 1985 η οποία έχει τρία άρθρα. Στο ένα αλλάζει τον τρόπο διορισμού των δικαστικών αντιπροσώπων στις επικείμενες επαναληπτικές εκλογές σε τρεις δήμους στην Ελλάδα. Δεν βρίσκουμε τον λόγο να το κάνει. Υπάρχει νομοθεσία για τις επαναληπτικές εκλογές.","ΟΛΓΑ ΓΕΡΟΒΑΣΙΛΗ",91
"23702"," Κάνετε λάθος, γιατί παλιά γίνονταν ενιαία οι βουλευτικές με τις δημοτικές εκλογές…(Δεν ακούστηκε)","ΧΑΡΑΛΑΜΠΟΣ ΑΘΑΝΑΣΙΟΥ",10
"23703"," Στις προηγούμενες. Είναι επαναληπτικές εκλογές, άρα με τις ίδιες εφορευτικές επιτροπές που έγιναν οι πρώτες.","ΟΛΓΑ ΓΕΡΟΒΑΣΙΛΗ",91
"23704"," Δεν είναι το ίδιο.","ΧΑΡΑΛΑΜΠΟΣ ΑΘΑΝΑΣΙΟΥ",10
"23705"," Τώρα, με πρόσχημα το δημοσιονομικό κόστος –είναι ελάχιστο, ασήμαντο και δεν μπορούμε να πειστούμε απ’ αυτό- διορίζονται, χωρίς κλήρωση πια –έχουμε καταργήσει και την κλήρωση- μόνο δικαστικοί για να κάνουνε αυτές τις εκλογές. Δεν ξέρουμε γιατί το κάνετε. Ξέρουμε μόνο, επειδή δεν σας εμπιστευόμαστε γενικά, ότι το θεωρούμε ύποπτο και δεν θα το στηρίξουμε φυσικά.
Στην ίδια, όμως, τροπολογία υπάρχει το δεύτερο άρθρο, το οποίο απλά βάζει τη σωστή ημερομηνία ισχύος προηγούμενων τροπολογιών. Σας θυμίζω ότι είναι τροπολογίες που κυρίως έχουν να κάνουν με τις πολλαπλές μεταφορές μαθητών, οι οποίες είχαν λάθος την ημερομηνία έναρξης. Άλλη προχειρότητα. Θυμάμαι μόνο ότι το πρόγραμμα του ΣΥΡΙΖΑ αναλύθηκε σε μία ημέρα, κοστολογήθηκε απ’ όλους τέλεια, πάρα πολύ γρήγορα και εδώ έχουμε και λάθος στις ημερομηνίες έναρξης ισχύος των νόμων.
Υπάρχει και το τρίτο άρθρο το οποίο μιλάει για τις μετατάξεις υπαλλήλων στην αυτοδιοίκηση, το οποίο και θέλουμε να στηρίξουμε. Όμως, διαφωνώντας με το πρώτο άρθρο της ίδιας τροπολογίας, με ποιο τρόπο θα στηρίξουμε το τρίτο; Δεν έχουμε αυτήν τη δυνατότητα. Επομένως, μας υποχρεώνετε να είμαστε απλά παρόντες σε αυτήν την τροπολογία με αυτόν τον τρόπο. Δεν καταλαβαίνουμε γιατί το κάνετε αυτό επανειλημμένα.
Αναφέρομαι και στην τροπολογία με αριθμό 1976, που αφορά τη μετάθεση κατά δύο μήνες στην κατάργηση των Οργανισμών Λαϊκών Αγορών Αττικής και Θεσσαλονίκης. Συμφωνούμε, με την παρατήρηση ότι εμείς είχαμε πει στο προηγούμενο νομοσχέδιο, που το εισάγατε το θέμα, ότι δεν μπορεί να γίνει αυτό. Δεν μπορούσε να γίνει διότι, εκτός όλων των άλλων, ήταν ασφυκτικό το πλαίσιο και διαφωνήσαμε με το συγκεκριμένο νομοθέτημα. Θα ξανατοποθετηθούμε στον επόμενο νόμο, που έρχεται σύντομα και αφορά τις λαϊκές αγορές. Ωστόσο, εδώ ψηφίζουμε την τροπολογία αυτή.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΟΛΓΑ ΓΕΡΟΒΑΣΙΛΗ",91
"23706"," Ευχαριστούμε, κυρία συνάδελφε.
Τον λόγο έχει ο κ. Καράμπελας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23707"," Ευχαριστώ πολύ, κύριε Πρόεδρε.
Κυρίες και κύριοι Βουλευτές, ξεκινώντας την τοποθέτησή μου από την τροπολογία για τα κόκκινα δάνεια των επιχειρήσεων είναι προφανές ότι η Κυβέρνηση έρχεται με αυτήν τη νομοθετική παρέμβαση να αντιμετωπίσει αποτελεσματικά ένα τεράστιο πρόβλημα που γιγαντώθηκε σε αυτά τα έξι χρόνια της πρωτόγνωρης οικονομικής κρίσης στη χώρα μας. 
Η αναδιάρθρωση των χρεών των μικρών επιχειρήσεων, με την τακτοποίηση των εκκρεμοτήτων τους προς το δημόσιο και τις τράπεζες, θα δώσει πνοή στην ελληνική οικονομία, θα δώσει πνοή στους χιλιάδες επαγγελματίες που επένδυσαν και προσπάθησαν να κρατήσουν ζωντανές τις επιχειρήσεις τους, αλλά το οικονομικό περιβάλλον τους έπνιξε.
Παράλληλα, το δημοσιονομικό αποτέλεσμα για το κράτος θα είναι ιδιαίτερα θετικό, αφού θα εισπράξει φόρους και ασφαλιστικές εισφορές αποτρέποντας έτσι εκατοντάδες χιλιάδες πολίτες από το ταμείο ανεργίας.
Βέβαια, καταλαβαίνω ότι για την Αντιπολίτευση της παροχολογίας και των χαμένων παραδείσων όλα αυτά είναι ψιλά γράμματα. 
Κυρίες και κύριοι Βουλευτές, θα ήθελα επίσης να σταθώ και στην τροπολογία για τον επανακαθορισμό μισθών και συντάξεων των Ενόπλων Δυνάμεων, των Σωμάτων Ασφαλείας και των δικαστών. Οι μειώσεις των αποδοχών τους ήρθαν πριν από δύο περίπου χρόνια και εν συνεχεία, όπως είναι γνωστό, δικαιώθηκαν από το Συμβούλιο της Επικρατείας, όπου και προσέφυγαν. 
Η Κυβέρνηση με την παρούσα τροπολογία και σεβόμενη τις αποφάσεις της ανεξάρτητης δικαιοσύνης προχωρά στην οικονομική αποκατάσταση αυτών που αδικήθηκαν, αλλά βεβαίως στο μέτρο του εφικτού. Το «ανεξάρτητης» το τονίζω για πολλούς εδώ μέσα οι οποίοι έχουν μάθει να ζυγίζουν πάντα με δύο μέτρα και δύο σταθμά και όποτε δεν τους αρέσουν οι αποφάσεις της δικαιοσύνης διατυμπανίζουν δεξιά κι αριστερά κατηγορίες περί χειραγώγησης. 
Φυσικά, δεν πρέπει να παραλείψουμε ότι η έστω και μερική μισθολογική αποκατάσταση αυτών των κατηγοριών οφείλεται, κατά κύριο λόγο, στα πρωτογενή πλεονάσματα και στις ευνοϊκότερες οικονομικές συνθήκες που επικρατούν τον τελευταίο χρόνο. Είναι χρήματα που εξασφαλίστηκαν από τις θυσίες του ελληνικού λαού και δεν επιβαρύνουν τον προϋπολογισμό. 
Αφού ταχθώ κι εγώ στο πλευρό των Βουλευτών που διεκδικούμε κάτι παραπάνω για τους μικροομολογιούχους, θα ήθελα να κλείσω με τον πολύ θόρυβο που έγινε για την τροπολογία που κατατέθηκε και εξαιρεί τον ΕΝΦΙΑ από τις ρυθμίσεις των εκατό δόσεων και τις ληξιπρόθεσμες οφειλές. Πολύ κακό για το τίποτα. Ή μήπως θα ήταν φρόνιμο να δημιουργήσουμε και καινούργια χρέη, την ώρα που προσπαθούμε να βοηθήσουμε τους πολίτες να ρυθμίσουν τα παλιά; 
Το γνωρίζω ότι το βάρος στις πλάτες του κόσμου, μέσω της υπερφορολόγησης, είναι ασήκωτο, αλλά θα πρέπει με κάποιον τρόπο να λειτουργήσει το κράτος, να πληρωθούν οι μισθοί και οι συντάξεις στο τέλος του μήνα, να μπει πετρέλαιο στα σχολεία, να λειτουργήσουν τα νοσοκομεία μας. Έχετε σκεφτεί τις συνέπειες στα δημόσια ταμεία, αν όλοι οι φόροι καταστούν ληξιπρόθεσμοι; 
Το κράτος, κυρίες και κύριοι Βουλευτές, δυόμισι χρόνια τώρα το κρατήσαμε βιώσιμο με κάθε τρόπο. Δεν θα έρθουμε τώρα, λίγο πριν το τέλος της περιπέτειας της ελληνικής οικονομίας, να του βάλουμε ημερομηνία λήξης. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΚΑΡΑΜΠΕΛΑΣ",192
"23708"," Τον λόγο έχει ο κ. Κουτσογιαννακόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23709"," Κυρίες και κύριοι συνάδελφοι, τις τελευταίες μέρες έχω την αίσθηση ότι ζω ένα τεράστιο θέατρο παραλόγου, το οποίο ειλικρινά με έκανε πολλές φορές να αναρωτηθώ εάν αυτά τα οποία συμβαίνουν είναι έτσι όπως συμβαίνουν ή αλλιώς ή εάν αυτά που διαβάζω είναι αυτά που καταλαβαίνω ή είναι αλλιώς. Και εξηγούμαι: 
Χθες το βράδυ, ακούγοντας συναδέλφους του ΣΥΡΙΖΑ και των Ανεξαρτήτων Ελλήνων -ειδικά τον κ. Κουίκ- επείσθην ότι το να χαρίζεις, να διαγράφεις δηλαδή χρέη, είναι καταστροφικό. Σκέφτηκα δηλαδή αν είμαι στα καλά μου και αν η διαγραφή χρέους είναι ευεργετική ή αν είναι καταστροφική. Μη με κοιτάτε, πάρτε τα Πρακτικά. Άρχισα να αμφιβάλλω για το αν έχω σώας τας φρένας. 
Επειδή θεωρώ ότι τις έχω και επειδή θεωρώ ότι εδώ δεν ήρθαμε για πλάκα, για να λέμε τέτοια πράγματα, σας λέω ότι αν το γυρίζαμε κι εμείς στην πλάκα θα λέγαμε σήμερα «να μην ψηφίσουμε αυτήν την τροπολογία, να μη δώσουμε τη δυνατότητα σε αυτούς τους ανθρώπους που αφορά, που είναι εκατοντάδες χιλιάδες, να τύχουν των ευεργετημάτων που προβλέπει αυτή η τροπολογία». 
Και κακώς, βεβαίως, έχουμε επικεντρωθεί μόνο στο πρώτο σημείο της τροπολογίας, αυτό που φέρει και τον τίτλο της τροπολογίας, γενικά, τα κόκκινα δάνεια. Μα, δεν είναι μόνο τα δάνεια προς τις τράπεζες που ρυθμίζονται. Αυτό είναι μόνο το πρώτο σκέλος της τροπολογίας. Υπάρχει και δεύτερο, που δίνει τη δυνατότητα σε όσους έχουν εμπορική ιδιότητα, είτε είναι φυσικά είτε νομικά πρόσωπα, να μπουν σε συνολικότερη ρύθμιση και με τους άλλους πιστωτές τους. Επαναλαμβάνω «φυσικά ή νομικά πρόσωπα». 
Ένας επαγγελματίας δεν χρωστά μόνο στην τράπεζα, χρωστά και στους προμηθευτές του. Και αυτό είναι καταστροφικό; Θα τρελαθούμε;
Το δε τρίτο σημείο της τροπολογίας που αφορά το ειδικό καθεστώς διαχειρίσεως, το οποίο θα προκύπτει βέβαια μετά από αποδοχή μέσα από δικαστική απόφαση και το οποίο θα εξυγιάνει ουσιαστικά χωρίς συνέπειες τους ανθρώπους οι οποίοι δεν κατάφεραν να κρατήσουν όρθιες τις επιχειρήσεις τους, είναι και αυτό κακό. Θεωρώ ότι σε άλλο Κοινοβούλιο του κόσμου δεν μπορεί να ακούγονται τέτοια πράγματα!
Βεβαίως, υπάρχει ο πειρασμός να επεκταθεί κανείς και σε πολύ περισσότερα, όπως τα απίθανα τα οποία ακούστηκαν για τις δήθεν σοβαρές παρατηρήσεις της Επιστημονικής Υπηρεσίας της Βουλής για την άλλη τροπολογία. Έψαχνα και εγώ να δω ποιες ήταν οι σοβαρές παρατηρήσεις και οι παρατηρήσεις -οκτώ τον αριθμό- αφορούσαν σε αλλαγή της χρήσεως των όρων. Νόμιζα ότι αφορούσαν την ουσία των υποθέσεων και των πραγμάτων και ότι ανετρέποντο δεδομένα ή ότι επισημαίνοντο αντισυνταγματικότητες. Έτσι θα πορευθείτε;
Είπε ο Αρχηγός σας –εδώ τώρα έχουμε άλλα- ότι έχει βάλει την πυξίδα και πορεύεται η κινηματική Αριστερά όχι μόνο της Ελλάδος, της οποίας ηγείται, αλλά και όλου του Νότου της Ευρώπης να καταλάβει τα κάστρα, λέει,  για να αλλάξει την Ευρώπη και βρήκε και εγγυητές. Νέος όρος! Τον χρησιμοποίησε χθες, αυτοπροσδιοριζόμενος ο κ. Κουίκ. Θα είναι αυτοί, λέει, ο κ. Κουίκ, ο κ. Καμμένος και οι συν αυτοίς, οι εγγυηταί της πολιτικής ορθότητος και κυβερνησιμότητος του ΣΥΡΙΖΑ. Από κοινού, λοιπόν, πλέον έρχονται εδώ μέσα και μας λένε αυτά τα οποία ακούσατε πριν από λίγο και τα λέω εν συνόψει. 
Με αυτούς τους όρους συνεχίστε να πορεύεστε. Σας το έχω πει και άλλες φορές εδώ μέσα. Δεν θα σας ακολουθήσουμε, αλλά θα σας απαντάμε.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"23710"," Τον λόγο έχει η κ. Ιακωβίδου.
ΠΑΝΑΓΙΩΤΑ (ΤΑΝΙΑ) ΙΑΚΩΒΙΔΟΥ: Ευχαριστώ, κύριε Πρόεδρε.
Αγαπητοί συνάδελφοι, η τροπολογία που έρχεται σήμερα στη Βουλή και ρυθμίζει ένα θέμα ακανθώδες που ταλαιπωρεί την ελληνική κοινωνία εδώ και πολλά χρόνια ουσιαστικά έρχεται να βάλει τις βάσεις, για να δημιουργήσει συνθήκες βιώσιμης ανάπτυξης σε χιλιάδες μικρομεσαίες επιχειρήσεις, που η αλήθεια είναι ότι το τελευταίο διάστημα είχαν περιέλθει σε πολύ δύσκολη θέση. Πρόκειται για τις επιχειρήσεις εκείνες, οι οποίες, μη καταφέρνοντας να έχουν φορολογική και ασφαλιστική ενημερότητα και έχοντας δημιουργήσει και ληξιπρόθεσμες οφειλές, τώρα πλέον θα μπουν σε μία φάση ουσιαστικής ανακούφισης από τη συσσώρευση χρεών και την ίδια στιγμή θα γίνει μία σημαντική, η πρώτη ουσιαστικά, αναδιάρθρωση ιδιωτικού χρέους που έχει επιτευχθεί σε αυτήν τη χώρα και η οποία είναι σε θέση να βάλει τις βάσεις της βιωσιμότητας για αυτές τις χιλιάδες μικρομεσαίες επιχειρήσεις.
Αυτό που κάνει αυτή η Κυβέρνηση είναι αυτό που είχε θέσει ως στόχο ο ίδιος ο Πρωθυπουργός της Κυβέρνησης ευθύς εξαρχής, να μπορέσουμε να δημιουργήσουμε συνθήκες ανάπτυξης. Βεβαίως, η ανάπτυξη, για να εξασφαλισθεί, απαιτούνται μέτρα και σε έκτακτες συνθήκες αυτά τα μέτρα πρέπει να είναι έκτακτα. 
Στην προκειμένη, λοιπόν, περίπτωση θέλω να πω ότι όλες οι κινήσεις το τελευταίο διάστημα οδηγούν, κατ’ αρχάς, και τις ίδιες τις τράπεζες σε μία διαδικασία εξομάλυνσης της λειτουργίας του τραπεζικού συστήματος μέσα από τα stress tests, τα οποία πέρασαν με επιτυχία οι συστημικές τράπεζες. Αυτό σημαίνει ότι ανοίγει ο δρόμος, για να μπορέσουν να ανακουφίσουν ρυθμίζοντας τα ιδιωτικά χρέη των επιχειρήσεων, αλλά και των επαγγελματιών και με αυτόν τον τρόπο να πορευτούμε προς το μέλλον, να πορευτούμε βάζοντας ως στόχο από εδώ και πέρα ένα εθνικό σχέδιο ανάπτυξης για τη χώρα.
Κυρίες και κύριοι συνάδελφοι, αυτό που συμβαίνει δεν είναι αμελητέο, είναι άκρως σημαντικό. Πρόκειται για χρέη τα οποία έχουν φθάσει τα 13 δισεκατομμύρια ευρώ. Ουσιαστικά είναι μία βραδυφλεγής βόμβα, η οποία βρίσκεται στη βάση της ελληνικής οικονομίας και που χάρη στη συγκεκριμένη αυτή τροπολογία ρυθμίζεται ουσιαστικά.
Θα ήθελα, όμως, να επισημάνω και κάτι άλλο. Πέρα από το κομμάτι που έχει να κάνει με τα επιχειρηματικά, κάποια στιγμή θα πρέπει βεβαίως να προσέξουμε και το θέμα με τα στεγαστικά δάνεια και τα καταναλωτικά δάνεια, γιατί και εκεί έχουμε και αυξημένα επιτόκια και μάλιστα σε συνθήκες μηδενικού πληθωρισμού στη χώρα. Άρα θα πρέπει κάτι να γίνει και εκεί και βεβαίως να προστατεύσουμε και να δούμε πώς μπορούμε ακόμη και να διαγράψουμε ιδιωτικό χρέος που αφορά τους ιδιώτες. Είναι κάτι που το απαιτεί η κοινωνία, που πρέπει να γίνει και νομίζω ότι θα πρέπει να λάβει πράξη λίαν συντόμως.
Θα ήθελα να συμπληρώσω κάτι σε σχέση με την τροπολογία που αφορά τα στελέχη των Ενόπλων Δυνάμεων και των Σωμάτων Ασφαλείας. Είναι πραγματικά μία πάγια απαίτηση της κοινωνίας να μπορέσουν οι άνθρωποι αυτοί από τη στιγμή που έχει βγει μία απόφαση του Συμβουλίου της Επικρατείας, να αποκατασταθούν. Να αποκατασταθούν λαμβάνοντας πίσω και τις μισθολογικές τους καταστάσεις της περιόδου 2012. Να επέλθει δηλαδή αυτό σταδιακά –γίνεται στο 50%- και από εκεί και πέρα βεβαίως τα αναδρομικά, τα οποία όπως είδαμε θα γίνουν σε τριάντα έξι δόσεις.
Είναι μία σημαντική ρύθμιση, αλλά θεωρώ ότι θα πρέπει να συμπληρωθεί με μια πολιτική δήλωση ότι αυτό το οποίο μπορούμε να κάνουμε, είναι όταν αποκατασταθούν, κύριε Υπουργέ, πλήρως οι δημοσιονομικές συνθήκες σε αυτήν τη χώρα να μπορέσουμε αυτήν την απόφαση του Συμβουλίου της Επικρατείας να την εφαρμόσουμε στο 100%. Το οφείλουμε σε αυτούς, οι οποίοι δίνουν πραγματικά τη ζωή τους, προκειμένου να βοηθήσουν τους πολίτες να υπερασπιστούν το εθνικό δίκαιο της χώρας. Αυτούς που δεν σκέφτονται ωράρια, αυτούς που το μόνο που τους ενδιαφέρει είναι να υπερασπιστούν την πατρίδα. Γι’ αυτήν, λοιπόν, την αυτοθυσία που επιδεικνύουν, θα πρέπει ως ηθική δικαίωση κάποια στιγμή να ειπωθεί και να ειπωθεί ανοιχτά.
Σας ευχαριστώ πάρα πολύ.
(Χειροκροτήματα από την πτέρυγα της Νέας Δημοκρατίας)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23711"," Σας ευχαριστούμε και εμείς.
Τον λόγο έχει ο κ. Μπριάνης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23712"," Ευχαριστώ κύριε Πρόεδρε.
Αξιότιμες και αξιότιμοι συνάδελφοι, κάποιοι ενδεχομένως επενδύουν πολιτικά και ψηφοθηρικά στη φτώχεια και την ανέχεια, που δημιούργησαν οι πρωτοφανείς για τη χώρα μας οικονομικές και κοινωνικές συνθήκες της τελευταίας πενταετίας, που μας επιβλήθηκαν λόγω της εμμονής και της επιβολής των δανειστών μας. Έτσι σε κάθε νομοσχέδιο ή πρωτοβουλία της πλειοψηφίας, οποιαδήποτε τροπολογία που προκαλεί ελάφρυνση του άγχους των οικονομικών επιβαρύνσεων στους πολίτες, είναι αρνητική. Και αναφέρομαι βεβαίως στις δόσεις για τα χρέη στο δημόσιο, τα ασφαλιστικά ταμεία και τώρα στα κόκκινα δάνεια, που επιδιώκουν να μην εισαχθούν ούτε καν σε συζήτηση, με διάφορα προσχήματα ευλογοφανή ή όχι, αλλά αυτό δεν έχει σημασία.
Σκέφτονται και διατείνονται ότι παραβιάζεται δήθεν ο κανονισμός λειτουργίας του κοινοβουλευτισμού και ο κανονισμός λειτουργίας του Κοινοβουλίου, ενώ στην πραγματικότητα απεύχονται την ελάφρυνση των χρεών. Απεύχονται την ελάφρυνση από κάθε χρέος είτε είναι δημόσιο είτε είναι ιδιωτικό, το οποίο θα απαλύνει το βάρος από τους πολίτες, από ιδιώτες και από επιχειρήσεις. Ενώ πολύ καλά γνωρίζουν ότι δεν υπάρχει χρόνος καθυστέρησης και ότι κάθε καθυστέρηση επιβαρύνει υπέρμετρα και δυσανάλογα κάθε αναπτυξιακή προοπτική αυτής της χώρας, αφού διαρκώς εξαντλείται η φοροδοτική ικανότητα των Ελλήνων πολιτών. Και ούτε το κράτος έχει τη δυνατότητα να εισπράττει πόρους από εξαντλημένους οικονομικά πολίτες, ούτε η οικονομία, όμως, αναπτύσσεται και η επιχειρηματική δραστηριότητα βεβαίως συρρικνώνεται με άμεσες επιπτώσεις στην ανεργία. Δεν θέλουν προφανώς να οδηγηθεί η Ελλάδα στην κανονικότητα και στην ομαλότητα και να ξεφύγει από την οικονομική ανέχεια, αλλά να οδηγηθεί η χώρα οπωσδήποτε σε εκλογές υπό καθεστώς οικονομικής δυσμένειας και οικονομικής επιτήρησης με εξαντλημένους και εξουθενωμένους οικονομικά πολίτες.
Η παρατεταμένη ύφεση έχει ιδιαίτερα αρνητικό αντίκτυπο στην ανταπόκριση των επιχειρήσεων και των ιδιωτών. Τα πρόσθετα φορολογικά βάρη εξουθένωσαν τους πολίτες και τώρα δίνεται για πρώτη φορά η αφορμή για μια νέα αρχή. Δειλά. Μπορεί να μην είναι η καλύτερη, σίγουρα, όμως, είναι αυτή που επιβάλλουν και επιτρέπουν οι παρούσες συνθήκες για μια θέσπιση μέτρων που θα προσφέρει ανακούφιση, ελάφρυνση οφειλών, διακανονισμό χρεών, απάλειψη και διαγραφή απαιτήσεων προστίμων και προσαυξήσεων και επιτοκίων και όλων αυτών των οικονομικών επιπτώσεων, οι οποίες ως γνωστόν σωρεύονται πάντοτε σε τέτοιες περιπτώσεις και καθιστούν αδύνατη την εξυπηρέτηση του χρέους.
Κύριοι συνάδελφοι, η μόνιμη και διαρκής αδυναμία ανταπόκρισης και εκπλήρωσης των ληξιπρόθεσμων χρηματικών υποχρεώσεων αναπαραγάγει τον κύκλο της ύφεσης και οδηγεί σε κοινωνικά και οικονομικά αδιέξοδα τη χώρα και τους πολίτες. 
Από την άλλη, η αποκατάσταση των αδικιών έστω και εν μέτρω και όχι καθολικά, πράγμα το οποίο ευελπιστούμε ότι θα γίνει στο άμεσο μέλλον, όταν οι οικονομικές συνθήκες της υπό διεθνούς οικονομικής επιτήρησης της χώρας μας το επιτρέψουν –αναφέρομαι, βεβαίως, όχι στους ένστολους, όπως αδόκιμα αναφέρονται, αλλά σε στελέχη, αξιωματικούς, υπαξιωματικούς των Ενόπλων Δυνάμεων, Σωμάτων Ασφαλείας, Πυροσβεστών, Λιμενικών και Ακτοφυλακής- αποτελεί το πρώτο προανάκρουσμα της πολιτικής βούλησης της παρούσας Κυβέρνησης να επαναφέρει την ισοτιμία ανάμεσα στην προσφορά όλων αυτών των ανθρώπων και στις δίκαιες απολαβές που πρέπει να απολαμβάνουν, έτσι ώστε να εκτελούν με αξιοπρέπεια και αποτελεσματικότητα τα καθήκοντά τους.
Άραγε ποιοι είναι εκείνοι που ανθίστανται σε ό,τι εύλογο, δίκαιο και ενθαρρυντικό μπορεί να προσφέρουν αυτές οι τροπολογίες; Προφανώς εκείνοι που μέχρι σήμερα εκόπτοντο με πάθος για τη δυστυχία των κόκκινων δανείων και για τις περικοπές σε μισθούς και συντάξεις στο σύνολο σχεδόν των Ελλήνων πολιτών και της μεσαίας ιδιαίτερα τάξης. 
Σήμερα διαισθάνονται και αντιλαμβάνονται ότι ο παράδεισος που τους υπόσχονται πέρναγε υποχρεωτικά από την κόλαση των μνημονίων, την παρατεταμένη ύφεση και την οικονομική εξαθλίωση.
Κύριε Πρόεδρε, κυρίες και κύριοι συνάδελφοι, αν πραγματικά θέλουμε να είμαστε αντικειμενικοί και υπεύθυνοι απέναντι στην οικονομική και κοινωνική πραγματικότητα που βιώνουμε, πρέπει να έχουμε το πολιτικό θάρρος να αναγνωρίσουμε ότι κάθε προσπάθεια που μπορεί να βελτιώσει έστω και κατ’ ελάχιστο την οικονομική κατάσταση των πολιτών αυτής της χώρας είναι ευπρόσδεκτη και πρέπει να τη χαιρετίζουμε, είτε πρόκειται για κόκκινα δάνεια είτε για αποκατάσταση των μισθολογικών αδικιών του παρελθόντος προς τους συμπολίτες μας. 
Αν θέλει δε η Αντιπολίτευση να υπερβεί το πολιτικό αυτό θάρρος και να το μετατρέψει σε πολιτική γενναιότητα, οφείλει να ξεπεράσει τη μονολιθική αντιπολιτευτικότητα που δημιουργεί η μηδενιστική αντίληψη της πολιτικής των ερειπίων που ακολουθεί. 
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΜΠΡΙΑΝΗΣ",351
"23713"," Και εμείς ευχαριστούμε.
Το λόγο έχει η κ. Ασημίνα Σκόνδρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23714"," Ευχαριστώ, κύριε Πρόεδρε.
Κυρίες και κύριοι συνάδελφοι, κύριε Υπουργέ, αναστάτωση και ταραχή για μία ακόμη φορά δημιουργήθηκε μέσα σε αυτήν εδώ την Αίθουσα με αφορμή τις ρυθμίσεις που εισάγει σήμερα η Κυβέρνηση. Το περίεργο, βέβαια, είναι ότι στόχο έχουν αυτές οι ρυθμίσεις ακριβώς να ανακουφίσουν κάποιους τομείς και κάποιους κλάδους από τις επιπτώσεις της τελευταίας επώδυνης οικονομικής κρίσης που βιώνουμε.
Αυτό που προκαλεί τεράστια εντύπωση είναι ότι ενώ τα κόμματα της αντιπολίτευσης διαφωνούν, ακολουθώντας πιστά την τακτική της μόνιμης άρνησης, παρ’ όλα αυτά καταθέτουν με δικές τους τροπολογίες διαφορετικές εκδοχές της ίδιας ρύθμισης. Αυτό αποδεικνύει περίτρανα την καθολική ομολογία πως αυτά τα ζητήματα χρήζουν της προσοχής μας.
Εδώ συμβαίνει κάτι σπάνιο για την παρούσα Βουλή, δηλαδή να ομολογούμε όλοι λίγο πολύ και να αποδεχόμαστε το γεγονός και την αναγκαιότητα αυτών των ρυθμίσεων. Αυτό εγώ το εκλαμβάνω ως θετικό.
Η πρώτη τροπολογία που αφορά τα κόκκινα δάνεια και τη ρύθμιση χρεών μικρών επιχειρήσεων και επαγγελματιών είναι, αγαπητοί συνάδελφοι, η μεγαλύτερη αναδιάρθρωση ιδιωτικών χρεών. Στοχεύει στην ελάφρυνση των μικρών επιχειρήσεων και επαγγελματιών, τα χρέη των οποίων στην παρούσα συγκυρία στέκονται απέναντι στη βιωσιμότητα, την ανταγωνιστικότητά τους και κατ’ επέκταση αποτελούν και ανασταλτικό παράγοντα στην ανάκαμψη της ελληνικής οικονομίας. Αυτή είναι η ουσία. 
Όμως, τι μας λέει η Αξιωματική Αντιπολίτευση; Ότι κακώς πάμε να κάνουμε αυτή την αναδιάρθρωση των χρεών; Όχι, βέβαια, δεν λέει αυτό. Δότι πώς θα εξηγούσε στους πολίτες αυτόν τον αρνητισμό της, αφού η εν λόγω ρύθμιση αποτελεί πραγματική ανάσα για αυτούς; Για αυτόν τον λόγο πιστός στην πάγια αντίδρασή του -ο ΣΥΡΙΖΑ κυρίως- εστιάζει στο πότε κατατέθηκε. Εστιάζει στον χρόνο η κριτική της Αξιωματικής Αντιπολίτευσης. Αυτό λέει πολλά. 
Οι πολίτες αντιλαμβάνονται την πονηρή και εντελώς αντιπαραγωγική στάση τους. Η αμηχανία τους προκαλεί εκνευρισμό, διότι προφανώς δεν τους βολεύει αυτή η τροπολογία, όπως δεν τους βολεύει η σταδιακή απεμπλοκή της ελληνικής οικονομίας από τα μνημόνια.
	Ας αναρωτηθούμε, όμως, όλοι μαζί, χωρίς μνημόνια και με τα ιδιωτικά χρέη των επιχειρήσεων και των επαγγελματιών αναδιαρθρωμένα τι θα μείνει στον ΣΥΡΙΖΑ να σκίσει και να καταργήσει εάν, όπως ονειρεύεται, έρθει στην Κυβέρνηση; Θεός φυλάξοι, βέβαια, θα πω εγώ. Σίγουρα το μόνο που θα μπορούσε να σκίσει και να καταργήσει είναι το πρόγραμμα και οι εξαγγελίες του. 
Είναι, επίσης, σημαντική και ευπρόσδεκτη η ρύθμιση αυτή, διότι όχι μόνο στοχεύει στην ελάφρυνση και την τακτοποίηση των εκκρεμών χρεών των επαγγελματιών προς τους φορείς και προς το δημόσιο, αλλά με αυτόν τον τρόπο διασφαλίζεται η συνέχειά τους και η οικονομική τους δραστηριότητα, χωρίς να βρίσκονται πλέον αντιμέτωποι με τον βραχνά των χρεών τους. 
Επίσης, προβλέπεται έκτακτη διαδικασία ρύθμισης του συνόλου των οφειλών με ταυτόχρονη κλιμάκωση, διαγραφή των προσαυξήσεων. Και εδώ μιλάμε για χιλιάδες επιχειρήσεις που θα βρουν διέξοδο, όπως επίσης και για εκατοντάδες χιλιάδες εργαζόμενους που δεν θα κινδυνεύουν πλέον οι θέσεις τους. 
Η ρύθμιση χρεών θα είναι μία απλή διαδικασία μέσω της τραπέζης. Θα ακολουθήσει η υπαγωγή τους σε πρόγραμμα εξυπηρέτησης των ληξιπρόθεσμων οφειλών που μπορούν να φτάσουν μέχρι και εκατό μηνιαίες δόσεις. Επιπλέον, θα υπάρξει και περαιτέρω διαγραφή προσαυξήσεων τόκων και προστίμων ύψους 20%. 
Ένα πολύ σημαντικό σημείο που ενδιαφέρει όλους τους επαγγελματίες είναι το γεγονός ότι με την υπαγωγή τους σε ρύθμιση αναστέλλονται οι διώξεις και ότι θα λαμβάνουν εκ νέου φορολογική ενημερότητα. 
Επίσης, θα πρέπει να σταθώ και στο γεγονός ότι συμπεριλαμβάνονται τα κόκκινα δάνεια που βρίσκονται στο κακό -όπως συνηθίζουμε να λέμε- κομμάτι της ΑΤΕ. Αυτό το θεωρώ πολύ σοβαρό, αφού εκεί οι οφειλέτες είναι κυρίως οι αγροτικές εκμεταλλεύσεις, δηλαδή ο πυρήνας της πρωτογενούς παραγωγής μας. 
Κυρίες και κύριοι συνάδελφοι, η δεύτερη τροπολογία που αναφέρεται στον επανακαθορισμό των αποδοχών και των συντάξεων των στελεχών των Ενόπλων Δυνάμεων και των Σωμάτων Ασφαλείας και στις εκκρεμότητες φυσικά που αφορούν τους δικαστές θεωρώ ότι σηματοδοτεί την αρχή της αποκατάστασης αδικιών που η Κυβέρνηση με σαφήνεια έχει τονίσει ότι είναι προτεραιότητά της. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτή)
Τελειώνω κύριε Πρόεδρε,  
Θα ήθελα να πω -και να ζητήσω- ότι με τη σταδιακή βελτίωση των οικονομικών της χώρας αυτή η αποκατάσταση θα πρέπει να περάσει και στους υπόλοιπους υπαλλήλους, ανεξάρτητα από το εάν υπάρχει απόφαση του Συμβουλίου της Επικρατείας  ή όχι. 
Τέλος, θέλω να πω ότι η Κυβέρνηση είχε πει από την αρχή άλλωστε ότι θα κάνει δεκτή αυτήν την απόφαση, χωρίς βεβαίως να αφήσει να προκληθεί εκτροχιασμός του δημοσιονομικού μας προγράμματος. 
Τελειώνοντας, κυρίες και κύριοι συνάδελφοι, τονίζω ότι οι δύο αυτές  τροπολογίες είναι σωστές και διευκολύνουν τη ραχοκοκαλιά της εθνικής μας οικονομίας.","ΑΣΗΜΙΝΑ ΣΚΟΝΔΡΑ",462
"23715"," Τελειώνετε, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23716"," Επίσης, η χώρα μας αποδεικνύεται ότι με θυσίες και με σκληρή δουλειά μπορεί και να εκσυγχρονιστεί και να εξυγιανθεί. Κάποιοι, κυρίως στο εξωτερικό, θεωρούσαν ότι αυτό είναι ανέφικτο και τους αποδείξαμε ότι το μεγαλείο της ελληνικής ψυχής μπορεί να τα καταφέρει όλα. Κάποιοι άλλοι, κυρίως στο εσωτερικό, τρομάζουν με την ιδέα ότι τελικά μπορούμε να καταφέρουμε την έξοδο από την κρίση.","ΑΣΗΜΙΝΑ ΣΚΟΝΔΡΑ",462
"23717"," Παρακαλώ, πάρα πολύ, ολοκληρώστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23718"," Σας ευχαριστώ πολύ και σας καλώ να υπερψηφίσετε και τις τροπολογίες και το νομοσχέδιο.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΣΗΜΙΝΑ ΣΚΟΝΔΡΑ",462
"23719"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι η ονομαστική ψηφοφορία που κατέθεσε ο ΣΥΡΙΖΑ για κάποια από τις τροπολογίες θα διεξαχθεί αύριο στις δώδεκα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23720"," Κύριε Πρόεδρε,  μπορώ να έχω τον λόγο;","ΘΕΟΔΩΡΟΣ ΔΡΙΤΣΑΣ",139
"23721"," Παρακαλώ, κύριε Δρίτσα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23722"," Κύριε Πρόεδρε δεν μπορώ να κατανοήσω πώς ελήφθη αυτή η απόφαση από το Προεδρείο. Αύριο δεν υπάρχει ημερήσια διάταξη στην Ολομέλεια. Θα έπρεπε φυσιολογικά η Διάσκεψη των Προέδρων να το αποφασίσει. Και γιατί αυτή η σπουδή; Για να ταλαιπωρηθούν όλοι οι Βουλευτές όλων των κομμάτων και όλων των παρατάξεων; Εμείς εδώ θα είμαστε, αλλά νομίζω ότι είναι άκαιρη αυτή η απόφαση. Την Τρίτη είναι κανονική η διαδικασία και μπορεί να αποφασιστεί να γίνει τότε η ονομαστική ψηφοφορία. 
Εάν αυτή είναι η οριστική απόφαση του Προεδρείου, εν πάση περιπτώσει εμείς δεν μπορούμε να την ανατρέψουμε. Κάνω έκκληση, όμως, διότι δεν είναι λογικό και δεν είναι ακριβώς κατά το πνεύμα του Κανονισμού.","ΘΕΟΔΩΡΟΣ ΔΡΙΤΣΑΣ",139
"23723","  Κύριε Δρίτσα, όπως έχουν οι Βουλευτές δικαίωμα να καταθέσουν αίτημα για ονομαστική ψηφοφορία, ασφαλώς κανείς δεν μπορεί να περιορίσει και το Προεδρείο το πότε θα προσδιορίσει αυτήν την ψηφοφορία. Με δεδομένο ότι θα έχουμε σε λίγο και συμπληρωματική ημερήσια διάταξη για αύριο, θα γίνει κανονικά η ψηφοφορία την οποία έχετε καταθέσει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23724"," Γιατί δεν την κάνετε σήμερα;","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"23725","  Αύριο στις 12.00΄ όπως είπαμε. 
Κύριε Κακλαμάνη, έχετε ζητήσει τον λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23726"," Μάλιστα, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"23727"," Βέβαια, είμαστε στη διάρκεια των προτασσόμενων δευτερολογιών και έχω έναν προβληματισμό ως προς τον χρόνο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23728"," Μην ανησυχείτε, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"23729","  Πόσο χρόνο θέλετε, κύριε Πρόεδρε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23730"," Δεν θέλω χρόνο.","ΑΠΟΣΤΟΛΟΣ ΚΑΚΛΑΜΑΝΗΣ",172
"23731"," Ορίστε, έχετε τον λόγο, κύριε Κακλαμάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23732"," Εάν κάνετε τον κόπο να διαβάσετε την τροπολογία με γενικό αριθμό 1788 που κατατέθηκε προ ολίγων ωρών και που τροποποιεί την περίφημη νομοθετική ρύθμιση για τις οφειλές στο δημόσιο και τα ασφαλιστικά ταμεία, ειλικρινά θα εξοργιστείτε. 
Η αιτιολογική έκθεση είναι με την προσθήκη μιας λέξεως μόνο, της λέξης «η προτεινομένη». Όποιος διαβάσει τη διάταξη, δεν καταλαβαίνει, εκτός εάν έχει δίπλα τη νομική του βιβλιοθήκη ή την Εφημερίδα της Κυβερνήσεως. 
Είναι ντροπή, είναι απαράδεκτο -πολλοί είμαστε εδώ από το πρωί- το εξής. Πριν λίγο, δέκα λεπτά από εδώ, στην οδό Νίκης ο Υπουργός Οικονομικών με τον οποίο απασχολήθηκε σήμερα η Διάσκεψη των Προέδρων κι αποφάσισε -ελπίζω ότι ο Πρωθυπουργός και η Κυβέρνηση θα λάβει γνώση της απόφασης μας αυτής- δεν προσέρχεται καν. Αποστέλλει αυτές τις ακατανόητες λέξεις –επαναλαμβάνω- για ένα μη νομικό, για έναν μη εγκρατή. Και φυσικά, στέλνει τον Αναπληρωτή Υπουργό Οικονομικών για να υποστηρίξει αυτήν την τροπολογία. 
Αυτά, κύριε Πρόεδρε, πρέπει να επιστραφούν σε αυτούς που προφανώς δεν έχουν αυτοσεβασμό. Γι’ αυτό δεν σέβονται τη Βουλή, δεν σέβονται τους θεσμούς, δεν σέβονται και τον ελληνικό λαό. Δεν ξέρω ποιοι θα ψηφίσουν την τροπολογία αυτή. Εγώ δεν θα την ψηφίσω, διότι θα ντρέπομαι μετά. 
Επίσης, υπάρχει και μια τροπολογία του Υπουργείου Περιβάλλοντος, Ενέργειας και Κλιματικής Αλλαγής που ειλικρινά, όση πείρα και να έχω εδώ τόσα χρόνια, δεν καταλαβαίνω τι εννοεί. Προφανώς, κάποιους εξυπηρετεί αυτή η τροπολογία. 
Κύριε Πρόεδρε, άκουσα προχθές ότι προχωρεί καλώς το θέμα των μη πλειστηριασμών, της αναστολής, περαιτέρω, των πλειστηριασμών πρώτης κατοικίας. Και μου έκανε εντύπωση που άκουσα από έναν εκ των τριών, τεσσάρων συστημικών -αυτός είναι ο όρος!- τραπεζιτών πανηγυρισμούς. Ξέρετε, στις τράπεζες αυτές είναι καταχρεωμένα όλα τα μέσα ενημέρωσης. Όχι επιχειρηματίες, οι επιχειρήσεις των μέσων ενημέρωσης. Και ουσιαστικά χειραγωγείται ο ελληνικός λαός. Άκουσα, λοιπόν, περίπου πανηγυρισμούς. 
H διάταξη εκείνη θα πρέπει να έχει απαγόρευση της πώλησης των δανείων σε ξένα funds, διότι θα στέλνουν -εύχομαι να μην είσαι ένας από αυτούς- στο σπίτι σας που θα βγει στον πλειστηριασμό, κάποιον Γερμανό, κάποιον Ολλανδό, κάποιον ο οποίος θα σου λέει: Τι να κάνω; Εγώ αγόρασα από αυτό τα funds, από αυτά τα σαρκοβόρα, αυτό το κομμάτι.
Αρκετά, λοιπόν, κύριε Πρόεδρε! Δεν ξέρω, πραγματικά, τι καθένας πρέπει να σκεφτεί να κάνει μέσα σε αυτήν την Αίθουσα. Όμως, όπως σας είπα και το πρωί, το γεγονός ότι ο οποιοσδήποτε υπάλληλος της τρόικας θεωρεί ότι ανά πάσα στιγμή οποιοσδήποτε Υπουργός αυτής της Κυβέρνησης μπορεί σαν να είναι η Βουλή ένα απλό πρωτόκολλο, να λέει «περάστε κι αυτό», αυτό είναι το θράσος το οποίο έχει αποκτηθεί και γίνεται μπούμερανγκ και για την Κυβέρνηση. Διότι στην προσπάθεια να αποφευχθεί η όποια δυσφορία του λαού, αντί να του επεξηγεί ότι κινδυνεύει η χώρα να πάει σε εθνική καταστροφή, του λέει: «Η Βουλή φταίει. Ο Πρωθυπουργός κρύβεται, δεν εμφανίζεται». Και ο λαός τα έχει, όπως είπα το πρωί, με τον εαυτό του, με την εκπροσώπησή του. Κρίμα!","ΑΠΟΣΤΟΛΟΣ ΚΑΚΛΑΜΑΝΗΣ",172
"23733"," Τον λόγο έχει η συνάδελφος Βουλευτής της Νέας Δημοκρατίας κ. Μαρία Σταυρινούδη-Σόδη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23734"," Ευχαριστώ πολύ, κύριε Πρόεδρε.
Αξιότιμες κυρίες και κύριοι συνάδελφοι, εδώ και τέσσερα χρόνια τώρα ακούμε και λέμε κι εμείς την ίδια ακριβώς λέξη: Κρίση. Αναφερόμαστε συνέχεια στη δραματική κατάσταση που έχει φτάσει η χώρα μας, στην κοινωνία που έχει χάσει κάθε ελπίδα και βουλιάζει κάτω από το βάρος της ανασφάλειας, της ανέχειας και της απόγνωσης. Το υπό ψήφιση νομοσχέδιο παρέχει ουσιαστική διέξοδο στα προβλήματα χιλιάδων ελληνικών επιχειρήσεων που βρίσκονται στο χείλος της καταστροφής. 
Βασικό κριτήριο της ρύθμισης αποτελεί η βιωσιμότητα των επιχειρήσεων αλλά και των εργαζομένων σε αυτές. Η οικονομική ενίσχυση που παρασχέθηκε στο τραπεζικό σύστημα, του έδωσε τη δυνατότητα να επιβιώσει, ενώ οι πολίτες, είτε ως ιδιώτες είτε ως επαγγελματίες, θεωρούν ότι δεν τους παρασχέθηκε καμμία βοήθεια και δίκαια αισθάνονται αδικημένοι. Έχουμε υποχρέωση να δώσουμε κίνητρα για τη βιωσιμότητα των επιχειρήσεων και να βοηθήσουμε την καθημερινότητα του απλού πολίτη, του βιοπαλαιστή, που είναι η ραχοκοκαλιά της οικονομίας μας και που παλεύει να σταθεί σε όλη αυτή την κρίση. Παράλληλα, έχουμε υποχρέωση να διασφαλίσουμε την παραμονή όλων των εργαζομένων σε μία περίοδο που η ανεργία αυξάνεται συνεχώς. 
Σε αυτή, λοιπόν, την προσπάθεια οποιοσδήποτε αντίλογος σημαίνει μη συναίσθηση της υπάρχουσας κατάστασης και εξυπηρέτηση μικροπολιτικών συμφερόντων.
Κυρίες και κύριοι συνάδελφοι, μήπως ήρθε η ώρα να κάνουμε την αυτοκριτική μας; Όχι για να γίνουμε καλύτεροι εμείς, αλλά για να βοηθήσουμε τον κόσμο που με την ψήφο του μας έστειλε εδώ. 
Στην Ελλάδα του 2014 υπάρχουν συμπατριώτες μας που τρώνε από τα σκουπίδια. Και εμείς εδώ μέσα -και είναι ντροπή!-, στο ναό της δημοκρατίας, όπως τον ονομάζουμε, αλλά που πολλοί δεν τον σέβονται καν, το μόνο που έχουμε πετύχει είναι να τσακωνόμαστε, να ουρλιάζουμε και να μας απαξιώνει ο κόσμος πλήρως.
Αυτό είναι το όραμά σας, αξιότιμοι συνάδελφοι της Αντιπολίτευσης, που κανείς σας δεν είναι εδώ αυτή τη στιγμή; Ο σκοπός αγιάζει τα μέσα; Για πολλούς ίσως ναι, για μένα ποτέ. Είναι αδιανόητο εν καιρώ πολέμου, όπως ονομάζω εγώ την κατάσταση που βιώνουμε στη χώρα μας, να ισχύει αυτή η ρήση. Είναι δυνατόν σε δυόμισι χρόνια να μην έχετε συμφωνήσει σε τίποτα από όσα έχει κάνει αυτή εδώ η Κυβέρνηση; Λυπάμαι, αυτό είναι αδύνατο!
Πόσοι από εσάς ξέρουν τι θα πει να είσαι άνεργος; Ποιος από εσάς έχει βιώσει τι σημαίνει όχι μόνο να μην έχεις λεφτά να φάει το παιδί σου, αλλά και τι σημαίνει μετά από χρόνια δουλειάς και μόχθου να αισθάνεσαι άχρηστος, ανήμπορος και αποτυχημένος για την κοινωνία, την οικογένειά σου, τα παιδιά σου, τον περίγυρό σου, τον ίδιο σου τον εαυτό;
Πρέπει, επιτέλους, όλοι να αναλογιστούμε τις καθημερινές συνέπειες που υφίσταται το μεγαλύτερο τμήμα της ελληνικής κοινωνίας. Σκεφτείτε λίγο τον επιχειρηματία που αντιμετωπίζει δυσκολίες γιατί δεν υπάρχει κύκλος εργασιών, γιατί δεν υπάρχει ρευστότητα, γιατί το τραπεζικό σύστημα δεν ανταποκρίνεται στις ανάγκες του, γιατί πρέπει να τα βγάλει πέρα με δυσκολία προς όφελος δικό του και της οικογένειάς του, αλλά παράλληλα και των εργαζομένων.
Κυρίες και κύριοι συνάδελφοι της Αντιπολίτευσης, πείτε μου την πρότασή σας για την ανεργία. Μπορείτε να μου πείτε μία πρόταση για τα κόκκινα δάνεια των τραπεζών, για τα υπερχρεωμένα νοικοκυριά; Θα σας απαντήσω εγώ με προτάσεις κοστολογημένες, βέβαια, και εφαρμόσιμες, διότι εσείς δεν έχετε απολύτως καμμία. Σας χαρακτηρίζουν οι γενικολογίες, ο ξύλινος λόγος, τον οποίο δυσκολεύεται να καταλάβει ο απλός κόσμος και γενικά η παρωχημένη πολιτική της δεκαετίας του 1970. Όχι σε όλα, άρνηση σε όλα, στα πάντα, όταν θα έπρεπε όλοι μαζί να ζητάμε γονατιστά συγγνώμη από αυτόν τον κόσμο που έχει υποφέρει τόσο πολύ όλο αυτό το διάστημα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε Πρόεδρε, δώστε μου ένα λεπτό ακόμη.","ΜΑΡΙΑ ΣΤΑΥΡΙΝΟΥΔΗ-ΣΟΔΗ",481
"23735"," Όσο μπορείτε συντομεύετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23736"," Βέβαια, αγαπητή κυρία Κωνσταντοπούλου, που κι εσείς λείπετε και που δημιουργήσατε ολόκληρο πρόβλημα σήμερα, ο κόσμος έχει ήδη αντιληφθεί ότι το μεγαλύτερο ψέμα είναι η μισή αλήθεια. Διότι αυτό κάνετε. Δεν ψεύδεστε. Λέτε τη μισή αλήθεια. Αμφισβητείτε την ανάσα που θα πάρουν χιλιάδες μικρομεσαίες επιχειρήσεις; Αμφισβητείτε τη διάσωση χιλιάδων θέσεων εργασίας; Είμαι σίγουρη ότι και το ξέρετε και το βλέπετε.
Κυρίες και κύριοι συνάδελφοι, υπάρχει Έλληνας που δεν πιστεύει ότι αυτό θα έπρεπε να είναι το καθήκον μας και ότι όλοι μαζί θα μπορούσαμε να έχουμε πετύχει πολλά περισσότερα; 
Ας αφήσουμε, λοιπόν, τα μικροκομματικά συμφέροντα στην άκρη αυτήν την ώρα. Είναι ώρα ευθύνης απέναντι στον απλό πολίτη και στις θυσίες που έχει κάνει τα τελευταία χρόνια.
Δεν υπάρχει κράτος στον κόσμο να έχει αντιμετωπίσει τέτοια οικονομική λαίλαπα χωρίς ανάπτυξη. Και η ανάπτυξη δεν έρχεται με ευχολόγια και με παραθέσεις αριθμών από αυτούς που πάνε να τετραγωνίσουν τον κύκλο. Έρχεται μόνο με εθνικό σχεδιασμό, χωρισμένο σε βραχυπρόθεσμους και μακροπρόθεσμους στόχους.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΜΑΡΙΑ ΣΤΑΥΡΙΝΟΥΔΗ-ΣΟΔΗ",481
"23737"," Κι εμείς ευχαριστούμε.
Τον λόγο έχει η κ. Αυγερινοπούλου για τέσσερα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23738"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, είμαι ιδιαίτερα ικανοποιημένη που σήμερα η Κυβέρνηση φέρνει προς ψήφιση δύο σημαντικές τροπολογίες, οι οποίες θα ανακουφίσουν χιλιάδες πολίτες σε ολόκληρη τη χώρα και ιδιαίτερα στον νομό μου, τον Νομό Ηλείας.
Κατ’ αρχάς, αποτελεί ηθική υποχρέωση της πολιτείας η επαναφορά του ύψους των μισθών των ενστόλων. Ήταν μία αρχική δέσμευση της Κυβέρνησης, στην οποία σήμερα η Κυβέρνηση ανταποκρίνεται. Είναι ένα δείγμα ότι η Κυβέρνηση αυτή είναι αξιόπιστη, είναι μία Κυβέρνηση την οποία ο ελληνικός λαός μπορεί και πρέπει να εμπιστεύεται.
Η Κυβέρνηση καθημερινά και σταθερά εμπεδώνει την οικονομική σταθερότητα και, ταυτόχρονα, μεριμνά για την αύξηση των εισοδημάτων του κάθε πολίτη στο μέτρο που η οικονομική κατάσταση μας το επιτρέπει. Η ανεμπόδιστη συνέχιση του κυβερνητικού έργου μόνο καλές ειδήσεις μπορεί να φέρει στη χώρα μας. 
Καλές ειδήσεις φέρνουμε σήμερα και με τη δεύτερη τροπολογία, καθώς μια άλλη, μεγάλη κατηγορία συμπολιτών μας η οποία κατά τα προηγούμενα χρόνια επλήγησε από φυσικές καταστροφές, ελαφρύνεται. Τόσο στο Νομό Ηλείας, όσο και σε άλλες περιοχές της Ελλάδας συμπατριώτες μας αναγκάστηκαν να πάρουν δάνεια για να ορθοποδήσουν μετά από τα πλήγματα που δέχθηκαν οι περιοχές τους από τις φυσικές καταστροφές. Σε αυτά τα δάνεια δεν μπόρεσαν, λόγω της διπλής οικονομικής ύφεσης που πέρασαν οι περιοχές τους, να ανταποκριθούν. Με τη σημερινή ρύθμιση πραγματικά ελαφρύνονται και δίνεται μια νέα πνοή στην τοπική οικονομία. Η τροπολογία αυτή αποτελεί μία άσκηση αλληλεγγύης για τις περιοχές που επλήγησαν από φυσικές καταστροφές.
Με αφορμή την παρουσία του Υπουργού μας εδώ σήμερα, του κ. Σταϊκούρα, θα ήθελα μια φορά να σας ευχαριστήσω ιδιαίτερα για τη βοήθεια που δώσατε στον Νομό Ηλείας μετά και από τις πρόσφατες πλημμύρες.
Η τροπολογία αυτή, λοιπόν, είναι μία δικαίωση για όλους εμάς τους Βουλευτές των νομών που έχουν στα χέρια τους πολίτες, οι οποίοι δεν κατάφεραν να ορθοποδήσουν μετά από τις φυσικές καταστροφές. Είναι αρκετοί εκείνοι, αρκετές οι τοπικές κοινότητες, οι οποίες ακόμη και σήμερα υφίστανται τα εκτεταμένα κοινωνικά, οικονομικά και περιβαλλοντικά προβλήματα στον τόπο τους.
Γι’ αυτόν τον λόγο και ζητώ την πλήρη στήριξη της πολιτείας για την αποκατάσταση.
Σημαντική βοήθεια, βέβαια, αποτελεί η σημερινή τροπολογία, ρυθμίζοντας τα αγροτικά δάνεια αλλά και τα δάνεια για τις υπερχρεωμένες μικρομεσαίες επιχειρήσεις, καθώς και τις διατάξεις, τις οποίες φέρνουμε, για την ενίσχυση του ΕΤΕΑΜ. Το ΕΤΕΑΜ ενισχυμένο θα δώσει νέα ώθηση τόσο στις μικρομεσαίες επιχειρήσεις, όσο και στην καινοτομία στις επιχειρήσεις και θα δημιουργήσει νέες θέσεις εργασίας.
Προχωρώντας με αυτόν το ρυθμό, πιστεύω ότι οι παρούσες και μελλοντικές τροπολογίες και σχέδια νόμων θα δώσουν μια δεύτερη ευκαιρία στην πρωτογενή παραγωγή της χώρας, μια δεύτερη ευκαιρία στις μικρομεσαίες επιχειρήσεις, μια δεύτερη ευκαιρία στην Ελλάδα. Η χώρα πάει επιτέλους μπροστά!
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΔΙΟΝΥΣΙΑ-ΘΕΟΔΩΡΑ ΑΥΓΕΡΙΝΟΠΟΥΛΟΥ",44
"23739"," Τον λόγο έχει ο κ. Κέλλας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23740"," Κυρίες και κύριοι συνάδελφοι, πέρασαν σχεδόν πέντε χρόνια από το Μάιο του 2010, όταν η χώρα υπέγραψε άρον άρον το πρώτο μνημόνιο και σήμερα συζητάμε στην Αίθουσα αυτή τις δύο τροπολογίες, του Υπουργείου Οικονομικών και  του Υπουργείου Ανάπτυξης, οι οποίες έρχονται να ανακουφίσουν, να διορθώσουν και να απονείμουν δικαιοσύνη σε πολίτες και επιχειρήσεις.
Θα ήθελα, κύριοι συνάδελφοι, να σταθώ λίγο περισσότερο στα τρία ρήματα που χρησιμοποίησα -όχι τυχαία-, για να καταδείξω αυτό το οποίο έχει ανάγκη η ελληνική κοινωνία και το οποίο θα πρέπει να επιτυγχάνεται με όλες τις νομοθετικές παρεμβάσεις και πρωτοβουλίες που θα παίρνει η Κυβέρνηση από εδώ και μπρος.
Να ανακουφίσει: Αυτό θα πρέπει να είναι το πρώτιστο μέλημα της Κυβέρνησης και του οικονομικού επιτελείου στο δρόμο προς τη μετά μνημόνιο εποχή. Οι Έλληνες πολίτες έχουν υποστεί τη βάσανο των μεγάλων περικοπών, έχουν δει τα εισοδήματά τους να μειώνονται δραματικά, έχουν υπομείνει απίστευτες θυσίες. Και όλα αυτά γιατί συνειδητοποίησαν τους κινδύνους και έκλεισαν τα αυτιά στις σειρήνες του ανέξοδου λαϊκισμού.
Τώρα, λοιπόν, που η δοκιμασία φτάνει στο τέλος, τώρα που ο Πρωθυπουργός της χώρας διαβεβαιώνει πως τα μνημόνια έχουν λάβει τέλος, η πολιτεία οφείλει να νομοθετεί με στόχο την ανακούφιση των πολιτών. Με αυτόν τον τρόπο οι Έλληνες θα δείξουν εμπιστοσύνη στον ορθό δρόμο και συνάμα θα μπουν οι βάσεις για την αποκατάσταση των σχέσεων ανάμεσα στην κοινωνία και την πολιτική. 
Να διορθώσει: Κυρίες και κύριοι συνάδελφοι, πέντε σχεδόν χρόνια μετά το Καστελόριζο, σήμερα που ορισμένοι ανερυθρίαστα γυρνούν την Ελλάδα διεκδικώντας το αλάθητο και επαναλαμβάνουν ξεδιάντροπα το «λεφτά υπάρχουν», γνωρίζουμε όλοι καλά –τουλάχιστον μέσα σε αυτήν την Αίθουσα- πως η εφαρμογή του ελληνικού προγράμματος δημιούργησε τεράστιες στρεβλώσεις στην ελληνική κοινωνία και σε πολλές περιπτώσεις αντί να θεραπεύσει απεναντίας άνοιξε μεγαλύτερες πληγές, δημιούργησε βαθύτερα τραύματα στο σώμα μιας ήδη τραυματισμένης κοινωνίας. 
Ως ευνομούμενη πολιτεία, λοιπόν, οφείλουμε -χθες αν είναι δυνατόν- να στείλουμε ένα μήνυμα διόρθωσης όλων των αδικιών. Μόνο με τον τρόπο αυτόν θα ανακτήσουμε τη χαμένη αξιοπιστία μας και θα μπορέσουμε να βάλουμε τις βάσεις εμπιστοσύνης και ανάπτυξης.
Να απονείμει δικαιοσύνη: Κύριοι Υπουργοί, οφείλω σήμερα από αυτό το Βήμα, υπεύθυνα και χωρίς καμμία κρυφή σκέψη για δημιουργία εντυπώσεων, να σας χτυπήσω λιγάκι το καμπανάκι. 
Οφείλουμε, κυρίες και κύριοι, να βρεθεί ένας τρόπος, ώστε να επιβραβεύσουμε τους έως σήμερα συνεπείς φορολογούμενους Έλληνες είτε ιδιώτες, κύριε Υπουργέ, είτε επιχειρηματίες. Ποιος θα είναι αυτός ο τρόπος; Ίσως μία μείωση επιτοκίων; Πιθανόν. Νομίζω ότι πρέπει να το δείτε. 
Πρέπει, επιτέλους, όλοι να αντιληφθούν πως οι εποχές που ο καθένας έκανε ό,τι ήθελε, όπου μπορούσε, χρεώνοντας και μεταφέροντας τα βάρη στις πλάτες όλων όσοι ήταν νομοταγείς, ανήκει στο παρελθόν, στο μαύρο παρελθόν μιας χρεοκοπημένης χώρας. Το μήνυμα θα πρέπει να είναι και ηχηρό και ξεκάθαρο. 
Θα ήθελα, κύριε Πρόεδρε, να αναφερθώ για λίγο και στην τροπολογία που αφορά την αποκατάσταση μισθών και συντάξεων στους ενστόλους. Σήμερα γίνεται το πρώτο βήμα για την αποκατάστασή τους. Η υπόσχεση του Πρωθυπουργού σε μια τάξη η οποία επλήγη περισσότερο από τις περικοπές του μνημονίου, παίρνει σήμερα σάρκα και οστά. Οφείλουμε να στηρίξουμε την επιλογή της Κυβέρνησης, στέλνοντας έτσι μήνυμα αποκατάστασης σε όλη την ελληνική κοινωνία. 
Κυρίες και κύριοι συνάδελφοι, οι δύο συγκεκριμένες τροπολογίες βρίσκονται προς τη σωστή κατεύθυνση. Γι’ αυτόν ακριβώς το λόγο σάς ζητώ να τις υπερψηφίσουμε.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΧΡΗΣΤΟΣ ΚΕΛΛΑΣ",220
"23741"," Τον λόγο έχει ο κ. Γεωργιάδης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23742"," Ευχαριστώ πολύ, κύριε Πρόεδρε.
Κύριε Αναπληρωτά Υπουργέ των Οικονομικών, ξέροντας απολύτως ότι εσείς δεν έχετε καμμία αρμοδιότητα και καμμία σχέση με όλη αυτήν την ιστορία, θα ήθελα να ξεκινήσω την ομιλία μου με μία λέξη: Είναι κρίμα! 
Είναι πραγματικά κρίμα να συμβαίνουν αυτά, ενώ δουλεύει τόσο σκληρά ο Πρωθυπουργός –κάτι που κανείς δεν αμφισβητεί- και ενώ η Κυβέρνηση επιτυγχάνει να φέρνει το τελευταίο διάστημα στη Βουλή νομοθετικές ρυθμίσεις που επί της ουσίας ελαφρύνουν τους φορολογουμένους πολίτες και τους οφειλέτες και δίνουν επί της ουσίας ανάσα στην οικονομία. Διότι πράγματι η ρύθμιση για τις εκατό δόσεις, είναι η γενναιότερη ρύθμιση ληξιπρόθεσμων οφειλών που έγινε ποτέ στην ιστορία του ελληνικού κράτους.
Σε φυσιολογικές συνθήκες και με κανονικούς χειρισμούς θα έπρεπε όλη η κοινωνία να συγχαίρει, έστω, τον Πρωθυπουργό, την Κυβέρνηση και τα κόμματα που τη στηρίζουν γι’ αυτή τη ρύθμιση που δίνει τόση ανάσα στην κοινωνία σε μία τόσο δύσκολη στιγμή.
Και έρχεται η χθεσινή ασυνεννοησία η οποία θα μπορούσε να είχε λυθεί, κύριε Υπουργέ, με μία νομοτεχνική βελτίωση, χωρίς να γίνει η παραμικρή φασαρία. Διότι είναι απολύτως προφανές ότι η τροπολογία που ψηφίσαμε για τις εκατό δόσεις, η φιλοσοφία της, η ουσία της και αυτά που λέγαμε εδώ στη Βουλή, ήταν πάντα για τις ληξιπρόθεσμες και μόνο οφειλές και έως την 1η Οκτωβρίου.
Η κοινωνία σήμερα έχει μείνει με την εντύπωση ότι δήθεν η Κυβέρνηση κάνει μία οπισθοχώρηση προς την τρόικα και πως αλλάζουμε αυτήν τη ρύθμιση γιατί μας πίεσε η τρόικα. Ουδέν ψευδέστερον τούτου. Πάρτε όλα τα Πρακτικά, όλες τις ομιλίες όσων πήραν τον λόγο από την Κυβέρνηση, από τη Νέα Δημοκρατία και το ΠΑΣΟΚ, εκείνη την ημέρα. Οι ομιλίες όλων αναφέρονταν στις ληξιπρόθεσμες και μόνο οφειλές και σε τίποτε άλλο.
Μία ενδεχομένως κακή διατύπωση του νόμου οδήγησε στη χθεσινή ασυνεννοησία μεταξύ της κ. Σαββαΐδου και του κ. Χαρδούβελη. 
Είναι κρίμα, λοιπόν, για κάτι που θα λυνόταν με μία απλή νομοτεχνική βελτίωση, χωρίς να γίνει η παραμικρή φασαρία, να πρέπει σήμερα ο Πρωθυπουργός –ο οποίος εργάζεται από το πρωί μέχρι το βράδυ και όλοι το εκτιμούμε και όλοι τον τιμούμε γι’ αυτό και καταφέρνει να φέρει αυτά τα αποτελέσματα που ανακουφίζουν τους πολίτες- να υφίσταται αυτού του τύπου την κριτική από την κοινωνία.
Το ίδιο συνέβη και με τον ΕΝΦΙΑ. Χθες στο γραφείο μου είχα ορισμένα κομματικά μας στελέχη και όλοι μου έθεταν το θέμα του ΕΝΦΙΑ. Άρχισα να ρωτάω έναν-έναν αν πληρώνουν φέτος περισσότερο ΕΝΦΙΑ απ’ ό,τι πλήρωναν πέρυσι ΕΕΤΗΔΕ. Και οι οκτώ που ήταν παρόντες, Πρόεδροι τοπικών επιτροπών, πληρώνουν φέτος λιγότερο. Και οι οκτώ μου είπαν, «πληρώνουμε όλοι λιγότερο, αλλά η κοινωνία έξω μας βρίζει». 
Και εγώ αναρωτιέμαι πώς είναι δυνατόν να μας βρίζει για κάτι με το οποίο καταφέραμε να πληρώνουμε 20% λιγότερο; Διότι υπήρξε η ασυνεννοησία του θέρους κατά παρόμοιο τρόπο, όπου ένα μέτρο που θα έπρεπε να δώσει πόντους στην Κυβέρνηση, αντίθετα την οδήγησε στο να απολογείται.
Ειλικρινά το λέω, είναι κρίμα για τον κόπο, πρωτίστως του Πρωθυπουργού, αλλά και όλης της Κυβερνήσεως που καταφέρνει να φέρει ουσιαστικές ρυθμίσεις.
Προφανώς, η σημερινή τροπολογία πρέπει να ψηφιστεί. Εγώ δεν τη λέω καν τροπολογία. Νομοτεχνική βελτίωση είναι. Προφανώς πρέπει να ψηφιστεί, γιατί από την αρχή έτσι έπρεπε να ήταν γραμμένη. Δεν υπάρχει καμμία υποχώρηση. Αυτή ήταν η όλη ουσία από την πρώτη ημέρα.
Και έρχεται σε μια ημέρα που έχουμε και την τροπολογία για τα κόκκινα δάνεια, η οποία έρχεται να λύσει ένα περαιτέρω τεράστιο πρόβλημα που αφορά τις μικρομεσαίες επιχειρήσεις. Και αντί να μπορούμε να προβάλλουμε αυτό, πρέπει να ξοδεύουμε όλο το χρόνο μας για να εξηγούμε στους πολίτες όλα τα υπόλοιπα.
Βεβαίως, θέλω να επικροτήσω την επιστροφή -έστω και κατά το ήμισυ- των αναδρομικών των στελεχών των Ενόπλων Δυνάμεων και των Σωμάτων Ασφαλείας. Αντιλαμβάνομαι ότι η δέσμευσή μας για την πλήρη αποκατάστασή τους είναι ακεραία, όταν τα δημοσιονομικά της χώρας θα το επιτρέψουν και στο βαθμό που η οικονομία θα ανατάσσεται. Θεωρώ ότι η κριτική που έχει δεχθεί η Κυβέρνηση σε αυτό το θέμα από ορισμένους από αυτούς τους χώρους, δεν είναι σωστή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Είναι προφανές ότι η Κυβέρνηση κάνει το μέγιστο που μπορεί για να αποκαταστήσει μια αδικία. Εγώ, δε, θα πρότεινα -αν όχι σήμερα, σε μελλοντική νομοθετική ρύθμιση- για λόγους ηθικής τάξεως και λόγους τιμής προς τα στελέχη των Ενόπλων Δυνάμεων, να προσθέσουμε ότι στο μέλλον, όποτε γίνει οποιουδήποτε είδους αύξηση της βουλευτικής αποζημιώσεως, αυτή αυτομάτως να αντανακλά σε αύξηση των αποδοχών των στελεχών των Ενόπλων Δυνάμεων και των Σωμάτων Ασφαλείας. Με αυτόν τον τρόπο θα δώσουμε το μήνυμα σε αυτούς τους ανθρώπους που σεβόμαστε και τιμούμε, ότι, ναι, είμαστε εδώ και αναγνωρίζουμε πως πέρασαν και αυτοί δύσκολα μαζί με την πατρίδα στις δύσκολες, όμως, ώρες που πέρασε η πατρίδα. Και αυτοί είναι οι πρώτοι που ξέρουν να «βάζουν πλάτη» σε αυτές τις δύσκολες ώρες.
Κλείνω, κύριε Πρόεδρε, σε ένα λεπτό. Θα αναφέρω μόνο ένα θέμα επί προσωπικού προς τον ΣΥΡΙΖΑ.
Είμαι απολύτως βέβαιος, κυρίες και κύριοι συνάδελφοι, ότι όλη αυτή η υπόθεση του ελέγχου του Γιώργου Καρατζαφέρη είναι μία πολύ δυσάρεστη υπόθεση. Για μένα προσωπικά εξαιρετικά δυσάρεστη, δεν σας το κρύβω. Είναι άλλο να υπάρχει μια δυσάρεστη υπόθεση και άλλο να δίνουμε χτυπήματα κάτω από τη ζώνη. Η πολιτική πολλές φορές μπορεί να είναι πολύ βρώμικη. Δεν χρειάζεται να την κάνουμε εμείς με τη συμπεριφορά μας περισσότερο βρώμικη, κύριε Δρίτσα.
Άκουσα τον κ. Σκουρλέτη που είπε να ελεγχθεί το «πόθεν έσχες» μου. Ας ξαναελεγχθεί εκατό φορές! Έχει ήδη ελεγχθεί -όπως ξέρετε- με την πρόσφατη διαδικασία ως πρώην Υπουργός από τους ορκωτούς λογιστές της Βουλής. Έχω ήδη παραχωρήσει αμετάκλητες εξουσιοδοτήσεις για να ελέγχονται τα τραπεζικά μου απόρρητα, τα οποία έχω άρει, για να μπορεί να κάνει οποιαδήποτε αρχή οποιοδήποτε ερώτημα σε οποιοδήποτε τραπεζικό ίδρυμα του πλανήτη και να ψάξει εάν έχω οτιδήποτε στο όνομά μου που δεν έχω δηλώσει. Εάν το βρείτε, να με πάτε στο Σύνταγμα και να με κατηγορήσετε. 
Είναι άλλο, όμως, αυτό και άλλο να αφήνετε σκοπίμως να περνάει μια λάσπη. Πραγματικά, θεωρώ ότι η σημερινή δήλωση του κ. Σκουρλέτη ήταν ένα πολύ μεγάλο φάουλ. Νομίζω ότι εάν απλώς κάνατε ένα ερώτημα στην επιτροπή «πόθεν έσχες» της Βουλής εάν έχει ελεγχθεί και το δικό μου «πόθεν έσχες» κατά τον τρόπο που έχει ελεγχθεί το «πόθεν έσχες» όλων των πρώην Υπουργών, που φυσικά έχει ελεγχθεί, θα είχε λήξει αυτή η ιστορία χωρίς να χρειάζεται να κατεβάζουμε την πολιτική ένα σκαλί χαμηλότερα. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"23743"," Τον λόγο έχει η κ. Κανελλοπούλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23744","  Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, ζήτησα το λόγο για να αναφερθώ στην  τροπολογία που έφερε το Υπουργείο Πολιτισμού κατά πάγια κυβερνητική τακτική σε άσχετο νομοσχέδιο. 
Αυτή η τροπολογία αναφέρεται στην αιτιολογική έκθεση σε κτήρια της Γενικής Γραμματείας Υπουργείου Παιδείας και Θρησκευμάτων, Πολιτισμού και Αθλητισμού. Η Γραμματεία δεν μπορεί να υφίσταται πλέον, αφού το Υπουργείο χωρίστηκε στα δύο τον Ιούνιο του 2013. Δεν φαίνεται όμως να υπήρξε και ποτέ, καθώς στο ενιαίο Υπουργείο υπήρχαν ξεχωριστές Γενικές Γραμματείες Πολιτισμού και Αθλητισμού, Θρησκευμάτων, Νέας Γενιάς, Διά Βίου Μάθησης, αλλά όχι μία Γενική Γραμματεία Υπουργείου Παιδείας και Θρησκευμάτων, Πολιτισμού και Αθλητισμού, όπως αναφέρει η αιτιολογική έκθεση. Άρα το πρώτο ερώτημα είναι: για ποια κτήρια μιλάει η τροπολογία και τι στεγαζόταν εκεί; 
Δεύτερον, η μετακίνηση των όποιων υπηρεσιών στεγαζόταν εκεί –επαναλαμβάνω δεν γνωρίζουμε ούτε τις υπηρεσίες ούτε το κτήριο- ενάμιση χρόνο μετά το χωρισμό των Υπουργείων δεν έχει γίνει και αυτό δείχνει τουλάχιστον κυβερνητική ανικανότητα.
Επίσης, πληροφορούμαστε ότι δεν υπάρχει καμμία ενημέρωση εργαζομένων για επικείμενη μετακίνηση υπηρεσιών στο Υπουργείο Πολιτισμού και Αθλητισμού. Άρα όχι μόνο δεν έχει προλάβει το Υπουργείο να μεταφέρει υπηρεσίες, αλλά δεν υφίσταται και κανένας σχεδιασμός μεταφοράς. 
Εάν η πληροφόρησή μας είναι λάθος, καλώ τον Υπουργό να μας πει για ποιες υπηρεσίες μιλάμε και τι έχει γίνει μέχρι σήμερα για τη μεταφορά τους. 
Τρίτον, η τροπολογία καθαυτή δεν αναφέρει τα συγκεκριμένα κτήρια, αλλά εν γένει κτήρια του Υπουργείου Πολιτισμού και Αθλητισμού. Άρα –και παρά τα όσα λέει η αιτιολογική έκθεση- ενδεχομένως να αφορά διάφορα μισθωμένα κτήρια του Υπουργείου. Θα έπρεπε να υπάρχει κατάλογος των κτηρίων αυτών, αλλιώς νομοθετείτε στο κενό. Όλα αυτά συμβαίνουν την ίδια στιγμή που κτήρια του Υπουργείου Πολιτισμού και Αθλητισμού ξεπουλιούνται στην κυριολεξία μέσω ΤΑΙΠΕΔ.
Τέταρτον, θεωρούμε ότι είναι τελείως λάθος να υπαχθεί η καταβολή αποζημίωσης για χρήση ακινήτου στην παράγραφο 2 του άρθρου 7 του π.δ 113/2010, η οποία αναφέρεται σε εξαιρέσεις που αφορούν δαπάνες πάγιου χαρακτήρα, αλλά όχι μισθώματα κτηρίων. 
Παρέχεται με αυτόν τον τρόπο διευκόλυνση στους δικαιούχους να παρακάμψουν την προβλεπόμενη διαδικασία και κατ’ εξαίρεση να πληρωθούν άμεσα, μετά τη γνωστοποίηση των απαιτήσεών τους. 
Πέμπτον, εν γένει το Υπουργείο Πολιτισμού έχει πάρα πολλά κτήρια που θα μπορούσαν να στεγάσουν δέκα και όχι μία γενικές γραμματείες. Άρα η εξαρχής στέγαση των όποιων υπηρεσιών σε μισθωμένο κτήριο ήταν λάθος. 
Επαναλαμβάνω, αντί της ορθολογικής διαχείρισης της δημόσιας περιουσίας, το Υπουργείο επιλέγει αδιαφανή μισθώματα σε τρίτους και ξεπούλημα μέσω ΤΑΙΠΕΔ. 
Έκτον, αναρωτιόμαστε πώς είναι δυνατόν η έκθεση του Γενικού Λογιστηρίου του Κράτους να αναφέρει πως δεν θα υπάρξει πρόσθετη δαπάνη σε βάρος του κρατικού προϋπολογισμού. Τι να υποθέσουμε και τι να φανταστούμε. Πώς τα ποσά αυτά ήταν ήδη ενταγμένα στον προϋπολογισμό του Υπουργείου; Μα, τότε δεν πρόκειται για ανικανότητα του Υπουργείου να μεταφέρει υπηρεσίες  τις οποίες δήθεν δεν πρόλαβε να μεταφέρει, αλλά ίσως για προσχεδιασμένη εξυπηρέτηση των ιδιοκτητών των ακινήτων. 
Η τροπολογία αυτή δεν είναι δυνατόν να ψηφιστεί. Ζητάμε εξηγήσεις από τον Υπουργό, περί τίνος πρόκειται, αλλιώς μπορούμε να τη θεωρήσουμε ως φωτογραφική και ότι ευνοεί ορισμένα συμφέροντα.
Φυσικά, καμμία έκπληξη! Συγκυβέρνηση Σαμαρά-Βενιζέλου έχουμε.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)","ΜΑΡΙΑ ΚΑΝΕΛΛΟΠΟΥΛΟΥ",183
"23745"," Τον λόγο έχει ο κ. Μεϊκόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23746"," Ευχαριστώ πολύ, κύριε Πρόεδρε.
Κυρίες και κύριοι Βουλευτές, ακούω τις τελευταίες μέρες το επιχείρημα της Κυβέρνησης αναφορικά με τη ρύθμιση που προτείνει για την αντιμετώπιση των κόκκινων επιχειρηματικών δανείων και θα προσπαθήσω να το συνοψίσω στο εξής. Λένε οι κυβερνητικοί Βουλευτές ότι στην ουσία θα ανακουφίσει το σύνολο των μικρών, των μεσαίων, των μεγάλων επιχειρήσεων της χώρας από οφειλές δανείων οι οποίες δεν είναι πλέον εισπράξιμες.
Θα περίμενε κανείς, αν κάνουμε μία δεύτερη ανάγνωση αυτού του επιχειρήματος, να σκεφτεί το εξής, ότι η στόχευση αυτής της προτεινόμενης ρύθμισης έχει δύο πρόσημα. Πρώτον, έχει κοινωνικό πρόσημο, δηλαδή ανακουφίζει τους μικρομεσαίους Έλληνες επιχειρηματίες και δεύτερον, έχει αναπτυξιακό πρόσημο, δηλαδή δίνει κίνητρα στις μικρομεσαίες ελληνικές επιχειρήσεις να συνεχίσουν την ύπαρξή τους, γιατί έτσι αντιλαμβάνεται τη ραχοκοκαλιά της πραγματικής ελληνικής οικονομίας.
Αυτές, λοιπόν, τις δύο στοχεύσεις πετυχαίνει η προτεινόμενη ρύθμιση; Ας το δούμε. Για τις ρυθμίσεις, λοιπόν, οφειλών που εξαγγέλλετε και την επιλεκτική διαγραφή των οφειλών το πρώτο ζήτημα είναι το εξής. Δεν λαμβάνεται υπ’ όψιν η ικανότητα αποπληρωμής των οφειλετών, αλλά ούτε και συνδέονται αυτές οι προτεινόμενες ρυθμίσεις με άλλα κίνητρα, όπως το κίνητρο της απασχόλησης, το κίνητρο της συμβολής στην τοπική οικονομία, το είδος της δραστηριότητας.
Το δεύτερο, εξίσου σημαντικό, ζήτημα είναι ότι δεν δημιουργείται καμμία απολύτως υποχρέωση στις τράπεζες να δεχθούν τη ρύθμιση ή τη διαγραφή των οφειλών, γιατί; Διότι ουσιαστικά λέει ότι ο χρηματοδοτικός φορέας είναι αυτός που αποφασίζει αν θα δεχθεί να κάνει ρύθμιση, με όρους μάλιστα που επιλέγει ο ίδιος χρηματοδοτικός φορέας, ανεξάρτητα απ’ αυτούς που θα έχει βάλει στην αίτησή της η επιχείρηση, ή ότι μπορεί να μη δεχθεί να κάνει εν τέλει τη ρύθμιση αυτή.
Ένα τρίτο πολύ σημαντικό ζήτημα, που δεν εξασφαλίζεται από την προτεινόμενη ρύθμιση, είναι ότι δεν διαμορφώνονται αντικειμενικές συνθήκες και προϋποθέσεις για τον προσδιορισμό των οφειλών που πρέπει να μπαίνουν στη ρύθμιση. Αφού, λοιπόν, η τράπεζα επιλέγει τα κριτήρια με τα οποία η ίδια θα αξιολογεί αν ο αιτούμενος τη ρύθμιση ή και διαγραφή έχει την ικανότητα να ανταπεξέλθει στις ορισμένες υποχρεώσεις ή το υπόλοιπο των υποχρεώσεων μετά τη διαγραφή του χρέους του, οπότε ανάλογα θα δέχεται να κάνει τη ρύθμιση ή τη διαγραφή ή δεν θα τις κάνει.
Η πλήρης, λοιπόν και απόλυτη ελευθερία των τραπεζών να αποφασίζουν για το εάν και πώς θα ρυθμιστούν οι οφειλές των πιστούχων τους, σημαίνει ότι οι τράπεζες μπορούν, αφ’ ενός, να στηρίξουν συγκεκριμένες επιχειρήσεις και να οδηγήσουν, αφ’ ετέρου, στην εκκαθάριση κάποιες άλλες, με κριτήρια τελείως άσχετα με τις δύο προϋποθέσεις και στοχεύσεις που σας ανέφερα, τις ανάγκες της οικονομίας, τις ανάγκες της κοινωνίας.
Ένα τέταρτο -και πολύ πιο σημαντικό για μένα στοιχείο- είναι ότι ως βάση για τον υπολογισμό που θα κάνουν οι τράπεζες και για την εφαρμογή οποιασδήποτε ρύθμισης ή διαγραφής οφειλών των επιχειρήσεων, θα είναι μόνο η αξία των περιουσιακών στοιχείων των οφειλετών. Για το ύψος, λοιπόν, των διαγραφών λαμβάνεται υπ’ όψιν το σύνολο της αξίας των περιουσιακών στοιχείων των οφειλετών. Δηλαδή, στην ουσία για τι πράγμα μιλάμε; Για μια πλήρη άλωση της ιδιωτικής περιουσίας.
Το γεγονός, λοιπόν, ότι για τον υπολογισμό της καθαρής περιουσιακής θέσης των οφειλετών η αξία των ακινήτων θα υπολογίζεται με την αντικειμενική αξία και μάλιστα, με τον τρόπο που θα υπολογίζεται για τον ΕΝΦΙΑ, συν το γεγονός ότι στην τροπολογία μπαίνει και όρος ότι οι οφειλές που θα απομείνουν μετά τη διαγραφή δεν θα πρέπει να υπερβαίνουν το 75% της καθαρής περιουσίας του οφειλέτη, σημαίνουν ότι, αν αθροίσεις αυτά τα δύο μαζί, μειώνεται κατ’ αυτό τον τρόπο το ύψος των οφειλών που θα διαγραφούν. Διότι αφού η αντικειμενική αξία είναι υψηλή σε σχέση με την πραγματική σημερινή αξία της περιουσιακής θέσης, αυτό σημαίνει ότι το ποσό των οφειλών που θα πάει να διαγράψει η τράπεζα στην ουσία θα είναι πολύ πιο μικρό από το πραγματικό που θα έπρεπε να πάει να διαγράψει.
Ένα ακόμη στοιχείο που θα πρέπει να συμπεριλάβουμε στην κριτική μας, είναι το εξής. Επιπλέον, στην καθαρή περιουσιακή θέση δεν συνυπολογίζονται άλλα περιουσιακά στοιχεία πλην των ακινήτων και των επιχειρήσεων. Είναι γνωστό, λοιπόν, ότι τα μικρομεσαία στρώματα είναι αυτά που επενδύουν στα ακίνητα, όπως η ιδιοκατοίκηση, το εξοχικό, ενώ τα ανώτερα εισοδηματικά στρώματα προτιμούν να επενδύουν στα πολυτελή ακίνητα, τα οποία μπορεί να κρύβονται και σε υπεράκτιες εταιρείες ή να επενδύουν τα κεφάλαιά τους σε χρηματοοικονομικά προϊόντα υψηλών αποδόσεων. Για τέτοιου είδους, όμως, περιουσιακά στοιχεία δεν υπάρχει καμμία αναφορά στην παρούσα τροπολογία.
Με αυτά, λοιπόν, που σας ανέφερα, κυρίες και κύριοι Βουλευτές της συγκυβέρνησης, νομίζω ότι είναι μία τροπολογία όχι ανακούφισης των υπερχρεωμένων επιχειρήσεων, αλλά μία τροπολογία που δίνει συνέχεια σε ένα πάρα πολύ κρίσιμο και σημαντικό ζήτημα για την επιβίωση της ίδιας της ραχοκοκαλιάς της πραγματικής ελληνικής οικονομίας.
Ευχαριστώ πάρα πολύ.
(Χειροκροτήματα από την πτέρυγα του ΣΥΡΙΖΑ)","ΑΛΕΞΑΝΔΡΟΣ ΜΕΪΚΟΠΟΥΛΟΣ",314
"23747"," Κύριοι συνάδελφοι, έχετε υπ’ όψιν σας ότι ο κ. Μιχελάκης είναι ο τελευταίος εκ των προτασσομένων δευτερολογούντων και με εκείνον εξαντλείται ο κατάλογος των ομιλητών. Θα μιλήσουν, επίσης, οι Κοινοβουλευτικοί Εκπρόσωποι και οι εισηγητές, αν θέλουν να μιλήσουν φυσικά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23748"," Κύριε Πρόεδρε, οι πρωτομιλητές θα έχουν ένα δίλεπτο;","ΑΛΕΞΙΟΣ ΜΗΤΡΟΠΟΥΛΟΣ",319
"23749"," Αν θελήσουν, φυσικά και θα έχουν. Επειδή δεν είδα κανέναν μέχρι τώρα να δείχνει ενδιαφέρον, γι’ αυτό και δεν το ανέφερα.
Ο κ. Μιχελάκης έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23750"," Ευχαριστώ, κύριε Πρόεδρε.
Η νομοθετική πρωτοβουλία της Κυβέρνησης για τις εκατό δόσεις σε ό,τι αφορά τις ληξιπρόθεσμες οφειλές προς το δημόσιο αποτελεί τη μεγαλύτερη αναδιάρθρωση ιδιωτικών χρεών που έγινε ποτέ. Είναι μία μεγάλη ανάσα σε έναν κόσμο που δεν αντέχει άλλο και υπολογίζεται ότι θα ανακουφίσει περίπου τέσσερα εκατομμύρια συμπολίτες μας.
Προφανώς, λοιπόν, πρόκειται για ένα εξαιρετικά θετικό και ευεργετικό μέτρο και μπορούμε να πούμε ότι το περίμεναν ως μάννα εξ ουρανού τα περισσότερα ελληνικά νοικοκυριά, αλλά και οι επιχειρήσεις που εξάντλησαν κάθε αντοχή. Λειτουργεί, έτσι, για το καλό της οικονομίας, της επιχειρηματικότητας, της απασχόλησης και της κοινωνίας. 
Πώς είναι δυνατόν, λοιπόν, ένα τόσο θετικό μέτρο να γυρίζει μπούμερανγκ για την Κυβέρνηση; Προφανώς, κάποιο λάθος έγινε και, δυστυχώς, δεν είναι η πρώτη φορά που συμβαίνει κάτι τέτοιο. Είναι νωπό ακόμα το φιάσκο με τον ΕΝΦΙΑ, όταν τα λάθη χτύπησαν χιλιάδες συμπολίτες μας και οι παλινωδίες του αρμόδιου Υπουργείου προκάλεσαν εύλογη και δικαιολογημένη αγανάκτηση. Μάλιστα, μιλάμε για έναν φόρο που όχι μόνο είναι φθηνότερος σε σχέση με ό,τι πληρώναμε μέχρι σήμερα για τα ακίνητα, αλλά και από τον επόμενο χρόνο, από το 2015, θα μειωθεί ακόμα περισσότερο.
Όμως, όταν ο ελληνικός λαός για τέσσερα και πλέον χρόνια έχει υποβληθεί σε τόσες θυσίες, υποδεικνύοντας αξιοθαύμαστη ωριμότητα, είμαστε υποχρεωμένοι τουλάχιστον να τον σεβόμαστε. Είναι απαράδεκτα και αδιανόητα τέτοια λάθη και τέτοιες παραλείψεις, διότι εκθέτουν κατ’ αρχάς τον Πρωθυπουργό, πλήττουν την Κυβέρνηση και υπονομεύουν την προσπάθεια που γίνεται για εθνική ανάταση. Για να το πω απλά, πυροβολούμε μόνοι μας τα πόδια μας. Αναρωτιέμαι, ευθύνες δεν έχει κανένας; 
Την τροπολογία, βέβαια, θα τη στηρίξω, διότι δεν μπορώ να διανοηθώ ότι ένα τέτοιο ευεργετικό μέτρο μπορεί να μην περάσει. Είναι ένα μέτρο που, όπως είπα, το περίμενε η ελληνική κοινωνία ως μάννα εξ ουρανού.
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΜΙΧΕΛΑΚΗΣ",323
"23751"," Τον λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Δρίτσας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23752"," Ευχαριστώ, κύριε Πρόεδρε.
Λάθος ή τρόικα; Ποιος θα το απαντήσει αυτό; Ποιος θα δώσει εξηγήσεις γι’ αυτήν την τροπολογία του κ. Χαρδούβελη, αν όχι ο ίδιος; Πού είναι ο κύριος Υπουργός; Πώς είναι δυνατόν να μην έρχεται στη Βουλή να δώσει εξηγήσεις, να αιτιολογήσει πραγματικά και να προσδιορίσει την ακριβή αιτία για την οποία έρχεται τώρα αυτή η τροπολογία; 
Είναι απολύτως ολοφάνερο ότι πέραν του δεδομένου ότι η τρόικα κυβερνά αυτόν τον τόπο, αυτή η Κυβέρνηση βρίσκεται σε ραγδαία και προϊούσα αποσύνθεση. Είναι βέβαιο ότι δεν καταλαβαίνει η αριστερά της τι ποιεί η δεξιά της. Είναι βέβαιο ότι δεν υπάρχει καμμία συνοχή. Είναι βέβαιο ότι δεν υπάρχει πολιτική. Γι’ αυτό υπάρχουν και τα διαλυτικά φαινόμενα. Πρώτον, βρίσκεται σε τεράστια απόσταση από την ελληνική κοινωνία και, δεύτερον, δεν έχει πολιτική. Διαρκώς ετεροκαθορίζεται.
Δεν είναι η αιτία που ζητήσαμε ονομαστική ψηφοφορία μόνο η ανάδειξη αυτής της κορυφαίας αντίφασης για την οποία οι Βουλευτές πρέπει να τοποθετηθούν, είναι διότι και αυτή η ρύθμιση γεννά νέες αδικίες για Έλληνες πολίτες και νέες ταλαιπωρίες. Και εδώ για όσους θέλουν να υποβαθμίσουν το ζήτημα είναι τα Πρακτικά της Βουλής πραγματικά αποκαλυπτικά. 
Ο κ. Χαρδούβελης στις 24-10-2014 όταν συζητείτο το νομοσχέδιο που έγινε ο ν. 4305 που αλλάζει τώρα είπε: «Σημειώνω επίσης ότι οι φορολογικές οφειλές μετά την 1η Οκτωβρίου μπορούν να μπουν και αυτές σε ρύθμιση. Οι ειδικότερες λεπτομέρειες για την εφαρμογή της διάταξης θα καθοριστούν σύντομα με απόφαση της Γενικής Γραμματείας Δημοσίων Εσόδων.». 
Η κ. Φωτεινή Αραμπατζή είπε: «Θα ήθελα επίσης να κάνω κάποιες επισημάνσεις. Θα ήθελα να ρωτήσω, κύριοι Υπουργοί, τι θα γίνει με τις βεβαιωμένες, αλλά όχι ληξιπρόθεσμες οφειλές, όπως για παράδειγμα οι υπόλοιπες δόσεις που θα προκύψουν από τον Οκτώβρη και μετά και αφορούν, για παράδειγμα, το φόρο εισοδήματος ή τον ΕΝΦΙΑ». Δεν πήρε απάντηση. Παίρνει απάντηση σήμερα.
Ο κ. Βλάχος ήταν τότε βέβαιος. Σήμερα μας κατηγόρησε -αλλά είχε μια σωστή τοποθέτηση κατά τα άλλα- ότι εμείς κάνουμε την πρόταση για ονομαστική ψηφοφορία με σκοπιμότητες. Με πολιτική ευθύνη την κάνουμε. Και εκείνος τότε ισχυριζόταν ότι έρχεται η νομοθετική ρύθμιση χωρίς προαπαιτούμενα, χωρίς προϋποθέσεις, χωρίς περιορισμούς, χωρίς όλα εκείνα με τα οποία το προηγούμενο διάστημα κάποιοι ήθελαν να την συνδέσουν. Έλεγε δηλαδή ότι «θα έρθει η τροπολογία και θα έχει εβδομήντα δύο ή εκατό δόσεις, αλλά δεν θα απευθύνεται σε όλους, διότι θα υπάρχουν τέτοιοι περιορισμοί που οι άνθρωποι δεν θα μπορούν να ενταχθούν. Όλα αυτά σήμερα ξεπερνώνται». Και απατήθηκε ο κ. Βλάχος.
Είναι προφανή όλα αυτά, γι’ αυτό και εγώ σε εκείνη τη συνεδρίαση εκ μέρους του ΣΥΡΙΖΑ, ως Κοινοβουλευτικός Εκπρόσωπος, επεσήμανα και απευθυνόμενος στους Βουλευτές είπα ότι αυτό για το οποίο επαίρεται η Κυβέρνηση σήμερα, ότι δίνει λύση στις ανάγκες του ελληνικού λαού, και με την τροπολογία που φέρατε εδώ, πολύ γρήγορα θα διαπιστώσετε ότι θα ικανοποιήσει κάποιους, θα δώσει λύσει σε κάποιους σε λίγους, για αυτό και εμείς -έστω και για αυτό- λέμε «παρών», γιατί δεν θέλουμε να είμαστε έξω από αυτήν τη μικρή βελτίωση. Όμως, αυτούς τώρα που βγαίνετε να τους μεταφέρετε το χαρμόσυνο άγγελμα θα τους αντιμετωπίσετε σε είκοσι ή τριάντα μέρες οργίλους, όταν θα έχουν συνειδητοποιήσει και θα έχουν βρει σε τι μπορούν και σε τι δεν μπορούν να επωφεληθούν από αυτό στη δική τους περίπτωση.
Κυρίες και κύριοι συνάδελφοι, αυτή η Κυβέρνηση μόνο να παραιτηθεί, να φύγει και να κηρύξει εκλογές μπορεί πλέον. Να δούμε και πώς μπορεί να το κάνει υπό αυτές τις συνθήκες διάλυσης και ανικανότητας. 
Πραγματικά, ο κ. Χαρδούβελης, έστω και τώρα, πρέπει να έρθει και να μας πει αν του το επέβαλε η τρόικα ή αν ήταν μία δική του σύλληψη. 
Προχωρώ στην τροπολογία για την προσαρμογή αναφορικά με τους μισθούς, τα επιδόματα, τις περικοπές εν πάση περιπτώσει για τους στρατιωτικούς των Ενόπλων Δυνάμεων, για τα στελέχη των Σωμάτων Ασφαλείας και για το δικαστικό σώμα. 
Έρχεται σήμερα μια ανακοίνωση κόλαφος όλων των δικαστικών ενώσεων, η οποία θέτει, με τρόπο που δεν θυμάμαι να έχει επαναληφθεί, ένα σοβαρό ζήτημα, όχι μόνο ότι η Κυβέρνηση δεν σέβεται τις αποφάσεις της δικαιοσύνης, αλλά ότι οργανώνει σκόπιμη πολιτική εκδικητικότητα εναντίον των δικαστών. 
Κυρίες και κύριοι συνάδελφοι, το έχετε ξανακούσει αυτό, από τις ενώσεις δικαστών για κυβέρνηση; Το έχετε ξανακούσει; Είναι αδιανόητο αποφάσεις δικαστικές να τίθενται σε αμφισβήτηση. Όλες κρίνονται και όλοι έχουμε άποψη για τις δικαστικές αποφάσεις και έτσι είναι στη δημοκρατία. 
Όμως, ιδιαίτερα οι δικαστικές αποφάσεις και μάλιστα του Συμβουλίου της Επικρατείας που αφορούν δικαιώματα πολιτών και προστατεύουν πολίτες δεν είναι δυνατόν να τίθενται σε αμφισβήτηση. Η Κυβέρνηση δεν έχει κανένα δικαίωμα να τις θέτει σε αμφισβήτηση και να μην τις υλοποιεί πλήρως. 
Εξάλλου –και τα είπε πάρα πολύ αξιόπιστα ο συνάδελφος Αλέξης Μητρόπουλος- δεν ήταν απλώς και μόνο η απόφαση του Συμβουλίου της Επικρατείας, αλλά και η απόφαση του Ειδικού Συμβουλίου εν συνεχεία, η οποία υποχρεώνει την Κυβέρνηση να σεβαστεί και να υλοποιήσει την αρχική απόφαση του Συμβουλίου της Επικρατείας. 
Ξέρετε τι σημαίνει αυτό; Εάν η Κυβέρνηση -το είπα και χθες- δεν προσέτρεχε να προσαρμοστεί στην απόφαση του Συμβουλίου της Επικρατείας, και ο Πρωθυπουργός αλλά και οι Υπουργοί ήταν αυτομάτως υπόλογοι για παράβαση καθήκοντος, κάτι που δεν έχει εξαλειφθεί και εκκρεμεί και τώρα. Γι’ αυτό η Κυβέρνηση φέρνει αυτή τη ρύθμιση και όχι γιατί έχει πρωτογενές πλεόνασμα και γιατί θέλει να αποκαταστήσει αδικίες ή οτιδήποτε άλλο. Διότι αν ήθελε να το κάνει αυτό, θα είχε πολιτική και για τους στρατιωτικούς και για τους αστυνομικούς και για τους δικαστές και για τους δημοσίους υπαλλήλους, αλλά και για όλο τον ελληνικό λαό. Ποια είναι η πολιτική και το σχέδιο για την αποκατάσταση των αδικιών όλου του ελληνικού λαού; Ποιο είναι το σχέδιο, για να είναι πειστικό το επιχείρημά της; 
Για μας τα πράγματα είναι απολύτως καθαρά. Εμείς προσερχόμαστε στη συζήτηση με συνολικό προγραμματικό σχέδιο και όχι με συγκυριακή ρύθμιση και μάλιστα εξαναγκαστικά, γιατί δεν μπορεί η Κυβέρνηση να κάνει αλλιώς, όπως περιέγραψα μετά από τις αποφάσεις του Συμβουλίου της Επικρατείας. 
Οι περικοπές που έγιναν στους στρατιωτικούς, τους αστυνομικούς, τους δημοσίους υπαλλήλους, αλλά και σε πληθώρα Ελλήνων πολιτών δεν ήταν μόνο άδικες, δεν ήταν μόνο καταστροφικές, δεν ήταν μόνο απαξιωτικές για τη στοιχειώδη δυνατότητα διαβίωσης των ανθρώπων με συνθήκες αξιοπρέπειας, αλλά ήταν και αντιπαραγωγικές. Δεν υπηρετούσαν κανενός είδους σχέδιο σωτηρίας της χώρας. Υπηρετούσαν ένα σχέδιο αναδιανομής πλούτου, κάτι που είναι ο κεντρικός πυρήνας της μνημονιακής πολιτικής. 
Από αυτήν την άποψη, εμείς πράγματι έχουμε καταθέσει μια πλήρη πρόταση και μελέτη –δεν έχω τον χρόνο τώρα να την αναπτύξω- στον περυσινό προϋπολογισμό του 2014, αναφορικά με τις Ένοπλες Δυνάμεις. Θα την καταθέσουμε βελτιωμένη και στο νέο προϋπολογισμό. Και σας βεβαιώνω ότι πέρα από την εσωτερική δυνατότητα αναδιαμόρφωσης του προϋπολογισμού του Υπουργείου Εθνικής Άμυνας επ’ ωφελεία της ενίσχυσης του ανθρώπινου δυναμικού, υπάρχουν και πάρα πολλά πεδία -μα πάρα πολλά!- που δεν έχουν κόστος ή που έχουν μικρό κόστος, όπως είναι η συνυπηρέτηση των συζύγων, όπως είναι η διαφάνεια και η αξιοκρατία στις μεταθέσεις, όπως και πολλά άλλα ζητήματα που θα μας δοθεί η ευκαιρία –και τα έχουμε πει ξανά- να τεθούν και πραγματικά να δώσουν εμμέσως αναβαθμισμένο εισόδημα και αναβάθμιση της ποιότητας και της αξιοπρεπούς διαβίωσης των στελεχών των Ενόπλων Δυνάμεων, αλλά και των στελεχών των Σωμάτων Ασφαλείας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δεν είναι δυνατόν, λοιπόν, αυτή η πρόταση, αυτή η λύση της Κυβέρνησης να θεωρηθεί ότι λύνει το πρόβλημα. Εμείς αν συναινούσαμε και λέγαμε «υπέρ», θα ήμασταν ανακόλουθοι με μία διαφορετική πολιτική ευθύνης απέναντι σε όλα αυτά. Αν λέγαμε «κατά», θα ήταν σαν να αρνιόμαστε την έστω μικρή ενίσχυση προς τους στρατιωτικούς αυτήν την περίοδο, γιατί με αυτές τις ρυθμίσεις υπάρχουν περιπτώσεις αξιωματικών με τρία παιδιά –πενταμελείς οικογένειες, δηλαδή- που παίρνουν 70 ευρώ από όλη αυτήν την ιστορία μετά από είκοσι ένα και περισσότερα χρόνια υπηρεσίας. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Κόκκινα δάνεια: Πάρα πολλοί συνάδελφοι από το ΣΥΡΙΖΑ επιχειρηματολόγησαν και τεκμηρίωσαν την πραγματική και μόνη αλήθεια, ότι όλο αυτό το σύστημα, επειδή ακριβώς είναι τραπεζοκεντρικό και μάλιστα στην κατεύθυνση ολοένα και μεγαλύτερης ιδιωτικοποίησης των τραπεζών, σε αντιδιαστολή με τη στρατηγική του ΣΥΡΙΖΑ για τον δημόσιο έλεγχο των τραπεζών, όλη αυτή η στρατηγική οδηγεί σε πλειστηριασμούς και κατασχέσεις για πάρα πολλές μικρές και μεσαίες επιχειρήσεις.","ΘΕΟΔΩΡΟΣ ΔΡΙΤΣΑΣ",139
"23753"," Τελειώνετε παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23754"," Τελειώνω, κύριε Πρόεδρε.
Διότι οι τράπεζες, εφόσον το επιθυμούν και με τα δικά τους κερδοσκοπικά κριτήρια και χωρίς καμμία δυνατότητα να ελέγχονται σε ένα πλαίσιο συγκεκριμένο, κοινωνικού  και παραγωγικού χαρακτήρα, θα επιβάλουν –και είναι βέβαιο αυτό, προκύπτει από τις διαδικασίες αυτές- τέτοιες ρυθμίσεις, στις οποίες είτε δεν θα μπορούν να συμμετάσχουν πάρα πολλοί είτε κάποιοι θα συμμετάσχουν αρχικά και στη συνέχεια θα πεταχτούν απ’ έξω. Και οι συνέπειες θα είναι ακόμη χειρότερες και οι επιλογές που τελικά θα γίνονται, θα γίνονται για λίγους και μάλιστα με προνομιακούς όρους για «ημετέρους».
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Τέλειωσα με την αναφορά στην πρόταση τροπολογίας που έχουμε καταθέσει για τους μικροομολογιούχους. Είναι αδιανόητο αυτό το έγκλημα, αυτή η ληστεία που έχει συντελεστεί απέναντι σε Έλληνες πολίτες που δεν ήταν ούτε παίχτες του Χρηματιστηρίου ούτε τζογαδόροι ούτε καν επενδυτές, ήταν καταθέτες και χωρίς τη δική τους συναίνεση τους εκλάπη η περιουσία. Είναι αδιανόητο η Κυβέρνηση να μην παίρνει θέση. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Όλες οι πτέρυγες της Βουλής σχεδόν έχουν ήδη ενεργοποιηθεί προς αυτή την κατεύθυνση. Η κυβερνητική πλειοψηφία και η Κυβέρνηση σιωπά χαρακτηριστικά.
Σας ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ)","ΘΕΟΔΩΡΟΣ ΔΡΙΤΣΑΣ",139
"23755"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, σαράντα τρεις μαθητές και μαθήτριες και οκτώ εκπαιδευτικοί-συνοδοί τους, από το 20ο και 56ο  Δημοτικό Σχολείο Ηρακλείου Κρήτης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23756"," Είναι και κάποιοι γονείς.","ΕΛΕΥΘΕΡΙΟΣ ΑΥΓΕΝΑΚΗΣ",43
"23757"," Δεν το βλέπω από εδώ. Και κάποιοι γονείς, λοιπόν. Σας ευχόμαστε καλή πρόοδο.
Η Βουλή τούς καλωσορίζει.	
(Χειροκροτήματα απ’ όλες τις πτέρυγες της Βουλής)
Κύριε Καραγκούνη, θα μιλήσετε τώρα ή να δώσω τον λόγο στον κ. Κουτσούκο που τον έχει ζητήσει προηγουμένως;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23758"," Να προηγηθεί ο κ. Κουτσούκος.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23759"," Τον λόγο έχει ο κ. Κουτσούκος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"23760"," Ευχαριστώ, κύριε Πρόεδρε.
Θα προσπαθήσω να επαναφέρω τη συζήτηση -γιατί έχουν ακουστεί πάρα πολλά στην Αίθουσα αυτές τις τρεις μέρες- σε αυτά που είναι τα μείζονα αυτού του νομοσχεδίου.
Τι ψηφίζουμε, λοιπόν, αγαπητοί συνάδελφοι; Ψηφίζουμε ένα νομοσχέδιο του Υπουργείου Δικαιοσύνης, που εξομοιώνει τη χώρα μας με ισχύουσες διατάξεις στον κοινό χώρο του Ευρωπαϊκού Δικαίου και αφορούν ποινικές υποθέσεις. Έχουν εξηγηθεί με επάρκεια. Νομίζω ότι το νομοσχέδιο αυτό θα μπορούσε να ψηφιστεί και με μεγάλη πλειοψηφία, εάν δεν είχαμε τις αντιπαραθέσεις γύρω από τις τροπολογίες που αφορούν μείζονα ζητήματα.
Είπαμε και την πρώτη μέρα της συζήτησης, το είπαμε και στην επιτροπή, ότι θεωρούμε την τροπολογία για τα κόκκινα δάνεια ένα σημαντικό νομοθέτημα που αδικεί τον εαυτό του με τον τρόπο που ήρθε και συζητήθηκε ως τροπολογία. Αδικεί η Κυβέρνηση τον εαυτό της με ορισμένες πρακτικές. Διότι έδειξε η πράξη ότι έχουμε τώρα μία εβδομάδα που ασχολούμαστε με αυτό και άρα θα είχαμε βρει και την κοινοβουλευτική διαδικασία να μην υπάρχουν αυτού του είδους οι ενστάσεις.
Και φυσικά έχουμε και άλλη μία τροπολογία πάρα πολύ σημαντική που αφορά τα αναδρομικά των δικαστών, όπου έρχεται το κράτος σε υλοποίηση μιας απόφασης του Συμβουλίου της Επικρατείας να δώσει αυτά που μπορεί. 
Διότι είναι φανερό ότι υπάρχουν συγκεκριμένες δυνατότητες, που με βάση αυτές οφείλουμε να αντιμετωπίζουμε τα προβλήματα και όχι με βάση τι θέλει ο καθένας για τον εαυτό του, παραγνωρίζοντας τι έχει συμβεί στις υπόλοιπες κοινωνικές ομάδες, με μια αίσθηση που δεν δίνει την εντύπωση ότι οι αποφάσεις αυτές έχουν τη αναλογικότητα των βαρών.
Και το λέω, αγαπητοί συνάδελφοι, γιατί όταν έγινε η πρόσθετη περικοπή των δικαστικών τον Δεκέμβριο του 2012, υπήρξαν πολύ δραματικά μέτρα που αφορούσαν τους φτωχούς αγρότες, που τους κόψαμε 30 ευρώ, που αφορούσαν τους επαγγελματίες, που τους πήγαμε από τα εξήντα πέντε στα εξήντα επτά, και άλλα επαχθή μέτρα και με τα οποία δυστυχώς, με τον τρόπο που έχουμε λειτουργήσει μέχρι σήμερα, δεν βρήκαμε τη δυνατότητα να αποκαταστήσουμε αυτούς τους ανθρώπους. Ελπίζω με την πρόοδο που συντελείται, τα μέτρα που λαμβάνονται, το ελάχιστο εγγυημένο εισόδημα, το κοινωνικό μέρισμα, την ενίσχυση των κοινωνικών δομών στον βαθμό που αυτή μπορεί να γίνει, θα αντιμετωπίσουμε αυτούς τους ανθρώπους.
Και εδώ ακούμε κάποιους να χαϊδεύουν τα αυτιά μιας συγκεκριμένης ομάδας που είχε τη δυνατότητα να αποφασίσει για τον εαυτό της. Εντάξει, είπαμε, δεν κάνουμε κριτική στις αποφάσεις της δικαιοσύνης, αλλά αυτό να μην το αναφέρουμε; Είναι κριτική αυτό αν το πούμε; Και μπορεί να δεχόμαστε αυτού του είδους τις μομφές, δηλαδή ότι εκδικούμεθα; Δείτε το σύνολο των δικαστικών αποφάσεων, δείτε κι αυτή και βγάλτε συμπεράσματα.
Και εκείνο που είχα πει όταν άνοιξε αυτό το θέμα, κύριε Υπουργέ, είναι με τον ίδιο τρόπο να αντιμετωπίσετε και τους άλλους που αδικήσαμε. Και αυτό πρέπει να είναι μέριμνα της πολιτικής και όχι των δικαστηρίων.
Έρχομαι τώρα στην τροπολογία για τα κόκκινα δάνεια. Αυτήν την τροπολογία για τα κόκκινα δάνεια πρέπει να την εντάξουμε, αγαπητοί συνάδελφοι, σε έναν σχεδιασμό της Κυβέρνησης να αντιμετωπίσει τα ζητήματα του λεγόμενου ιδιωτικού χρέους. Μετά την αντιμετώπιση του δημόσιου χρέους με το PSI, τα ζητήματα που έχουν να κάνουν με τους καλύτερους όρους της βιωσιμότητάς του είναι ανοιχτά και γίνεται μια σκληρή διαπραγμάτευση για να επιτύχουμε το καλύτερο δυνατό για τη χώρα. 
Το ιδιωτικό χρέος, όπως ειπώθηκε και στη συζήτηση από πολλούς ομιλητές, δεν προέκυψε μετά την κρίση. Ήταν αποτέλεσμα μιας τραπεζικής λογικής και πριν την κρίση, που με κριτήρια τα οποία δεν ήταν πάντα αναπτυξιακά, δεν ήταν πάντα με βάση τη βιωσιμότητα, έδινε αφειδώς χρήματα και οδήγησε σε υπερχρέωση νοικοκυριών και επιχειρήσεων. Και, βεβαίως, ήρθε η κρίση, που ανέτρεψε τους σχεδιασμούς και δεν επέτρεψε αυτά να εξυπηρετηθούν και πήγαμε σε μεγάλα ληξιπρόθεσμα που έγιναν βραχνάς για τις οικονομικές μονάδες. Τις έβγαλαν έξω από την αγορά, παρ’ ότι αν δεν είχαν αυτό το βάρος, θα μπορούσαν να σταθούν στις συνθήκες της κρίσης.
Άρα είναι σε έναν σχεδιασμό που έρχεται να κάνει μια μεγάλη τομή –πρώτη φορά γίνεται να αντιμετωπίσουμε το ιδιωτικό χρέος- και χωρίζει τη διαδικασία για τις μικρές επιχειρήσεις, μέχρι τα 2,5 εκατομμύρια, που είναι η πλειοψηφία των μικρομεσαίων επαγγελματιών, και τους δίνει τη δυνατότητα να προσφύγουν σε αυτήν τη διαδικασία για το κούρεμα του χρέους και των προσαυξήσεων, που βεβαίως έχει δημιουργήσει πάρα πολλές ενστάσεις και καχυποψίες σε σχέση με τον τρόπο που θα λειτουργήσουν ορισμένοι «τραπεζίτες», δηλαδή οι άνθρωποι που θα κρίνουν τη βιωσιμότητα των επιχειρήσεων. Γιατί φαντάζεστε ότι η ρύθμιση για κάποιους οι οποίοι δεν έχουν τη δυνατότητα να σταθούν ως επιχειρηματίες, όσο κι να τους «κουρέψεις» εσύ, δεν μπορεί να υπάρξει.
Γι’ αυτή, λοιπόν, τη διαδικασία της παρακολούθησης του τρόπου που οι τράπεζες αντιμετωπίζουν τους επαγγελματίες θεσπίζεται μια επιτροπή. Εμείς είχαμε πει και εισαγωγικά, το επαναλαμβάνουμε και τώρα, ότι θέλουμε να έχει περισσότερες αρμοδιότητες. Έρχεται μία νομοτεχνική βελτίωση που κάνει ο Υπουργός για να αυξήσει την αρμοδιότητα αυτής της επιτροπής, ώστε με εκθέσεις της στην Τράπεζα της Ελλάδος να παρακολουθεί την πρακτική των τραπεζών. Ενδεχόμενα θα μπορούσαμε να βρούμε και κάτι αποτελεσματικότερο. 
Εκείνο, όμως που έχει σημασία είναι ότι κανένας, πιστεύω, δεν έχει συμφέρον, από αυτούς που λειτουργούν με τους καλώς εννοούμενους τραπεζικούς κανόνες, να μην δώσει τη δυνατότητα σε μια επιχείρηση να αποπληρώσει το υπόλοιπο, γιατί κινδυνεύει να τα χάσει όλα. Και δεν νομίζω ότι εξυπηρετεί τις τράπεζες να έχουν αυτές τις επισφάλειες στους ισολογισμούς τους.
Βεβαίως, υπάρχει η ρύθμιση για τις πολύ μεγαλύτερες επιχειρήσεις, αυτές με τη διαδικασία των δύο πιστωτών που πρέπει να έχουν το 51% των υποχρεώσεων για να οδηγηθούν στο προβλεπόμενο κούρεμα και στην επικύρωση με τη σφραγίδα του δικαστηρίου, οι οποίες έχουν και ένα bonus, που τους δίνει πρόσθετη μείωση των προσαυξήσεων στις ληξιπρόθεσμες οφειλές και μια παράταση των δόσεων, για να καταστούν βιώσιμοι, πράγμα που πιστεύω ότι θα το συνυπολογίσουν οι πιστωτές κατά τη διαδικασία της περικοπής. 
Σημειώνω πως είναι πάρα πολύ σημαντική η προσθήκη που έγινε μετά τις παρεμβάσεις της Κοινοβουλευτικής Ομάδας του ΠΑΣΟΚ, όταν ο κ. Δένδιας παρουσίασε το πρώτο σχέδιο, για δύο κρίσιμα ζητήματα: Το πρώτο αφορά στα δάνεια της Αγροτικής Τράπεζας, της «κακής» Αγροτικής Τράπεζας, η οποία είναι σε εκκαθάριση και η οποία εξαιρείτο με βάση τις αρχικές διατάξεις του νομοσχεδίου.
Σημειώνω, επίσης, ότι με την ίδια διατύπωση που εξαιρείτο η ΑΤΕ ως υπό εκκαθάριση, εξαιρούντο και ορισμένες συνεταιριστικές που βρίσκονται στη διαδικασία της εκκαθάρισης. Άρα μπαίνουν μέσα αυτά τα δάνεια και βεβαίως είναι πολύ σημαντικό, επίσης μετά από παρέμβασή μας, το ότι μπαίνουν τα δάνεια που είναι με την εγγύηση του ελληνικού δημοσίου.
Ποια είναι αυτά τα δάνεια; Αναφέρθηκαν πάρα πολλοί συνάδελφοι, από όλες τις πτέρυγες: τα δάνεια των κτηνοτρόφων, των χοιροτρόφων, διάφορων παραγωγικών μονάδων, των πτηνοτρόφων κ.λπ.. Εγώ θα ήθελα να προσθέσω, μια και προέρχομαι από έναν πυρόπληκτο και σεισμόπληκτο νομό, ότι είναι και τα δάνεια των επιχειρήσεων που ενισχύθηκαν μέσα από τις προβλεπόμενες διαδικασίες για να ξανακινήσουν τις επιχειρήσεις τους που επλήγησαν από τις πυρκαγιές και τους σεισμούς. Τέτοια δάνεια, που έχουν λήξει στην Ηλεία, έχουμε πάρα πολλά. Άρα, τους δίνουμε τη δυνατότητα να μπουν σε αυτήν τη διαδικασία. 
Ποιο είναι το κενό που παραμένει; Το κενό που παραμένει είναι εκείνο που επίσης έχουμε εντοπίσει, το ότι όσοι έχουν πάνω από ένα εκατομμύριο ληξιπρόθεσμα δεν μπορούν να τα ρυθμίσουν.
Αυτό σημαίνει ότι αφορά την πλειοψηφία, αφορά τον λαό, τους ψηφοφόρους μου; Δεν με έχει ενοχλήσει κανένας. Δεν έχω τέτοιους ψηφοφόρους. Οι ψηφοφόροι μου είναι απλοί άνθρωποι. Είναι, όμως, σωστό να αδικήσουμε έστω και έναν, έστω και δύο επιχειρηματίες οι οποίοι μπορεί για λίγα χιλιάρικα να μην μπορούν να μπουν σε αυτήν τη διαδικασία, την οποία την κάνουμε για να γίνει μια τομή, ένα νέο ξεκίνημα. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Άρα δεν μπορεί να στεκόμαστε αφοριστικά στο όριο του ενός εκατομμυρίου και να μην του επιτρέπουμε να μπει στη διαδικασία. Αν θα μπει θα τον κρίνουν, αν θα είναι βιώσιμος. 
Επιτρέψτε μου τώρα να πω πως, όταν ψηφίσαμε τη διάταξη για τα ληξιπρόθεσμα, ως μέρος του σχεδίου που σας έλεγα νωρίτερα, ως πρώτο κομμάτι το ΠΑΣΟΚ, κύριε Δρίτσα, δεν αναφέρθηκε σε βεβαιωμένες αλλά σε ληξιπρόθεσμες οφειλές.
Μιλήσατε και αναφερθήκατε σε τοποθετήσεις πάρα πολλών συναδέλφων όλων των πτερύγων πλην ημών. Διότι, από την άνοιξη είχαμε ζητήσει - το είχε πει και ο κ. Βενιζέλος και είχε πάρει πρωτοβουλίες και η Κοινοβουλευτική Ομάδα- για να ρυθμίσουμε τα ληξιπρόθεσμα με βάση τη λογική που σας είπα, δηλαδή ότι πρέπει να ρυθμίσουμε το ιδιωτικό χρέος. Όταν λέμε ληξιπρόθεσμα, εννοούμε ότι έχει μία ημερομηνία και ότι δεν αφήνεις ανοικτό το ζήτημα για να παρασύρονται και εκείνοι που ενδεχόμενα έχουν τη δυνατότητα να πληρώσουν ή και άλλοι που ζορίζονται, αλλά έχουν εν τέλει τον τρόπο.
Κατ’ αυτήν την άποψη, λοιπόν, το Υπουργείο Οικονομικών έρχεται να διορθώσει τον εαυτό του. Εκείνο που προκαλεί απορία είναι πώς εσείς, που καταψηφίσατε τις διατάξεις, θέλετε τώρα να μας βάλετε σε αυτήν τη διαδικασία της ονομαστικής ψηφοφορίας. Εσείς που καταψηφίσατε. Προσέξτε.","ΓΙΑΝΝΗΣ ΚΟΥΤΣΟΥΚΟΣ",258
"23761"," Το εξήγησα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΘΕΟΔΩΡΟΣ ΔΡΙΤΣΑΣ",139
"23762"," Ολοκληρώνω, κυρία Πρόεδρε, παρακαλώ για μία μικρή ανοχή. Δεν μίλησα την πρώτη μέρα.
Υπάρχει το τρίτο μέρος αυτού του σχεδίου, που είναι τα καταναλωτικά και τα στεγαστικά δάνεια. Θυμίζω ότι με τον ν. 3869/2010, που πολλοί τον λέμε νόμο Κατσέλη, αλλά είναι νόμος ΠΑΣΟΚ, έχουμε δώσει τη δυνατότητα ρύθμισης πάρα πολλών. Υπάρχουν αποφάσεις ειρηνοδικείων.
Βεβαίως, υπάρχουν και τα στεγαστικά, που θέλω να διαβεβαιώσω τους πάντες και τους ανησυχούντες συνήθως συναδέλφους ότι η πρώτη κατοικία θα είναι προστατευόμενη. Απλώς δεν μπορούμε να προστατεύσουμε αυτόν που έχει τη δυνατότητα να πληρώσει και επικαλείται τις απαγορευτικές διατάξεις για να μην πληρώσει. Αυτό δεν ωφελεί ούτε την οικονομία ούτε κανέναν. 
Τέλος, υπάρχει το ζήτημα των συνεπών, αυτών δηλαδή που με κόπο, με ιδρώτα, πουλώντας ενδεχόμενα περιουσιακά τους στοιχεία, στερώντας στην οικογένειά τους, ήταν συνεπείς. Κάθε φορά που κάνουμε ρυθμίσεις για τα ληξιπρόθεσμα, αδικούμε τους συνεπείς.
Άρα, κύριε Υπουργέ, εδώ είναι το μεγάλο ζήτημα. Πώς και με ποιες πολιτικές θα ενισχύσουμε τους συνεπείς. Με τη μείωση των επιτοκίων, με άλλου ευνοϊκού χαρακτήρα ρυθμίσεις.
Θα τελειώσω με τούτο: Θεωρώ ότι ο δρόμος που έχουμε διανύσει τα τελευταία πέντε χρόνια είναι πολύ σημαντικός. Άκουσα πολλούς συναδέλφους αμετανόητα να αναφέρονται στις πρωτοβουλίες που πήρε το ΠΑΣΟΚ τότε και κατέστρεψε τη χώρα. Δεν το είπαν ακριβώς έτσι, αλλά αυτό εννοούσαν. Ξεχνάμε πώς φτάσαμε στα ελλείμματα, πώς φτάσαμε στα χρέη και τον αγώνα που δώσαμε; Ας βγάλουμε ορισμένα συμπεράσματα απ’ αυτή την πορεία και ας πάψουμε επιτέλους να προσπαθούμε να μεταθέσουμε τις δικές μας ευθύνες στους άλλους.
Εμείς θα εμμείνουμε σ’ αυτή τη γραμμή, που πιστεύω ότι είναι ένα σχέδιο που βγάζει τη χώρα από την κρίση και δίνει τη δυνατότητα στους Έλληνες πολίτες να ατενίσουν με αισιοδοξία το μέλλον.
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΓΙΑΝΝΗΣ ΚΟΥΤΣΟΥΚΟΣ",258
"23763"," Ο Υπουργός Δικαιοσύνης έχει τον λόγο για να προσθέσει μία νομοτεχνική βελτίωση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23764"," Eυχαριστώ, κυρία Πρόεδρε.
Στο ακροτελεύτιο άρθρο του ανωτέρω σχεδίου νόμου, που λέει ότι η ισχύς του παρόντος νόμου αρχίζει από τη δημοσίευσή του στην Εφημερίδα της Κυβερνήσεως, υπάρχουν διατάξεις που η ισχύς αρχίζει πριν. Προστίθεται, λοιπόν, η φράση «,εκτός αν ορίζεται διαφορετικά στις επιμέρους διατάξεις».","ΧΑΡΑΛΑΜΠΟΣ ΑΘΑΝΑΣΙΟΥ",10
"23765"," Να κατατεθεί για τα Πρακτικά και να διανεμηθεί.
(Στο σημείο αυτό ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Χαράλαμπος Αθανασίου καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(Να φωτογραφηθεί η σελ. 494)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23766"," Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Καραγκούνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23767"," Ευχαριστώ πολύ, κυρία Πρόεδρε.
Τελειώνοντας αυτό το τριήμερο της συζήτησης για το νομοσχέδιο του Υπουργείου Δικαιοσύνης και για τις τροπολογίες που έχουν έλθει, θέλω να συνοψίσω κι εγώ όσα έχουν ειπωθεί πολύ σημαντικά και πολύ ουσιαστικά, αλλά και πολύ ενδιαφέροντα.
Πρώτα απ’ όλα, θέλω να κάνω αναφορά στην τροπολογία του Υπουργείου Οικονομικών, με την οποία, μαζί με την τροπολογία του Υπουργείου Ανάπτυξης, επιτυγχάνεται στην ουσία μία πραγματική αναδιάρθρωση του ιδιωτικού χρέους. Θα έλεγα ότι μεγάλες επιβαρύνσεις που είχαν οι πολίτες, δυσβάσταχτες επιβαρύνσεις, μπαίνουν σ’ έναν δρόμο επίλυσης, γιατί όντως μετά απ’ αυτά τα χρόνια της κρίσης υπήρχαν ουσιαστικές αδυναμίες. Για πρώτη φορά γίνεται ουσιαστικά μία προσπάθεια ρύθμισης των αδυναμιών αυτών και γι’ αυτό αξίζουν συγχαρητήρια στην Κυβέρνηση.
Κάνοντας αναφορά στην τροπολογία του Υπουργείου Οικονομικών, θα δεχθώ ότι πιθανότατα υπήρξε ασυνεννοησία με τη Γενική Γραμματεία Εσόδων και το Υπουργείο Οικονομικών. 
Να πάμε, όμως, στο ερώτημα; Αλλάζει η ουσία της ρύθμισης, πρώτα απ’ όλα το πάγιο αίτημα που είχαμε εμείς οι Βουλευτές, αλλά κυρίως οι πολίτες, οι επιχειρηματίες, οι φορολογούμενοι συνολικά, οι φορείς; Ποιο ήταν αυτό το αίτημα; Να βρεθεί λύση στις ληξιπρόθεσμες οφειλές, αυτό που φωνάζαμε όλο αυτό τον καιρό. 
Βεβαίως, όταν η Κυβέρνηση μπόρεσε να το κάνει, το έκανε πράξη, το φέρνει εμπράκτως και λύνει το ζήτημα των ληξιπρόθεσμων οφειλών που μας απασχολούσε. Αυτό το ζήτημα ρυθμίζεται ευνοϊκά. 
Στην ουσία τι κάνετε, καταθέτοντας αίτηση ονομαστικής ψηφοφορίας; Καλά το είπε ο κ. Κουτσούκος. Θυμίζετε στον ελληνικό λαό ότι αυτή την ευνοϊκή ρύθμιση δεν την ψηφίσατε. Θυμίζετε ότι επιμένετε να μην ψηφίζετε αυτές τις ευνοϊκές ρυθμίσεις.
Βεβαίως, εγώ σας καταλαβαίνω. Έχετε μια άλλη λογική όσον αφορά ιδιαίτερα στα χρέη. Έχετε αυτή τη γενική φιλοσοφία περί σεισάχθειας, «όλα να τα σβήσουμε». Δεν έχει σημασία ποιος περιέχεται εκεί, αν είναι και ο συνεπής φορολογούμενος, αν είναι και ο μπαταχτσής, αν είναι και αυτός που βρίσκεται σε αδυναμία. Κανένας τελικά να μην πληρώσει. Αυτή είναι η λογική σας. Στην ουσία είστε οι υπέρμαχοι του «δώσε μου αυτά που έχεις». Γιατί αυτά έχετε πει, αυτά πρεσβεύετε. 
Εμείς δεν είμαστε αυτής της λογικής. Εμείς είμαστε υπέρμαχοι, όταν πραγματικά μπορούμε, όταν έχουμε τη δυνατότητα, του να βοηθάμε αυτούς που δεν μπορούν αποδεδειγμένα να πληρώσουν. Αυτή είναι η λογική. Γιατί αν πάμε σε μια λογική γενικής σεισάχθειας, τα έχουμε πει πολλές φορές το τι επακόλουθα θα έχει.
Στην ουσία τι λέμε σε αυτόν που πραγματικά είναι συνεπής; «Δεν βαριέσαι αδερφέ, μην πληρώνεις. Ούτως ή άλλως θα έρθω εγώ να στα σβήσω. Και θα στα σβήσω παίρνοντας τα χρήματα αυτών που είναι συνεπείς». Γιατί αυτό το μήνυμα περνάτε. Δεν το λέμε εμείς. Όλα τα στελέχη σας το λένε και ο ίδιος ο Πρόεδρός σας, μιλώντας γενικά για σεισάχθεια. Αυτό το μήνυμα βγάζετε προς τα έξω.
Βεβαίως, οτιδήποτε ευνοϊκό έχει φέρει αυτή η Κυβέρνηση δεν το έχετε ψηφίσει. Τι να σας πρωτοθυμίσω; Να θυμίσω τη μείωση του ΦΠΑ; Να θυμίσω τη μείωση εισφοράς αλληλεγγύης, του φόρου στα καύσιμα, τη ρύθμιση που έφερε το ΥΠΕΚΑ για τα αυθαίρετα, για τους οικοδομικούς συνεταιρισμούς; Ήταν μεγάλο πρόβλημα αυτό που είχαμε όλα αυτά τα χρόνια και δίναμε λύση σε χιλιάδες συμπολίτες μας. Και εκεί είπατε «όχι». Ήταν τότε που ήρθε ρύθμιση και για το γήπεδο της ΑΕΚ, που και εκεί είπατε «όχι». Σε όλα έχετε πει «όχι». Και βεβαίως τώρα για τις ληξιπρόθεσμες οφειλές και τα κόκκινα δάνεια κάνετε απλά κριτική, αλλά στην ουσία δεν δίνετε καμμία λύση.
Κύριε Υπουργέ, θα κάνω αναφορά ιδιαίτερη μετέπειτα για την ουσιαστική και πολύ σημαντική ρύθμιση που κάνετε στα κόκκινα δάνεια. Θέλω, όμως, να κάνω μια αναφορά σε όσα συνέβησαν το πρωί. Και αναφέρομαι στα πανεπιστήμια. Γιατί επιμένω πολύ στο τι μήνυμα δίνουμε προς την κοινωνία. Η κριτική που κάνω εγώ προσωπικά, αλλά και γενικώς η Κυβέρνηση είναι σχετικά με το λάθος μήνυμα, το στρεβλό μήνυμα που δίνετε με τη πολιτική σας στάση στην κοινωνία. Αυτό είναι το οποίο κατακρίνω.
Θέλω να δώσω συγχαρητήρια –σε αντίθεση με εσάς- στον κ. Φορτσάκη, γιατί με τη σημερινή του στάση έδωσε ένα πολύ απλό και ένα σαφές μήνυμα. Ποιο είναι αυτό το μήνυμα;","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23768"," Να σπουδάσουν τα ΜΑΤ.","ΘΕΟΔΩΡΟΣ ΔΡΙΤΣΑΣ",139
"23769"," Ότι τα πανεπιστήμια, κύριε Δρίτσα, δεν θα γίνουν εκτροφεία υποψήφιων ανταρτών πόλης, αλλά χώροι μόρφωσης, παιδείας και οικοδόμησης ήθους. Αυτή είναι η αποστολή των πανεπιστημίων. 
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23770"," Έχετε ένδεια επιχειρημάτων. Δεν έχετε τίποτα πια να πείτε.","ΘΕΟΔΩΡΟΣ ΔΡΙΤΣΑΣ",139
"23771"," Ακούστε, κύριε Δρίτσα. Θα συζητήσουμε για όλα τα ζητήματα. 
Διάβασα και την ανακοίνωση που έβγαλαν Βουλευτές του ΣΥΡΙΖΑ, οι οποίοι λένε ότι εμποδίζονται οι φοιτητικές κινητοποιήσεις για την επέτειο της εξέγερσης του Πολυτεχνείου, μιλάνε για εικόνες της δεκαετίας του ’70 και για αυταρχικά καθεστώτα.
Συγγνώμη, αλλά η Κυβέρνηση δεν εμποδίζει ούτε τις φοιτητικές κινητοποιήσεις, ούτε στοχοποιεί τη νεολαία, όπως αναφέρουν εδώ οι συνάδελφοί σας. Αυτό που προσπαθούμε να εμποδίσουμε είναι ένα πράγμα: την τρομοκρατία, την παρανομία και την κατάλυση του κράτους.
Συζητάω πάλι για το μήνυμα που εκπέμπετε. Γιατί αν με πάτε σε άλλες δεκαετίες, θα σας γυρίσω και εγώ στη δεκαετία του ’80, θα σας γυρίσω στη δεκαετία του ’90. Τότε δείχνατε ανοχή σε αυτούς οι οποίοι εισέβαλλαν στα πανεπιστήμια και τα έκαιγαν.
Στην ουσία τι έκαιγαν; Την περιουσία του ελληνικού λαού. Τι έκαναν, δηλαδή, στο Πολυτεχνείο; Τι γινόταν στη Φιλοσοφική, σε όλα τα πανεπιστήμια; Έμπαιναν και κατέστρεφαν την περιουσία του ελληνικού λαού. Και εσείς δεν είδα ποτέ να τους καταγγείλετε. Γιατί αυτό κάνετε πάλι σήμερα. Αυτό ήρθατε να πείτε σήμερα το πρωί, να φωνάξετε και να κατεβάσετε τον συνάδελφο από το Βήμα της Βουλής. Αυτό κάνατε.
Ήμουν προφητικός χθες, όταν σας μίλησα. Μας είπατε ότι φέρνουμε μερικώς τις αποφάσεις, αλλά σας απάντησα ότι δεν δικαιούστε να μιλάτε εσείς για παρανομία. Και ήμουν προφητικός. Σας έλεγα για τα πανεπιστήμια. Και πάλι κάνατε το ίδιο σήμερα. 
Κυρίες και κύριοι συνάδελφοι, πιστεύω ότι η αποστολή των πανεπιστημίων, αλλά κυρίως των φοιτητών είναι να σπουδάζουν, δηλαδή αυτό που κάνει η συντριπτική πλειοψηφία των φοιτητών. Αυτή είναι η αποστολή τους. Να είναι στα πανεπιστήμια, τα οποία θα πρέπει να λειτουργούν εύρυθμα.
Δεν είναι λογική να μπαίνουμε μέσα στα πανεπιστήμια συνεπικουρούμενοι πολλές φορές –το είπα και χθες- από Βουλευτές του ΣΥΡΙΖΑ και να τα κάνουμε «γης μαδιάμ».","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23772"," Όχι. Τα ΜΑΤ να μπαίνουν.","ΘΕΟΔΩΡΟΣ ΔΡΙΤΣΑΣ",139
"23773"," Δεν είναι αυτή λογική. Και όταν πρέπει και οφείλουμε να επιβάλουμε τη νομιμότητα, έρχεστε και το καταγγέλλετε. Δεν μπορώ να το καταλάβω αυτό. Εγώ –θα σας το πω πολύ απλά- δεν νομίζω ότι είναι αυτή η λογική της Αριστεράς. Έτσι είναι η Αριστερά; Να συνηγορούμε στην παρανομία; Γιατί αυτό λέτε.
Κύριε Υπουργέ της Ανάπτυξης, θέλω πραγματικά να σας δώσω συγχαρητήρια γι’ αυτή τη νομοθετική πρωτοβουλία, την τροπολογία που φέρατε.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23774"," Στον προκάτοχο τα συγχαρητήρια.","ΚΩΝΣΤΑΝΤΙΝΟΣ ΣΚΡΕΚΑΣ",468
"23775"," Βεβαίως στον προκάτοχο αλλά εσείς είστε τώρα Υπουργός.
Νομίζω ότι ξεκινάει η εξυγίανση της ελληνικής οικονομίας. Και επειδή έχουμε κατηγορηθεί ότι χρησιμοποιήσαμε τα χρήματα των φορολογουμένων για να σώσουμε τις τράπεζες, δηλαδή να σώσουμε τα χρήματα των Ελλήνων φορολογουμένων, περί αυτού πρόκειται, έφτασε πραγματικά η ώρα τώρα να δώσουμε τη δυνατότητα στις τράπεζες να σώσουν τις επιχειρήσεις που πρέπει και αξίζει να σωθούν, να δώσουμε ένα στήριγμα σ’ αυτούς που έχουν πραγματικά πρόβλημα, δηλαδή τις μικρομεσαίες επιχειρήσεις των μικρών και βέβαια να δώσουμε τη δυνατότητα να εξυγιανθούν οι υπόλοιπες επιχειρήσεις. 
Οι ελληνικές επιχειρήσεις υπέστησαν πραγματικά τα τελευταία χρόνια τις συνέπειες της ύφεσης σε επίπεδο τόσο προϊόντος όσο και υπηρεσιών, ενώ την ίδια στιγμή υπέφεραν πραγματικά ένα πολύ υψηλό κόστος χρήματος και ταμειακή ασφυξία από την πλευρά των τραπεζών. Αυτό δυστυχώς -το ξέρετε πολύ καλά- ανέβασε ιδιαίτερα το κόστος χρήματος για τις επιχειρήσεις. Οφείλαμε –και καλώς κάναμε- να φτιάξουμε αυτό το νομοθετικό πλαίσιο, ώστε να δοθεί η δυνατότητα στις τράπεζες -ειδικά μετά την επιτυχία των τεστ αντοχής- να διορθώσουν τα υψηλά κόστη δανεισμού που είχαν επιβάλει στις επιχειρήσεις. 
Ένας μεγάλος αριθμός μικρομεσαίων επιχειρήσεων αδυνατώντας να εξυπηρετήσει τον δανεισμό, δυστυχώς -και το ξέρουμε πάρα πολύ καλά- κεφαλοποιούσαν τους τόκους και τα χρεολύσια. Με αυτόν τον τρόπο προσπαθούσαν να διαφυλάξουν την όποια ρευστότητα τους είχε απομείνει, ώστε να συνεχίσουν να λειτουργούν. Να μην ξεχνάμε ότι η μικρομεσαία επιχείρηση είναι η ραχοκοκαλιά της ελληνικής οικονομίας και γι’ αυτό τους στηρίζουμε. 
Αναφέρθηκε ποιες είναι οι ευεργετικές διατάξεις κατά τις οποίες μπορούν να κουρευτούν ποσά μέχρι και 500.000 ευρώ. Στην ουσία ήταν πανωτόκια αυτά τα ποσά τα οποία μετέτρεπαν βιώσιμες και υγιείς επιχειρήσεις, δυστυχώς, σε μη βιώσιμες και προβληματικές. Και είχαν ένα πολύ σημαντικό αντίκτυπο: εκατοντάδες χιλιάδες θέσεις ανεργίας. Δημιουργούσαμε, λοιπόν, πολλούς ανέργους. 
Επίσης, το συγκεκριμένο νομοσχέδιο δίνει τη δυνατότητα και σε μεγαλύτερες επιχειρήσεις κάτω από ορισμένες προϋποθέσεις να εξυγιανθούν και να βρουν επενδυτικά σχήματα τόσο στην Ελλάδα όσο και στο εξωτερικό. Πάνω απ’ όλα όμως αυτό που κάνει –έτσι πρέπει να λειτουργήσει- είναι να διασφαλιστούν οι θέσεις εργασίας. 
Ακούγεται η κριτική ότι δεν υπάρχει υποχρεωτικότητα στον νόμο και ότι τελικά οι ρυθμίσεις αυτές δεν θα έχουν αποτελεσματικότητα. Ο αντίλογος λέει ότι στη μεγάλη πλειοψηφία αυτά θα γίνουν, γιατί με αυτόν τον τρόπο και για πρώτη φορά με συγκεκριμένο νομοθετικό πλαίσιο καθαρίζουν και εξυγιαίνονται οι ισολογισμοί των τραπεζών, αποτυπώνοντας την πραγματική κατάσταση σε κάθε κλάδο της οικονομίας. 
Η συγκεκριμένη πράξη δίνει τη δυνατότητα στις τράπεζες να παρουσιάζουν σε υποψήφιους επενδυτές, Έλληνες και ξένους, ευκαιρίες προς δημιουργία επιχειρηματικών δραστηριοτήτων. Γι’ αυτό είναι πάρα πολύ σημαντική αυτή η τροπολογία, αυτή η νομοθετική πρωτοβουλία. Δίνουμε πραγματικά σε χιλιάδες μικρομεσαίους επιχειρηματίες το δικαίωμα να ανασάνουν, αλλά κυρίως το δικαίωμα να γίνουν ξανά βιώσιμες.
Ευχαριστώ πολύ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23776"," Ευχαριστούμε.
Ο κ. Νικόλαος Τσούκαλης, Κοινοβουλευτικός Εκπρόσωπος της Ριζοσπαστικής Αριστεράς, έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23777"," Ευχαριστώ πολύ, κυριά Πρόεδρε.
Κυρίες και κύριοι συνάδελφοι, το τελευταίο δεκαήμερο Βουλευτές της Συμπολίτευσης διατύπωναν έναν ενδόμυχο φόβο, μήπως αναγκαστούν να προσέλθουν στο Κοινοβούλιο και να αναιρέσουν μια απόφαση την οποία ψήφισαν πριν από δεκαπέντε μέρες.
Και τον διατύπωναν αυτόν τον φόβο μετά τις διαρροές οι οποίες υπήρξαν ότι η τρόικα απαιτεί επίμονα, μέσω mail, να αρθεί το σύνολο της συγκεκριμένης ρύθμισης. Και να που σήμερα, δυστυχώς, τον εφιάλτη για κάθε θεσμό -και μάλιστα κορυφαίο, όπως είναι το Κοινοβούλιο-τον βιώνουμε. 
Και μη νομίζετε, κύριε Υπουργέ, ότι αυτό το οποίο συμβαίνει σήμερα σε σχέση με την τροπολογία αφορά μόνο τους Βουλευτές της συγκυβέρνησης. Αφορά τον θεσμό του Κοινοβουλίου, αφορά όλες τις Κοινοβουλευτικές Ομάδες, αφορά κάθε μία και κάθε έναν Βουλευτή ξεχωριστά. Γιατί; Γιατί καλούμαστε όλοι να υπερασπιστούμε το κύρος του θεσμού αυτού. Διότι σήμερα πλήττεται το κύρος του θεσμού. 
Είπα κατά την τριήμερη αυτή συζήτηση -το επανέλαβα και μάλιστα με επιμονή- ότι τη συγκεκριμένη ρύθμιση εμείς την ψηφίσαμε. Και μπορώ να σας ομολογήσω ότι θεωρήσαμε την προηγούμενη ρύθμιση ως υπεράγαν γαλαντόμα και γενναιόδωρη. Αυτή ήταν και η εκτίμηση όλων των Βουλευτών, όλων των πτερύγων. Γνωρίζαμε τι ψηφίσαμε, γιατί εξηγούσαμε στους πολίτες το τι ακριβώς συνεπάγεται αυτή η ρύθμιση. Και οι πολίτες γνωρίζουν τι λέει και τι συνεπάγεται αυτή η ρύθμιση. Και βάσει αυτής της ρύθμισης έκαναν και μια διαδικασία κι έναν προγραμματισμό για την πληρωμή.
Ακούστηκαν πολλά από Βουλευτές της Συμπολίτευσης. Σας λέω ότι δεν θέλω να υπερκεράσω σε χαρακτηρισμούς τους Βουλευτές, αλλά πρέπει να έχουμε συναίσθηση του τι γίνεται σήμερα στη Βουλή. 
Εγώ να εκτιμήσω και να πω ότι θελήσατε πραγματικά ως Κυβέρνηση να βάλετε μια κόκκινη γραμμή απέναντι στην τρόικα. Εγώ δεν θεωρώ ότι έγινε λάθος. Δεν είναι λάθος. Θελήσατε να τεστάρετε την τρόικα. Άμα όμως παίρνετε μια τέτοια απόφαση, την πάτε μέχρι τέλους και λέτε της τρόικας: «Ναι, πράγματι, αυτή η ρύθμιση την οποία ψηφίσαμε θα συνεπάγεται ένα δημοσιονομικό κόστος ενός δισεκατομμυρίου, το οποίο εμείς μέσα από συγκεκριμένες πολιτικές θα το καλύψουμε». 
Γιατί δεν μπορώ να διανοηθώ ότι μία διάταξη τόσο σοβαρή, η οποία κυοφορείτο μήνες -για να μην πω από πέρυσι- η οποία πέρασε την αξιολόγηση πολλών φορέων, πέρασε από τη δοκιμασία και το φιλτράρισμα πολλών άλλων θεσμών, είναι δυνατόν να φτάσει εδώ και να φαίνεται να μη γνωρίζει και να διατυπώνεται και να υπονοείται ότι ένα ολόκληρο Υπουργείο με τόσο εξειδικευμένο προσωπικό δεν μπορεί να διαχωρίσει τις έννοιες «ληξιπρόθεσμη», «βεβαιωμένη», «εκπρόθεσμη» και ούτω καθεξής.
Είναι προφανές ότι επιδιώχθηκε από την Κυβέρνηση μια υπέρβαση της γενικότερης συμφωνίας με την τρόικα. Σε αυτήν τη συγκεκριμένη υπέρβασή της βρήκε συμπαραστάτες κι άλλες πτέρυγες της Βουλής, έστω και με τη διατύπωση ενός «παρών». Έτσι ξαφνικά απευθυνόμαστε στους πολίτες και λέμε ότι το Κοινοβούλιο μιας χώρας, που ψήφισε κάτι εν γνώσει της, έρχεται και το παίρνει πίσω. 
Κύριε Υπουργέ, απευθύνομαι σε σας γνωρίζοντας ότι δεν έχετε την κύρια ευθύνη όλης αυτής της διαδικασίας. Ξέρω τις προθέσεις σας, ξέρω και τις προσπάθειες που κάνετε στο Υπουργείο και στον τομέα σας. Είναι πραγματικά προτιμότερο να πούμε ότι υπερέβημεν τα όρια της διαπραγματευτικής μας ισχύος, παρά να αποσύρουμε μια διάταξη επικαλούμενοι «λάθος».
Πραγματικά σας λέω, δεν είναι ό,τι καλύτερο για την ελληνική Βουλή να πούμε ότι ήταν λάθος. Το ότι δοκιμάσαμε τις αντοχές της διαπραγμάτευσης και είδαμε ότι ξεπεράσαμε αυτά τα όρια, θα ήταν προτιμότερο. 
Αυτό, όμως, που μου έχει κάνει εντύπωση και θέλω να το επισημάνω είναι η Έκθεση του Γενικού Λογιστηρίου του Κράτους, κύριε Υπουργέ. Το Γενικό Λογιστήριο του Κράτους ως ο τελικός αξιολογητής της συγκεκριμένης ρύθμισης, πάνω στην οποία στηρίζεται η δική μας τοποθέτηση, δυστυχώς, «παρέλειψε» να επισημάνει τα αποτελέσματα της συγκεκριμένης ρύθμισης. 
Ποιες θα είναι οι συνέπειες στον κρατικό προϋπολογισμό; Το μόνο που επισημαίνει είναι ότι δεν ξέρουμε ποια θα είναι η επίπτωση ή η πιθανή μείωση εξόδων από το 20%, το 100% της μείωσης των προσαυξήσεων, των προστίμων και ούτω καθεξής. Το πάρα πολύ απλό θα ήταν να εξηγήσει και να πει ότι, βάσει του αριθμού των αιτήσεων για ρύθμιση και πότε θα γίνει ρύθμιση, μπορεί να υποστεί μια μείωση ο προϋπολογισμός. Ποια θα είναι αυτή; Δεν μπορούμε να την εκτιμήσουμε. Εξαρτάται από τον αριθμό. 
Ας είμαστε, λοιπόν, πιο ξεκάθαροι σε τόσο κρίσιμα θέματα, γιατί ξέρετε, εκτός των άλλων δεν υπάρχει χειρότερη συνθήκη σε μια τόσο κρίσιμη στιγμή για τον τόπο και για τη χώρα απ’ όταν το πολιτικό σύστημα και η Κυβέρνηση εκπέμπουν προς τους πολίτες μηνύματα αφερεγγυότητας, επιπολαιότητας, προχειρότητας, τσαπατσουλιάς και γενικώς ότι είναι κατώτεροι των περιστάσεων σε σχέση με αυτά τα σοβαρά ζητήματα.
Δεύτερο θέμα: Κύριε Υπουργέ της Ανάπτυξης, τοποθετηθήκαμε αναλυτικά για την πρόταση που φέρνετε για τα κόκκινα δάνεια και είπαμε «ναι» όσον αφορά τη ρύθμιση, επισημαίνοντας ότι ο τρόπος που εφαρμόζεται, εκτός από αυτούς που πράγματι έχουν ανάγκη τη ρύθμιση αυτή, δυστυχώς, θα περιλάβει και αετονύχηδες και επιτήδειους, οι οποίοι, έχοντας αυτό που λέμε «εσωτερική ενημέρωση», φρόντισαν να ενταχθούν στη σωρεία των κόκκινων δανείων, προκειμένου να τύχουν ευνοϊκής μεταχείρισης. Αναφέρομαι σε επαγγελματίες, επιχειρηματίες, οι οποίοι έχουν τη δυνατότητα να πληρώσουν, αλλά αυτή τη στιγμή παριστάνουν τους αδύναμους, τους ανήμπορους. Αυτή είναι παλιά τακτική για τη χώρα μας. Το ζητούμενο είναι πώς η ελληνική πολιτεία αυτούς θα τους τσιμπήσει και θα υποστούν τις συνέπειες. 
Σήμερα αντιπροσωπεία της Δημοκρατικής Αριστεράς επισκεφθήκαμε τον κ. Στουρνάρα. Αξίζει τον κόπο να το ακούσετε αυτό, κύριε Υπουργέ. Του επαναλάβαμε τη θέση που διατύπωσε ο Φώτης Κουβέλης προχθές από εδώ, από το Βήμα της Βουλής: Να ακολουθήσουμε την τακτική και τη μέθοδο που ακολουθούν για τέτοιες περιπτώσεις στην Ιρλανδία, όπου υπάρχει θεσμός διαμεσολάβησης μεταξύ τραπεζών και επιχειρηματιών. Το κρίσιμο ζήτημα είναι το ζήτημα της βιωσιμότητας. Καλούνται οι χρηματοδοτικοί φορείς, οι πιστωτικοί φορείς να αξιολογήσουν τη βιωσιμότητας μιας επιχείρησης. Γνωρίζετε πάρα πολύ καλά ότι η αξιολόγηση αυτή επί του δανείου, ουσιαστικά γι’ αυτή την επιχείρηση συνιστά dead line, νεκρή γραμμή. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε.
Η απόφαση αυτή θα ακολουθεί την επιχείρηση εσαεί και στη χρηματοδότησή της και στη συμπεριφορά του δημοσίου και των ασφαλιστικών ταμείων απέναντί της.
Είναι δυνατόν μια τέτοια απόφαση ενός στελέχους μιας επιχείρησης ουσιαστικά να καταστρέψει μια επιχείρηση στην περίπτωση -εγώ δεν θα πω κατά κανόνα- που θα παρεισφρήσει μια πελατειακή σχέση ή μια πολιτική απόφαση;
Πρόκειται για έναν ενδιάμεσο φορέα, λοιπόν, όπως ισχύει στην Ιρλανδία, που θα αποτελείται από εκπρόσωπο της κεντρικής τράπεζας, των επιμελητηρίων, καθηγητών οικονομικών πανεπιστημίων, που θα αξιολογεί τη βιωσιμότητα και θα επιβάλλει, αν θέλετε, και στις τράπεζες την άποψή του. 
 Υπάρχει ένα κενό στη ρύθμισή σας. Εκεί που λέτε «ποια δάνεια δεν εντάσσονται στη ρύθμιση» λέτε «αυτοί που απάτησαν το ελληνικό δημόσιο, τα ασφαλιστικά ταμεία». Αυτούς που απάτησαν και συνεργάστηκαν με τράπεζες, που πήραν δάνεια και αυτά τα δάνεια τα μετέτρεψαν σε ιδιωτικό πλουτισμό και είναι «παρκαρισμένα» σε κάποιους φορολογικούς παραδείσους πώς θα τους μεταχειριστείτε και γιατί δεν κάνετε ειδική αναφορά μέσα στη ρύθμισή σας; 
Κλείνω με το εξής. Κύριε Υπουργέ της Δικαιοσύνης, δεν μου δώσατε απάντηση σε ένα θέμα της πρωτολογίας μου, που σας ανέφερα, για το ποια μέτρα έχει λάβει η ελληνική πολιτεία σε σχέση με τη μεγάλη έρευνα που διεξάγεται αυτή τη στιγμή στην Ελβετία, σύμφωνα με δημοσιεύματα που καταγράφηκαν σε κάποια μόνο μέσα ενημέρωσης και όχι σε όλα -το λέω προκειμένου να υπερτονίσω αυτή την αναφορά μου- και που αναφέρεται σε όλη την ελίτ τη χρηματοπιστωτική, σε εκδότες, εφοπλιστές και πολιτικούς της χώρας. 
Είναι το μεγαλύτερο στοίχημα για την αξιοπιστία του πολιτικού συστήματος. Ουαί και αλίμονο, αν υπονοηθεί από τους πολίτες και από την κοινωνία ότι σε αυτή την έρευνα η χώρα δεν παρεμβαίνει με όλο το «οπλοστάσιό» της και με όσα μέτρα και μέσα διαθέτει το κράτος δικαίου μας! 
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"23778"," Κυρία Πρόεδρε, θα ήθελα να κάνω μια παρέμβαση.","ΧΑΡΑΛΑΜΠΟΣ ΑΘΑΝΑΣΙΟΥ",10
"23779"," Παρακαλώ, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23780"," Κύριε Τσούκαλη, έχετε δίκιο γι’ αυτό. Βεβαίως, εκτιμούμε ιδιαίτερα το ενδιαφέρον σας. Πάντως να ξέρετε ότι, όπως είπα και προχθές, η Κυβέρνηση αυτή δεν είναι διατεθειμένη να αφήσει να πλανάται οποιαδήποτε αμφιβολία για τη διαφάνεια στο δημόσιο βίο και βεβαίως για τη διαφθορά. 
Να είστε σίγουρος ότι η υπόθεση δεν πρόκειται να μείνει έτσι, αλλά ακόμα δεν έχει μορφοποιηθεί η κατάσταση και, όπως ξέρετε, μερικά πράγματα δεν μπορεί να λέγονται. Υπάρχει και η μυστικότητα της προδικασίας. 
Πιστεύω ότι όταν προχωρήσει και σε κάποιο στάδιο που θα κάνετε κάποια ερώτηση, θα μπορέσω να σας απαντήσω, αλλά ας προχωρήσουν λίγο τα πράγματα.","ΧΑΡΑΛΑΜΠΟΣ ΑΘΑΝΑΣΙΟΥ",10
"23781"," Ας ξεκινήσει μια προκαταρκτική.","ΝΙΚΟΛΑΟΣ ΤΣΟΥΚΑΛΗΣ",520
"23782"," Τον λόγο έχει η κ. Κουντουρά, Κοινοβουλευτική Εκπρόσωπος των Ανεξαρτήτων Ελλήνων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23783"," Ευχαριστώ, κυρία Πρόεδρε. 
Κύριε Υπουργέ, κύριοι συνάδελφοι, εξετάζουμε αυτές τις ημέρες το νομοσχέδιο που μας φέρατε, μια τριπλή εναρμόνιση ως προς την αναγνώριση και εκτέλεση ποινικών αποφάσεων μεταξύ των κρατών της Ευρωπαϊκής Ένωσης, το οποίο θα μπορούσε από μόνο του να γίνει αποδεκτό. 
Δυστυχώς, όμως, κατά τη γνωστή τακτική που ακολουθείτε, το στολίσατε με όλες αυτές τις τροπολογίες «εξπρές» για διάφορες χρήσεις, για επικοινωνιακούς και εκλογικούς στόχους, ακολουθώντας τις απαιτήσεις των δανειστών-εντολέων σας. 
Με κάνετε να αναρωτηθώ πραγματικά, χρησιμοποιώντας τα λόγια του αείμνηστου πολιτικού ανδρός Κωνσταντίνου Καραμανλή, «ποιος κυβερνά τελικά αυτό τον τόπο»; Τα λόγια αυτά ειπώθηκαν σε μια εποχή σκοτεινή, το 1963, αλλά ταιριάζουν απόλυτα και σήμερα. 
Με τις εντολές που ακολουθείτε πιστά από την τρόικα φέρνοντας καθημερινά τη δυστυχία στον ελληνικό λαό. Φέρνετε τροπολογίες οι οποίες, ενώ θα μπορούσαν να συζητηθούν μέσα στις επιτροπές, έρχονται «εξπρές». Και αυτό τι αποτέλεσμα έχει; Να γίνονται τεράστια λάθη -δείτε τον ΕΝΦΙΑ, δείτε τώρα τις εκατό δόσεις- να ρίχνετε τις ευθύνες στους γραφειοκράτες υπαλλήλους και να φέρνετε άλλες τροπολογίες, που εδώ τις ονομάζουμε «ντροπολογίες», και να άρετε ευθύνες ποινικές για όλους αυτούς που έδωσαν τις εντολές.
Για μια ακόμη φορά σ’ αυτό το νομοσχέδιο φέρνετε την τροπολογία με τα κόκκινα δάνεια, τα αναδρομικά των ενστόλων και των δικαστικών. Έτσι, όμως, δεν λύνετε τα προβλήματα, αλλά δημιουργείτε περισσότερα προβλήματα και εμπαίζετε τους πολίτες. Μεταφέρετε την οικονομική εξουσία στις τράπεζες, απαξιώνετε το ελληνικό Κοινοβούλιο, αφού παραβιάζετε το Σύνταγμα και θεσμούς, όπως σας καταγγέλλουν πέντε δικαστικές ενώσεις, που καλούν όλους τους Βουλευτές να το καταψηφίσουν. 
Για παράδειγμα, στην τροπολογία με αριθμό 1978 για τα αναδρομικά, η Κυβέρνηση, αντί να εφαρμόσει πλήρως τις αποφάσεις του Σ.τ.Ε. και του μισθοδικείου, κάνει «μερική εφαρμογή λόγω δημοσιονομικού κινδύνου», όπως λέει. Με τον τρόπο αυτόν, αφ’ ενός κοροϊδεύετε τους ενδιαφερόμενους, τα Σώματα Ασφαλείας κ.λπ. και οι ίδιοι διαμαρτύρονται, αφ’ ετέρου εμφανίζετε τη δικαστική εξουσία περιττή, αν οι αποφάσεις της δεν συμβαδίζουν με τις οικονομικές οδηγίες της τρόικας. 
Φέρνετε και άλλες τροπολογίες, που η συγκυβέρνηση ψηφίζει μέσα μία νύχτα. Και αναφέρομαι σ’ αυτήν την τροπολογία των εκατό δόσεων.","ΕΛΕΝΑ ΚΟΥΝΤΟΥΡΑ",248
"23784"," Πού το είδατε, να το διαβάσω;","ΧΑΡΑΛΑΜΠΟΣ ΑΘΑΝΑΣΙΟΥ",10
"23785"," Σε τι πράγμα αναφέρεστε, κύριε Υπουργέ; Για τους δικαστικούς που καλούν τους Βουλευτές να καταψηφίσουν;","ΕΛΕΝΑ ΚΟΥΝΤΟΥΡΑ",248
"23786"," Πού τα λέει αυτά;","ΧΑΡΑΛΑΜΠΟΣ ΑΘΑΝΑΣΙΟΥ",10
"23787"," Μα, έστειλαν επιστολή και μας είπαν ότι δεν μπορεί να μην εφαρμόζονται οι δικαστικές αποφάσεις και να είναι περιττή η δικαιοσύνη, τη στιγμή που εσείς φέρνετε μία ρύθμιση να πληρωθεί το 50% και σε τριάντα έξι δόσεις. Δεν εφαρμόζετε τις δικαστικές αποφάσεις. Είναι απλό. Πού πρέπει να το πει;
Φέρατε πριν από μία εβδομάδα μία τροπολογία για τις εκατό δόσεις, έρχεστε τώρα και φέρνετε τροπολογία στην τροπολογία, με την οποία εξαιρείτε τις οφειλές ΕΝΦΙΑ και τον φόρο εισοδήματος, επειδή η τρόικα έστειλε ένα e-mail και είπε να μην το κάνετε. Αν είδατε, στην εισήγησή μου είπα «ποιος κυβερνά αυτή τη χώρα;». εκεί μένω λοιπόν.
Η νομοθετική λειτουργία του ελληνικού Κοινοβουλίου μάλλον είναι και αυτή περιττή. Λειτουργείτε εκτελώντας όλες αυτές τις εντολές που παίρνετε πιστά και στο όνομα μιας δημοσιονομικής εξυγίανσης, μιας ευημερίας αριθμών, για να δοκιμαστούν οικονομικά μοντέλα που, όπως φαίνεται εκ του αποτελέσματος τελικά, δεν μπορούν να εφαρμοστούν στην ελληνική οικονομία. Κυρίως, όμως, αν ικανοποιείτε ντόπια και ξένα συμφέροντα και εξαθλιώνετε έναν ολόκληρο λαό, υποθηκεύετε τη χώρα μας και το μέλλον των παιδιών μας. 
Να αναφερθώ στην τροπολογία για τα κόκκινα δάνεια παραδείγματος χάριν, με την οποία οδηγείτε στην εξόντωση ιδιώτες και επιχειρηματίες, ιδιαίτερα τους μικρομεσαίους. Τι κάνετε; Για πρώτη φορά φέρνετε την οικογενειακή ευθύνη, τη συλλογική ευθύνη, ακόμα και των συγγενών, με τον προϋπολογισμό στην περιουσία των εμπόρων όλων των περιουσιακών στοιχείων των συγγενών πρώτου βαθμού, εγγυητών, συνοφειλετών. Κάνετε ρύθμιση που ακυρώνει το όποιο κούρεμα χρέους και αιχμαλωτίζει –γιατί αυτή είναι η σωστή λέξη- τους ήδη αδύναμους οικονομικά οφειλέτες. Έτσι, αφήνετε στην ευχέρεια των τραπεζών την πλήρη διαχείριση της οικογενειακής περιουσίας των οφειλετών. Δίνετε τη δυνατότητα στις τράπεζες να αποφασίζουν, να εκβιάζουν με τον εκπλειστηριασμό των υπέγγυων περιουσιακών στοιχείων των εμπόρων. 
Οι Ανεξάρτητοι Έλληνες έχουμε καταθέσει μία τροπολογία, τη με αριθμό 1963, και σας καλώ να κάνετε αυτή δεκτή. Είναι πιο δίκαιη. Μάλλον είναι απόλυτα δίκαιη, γιατί διευθετεί το συνολικό πρόβλημα με τα κόκκινα δάνεια και είναι το κύριο και πιο σημαντικό στοιχείο της πρότασής μας, ότι σε καμμία περίπτωση η πρώτη κατοικία δεν κατάσχεται από τραπεζικά χρέη. Προστατεύουμε την ιδιοκτησία του Έλληνα πολίτη, εντάσσουμε στην προστασία και τους εμπόρους για τα τραπεζικά τους χρέη και ζητάμε ρύθμιση των δανείων με κανόνες, στη βάση συγκεκριμένων κριτηρίων, όπως είναι το πιο βασικό, το εισόδημα του υπόχρεου και με στόχο την προστασία του ανθρώπου και της επιχειρηματικότητας και όχι του χρήματος.
Καταθέσαμε, επίσης, την τροπολογία με αριθμό 1977 για την αποζημίωση των μικροομολογιούχων. Γιατί δεν την κάνετε δεκτή; Είναι μία τροπολογία, η οποία θα σώσει αυτούς που καταστρέψατε οικονομικά, δεκαπέντε χιλιάδες συμπολίτες μας, που σας εμπιστεύθηκαν και με το υστέρημά τους αγόρασαν τίτλους ελληνικού δημοσίου, τους οποίους ο κ. Βενιζέλος κούρεψε με το PSI.
Και ο τρόπος που έγινε αυτό το κούρεμα, οι ίδιοι -και πολλοί από τους συγκυβερνώντες- το ονομάσατε κλοπή. 
Σας καλούμε για άλλη μια φορά να δεχθείτε αυτή την τροπολογία, να αποζημιωθούν οι ομολογιούχοι. Διότι με αυτή παρέχεται η δυνατότητα στα φυσικά πρόσωπα που έλαβαν ή επένδυσαν -γιατί στα νομικά έχετε κάνει κάποιες ρυθμίσεις- σε ομόλογα του ελληνικού δημοσίου να πληρώσουν με το 80% της ακούρευτης αξίας τους υποχρεώσεις προς το δημόσιο, όπως το ΕΝΦΙΑ, εφορία, ασφαλιστικά ταμεία.
 Αυτοί οι άνθρωποι σήμερα στραγγαλίζονται. Γιατί να μην μπορούν, παραδείγματος χάριν, με αυτό το ομόλογο, αφού θα το κόψετε σε κομμάτια, με 500 ευρώ, με 1.000 ευρώ, να πληρώσουν τις υποχρεώσεις τους προς το δημόσιο;
Οι Ανεξάρτητοι Έλληνες δεν μπορούμε να συμφωνήσουμε σε αυτή την κοροϊδία των Ελλήνων πολιτών και να δεχθούμε να λειτουργούμε με εντολές της τρόικας.
Όπως αποκάλυψε στο βιβλίο του ο Αμερικανός πρώην Υπουργός Οικονομικών, Τίμοθι Γκάιτνερ, οι Ευρωπαίοι «άγγελοι» το 2010 θέλησαν να μας πατήσουν στον λαιμό και να συντρίψουν τους άσωτους και ψεύτες Έλληνες. 
Και εσείς, κύριοι της συγκυβέρνησης, υλοποιείτε τα σχέδιά τους. Η συγκυβέρνηση, με τις υπαναχωρήσεις της, δέχεται τον πλήρη εξευτελισμό του ελληνικού Κοινοβουλίου και των Βουλευτών. Δέχεστε αυτή η χώρα να είναι μειωμένης εθνικής κυριαρχίας, ο Πρωθυπουργός να είναι υπό επιτροπεία φυσικά της τρόικας -η οποία όλο φεύγει αλλά όλο είναι εδώ- και να μας δίνει εντολές και μέσω fax και μέσω e-mail και μέσω τηλεφώνων για το πώς θα κυβερνηθεί αυτή η χώρα.
Κύριε Υπουργέ, και ο κ. Προκόπης Παυλόπουλος αλλά και εγώ κατ’ ιδίαν σας έχω επανειλημμένως ζητήσει αυτή την «κακομοίρα» τη ρύθμιση.","ΕΛΕΝΑ ΚΟΥΝΤΟΥΡΑ",248
"23788"," Θα το κάνουμε.","ΧΑΡΑΛΑΜΠΟΣ ΑΘΑΝΑΣΙΟΥ",10
"23789"," Θα το κάνετε. Μα, μου το λέτε από πέρυσι τον Νοέμβριο ότι θα το κάνετε. Ξέρετε τι έχουμε σήμερα; Νοέμβριο του 2014. Τι θα το κάνετε; Αφού η ρύθμιση είναι έτοιμη γι’ αυτούς οι οποίοι έχουν αντικειμενική αδυναμία πληρωμής. Καταστράφηκαν οι άνθρωποι. Είναι δυνατόν να τους πηγαίνετε μέσα; Είναι δυνατόν να τους κυνηγάτε ποινικά; Δεν μπορείτε να έχετε τους ελεγκτικούς μηχανισμούς να ξεχωρίσετε ποιοι είναι οι κλέφτες, ποιοι είναι οι φοροφυγάδες και ποιοι είναι αυτοί οι οποίοι καταστράφηκαν; Είναι νοικοκύρηδες οι οποίοι είτε πάνε και δίνουν τέλος στη ζωή τους είτε πάνε φυλακή είτε δεν μπορούν να ζήσουν με αξιοπρέπεια. Φέρτε τη ρύθμιση!
Δεν χρειαζόμαστε άλλη λιτότητα και ανακύκλωση δανεισμού. Χρειαζόμαστε μέτρα ανάπτυξης και ενίσχυσης της μικρομεσαίας επιχειρηματικότητας. Χρειαζόμαστε λύσεις παραγωγής υγιούς χρήματος και όχι λογιστικές ή μακροοικονομικές αλχημείες για τέρψη των αγορών. Χρειάζεται διαπραγμάτευση και αντίδραση.
Αγαπητοί συνάδελφοι, χρειαζόμαστε αλλαγή πολιτικής. Και την κατεύθυνση αυτή θα πρέπει να την ορίσει άμεσα ο λαός. Οι Ανεξάρτητοι Έλληνες δεν μπορούμε να δεχθούμε το περιεχόμενο αυτών των νομοθετημάτων όπως είναι, ούτε και με τον τρόπο με τον οποίο τα φέρνετε. Δηλώνουμε «παρών» στο συγκεκριμένο νομοσχέδιο. 
Σας εκλιπαρούμε, για μια φορά, μην το δείτε σαν Κυβέρνηση και Αντιπολίτευση. Δείτε τι είναι σωστό για τον ελληνικό λαό. Αν κάτι καλό φέρνουμε εμείς, φέρτε το να το συζητήσουμε, να το δούμε, αφού το δικό σας δεν είναι καλό και είναι πρόχειρο. Και όσους νόμους έχετε φέρει με τέτοια προχειρότητα, είναι ανεφάρμοστοι, είναι αναποτελεσματικοί, είναι για λίγους, έχουν προαπαιτούμενα και περιορισμούς που δεν μπορεί κανένας να ενταχθεί τελικά. Γιατί εμπαίζετε τον ελληνικό λαό;
Σας παρακαλώ πάρα πολύ και παρακαλώ και τους συναδέλφους Βουλευτές, μη βγαίνετε και λέτε στα παράθυρα για ψηφοθηρία, «δεν ψηφίζουμε αυτό, δεν ψηφίζουμε το άλλο» και έρχεστε εδώ και ψηφίζετε τα πάντα.
Σας ευχαριστώ πολύ.
(Χειροκροτήματα από την πτέρυγα των ΑΝΕΛ)","ΕΛΕΝΑ ΚΟΥΝΤΟΥΡΑ",248
"23790"," Τον λόγο έχει ο Αναπληρωτής Υπουργός Οικονομικών κ. Σταϊκούρας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23791"," Άκουσα με ιδιαίτερη προσοχή τις τοποθετήσεις των συναδέλφων και των εισηγητών των κομμάτων.
Θα ήθελα, όμως, να τοποθετηθώ για μισό λεπτό, διότι ακούστηκαν και κάποιες, κατά την εκτίμησή μου, υπερβολικές και άστοχες εκφράσεις, όπως «εντολές της τρόικας», «εξευτελισμός του ελληνικού Κοινοβουλίου», «ποιος κυβερνά αυτή τη χώρα;».","ΧΡΗΣΤΟΣ ΣΤΑΪΚΟΥΡΑΣ",476
"23792"," Απόλυτα, κύριε Υπουργέ. Απόλυτα!","ΕΛΕΝΑ ΚΟΥΝΤΟΥΡΑ",248
"23793"," Στην κατάληξη της τοποθέτησής σας είπατε ότι οι ρυθμίσεις είναι για λίγους. Πριν από λίγο ο κ. Τσούκαλης απάντησε ότι η διάταξη για τις φορολογικές και ασφαλιστικές ρυθμίσεις ήταν ιδιαίτερα γαλαντόμος και ιδιαίτερα γενναιόδωρη. Άρα πώς είναι δυνατόν να είναι για λίγους, όταν άλλα κόμματα της Αντιπολίτευσης ισχυρίζονται ότι υπερψήφισαν πρόσφατα τη διάταξη γιατί ήταν ιδιαίτερα γενναιόδωρη; 
Ως προς την ουσία του ερωτήματος: Η Κυβέρνηση έχει αναλάβει πλήθος νομοθετικών πρωτοβουλιών, στις οποίες η τρόικα είχε και έχει διαφορετικές εκτιμήσεις.
Εξηγούμαι και έχω τοποθετηθεί σε αυτήν την Αίθουσα: Η μείωση του ΦΠΑ στην εστίαση, πριν από περίπου ενάμιση χρόνο, και η διατήρηση του μειωμένου ΦΠΑ στην εστίαση και το 2015, στηρίζεται σε διαφορετικές εκτιμήσεις ημών και της τρόικας. Ψηφίστηκε και υλοποιείται εδώ και ενάμιση χρόνο. 
Η μείωση κατά 30% του ειδικού φόρου κατανάλωσης στο πετρέλαιο θέρμανσης ψηφίστηκε παρά το γεγονός ότι οι εκτιμήσεις οι δικές μας και της τρόικας είναι διαφορετικές. Μάλιστα, από πέρυσι ψηφίστηκαν και διατηρούνται φέτος τα διευρυμένα κριτήρια χορήγησης του επιδόματος αυτού. Και πάλι οι εκτιμήσεις ήταν διαφορετικές. 
Τρίτον, η καταβολή κοινωνικού μερίσματος φέτος ύψους 480 εκατομμυρίων δεν ήταν στον προϋπολογισμό. Όταν συζητούσαμε πριν από έναν χρόνο, ουδείς εδώ μέσα υποστήριζε ότι θα μπορέσει η Κυβέρνηση να μοιράσει 480 εκατομμύρια. 
Τέταρτον, οι περισσότεροι υποστήριζαν ότι δεν θα βρούμε λεφτά για να δώσουμε αυτήν τη μερική, αλλά σημαντική αύξηση στις αποδοχές των στελεχών των Ενόπλων Δυνάμεων, των Σωμάτων Ασφαλείας και των δικαστών. Δεν ήταν στον περσινό προϋπολογισμό. 
Και, τέλος, ουδείς πίστευε ότι θα μπορέσουμε να βελτιώσουμε το πλαίσιο ρυθμίσεων φορολογικών και ασφαλιστικών υποχρεώσεων. Και εδώ είναι η ουσία του θέματος. Επί της ουσίας του θέματος, όμως, πολλοί συνάδελφοι δεν τοποθετήθηκαν.
Η ουσία του θέματος είναι ότι τα χαρακτηριστικά της ρύθμισης δεν αλλάζουν. Έχουμε διαφορετικές εκτιμήσεις, αλλά τα χαρακτηριστικά της ρύθμισης δεν αλλάζουν. Ο αριθμός των δόσεων δεν αλλάζει. Το μειωμένο επιτόκιο δεν αλλάζει. Η χαλάρωση των προϋποθέσεων δεν αλλάζει. Ο αριθμός των δικαιούχων για υπαγωγή στη ρύθμιση ληξιπρόθεσμων οφειλών μέχρι τέλος Σεπτεμβρίου του 2014, δεν αλλάζει, δηλαδή το 97% των ανθρώπων που τότε είχαν οφειλές. Αυτή είναι η αλήθεια και αυτή είναι η ουσία.
Σας ευχαριστώ.","ΧΡΗΣΤΟΣ ΣΤΑΪΚΟΥΡΑΣ",476
"23794"," Τον λόγο έχει ο κ. Καραθανασόπουλος, Κοινοβουλευτικός Εκπρόσωπος του ΚΚΕ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23795"," Ευχαριστώ, κυρία Πρόεδρε.
Η Κυβέρνηση –όχι μόνο οι Υπουργοί, αλλά και οι Βουλευτές της συγκυβέρνησης- κάνει μια φιλότιμη προσπάθεια να αποδείξει ότι τα μέτρα, που με διάφορες τροπολογίες φέρνει η Κυβέρνηση, αποτελούν μέτρα ανακούφισης και ότι, τέλος πάντων, οι θυσίες του λαού αρχίζουν και πιάνουν τόπο. Όμως, η πραγματικότητα είναι τελείως διαφορετική. Δεν έχουμε μέτρα ανακούφισης, αλλά απλά και μόνο έχουμε μία επιβεβαίωση του χαρακτήρα της ταξικής πολιτικής της Κυβέρνησης. 
Να φέρω ένα παράδειγμα: Η ρύθμιση, όπως την αποκαλεί η Κυβέρνηση, για την αντιμετώπιση των κόκκινων δανείων, τι ρύθμιση είναι; Είναι μια τραπεζοκεντρική ρύθμιση, μια ρύθμιση που διευκολύνει και την εξυγίανση του χρηματοπιστωτικού συστήματος, αλλά και τη μεγέθυνση των επιχειρήσεων, διευκολύνει και θωρακίζει τις επιχειρήσεις στον ανταγωνισμό και στην κερδοφορία τους. Γι’ αυτό ακριβώς και η μαγική λέξη της ρύθμισης δεν είναι η αντιμετώπιση των υπερχρεωμένων έστω επιχειρήσεων, αλλά είναι η βιωσιμότητα των επιχειρήσεων. 
Το λέμε αυτό, γιατί μέσα απ’ αυτήν τη διαδικασία, μέσα απ’ αυτήν τη ρύθμιση τι κάνει η Κυβέρνηση; Αφ’ ενός μεν εξυγιαίνει το χρηματοπιστωτικό σύστημα από τα μη εξυπηρετούμενα δάνεια, δηλαδή, εξυγιαίνει το χαρτοφυλάκιο των τραπεζών και αφ’ ετέρου διευκολύνει τη συγκέντρωση του κεφαλαίου στο όνομα της βιώσιμης επιχείρησης.
Απ’ αυτήν την άποψη, εμείς λέμε καθαρά ότι ωφελημένοι δεν πρόκειται να βγουν οι επαγγελματίες, οι αυτοαπασχολούμενοι ή και μικρές, αν το θέλετε, επιχειρήσεις που είναι υπερχρεωμένες στην τράπεζα. 
Αποτελεί και χλευασμό, αν θέλετε, να μιλάτε -από τη συγκυβέρνηση τουλάχιστον ή από τα κόμματα που στηρίζουν τη συγκυβέρνηση- στο όνομα της μικρομεσαίας επιχείρησης ως ραχοκοκαλιά του συστήματος, όταν αυτούς με τη φορολογική πολιτική, με την ασφαλιστική πολιτική, με το άνοιγμα των λεγόμενων «κλειστών επαγγελμάτων» και με μια σειρά άλλα μέτρα τους έχετε οδηγήσει στη βίαιη εκτόπιση από την αγορά.
Απ’ αυτήν την άποψη, δεν πρόκειται να βγουν ωφελημένοι οι πολύ μικροί. Διότι αν κάποιος έχει κλείσει την επιχείρηση την οποία είχε, το μαγαζί το οποίο είχε, σταμάτησε να ασκεί το επάγγελμα, γιατί δεν μπόρεσε να τα φέρει βόλτα, αυτός παραμένει υπερχρεωμένος. Καμμία απολύτως ρύθμιση, καμμία μέριμνα γι’ αυτόν. Και όσοι, όμως, απ’ αυτούς τους μικρούς μπουν στη ρύθμιση, τι έχουμε; Έχουμε λεόντειες προϋποθέσεις με βάση την ισχύ του Κώδικα Δεοντολογίας της Τράπεζας της Ελλάδας. 
Έτσι, λοιπόν, θα είναι δέσμιοι των τραπεζών για όλο το διάστημα μέχρι να αποπληρώσουν το δάνειο -και βεβαίως θα δανειστούν και οι παλιοί- και αν δεν ανταποκριθούν στις απαιτήσεις της νέας ρύθμισης, τότε τα χάνουν όλα τα προηγούμενα και μάλιστα κινδυνεύουν να χάσουν και την περιουσία τους, να εκποιηθεί και η ακίνητη περιουσία την οποία, λέτε, θα τη βάλουν ως υποθήκη, ως υποσημείωση. 
Αν, μάλιστα, κάτι είναι πολύ πιο αποκαλυπτικό για το ποιος είναι αυτός ο οποίος ωφελείται, είναι αυτό που είπε, αν δεν κάνω λάθος, ο Κοινοβουλευτικός Εκπρόσωπος της Νέας Δημοκρατίας: «Σώσαμε τις τράπεζες, τώρα οι τράπεζες πρέπει να σώσουν και τις επιχειρήσεις». 
Οι τράπεζες θα τις σώσουν; Οι τράπεζες, δηλαδή, θα πληρώσουν τη ζημιά; Σοβαρολογείτε; Μιλάτε σοβαρά; Δηλαδή το όποιο κούρεμα των δανείων γίνει, θα το επωμιστούν οι τράπεζες ή θα κληθεί να το πληρώσει ο φορολογούμενος, από τη στιγμή που υπάρχει σαφής, ρητή διάταξη μέσα ότι όποια ζημιά καταγράφουν οι τράπεζες από τη συγκεκριμένη ρύθμιση θα μπορέσουν να την εκπέσουν σε δεκαπέντε ισόποσες δόσεις; Τι σημαίνει αυτό; Μικρότερα φορολογικά έσοδα. Και στο πλαίσιο της δημοσιονομικής πειθαρχίας για να καλυφθεί αυτό το κενό των λιγότερων φορολογικών εσόδων, θα κληθούν να το πληρώσουν τα μόνιμα υποζύγια, τα λαϊκά στρώματα. 
Άρα οι φορολογούμενοι θα κληθούν να σώσουν τις τράπεζες αλλά και τη βιωσιμότητα των επιχειρήσεων για μια ακόμα φορά. Να γιατί είναι ταξική η ρύθμιση. 
Από αυτή την άποψη, δεν μας κάνει εντύπωση η κριτική των υπόλοιπων κομμάτων, των κομμάτων που δρουν μέσα στο πλαίσιο του συστήματος, που εξωραΐζουν το σύστημα. Για τι σας κατηγορούν; Ότι φέρνετε με καθυστέρηση τη ρύθμιση αυτή και, τέλος πάντων, ποιος θα κρίνει τη βιωσιμότητα, αν θα την κρίνει η τράπεζα ή μία τριμελής επιτροπή. Αυτό είναι το ζήτημα; 
Γιατί δεν κάνουν διαφορετικού είδους κριτική; Διότι ακριβώς με τις προτάσεις που έχουν καταθέσει, είτε ο ΣΥΡΙΖΑ είτε οι Ανεξάρτητοι Έλληνες, αγωνιούν και αυτοί για την εξυγίανση του χρηματοπιστωτικού συστήματος. Έχετε κοινή αγωνία και Κυβέρνηση και Αξιωματική Αντιπολίτευση και Ανεξάρτητοι Έλληνες, για το πώς θα εξυγιανθεί το χρηματοπιστωτικό σύστημα, μετατρέποντας ουσιαστικά αυτούς οι οποίοι έχουν δανειστεί σε ομήρους των τραπεζών. Σε ομήρους τους μετατρέπετε, όταν λέτε ότι θα παραταθεί η αποπληρωμή των δανείων για δέκα, δεκαπέντε, είκοσι χρόνια. Έχουν να χάσουν τίποτα οι τράπεζες; Τα δάνειά τους θα εξυπηρετούνται, θα μετατραπούν, δηλαδή, σε εξυπηρετούμενα δάνεια και ταυτόχρονα ο δανειολήπτης θα πληρώσει έναν σκασμό τόκους για να μπορέσει μετά από δεκαπέντε, είκοσι χρόνια να αποπληρώσει το δάνειό του. 
Άρα οι τράπεζες θα παραμείνουν ωφελημένες. 
Γιατί η κριτική είναι αυτή; Διότι βρίσκεστε στην ίδια όχθη, στην αγωνία, δηλαδή, για το πώς θα σωθούν οι επιχειρηματικοί όμιλοι, πώς θα επιτευχθεί η καπιταλιστική ανάπτυξη, που η καπιταλιστική ανάπτυξη έχει ως προϋπόθεση έναν φθηνό εργαζόμενο χωρίς συγκροτημένα δικαιώματα. Προϋποθέτει την εκμετάλλευση του εργαζομένου, προϋποθέτει το ξεκλήρισμα των επαγγελματιών, των αυτοαπασχολούμενων, της φτωχομεσαίας αγροτιάς, στο όνομα της δράσης των μονοπωλιακών ομίλων. 
Γι’ αυτόν, ακριβώς, τον λόγο κι η αντιπαράθεση που γίνεται είναι αποπροσανατολιστική, κατά τη γνώμη μας, για τον λαό. Προσπαθεί και η Κυβέρνηση από τη μια μεριά, αλλά και η Αξιωματική Αντιπολίτευση από την άλλη, να εγκλωβίσει και να ενσωματώσει τη λαϊκή δυσαρέσκεια σε ανώδυνες για το σύστημα λύσεις. Γιατί και η δική σας λύση για τις υπερχρεωμένες επιχειρήσεις ή αύριο η λύση που θα φέρετε για τα υπερχρεωμένα νοικοκυριά με τη λύση την οποία προτείνουν, είναι ίδια. Έχει κοινό πυρήνα, κοινή αφετηρία. 
Αντίθετα, η πρόταση του ΚΚΕ βρίσκεται στην απέναντι όχθη. Γιατί με την πρότασή μας αμφισβητούμε το ίδιο το χρηματοπιστωτικό σύστημα, που αποτελεί τον πυρήνα, την καρδιά του κεφαλαιοκρατικού συστήματος. Και γι’ αυτόν ακριβώς τον λόγο προσφέρει επί της ουσίας ανακούφιση στα υπερχρεωμένα νοικοκυριά. 
Για τι μιλάμε στην πρότασή μας αυτή; Μιλάμε για κούρεμα, διαγραφή των τόκων, διαγραφή των πανωτοκίων και του ανατοκισμού που έχει γίνει, για κούρεμα του αρχικού κεφαλαίου έως 50%, για όσους παραμένουν άνεργοι να μην πληρώνουν για όσο διάστημα θα είναι άνεργοι χωρίς αυτό να γεννάει τόκους και καθορισμό για το υπόλοιπο που θα μείνει σταθερού επιτοκίου, 1,5% για τα νοικοκυριά και 2% για τους αυτοαπασχολούμενους και τους φτωχούς αγρότες. Και, βεβαίως, σταμάτημα οποιονδήποτε διώξεων. 
Να, λοιπόν, πώς είναι εντελώς διαφορετική η πρόταση του ΚΚΕ, που απαντά επί της ουσίας στις ανάγκες των υπερχρεωμένων νοικοκυριών, των υπερχρεωμένων επαγγελματιών και αγροτών και όχι στις ανάγκες της βιωσιμότητας των επιχειρηματικών ομίλων και του χρηματοπιστωτικού συστήματος.
Η ίδια λογική βρίσκεται στον πυρήνα της υπόθεσης για τις ληξιπρόθεσμες οφειλές, που ξαναήρθε πάλι στην κουβέντα. Ποια ήταν η κριτική που έκανε τότε το ΚΚΕ πριν από δύο εβδομάδες; Ότι είναι μία ρύθμιση που, αντί να ανακουφίζει αυτούς που χρωστούν στην εφορία και στα ασφαλιστικά ταμεία, επιδιώκει πώς αυτόν τον κόσμο, τα λαϊκά στρώματα, θα τους βάλει στο τρόκολο, δηλαδή πώς θα τους εξαναγκάσει να πληρώσουν αυτά τα οποία χρωστούν, για να μειωθούν οι ληξιπρόθεσμες οφειλές, μετατρέποντάς τους σε ομήρους είτε της εφορίας είτε των ασφαλιστικών ταμείων για επτά, οκτώ ή και δέκα χρόνια, εφόσον μπουν στη ρύθμιση για μέχρι εκατό δόσεις. 
Ποια θα ήταν η πραγματική ανακούφιση σε αυτούς που είναι υπερχρεωμένοι; Να κουρευτούν τα χρέη τα οποία έχουν προς την εφορία. Δηλαδή, δεν καταλαβαίνω, τα χαράτσια πρέπει να τα νομιμοποιήσει και να τα αποδεχθεί ο λαός; Και όταν δεν μπορεί να τα πληρώσει, γιατί του μειώσατε τους μισθούς, τις συντάξεις, γιατί έμεινε ένα πολύ μεγάλο κομμάτι του εργατικού δυναμικού άνεργο; Δεν φθάνει, λοιπόν, που από τη μία μεριά υπέστη μία μεγάλη επίθεση και επιδείνωση της θέσης του, από την άλλη τον υπερφορολογείτε και από πάνω και του λέτε «κοίταξε, είσαι υπερφορολογημένος, χρωστάς και τα μαλλιά της κεφαλής σου και για δέκα με δεκαπέντε χρόνια θα είσαι όμηρος της εφορίας και θα χορεύεις στον ρυθμό που θα δίνει ο εκάστοτε Υπουργός Οικονομικών με τις όποιες ρυθμίσεις έχει». Και αυτή την ανεπαρκή, την ανάπηρη ρύθμιση έρχεστε τώρα να την συρρικνώσετε ακόμη περισσότερο, ικανοποιώντας τις απαιτήσεις της Ευρωπαϊκής Ένωσης. 
Τι είναι όλα αυτά τα μέτρα, λοιπόν, τα οποία φέρνετε; Είναι μέτρα τα οποία δεν αμφισβητούν –και το λέει πολύ καθαρά η αιτιολογική έκθεση της τροπολογίας για την επιστροφή των αναδρομικών- τη δημοσιονομική πορεία της χώρας. Δεν πρέπει να αμφισβητηθεί η δημοσιονομική εξυγίανση, η δημοσιονομική πειθαρχία. Και αυτή η μαγική φράση, η δημοσιονομική εξυγίανση και πειθαρχία, δεν επιτρέπει την επιστροφή του συνόλου των αναδρομικών, όχι μόνο στους ένστολους και τους δικαστικούς, αλλά και στον κόσμο που του μείωσατε τους μισθούς και τις συντάξεις, που καταργήσατε τον δέκατο τρίτο και δέκατο τέταρτο μισθό, την δέκατη τρίτη και δέκατη τέταρτη σύνταξη. Δεν επιτρέπει αυτή η δημοσιονομική πειθαρχία το «κούρεμα» των χρεών προς τις εφορίες και τα ασφαλιστικά ταμεία, δεν επιτρέπει να αποκαταστήσετε τους αποταμιευτές ομολογιούχους. 
Αυτή τη δημοσιονομική πειθαρχία, βεβαίως, δεν την επιβάλλει η τρόικα. Δεν είναι επιταγή της τρόικας, την επιβάλλει η ίδια η Ευρωπαϊκή Ένωση με τη νέα οικονομική διακυβέρνηση και το σύστημα το οποίο έχει καθιερώσει, το ευρωπαϊκό εξάμηνο του αυστηρού ελέγχου των προϋπολογισμών των κρατών-μελών, δηλαδή του μνημονίου διαρκείας που ισχύει για όλα τα κράτη-μέλη της Ευρωπαϊκής Ένωσης, για όλους τους λαούς, είτε φύγει αύριο η τρόικα από την Ελλάδα είτε δεν φύγει. Όσο θα παραμένουμε εντός των τειχών της Ευρωπαϊκής Ένωσης, τόσο ο λαός θα καλείται να πληρώνει αυτή τη δημοσιονομική εξυγίανση και πειθαρχία στο όνομα της θωράκισης της ανταγωνιστικότητας και της κερδοφορίας των επιχειρηματικών ομίλων.
Θυσιάζετε, λοιπόν, την ικανοποίηση των σύγχρονων και διευρυμένων λαϊκών αναγκών, μετατρέπετε τον κόσμο σε επαίτες μέσα από το λεγόμενο ελάχιστο εγγυημένο εισόδημα που τους λέτε εσείς ή της διασφάλισης ενός κατώτερου επιπέδου διαβίωσης που λέει ο ΣΥΡΙΖΑ. Σε επαίτες, λοιπόν, μετατρέπετε τον κόσμο, μόνο και μόνο για να θωρακιστεί η πορεία ανάπτυξης της καπιταλιστικής οικονομίας και της κερδοφορίας, μόνο και μόνο για να παραμείνουμε σταθερά στοχοπροσηλωμένοι στον ευρωμονόδρομο.
Γι’ αυτόν ακριβώς τον λόγο και επειδή η πολιτική σας είναι τόσο αντιλαϊκή και ταξική, θωρακίζετε το ίδιο το καπιταλιστικό σύστημα και την εξουσία σας απέναντι στις δίκαιες αγωνιστικές κινητοποιήσεις των εργαζόμενων, του λαού και της νεολαίας. Και στον πυρήνα αυτής της θωράκισης είναι η αντιδραστική λογική του «νόμος και τάξη» απέναντι στο οργανωμένο κίνημα, που αν δεν το βάλετε στο τρόκολο για να το χειραγωγήσετε, για να επιλέγει απλά και μόνο ποιος θα είναι στην κυβέρνηση σήμερα ή αύριο, το οδηγείτε στον γύψο. 
Έτσι, λοιπόν, η προκλητική ενέργεια των πρυτάνεων για αναστολή της λειτουργίας των πανεπιστημιακών ιδρυμάτων και των σχολών ήρθε και εφαρμόστηκε με τη συνδρομή και την επιστράτευση των ΜΑΤ, που εμπόδισαν τα μαθήματα και τις συλλογικές δραστηριότητες. Επιτέθηκαν τα ΜΑΤ και χτύπησαν φοιτητές και νέους ανθρώπους.
Από αυτή την άποψη, έπιασαν τόπο πραγματικά τα συγχαρητήρια του κ. Σαμαρά και του κ. Λοβέρδου απέναντι στον πρύτανη. Γι’ αυτό ακριβώς το λέω. Και δεν φταίει μόνο ο πρύτανης, την κύρια ευθύνη για αυτή την εξέλιξη την έχει η Κυβέρνηση. Γι’ αυτό ακριβώς η αντεκπαιδευτική πολιτική, η συσσώρευση των προβλημάτων στους φοιτητές πάει χέρι-χέρι με τον αυταρχισμό και την καταστολή της συλλογικής δράσης.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"23796"," Κύριε Καραθανασόπουλε, ολοκληρώστε σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23797"," Ολοκληρώνω, κυρία Πρόεδρε. 
Μετατρέψατε, λοιπόν, τα πανεπιστήμια σε επιχειρήσεις και τώρα τα μετατρέπετε σε πανεπιστήμια-επιχειρήσεις-φυλακές. Βεβαίως, η απάντηση η οποία πρέπει να δοθεί, δεν μπορεί να είναι άλλη, παρά η μεγαλύτερη αποφασιστικότητα να οργανώσει ο λαός την πάλη του, τον αγώνα του ενάντια στην ταξική πολιτική, ενάντια σε αυτούς που υποστηρίζουν τη συγκεκριμένη ταξική πολιτική, σημαδεύοντας σωστά στην καρδιά του θηρίου και το θηρίο είναι αυτό το σύστημα που οδηγεί τον λαό στη φτώχεια και την εξαθλίωση, μόνο και μόνο για να έχουν κέρδη οι καπιταλιστές και οι κεφαλαιοκράτες. Και η καλύτερη καταγγελία της σημερινής σας στάσης απέναντι στους φοιτητές είναι η μαζική συμμετοχή του λαού στις εκδηλώσεις για το Πολυτεχνείο και στην πορεία ενάντια στην Αμερικάνικη Πρεσβεία.
Ευχαριστώ πολύ, κυρία Πρόεδρε, και για την ανοχή που μου δείξατε.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"23798"," Και εμείς ευχαριστούμε, κύριε Καραθανασόπουλε.
Εισερχόμαστε τώρα στο στάδιο των δευτερολογιών των εισηγητών και των ειδικών αγορητών.
Ο κ. Ιωάννης Κεφαλογιάννης από τη Νέα Δημοκρατία έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23799"," Ευχαριστώ, κυρία Πρόεδρε.
Θα κάνω εξάλλου μια μερική χρήση της δευτερολογίας μου, καθώς κατά τη χθεσινή μου τοποθέτηση επί των άρθρων και των τροπολογιών αναφέρθηκα στην πολύ σημαντική ρύθμιση για τα κόκκινα δάνεια των επιχειρήσεων, καθώς και σε εκείνη για την αποκατάσταση των περικοπών στους ενστόλους.
Κυρίες και κύριοι συνάδελφοι, όπως ανέφερα και στη χθεσινή μου τοποθέτηση, ανάμεσα στις λοιπές διατάξεις και προβλέψεις του υπό συζήτηση νομοσχεδίου του Υπουργείου Δικαιοσύνης, Διαφάνειας και Ανθρωπίνων Δικαιωμάτων, εξετάζεται και η προτεινόμενη τροπολογία του Υπουργείου Ανάπτυξης και Ανταγωνιστικότητας, μέτρα για την αντιμετώπιση των επιπτώσεων της οικονομικής κρίσης και την ενίσχυση της απασχόλησης, κίνητρα για τη ρύθμιση χρεών μικρών επιχειρήσεων και επαγγελματιών προς χρηματοδοτικούς φορείς και έκτακτες διαδικασίες ρύθμισης οφειλών επιχειρήσεων ή όπως αναφέρεται η τροπολογία για τα κόκκινα δάνεια των επιχειρήσεων.
Για μια ακόμα φορά, η προσπάθεια της Κυβέρνησης για να αντιμετωπίσει χειρότερη οικονομική κρίση της Ελλάδος εδώ και δεκαετίες, συναντά τη δημαγωγική οργή της Αξιωματικής Αντιπολίτευσης, της οποίας το μοναδικό επιχείρημα αυτή τη φορά εστιάζεται, όχι τόσο στο περιεχόμενο της παρούσας τροπολογίας για τη ρύθμιση-ελάφρυνση των μικρών επιχειρήσεων και επαγγελματιών, αλλά σε σχέση με τον τρόπο που αυτή κατατέθηκε και στον χρόνο που αυτή κατατέθηκε.
Αλήθεια, πότε και με ποιον τρόπο θα βόλευε την Αξιωματική Αντιπολίτευση να γίνει η μεγαλύτερη αναδιάρθρωση ιδιωτικών χρεών που πνίγουν την ελληνική οικονομία, υπονομεύοντας την ανταγωνιστικότητά της μακροπρόθεσμα; Σε αυτού του είδους τα επιχειρήματα και την υποκριτική στάση, κυρίες και κύριοι συνάδελφοι, δεν έχουμε σκοπό να δώσουμε βάση. Ούτε και θα ανακόψει η Κυβέρνηση τη συνολική προσπάθεια των μελών της για να λυθούν τα απαραίτητα εκείνα μέτρα που απαιτούνται για να εξακολουθήσουμε να είμαστε συνεπείς στις υποχρεώσεις μας.
Γνωρίζουμε ότι το κοινωνικό κόστος των μεταρρυθμίσεων έχει ξεπεράσει τις εκτιμήσεις μας, αλλά και τα όρια αντοχής της κοινωνίας. Γνωρίζουμε, επίσης, ότι δεν μπορούμε να παίζουμε με ανεύθυνες ρητορείες, όταν πρόκειται για το μέλλον του τόπου μας και αυτό, γιατί ο Έλληνας πολίτης θα είναι εκείνος ο οποίος θα κληθεί να πληρώσει τα εύκολα λόγια και τις μεγάλες διακηρύξεις της Αξιωματικής Αντιπολίτευσης. Και μάλιστα το έχουμε ξαναδεί αυτό το έργο πριν μερικά χρόνια.
Στο σημείο αυτό, θα ήθελα πολύ σύντομα να περάσω στην ουσία του πράγματος και να αναφερθώ σε ορισμένες από τις προβλέψεις της υπό συζήτησης τροπολογίας, οι οποίες χρήζουν αναφοράς. 
Βασικός στόχος της υπό συζήτηση τροπολογίας είναι η ελάφρυνση των επιχειρηματιών και των μικρών επιχειρήσεων που αποτελούν τη ραχοκοκαλιά της οικονομίας μας και η ταυτόχρονη ικανοποίηση και τακτοποίηση των εκκρεμοτήτων τους προς το δημόσιο, τους φορείς κοινωνικής ασφάλισης, στις τράπεζες κ.ο.κ..
Με τον τρόπο αυτό αισιοδοξούμε ότι η οικονομική δραστηριότητα θα ενισχυθεί, χωρίς να δημιουργηθούν νέα προβλήματα, διασφαλίζοντας παράλληλα δημοσιονομικό όφελος εκατομμυρίων ευρώ από την είσπραξη των φόρων, την πληρωμή των ασφαλιστικών ταμείων και εισφορών και άλλων ασήμαντων λεπτομερειών που η Αξιωματική Αντιπολίτευση ξεχνά να μας πει πώς θα τα εξασφαλίσει.
Στις διατάξεις τής ανά χείρας τροπολογίας προβλέπεται η εισαγωγή έκτακτης διαδικασίας ρύθμισης οφειλών επιχειρήσεων με δεσμευτική δύναμη για το σύνολο των μισθωτών, όπως προβλέπει το άρθρο 3 και εισαγωγή έκθεσης διαδικασίας ειδικής διαχείρισης νομικών ή φυσικών προσώπων με εμπορική δραστηριότητα, όπως προβλέπει το άρθρο 9 και τέλος, η σύσταση επιτροπής παρακολούθησης και συντονισμού της υλοποίησης των θεσπιζομένων μέτρων με στόχο την ταχεία και αποτελεσματική εφαρμογή τους.
Εκεί που κάποιοι βλέπουν επικοινωνιακά παιχνίδια της Κυβέρνησης σε βάρος των πολιτών, εκατόν ογδόντα χιλιάδες μικρές και μικρομεσαίες επιχειρήσεις αναμένεται να λάβουν μια πολύ σημαντική ανάσα. Εκεί που οι ίδιοι άνθρωποι βλέπουν συνωμοσίες, τριακόσιοι πενήντα χιλιάδες συμπολιτών μας θα διατηρήσουν τις θέσεις εργασίας τους.
Κυρίες και κύριοι συνάδελφοι, θα ήθελα να επισημάνω την προβλεπόμενη βάσει του άρθρου 21 παράγραφος 2 αύξηση του μετοχικού κεφαλαίου του Εθνικού Ταμείου Επιχειρηματικότητας και Ανάπτυξης κατά 100 εκατομμύρια ευρώ. Τα χρήματα αυτά θα εισφέρονται σε μετρητά από το Πρόγραμμα Δημοσίων Επενδύσεων του ελληνικού δημοσίου προκειμένου να επιτύχουμε την ενεργή υποστήριξη της επιχειρηματικότητας των μικρομεσαίων οικονομικών μονάδων και τη δημιουργία προστιθέμενης αξίας στον χώρο των μικρομεσαίων επιχειρήσεων που δραστηριοποιούνται στην ελληνική επικράτεια.
Όμως, θα ήθελα να σταθώ σε μία ακόμη τροπολογία, η οποία αφορά τον επανακαθορισμό των μηνιαίων αποδοχών και συντάξεων των στρατιωτικών των Ενόπλων Δυνάμεων και του ένστολου προσωπικού των Σωμάτων Ασφαλείας και την τακτοποίηση των μισθολογικών και συνταξιοδοτικών εκκρεμοτήτων που αφορούν τους δικαστές. 
Με τις υπ’ αριθμόν 2192 και 2196 αποφάσεις του 2014 η ολομέλεια του Συμβουλίου της Επικρατείας δικαίωσε τους ενστόλους όλων των Σωμάτων, εν ενεργεία και αποστράτους, για τις αναδρομικές μειώσεις των αποδοχών τους. Αυτός είναι και ο λόγος για τον οποίο η ελληνική Κυβέρνηση, συμμορφούμενη προς τις επιταγές της ελληνικής δικαιοσύνης, προχώρησε στη μερική έστω ικανοποίηση των αιτημάτων των Ενόπλων Δυνάμεων, των Σωμάτων Ασφαλείας και των δικαστών.
Ανέφερα και κατά τη χθεσινή μου τοποθέτηση ότι η εν λόγω περικοπή δεν έγινε παρά ως ύστατη λύση σε μια περίοδο όπου τα οικονομικά της χώρας ήταν σε ένα κρίσιμο σημείο οπότε με απόφαση του Αναπληρωτή Υπουργού Οικονομικών, που εκδόθηκε στο πλαίσιο του ν.4093/2012 με το οποίο εγκρίθηκε το Μεσοπρόθεσμο Πλαίσιο Δημοσιονομικής Στρατηγικής για την τριετία 2013-2016, έγιναν οι επίμαχες περικοπές των αποδοχών.
Παρά το γεγονός ότι οι ίδιοι λόγοι εξακολουθούν να ισχύουν, οι σημερινές ευνοϊκότερες δημοσιονομικές συνθήκες της χώρας επιτρέπουν στην Κυβέρνηση να διορθώσει έστω και μερικώς την αδικία αυτή σε βάρος των ανδρών και γυναικών που θέτουν εαυτόν καθημερινά στην υπηρεσία του πολίτη.
Από την άλλη μεριά, οφείλουμε να παραδεχθούμε ότι η καταβολή ολόκληρου του ποσού των αναδρομικών θα επιβάρυνε τον κρατικό προϋπολογισμό με 830 εκατομμύρια ευρώ, τα οποία έπρεπε να κοπούν από κάπου αλλού –και αυτό είναι μία πραγματικότητα. Με την παρούσα τροπολογία επιτυγχάνεται η μερική δικαίωση και η οικονομική αποκατάσταση όλων εκείνων που αδικήθηκαν αλλά ταυτόχρονα εξασφαλίζεται και η ομαλή εκτέλεση του κρατικού προϋπολογισμού.
Κυρίες και κύριοι συνάδελφοι, είναι σημαντικό να καταλάβουμε όλοι μας ότι οι δύο τροπολογίες που ανέφερα έχουν ως στόχο τη διόρθωση αδικιών και παραβλέψεων του παρελθόντος. 
Από τη μία πλευρά, έχουμε τα θετικά σημάδια ανάκαμψης της οικονομίας και από την άλλη πλευρά, δυστυχώς, εξακολουθούν να υπάρχουν καταστάσεις και κακές πρακτικές, οι οποίες επιβραδύνουν και υπονομεύουν την προσπάθεια όλων μας, ώστε να βγει η χώρα από την κρίση.
Οι νομοθετικές προτάσεις της Κυβέρνησης μέσα από το παρόν σχέδιο νόμου και τις τροπολογίες που το συνοδεύουν αποτελούν συνέχεια της ευρύτερης κυβερνητικής προσπάθειας να επαναφέρει τη χώρα στα πόδια της. Λύσεις υπάρχουν για όλα. Όμως, απαιτείται χρόνος καθώς και ειλικρινής και επιμελής προσπάθεια από όλους μας. 
Πιστεύω ότι έπειτα από τα τραγικά αυτά χρόνια που περάσαμε όλοι μας αν μη τι άλλο θα εκτιμήσουμε ακριβώς τις καταστάσεις και δεν θα δώσουμε βάση σε άδειες υποσχέσεις και εύκολες λύσεις. Ούτε το ένα ούτε το άλλο θα επαναφέρουν τη χώρα στην πολιτική και οικονομική σταθερότητα που απαιτείται ώστε να μπορέσει η ελληνική κοινωνία να ανακάμψει από αυτήν την τραγική κατάσταση.
Θα έπρεπε όλοι πλέον να έχουμε καταλάβει τη βαρύτητα των περιστάσεων και πιστεύω ότι ο ελληνικός λαός δεν θα πέσει ξανά στην παγίδα εκείνων που ανέξοδα τάζουν. 
Εκείνο που χρειάζεται η χώρα μας είναι η σκληρή δουλειά, ο εκσυγχρονισμός και η εξυγίανση του κρατικού μηχανισμού, η επένδυση στην υγεία και στην παιδεία και η εμπιστοσύνη ότι μπορούμε να τα καταφέρουμε. Δεν θα είναι η πρώτη φορά στην ιστορία μας που καταφέραμε το κατά άλλους αδύνατο. Χρειάζεται ομοψυχία, σοβαρότητα και εθνική συνεννόηση. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΚΕΦΑΛΟΓΙΑΝΝΗΣ",224
"23800"," Ευχαριστούμε.
Ο κ. Χρήστος Γκόκας από το ΠΑΣΟΚ έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23801"," Ευχαριστώ, κυρία Πρόεδρε.
Κυρίες και κύριοι συνάδελφοι, θα ήθελα να κάνω μια αναφορά σε σχέση με τα γεγονότα της Νομικής. Νομίζω ότι η κοινή λογική μπορεί και πρέπει πλέον να αξιολογεί και τη δράση αλλά και τον λόγο όλων όσοι αδυνατούν να προσαρμοστούν σε μια διαφορετική εποχή, με άλλες προτεραιότητες και την ανάγκη αλλαγής νοοτροπίας σε όλα τα επίπεδα. Μπορούν όλα να λειτουργήσουν κανονικά χωρίς εκπτώσεις είτε ελευθερίας είτε δημοκρατίας είτε του δικαιώματος στη μόρφωση.
Επίσης, η επέτειος του Πολυτεχνείου πρέπει να εκπέμπει μήνυμα ενότητας για τους Έλληνες και έχουμε χρέος όλοι μας να περιφρουρήσουμε την ομαλότητα στο πλαίσιο των εκδηλώσεων για την επέτειο αυτή. 
Προχωράω στη σημερινή μας συζήτηση που είναι αφιερωμένη στις τροπολογίες. Αυτή η συζήτηση γίνεται σε μία συγκυρία όπου οι εξελίξεις, ιδιαίτερα στον τομέα της οικονομίας, είναι κρίσιμες σε σχέση με τον βασικό εθνικό μας στόχο, δηλαδή την έξοδο από την κρίση και την υλοποίηση ενός σχεδίου ανασυγκρότησης -παραγωγικής και αναπτυξιακής αλλά και στην επόμενη μέρα. 
Οι εξελίξεις αυτές περνούν μέσα από τη σκληρή διαπραγμάτευση για την ολοκλήρωση του προγράμματος. Είναι μία κορυφαία στιγμή εθνικής προσπάθειας, όπου θα περίμενε κανείς συναίνεση, συνεννόηση και συμμετοχή όλων των δημοκρατικών πολιτικών δυνάμεων. 
Εμείς, κυρίες και κύριοι συνάδελφοι, σε αυτή την προσπάθεια είμαστε παρόντες. Ας αναλογιστούν τις ευθύνες τους όσοι δεν συμμετέχουν σε αυτή την προσπάθεια και ιδίως όσοι υπονομεύουν τον εθνικό μας στόχο και την πορεία σε μία διαφορετική, καλύτερη επόμενη μέρα για τον ελληνικό λαό. 
Κυρίες και κύριοι συνάδελφοι, μετά τη νομοθετική πρωτοβουλία για τις ληξιπρόθεσμες οφειλές προς το δημόσιο και τα ασφαλιστικά ταμεία και την αναμενόμενη νομοθετική πρωτοβουλία για τα στεγαστικά δάνεια με βασική αρχή τον ορισμό ενός λογικού και δίκαιου πλαισίου προστασίας για την πρώτη κατοικία, μία από τις προς συζήτηση τροπολογίες σήμερα αφορά στη ρύθμιση χρεών μικρών επιχειρήσεων και επαγγελματιών προς τις τράπεζες, τα λεγόμενα κόκκινα δάνεια. Για όλα αυτά υπάρχουν πολύμηνες, συνεχείς προτάσεις και παρεμβάσεις από την Κοινοβουλευτική Ομάδα του ΠΑΣΟΚ, που είναι γνωστές. 
Θέλω να επισημάνω κατ’ αρχάς και από την πλευρά μου τον τρόπο που ήρθε προς συζήτηση, δηλαδή ως τροπολογία κατευθείαν στην Ολομέλεια χωρίς να περάσει από τις αρμόδιες επιτροπές. Νομίζω ότι αυτή η διαδικασία αδικεί την όλη προσπάθεια που γίνεται και η οποία ανταποκρίνεται πραγματικά στις απαιτήσεις ενός σημαντικού τμήματος της αγοράς, ενός σημαντικού αριθμού οφειλετών. 
Είναι πολύ γνωστό το πολύ μεγάλο ύψος των κόκκινων δανείων -είναι πάνω από 70 δισεκατομμύρια ευρώ συνολικά προς τις τράπεζες- αλλά και η ανάγκη μέσα από ρυθμίσεις να αναπνεύσουν πολλές επιχειρήσεις που μπορούν να σωθούν. Μπορεί να μη λύνουμε το σύνολο του προβλήματος, ωστόσο έχουμε μπροστά μας ένα θετικό βήμα που αναφέρεται σε εκατόν ογδόντα χιλιάδες πολίτες και επιχειρήσεις. 
Θέλω να πιστεύω ότι αφορά, ενδιαφέρει και θα τύχει της ανάλογης εφαρμογής και από την πλευρά των τραπεζών. Διαφορετικά, το αδιέξοδο θα αφορά και τις ίδιες και συνολικά την ελληνική οικονομία. 
Με μία γενική παρατήρηση στο σημείο αυτό, τα τελευταία δύσκολα χρόνια είτε από αδυναμίες είτε από ολιγωρίες και διστακτικότητες του τραπεζικού συστήματος χάθηκαν δυνατότητες και ευκαιρίες ιδιαίτερα για επιχειρήσεις στον τομέα των εξαγωγών που είναι ένας από τους λίγους τομείς που είχαν θετικά αποτελέσματα αυτά τα χρόνια. Πιστεύω ότι οι αξιολογήσεις δεν θα επιτρέψουν να επαναληφθούν παρόμοια φαινόμενα πια. 
Έτσι λοιπόν, στο πρώτο ζήτημα σχετικά με τις ανησυχίες για την εφαρμογή του νόμου, κυρίως όσον αφορά στο κριτήριο της βιωσιμότητας, και από τον εισηγητή μας κ. Ρήγα και από τον Κοινοβουλευτικό μας Εκπρόσωπο κ. Κουτσούκο έχει επισημανθεί η ανάγκη να υπάρχει ενισχυμένη πρόβλεψη ελέγχου εφαρμογής του νόμου που θα ψηφιστεί. 
Πρέπει να διευκρινιστεί επίσης ότι η πρόβλεψη για τις ρυθμίσεις που αφορούν και τα δάνεια με εγγύηση του ελληνικού δημοσίου, που ήταν επίσης μία από τις προτάσεις μας προς τον κ. Δένδια, περιλαμβάνει και τη χρονική επιμήκυνση εξόφλησης των δανείων αυτών στο πλαίσιο της ρύθμισης με την ταυτόχρονη χρονική επέκταση της εγγύησης του ελληνικού δημοσίου.
Κρίσιμη είναι επίσης η παράμετρος των επιτοκίων, σε όλες τις περιπτώσεις, για την ενίσχυση της δυνατότητας παραμονής των επιχειρήσεων στη ρύθμιση, ενώ θα πρέπει να εξεταστεί και η δυνατότητα ένταξης στη ρύθμιση αυτή επιχειρηματικών δανείων επιχείρησης, της οποίας έχουν κατασχεθεί λογαριασμοί με άρση της κατάσχεσης και βέβαια με τις λοιπές προϋποθέσεις που ισχύουν και για τις άλλες επιχειρήσεις. 
Είναι, δε, πάρα πολύ σημαντικό για εμάς και έχει ήδη επισημανθεί από τους συναδέλφους μου της Κοινοβουλευτικής Ομάδας του ΠΑΣΟΚ ότι για λόγους δικαιοσύνης και ισότιμης μεταχείρισης θα πρέπει να υπάρξει πολιτική δέσμευση για την προώθηση διαδικασίας που θα επιβραβεύει τους συνεπείς δανειολήπτες. Οι συνεπείς δανειολήπτες δεν πρέπει να βρεθούν και να αισθανθούν αδικημένοι ή ριγμένοι ή -να το πω πιο απλά- κορόιδα. Έτσι, λοιπόν, πρέπει να υπάρξουν σωστές και δίκαιες προβλέψεις και για αυτούς, ώστε από εδώ και πέρα να αποτελεί κίνητρο η συνέπεια –αυτονόητη κατά τα άλλα- από την πλευρά του κάθε δανειολήπτη. 
Επίσης, κύριοι Υπουργοί, υπάρχει μια εκκρεμότητα που αφορά στις ληξιπρόθεσμες οφειλές προς το δημόσιο -αναφέρθηκε πριν σε αυτό ο συνάδελφος κ. Κουτσούκος- που είναι μεγαλύτερες από ένα εκατομμύριο ευρώ. Ενώ υπάρχει πρόβλεψη για ένταξη στις ρυθμίσεις του προηγούμενου νόμου, του ν. 4305/2014, για αυτούς οι οποίοι θα ενταχθούν στον υπό ψήφιση νόμο και συγχρόνως έχουν ληξιπρόθεσμες οφειλές προς το δημόσιο πάνω από ένα εκατομμύριο ευρώ με την αντίστροφη πορεία που προβλέπεται μετά τη νομοθετική βελτίωση. Αντίθετα, μένουν χωρίς αυτή τη δυνατότητα όσοι δεν έχουν λόγο να ενταχθούν στον υπό ψήφιση νόμο -όσοι παραδείγματος χάριν, δεν χρωστούν στις τράπεζες- ιδιαίτερα στην περίπτωση που οι ληξιπρόθεσμες οφειλές αφορούν μη φορολογικές υποχρεώσεις, όπως, παραδείγματος χάριν, τα πάσης φύσεως πρόστιμα, για τα οποία επιπλέον θα πρέπει να διευκρινιστεί καθαρά -κι αν πρέπει, να επαναδιατυπωθεί- ότι περιλαμβάνονται στη ρύθμιση του ν. 4305/2014 για τις ληξιπρόθεσμες οφειλές προς το δημόσιο, όπως τουλάχιστον μέχρι σήμερα έχει ψηφιστεί. 
Επίσης, θα πρέπει να σταματήσουμε να έχουμε τα φαινόμενα να παρακρατούνται εισπράξεις από το δημόσιο από επιχειρήσεις που έχουν ενταχθεί στη ρύθμιση από τη στιγμή που αυτά τα ποσά αφορούν πόρους που είναι απαραίτητοι και κρίσιμοι για τη συνέχιση της λειτουργίας τους και την επιβίωση τους. 
Κυρίες και κύριοι συνάδελφοι, μας απασχολεί όλους η αποτελεσματικότητα της κάθε ρύθμισης. Ιδιαίτερα όμως για τη συγκεκριμένη ρύθμιση θα πρέπει να δούμε και να αξιολογήσουμε και το εύρος της εφαρμογής της και τα αποτελέσματα της κι αν χρειαστεί να υπάρξουν βελτιώσεις. 
Έτσι λοιπόν, θα πρέπει να πάμε στο επόμενο στάδιο, αυτό που έχει ανάγκη η πραγματική οικονομία. Αναφέρομαι στην ανάγκη παροχής ρευστότητας προς τις επιχειρήσεις. Μόνο έτσι θα στηρίξουμε την ανάκαμψη της οικονομίας, αλλά και τη διατήρηση ή την αύξηση των θέσεων εργασίας. 
Έχουμε, λοιπόν, σήμερα ένα θετικό βήμα. Μπορούμε το βήμα αυτό να το ολοκληρώσουμε. Έχουν γίνει παρεμβάσεις, έχουν ακουστεί προτάσεις και πιστεύω ότι θα ληφθούν υπ’ όψιν, έτσι ώστε να δώσουμε μια πρώτη δυνατότητα αναδιάρθρωσης του ιδιωτικού χρέους, με στόχο βέβαια τη διεύρυνση αυτής της δυνατότητας και για περιπτώσεις δανείων επιχειρηματικών που σήμερα μπορεί να μην καλύπτονται. 
Αντίθετα, κυρίες και κύριοι συνάδελφοι, και σε αυτό το νομοσχέδιο νομίζω ότι προκαλεί μεγάλη απογοήτευση η στάση ιδιαίτερα της Αξιωματικής Αντιπολίτευσης απέναντι στον κόσμο της πραγματικής οικονομίας, τον κόσμο της εργασίας, τον κόσμο της ιδιωτικής πρωτοβουλίας, μια στάση εχθρική προς τις επιχειρήσεις, όπως και προς τους επενδυτές, όπως πολλές φορές διαπιστώσαμε μέχρι σήμερα. 
Υπάρχει, δε, μια μεγάλη υποκρισία. Δεν απασχολεί την Αξιωματική Αντιπολίτευση το πρόβλημα του επαγγελματία που χωρίς ρύθμιση θα βάλει λουκέτο, ούτε του εργαζόμενου σε αυτόν που θα μείνει άνεργος; Να μην κάνουμε τίποτε και να καταστραφεί ο κόσμος αυτός; 
Δυστυχώς, κύριοι συνάδελφοι, δεν ψηφίζετε τίποτα, αλλά επενδύετε στα αδιέξοδα και την καταστροφή για μικροκομματικούς και μόνο λόγους και μικροπολιτικά οφέλη. Νομίζω ότι είναι η ώρα της ευθύνης, αλλά και της αλήθειας για όλους. 
Σε σχέση με την τροπολογία για τα αναδρομικά των δικαστών και τη μισθολογική αποκατάσταση και τα αναδρομικά των ενστόλων, θα ήθελα να πω μόνο μια κουβέντα.
Σεβόμαστε τις δικαστικές αποφάσεις, αλλά και τον ρόλο και το έργο που επιτελεί ο κάθε κλάδος και προχωράμε στην υλοποίηση των αποφάσεων, στο πλαίσιο πάντα των δυνατοτήτων του προϋπολογισμού, για να μην υπάρξουν αρνητικές επιπτώσεις στα δημοσιονομικά, που μπορεί να ανατρέψουν τους προγραμματισμούς για την ελληνική οικονομία και να μη δημιουργήσουμε μεγάλες αποκλίσεις από τους στόχους.
Αυτό είναι κάτι το συγκεκριμένο και δεν έχει καμμία σχέση με την υποκρισία αυτών που όψιμα υπερασπίζονται κλάδους, θεσμούς ή και πρόσωπα για τα οποία κατ’ επανάληψη οι απόψεις τους και η στάση τους ήταν από αρνητική ως ακραία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Πάω τώρα σε μια άλλη τροπολογία και κλείνω, κυρία Πρόεδρε. Δώστε μου ένα λεπτό.
Όπως, ψηφίστηκε, κυρίες και κύριοι συνάδελφοι, η ρύθμιση για τις ληξιπρόθεσμες οφειλές, προφανώς λανθασμένα έδινε τη δυνατότητα να ρυθμιστούν και δάνεια που δεν υπήρχαν, αλλά θα προέκυπταν ως το τέλος του Μάρτη του 2015, ενώ ο στόχος ήταν η ρύθμιση των ληξιπρόθεσμων οφειλών μέχρι 30-9-2014. Αυτό εξακολουθεί να ισχύει και μετά την τροπολογία κανονικά και αφορά το 99% των οφειλών και πέντε εκατομμύρια πολίτες. Ποιο είναι το πρόβλημα, ιδιαίτερα όταν το 96% των οφειλετών του ΕΝΦΙΑ έχει προς πληρωμή ποσά που θα έφταναν με την ρύθμιση τις δώδεκα δόσεις;
Εμείς αναγνωρίζουμε τα λάθη μας, κυρίες και κύριοι συνάδελφοι. Κάποιοι άλλοι ποτέ δεν αναγνώρισαν κανένα λάθος τους. Και δεν καταλαβαίνω γιατί σήμερα ενοχλούνται και χαλάνε τον κόσμο αυτοί που δεν είχαν ψηφίσει καν αυτό που τροποποιούμε σήμερα, ζητώντας μάλιστα ονομαστική ψηφοφορία. Είναι μια πρόταση, τουλάχιστον για μένα, εντελώς ακατανόητη.
Ο κόσμος, κυρίες και κύριοι συνάδελφοι, μας παρακολουθεί, μας κρίνει αυστηρά και είναι σε θέση πια να διακρίνει ολοένα και πιο καθαρά ποια είναι η πραγματικότητα και πώς θα διασφαλιστεί η σταθερή πορεία για την περίοδο της επόμενης μέρας.
Σας ευχαριστώ κι ευχαριστώ και για την ανοχή σας, κυρία Πρόεδρε.","ΧΡΗΣΤΟΣ ΓΚΟΚΑΣ",112
"23802"," Να είστε καλά, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι τρεις μαθητές και μαθήτριες, τέσσερις εκπαιδευτικοί και δεκαεννέα γονείς από το 2ο Δημοτικό Σχολείο Μαλίων Ηρακλείου.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Τον λόγο έχει η κ. Μαρίνα Χρυσοβελώνη, ειδική αγορήτρια των Ανεξαρτήτων Ελλήνων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23803"," Κυρία Πρόεδρε, κυρίες και κύριοι συνάδελφοι, ζήσαμε, δυστυχώς, για μία ακόμα φορά τον απόλυτο εκφυλισμό της κοινοβουλευτικής διαδικασίας με την αιφνιδιαστική κατάθεση χθες άλλων τεσσάρων υπουργικών τροπολογιών. Η κατάσταση πλέον, όπως βεβαίως και οι δικαιολογίες που χρησιμοποιείτε, ξεπερνούν κάθε σχολιασμό. Έτσι εγώ δεν θα πω τίποτε άλλο για τις μεθοδεύσεις της συγκυβέρνησης, παρά μόνο θα δηλώσω ένα πράγμα. 
Κύριε Υπουργέ, για κάποιον ακατανόητο λόγο κάνετε εξαιρετικά φιλότιμες προσπάθειες να δικαιολογήσετε μέχρι και την τελευταία λέξη σκληρής κριτικής την οποία δέχεστε από την Αντιπολίτευση. Αν δεν ήσασταν ήδη Υπουργός, θα έλεγα ότι έχετε ζηλέψει τη δόξα του κ. Γεωργαντά και αποφασίσατε να σπάσετε το ρεκόρ του σε αιφνιδιαστικές προκάτ τροπολογίες. Όμως σήμερα ειλικρινά δεν υπάρχει καμμία απολύτως δικαιολογία γι’ αυτό.
Κυρία Πρόεδρε, παρά τη φαιδροποίηση της διαδικασίας, αισθάνομαι υποχρεωμένη να πω δυο λόγια για τις τροπολογίες, όχι τόσο για τις τελευταίες τέσσερις ουρανοκατέβατες τροπολογίες, αλλά κυρίως για όσες συζητήθηκαν χθες. Ξεκινώ, όμως, με τις τέσσερις πρόσφατες τροπολογίες. Προφανώς στις τροπολογίες του κ. Τασούλα, αναφέρομαι στη 1984/135, του κ. Ντινόπουλου τη 1985/136 και του κ. Σκρέκα, θα πούμε «παρών».
Στη δική σας τροπολογία, κύριε Υπουργέ, την με αριθμό 1986/137, άραγε τι μπορώ να πω; Είναι η τρίτη φορά -για να είμαι ειλικρινής, πλέον έχω χάσει το μέτρημα- που αλλάζετε τον καινούργιο οργανισμό του Υπουργείου σας. Μέσα σε δύο εβδομάδες κάνατε τρεις διαδοχικές αλλαγές σε έναν οργανισμό ο οποίος υποτίθεται ότι ισχύσει από τις 29 Οκτωβρίου.
Το προεδρικό αυτό διάταγμα υποτίθεται ότι ήταν αποτέλεσμα μίας σοβαρής μελέτης, η οποία -υποτίθεται πάλι- ότι συμπεριέλαβε μέχρι και την έκθεση αξιολόγησης των υφισταμένων δομών, εκείνων δηλαδή που εσείς διαρκώς αλλάζετε.
Υποτίθεται, επίσης, ότι το περιεχόμενο του προεδρικού αυτού διατάγματος είχε εγκριθεί όχι μόνο από εσάς και τον κ. Μητσοτάκη, αλλά πως η αρχική διοικητική αναδιοργάνωση του Υπουργείου είχε εγκριθεί μέχρι και από τον κ. Σαμαρά στο υποτιθέμενο κυβερνητικό συμβούλιο μεταρρύθμισης.
Όλα αυτά, βέβαια –υποθέσεις κάνουμε πάντοτε- φαίνεται ότι έγιναν με σοβαρό τρόπο, καθώς οι διαρκείς αλλαγές στο νέο οργανόγραμμα του Υπουργείου Δικαιοσύνης μέσα σε δεκαπέντε ημέρες από τότε που τέθηκε σε ισχύ, όλες αυτές δηλαδή οι παλινωδίες, κύριε Υπουργέ, προσδίδουν πως ο αρχικός σχεδιασμός σας κάθε άλλο παρά σοβαρός ήταν.
Η εν λόγω τροπολογία για τον οργανισμό του Υπουργείου Δικαιοσύνης νομίζω ότι αποτελεί το πιο χαρακτηριστικό παράδειγμα της ελαφρότητας με την οποία αντιμετώπισε η συγκυβέρνηση την ανάγκη αλλαγών στο κεντρικό κράτος, αλλαγών που έγιναν για να γίνουν, προσχηματικά και κάποιες φορές ακόμα και φωτογραφικά.
Αυτές τις νέες δομές των Υπουργείων, που τόσο διαφήμισε ο κ. Μητσοτάκης, νομίζω πως η επόμενη κυβέρνηση θα πρέπει να τις ξαναδεί κατ’ απόλυτη προτεραιότητα, γιατί κατά το κοινώς λεγόμενο εκεί θα βρει πολλά σκουπίδια κρυμμένα κάτω από το χαλί. Γι’ αυτόν τον λόγο, κύριε Υπουργέ, οι Ανεξάρτητοι Έλληνες είμαστε υποχρεωμένοι να καταψηφίσουμε τη συγκεκριμένη τροπολογία.
Συνεχίζω τώρα, κυρία Πρόεδρε, με δύο λόγια για όσα ακούσαμε από την πλευρά της Νέας Δημοκρατίας και του ΠΑΣΟΚ υπέρ της τροπολογίας Δένδια για τα κόκκινα δάνεια. Υπήρξαν διθύραμβοι, θριαμβολογίες και υποσχέσεις για μια σεισάχθεια, η οποία ποτέ δεν ήρθε. Θυμίζω τι έλεγε ο ίδιος ο κ. Σαμαράς πριν τις εκλογές του 2012, τα κούφια λόγια του, δηλαδή, για σεισάχθεια στα δάνεια, λόγια βέβαια που δεν έχουν καμμία σχέση με την τροπολογία των τραπεζιτών ή, όπως θέλει να την αποκαλεί η συγκυβέρνηση, με την τροπολογία Δένδια.
Είναι πρόδηλο ότι τελικός σκοπός της Κυβέρνησης του μνημονίου είναι η αποσάθρωση των εμπόρων, των μικρών και μεσαίων επιχειρηματιών του τόπου μας, έτσι ώστε να μπορέσει να μείνει ελεύθερο το πεδίο στις πολυεθνικές εταιρείες. Στην πραγματικότητα πρόκειται για μία δήθεν ρύθμιση κόκκινων δανείων, που περιλαμβάνει τα εξής προαπαιτούμενα, όπως ακριβώς σας τα έχουν θέσει οι τράπεζες:
Πρώτον, πρωτοτυπεί εισάγοντας τη συλλογική ευθύνη, αφού συνυπολογίζει τις αξίες των περιουσιών προσώπων σχετιζόμενων με τον επιχειρηματία, αλλά όχι αναγκαστικά με τη συγκεκριμένη επιχείρηση. Έτσι, το υποτιθέμενο κούρεμα θα είναι από ανύπαρκτο έως μηδαμινό.
Δεύτερον, η εν λόγω ρύθμιση αφήνει στη διακριτική ευχέρεια της τράπεζας την όποια μικρή μείωση της οφειλής, εάν βέβαια αυτή καταστεί δυνατή.
Τρίτον, ακόμη όμως και για την υποβολή της αίτησης για να γίνει η εικαζόμενη ρύθμιση απαιτείται η συναίνεση τουλάχιστον δύο τραπεζών στην περίπτωση που έχουν ληφθεί πολλά δάνεια ταυτόχρονα.
Τέταρτον, εφόσον ο έμπορος δεν προχωρήσει και δεν προσχωρήσει εκβιαστικά στην προτεινόμενη από τις τράπεζες ρύθμιση, τότε υποβάλλεται από αυτές αίτηση ειδικής και άμεσης εκκαθάρισης και στη συνέχεια πτώχευσης. Έτσι, ο έμπορος αδρανοποιείται για δέκα τουλάχιστον έτη σύμφωνα με τον ισχύοντα πτωχευτικό νόμο.
Όλα αυτά σημαίνουν πάρα πολύ απλά πως η τροπολογία του κ. Δένδια για τα κόκκινα δάνεια μόνο σεισάχθεια δεν θα σημάνει για τους επιχειρηματίες. Άλλωστε, «Κυριακή κοντή γιορτή», όπως λέει και ο λαός μας. Άμεσα, λοιπόν, θα φανούν οι πραγματικές παρενέργειες της τροπολογίας σας μέσα από τις ενέργειες εκείνων που πραγματικά αποφασίζουν σήμερα στην Ελλάδα, δηλαδή των συστημικών τραπεζών.
Εμείς, οι Ανεξάρτητοι Έλληνες, λέμε πως πρέπει να υπάρξουν ξεκάθαροι κανόνες όχι απλής ρύθμισης, αλλά ουσιαστικής σεισάχθειας του ιδιωτικού χρέους στην Ελλάδα. Πρώτος κανόνας θα πρέπει να είναι η στάθμιση του εισοδήματος του προσώπου με σκοπό την πραγματική διαγραφή χρέους και τη ρεαλιστική ρύθμιση του υπολοίπου σε εφικτές δόσεις. Αυτός είναι ο πυρήνας της δικής μας πρότασης, την οποία ξανακαταθέσαμε.
Όλα τα υπόλοιπα τα οποία ακούσαμε από την πλευρά της συγκυβέρνησης και των συναδέλφων Βουλευτών είναι απλώς λόγια του αέρα και πιο σωστά υπαγορεύσεις των ιδίων των τραπεζών.
Σχετικά με την τροπολογία για τα αναδρομικά των ενστόλων και των δικαστικών έχω ήδη τοποθετηθεί χθες. Θεωρώ ότι είναι απολύτως αδιανόητο, παράνομο και αντισυνταγματικό να μη σέβεστε τις δικαστικές αποφάσεις του ανωτάτου δικαστηρίου, καθώς επίσης και του μισθοδικείου.
Κλείνοντας, κυρία Πρόεδρε, θα ήθελα να πω δύο λόγια για την τροπολογία των Ανεξάρτητων Ελλήνων για τους μικροομολογιούχους, την οποία δυστυχώς, κύριε Υπουργέ, όπως και τις λοιπές συναφείς, δεν έχετε δεχθεί. Το PSI του Μαρτίου του 2012 σε βάρος των ομολόγων του ελληνικού δημοσίου επέφερε το γνωστό κούρεμα και προκάλεσε την οικονομική καταστροφή δεκαπέντε χιλιάδων μικροομολογιούχων φυσικών προσώπων.
Αναφέρομαι σε πρόσωπα που είτε επέλεξαν να δεσμεύσουν τις καταθέσεις τους σε ομόλογα του ελληνικού δημοσίου είτε αναγκάστηκαν να πράξουν τούτο από το ίδιο το κράτος. 
Ο μέσος όρος ηλικίας των μικροομολογιούχων είναι άνω των εξήντα ενός ετών, γεγονός που από μόνο του συμβαίνει πως θα πρέπει να λάβουμε ειδική μέριμνα, για καθαρά κοινωνικούς λόγους. 
Σαφώς, λοιπόν, τίθεται θέμα ηθικής τάξης και κοινωνικής ευαισθησίας, καθώς μιλάμε για μια εξαιρετικά άνιση μεταχείριση συγκρίσιμων περιπτώσεων, αφού μόνο οι μικροομολογιούχοι πήραν στην πλάτη τους τις καταστροφικές συνέπειες του PSI την ώρα που οι τράπεζες αποζημιώθηκαν μέσω της γνωστής ανακεφαλαιοποίησης. 
Αλλά δεν κάνατε μόνο αυτό: Προβλέψατε φορολογικές αποσβέσεις και συμψηφισμούς για τους τραπεζίτες, προκειμένου να απομειώσουν μέχρι πλήρους εξαλείψεως τη ζημιά από το PSI. Αυτά βέβαια ίσχυσαν αποκλειστικά για τις τράπεζες, γιατί για τους μικροομολογιούχους το μόνο που επιβάλατε ήταν συνολικές απώλειες ενός δισεκατομμυρίου ευρώ. 
Αυτή είναι η αλήθεια και κάποια στιγμή θα πρέπει επιτέλους να δείτε κατάματα τις τεράστιες ζημιές τις οποίες έχετε προκαλέσει στην ελληνική κοινωνία. Γιατί, κύριε Υπουργέ, η ώρα του λογαριασμού έρχεται και μάλιστα πάρα πολύ γρήγορα. 
Δεν μιλώ βέβαια για τους λογαριασμούς που κάνετε με τους Έλληνες τραπεζίτες και τους ξένους δανειστές, αλλά για τις επερχόμενες εκλογές, στις οποίες –αναπόφευκτα πλέον- θα υποχρεωθείτε να λογοδοτήσετε ενώπιον του ελληνικού λαού. 
Κλείνω, κυρία Πρόεδρε, κάνοντας μία αναφορά στην απίστευτη, εκπρόθεσμη τροπολογία της τελευταίας στιγμής για την εξαίρεση του ΕΝΦΙΑ και του φόρου εισοδήματος από την ψηφισθείσα ρύθμιση για τις εκατό δόσεις προς ΔΟΥ και ασφαλιστικά ταμεία. Ασφαλώς και είμαστε απολύτως αντίθετοι ως προς αυτό και θα το αποδείξουμε κατά την αυριανή ονομαστική ψηφοφορία. 
Βεβαίως, η ενέργειά σας αυτή αποδεικνύει την απόλυτη υποτέλεια την οποία έχετε προς την τρόικα. Φτάνει η τρόικα να «σας κουνήσει το χέρι», να  σας κάνει μια υπόδειξη και αμέσως θεωρείτε υποχρέωσή σας να συμμορφωθείτε, αδιαφορώντας προκλητικά για τους Έλληνες πολίτες, τους οποίους έχετε εξαθλιώσει και ισοπεδώσει. Οι Έλληνες πολίτες περίμεναν έστω αυτή τη δυνατότητα, να υπαχθούν στη συγκεκριμένη ρύθμιση και για τον ΕΝΦΙΑ και για τον φόρο εισοδήματος. 
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"23804"," Και εμείς ευχαριστούμε.
Κυρίες και κύριοι συνάδελφοι, θα ήθελα να σας ανακοινώσω ότι Βουλευτές του ΠΑΣΟΚ και της Νέας Δημοκρατίας θα καταθέσουν αίτηση για διεξαγωγή ονομαστικής ψηφοφορίας επί της τροπολογίας με γενικό αριθμό 1955 και ειδικό αριθμό 112 της 3ης Σεπτεμβρίου 2014 που αφορά τα κόκκινα δάνεια. Προφανώς η ψηφοφορία αυτή θα διεξαχθεί αύριο παράλληλα με την ήδη εκφωνηθείσα. 
Κυρία Κανέλλη, έχετε τον λόγο ως ειδική αγορήτρια από το Κομμουνιστικό Κόμμα Ελλάδας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23805"," Ευχαριστώ, κυρία Πρόεδρε. 
Έτσι όπως διεξήχθη σήμερα η συζήτηση και έτσι όπως τρέχει η διαδικασία αντιμετώπισης ρεαλιστικά της επικαιρότητας εκτός του Κοινοβουλίου, δεν ξέρω για τι πρέπει να  μιλήσω πρώτα στα δέκα λεπτά που έχω μόνο στη διάθεσή μου!
Σε αυτά τα δέκα λεπτά, θα μπορούσα να μιλήσω μόνο εάν ερχόμουν από άλλον πλανήτη. Γιατί πρέπει να είσαι από άλλον πλανήτη για να κατανοήσεις ότι αυτή τη στιγμή η Κυβέρνηση αναφωνεί «φόρτσα Φορτσάκη», κατά το «φόρτσα Ιτάλια»! Μπαίνουνε ΜΑΤ «προληπτικά» μπροστά από τα πανεπιστήμια, για να αποφευχθεί το ενδεχόμενο κατάληψης μετά από γενικές συνελεύσεις που δεν έχουν συντελεστεί, γιατί το πανεπιστήμιο είναι κλειστό, σαράντα και ένα χρόνια μετά το Πολυτεχνείο!
Δηλαδή, έρχεται ο επικεφαλής ενός από τα μεγαλύτερα –ίσως του μεγαλύτερου- πανεπιστήμια στη χώρα να νομιμοποιήσει πρακτικά το προληπτικό lock out, το οποίο επίκειται ούτως ή άλλως ως συνδικαλιστική παρέμβαση στην αλλαγή και τον εκσυγχρονισμό του συνδικαλιστικού νόμου. 
Κανονικά θα έπρεπε να είναι όξω μέχρι και οι πέτρες! Σαράντα χρόνια μετά το Πολυτεχνείο, που μπόρεσε η ελληνική νεολαία να αντισταθεί και να πετροβολήσει τη χούντα, έτσι που να την ακούσουν μέχρι το φεγγάρι, σήμερα το πανεπιστήμιο είναι σε «προληπτική καταστολή»!   
Δεν ξέρω τι να πω στα παιδιά! Αυτά που τους λέτε εσείς, δηλαδή «μη φύγετε, το ελληνικό πανεπιστήμιο είναι το δέκατο στον κόσμο, το τρίτο στον κόσμο, η Νομική Σχολή διαπρέπει» σε συζητήσεις που γίνονται για το Χάρβαρντ, «τι καλή που είναι η Οικονομική Σχολή», είναι ακατανόητα!
Σε σχέση και συγκρινόμενα με ποια; Με τα δημοτικά σχολεία στη Γαλλία, που πληρώνουν με κουπόνι τους δασκάλους; Και γίνεται αυτό χωρίς τρόικα, χωρίς ΕΝΦΙΑ, χωρίς χαράτσια, απλώς στο πλαίσιο της «μεγάλης» ευρωπαϊκής πολιτικής και του «μεγάλου» ευρωπαϊκού πολιτισμού, ο οποίος είναι αυτήν τη στιγμή τεχνολογικά πάρα πολύ μπροστά, διότι προσεδαφήστηκε το «Rosetta» πεντακόσια εκατομμύρια χιλιόμετρα μακριά από τη Γη.
Εκεί βρισκόμαστε, πεντακόσια εκατομμύρια χιλιόμετρα μακριά από τη Γη! Οποίον επίτευγμα! Τεράστιο! Καταπληκτικό! Θα βρούμε τη δημιουργία του Σύμπαντος. Δεν αντιλέγω.
Μέχρι να βρούμε τη δημιουργία του Σύμπαντος, όμως, έχετε σκοτώσει τη δυνατότητα της νεολαίας όχι να ονειρεύεται –αφήστε τα αυτά, είναι σαράντα χρόνια πίσω!-, αλλά να ζει και όχι να επιζεί.
Διδάσκετε τα παιδιά με αυτήν τη διαδικασία ότι δεν θα βγουν ποτέ αλληλέγγυα για τον πεινασμένο παππού και τον άνεργο πατέρα στο πεζοδρόμιο, παρά μόνο για να αποφύγουν τη μετανάστευση, επειδή τα ΤΕΙ προανήγγειλαν ότι θα βάλετε χορηγούς, λέει. Με χορηγούς τα ΤΕΙ! Με συμβάσεις των ανωνύμων εταιρειών!
Ακούστε, τα stress tests των τραπεζών πέτυχαν, λέει. Stress tests! Και η στοιχειώδης εναπομείνασα ιδέα κράτους δικαίου έχει πάει περίπατο, διότι την ώρα που συζητάμε την ενσωμάτωση τριών αποφάσεων-πλαισίων της Ευρωπαϊκής Ένωσης για την εφαρμογή της ποινικής διαδικασίας, της απονομής ποινών, της χάριτος, των εναλλακτικών μέτρων επιβολής της ποινής, έχουμε και άλλα.
Έχουμε τα κόκκινα δάνεια, για τα οποία έρχεστε και ζητάτε ονομαστική ψηφοφορία για να μαζέψτε τυχόν αντιδράσεις, απευθείας τιμολόγηση διαφημιζομένων, καταβολή τιμήματος για κτήρια του δημοσίου, για τα οποία δεν μπορείτε να εισπράξετε γιατί πρέπει να πληρώνετε πολύ ακριβά γιατί δεν τα χρησιμοποιείτε, καταβολή, λόγω αδυναμίας, με δόσεις και πετσοκομμένα στους δικαστές και στους ένστολους. Έχουμε, επίσης, τον ΕΝΦΙΑ και τις λαϊκές αγορές. Αυτά συζητάμε σήμερα. Θα ήθελα να μου πείτε σε εφαρμογή ποιας διαδικασίας.
Επίσης, έχουμε την τροπολογία για τον διορισμό εκλογικών αντιπροσώπων –εδώ θα σταθώ λίγο ιδιαίτερα-, την αναδιοργάνωση του οργανογράμματος του Υπουργείου Δικαιοσύνης και την τροποποίηση του νόμου, ώστε με υπουργικές αποφάσεις να καταργηθούν και τα τελευταία εμπόδια από πλευράς ταχύτητας, δίκην fast track, στη δημιουργία επιχειρήσεων. 
Πού να προσγειωθώ; Δώστε μου ένα ευρωπαϊκό όχημα με βρυξελλιώτικες προδιαγραφές, εσείς οι λάτρεις της Ευρώπης! Να προσγειωθώ σε ποιον μετεωρίτη; Από πού; Στη λογική; 
Έρχεστε και λέτε, λοιπόν, ότι είναι δίκαιο, κύριε Υπουργέ. Να κατανοήσουμε ότι δεν υπάρχουν χρήματα αυτήν τη στιγμή και προσωρινά δεν εφαρμόζετε τη δικαστική απόφαση. Είναι προσωρινό. Βρίσκεστε σε μία στενότητα, αλλά θα τους τα δώσετε. Την αναγνωρίζετε, όμως, τη δικαστική απόφαση.
Καλοπροαίρετα σας λέει κάποιος: «O.K., παιδιά, δεν έχετε φράγκα, δεν θα τα δώσετε στους δικαστές, παρ’ ότι υπάρχει δικαστική απόφαση». Γιατί δεν κάνετε το ίδιο με τους πολίτες και φέρνετε τροποποίηση και θα έχουμε και ονομαστικές ψηφοφορίες, «όχι τριάντα έξι», «όχι εκατό», «εκεί δεν μπορούμε», «το τριάντα έξι είναι θεμιτό».
Τι κάνετε; Εξισώνετε την καθυστέρηση της καταβολής των αμοιβών των δικαστικών με τη μείωση από τις εκατό δόσεις σε λιγότερες και θα μας πείτε και αύριο το πρωί ότι ασκείτε και δημοκρατία; Δεν είναι κατανοητό. Μόνοι σας έρχεστε και μιλάτε για κράτος δικαίου. 
Εμείς σας λέγαμε ότι αυτό που ζητάτε για τις λαϊκές αγορές είναι εξωφρενικό! Εξωφρενικό! Και όμως έρχεστε τώρα με μία τροπολογία που λέει να παραταθεί η ενσωμάτωση. Αυτός που βγάζει τρεις αγκινάρες και δύο κουκιά και τα πάει στην αγορά, θα θέλει φορολογική ενημερότητα! Πράγματα, θάματα! Αυτό δηλαδή τι κάνει τώρα; Πατάσσει τη διαφθορά! Οι ένστολοι και οι δικαστικοί πρέπει να κάνουν υπομονή.
Θέλω να μου πείτε έναν δημοκρατικό τρόπο αντίδρασης. Αφήστε την ελληνική πραγματικότητα. Πείτε μου με βάση, τάχα μου, δήθεν, την ευρωπαϊκή ολοκλήρωση, τη δημοσιονομική πειθαρχία.
Πείτε μου το εξής: Είσαι δάσκαλος και είσαι απλήρωτος και σου δίνουν κουπόνια φαγητού και πας στο δημοτικό. Παριζιάνικη διαδικασία. Θα μου πείτε αύριο το πρωί: Συμβαίνουν και εκεί; Εδώ το κάνατε χειρότερο ακόμη και αυτό: αδάπανα, με εθελοντές. Εθελοντές θα διδάσκουν τα παιδιά! Εθελοντές θα είναι πάνω από τις οικογένειες, γιατί δεν έχουμε όχι νοσοκόμες. Όχι αποκλειστικές νοσοκόμες, αυτό άσ’ το καλύτερα! Δηλαδή, θα πάει η γιαγιά με τα δύο και τα δυόμισι κατοστάρικα εθελόντρια στο νοσοκομείο, στο παιδί.
Αρχίζετε και βγάζετε άλλους λαγούς: Ανάλογα με το πόσα πληρώνεις θα έχεις και φάρμακα. Θα παίρνεις τρεις φορές τον μήνα φάρμακα ή πέντε φορές τον μήνα φάρμακα; Θα παίρνεις τρία κουτιά φάρμακα ή δύο; Διότι πάμε σε ανταποδοτικότητα. Βέβαια!
Σε αυτή την Ευρωπαϊκή Ένωση η οποία εκλαμβάνει ως εργασία το «μία φορά τον μήνα», μην ξανακούσω κανέναν από εσάς να μιλήσει για τεμπέληδες εργαζόμενους. Από την ώρα που δέχεστε στο επίπεδο της μη εγγραφής στο ταμείο ανεργίας αυτού που κάνει μία μέρα εργάσιμη τον μήνα, δεν μπορείτε να μιλάτε για τεμπέληδες. Εργαζόμενος είναι. Με τα καινούργια δεδομένα, εργαζόμενος είναι. Θα κάνει δώδεκα μεροκάματα τον χρόνο. Όμως, για να πάρει ασφάλιση θέλει πενήντα μίνιμουμ.","ΛΙΑΝΑ ΚΑΝΕΛΛΗ",182
"23806"," Και στα κολχόζ έτσι έκαναν.","ΔΗΜΗΤΡΙΟΣ ΚΥΡΙΑΖΙΔΗΣ",263
"23807"," Αλλά δεν είναι φτωχός, δεν είναι στα όρια της φτώχειας. Είναι, όμως, στα όρια του παραλογισμού, είναι στα όρια ενός πλανήτη που δεν υπάρχει. Διότι, όταν καταργείς θεμελιώδεις έννοιες, για να μου μιλάς μετά για εθνική περηφάνια ξεπεράσματος του stress test των ελληνικών τραπεζών, εγώ έχω πρόβλημα. Έχω πρόβλημα. Έχω πρόβλημα νοητικό με αυτό που συμβαίνει σήμερα στα πανεπιστήμια, για παράδειγμα. Έχω πρόβλημα προσέγγισης.
Είναι σαν να λέτε σε κάποιον ότι θα πάει και θα διδάξει τα παιδιά για λόγους οικονομικής δυσπραγίας και μη συμμόρφωσης με τα δημοσιονομικά της Ευρωπαϊκής Ένωσης, της τρόικας, της Παγκόσμιας Τράπεζας, του «φούφουτου», του μεγάλου κεφαλαίου -θα σας πω εγώ συνοπτικά και θα είναι και μία μεγάλη αλήθεια- και του παγκοσμιοποιημένου κεφαλαίου.
Είναι σαν να λέτε ότι υπάρχουν περιπτώσεις και στην εφαρμογή των δικαστικών αποφάσεων και στην εφαρμογή της δικαιοσύνης και στην εφαρμογή της διαδικασίας που, αν έχουμε λεφτά, ένα και ένα θα κάνουν δύο. Αν δεν έχουμε λεφτά, μπορεί να κάνουν και τρία, μπορεί να κάνουν και τέσσερα.
Με τέτοια μαθηματικά παίζουμε τώρα. Με αυτή την πολιτική μαθηματική προσέγγιση παίζουμε. Άμα έχω λεφτά, ένα και ένα κάνουν δύο. Άμα δεν έχω λεφτά, παίζεται πόσο κάνουν. Αλλάζει το μαθηματικό, γίνεται έτσι πιο κυκλική η αντιμετώπιση. Αυτό εμφανίζεται ως εξισορρόπηση;","ΛΙΑΝΑ ΚΑΝΕΛΛΗ",182
"23808"," Μερική ικανοποίηση.","ΔΗΜΗΤΡΙΟΣ ΚΥΡΙΑΖΙΔΗΣ",263
"23809"," Τι πατριδοκαπηλία πάνω σε αυτό! Τι δημοκρατικοκαπηλία πάνω σε αυτό! Τι θεσμοκαπηλία πάνω σε αυτό έχει προκύψει στα σοβαρά! Για παράδειγμα, έρχεστε και φέρνετε αυτή τη στιγμή…","ΛΙΑΝΑ ΚΑΝΕΛΛΗ",182
"23810"," Για μερική ικανοποίηση είπαμε.","ΔΗΜΗΤΡΙΟΣ ΚΥΡΙΑΖΙΔΗΣ",263
"23811"," Δεν μπορώ να κάνω διάλογο, δυστυχώς, διότι θα φανεί ότι το κάνουμε για να «ξεπλήξουμε» μετά από τρεις μέρες συνεδρίαση. Δεν θα κάνω διάλογο και δεν θα κάνω διάλογο, διότι το απαγορεύει ο Κανονισμός, διότι έπρεπε να το πει η Πρόεδρος, διότι δεν έχω πάρα πολλά λεπτά και διότι πρέπει μέσα σε δέκα λεπτά -αλλιώς, θα έκανα διάλογο μαζί σας- να καλύψω όλα αυτά τα θέματα που σας είπα, από τα κόκκινα δάνεια μέχρι τα ενοίκια των δημοσίων κτηρίων και από τις λαϊκές μέχρι τη μεταφορά των μαθητών, μαζί με την εφαρμογή της ποινής περί αμνηστίας ή εναλλακτικής θητείας του αλλοδαπού κρατούμενου εν Ελλάδι.
Δεν το παίζω διάνοια. Το παίζω δημοκρατικά αγανακτισμένος Βουλευτής, που κάθεται εδώ μέσα και προσπαθεί να βγάλει λογική πολιτική τοποθέτηση και να ακουστεί κιόλας.
Έχω πλήρη συναίσθηση ότι αυτοί που ακούνε απ’ έξω δεν κατανοούν. Το κάνουμε έτσι, ώστε να μην κατανοούν. Και αύριο θα παγιδευτούν και θα μετρούν κουκάκια και θα κάθονται με το τουφέκι στο καφενείο οι άνεργοι, να δουν «θα ψηφίσει ο Κώστας, θα ψηφίσει ο Νίκος, ψήφισε η Μαρία, πήγε, δεν πήγε;».
Πάντως, σας το λέω από τώρα πως η Παπαρήγα αύριο είναι σε προγραμματισμένη περιοδεία και δεν θα είναι εδώ. Αυτό για να μην ακούσω κανένα σχόλιο γιατί δεν ήρθε και δεν ψήφισε. Να αρχίσουμε να λέμε και τέτοιου είδους πράγματα μεταξύ μας για να φυλαχτούμε.
Για να φυλαχτούμε σας λέω το εξής: Έρχεστε και φέρνετε μία τροπολογία, τη 1985 για τον διορισμό δικαστικών εκπροσώπων στις επαναληπτικές δημοτικές εκλογές. Με συγχωρείτε, αλλά οι επαναληπτικές εκλογές γίνονται συνηθέστατα αρκετά κοντά σε αυτές επί των οποίων έχουν προκύψει τα ζητήματα. Δεν προκύπτουν στη μέση του τίποτα επαναληπτικές εκλογές. Πρέπει να έχεις εκλογές, να έχουν προκύψει ζητήματα, να έχεις επαναληπτικές.
Δεν μπορούσατε να το προβλέψετε, βρε αθεόφοβοι, να βάλετε τον ίδιο κόσμο και τους ίδιους δικαστικούς αντιπροσώπους που ήταν στις εκλογές του Μαΐου και τώρα; Έρχεστε και κάνετε τι; Επαναφέρετε την αρχική ρύθμιση του άρθρου 17 του «ΚΑΛΛΙΚΡΑΤΗ» πάλι μπροστά. Γιατί; Διότι με την παράγραφο 2 του άρθρου 10 του ν. 4239/2014, που αντικατέστησε το άρθρο 17 του «ΚΑΛΛΙΚΡΑΤΗ», ο διορισμός για τις εκλογές γίνεται πλέον από τον Άρειο Πάγο.
Μας λέτε μόνοι σας: Δικαστές δεν έχουμε, δεν προλαβαίνουμε. Ο Άρειος Πάγος είναι από δικογραφία σε δικογραφία και από τούτο σε εκείνο και το άλλο και θα έρθει να κάνει και τις επαναληπτικές εκλογές. Για να μην τις αναβάλουμε, έρχεστε και λέτε «όσοι υπηρετούν στην περιφέρεια του αντίστοιχου πρωτοδικείου για εξοικονόμηση καταβολής οδοιπορικών». Αυτό μας φαίνεται λογικό.
Τι μας φαίνεται παράλογο; Παράλογη μας φαίνεται η προτίμηση των δικαστών. Βγάζει σιγά-σιγά τους δικαστικούς αντιπροσώπους, τους δικαστικούς υπαλλήλους και τους δικηγόρους. Έτσι όπως το έχετε διατυπώσει, αυτό αύριο το πρωί δεν θα ισχύει μόνο για τις επαναληπτικές εκλογές, αλλά θα ισχύει για όλες τις εκλογές. Έτσι όπως το έχετε διατυπώσει, πηγαίνετε να καλύψετε το νομικό κενό και δημιουργείτε ένα μελλοντικό ερμηνευτικό ενδεχόμενο, ένα καινούργιο νομικό κενό.","ΛΙΑΝΑ ΚΑΝΕΛΛΗ",182
"23812"," Αυτή είναι πάγια εκλογική νομοθεσία. Είναι προ αμνημονεύτων ετών.","ΧΑΡΑΛΑΜΠΟΣ ΑΘΑΝΑΣΙΟΥ",10
"23813"," Το ξέρω ότι είναι πάγια η εκλογική νομοθεσία. Έτσι όπως έρχεστε εσείς σήμερα να αντικαταστήσετε το άρθρο 17, τελικά επαναφέρετε το άρθρο 17. Γιατί το επαναφέρετε; Δεν μπορούσατε να το προβλέψετε τον Μάιο;","ΛΙΑΝΑ ΚΑΝΕΛΛΗ",182
"23814"," Δεν το προβλέψαμε. Τι να κάνουμε; Τι αλλάζει;","ΧΑΡΑΛΑΜΠΟΣ ΑΘΑΝΑΣΙΟΥ",10
"23815"," Δεν προβλέψατε ότι κοστίζει στο δημόσιο, ενώ έχει δημόσια κτήρια, να πηγαίνει να νοικιάζει ιδιωτικά και μου φέρνετε τώρα, για να μην είστε μπαταχτσήδες, μία τροπολογία, καθώς πρέπει να πληρώσετε αυτούς που κάνουν τις επαναληπτικές εκλογές, γιατί κάνετε οικονομία. Δεν το είχατε προβλέψει.
Είχατε προβλέψει ότι θα χρειαστείτε τροποποίηση του νόμου, ώστε μόνο με υπουργικές αποφάσεις να ιδρύονται χωρίς πρόβλημα επιχειρήσεις; Δεν μου λέτε, αφού μόνο με υπουργικές αποφάσεις μπορούν να ιδρύονται επιχειρήσεις, γιατί δεν βγάζετε μία υπουργική απόφαση να τακτοποιήσετε το ζήτημα των λαϊκών και βάζετε έναν λαϊκατζή, που βγαίνει έξω για το μεροκάματο, να φέρεται λες και είναι πολυεθνική εταιρεία, με μία γραφειοκρατία η οποία δεν υπάγεται σε μία υπουργική απόφαση;
Κοιτάξτε, σας λέω από τώρα ότι υπάρχουν τέσσερις τροπολογίες, τις οποίες δεν μπορούμε να τις ψηφίσουμε. Για τις υπόλοιπες θα πούμε «παρών», γιατί απλώς διευκολύνουν. Αύριο θα έχει και ονομαστική ψηφοφορία και ούτως ή άλλως το πράγμα θα πάρει μία άλλη διάσταση.
Όμως, με τον τρόπο με τον οποίο διεξάγεται η συζήτηση, χάθηκαν ενδεχομένως και κάποια πράγματα για την ενσωμάτωση των αποφάσεων-πλαισίων της Ευρωπαϊκής Ένωσης, η οποία θα μπορούσε να είναι και σημαντική. Τη χάσαμε αυτήν την ευκαιρία. Χάσαμε την ευκαιρία να συνδιαλλαγούμε ως Βουλευτές επί συγκεκριμένων ζητημάτων. Τη χάνουμε κάθε τρεις και μία, ολοένα και περισσότερο. Αναγκαζόμαστε να τρώμε χρόνο από τη διαδικασία και να απόλλυται η ουσία.
Γιατί; Ποια είναι η αλήθεια; Η χώρα δεν είναι χώρα πια. Είναι χώρος. Είναι ευρωπαϊκός χώρος. Προσπαθούμε να περιβάλουμε τον τύπο της απόλυτης κυριαρχίας και των κυριαρχικών δικαιωμάτων σε κάτι το οποίο έχει εκχωρηθεί και ουσιαστικά και πολιτικά και ταξικά και οικονομικά.","ΛΙΑΝΑ ΚΑΝΕΛΛΗ",182
"23816"," Ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23817"," Κατ’ αυτήν την έννοια, η επέτειος του Πολυτεχνείου που έρχεται έχει εξαιρετική σημασία, για να αποδειχθεί ότι ακόμα και αν το πνεύμα του Πολυτεχνείου είναι στην εντατική, παραμένει πνεύμα του Πολυτεχνείου, αφού κατάφερε να αφήσει έξω από τα πανεπιστήμια τον μαύρο φασισμό οργανωμένα. Ακόμα κι έτσι, αντέχει. Αυτό μόνο να σεβαστείτε και να καταλάβετε γιατί δεν πρέπει να έχει ΜΑΤ έξω από τις πόρτες των πανεπιστημίων, διότι ήταν το πνεύμα του Πολυτεχνείου που κράτησε τη χούντα έξω από τα πανεπιστήμια.
Σας ευχαριστώ.","ΛΙΑΝΑ ΚΑΝΕΛΛΗ",182
"23818"," Ευχαριστούμε κι εμείς.
Τέλος, τον λόγο έχει η εισηγήτρια του ΣΥΡΙΖΑ κ. Ζωή Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23819"," Κυρία Πρόεδρε, υποθέτω ότι θα έχω κι εγώ τον ίδιο χρόνο.
Κυρίες και κύριοι Βουλευτές, σε περιόδους όπως η σημερινή και σε στιγμές όπως η τωρινή, δοκιμάζονται τα όρια αλλά και οι συνειδήσεις εκείνων που έχουν ορκιστεί πίστη στο Σύνταγμα, την πατρίδα και τη δημοκρατία. Έχει πια καταγραφεί και καταδειχθεί το ευμετάβολο των ορίων και το ελαστικό των συνειδήσεων εκείνων που δεν αντέχουν ούτε καν στην κριτική ούτε καν στον δημοκρατικό διάλογο και αντίλογο, εκείνων που δεν αντέχουν την αντίρρηση, την ερώτηση, την απάντηση, που δεν αντέχουν καν ούτε τη νεολαία και θέλουν να τη βάλουν στον γύψο.
Έχει πια καταγραφεί και καταδειχθεί το ευμετάβολο των ορίων και το ελαστικό των συνειδήσεων εκείνων που αξιώνουν από τους πολίτες την ίδια στιγμή να αντέχουν να ζουν ζωή μισή, να αντέχουν να χάνουν τη δουλειά τους, το σπίτι τους, την οικογένεια, τα παιδιά τους, τον μισθό, τη σύνταξη, την ασφάλισή τους, να χάνουν την υγεία τους, την ισορροπία τους, την προοπτική τους και το μέλλον τους, τα δικαιώματά τους, να αντέχουν και να υπομένουν τα εγκληματικά λάθη εκείνων που τους θυσιάζουν για να σώσουν τον εαυτό τους.
Δεν υπάρχουν θυσίες, κύριοι της Κυβέρνησης. Υπάρχουν θύτες και θύματα ενός εγκλήματος που συντελείται στην Ευρώπη του 21ου αιώνα και λέγεται πολιτική των μνημονίων, της επιτήρησης, της άρσης των εγγυήσεων του κοινωνικού κράτους δικαίου, της άλωσης δικαιωμάτων και ελευθεριών, πολιτική της τραπεζοκρατίας, της παρεοκρατίας, της κλεπτοκρατίας, της μειωμένης εθνικής κυριαρχίας και ανεξαρτησίας που αντικαθίσταται βίαια από την παντοκρατορία των τραπεζών, των αγορών, των funds και των οίκων αξιολόγησης, αλλά και των ειδικών δικαιοδοσιών διακριτικής μεταχείρισης των ολίγων και των «ημετέρων», πίσω από τις οποίες δεν κρύβονται, βέβαια, υπερφυσικές δυνάμεις του σύμπαντος, αλλά ιδιοτέλεια, η ιδιοτέλεια εκείνων που ευθύνονται για τη συνολική χρεοκοπία των οικονομικών πολιτικών και των πολιτικών επιλογών στην Ευρωπαϊκή Ένωση των τελευταίων δεκαετιών. 
Τις τελευταίες δύο εβδομάδες μεθοδικά «σκοτώνετε» τα τελευταία ψήγματα και ψιχία δημοκρατικής λειτουργίας. Και είναι πολλαπλά συμβολικό ότι το κάνετε επί εδάφους νομοσχεδίου του Υπουργείο Δικαιοσύνης, που ο αρμόδιος Υπουργός και πρώην δικαστής προσέφερε απλόχερα ως όχημα και ως πρόσχημα για την πλήρη καταρράκωση της δημοκρατίας, του κοινοβουλευτισμού, αλλά και της ίδιας της δικαιοσύνης, με αδιαφορία για την προχειρότητα και την κακονομία στο ευαίσθητο πεδίο του Ποινικού Δικαίου και της σωφρονιστικής πολιτικής, αλλά και της διακρατικής διευρωπαϊκής συνεργασίας, με ηθελημένη παράκαμψη της στοιχειώδους νομοθετικής επεξεργασίας, με βροχή άσχετων τροπολογιών που ξεκίνησαν από τη διαφημιστική αλλά «κούφια» τροπολογία Δένδια για τα δάνεια, συνεχίστηκαν με τις προκλητικές τροπολογίες για τα μέσα ενημέρωσης και τα αυθαίρετα και κορυφώθηκαν με τη χθεσινή θλιβερή εικόνα της βροχής τροπολογιών για πάσης φύσεως θέματα που έπεφταν στην Αίθουσα από τον ουρανό, με τον Υπουργό να σιωπά, να σφυρίζει αδιάφορα, να κωφεύει στις διαμαρτυρίες της Αντιπολίτευσης.
Κύριε Υπουργέ, σας είχα πει κάποτε ότι διεκδικείτε να ενσαρκώνετε τη διαπλοκή εκτελεστικής και δικαστικής εξουσίας. Πετύχατε, όμως, μέσα από αυτήν την πορεία να συμβολίζετε τον εξανδραποδισμό της δικαιοσύνης από την Κυβέρνηση. 
Ως υπεύθυνη για θέματα δικαιοσύνης της Κοινοβουλευτικής Ομάδας του ΣΥΡΙΖΑ σας λέω ότι για εμάς είναι αδιαπραγμάτευτη και η ανεξαρτησία της δικαιοσύνης και η θεσμική της λειτουργία ως πυλώνα της δημοκρατίας, της δημοκρατίας που περιφρονείτε και ποδοπατάτε. 
Με αντισυνταγματικές τροπολογίες επιχειρείτε να θεμελιωθεί θεσμικά η υποταγή της δικαιοσύνης στην εκτελεστική εξουσία και να κατοχυρωθεί νομοθετικά η κυβερνητική παράβαση του καθήκοντος συμμόρφωσης στις δικαστικές αποφάσεις, ιδίως σε αυτές τις αποφάσεις που ακυρώνουν την κυβερνητική πολιτική. 
Σε τέτοιες στιγμές ενεργοποιείται ο όρκος των θεματοφυλάκων του πολιτεύματος και το συνταγματικό καθήκον του καθενός μας. Όμως, σιγεί ο Πρόεδρος της Δημοκρατίας. Σιγεί ο Πρόεδρος της Βουλής. Και ανταποκρίθηκαν στο καθήκον θεσμικής παρρησίας οι Δικαστικές Ενώσεις που εξέδωσαν μία από τις πιο ηχηρές, μία από τις πιο αυστηρές, μία από τις πιο δραματικές ανακοινώσεις «ράπισμα» στην κυβερνητική πολιτική.
Χθες, 12 Νοεμβρίου 2014, η Ένωση Δικαστών και Εισαγγελέων, η Ένωση Διοικητικών Δικαστών, η Ένωση Εισαγγελέων Ελλάδος, η Ένωση Δικαστικών Λειτουργών του Ελεγκτικού Συνεδρίου και η Ένωση Μελών του Νομικού Συμβουλίου του Κράτους με ανακοίνωσή τους καταγγέλλουν την Κυβέρνησή σας ότι παραβιάζει απροσχημάτιστα –χρησιμοποιώ επί λέξει τη διατύπωση- το Σύνταγμα και την Ευρωπαϊκή Σύμβαση Δικαιωμάτων του Ανθρώπου, όπως αυτή ερμηνεύεται από το Ευρωπαϊκό Δικαστήριο Δικαιωμάτων του Ανθρώπου, ότι επιβάλλει δημοσιονομικά μέτρα στους δικαστές, επειδή με δικαστικές αποφάσεις δικαιώθηκαν άλλες κατηγορίες εργαζομένων. Σας θυμίζω: καθαρίστριες, σχολικοί φύλακες, εργαζόμενοι της ΕΡΤ, Σώματα Ασφαλείας, μέλη των Ενόπλων Δυνάμεων. 
Σας καταγγέλλουν ότι προειδοποιείτε τους δικαστές να μην εκδίδουν δικαστικές αποφάσεις που παρεκκλίνουν από την πολιτική σας. 
Σας καταγγέλλουν ότι νομοθετείτε εκδικητικά εν είδει τιμωρίας των δικαστικών λειτουργών, επειδή, στο πλαίσιο της αμερόληπτης άσκησης των συνταγματικών καθηκόντων τους, προβαίνουν σε δικαστικές κρίσεις μη αρεστές στην εκτελεστική εξουσία. 
Σας καταγγέλλουν ότι υποπίπτετε σε μείζον θεσμικό ατόπημα με επικίνδυνες προεκτάσεις για την ουσιαστική αποτελεσματικότητα της δικαιοσύνης σε όλους τους Έλληνες πολίτες. 
Καταγγέλλουν ότι η κυβερνητική τακτική είναι ασύμβατη με την αρχή της διάκρισης των λειτουργιών, ότι συνιστά άρνηση αποδοχής των θεμελιωδών αρχών του κράτους-δικαίου και ότι αποτελεί κλιμάκωση κατ’ επανάληψη συνταγματικής εκτροπής της Κυβέρνησης σε θέματα εφαρμογής δικαστικών αποφάσεων και σεβασμού των θεσμών, με ευρύτατες συνέπειες στην ίδια την αξιοπιστία του πολιτεύματος ως κράτους δικαίου. 
Αυτή η βαρύτατη θεσμική καταγγελία –χρησιμοποίησα επί λέξει τη διατύπωση των πέντε δικαστικών ενώσεων- που δεν έχει ιστορικό προηγούμενο σας απογυμνώνει, γιατί αποκαλύπτει το σχέδιο της Κυβέρνησης να καθυποτάξει τη δικαιοσύνη, επιτιθέμενη στο φρόνημα και την αξιοπρέπεια των λειτουργών της. 
Εμείς σ’ αυτή τη θεσμική παρρησία των δικαστικών λειτουργών, ανταποκρινόμαστε με αντίστοιχη θεσμική παρρησία, θεσμική παρουσία και θεσμική αγωνία για την προστασία της δημοκρατίας. 
Προσωπικά και με την ιδιότητά μου ως υπεύθυνης για θέματα δικαιοσύνης, δεσμεύομαι ότι τις αμέσως επόμενες μέρες θα επιδιώξω θεσμικές επαφές με την ηγεσία των ανωτάτων δικαστηρίων και των δικαστικών ενώσεων, σε σχέση με αυτή την καταγεγραμμένη και αποδεδειγμένη πολιτειακή εκτροπή. 
Έρχομαι στη σεισάχθεια, που ο ΣΥΡΙΖΑ ζητεί με συνέπεια από την έναρξη αυτής της κοινοβουλευτικής περιόδου με νομοθέτημα που καταθέσαμε ήδη στις 3 Αυγούστου 2012 για την ανακούφιση των υπερχρεωμένων νοικοκυριών και το οποίο καταθέτω στα Πρακτικά. 
(Στο σημείο αυτό η Βουλευτής κυρία Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Επίσης, τη ζητάμε για την προστασία των πολιτών και των πρώτων κατοικιών από πλειστηριασμούς, για την οποία μεριμνήσαμε με τροπολογία που καταθέσαμε για την απαγόρευση μεταβίβασης κόκκινων δανείων σε ξένα funds, σε ξένα αρπακτικά. Πρόκειται για τροπολογία που καταθέσαμε στις 13 Δεκεμβρίου 2013 και την οποία καταθέτω στα Πρακτικά. Ήδη έχουν μεταβιβασθεί τέτοια δάνεια και επισπεύδονται πλειστηριασμοί από ξένες εταιρείες.
(Στο σημείο αυτό η Βουλευτής κυρία Ζωή Κωνσταντοπούλου καταθέτει για τα Πρακτικά την προαναφερθείσα τροπολογία, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επιπλέον, επιδιώκεται και με την τροπολογία που καταθέσαμε για να αποτρέψουμε μία σεισάχθεια, κύριοι της Κυβέρνησης. Μία σεισάχθεια θέλουμε να την αποτρέψουμε, διότι δεν είναι σεισάχθεια βέβαια! Είναι αυτοαμνήστευση και αυτοπροστασία. Πρόκειται για τη δρομολογούμενη δική σας απαλλαγή από τις δανειακές υποχρεώσεις των κομμάτων σας μέσα από τερτίπια αλλαγής ονομασίας και ΑΦΜ.
Καταθέσαμε σχετική τροπολογία στις 6 Μαΐου 2014 ζητώντας να προστατευθεί το δημοσιονομικό συμφέρον, αυτό που επικαλείστε από κόμματα μπαταχτσήδες που μετονομαζόμενα προσπαθούν να αποφύγουν υποχρεώσεις που δημιούργησαν οι επιτελείς τους. 
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Τέλος, καταθέσαμε ολοκληρωμένη πρόταση για συνολική σεισάχθεια επί του συνόλου των οφειλών -όχι μόνο τραπεζικών, αλλά και ασφαλιστικών και πάσης φύσεως- την οποία ανέλυσε ο Πρόεδρος του ΣΥΡΙΖΑ στη Θεσσαλονίκη, αλλά και την εξειδικεύσαμε με περαιτέρω νομοθετικές προτάσεις μας.
Σε όλα αυτά εσείς αντιλέγετε, όπως αντιλέγετε στην προστασία των μικροομολογιούχων και δεν έχετε καμμία, μα καμμία δικαιολογία να προφέρετε και να εισφέρετε για το γεγονός ότι αρνείστε να ανακουφίσετε αυτούς που αδικήσατε, αυτούς που πετσοκόψατε, τις δεκαπέντε χιλιάδες οικογένειες, οι οποίες εμπιστεύθηκαν το κράτος, έβαλαν τις οικονομίες και το βιός τους σε ομόλογα του ελληνικού δημοσίου και αντιμετώπισαν την κοινωνιοκτόνα πολιτική του PSI του κ. Βενιζέλου.
Είναι χαρακτηριστικό το σύνθημα για τον κλέφτη και τον ψεύτη που έχουν αναρτήσει στο πανό τους οι μικροομολογιούχοι. Και φαντάζομαι μέσα από τις κροκοδείλιες ομιλίες που άκουσα από κυβερνητικούς Βουλευτές ότι θα θελήσουν ίσως να προσθέσουν και άλλους σε αυτό το πανό.
Κυρίες και κύριοι της Κυβέρνησης, καταθέσατε αίτηση ονομαστικής ψηφοφορίας, μάλλον ελλείψει άλλων επιχειρημάτων. Κλαυθμηρίζετε περίλυποι για τη δεινή οικονομική κατάσταση στην οποία εσείς έχετε περιαγάγει τον τόπο. Την ίδια ώρα επαναστατείτε κατά του εαυτού σας και καταθέτετε τροπολογίες επί τροπολογιών, για να διορθώσετε τα δικά σας λάθη με τα οποία σκοτώνετε λίγο-λίγο την κοινωνία. 
Εσείς που κυβερνάτε και εσείς που στηρίζετε τα μέλη της Κυβέρνησης να συνεχίσουν να κυβερνούν με το μαστίγιο, με το γκλομπ, με τα ΜΑΤ, με τα χημικά, με τη βία, με τον «ετσιθελισμό», αλλά σίγουρα χωρίς τη λαϊκή εντολή και χωρίς κοινωνική εμπιστοσύνη, εσείς είστε –και είναι καταγεγραμμένο- η τρίτη πιο μισητή Κυβέρνηση στον κόσμο. Και όσο και αν υπεκφύγετε και όσο και αν  προσπαθήσετε να αποπροσανατολίσετε και να δημιουργήσετε συνθήκες αντιπερισπασμού, από τον εαυτό σας δεν μπορείτε να ξεφύγετε. Είστε εκτεθειμένοι ενώπιον της κοινωνίας και ενώπιον της ιστορίας.
Εμείς, θέλοντας να αναδείξουμε ότι πλέον έχουν εξαντληθεί και παραβιαστεί προ πολλού τα όρια και τα περιθώρια, ότι πλέον έχουν εξαντληθεί προ πολλού οι τακτικές και οι πρακτικές πολιτειακής διολίσθησης και παράκαμψης της κοινοβουλευτικής λειτουργίας, σας δηλώσαμε ήδη ότι για τα περισσότερα άρθρα του νομοσχεδίου θα απόσχουμε της ψηφοφορίας, ακριβώς αφήνοντάς σας να αναλάβετε την ευθύνη της κακονομίας σας. 
Για δε τις τροπολογίες, με ρητό και απερίφραστο τρόπο -διά του Κοινοβουλευτικού μας Εκπροσώπου κ. Δρίτσα, διά των εισηγητών και ομιλητών μας που αναφέρθηκαν και στις επιμέρους ρυθμίσεις που φέρνετε και οι οποίες από μόνες τους είναι ενδεικτικές του πανικού στον οποίο βρίσκεστε- έχουμε εκθέσει τις απόψεις μας και θα σας θέσουμε και διά της ψηφοφορίας προ των ευθυνών σας.
Κλείνω, κυρία Πρόεδρε, ευχαριστώντας σας για την ανοχή του χρόνου, διατυπώνοντας μία ευχή. Ελπίζω τα πρωινά γεγονότα, αλλά και τα κακοστημένο πρωινό κοινοβουλευτικό θέατρο κλιμάκωσης της εκτροπής και εξαγγελίας της πρακτικής της μηδενικής ανοχής και του νόμου και της τάξης, να μη σας οδηγήσουν σε επικίνδυνα μονοπάτια αποσταθεροποίησης και προβοκάτσιας. Οι ημέρες αυτές υποχρεώνουν όλους να αποδώσουμε τιμή σε εκείνους που θυσιάστηκαν για τη δημοκρατία στις 17 Νοέμβρη του 1973.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΖΩΗ ΚΩΝΣΤΑΝΤΟΠΟΥΛΟΥ",272
"23820"," Κυρία μου, αυτό ισχύει και για εσάς.","ΔΗΜΗΤΡΙΟΣ ΚΥΡΙΑΖΙΔΗΣ",263
"23821"," Ευχαριστώ κι εγώ.
Ο κ. Δρίτσας ζήτησε τον λόγο και μετά είστε εσείς, κύριε Καραγκούνη.
Έχετε τον λόγο για τρία λεπτά, κύριε Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23822"," Ευχαριστώ, κυρία Πρόεδρε. Μου είναι αρκετά, πιστεύω.
Κλείνει σε λίγα λεπτά αυτή η συνεδρίαση των τριών ημερών και αυτό που καταλαβαίνω είναι ότι αν και ολοκληρώνεται μια νομοθετική παρωδία, πραγματικά μου γεννώνται συναισθήματα συμπάθειας στον Υπουργό Δικαιοσύνης, ο οποίος την πρώτη ημέρα εντάξει, αλλά από χθες σιγά-σιγά και σήμερα ολοκληρωτικά φαντάζομαι την πλήξη του, όταν εν είδει οικοδεσπότη στέκεται στη θέση του, για να συζητηθούν άλλα δεκαπέντε περίπου νομοσχέδια. Τρόπος του λέγειν «να συζητηθούν», γιατί θα επιβληθούν διά του ανίερου νομοθετικού, κοινοβουλευτικού πραξικοπήματος στον ελληνικό λαό ρυθμίσεις κάθε είδους. Πάρτε κόσμε! 
Συμπάσχω, κύριε Υπουργέ. Πραγματικά σας βλέπω ότι βιώνετε μια πλήξη. Δεν έχετε ρόλο. Τύποις εκπροσωπείτε την Κυβέρνηση. Αλλά όλα αυτά τα νομοσχέδιά είναι άσχετα. Ήρθαν και παρήλθαν οι Υπουργοί, χωρίς να σταθούν να ακούσουν το παραμικρό, χωρίς να δώσουν εξηγήσεις, χωρίς να διαβουλευτούν, χωρίς να απαντήσουν αν θα δεχτούν ή όχι προτάσεις ακόμα και Βουλευτών της Πλειοψηφίας, των κυβερνώντων κομμάτων. Πραγματικά θλίψη και πλήξη, κύριε Υπουργέ!
Το ερώτημα, όμως, παρ’ όλα αυτά, αναφορικά με την περίφημη τροπολογία του κ. Χαρδούβελη αν είναι η τρόικα ή το λάθος, παραμένει μετέωρο. Κυρίως όλοι καταλαβαίνουμε ότι τα λάθη είναι συνεχή και καθημερινά σε μια διαλυμένη κυβέρνηση και σε μια κυβέρνηση χωρίς μπούσουλα, χωρίς πολιτική, χωρίς στόχο, χωρίς έρεισμα στην κοινωνία. Κυρίως ανεδείχθη σαφέστατα ότι μάλλον κάποιοι έχουν σχέση με την τρόικα και κάποιοι άλλοι είναι στην «απ’ έξω». Εννοώ στην Κυβέρνηση, όχι στους Βουλευτές. Και κάποιοι τρέχουν να προλάβουν να είναι πιο πρόθυμοι στις εντολές της τρόικας και κάποιοι άλλοι, επειδή δεν ρωτήθηκαν, έχουν τις επιφυλάξεις τους και μιλούν για λάθος. Ας τα απαντήσουν αυτά οι κυβερνώντες.
Και πάνω σε αυτήν τη γελοιοποίηση με τη θλιβερή εικόνα μιας κυβέρνησης, αφού δεν πέτυχε η πρωινή προβοκάτσια με την εισαγωγή των ΜΑΤ στα πανεπιστημιακά ιδρύματα της χώρας –είναι το νέο μοντέλο ότι δεν θα είναι οι φοιτητές μέσα στα πανεπιστήμια, αλλά θα είναι τα ΜΑΤκαι θα αποδοθεί και στον πρύτανη κ. Φορτσάκη ο μεγαλόσταυρος και άλλα παράσημα στρατιωτικής ιεραρχίας- έρχεται ο αντιπερισπασμός στη δική μας πρόταση ονομαστικής ψηφοφορίας. Άκουσον, άκουσον! Συμβαίνει ελάχιστες φορές στην ιστορία του Κοινοβουλίου να ζητά ονομαστική ψηφοφορία η πλειοψηφία.
Έναντι ποίων; Για να εκθέσει ποιους; Για να εκβιάσει, στην πραγματικότητα, τους Βουλευτές της Πλειοψηφίας που αντιδρούν στην περίφημη τροπολογία Χαρδούβελη και, βέβαια, για να κρύψει με έναν τρόπο, με ένα τέχνασμα της τελευταίας στιγμής -κατάντια, πραγματικά κατάντια!- ότι ακόμα και αυτές οι τροπολογίες για τα κόκκινα δάνεια είναι καταστροφικές και εγκληματικές για τους μικρούς και μεσαίους επιχειρηματίες. Είναι ο ανοιχτός δρόμος για τις απαλλοτριώσεις και τις δημεύσεις. 
Φρόντισε ο κ. Σάλλας προχθές, βγαίνοντας από το Μέγαρο Μαξίμου, να διαβεβαιώσει, λέγοντας ότι «εμείς δεν θέλουμε ακόμα τους πλειστηριασμούς, γιατί δεν είμαστε έτοιμοι. Τι να τα κάνουμε όλα αυτά τα σπίτια και τα ακίνητα;». Τώρα, όμως. Αργότερα θα είναι έτοιμοι. Τώρα προς το παρόν δεν είναι έτοιμοι.","ΘΕΟΔΩΡΟΣ ΔΡΙΤΣΑΣ",139
"23823"," Ευχαριστούμε.
Κύριε Δρίτσα, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23824"," Κάτι ανάλογο είπε και ο κ. Χαρδούβελης σε συνέντευξή του.","ΘΕΟΔΩΡΟΣ ΔΡΙΤΣΑΣ",139
"23825"," Κλείστε, σας παρακαλώ. Ανοίγει καινούργιος κύκλος. Θέλουν όλοι να μιλήσουν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23826"," Τελειώνω, κυρία Πρόεδρε. Ο νόμος και η τάξη είναι ιδεολογία του κ. Μπαλτάκου και των ομοίων του. Το ακούσαμε και από το στόμα του κυρίου Υπουργού το πρωί, το ακούσαμε και απ’ όλους όσοι συνήργησαν στη σημερινή προβοκάτσια, τους Βουλευτές της Νέας Δημοκρατίας κυρίως, που ήλθαν να μιλήσουν για την τρομοκρατία του ΣΥΡΙΖΑ. Και η Αστυνομία ακόμα και τώρα συνεχίζει το θεάρεστο έργο της, να προβοκάρει και να ασκεί μία απίστευτη βιαιότητα χωρίς κανένα λόγο, εν όψει βέβαια της μεγάλης γιορτής του Πολυτεχνείου, που εκεί με τον πιο μαζικό και δημοκρατικό τρόπο θα πάρετε για μια ακόμα φορά τη μεγάλη λαϊκή απάντηση.
(Χειροκροτήματα από την πτέρυγα του ΣΥΡΙΖΑ)","ΘΕΟΔΩΡΟΣ ΔΡΙΤΣΑΣ",139
"23827"," Ευχαριστούμε.
Τον λόγο έχει ο κ. Καραγκούνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23828"," Ευχαριστώ.
Θα είμαι πάρα πολύ σύντομος, κυρία Πρόεδρε. Το αν εμείς, τιμούμε τη γιορτή του Πολυτεχνείου, το αν η Νέα Δημοκρατία τιμά τη δημοκρατία, κύριε Δρίτσα και κυρία Κωνσταντοπούλου, το έχουμε αποδείξει ιστορικά. Διότι εμείς είμαστε η παράταξη που αποκαταστήσαμε τη δημοκρατία! Αυτό μην το ξεχνάτε!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23829"," Όχι δα!","ΘΕΟΔΩΡΟΣ ΔΡΙΤΣΑΣ",139
"23830"," Μη διακόπτετε παρακαλώ. Ο καθένας να καταθέσει τη θέση του. Σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23831"," Επειδή, κύριε Δρίτσα, αναφερθήκατε στον νόμο και την τάξη, βεβαίως, είμαστε με τη νομιμότητα. Τα αντάρτικα των πόλεων και τις έκνομες πράξεις που ίσχυαν στο παρελθόν, τα αφήνουμε σε σας. Σας το είπα και πριν, ας πάμε λίγα χρόνια πίσω, τότε που διάφοροι «μπαχαλάκηδες» έμπαιναν μέσα στα πανεπιστήμια και στην ουσία κατέστρεφαν την περιουσία του ελληνικού λαού, κατέστρεφαν τα πανεπιστήμια. Ποιος έχει απολογηθεί γι’ αυτό; Ποιος έχει ζητήσει συγγνώμη γι’ αυτό; Όσοι τουλάχιστον συνηγορούσαν και βοηθούσαν σε όλη αυτήν την ιστορία. Τα ίδια θα θυμόμαστε;","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23832"," Δεν μπορείτε να ξεφύγετε πια. Έχετε τελειώσει. Είναι φθηνό.","ΘΕΟΔΩΡΟΣ ΔΡΙΤΣΑΣ",139
"23833"," Τις ίδιες πράξεις θα κάνουμε; Σας φέραμε την τροπολογία για τα κόκκινα δάνεια και το βάλαμε στην ονομαστική ψηφοφορία. Τί θα κάνετε; Θα απέχετε. Όπως σας είπα και πριν, απέχετε από κάθε ευνοϊκή ονομαστική ψηφοφορία.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23834"," Από την ονομαστική δεν θα απέχουμε. Σας το είπαμε. Θα καταψηφίσουμε.","ΖΩΗ ΚΩΝΣΤΑΝΤΟΠΟΥΛΟΥ",272
"23835"," Θα καταψηφίσετε για άλλη μία φορά μία ευνοϊκή ρύθμιση που έρχεται για τον κόσμο. Διότι ξέρουμε ότι είναι δύσκολη η κατάσταση και σας έχουμε πει πάρα πολλές φορές να προσγειωθείτε στην πραγματικότητα και όχι να ζείτε σε κόσμους ονειρικούς. Με τα μέσα που διαθέτουμε και την κατάσταση στην οποία βρισκόμαστε, κάνουμε αυτές τις ευνοϊκές ρυθμίσεις. Για άλλη μία φορά λέτε στον κόσμο: «Όχι, δεν ψηφίζουμε αυτές τις ρυθμίσεις. Όχι, δεν θα σας ευνοήσουμε. Όχι, δεν θα σας διευκολύνουμε». Αυτό κάνετε. 
Έγινε -και τελειώνω, κυρία Πρόεδρε- και μία επίσης ανοίκεια επίθεση της κ. Κωνσταντοπούλου προς την Κυβέρνηση χρησιμοποιώντας τη δικαιοσύνη και -θα έλεγα- βάζοντας «δηλητήριο» και στη δημοκρατία και στον κοινοβουλευτισμό. Εδώ είναι ο παριστάμενος Υπουργός Δικαιοσύνης, μέλος και Πρόεδρος της Ένωσης Δικαστών και Εισαγγελέων εδώ και πολλά χρόνια. Πείτε μας, κύριε Υπουργέ, πότε ο ΣΥΡΙΖΑ ήταν υπέρ και πότε συνηγόρησε στα αιτήματα των δικαστών; Πότε; Πότε ψήφισε για μία φορά αύξηση αποδοχών ή βελτίωση των συνθηκών; Ποτέ!","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23836"," Θα το ακούσετε.","ΧΑΡΑΛΑΜΠΟΣ ΑΘΑΝΑΣΙΟΥ",10
"23837"," Λοιπόν, αν θέλετε σεισάχθεια, βάλτε σεισάχθεια στο δηλητήριο που ρίχνετε στον κοινοβουλευτισμό και στη δημοκρατία.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23838"," Ο κ. Κουτσούκος έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23839"," Κυρία Πρόεδρε, δεν είχα καμμία πρόθεση να απασχολήσω το Σώμα. Ούτε σκεφτόμουν να απαντήσω στο κήρυγμα μίσους της κ. Κωνσταντοπούλου και στις εισαγγελικές της παραινέσεις-παρεμβάσεις και στις ψευδολογίες και στον «αντιπασοκισμό» και σ’ όλο αυτό που αποπνέει με την τοποθέτησή της και τον τρόπο που τα λέει. Την αφήνουμε να την κρίνουν οι πολίτες. Δεν ασχολούμαστε μαζί της.
Μου κάνει, όμως, εντύπωση το γεγονός ότι ο Κοινοβουλευτικός Εκπρόσωπος του ΣΥΡΙΖΑ πήρε τον λόγο για να μας ψέξει για την πρωτοβουλία να καταθέσουμε αίτηση ονομαστικής ψηφοφορίας, λες και ο ΣΥΡΙΖΑ έχει αποκλειστικά το δικαίωμα των τακτικισμών εντός της Αιθούσης του Κοινοβουλίου. Διότι τι άλλο είναι εκτός από τακτικισμός το να κάνεις αίτηση ονομαστικής ψηφοφορίας για κάτι το οποίο δεν έχεις ψηφίσει;
Εμείς, λοιπόν, επειδή συνάδελφοι του ΣΥΡΙΖΑ περιοδεύοντες ανά τας οδούς και τας ρύμας, στις πόλεις και τα χωριά μας, χύνουν κροκοδείλια δάκρυα για τους υπερχρεωμένους συμπολίτες μας, για όσους έχουν ληξιπρόθεσμες οφειλές, καταγγέλλοντας την Κυβέρνηση, τα μνημόνια και την τρόικα, θέλουμε να πάρουν τις προσωπικές τους ευθύνες και να μην κρύβονται πίσω από μία κεντρική γραμμή. 
Να πάνε, λοιπόν, να απολογηθούν γιατί δεν την ψηφίζουν στον επαγγελματία, στον άνθρωπο που χρωστάει και δεν έχει άλλη διέξοδο παρά μόνο αν του δώσουμε αυτή τη διέξοδο που του δίνουμε με τη ρύθμιση και για τα ληξιπρόθεσμα και για τα κόκκινα δάνεια. Διότι αυτός θέλει να μπει στο κατάστημα της τράπεζας όπου χρωστάει και να υποβάλει το αίτημα της περικοπής του χρέους και των τόκων και οι συνάδελφοι του ΣΥΡΙΖΑ δεν το επιθυμούν.","ΓΙΑΝΝΗΣ ΚΟΥΤΣΟΥΚΟΣ",258
"23840"," Δεν ακούσατε τους εισηγητές μας; Τα είπαμε ευθαρσώς.","ΘΕΟΔΩΡΟΣ ΔΡΙΤΣΑΣ",139
"23841"," Η θεωρία τους ότι θα έλθει ο «παράδεισος» και «κάντε υπομονή στην κόλαση της τροϊκανής Κυβέρνησης» έχει καταπέσει και είναι η θεωρία μιας αυτοεκπληρούμενης προφητείας που δυστυχώς δεν ισχύει. Απ’ αυτή την άποψη, λοιπόν, εμείς πήραμε αυτή την πρωτοβουλία.
Θέλω να τελειώσω με τούτο σε μισό λεπτό: Η παράταξή μας έχει ταυτίσει την παρουσία της –το έχω ξαναπεί- με την πιο μακρόχρονη ιστορία δημοκρατίας και προόδου στον τόπο.","ΓΙΑΝΝΗΣ ΚΟΥΤΣΟΥΚΟΣ",258
"23842"," Και με τη χρεοκοπία!","ΖΩΗ ΚΩΝΣΤΑΝΤΟΠΟΥΛΟΥ",272
"23843"," Απ’ αυτή την άποψη, μαθήματα για τη δημοκρατία δεν μπορούμε να δεχθούμε.
Διαβάζοντας μια ανακοίνωση της νεολαίας του ΣΥΡΙΖΑ, μου κάνει τεράστια εντύπωση το ότι «δεν ζήσαν τα παιδιά ούτε χούντα ούτε δημοκρατία». Ας ρωτήσουν τους παλαιότερους αγωνιστές της Αριστεράς που έχουν δώσει αγώνες και τους πλήρωσαν -γιατί οι σημερινοί αγώνες είναι και λίγο ανέξοδοι- τι σημαίνει να δίνεις αγώνες για τη δημοκρατία.
Θέλω, λοιπόν, να πω ότι παραμονές της επετείου της 17ης Νοέμβρη ας μη γίνονται ασκήσεις πυκνής τάξης και ο ένας να οχυρώνεται πίσω από τις προβοκάτσιες του άλλου, αλλά ας διαφυλάξουμε το νόημα αυτής της ημέρας.
Σας ευχαριστώ.","ΓΙΑΝΝΗΣ ΚΟΥΤΣΟΥΚΟΣ",258
"23844"," Σας ευχαριστούμε.
Γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκατρείς μαθήτριες και μαθητές, δύο εκπαιδευτικοί και επτά γονείς από το 2ο Δημοτικό Σχολείο Νέαπολης Λασιθίου.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Η κ. Χρυσοβελώνη έχει τον λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23845"," Αυτό που μου κάνει πολύ μεγάλη εντύπωση είναι ότι η Κυβέρνηση προφανώς δεν συναισθάνεται και κάνει πως δεν καταλαβαίνει. Αντί να σκύψετε το κεφάλι και να μη μιλάτε, βλέπω ότι γίνεστε όλο και πιο προκλητικοί. 
Εν πάση περιπτώσει, γυρίστε να δείτε σε ποια κατάσταση είναι η κοινωνία. Κοιτάξτε πόσο ισοπεδωμένοι και εξαθλιωμένοι είναι οι Έλληνες πολίτες. Προσπαθήστε να αλλάξετε ρότα, προσπαθήστε να αλλάξετε πολιτική και μην προσπαθείτε με διαδικασίες του τύπου «ονομαστική ψηφοφορία» σε μια τροπολογία την οποία εσείς οι ίδιοι φέρατε, να σώσετε την παρτίδα. Δεν γίνονται έτσι τα πράγματα. Κάποια στιγμή θα πρέπει να σταματήσει αυτός ο ατελείωτος «κατήφορος»! Αυτό έχω να δηλώσω και τίποτε άλλο.","ΜΑΡΙΝΑ ΧΡΥΣΟΒΕΛΩΝΗ",553
"23846"," Ευχαριστούμε. 
Τον λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"23847"," Ευχαριστώ, κυρία Πρόεδρε. 
Κυρίες και κύριοι συνάδελφοι, αφού ακούσαμε την παρωχημένη και με ξύλινη γλώσσα έκθεση ιδεών ή, αν θέλετε, το σενάριο παραμόρφωσης της κ. Κωνσταντοπούλου –που αμφιβάλλω αν τα πιστεύει και η ίδια αυτά που είπε- θα ήθελα να κάνω μια αναφορά και εγώ μιας και αναφέρθηκε η ίδια στην προηγούμενη ιδιότητά μου. 
Να σας πω, λοιπόν, κυρία Κωνσταντοπούλου, ότι εμένα με τιμούσαν οι συνάδελφοι και ως προϊστάμενο του πρωτοδικείου –αυτούς που υπηρέτησα- με ποσοστό 70% σε πέντε υποψηφίους. Και υπηρετούσα την Ένωση Δικαστών επί σειρά ετών, είτε ως γενικός γραμματέας, είτε ως πρόεδρος, πάλι με ποσοστά πάνω από 70%. 
Είμαι υποχρεωμένος, λοιπόν, να αναφερθώ στη δική σας πρώην ιδιότητα και στη συμπεριφορά σας στα δικαστήρια για να αποδειχθεί πώς τιμούσατε τη δικαιοσύνη και την ανεξαρτησία της. 
Αυτά τα λίγα για να μην πω περισσότερα. 
Πρέπει να ξέρετε κάτι: Όσο επιτυγχάνει η Κυβέρνηση και βγάζει τη χώρα από τις δύσκολες στιγμές που πέρασε, τόσο σας ενοχλεί. Αντί να χαίρεστε ότι πήγαμε καλά, αντί να χαίρεστε ότι γίνεται ένα βήμα προόδου με τις προσπάθειες της Κυβέρνησης αλλά και τις θυσίες του ελληνικού λαού που είναι προς το τέλος, προσπαθείτε συνέχεια να μειώνετε όλα τα επιτεύγματά της και όλες τις προσπάθειες που κάνει τώρα για να βγάλει τη χώρα από τα αδιέξοδα και να ανακουφίσει τον πληττόμενο λαό και ειδικά τις επιχειρήσεις. 
Τώρα, μπορείτε να μου πείτε έναν πολίτη που έχασε την κύρια κατοικία του; 
Όσον αφορά την ανεξαρτησία της δικαιοσύνης, εμείς την κατοχυρώσαμε με σειρά παρεμβάσεων. Ξεκίνησε η μεγάλη μεταρρύθμιση η οποία έγινε επί ΠΑΣΟΚ, επί Κουβελάκη -και του το αναγνωρίζουμε- με την ανεξαρτησία και την αυτοδιοίκηση των δικαστηρίων και οι κυβερνήσεις της Νέας Δημοκρατίας την κατοχύρωσαν ακόμα περισσότερο. 
Είπα το πρωί και το ξαναλέω: Το θέμα των αποδοχών των δικαστών δεν είναι θέμα οικονομικό. Είναι θέμα θεσμικό. Είναι συνταγματικό μισθολόγιο. Δεν είναι καν ειδικό μισθολόγιο. Και αυτό πρέπει να το σέβεται η πολιτεία διαχρονικά, όποια κι αν είναι η κυβέρνηση. 
Όμως, για δείτε ποιοι ομιλούν για τα οικονομικά των δικαστών: Οι συνάδελφοι οι οποίοι δεν ψήφισαν ποτέ ούτε μία διάταξη ευνοϊκή για τις αποδοχές των δικαστικών λειτουργών. Ειδικά ο ΣΥΡΙΖΑ ουδέποτε ψήφισε, κυρίες και κύριοι συνάδελφοι -και παρακαλώ να το ακούν οι πρώην συνάδελφοί μου δικαστές- ούτε μία διάταξη η οποία να ευνοούσε τους δικαστές. Για να μην πω και τα θεσμικά θέματα. Ούτε τις παλιές αποδοχές των δικαστικών λειτουργών έχουν ψηφίσει, ούτε τα αναδρομικά των συνταξιούχων. Τότε είχαν δοθεί περίπου 630 εκατομμύρια ευρώ. 
Μάλιστα, δε, την περίοδο αυτήν, όταν ψηφίζονταν τα τελευταία αναδρομικά, όχι από τους παρόντες, άλλος Βουλευτής του ΣΥΡΙΖΑ, μίλησε για κοινωνική αναλγησία όταν σε αυτήν την περίοδο που μαστίζεται η χώρα παίρνουν τόσα χρήματα οι δικαστικοί λειτουργεί. Δεν είναι κανείς από τους παρόντες. 
Ψηφίσατε τον ν. 4270 που εφήρμοζε την απόφαση 88 του 2013 για τα αναδρομικά των δικαστών και το μισθολόγιό τους; Οι αποφάσεις των δικαστηρίων στηρίζονται σε νόμους. Ψηφίσατε τον ν. 4270/2014; Ψηφίσατε τις πρόσφατες μεταβολές οι οποίες έγιναν; Όχι. Γιατί; Και έρχεστε και μιλάτε για τους δικαστές; Και πήγατε και μιλήσατε και στην Πανδικαστική Συγκέντρωση και λέγατε ότι είναι δίκαιο το μισθολόγιο; Φυσικά και είναι. Εμείς πρώτοι το υποστηρίζουμε και είπα πρόσφατα στην εκδήλωση του Αγίου Διονυσίου, στην γιορτή μας, ότι πρέπει να εφαρμόζονται οι δικαστικές αποφάσεις. 
Προσέξτε, όμως, δεν είναι έλλειψη σεβασμού, δεν είναι ασέβεια όταν δεν εφαρμόζεις μια δικαστική απόφαση. Διότι εδώ, όταν δεν εφαρμόστηκε αυτή η δικαστική απόφαση, δεν το έκανε από ασέβεια η Κυβέρνηση. Το έκανε από αδυναμία τη συγκεκριμένη χρονική στιγμή.
Το πρωί ακούσατε τον κ. Σταϊκούρα να λέει -σας διαβάζω ακριβώς- ότι στην παρούσα συγκυρία δεν μπορούσαμε να τα δώσουμε όλα τα χρήματα. Αυτό λέω και εγώ. Κάποια στιγμή, δηλαδή, πρέπει να επανεξεταστεί το θέμα και όταν φτιάξουν οι οικονομικές συνθήκες να δικαιωθούν πλήρως και οι δικαστικοί λειτουργοί και οι ένστολοι.
Για να δούμε, όμως, τι λέει η εισηγητική έκθεση πάνω στο νομοσχέδιο, το οποίο έχει παραποιηθεί. 
Λέει: «Δεδομένης της ανατροπής της εισοδηματικής πολιτικής για τα στελέχη των Ενόπλων Δυνάμεων και των Σωμάτων Ασφαλείας που επήλθε με τις άνω αποφάσεις της ολομέλειας του Συμβουλίου της Επικρατείας καθώς και της δημοσιονομικής κατάστασης της χώρας, καθίσταται αναγκαία η αναπροσαρμογή της εισοδηματικής πολιτικής και για τους δικαστικούς λειτουργούς και για τα μέλη του κύριου προσωπικού του Νομικού Συμβουλίου του Κράτους». 
Τι κάνει εδώ; Δίνει κανένα μήνυμα ότι πρέπει να τιμωρηθούν οι δικαστές γιατί έβγαλαν τις αποφάσεις; Όχι βέβαια. Μια διαπίστωση κάνει. Καταγράφει μια πραγματική κατάσταση, ότι η πρόθεση ήταν να δοθούν όλα τα χρήματα. Εδώ δόθηκε πλήρως η αναπροσαρμογή των μισθών από τον Αύγουστο του 2012 και δεν δίνεται προς το παρόν μόνο το 50% γιατί υπήρχε αυτή η δημοσιονομική αδυναμία. 
Κάνει μια διαπίστωση. Λέει ότι το κάνουμε αυτό; Βγαίνει τέτοιο συμπέρασμα; Λέει ότι πράγματι ανετράπη η δημοσιονομική πολιτική. Και υπάρχει η δημοσιονομική κατάσταση της χώρας η οποία ήταν άσχημη. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ )
Η Κυβέρνηση, όμως, μελετά κι άλλα ζητήματα για τους δικαστικούς λειτουργούς, όπως το φορολογικό τους. Γι’ αυτά, όμως, δεν είμαι έτοιμος να μιλήσω ακόμα. Όταν οι αρμόδιοι Υπουργοί Οικονομικών είναι έτοιμοι θα τα εξαγγείλουμε.
Θα τελειώσω με κάτι άλλο. Είπατε ότι η Κυβέρνηση αυτή είναι μια από τις πιο αναξιόπιστες στην Ευρώπη. Προφανώς δεν διαβάζετε ξένα έντυπα και τις κριτικές που μας κάνουν οι εταίροι μας. Δεν έχετε αντιληφθεί ότι η Κυβέρνηση αυτή αποκατέστησε το κύρος και την αξιοπιστία της χώρας. 
Μήπως η Αξιωματική Αντιπολίτευση είναι αναξιόπιστη; Και το λέω αυτό με στοιχεία. Γιατί είστε αναξιόπιστοι; Διότι είστε καθηλωμένοι χρόνια στα ίδια ποσοστά, χωρίς να μπορείτε να κερδίσετε ούτε μισή μονάδα παρά την οικονομική δυσχέρεια.
Ευχαριστώ πολύ, κύριοι συνάδελφοι.
(Χειροκροτήματα από την πτέρυγα της Νέας Δημοκρατίας)","ΧΑΡΑΛΑΜΠΟΣ ΑΘΑΝΑΣΙΟΥ",10
"23848"," Κύριε Πρόεδρε, θα ήθελα τον λόγο επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"23849"," Ορίστε, κυρία Κωνσταντοπούλου, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23850"," Κύριε Υπουργέ, μάλλον δεν καταλάβατε ότι αυτά τα οποία διάβαζα, δεν τα έλεγα εγώ. Είναι η επί λέξει διατύπωση των πέντε Δικαστικών Ενώσεων και της Ένωσης Δικαστών και Εισαγγελέων της οποίας τα μέλη σας ψήφιζαν κατά 70%. Και αντί, τουλάχιστον, να επιδείξετε μια συστολή απέναντι σε αυτή τη θεσμική αγωνία και τη θεσμική καταγγελία των δικαστικών λειτουργών και πρώην συναδέλφων σας, έρχεστε και επαίρεστε ότι όπως δήθεν εσείς κατοχυρώσατε την ανεξαρτησία της δικαιοσύνης, εσείς και θα την καταρρακώσετε. Ε, λοιπόν, η ανεξαρτησία της δικαιοσύνης και η θεσμική λειτουργία της δημοκρατίας δεν σας ανήκουν για να τα κάνετε ό,τι θέλετε.","ΖΩΗ ΚΩΝΣΤΑΝΤΟΠΟΥΛΟΥ",272
"23851"," Ζωή, το προσωπικό πες μας.","ΔΗΜΗΤΡΙΟΣ ΚΥΡΙΑΖΙΔΗΣ",263
"23852"," Να ολοκληρώσει, παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23853"," Όσο για την προσωπική επίθεση την οποία απευθύνατε, έχω να σας πω ότι το να ασχολείστε με την επαγγελματική δραστηριότητά μου, είναι ένα παιχνίδι το οποίο έχετε παίξει και χάσει πολλές φορές. Τελευταία επιδόθηκε σε αυτές τις ασκήσεις ο κ. Μητσοτάκης, πριν από είκοσι ημέρες περίπου. Του έχω επιδώσει εξώδικο προκειμένου να τεκμηριώσει αυτά που είπε. Το ίδιο θα κάνω και με εσάς.","ΖΩΗ ΚΩΝΣΤΑΝΤΟΠΟΥΛΟΥ",272
"23854"," Απειλούμαστε, κύριε Πρόεδρε;","ΔΗΜΗΤΡΙΟΣ ΚΥΡΙΑΖΙΔΗΣ",263
"23855"," Δεν θα επιτρέψω αυτή εδώ η συζήτηση να εκτραπεί σε εκείνο το πεδίο το οποίο θέλετε. Θα σας απαντήσω, όμως, ότι είναι κοροϊδία να ισχυρίζεστε ότι δώσατε παροχές σε δικαστές με τα ίδια νομοθετήματα με τα οποία τους αφαιρέσατε τα εχέγγυα ανεξάρτητης και αξιοπρεπούς λειτουργίας.
Επίσης, κοροϊδία είναι να μειώνετε, δήθεν, μια έκτακτη εισφορά την οποία οφείλατε να έχετε καταργήσει, όπως κοροϊδία είναι σήμερα να επαναστατείτε κατά του εαυτού σας γιατί υπαναχωρείτε από την τροπολογία για τις εκατό δόσεις και τον ΕΝΦΙΑ.","ΖΩΗ ΚΩΝΣΤΑΝΤΟΠΟΥΛΟΥ",272
"23856"," Ολοκληρώστε, παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23857"," Επιτρέψτε μου με μία φράση να ολοκληρώσω, κύριε Πρόεδρε.
Σε αυτήν την κοροϊδία, αλλά και γενικά στην κυβερνητική αναλγησία και αυθαιρεσία, έχουν απαντήσει με τον καλύτερο τρόπο τα θύματα της άρνησής σας να εφαρμόσετε τις δικαστικές αποφάσεις. Και αναφέρομαι στις καθαρίστριες του Υπουργείου Οικονομικών που με ψυχή φωνάζουν ένα σύνθημα: «Σας φαίνονται μεγάλοι γιατί είσαστε σκυφτοί. Σηκώστε το κεφάλι να σκύψουν αυτοί».","ΖΩΗ ΚΩΝΣΤΑΝΤΟΠΟΥΛΟΥ",272
"23858"," Ευχαριστούμε πολύ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23859"," Φοβάστε ότι θα σηκώσει το κεφάλι ο λαός μας και φοβάστε ότι θα αναγκαστείτε όχι να σκύψετε, αλλά να υποκλιθείτε στο μεγαλείο της δημοκρατίας και της λαϊκής κυριαρχίας!","ΖΩΗ ΚΩΝΣΤΑΝΤΟΠΟΥΛΟΥ",272
"23860"," Κύριε Πρόεδρε, παρακαλώ, τον λόγο.","ΧΑΡΑΛΑΜΠΟΣ ΑΘΑΝΑΣΙΟΥ",10
"23861"," Ορίστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23862"," Το ποιος φοβάται είναι ένα άλλο θέμα. Εκεί θα είστε καθηλωμένοι, σε ποσοστά κάτω από αυτά που πήρατε στις εκλογές, ενώ υπό άλλες συνθήκες έπρεπε να είναι πολύ μεγαλύτερα. Και αναφέρομαι σε άλλες εποχές.
Τώρα όσον αφορά τους δικαστές: Εμείς δώσαμε αγώνα και ως Υπουργείο Δικαιοσύνης, αλλά και ο ίδιος ο Πρωθυπουργός δεσμεύτηκε όταν τους είδε για να λυθεί το θέμα με τις αυξήσεις στους δικαστικούς λειτουργούς, οι οποίες ήταν βέβαια κατ’ επιταγή της αποφάσεως του δικαστηρίου. Και ο ίδιος ο Αντιπρόεδρος της Κυβέρνησης κ. Βενιζέλος παρενέβη. Δεν ήταν άρνηση της Κυβέρνησης το να μην δοθούν οι αποδοχές στους δικαστικούς λειτουργούς και στους ενστόλους. Δεν ήταν ασέβεια. Ήταν μια προσωρινή αδυναμία. Αναγνωρίζεται και στο δίκαιο -και στο διεθνές και στον Αστικό μας Κώδικα- η αδυναμία παροχής. Αυτό δεν σημαίνει ότι δεν θα ικανοποιηθούν. Πρόσκαιρα έγινε ό,τι έγινε. 
Όσον αφορά την πίστη προς την ανεξαρτησία της δικαιοσύνης, αφήνω τους δικαστικούς λειτουργούς και τους δικηγόρους να μας κρίνουν.","ΧΑΡΑΛΑΜΠΟΣ ΑΘΑΝΑΣΙΟΥ",10
"23863"," Κύριε Πρόεδρε, μπορώ να έχω τον λόγο;","ΜΑΡΙΝΑ ΧΡΥΣΟΒΕΛΩΝΗ",553
"23864"," Κύριε Πρόεδρε, αν μιλήσουν όλοι...","ΛΙΑΝΑ ΚΑΝΕΛΛΗ",182
"23865"," Παρακαλώ, αν έχετε την καλοσύνη, πήγαμε καλά, είπατε την άποψή σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23866"," Κύριε Πρόεδρε, μπορώ να έχω τον λόγο για ένα λεπτό; Για να μη διακόπτω τη διαδικασία μετά.","ΜΑΡΙΝΑ ΧΡΥΣΟΒΕΛΩΝΗ",553
"23867"," Με συγχωρείτε, κυρία Χρυσοβελώνη, δεν σας είδα. 
Παρακαλώ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23868"," Εάν η κ. Κανέλλη ζήτησε τον λόγο πριν από μένα, να πάρει εκείνη πρώτη τον λόγο.","ΜΑΡΙΝΑ ΧΡΥΣΟΒΕΛΩΝΗ",553
"23869"," Θα μιλήσει στο τέλος η κ. Κανέλλη. Μιλήστε για ένα λεπτό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23870"," Τελείωσε η συζήτηση, κύριε Πρόεδρε. Εισηγήτρια είναι.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23871"," Δεν πειράζει. Για ένα λεπτό δεν πειράζει κανέναν. Ξέρω ότι η κ. Χρυσοβελώνη θα τηρήσει τον λόγο της.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23872"," Θέλω απλώς να κάνω μια δήλωση για να καταχωρισθεί στα Πρακτικά, ώστε να μη διακόψω τη ροή της ψηφοφορίας στη συνέχεια.","ΜΑΡΙΝΑ ΧΡΥΣΟΒΕΛΩΝΗ",553
"23873"," Αν μου επιτρέπετε, κάντε την δήλωσή σας, αλλά μπορείτε να καταθέσετε το τι θα ψηφίσετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23874"," Ας καταχωρισθεί, εν πάση περιπτώσει.
Για την τροπολογία 1978/2014 που αφορά τα αναδρομικά των ενστόλων και των δικαστικών, οι Ανεξάρτητοι Έλληνες, αντιτιθέμενοι στην επιχειρούμενη αλλοίωση της ουσίας και του διατακτικού των αποφάσεων των Ανωτάτων δικαστηρίων της χώρας, δηλώνουμε ότι  θα απέχουμε, δεν θα συμμετάσχουμε στη συγκεκριμένη ψηφοφορία και ότι επιφυλασσόμαστε να προβούμε σε κατάλληλη νομοθετική -αν θέλετε- παρέμβαση, έτσι ώστε οι ένστολοι και οι δικαστικοί να δικαιωθούν και να λάβουν τα αναδρομικά που τους έχουν επιδικαστεί.","ΜΑΡΙΝΑ ΧΡΥΣΟΒΕΛΩΝΗ",553
"23875"," Ευχαριστούμε.
Κυρία Κανέλλη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23876"," Μόνο για την καταχώριση στα Πρακτικά.
Άκουσα τον Εκπρόσωπο της Νέας Δημοκρατίας να λέει ότι δεν θα κάνει τακτικισμούς μόνο ο ΣΥΡΙΖΑ, θα κάνουμε κι εμείς.","ΛΙΑΝΑ ΚΑΝΕΛΛΗ",182
"23877"," Όχι, δεν το είπε η Νέα Δημοκρατία. Το ΠΑΣΟΚ το είπε.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23878"," Το ΠΑΣΟΚ. Συγκυβέρνηση δεν είναι;","ΛΙΑΝΑ ΚΑΝΕΛΛΗ",182
"23879"," Άλλο πράγμα το ένα, άλλο πράγμα το άλλο.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23880"," Ναι, αλλά συγκυβέρνηση είναι. Συγκυβερνάτε! Δεν γίνεται!","ΛΙΑΝΑ ΚΑΝΕΛΛΗ",182
"23881"," Διαφορετικά πράγματα είναι. Άλλο το ένα, άλλο το άλλο.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23882"," Ό,τι και να θελήσετε να πείτε, συγκυβέρνηση είστε. Σας παρακαλώ πάρα πολύ, δεν θα παίξουμε τώρα με νοηματικές έννοιες. Άκουσα αυτό. 
Οι μέρες δύσκολες κι αυτή τη στιγμή που μιλάμε έχει δακρυγόνα κι επεισόδια στο Πολυτεχνείο, έχει κι έγκλειστους μέσα. Δημιουργείται ένα κλίμα θλιβερό εν όψει ενός μεγάλου εορτασμού, στον οποίο δεν υπάρχει ούτε σκύβω ούτε κάνω. Αν υπάρχουμε εμείς εδώ μέσα, είναι γιατί υπήρχαν και κάποια παιδάκια που έκαναν αυτό που έπρεπε. Σας θυμίζω ότι το νόημα του Πολυτεχνείου είχε, «Ψωμί, Παιδεία, Ελευθερία». Να είμαστε λίγο σεμνοί, γιατί σήμερα εδώ μιλάμε για ψίχουλα αντί για ψωμί και μιλάμε για παιδεία με χορηγία. Κι όταν η παιδεία προχωράει με χορηγία, η ελευθερία της αυτοπεριορίζεται.
Εγώ είμαι εξήντα χρονών. Εγώ ανήκω θεωρητικά, πρακτικά, ηλικιακά στη γενιά του Πολυτεχνείου. Αν μετά από σαράντα ένα χρόνια είμαστε εδώ και μιλάμε για τα παιδιά που λιποθυμάνε στο σχολείο από την πείνα, τότε πρέπει να δούμε ποιος απέτυχε. Ένα είναι σίγουρο: Δεν απέτυχαν τα παιδιά στο Πολυτεχνείο. Σας παρακαλώ πάρα πολύ, αυτό να το αποδεχτούμε. Τα παιδιά όχι απλώς δεν απέτυχαν, αλλά έριξαν μία πετριά και δεν έκατσαν να σπάνε πέτρες για τη χούντα. Με βάση αυτήν την πετριά –έστω και αιματηρή- μπορούμε και μιλάμε σήμερα κάποιοι εδώ μέσα. Να έχουμε και μία συναίσθηση της μεγαλοστομίας. Αν θέλετε να πάω στην ευρωπαϊκή και παγκοσμιοποιημένη αντίληψη, τότε θα σας πω ότι μπορείτε να πανηγυρίσετε, γιατί σήμερα, κατά το παγκόσμιο εμπορικό ημερολόγιο, είναι παγκόσμια ημέρα καλοσύνης.","ΛΙΑΝΑ ΚΑΝΕΛΛΗ",182
"23883"," Πανηγυρισμοί είναι αυτοί;","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"23884"," Άμα θέλετε να πάμε στα πλαίσια της παγκοσμιοποιημένης αντίληψης για τον πολιτισμό, είναι Παγκόσμια Ημέρα Καλοσύνης. Δεν διακατέχομαι από αυτήν, όταν μιλάμε για ψωμί, παιδεία και ελευθερία και δεν σέβομαι αυτού του είδους το ημερολόγιο. 
Έχουμε δηλώσει τι θα ψηφίσουμε. Μία πρόταση ανθρωπιστική για τους Βουλευτές και τους Γραμματείς και τις Γραμματείς και τον κόσμο που δουλεύει εδώ: Έχουμε δηλώσει ο καθένας από εμάς πώς τοποθετούμαστε στα άρθρα. Ξεφύγετε από την τυπικότητα, «άρθρο 1, άρθρο 2, άρθρο 3, άρθρο 4». Το τι είναι κατά πλειοψηφία και τι δεν είναι, καθίσταται σχεδόν γελοίο. Είναι κατατεθειμένο από όλους.","ΛΙΑΝΑ ΚΑΝΕΛΛΗ",182
"23885"," Το ζήτησα και μου έδωσε την ευκαιρία και η κ. Χρυσοβελώνη όταν πήρε τον λόγο. Καταθέστε στα Πρακτικά τι ψηφίζετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23886"," Κύριε Πρόεδρε, παρακαλώ τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"23887"," Όχι, κυρία Κωνσταντοπούλου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23888"," Για τη διαδικασία που προτείνετε. Γιατί όχι;","ΖΩΗ ΚΩΝΣΤΑΝΤΟΠΟΥΛΟΥ",272
"23889"," Επιτρέψτε μου. Αν μιλήσετε…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23890"," Δεν θέλω να μου πείτε τίποτα.","ΖΩΗ ΚΩΝΣΤΑΝΤΟΠΟΥΛΟΥ",272
"23891"," Κατ’ αρχάς, πρέπει να ξέρετε κάτι, με όλο τον σεβασμό, τον ειλικρινή σεβασμό: Αυτό που κάνετε εσείς, πρέπει να το κάνει ο κ. Δρίτσας. Δεν μπορεί να μιλάτε εσείς η εισηγήτρια και όχι ο κ. Δρίτσας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23892"," Για την ψηφοφορία;","ΖΩΗ ΚΩΝΣΤΑΝΤΟΠΟΥΛΟΥ",272
"23893"," Βεβαίως. Ο Κοινοβουλευτικός σας Εκπρόσωπος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23894"," Όχι, αυτό είναι δική της αρμοδιότητα. Είναι αρμοδιότητα της εισηγήτριας.","ΘΕΟΔΩΡΟΣ ΔΡΙΤΣΑΣ",139
"23895"," Τέλος πάντων. Αν είναι επί της ψηφοφορίας, βεβαίως, να μιλήσετε. 
Ορίστε, κυρία Κωνσταντοπούλου, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23896"," Κύριε Πρόεδρε, εμείς θα παραμείνουμε συνεπείς στη θέση που έχουμε καταγράψει όλες τις φορές που έχει τεθεί τέτοιο ζήτημα. Εμείς πιστεύουμε ότι η ψηφοφορία πρέπει να γίνεται κανονικά και όχι εικονικά. Όταν ξεκινήσει, λοιπόν, η ψηφοφορία για ένα - ένα τα άρθρα και τις τροπολογίες, θα σας κάνω και μία δήλωση για καταχώρηση στα Πρακτικά σε σχέση με την αποχή μας.","ΖΩΗ ΚΩΝΣΤΑΝΤΟΠΟΥΛΟΥ",272
"23897"," Κύριε Πρόεδρε, παρακαλώ τον λόγο.","ΜΑΡΙΝΑ ΧΡΥΣΟΒΕΛΩΝΗ",553
"23898"," Ορίστε, κυρία Χρυσοβελώνη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23899"," Συμφωνούμε ότι η διαδικασία της ψηφοφορίας πρέπει να γίνει κανονικά, όπως προβλέπεται.","ΜΑΡΙΝΑ ΧΡΥΣΟΒΕΛΩΝΗ",553
"23900"," Ευχαριστώ.
Κυρίες και κύριοι συνάδελφοι, ηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Ενσωμάτωση στο ελληνικό δίκαιο α) της Απόφασης - Πλαίσιο 2008/909/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις, οι οποίες επιβάλλουν ποινές στερητικές της ελευθερίας ή μέτρα στερητικά της ελευθερίας, για τον σκοπό της εκτέλεσής τους στην Ευρωπαϊκή Ένωση (ΜΕΡΟΣ Α΄), β) της Απόφασης-Πλαίσιο 2008/947/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις που προβλέπουν την αναστολή εκτέλεσης της ποινής ή απόλυση υπό όρους, με σκοπό την επιτήρηση των μέτρων αναστολής και των εναλλακτικών κυρώσεων στην Ευρωπαϊκή Ένωση (ΜΕΡΟΣ Β΄), γ) της Απόφασης-Πλαίσιο 2009/829/ΔΕΥ του Συμβουλίου της 23ης Οκτωβρίου 2009, σχετικά με την εφαρμογή, μεταξύ των κρατών-μελών της Ευρωπαϊκής Ένωσης, της αρχής της αμοιβαίας αναγνώρισης στις αποφάσεις περί μέτρων επιτήρησης εναλλακτικά προς την προσωρινή κράτηση (ΜΕΡΟΣ Γ΄) και άλλες διατάξεις» και θα γίνει η ψήφισή τους χωριστά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23901"," Τη δήλωσή μας για τα Πρακτικά παρακαλώ.","ΖΩΗ ΚΩΝΣΤΑΝΤΟΠΟΥΛΟΥ",272
"23902"," Όχι δήλωση. «ναι» ή «όχι» έχει εδώ. Δεν έχει δήλωση, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23903"," Μα ζήτησα να την καταχωρίσω.","ΖΩΗ ΚΩΝΣΤΑΝΤΟΠΟΥΛΟΥ",272
"23904"," Πείτε «ναι» ή «όχι».","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23905"," Να ακουστεί.","ΖΩΗ ΚΩΝΣΤΑΝΤΟΠΟΥΛΟΥ",272
"23906"," Βεβαίως, να ακουστεί.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23907"," Εμείς δηλώνουμε ότι απέχουμε από την επί των άρθρων ψηφοφορία στο νομοσχέδιο κι έχουμε καταγράψει αρνητική ψήφο κατ’ άρθρον στην επιτροπή και στην Ολομέλεια σε εκείνα στα οποία αναφερθήκαμε ειδικώς.","ΖΩΗ ΚΩΝΣΤΑΝΤΟΠΟΥΛΟΥ",272
"23908"," Ευχαριστώ. Επομένως συνεχίζουμε.
Ερωτάται το Σώμα: Γίνεται δεκτό το άρθρο 1 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23909"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23910"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23911"," Παρών.","ΛΙΑΝΑ ΚΑΝΕΛΛΗ",182
"23912"," Συνεπώς το άρθρο 1 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 2 όπως τροποποιήθηκε από τον κύριο Υπουργό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23913"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23914"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23915"," Παρών.","ΛΙΑΝΑ ΚΑΝΕΛΛΗ",182
"23916"," Συνεπώς το άρθρο 2 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 3 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23917"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23918"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23919"," Παρών.","ΛΙΑΝΑ ΚΑΝΕΛΛΗ",182
"23920"," Συνεπώς το άρθρο 3 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 4 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23921"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23922"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23923"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"23924"," Παρών.","ΛΙΑΝΑ ΚΑΝΕΛΛΗ",182
"23925"," Συνεπώς, το άρθρο 4 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 5, όπως τροποποιήθηκε από τον κύριο Υπουργό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23926"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23927"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23928"," Παρών.","ΛΙΑΝΑ ΚΑΝΕΛΛΗ",182
"23929"," Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 6 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23930"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23931"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"23932"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23933"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"23934"," Κατά πλειοψηφία.","ΛΙΑΝΑ ΚΑΝΕΛΛΗ",182
"23935"," Συνεπώς το άρθρο 6 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 7 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23936"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23937"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23938"," Παρών.","ΛΙΑΝΑ ΚΑΝΕΛΛΗ",182
"23939"," Συνεπώς το άρθρο 7 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 8 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23940"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23941"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"23942"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23943"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"23944"," Κατά πλειοψηφία.","ΛΙΑΝΑ ΚΑΝΕΛΛΗ",182
"23945"," Συνεπώς το άρθρο 8 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 9 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23946"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23947"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"23948"," Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"23949"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"23950"," Παρών.","ΛΙΑΝΑ ΚΑΝΕΛΛΗ",182
"23951"," Συνεπώς το άρθρο 9 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 10 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23952"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23953"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23954"," Παρών.","ΛΙΑΝΑ ΚΑΝΕΛΛΗ",182
"23955"," Συνεπώς το άρθρο 10 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 11 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23956"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23957"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23958"," Παρών.","ΛΙΑΝΑ ΚΑΝΕΛΛΗ",182
"23959"," Συνεπώς το άρθρο 11 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 12 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23960"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23961"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23962"," Παρών.","ΛΙΑΝΑ ΚΑΝΕΛΛΗ",182
"23963"," Συνεπώς το άρθρο 12 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 13 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23964"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23965"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23966"," Παρών.","ΛΙΑΝΑ ΚΑΝΕΛΛΗ",182
"23967"," Συνεπώς το άρθρο 13 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 14 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23968"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23969"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23970"," Παρών.","ΛΙΑΝΑ ΚΑΝΕΛΛΗ",182
"23971"," Συνεπώς το άρθρο 14 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 15 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23972"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23973"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23974"," Παρών.","ΛΙΑΝΑ ΚΑΝΕΛΛΗ",182
"23975"," Συνεπώς το άρθρο 15 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 16 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23976"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23977"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23978"," Παρών.","ΛΙΑΝΑ ΚΑΝΕΛΛΗ",182
"23979"," Συνεπώς το άρθρο 16 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 17 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23980"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23981"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23982"," Παρών.","ΛΙΑΝΑ ΚΑΝΕΛΛΗ",182
"23983"," Συνεπώς το άρθρο 17 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 18 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23984"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23985"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"23986"," Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"23987"," Παρών.","ΛΙΑΝΑ ΚΑΝΕΛΛΗ",182
"23988"," Συνεπώς το άρθρο 18 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 19 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23989"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23990"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23991"," Παρών.","ΛΙΑΝΑ ΚΑΝΕΛΛΗ",182
"23992"," Συνεπώς το άρθρο 19 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 20 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23993"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23994"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23995"," Παρών.","ΛΙΑΝΑ ΚΑΝΕΛΛΗ",182
"23996"," Συνεπώς το άρθρο 20 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 21 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"23997"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"23998"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"23999"," Παρών.","ΛΙΑΝΑ ΚΑΝΕΛΛΗ",182
"24000"," Συνεπώς το άρθρο 21 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 22 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24001"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24002"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24003"," Παρών.","ΛΙΑΝΑ ΚΑΝΕΛΛΗ",182
"24004"," Συνεπώς το άρθρο 22 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 23 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24005"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24006"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24007"," Παρών.","ΛΙΑΝΑ ΚΑΝΕΛΛΗ",182
"24008"," Συνεπώς το άρθρο 23 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 24 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24009"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24010"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24011"," Παρών.","ΛΙΑΝΑ ΚΑΝΕΛΛΗ",182
"24012"," Συνεπώς το άρθρο 24 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 25, όπως τροποποιήθηκε από τον κύριο Υπουργό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24013"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24014"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24015"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24016"," Παρών.","ΛΙΑΝΑ ΚΑΝΕΛΛΗ",182
"24017"," Συνεπώς το άρθρο 25 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 26 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24018"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24019"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24020"," Παρών.","ΛΙΑΝΑ ΚΑΝΕΛΛΗ",182
"24021"," Συνεπώς το άρθρο 26 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 27 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24022"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24023"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24024"," Παρών.","ΛΙΑΝΑ ΚΑΝΕΛΛΗ",182
"24025"," Συνεπώς το άρθρο 27 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 28 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24026"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24027"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24028"," Παρών.","ΛΙΑΝΑ ΚΑΝΕΛΛΗ",182
"24029"," Συνεπώς το άρθρο 28 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 29 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24030"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24031"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24032"," Παρών.","ΛΙΑΝΑ ΚΑΝΕΛΛΗ",182
"24033"," Συνεπώς το άρθρο 29 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 30 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24034"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24035"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24036"," Παρών.","ΛΙΑΝΑ ΚΑΝΕΛΛΗ",182
"24037"," Συνεπώς το άρθρο 30 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 31;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24038"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24039"," Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"24040"," Παρών.","ΛΙΑΝΑ ΚΑΝΕΛΛΗ",182
"24041"," Συνεπώς το άρθρο 31 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 32;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24042"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24043"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24044"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24045"," Κατά πλειοψηφία.","ΛΙΑΝΑ ΚΑΝΕΛΛΗ",182
"24046"," Συνεπώς το άρθρο 32 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 33;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24047"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24048"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24049"," Παρών.","ΛΙΑΝΑ ΚΑΝΕΛΛΗ",182
"24050"," Συνεπώς το άρθρο 33 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 34;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24051"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24052"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24053"," Παρών.","ΛΙΑΝΑ ΚΑΝΕΛΛΗ",182
"24054"," Συνεπώς το άρθρο 34 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 35;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24055"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24056"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24057"," Παρών.","ΛΙΑΝΑ ΚΑΝΕΛΛΗ",182
"24058"," Συνεπώς το άρθρο 35 έγινε δεκτό κατά πλειοψηφία.
Ερωτάται το Σώμα: Γίνεται δεκτό το άρθρο 36;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24059"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24060"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24061"," Παρών.","ΛΙΑΝΑ ΚΑΝΕΛΛΗ",182
"24062"," Συνεπώς το άρθρο 36 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 37;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24063"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24064"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24065"," Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"24066"," Παρών.","ΛΙΑΝΑ ΚΑΝΕΛΛΗ",182
"24067"," Συνεπώς το άρθρο 37 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 38;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24068"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24069"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24070"," Παρών.","ΛΙΑΝΑ ΚΑΝΕΛΛΗ",182
"24071"," Συνεπώς το άρθρο 38 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 39;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24072"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24073"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24074"," Παρών.","ΛΙΑΝΑ ΚΑΝΕΛΛΗ",182
"24075"," Συνεπώς το άρθρο 39 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 40;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24076"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24077"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24078"," Παρών.","ΛΙΑΝΑ ΚΑΝΕΛΛΗ",182
"24079"," Συνεπώς το άρθρο 40 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 41;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24080"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24081"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24082"," Παρών.","ΛΙΑΝΑ ΚΑΝΕΛΛΗ",182
"24083"," Συνεπώς το άρθρο 41 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 42;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24084"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24085"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24086"," Παρών.","ΛΙΑΝΑ ΚΑΝΕΛΛΗ",182
"24087"," Συνεπώς το άρθρο 42 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 43;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24088"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24089"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24090"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24091"," Παρών.","ΛΙΑΝΑ ΚΑΝΕΛΛΗ",182
"24092"," Συνεπώς το άρθρο 43 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 44;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24093"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24094"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24095"," Παρών.","ΛΙΑΝΑ ΚΑΝΕΛΛΗ",182
"24096"," Συνεπώς το άρθρο 44 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 45;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24097"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24098"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24099"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24100"," Παρών.","ΛΙΑΝΑ ΚΑΝΕΛΛΗ",182
"24101"," Συνεπώς το άρθρο 45 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 46;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24102"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24103"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24104"," Παρών.","ΛΙΑΝΑ ΚΑΝΕΛΛΗ",182
"24105"," Συνεπώς το άρθρο 46 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 47, όπως τροποποιήθηκε από τον κύριο Υπουργό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24106"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24107"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24108"," Παρών.","ΛΙΑΝΑ ΚΑΝΕΛΛΗ",182
"24109"," Συνεπώς το άρθρο 47 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 48;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24110"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24111"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24112"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24113"," Παρών.","ΛΙΑΝΑ ΚΑΝΕΛΛΗ",182
"24114"," Συνεπώς το άρθρο 48 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 49;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24115"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24116"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24117"," Παρών.","ΛΙΑΝΑ ΚΑΝΕΛΛΗ",182
"24118"," Συνεπώς το άρθρο 49 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 50;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24119"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24120"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24121"," Παρών.","ΛΙΑΝΑ ΚΑΝΕΛΛΗ",182
"24122"," Συνεπώς το άρθρο 50 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 51;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24123"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24124"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24125"," Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"24126"," Παρών.","ΛΙΑΝΑ ΚΑΝΕΛΛΗ",182
"24127"," Συνεπώς το άρθρο 51 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 52;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24128"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24129"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24130"," Κατά πλειοψηφία.","ΛΙΑΝΑ ΚΑΝΕΛΛΗ",182
"24131"," Συνεπώς το άρθρο 52 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 53;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24132"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24133"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24134"," Παρών.","ΛΙΑΝΑ ΚΑΝΕΛΛΗ",182
"24135"," Συνεπώς το άρθρο 53 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 54;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24136"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24137"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24138"," Παρών.","ΛΙΑΝΑ ΚΑΝΕΛΛΗ",182
"24139"," Συνεπώς το άρθρο 54 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 55;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24140"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24141"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"24142"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24143"," Κατά πλειοψηφία.","ΛΙΑΝΑ ΚΑΝΕΛΛΗ",182
"24144"," Συνεπώς το άρθρο 55 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 56;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24145"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24146"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24147"," Παρών.","ΛΙΑΝΑ ΚΑΝΕΛΛΗ",182
"24148"," Συνεπώς το άρθρο 56 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 57;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24149"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24150"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24151"," Παρών.","ΛΙΑΝΑ ΚΑΝΕΛΛΗ",182
"24152"," Συνεπώς το άρθρο 57 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 58;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24153"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24154"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24155"," Παρών.","ΛΙΑΝΑ ΚΑΝΕΛΛΗ",182
"24156"," Συνεπώς το άρθρο 58 έγινε δεκτό κατά πλειοψηφία. 
Ερωτάται το Σώμα: Γίνεται δεκτό το άρθρο 59;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24157"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24158"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24159"," Παρών.","ΛΙΑΝΑ ΚΑΝΕΛΛΗ",182
"24160"," Συνεπώς το άρθρο 59 έγινε δεκτό κατά πλειοψηφία.
Εισερχόμεθα στην ψήφιση των τροπολογιών. 
Για την τροπολογία με γενικό αριθμό 1955 και ειδικό αριθμό 112 θα υποβληθεί αίτηση ονομαστικής ψηφοφορίας από τους Βουλευτές της Νέας Δημοκρατίας και του ΠΑΣΟΚ.
Ερωτάται το Σώμα: Γίνεται δεκτή η τροπολογία με γενικό αριθμό 1987 και ειδικό αριθμό 138 όπως τροποποιήθηκε από τον κύριο Υπουργό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24161"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24162"," Κατά πλειοψηφία.","ΖΩΗ ΚΩΝΤΑΝΤΟΠΟΥΛΟΥ",272
"24163"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24164"," Κατά πλειοψηφία.","ΛΙΑΝΑ ΚΑΝΕΛΛΗ",182
"24165"," Συνεπώς η τροπολογία με γενικό αριθμό 1987 και ειδικό αριθμό 138 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1967 και ειδικό αριθμό 120 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24166"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24167"," Κατά πλειοψηφία.","ΖΩΗ ΚΩΝΤΑΝΤΟΠΟΥΛΟΥ",272
"24168"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24169"," Παρών.","ΛΙΑΝΑ ΚΑΝΕΛΛΗ",182
"24170"," Συνεπώς η τροπολογία με γενικό αριθμό 1967 και ειδικό αριθμό 120 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. 
Ερωτάται το Σώμα: Γίνεται δεκτή η τροπολογία με γενικό αριθμό 1970 και ειδικό αριθμό 123 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24171"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24172"," Παρών","ΜΑΡΙΝΑ ΧΡΥΣΟΒΕΛΩΝΗ",553
"24173"," Κατά πλειοψηφία.","ΛΙΑΝΑ ΚΑΝΕΛΛΗ",182
"24174"," Συνεπώς η τροπολογία με γενικό αριθμό 1970 και ειδικό αριθμό 123 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. 
Ερωτάται το Σώμα: Γίνεται δεκτή η τροπολογία με γενικό αριθμό 1976 και ειδικό αριθμό 128 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24175"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24176"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24177"," Παρών.","ΛΙΑΝΑ ΚΑΝΕΛΛΗ",182
"24178"," Συνεπώς η τροπολογία με γενικό αριθμό 1976 και ειδικό αριθμό 128 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. 
Ερωτάται το Σώμα: Γίνεται δεκτή η τροπολογία με γενικό αριθμό 1978 και ειδικό αριθμό 130 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24179"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24180"," Παρών.","ΖΩΗ ΚΩΝΤΑΝΤΟΠΟΥΛΟΥ",272
"24181"," Παρών.","ΛΙΑΝΑ ΚΑΝΕΛΛΗ",182
"24182"," Συνεπώς η τροπολογία με γενικό αριθμό 1978 και ειδικό αριθμό 130 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. 
Ερωτάται το Σώμα: Γίνεται δεκτή η τροπολογία με γενικό αριθμό 1984 και ειδικό αριθμό 135 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24183"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24184"," Κατά πλειοψηφία.","ΖΩΗ ΚΩΝΤΑΝΤΟΠΟΥΛΟΥ",272
"24185"," Παρών .","ΜΑΡΙΝΑ ΧΡΥΣΟΒΕΛΩΝΗ",553
"24186"," Παρών.","ΛΙΑΝΑ ΚΑΝΕΛΛΗ",182
"24187"," Συνεπώς η τροπολογία με γενικό αριθμό 1984 και ειδικό αριθμό 135 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
 Ερωτάται το Σώμα: Γίνεται δεκτή η τροπολογία με γενικό αριθμό 1985 και ειδικό αριθμό 136 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24188"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24189"," Κατά πλειοψηφία.","ΖΩΗ ΚΩΝΤΑΝΤΟΠΟΥΛΟΥ",272
"24190"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24191"," Παρών.","ΛΙΑΝΑ ΚΑΝΕΛΛΗ",182
"24192"," Συνεπώς η τροπολογία με γενικό αριθμό 1985 και ειδικό αριθμό 136 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1986 και ειδικό αριθμό 137, όπως τροποποιήθηκε από τον κύριο Υπουργό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24193"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24194"," Κατά πλειοψηφία.","ΖΩΗ ΚΩΝΤΑΝΤΟΠΟΥΛΟΥ",272
"24195"," Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"24196"," Παρών.","ΛΙΑΝΑ ΚΑΝΕΛΛΗ",182
"24197"," Συνεπώς, η τροπολογία με γενικό αριθμό 1986 και ειδικό αριθμό 137 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Για την τροπολογία με γενικό αριθμό 1988 και ειδικό αριθμό 139 θα υποβληθεί αίτηση ονομαστικής ψηφοφορίας από τους Βουλευτές του ΣΥΡΙΖΑ. 
Ερωτάται το Σώμα: Γίνεται δεκτή η τροπολογία με γενικό αριθμό 1968 και ειδικό αριθμό 121 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24198"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24199"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24200"," Παρών.","ΛΙΑΝΑ ΚΑΝΕΛΛΗ",182
"24201"," Συνεπώς η τροπολογία με γενικό αριθμό 1968 και ειδικό αριθμό 121 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1979 και ειδικό αριθμό 131 ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24202"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"24203"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"24204"," Παρών.","ΛΙΑΝΑ ΚΑΝΕΛΛΗ",182
"24205"," Συνεπώς η τροπολογία με γενικό αριθμό 1979 και ειδικό αριθμό 131 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24206"," Μάλιστα, μάλιστα.
Με τη συναίνεση του Σώματος και ώρα 21.40’ λύεται η συνεδρίαση για αύριο, ημέρα Παρασκευή 14 Νοεμβρίου 2014 και ώρα 10.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επίκαιρων ερωτήσεων και β) νομοθετική εργασία, σύμφωνα με τη συμπληρωματική ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
