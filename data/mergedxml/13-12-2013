"","Content","name","ParlmemberID"
"24363","Date","13-12-2013",NA
"24364"," Ευχαριστώ, κύριε Πρόεδρε.
Αξιότιμε, κύριε Υπουργέ, τετρακόσιες ογδόντα καταδίκες έχει η Ελλάδα από το Ευρωπαϊκό Δικαστήριο Ανθρωπίνων Δικαιωμάτων λόγω καθυστέρησης απονομής της δικαιοσύνης. Είναι, δε, κοινά αποδεκτό ότι φθάνουμε πια στα όρια αρνησιδικίας με αυτόν τον τρόπο. Μία, δε, από τις βασικότερες παραμέτρους γι’ αυτήν την αρνησιδικία είναι η έλλειψη γραμματέων στα δικαστήρια. 
Ο ειδικός γραπτός διαγωνισμός του ΑΣΕΠ είχε γίνει το 2009. Παρατάθηκε δύο φορές η ισχύς αυτού του πίνακα, ενώ ο προκάτοχός σας είχε εγκρίνει μόνο πενήντα θέσεις από τους επιτυχόντες.
Ήδη, όπως πληροφορήθηκα, μετά την πρώτη κατάθεση της ερωτήσεώς μου -μεσολάβησε ένα διάστημα και την κατέθεσα ξανά- έχουν εγκριθεί οι πιστώσεις για την πρόσληψη διακοσίων εκ των διακοσίων τριάντα πέντε επιτυχόντων υπαλλήλων. 
Βέβαια, αυτή δεν είναι η μόνη έλλειψη των δικαστηρίων. Είναι πολλές οι ελλείψεις και θα σας τα πω στη δευτερολογία μου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Κύριε Πρόεδρε, παρακαλώ την ανοχή σας.
Κατόπιν τούτου, ερωτάσθε: 
Πότε θα κατατάξετε αυτούς τους διακοσίους, για τους οποίους έχουν εγκριθεί οι πιστώσεις και πότε θα καταταγούν και οι άλλοι τριάντα πέντε –είναι μόνο τριάντα πέντε!- δεδομένου ότι η ισχύς του πίνακα λήγει στο τέλος του έτους, στις 31 Δεκεμβρίου; 
Θα επανέλθω, κύριε Πρόεδρε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"24365"," Ο Υπουργός Διοικητικής Μεταρρύθμισης και Ηλεκτρονικής Διακυβέρνησης κ. Κυριάκος Μητσοτάκης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24366"," Ευχαριστώ πολύ, κυρία συνάδελφε, για την ερώτηση την οποία μου υποβάλατε. 
Πράγματι, γνωρίζετε κι εσείς από την προσωπική σας εμπειρία και την επαγγελματική σας διαδρομή, τις δυσκολίες τις οποίες αντιμετωπίζει η δικαιοσύνη, πολλές εκ των οποίων οφείλονται στο γεγονός ότι πράγματι υπάρχει μία υποστελέχωση ως προς τη γραμματειακή υποστήριξη των δικαστηρίων. Σωστά επισημαίνετε και στην ερώτησή σας το ιστορικό της σχετικής προκήρυξης. Ο διαγωνισμός είναι του 2009. Μέχρι σήμερα έχουν απορροφηθεί συνολικά εκατόν ενενήντα οχτώ άτομα, επιτυχόντες αυτού του διαγωνισμού, οι εκατόν σαράντα οχτώ το 2010 και οι πενήντα, όπως σωστά αναφέρατε, το 2012. Σωστά αναφέρατε, επίσης, ότι με το ν.4111/2013 παρετάθη η ισχύς των σχετικών πινάκων. 
Είμαι, λοιπόν, στην ευχάριστη θέση να σας ανακοινώσω ότι το Υπουργείο Διοικητικής Μεταρρύθμισης ανταποκρίθηκε με την απαιτούμενη ταχύτητα στο σχετικό αίτημα του Υπουργείου Δικαιοσύνης, το οποίο είναι πολύ καλά τεκμηριωμένο ως προς την ανάγκη άμεσης πρόσληψης διοικητικών υπαλλήλων στα δικαστήρια της χώρας. Μόλις προχθές υπέγραψα τη σχετική απόφαση κατανομής για διακόσιους υπαλλήλους, αξιοποιώντας τους επιτυχόντες του διαγωνισμού του ΑΣΕΠ του 2009. Η απόφαση βρίσκεται προς δημοσίευση στο Εθνικό Τυπογραφείο. 
Πιστεύω ότι με αυτόν τον τρόπο συμβάλλουμε κι εμείς, και στο βαθμό που φυσικά το Υπουργείο Οικονομικών πιστοποιεί ότι υπάρχουν οι σχετικές πιστώσεις, στην κάλυψη μιας άμεσης ανάγκης -δεν θα λυθεί όλο το πρόβλημα των δικαστηρίων με αυτόν τον τρόπο- ανταποκρινόμενοι στο αίτημα του Υπουργείου Δικαιοσύνης. 
Με την ευκαιρία αυτή, θέλω να ενημερώσω την Εθνική Αντιπροσωπεία και την κυρία συνάδελφο η οποία κατέθεσε την ερώτηση, ότι από την πρώτη εφαρμογή της διαθεσιμότητας, από το ν. 4093/2012, μετακινήθηκαν συνολικά από άλλες υπηρεσίες τετρακόσιοι επτά υπάλληλοι σε διάφορες υπηρεσίες του Υπουργείου Δικαιοσύνης, εκ των οποίων διακόσιοι ενενήντα οκτώ ΔΕ και ΠΕ πήγαν στα δικαστήρια της χώρας. Υπάρχει, δηλαδή, εδώ και χρόνια η αναγνώριση ότι πρέπει να υποστηριχθεί το Υπουργείο Δικαιοσύνης και δη τα δικαστήρια. 
Επίσης, θέλω να σας ενημερώσω για κάτι το οποίο ήδη γνωρίζετε, όπως φαντάζομαι, ότι στο πλαίσιο της δρομολογούμενης κινητικότητας που αφορά το ζήτημα των δημοτικών αστυνομικών έχουν προκηρυχθεί επτακόσιες πενήντα οκτώ θέσεις προς πλήρωση στα σωφρονιστικά καταστήματα της χώρας. 
Κύριε Πρόεδρε, για να μην μακρηγορήσω τώρα, θα επανέλθω στη δευτερολογία μου για να εξηγήσω λίγο πιο αναλυτικά το σκεπτικό με το οποίο αξιοποιούμε το μηχανισμό της κινητικότητας για να καλύψουμε θέσεις εκεί που πραγματικά υπάρχουν ανάγκες. 
Ευχαριστώ.","ΚΥΡΙΑΚΟΣ ΜΗΤΣΟΤΑΚΗΣ",320
"24367"," Κι εμείς ευχαριστούμε. 
Κυρίες και κύριοι συνάδελφοι, γίνεται γνωστό στο Σώμα ότι οι Υπουργοί Οικονομικών, Ανάπτυξης και Ανταγωνιστικότητας, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Υποδομών, Μεταφορών και Δικτύων, Δικαιοσύνης, Διαφάνειας και Ανθρωπίνων Δικαιωμάτων, Επικρατείας και ο Αναπληρωτής Υπουργός Οικονομικών κατέθεσαν σχέδιο νόμου: «Ενιαίος Φόρος Ιδιοκτησίας Ακινήτων και άλλες διατάξεις». 
Παραπέμπεται στην αρμόδια επιτροπή. 
Το λόγο έχει η κ. Γιαταγάνα. 
ΧΡΥΣΟΥΛΑ -","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24368"," Ευχαριστώ, κύριε Πρόεδρε. 
Κύριε Υπουργέ, ήταν πολύ ευχάριστες οι ειδήσεις που δώσατε σήμερα. Κατ’ επανάληψη στο πρόσφατο παρελθόν είχα ζητήσει από τον Υπουργό Δικαιοσύνης και εσάς, αφ’ ενός να καλύψει αυτά τα κενά και αφ’ ετέρου να απορροφήσει σε διάφορες θέσεις στο Υπουργείο Δικαιοσύνης από τους υπηρετούντες στη δημοτική αστυνομική αυτούς που είχαν προσόντα -και μάλιστα επαρκέστατα προσόντα- όπως μεταπτυχιακό, διδακτορικό και πολύ μεγάλη γενικά εμπειρία, ώστε να μην απολυθούν αυτοί οι άνθρωποι. 
Επομένως, σας ευχαριστώ πολύ που ήδη εγκρίνατε και αυτές τις προσλήψεις. 
Παραμένει, όμως, το θέμα των τριάντα πέντε δικαστικών υπαλλήλων. Είναι αμαρτία αυτοί οι τριάντα πέντε, οι τελευταίοι που απομένουν, εφόσον κι εσείς ο ίδιος παραδέχεστε ότι είναι για τις άμεσες και μόνο ανάγκες, να μην προσλαμβάνονται. Τριάντα πέντε υπάλληλοι είναι αυτοί. Τους έχετε σε αιχμαλωσία από το 2009 μέχρι σήμερα. Πάρτε τους. Εγκρίνετε πιστώσεις. Τριάντα πέντε δικαστικοί υπάλληλοι είναι. 
Ας σκεφθεί ο καθένας πώς θα ήταν αν βρισκόταν στη θέση τους. Να είναι όμηρος από το 2009 μέχρι σήμερα και σήμερα να βλέπει τους διακόσιους να προσλαμβάνονται και οι τριάντα πέντε να μένουν απ’ έξω. 
Επίσης ήθελα να πω ότι μετά από κάποια ερώτησή μου στον Υπουργό Δικαιοσύνης -είναι γνωστό ότι ενδιαφέρομαι ένθερμα, όπως και ο Υπουργός Δικαιοσύνης για το θέμα της δικαιοσύνης- είχα ζητήσει, κύριε Υπουργέ, να ληφθούν και άλλα μέτρα. 
Αυτά τα μέτρα είναι η αύξηση του αριθμού δικαστών και εισαγγελέων, γιατί και αυτές είναι ελάχιστες. Δεν μπορούμε να κατηγορούμε τους δικαστές. Δέχονται μία μομφή την οποία δεν τη δικαιούνται, δεν τους ανήκει. Σε άλλους ανήκει. Στην εκτελεστική εξουσία ανήκει η μομφή, διότι, πρώτον, τα δικαστήριά μας είναι υποστελεχωμένα και από δικαστές και από εισαγγελείς, ειδικά στον Α΄ και Β΄ βαθμό δικαιοσύνης και, δεύτερον, είναι γνωστό ότι έχουν υποστεί μία μείωση των μισθών τους κατά 52%.
Άκουσα, δε, με λύπη μου κατά την κύρωση του προϋπολογισμού της Βουλής να λέγεται ότι δεν μειώνουμε τις αποδοχές των Βουλευτών, γιατί θα μειώνονταν και οι αποδοχές των δικαστών. Είναι λάθος αυτό. Δεν έχουμε εμείς οι Βουλευτές ίδιες αποδοχές με τους δικαστές. Δεν σας ζητάω, φυσικά, να μειώσετε τις αποδοχές των Βουλευτών. Σας λέω, όμως, ότι δεν μπορούμε να ζητάμε από μια δικαιοσύνη να στέκεται στα πόδια της και να απονέμεται στην ποιότητα που απονέμεται, που είναι αρίστη, με τέτοιες ελλείψεις -ούτε χαρτί δεν έχουν για να τυπώσουν τις αποφάσεις τους, κύριε Υπουργέ- και να ζητάμε να είναι και αποδοτική και γρήγορη. 
Ευχαριστώ πολύ.","ΜΑΡΙΑ ΓΙΑΤΑΓΑΝΑ",104
"24369"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24370"," Θα περιοριστώ, κυρία συνάδελφε, να απαντήσω για τα θέματα της δικής μου αρμοδιότητας, αναγνωρίζοντας την ουσία των παρατηρήσεών σας σχετικά με τα υπόλοιπα ζητήματα τα οποία θέσατε. 
Πρώτον, ως προς τους τριάντα πέντε εναπομείναντες στον σχετικό πίνακα, θέλω να διευκρινίσω ότι το αίτημα το οποίο εμείς δεχθήκαμε και επεξεργασθήκαμε από το Υπουργείο Δικαιοσύνης αφορούσε διακόσιους υπαλλήλους. 
ΧΡΥΣΟΥΛΑ -","ΚΥΡΙΑΚΟΣ ΜΗΤΣΟΤΑΚΗΣ",320
"24371"," Αρχικά ήταν πεντακόσιοι.","ΜΑΡΙΑ ΓΙΑΤΑΓΑΝΑ",104
"24372"," Το αίτημα αφορούσε διακόσιους. Αν τώρα υπάρξει συμπληρωματικό αίτημα και εγκριθούν οι σχετικές πιστώσεις, εμείς επί της αρχής δεν έχουμε αντίρρηση να εγκρίνουμε την κατανομή και των υπολοίπων τριάντα πέντε. Το αίτημα, όμως, το οποίο έφτασε στο Υπουργείο Διοικητικής Μεταρρύθμισης, με εγκεκριμένες πιστώσεις, αφορούσε διακόσιους υπαλλήλους. 
Σχετικά με το ζήτημα της κινητικότητας και της κάλυψης θέσεων στα σωφρονιστικά καταστήματα, στην εξωτερική φύλαξη, μέσα από τη διαδικασία αυτή, θα ήθελα να πω το εξής. Ξέρετε, η διαδικασία της κινητικότητας, δυστυχώς, έχει απαξιωθεί στα μάτια πολλών δημοσίων υπαλλήλων αλλά και πολλών πολιτών. Πιστεύω, όμως, ότι η διαδικασία της κινητικότητας, στον βαθμό που αυτή μπορεί να αποσυνδεθεί από τις ενδεχόμενες απολύσεις, είναι μία διαδικασία η οποία είναι εξαιρετικά χρήσιμη για την ορθή κατανομή του ανθρώπινου δυναμικού στο δημόσιο. 
Το παράδειγμα της Δημοτικής Αστυνομίας είναι χαρακτηριστικό. Έχουμε ανθρώπους οι οποίοι είναι καλά εκπαιδευμένοι και οι οποίοι μπορούν να επιτελέσουν έναν πιο χρήσιμο ρόλο από αυτόν που επιτελούσαν μέχρι σήμερα, καλύπτοντας ανάγκες εκεί που πραγματικά έχουμε κενά. Γνωρίζετε καλύτερα από εμένα τα κενά τα οποία υπάρχουν σήμερα στη φύλαξη των φυλακών.
Γι’ αυτό και προχωρήσαμε στην προκήρυξη επτακοσίων πενήντα οκτώ θέσεων -που πιστεύω ότι θα καλυφθούν όλες- για εξωτερική φύλαξη σε φυλακές, για να μπορέσουμε να εξασφαλίσουμε την ασφαλή φύλαξή τους και να μπορέσουμε, επίσης, να ανοίξουμε και καινούργιες πτέρυγες φυλακών, οι οποίες σήμερα είναι κλειστές, ακριβώς επειδή σήμερα δεν έχουμε τη δυνατότητα να προσλάβουμε καινούργιο κόσμο.    
Εκεί ακριβώς, κύριε Πρόεδρε, κυρίες και κύριοι συνάδελφοι, είναι η χρησιμότητα της κινητικότητας. Αντί να πηγαίνουμε και να προσλαμβάνουμε καινούργιους υπαλλήλους, αξιοποιούμε υπαλλήλους οι οποίοι δεν ήταν τόσο χρήσιμοι στις υπηρεσίες στις οποίες υπηρετούσαν ή ενδεχομένως να ήταν πλεονάζοντες και τους τοποθετούμε σε καινούργιες θέσεις, όπως κάνουμε με τους δημοτικούς αστυνομικούς. 
Αυτό, βέβαια, σε καμμία περίπτωση δεν αναιρεί την ανάγκη το ελληνικό δημόσιο να προβαίνει σε καινούργιους διορισμούς. Για πρώτη φορά το 2014 το Υπουργείο Διοικητικής Μεταρρύθμισης έχει έναν κεντρικό σχεδιασμό προσλήψεων που αφορά σε ολόκληρη τη Δημόσια Διοίκηση. Αυτό είναι κατάκτηση για το κράτος συνολικά. Με αυτόν τον τρόπο, δεν θα διαπραγματεύεται ο κάθε Υπουργός ξεχωριστά τις προσλήψεις που θέλει για το Υπουργείο του.           
Έχουμε, λοιπόν, υπ’ όψιν τους περιορισμούς τους οποίους έχουμε, τους μνημονιακούς, σχετικά με τον αριθμό των υπαλλήλων που μπορούμε να προσλάβουμε, ξέρουμε ποιους υπαλλήλους μπορούμε να μετακινήσουμε μέσα από την κινητικότητα και κοιτάμε να αξιοποιήσουμε τις προσλήψεις, για να προσλάβουμε εξειδικευμένο προσωπικό, δίνοντας πάντα προτεραιότητα σε επιτυχόντες διαγωνισμών του ΑΣΕΠ, όπως κάνουμε και στην περίπτωση των διοικητικών υπαλλήλων, με αδιάβλητες διαδικασίες -όπου πάμε σε καινούργιους διαγωνισμούς και όπου μπορούμε θα αξιοποιήσουμε τους επιτυχόντες του ΑΣΕΠ- και δίνοντας προτεραιότητα στους τομείς εκείνους της πολιτικής τους οποίους η Κυβέρνηση θεωρεί ότι πρέπει να στηρίξει, φοροεισπρακτικός μηχανισμός, υγεία αλλά και δικαιοσύνη. 
Εμείς στον αρχικό μας σχεδιασμό ως προς το Υπουργείο Δικαιοσύνης έχουμε προβλέψει προσλήψεις οκτακοσίων έως χιλίων ατόμων για το Υπουργείο Δικαιοσύνης για το 2014, γιατί πραγματικά αναγνωρίζουμε τις πολύ μεγάλες ανάγκες που υπάρχουν σε αυτό το Υπουργείο και την ανάγκη στήριξης του Υπουργείου Δικαιοσύνης συνολικά με καινούργιο προσωπικό.
 Έχουμε, λοιπόν, κύριε Πρόεδρε, έναν κεντρικό σχεδιασμό για πρώτη φορά προσλήψεων αλλά και μετακινήσεων. Αρχίζουμε και αποκτούμε, αν θέλετε, τα πρώτα ψήγματα μιας σωστής κεντρικής στρατηγικής διαχείρισης του ανθρώπινου δυναμικού της Δημόσιας Διοίκησης.
Σας ευχαριστώ για την ανοχή σας.
ΧΡΥΣΟΥΛΑ –","ΚΥΡΙΑΚΟΣ ΜΗΤΣΟΤΑΚΗΣ",320
"24373"," Για τους τριάντα πέντε λήγει η προθεσμία.","ΜΑΡΙΑ ΓΙΑΤΑΓΑΝΑ",104
"24374"," Σας ευχαριστούμε πολύ. 
Κυρίες και κύριοι συνάδελφοι, κύριοι Υπουργοί, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, εξήντα οκτώ μέλη από τους European Democrats Students, οι οποίοι, στο πλαίσιο του Συμβουλίου της Φοιτητικής Οργάνωσης του Ευρωπαϊκού Λαϊκού Κόμματος που οργανώνεται στην Αθήνα, πραγματοποιούν επίσκεψη στη Βουλή των Ελλήνων. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η τέταρτη με αριθμό 363/10-12-2013 επίκαιρη ερώτηση δεύτερου κύκλου της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τον Υπουργό Εξωτερικών, σχετικά με την εφαρμογή της επιχείρησης «Αταλάντα» κατά της πειρατείας στη Μεσόγειο για την καταπολέμηση της εμπορίας των ανθρώπων. 
Η συνάδελφος κ. Γιαννακάκη έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24375"," Ευχαριστώ, κύριε Πρόεδρε.
Κύριε Υπουργέ, με γραπτή αναφορά προς την Επίτροπο Εξωτερικών Υποθέσεων και Πολιτικών Ασφαλείας της Ευρωπαϊκής Ένωσης, οι Υπουργοί Εξωτερικών και Άμυνας της Ιταλίας έθεσαν, μεταξύ άλλων, και το ζήτημα μιας Κοινής Πολιτικής Ασφαλείας για την αντιμετώπιση των φαινομένων εμπορίας ανθρώπων οι οποίοι προέρχονται κυρίως από τα βόρεια παράλια της Αφρικής, και η οποία Κοινή Πολιτική Ασφαλείας θα έρθει να λειτουργήσει επικουρικά και συμπληρωματικά με τις ήδη υφιστάμενες πολιτικές οι οποίες εφαρμόζονται στην περιοχή. 
Επί της ουσίας, δηλαδή, πρόκειται για την εφαρμογή του επιχειρησιακού σχεδίου «Αταλάντα», το οποίο εφαρμόζεται κατά της πειρατείας, με σκοπό την αντιμετώπιση των προσφύγων, οι οποίοι μαζικά έρχονται στην Ευρώπη για λόγους που είναι γνωστοί.
Στην τοποθέτησή του στο Συμβούλιο Υπουργών στις 18 Νοεμβρίου ο αρμόδιος Υπουργός φέρεται να είναι ένθερμος οπαδός αυτής της άποψης και αυτής της πρότασης, πράγμα όμως που δεν διαφαίνεται στην απάντηση σε ερώτηση που είχα υποβάλει από κοινού με τον συνάδελφό μου Δημήτρη Αναγνωστάκη.
Παράλληλα, τα κράτη-μέλη της Νοτίου Ευρώπης φαίνεται να έχουν έντονες αντιδράσεις όσον αφορά στον Κανονισμό «FRONTEX Θαλάσσια Σύνορα» και ιδιαίτερα στα άρθρα 9 και 10, που αφορούν στην επέμβαση προς διάσωση πλεούμενου και απόβασης επιβατών, γεγονός που φέρνει τις συγκεκριμένες χώρες, τις οποίες προανέφερα, σε πλήρη αντίθεση με αυτόν τον κανονισμό. Και φυσικά ούτε για αυτό έγινε λόγος στην απάντηση για την οποία σάς μίλησα προηγουμένως.
Θα ήθελα, λοιπόν, κύριε Υπουργέ, να μας εξηγήσετε, πρώτον, με ποιο σκεπτικό προτείνετε μια επιχείρηση για την πειρατεία εναντίον αμάχων και, δεύτερον, ποιοι είναι οι λόγοι που φέρνουν συγκεκριμένα κράτη-μέλη και ειδικά του ευρωπαϊκού Νότου, που αντιμετωπίζουν και το μεγαλύτερο πρόβλημα, να έχουν τόσες αντιρρήσεις σχετικά με τον Κανονισμό «FRONTEX Θαλάσσια Σύνορα»;","ΜΑΡΙΑ ΓΙΑΝΝΑΚΑΚΗ",100
"24376"," Ο Υφυπουργός Εξωτερικών κ. Δημήτριος Κούρκουλας έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24377"," Ευχαριστώ, κύριε Πρόεδρε.
Θα ήθελα να ευχαριστήσω την κ. Γιαννακάκη, γιατί παρακολουθεί από κοντά τα τεκταινόμενα στην Ευρώπη, τα οποία έχουν σημαντική επίπτωση και στην πορεία της αντιμετώπισης του μεταναστευτικού προβλήματος και στη χώρα μας. 
Θα ήθελα ευθύς εξαρχής να διευκρινίσω ότι -όπως σωστά είπε- η επιχείρηση «Αταλάντα» έχει αποκλειστικό σκοπό την αποτροπή και την καταστολή της πειρατείας στα ανοιχτά της Σομαλίας. 
Η επιστολή του Ιταλού Υπουργού Εξωτερικών και Άμυνας προς την κ. Άστον, τον Οκτώβριο του 2013, αναφερόταν σε αυτήν τη στρατιωτική επιχείρηση της Ευρωπαϊκής Ένωσης, την επιχείρηση «Αταλάντα», στην οποία  -ειρήσθω εν παρόδω- συμμετείχε και η Ελλάδα και μάλιστα ο πρώτος διοικητής ήταν Έλληνας. 
Αυτή, λοιπόν, η επιστολή δεν ζητούσε την εφαρμογή παρόμοιας στρατιωτικής επιχείρησης στη νότια περιφέρεια της Ευρωπαϊκής Ένωσης, στη Μεσόγειο, απλώς επεκαλείτο την «Αταλάντα» για να αντληθούν τυχόν βέλτιστες πρακτικές, συμπεράσματα, από αυτήν τη στρατιωτική δράση της Ευρωπαϊκής Ένωσης για τον σχεδιασμό ενδεχόμενης θαλάσσιας επιχείρησης της Κοινής Πολιτικής Ασφάλειας και Άμυνας στη Μεσόγειο. Αυτό ήταν το αίτημα το ιταλικό.
Μέχρι σήμερα, η εμπλοκή της Κοινής Πολιτικής Ασφάλειας και Άμυνας, της ΚΕΠΑ, σε σχέση με την αντιμετώπιση της παράνομης μετανάστευσης μπορεί να ιδωθεί μόνο υπό το πρίσμα της παροχής συμβουλών, της παροχής βοήθειας προς ενίσχυση των αρμόδιων δομών των τρίτων χωρών, κυρίως μάλιστα, μέσω της μη στρατιωτικής αποστολής της Ευρωπαϊκής Ένωσης στην περίπτωση της Λιβύης. Άρα, δε, λοιπόν δεν είχε τεθεί ποτέ θέμα αντιγραφής –αν θέλετε- της επιχείρησης «Αταλάντα» στη Μεσόγειο. Η χώρα μας υποστηρίζει την ευρύτερη προσπάθεια της Ευρωπαϊκής Ένωσης να ενισχύσει τις δυνατότητες των τρίτων κρατών, της άλλης όχθης της Μεσογείου, στον τομέα της διαχείρισης των συνόρων τους. 
Σε ό,τι αφορά στο δεύτερο ερώτημά σας, θα ήθελα να πω ότι ο κανονισμός για την επιτήρηση των θαλασσίων συνόρων βρίσκεται σήμερα στο στάδιο της διαπραγμάτευσης. Όπως ξέρετε, έχει ήδη δημιουργηθεί μία ομάδα δράσης για τη Μεσόγειο, η Task Force Mediterranean. Η χώρα μας, όπως και οι υπόλοιπες χώρες του Νότου –δηλαδή, η Γαλλία, η Ιταλία, η Ισπανία, η Μάλτα και η Κύπρος- παρακολουθούμε πολύ στενά το θέμα αυτό και συμμετέχουμε ενεργά στις εν λόγω διαπραγματεύσεις στο πλαίσιο αυτής της ομάδας. Το θέμα, μάλιστα, ήρθε και στη συνάντηση κορυφής του Οκτωβρίου με δική μας πρωτοβουλία και έχει συζητηθεί και στο Συμβούλιο Υπουργών Εξωτερικών. Στα συμπεράσματα της συνόδου του Ευρωπαϊκού Συμβουλίου του Οκτωβρίου έχει συμπεριληφθεί ένα λεκτικό, το οποίο είναι πολύ πιο προχωρημένο –κατά τη γνώμη μας- και πολύ πιο καλό από ό,τι ήταν μέχρι τώρα. 
Εμείς υποστηρίζουμε ότι η επιχειρησιακή δράση της FRONTEX θα πρέπει να εξαντλείται στο πλαίσιο των εντολών που έχει μέχρι σήμερα. Με αυτήν την έννοια, δεν υπάρχει αντιπαράθεση μεταξύ χωρών της Νότιας Ευρώπης και της FRONTEX, αλλά μάλλον υπάρχει ένας εποικοδομητικός διάλογος, που συνεχίζεται –δεν υπάρχουν ακόμα συμπεράσματα- με στόχο την ισχυροποίηση των ευρωπαϊκών συνόρων –και μάλιστα του Νότου- προς όφελος της Ευρωπαϊκής Ένωσης συνολικά.   
Ίσως στη δευτερολογία μου να μπορέσω να σας αναλύσω τα κυριότερα ζητήματα επί των οποίων έχει τοποθετηθεί η χώρα μας και αφορούν κατ’ αρχάς επιφυλάξεις για την προοπτική ανάληψης από τη FRONTEX των δράσεων έρευνας και διάσωσης. Θεωρούμε ότι δεν πρέπει η FRONTEX να αναλάβει δράσεις έρευνας και διάσωσης, τουλάχιστον στην παρούσα φάση, λαμβάνοντας υπ’ όψιν το Διεθνές Συμβατικό Πλαίσιο Επιχειρήσεων Έρευνας και Διάσωσης, το οποίο είναι επαρκές και από την πλευρά μας θεωρούμε ότι δεν χρειάζονται αλλαγές προς το παρόν. 
Επίσης, θεωρούμε επιτακτική ανάγκη την πολιτική επέκτασης των ενεργειών της Ευρωπαϊκής Ένωσης σε όλο τον χώρο της Μεσογείου και όχι μόνο στη Δυτική Μεσόγειο.
Τέλος, υποστηρίζουμε ότι η αντιμετώπιση του προβλήματος της παράνομης μετανάστευσης θα πρέπει να επεκταθεί στην πηγή, είτε στη χώρα καταγωγής είτε στη χώρα διέλευσης των παράνομων μεταναστών, με κατάλληλη συνεργασία με αυτές τις χώρες. 
Ευχαριστώ πολύ.","ΔΗΜΗΤΡΗΣ ΚΟΥΡΚΟΥΛΑΣ",251
"24378"," Κυρία Γιαννακάκη, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24379"," Ευχαριστώ πολύ, κύριε Υπουργέ, για την απάντησή σας. Γνωρίζοντας και πόσο είστε ευαίσθητος προσωπικά για τα ζητήματα ανθρωπίνων δικαιωμάτων, έχω να πω το εξής. Επειδή τα πράγματα -τουλάχιστον βάσει του ιταλικού Τύπου- δεν είναι ακριβώς έτσι όπως μας τα είπατε, θα μείνω όμως στο γεγονός ότι, ακόμη κι αν έχει δίκιο ο ιταλικός Τύπος και πραγματικά πρόκειται για μία έκκληση των Υπουργών Εξωτερικών και Άμυνας της Ιταλίας να εφαρμοστεί η επιχείρηση «Αταλάντα» στην Ευρώπη, η ελληνική Κυβέρνηση θα είναι κάθετα αντίθετη, όπως τοποθετηθήκατε προηγουμένως.
Και γιατί θα πρέπει να είναι κάθετα αντίθετη; Είπατε ότι πρόκειται μόνο για μια προσπάθεια να αντιγραφούν οι βέλτιστες πρακτικές. Θα μου επιτρέψετε να σας πω ότι εγώ δεν μπορώ να καταλάβω τι βέλτιστες πρακτικές μπορεί να αποκομίσει κάποιος, από μια επιχείρηση η οποία έχει σχεδιαστεί και έχει εφαρμοστεί κατά πειρατών στα ανοικτά της Σομαλίας απέναντι σε αμάχους από μία δημοκρατία όπως είναι η Ελλάδα ή από ένα διεθνή οργανισμό όπως είναι η Ευρωπαϊκή Ένωση, που στηρίζεται πάνω σε τρεις πυλώνες, τη δημοκρατία, το κράτος δικαίου και τα ανθρώπινα δικαιώματα. 
Επίσης, έρχομαι να θυμίσω ότι η επιχείρηση «Αταλάντα» έχει εφαρμοστεί κατόπιν ψηφισμάτων των Ηνωμένων Εθνών και είναι μόνο για την πειρατεία, είναι μια στρατιωτική επιχείρηση, πράγμα που σημαίνει ότι εδώ έχουμε μια έμμεση ταύτιση της παράτυπης μετανάστευσης με την πειρατεία. Είμαι σίγουρη -γιατί γνωρίζω πάρα πολύ καλά- ότι αυτό σε προσωπικό επίπεδο εσείς θα το αρνείστε μετά βδελυγμίας αλλά φαντάζομαι και η ελληνική Κυβέρνηση το ίδιο.
Επίσης, οποιαδήποτε επέκταση μιας επιχείρησης τέτοιου είδους απαιτεί χρήματα και αυτά τα χρήματα θα πρέπει να παρθούν από άλλους πόρους και προφανώς από την πολιτική ασύλου που τελευταία έχουν γίνει βήματα και είμαι η πρώτη που θα έρθω να το παραδεχτώ. Υπάρχουν πάρα πολλά πράγματα που πρέπει να γίνουν βέβαια ακόμη. Αν στερήσουμε πόρους από αυτό, προκειμένου να τους ρίξουμε σε μια στρατιωτική επιχείρηση, καταλαβαίνετε ότι θα μείνουμε ακόμη βήματα πίσω. Ακόμη όμως και αν παρθούν από τον κοινοτικό προϋπολογισμό, επιτρέψτε μου να πω ότι θα παρθούν από πόρους οι οποίοι είναι σίγουρα πολύ πιο χρήσιμοι από το να αντιμετωπίζουμε και να κυνηγούμε αμάχους σαν να πρόκειται για τους χειρότερους εγκληματίες της υφηλίου.
Και στο τέλος έχω να πω το εξής, στο οποίο πάντα γυρνάμε. Επειδή αποδεικνυόμεθα, όχι μόνο ως κράτος αλλά και ως Ευρωπαϊκή Ένωση ανίκανοι να βρούμε μια συνολική ευρωπαϊκή στρατηγική λύση για το πρόβλημα της μετανάστευσης, αναγκαζόμαστε κάθε φορά ad hoc να την αντιμετωπίζουμε αποσπασματικά και μάλιστα βρισκόμενοι, όπως τώρα, μπροστά σε μία περίπτωση που αν αληθεύει -εγώ θα μείνω σε αυτά που είπατε και ελπίζω να σας επιβεβαιώσει ο χρόνος- πρόκειται για την πλήρη καταστρατήγηση του σκληρού πυρήνα των ανθρωπίνων δικαιωμάτων.
Ευχαριστώ.","ΜΑΡΙΑ ΓΙΑΝΝΑΚΑΚΗ",100
"24380"," Το λόγο έχει ο Υφυπουργός Εξωτερικών κ. Δημήτριος Κούρκουλας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24381"," Θα ήθελα να διαβεβαιώσω πρώτα απ’ όλα ότι η ευαισθησία η προσωπική αλλά και της Κυβέρνησης και της χώρας και της Ευρωπαϊκής Ένωσης στα θέματα ανθρωπίνων δικαιωμάτων, είναι δεδομένη. Δεν υπάρχει καμμία περίπτωση να υπάρξει στρατιωτική επιχείρηση στη Μεσόγειο για το ζήτημα των μεταναστευτικών ροών. Αυτό είχε περιληφθεί σε μία επιστολή δύο Ιταλών Υπουργών. Δεν ξέρω ακριβώς τι είχαν υπ’ όψιν τους όταν απέστειλαν αυτήν την επιστολή. Δεν υπάρχει καν θέμα συζήτησης αυτήν τη στιγμή στην Ευρωπαϊκή Ένωση και για λόγους τους οποίους επικαλεστήκατε αλλά κυρίως και βασικότερο, διότι ο εχθρός μας δεν είναι ο μετανάστης. Δηλαδή, στρατιωτική επιχείρηση προς τι; Εχθρός είναι αυτά τα εγκληματικά και μαφιόζικα κυκλώματα διακίνησης και εκμετάλλευσης του ανθρώπινου πόνου.
Η μάχη, λοιπόν, κατά της παράνομης μετανάστευσης, δεν αντιμετωπίζει το μετανάστη σαν εχθρό. Αντιμετωπίζει αυτά τα κυκλώματα και εκεί πρέπει να δώσουμε το βάρος και εκεί η Ελλάδα πρωτοστατεί στα πλαίσια της Ευρωπαϊκής Ένωσης για να πείσει και τους εταίρους μας -και έχουμε κάνει πολύ σημαντικά βήματα- ότι αυτό που χρειάζεται, είναι μεγαλύτερη παρουσία της Ευρωπαϊκής Ένωσης και τεχνική βοήθεια στις χώρες διακίνησης και πολιτική πίεση, αν θέλετε, σε αυτές τις χώρες, διότι πολλές φορές υπάρχει και συμπαιγνία των αρχών των χωρών αυτών. Άρα, δεν υπάρχει θέμα ευρωπαϊκής στρατιωτικής επιχείρησης.
Όπως πολύ σωστά είπατε, η «Αταλάντα» είχε γίνει και με την εξουσιοδότηση του Οργανισμού Ηνωμένων Εθνών. Δεν υπάρχει καν θέμα συζήτησης γι’ αυτό.
Επιπλέον, όπως σας είπα και στην πρωτολογία μου, εμείς θεωρούμε ότι και η FRONTEX δεν πρέπει ν’ αναλάβει δράσεις έρευνας και διάσωσης. Αυτό αντιμετωπίζεται ικανοποιητικά, κατά τη γνώμη μας, μέχρι στιγμής από τις υπάρχουσες εθνικές δομές. 
Άρα, εκεί που θέλουμε να δοθεί έμφαση, είναι στην καταπολέμηση της μετανάστευσης, που δεν θα λυθεί. Ξέρουμε ότι είναι ένα φαινόμενο το οποίο θα συνεχιστεί. Αλλά θέλουμε να υπάρχει μία καλύτερη αντιμετώπιση των μεταναστευτικών ροών. 
Το θέμα θα επανέλθει στη συνάντηση κορυφής του Δεκεμβρίου σε λίγες μέρες, την επόμενη εβδομάδα. Θα υποβάλει εκεί κάποια πρώτα συμπεράσματα αυτή η ομάδα, η TASK FORCE, για τη Μεσόγειο. Και βεβαίως, όπως ξέρετε, είναι και μία από τις προτεραιότητες της Ελληνικής Προεδρίας με στόχο στο Ευρωπαϊκό Συμβούλιο του Ιουνίου να υιοθετηθούν από την Ευρωπαϊκή Ένωση νέες πολιτικές κατευθύνσεις για την περίοδο 2014-2020.
Ευχαριστώ πολύ.","ΔΗΜΗΤΡΗΣ ΚΟΥΡΚΟΥΛΑΣ",251
"24382"," Και εμείς ευχαριστούμε, κύριε Υπουργέ.
Η πρώτη με αριθμό 357/10-12-2013 επίκαιρη ερώτηση πρώτου κύκλου του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με την αναγκαιότητα για την αναστολή της καταβολής φορολογικών, ασφαλιστικών και λοιπών υποχρεώσεων προς χρηματοπιστωτικά ιδρύματα από τους πολίτες και τις επιχειρήσεις που υπέστησαν ζημιές από τις πλημμύρες στη Ρόδο και την Ψέριμο, δεν θα συζητηθεί λόγω κωλύματος του κυρίου Υπουργού και διαγράφεται. 
Η δεύτερη με αριθμό 366/10-12-2013 επίκαιρη ερώτηση πρώτου κύκλου του Βουλευτή Ιωαννίνων του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Χρήστου Μαντά προς τον Υπουργό Υγείας, σχετικά με τα ψυχιατρικά νοσοκομεία της χώρας, δεν θα συζητηθεί λόγω κωλύματος του κυρίου Υπουργού και διαγράφεται.
Η τρίτη με αριθμό 359/10-12-2013 επίκαιρη ερώτηση πρώτου κύκλου της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Δημοσίας Τάξης και Προστασίας του Πολίτη, σχετικά με τα προβλήματα των αστυνομικών δυνάμεων της δυτικής Μακεδονίας, δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 362/10-12-2013 επίκαιρη ερώτηση πρώτου κύκλου του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Δημόσιας Τάξης και Προστασίας του Πολίτη, σχετικά με την αντιμετώπιση της τρομοκρατίας στη χώρα μας, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 371/10-12-2013 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με το αίτημα μετεγκατάστασης του Καζίνου της Πάρνηθας, το οποίο έχει καταθέσει η εταιρεία «Ελληνικό Καζίνο Πάρνηθας Α.Ε.» στο Υπουργείο Τουρισμού, δεν θα συζητηθεί λόγω κωλύματος του κυρίου Υπουργού και διαγράφεται.
Η πρώτη με αριθμό 358/10-12-2013 επίκαιρη ερώτηση δεύτερου κύκλου του Βουλευτή Ηλείας της Νέας Δημοκρατίας κ. Ανδρέα Μαρίνου προς τoν Υπουργό Αγροτικής Ανάπτυξης και Τροφίμων, σχετικά με την επιμήκυνση του χρόνου διατηρησιμότητας του ελληνικού φρέσκου γάλακτος, δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 367/10-12-2013 επίκαιρη ερώτηση δεύτερου κύκλου του Βουλευτή Ηρακλείου του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Μιχαήλ Κριτσωτάκη προς την Υπουργό Τουρισμού, σχετικά με την έλλειψη πολιτικού σχεδιασμού και ανταποδοτικότητας για τον τουρισμό κρουαζιέρας, δεν θα συζητηθεί λόγω κωλύματος της κυρίας Υπουργού και διαγράφεται.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, είκοσι οκτώ μαθητές και μαθήτριες και τρεις εκπαιδευτικοί - συνοδοί από το 5ο Δημοτικό Σχολείο Άργους.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Ολοκληρώνουμε με την τέταρτη με αριθμό 370/10-12-2013 επίκαιρη ερώτηση πρώτου κύκλου του Βουλευτή Β’ Αθηνών του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Ναυτιλίας και Αιγαίου, σχετικά με την ανάγκη τακτικής θαλάσσιας συγκοινωνίας προς τα μικρά νησιά κατά τους χειμερινούς μήνες. 
Αφορά και τη Θάσο, βέβαια.
Κύριε Παναγιώταρε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24383"," Ευχαριστώ, κύριε Πρόεδρε.
Η τραγική οικονομική κατάσταση στην οποία έχει περιέλθει η πατρίδα μας, για την οποία αποκλειστικά υπεύθυνη, φυσικά, είναι η τωρινή Κυβέρνηση και όλες οι προηγούμενες κυβερνήσεις των τελευταίων δεκαετιών, έχει οδηγήσει σε μαρασμό και το νησιωτικό σύμπλεγμα στο Αιγαίο και στο Ιόνιο. 
Η Ελλάδα, είναι μια χώρα με χιλιάδες νησιά, μεγάλα, μικρότερα, πολύ μικρά και βραχονησίδες. Δυστυχώς, όπως βλέπουμε, η σημερινή Κυβέρνηση εκτελεί με έμμεσο τρόπο το non paper της τρόικας που είχανε πει κάποια στιγμή μεταξύ σοβαρού και αστείου -αλλά από ό,τι αποδεικνύεται σοβαρού- ότι θα πρέπει τα πολύ μικρά νησιά να πάψουν να έχουνε πληθυσμό. Η Κυβέρνηση, όμως, το έχει προχωρήσει ακόμα και σε μεγαλύτερα νησιά, όπως στη Λήμνο όπου καθ’ όλη τη διάρκεια του έτους, ακόμα και τους θερινούς μήνες όπου υπάρχει έντονη τουριστική δραστηριότητα, η ακτοπλοϊκή σύνδεση ήταν επιεικώς απαράδεκτη. Δεν υπήρχε σύνδεση με τη βόρεια Ελλάδα και η σύνδεση με το Λαύριο -όχι με τον Πειραιά, γιατί δεν υπάρχει εκεί- ήταν και αυτή ελλειμματική και προβληματική. 
Το ίδιο συνέβη με πάρα πολλά άλλα νησιά, μεγαλύτερα ή μικρότερα, με τις Σποράδες, την Κάρπαθο, την Κάσο, την Ανάφη, τη Θηρασιά και αλλού. 
Βλέπουμε μείωση των κονδυλίων για τις επιδοτήσεις στις άγονες γραμμές και μάλιστα να μην υπάρχουν και ενδιαφερόμενοι. Αυτομάτως, λοιπόν, δεν ισχύει και το επιχείρημα που υπήρχε, ότι εφόσον θα είναι πανευρωπαϊκός ο διαγωνισμός, θα υπάρξει ανταγωνισμός. Δεν υπήρξε κανενός είδους ανταγωνισμός.
Βλέπουμε ότι εξαλείφονται οι δημόσιες υπηρεσίες, ότι κλείνουν όλες οι δημόσιες υπηρεσίες από τα νησιά, ξεκινώντας από τις εφορίες, με αποτέλεσμα οι κάτοικοι των νησιών να αναγκάζονται να μετακινούνται σε άλλα νησιά ή ακόμα και στον Πειραιά, για να τακτοποιήσουν τις οποιεσδήποτε εκκρεμότητες έχουν με το δημόσιο. 
Βλέπουμε ότι υπάρχει τεράστια έλλειψη γιατρών, υποδομών και μέσων στα νησιά. Βλέπουμε την περίθαλψη -βασικό αγαθό των Ελλήνων πολιτών στην ελληνική πολιτεία όπου τόσο πολύ διαφημίζεται ότι όλα πάνε προς το καλύτερο και θα πάνε ακόμα καλύτερα- να είναι από δύσκολη έως ανύπαρκτη. 
Οι Τούρκοι αγοράζουν τα πάντα -μαρίνες, ξενοδοχειακές μονάδες- και πραγματοποιούν το μακροχρόνιο σχεδιασμό τους που έχει να κάνει με τον αφελληνισμό των νησιών. 
Την ίδια στιγμή, πάρα πολλοί κάτοικοι, ειδικά νησιών που βρίσκονται δίπλα στα μικρασιατικά παράλια, αναγκάζονται να πηγαίνουν σε καθημερινή βάση στα κατεχόμενα μικρασιατικά παράλια, προκειμένου να πραγματοποιήσουν τις αγορές τους ή να κάνουν οποιεσδήποτε άλλες μικροδουλειές, όπου θα έπρεπε θεωρητικά το ελληνικό κράτος να τους παρέχει τη δυνατότητα να τα κάνουν στο νησί που ζουν και σε πολύ καλύτερο βαθμό από ό,τι στους Έλληνες που ζουν στη μητροπολιτική, στην ηπειρωτική Ελλάδα. 
Βλέπουμε, δηλαδή, ότι επί της ουσίας το Αιγαίο και το Ιόνιο -σε μικρότερο βαθμό- τα Δωδεκάνησα, κάποια νησιά μάλλον που είναι πέριξ της Κρήτης -ακόμα και η Κρήτη πολλές φορές, φανταστείτε σε τι σημείο έχουμε φθάσει- έχουν αφεθεί, στην κυριολεξία, στο έλεος του Θεού και στις πολύ σημαντικές προσπάθειες του Πολεμικού Ναυτικού, που είναι και το μόνο το οποίο προσπαθεί να τονώσει το ηθικό των κατοίκων των νησιών και να τους βοηθήσει να καλύψουν κάποιες από τις βασικές ανάγκες τους. 
Κύριε Υπουργέ, έχουμε μιλήσει ξανά στο παρελθόν. Θέλουμε να μας πείτε αν υπάρχει κάποια προοπτική για το μέλλον και τι μπορεί να γίνει σχετικά με αυτό -έστω και σε μικρό βαθμό- να δούμε, δηλαδή, το λεγόμενο «φως στο τούνελ» που και αυτό θα το κόψει η ΔΕΗ. 
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"24384"," Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24385"," Ευχαριστώ, κύριε Πρόεδρε.
Κατ’ αρχάς, θα ήθελα να πω ένα πράγμα, αναφερόμενος στην τελευταία παρατήρηση του κυρίου συναδέλφου. Αδικείτε πάρα πολύ το Λιμενικό Σώμα, εξωφρενικά. Το αγνοείτε.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"24386"," Το Λιμενικό για μας είναι κομμάτι του Πολεμικού Ναυτικού.","ΗΛΙΑΣ ΠΑΝΑΓΙΩΤΑΡΟΣ",385
"24387"," Το αγνοείτε, διότι αυτό είναι που προσφέρει καθημερινά πολλαπλές υπηρεσίες προς τους Έλληνες νησιώτες. Θα σας κρίνουν οι λιμενικοί γι’ αυτό. 
Τώρα, σε ό,τι αφορά τη μείωση κονδυλίων, δεν υπάρχει καμμία μείωση κονδυλίων. Είναι τα ίδια κονδύλια τα οποία υπήρχαν πέρυσι για την εξυπηρέτηση των άγονων γραμμών στο Αιγαίο. Μπορεί να λέτε ότι κάποιες υπηρεσίες κλείνουν, αλλά αυτές δεν παύουν να γίνονται ηλεκτρονικά. Κλείνουν σε όλη την περιφέρεια. Αυτό το οποίο προσπαθεί η Κυβέρνηση είναι να μη χρειάζεται κάποιος να πηγαίνει σε ένα γκισέ, να στήνεται σε μία ουρά και να βρίσκεται σε μία διαρκή συναλλαγή με δημοσίους υπαλλήλους, αλλά να γίνονται πάρα πολλές από τις διαδικασίες ηλεκτρονικά. Και αυτό είναι ένα κομμάτι εξορθολογισμού, είναι και ένα κομμάτι που αφορά και την εξυπηρέτηση του ίδιου του πολίτη, ο οποίος χρόνια τώρα ταλαιπωρείται. 
Θα σας προσκαλούσα -και προκαλούσα- να μπείτε στο «www.ermis.gov.gr», για να δείτε πόσες διαφορετικές ενέργειες μπορείτε να κάνετε ηλεκτρονικά, χωρίς να απευθυνθείτε σε κανένα γκισέ και πόσα από τα δικαιολογητικά τα οποία χρειάζεται να συγκεντρώσετε για πολλαπλές υπηρεσίες, μπορείτε να τα βρείτε με ηλεκτρονικό τρόπο.
Πάμε, όμως, τώρα στην ουσία: Δεν γίνεται καμμία μείωση κονδυλίων στις επιδοτήσεις των γραμμών του Αιγαίου και του Ιονίου. Και είναι μία στρατηγική απόφαση της Κυβέρνησης να μη μειώσουμε αυτά τα κονδύλια.
Δεν τα μειώνουμε, κύριε Πρόεδρε, γιατί θεωρούμε ότι πρέπει να υπηρετούμε την απρόσκοπτη και αδιάκοπτη ανάγκη για συγκοινωνίες των Ελλήνων νησιωτών. 
Σαφέστατα, υπάρχουν προβλήματα σε ορισμένες γραμμές, οι οποίες δεν έχουν επιχειρηματικό ενδιαφέρον. Γι’ αυτό προσπαθήσαμε να κάνουμε μία αναδιάρθρωση στις γραμμές και δώσαμε το ίδιο ύψος επιδότησης είτε αναχωρείς από τον Πειραιά είτε αναχωρείς από το Λαύριο, ακριβώς για να διευκολύνουμε τις ακτοπλοϊκές εταιρείες με μιάμιση περίπου ώρα μικρότερο ταξίδι να παίρνει ακριβώς το ίδιο ποσό, ώστε να μπορούν να εξυπηρετηθούν άλλα νησιά.
Δυστυχώς, καμμία από τις ακτοπλοϊκές εταιρείες δεν ήρθε να μας δηλώσει δρομολόγια από το Λαύριο. Σε κάποιες από τις γραμμές δεν εμφανίστηκε καν υποψήφιος. Και βρισκόμαστε σε μία ανοιχτή επικοινωνία, για να μπορέσουμε να βρούμε πώς θα εξυπηρετήσουμε αυτές τις γραμμές. 
Υπάρχουν γραμμές τις οποίες εξυπηρετούμε σήμερα και είναι πάρα πολύ ακριβές σε σχέση με το συγκοινωνιακό τους έργο, χωρίς να καλύπτουν συγκοινωνιακές ανάγκες. Υπάρχουν και άλλες γραμμές, στις οποίες σαφέστατα υπάρχει πρόβλημα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Μισό λεπτό, κύριε Πρόεδρε.
Σήμερα που μιλάμε υπάρχει πολύ σοβαρό πρόβλημα στην Ανάφη. Θέλουμε να το αντιμετωπίσουμε άμεσα και προσπαθούμε να βρούμε ακριβώς αυτά τα κονδύλια, ώστε να επεκταθεί δρομολόγιο υφιστάμενης γραμμής, για να μπορέσει να εξυπηρετήσει την Ανάφη. 
Σε κανένα άλλο νησί σήμερα δεν υπάρχει πρόβλημα μη εξυπηρέτησης των αναγγελθέντων δρομολογίων.
Ευχαριστώ πολύ, κύριε Πρόεδρε.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"24388"," Παρακαλώ το συνάδελφο κ. Παναγιώταρο να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24389"," Ευχαριστώ πολύ, κύριε Πρόεδρε.
Κατ’ αρχάς, να πω ότι για το Λιμενικό Σώμα έχουμε κάνει πάμπολλες επίκαιρες ερωτήσεις και σε εσάς και σε άλλους Υπουργούς. Ούτως ή άλλως στο πρόγραμμα της Χρυσής Αυγής η αναβάθμιση του Λιμενικού Σώματος βρίσκεται σχεδόν σε εξίσωση με το Πολεμικό Ναυτικό. Αυτό συνεπάγεται άμεσα αύξηση κονδυλίων, αύξηση μέσων, αύξηση στο προσωπικό, διότι όντως το Λιμενικό Σώμα επιτελεί ένα πολύ δύσκολο έργο στα χιλιάδες νησιά, ξερονήσια, μεγάλα νησιά, βραχονησίδες, οτιδήποτε βρίσκεται στο Αιγαίο και στο Ιόνιο. Οπότε, δεν θα έπρεπε να το αναφέρετε.
Προς το παρόν, να βρείτε τα κονδύλια που σας είχαμε ζητήσει και σε προηγούμενη ερώτηση, ώστε το 75% των μέσων του Λιμενικού που είναι στους ντόκους με μικροβλάβες παροπλισμένα -δεν χρειάζονται πολλά λεφτά, διάθεση θέλει, μεράκι θέλει- να γίνουν όλα αξιοποιήσιμα και να μπορέσουν και αυτά να βρίσκονται στο Αιγαίο και στο Ιόνιο και να κάνουν οι λιμενικοί τη δουλειά τους.
Σχετικά με το πρόγραμμα «Ερμής», στο οποίο αναφερθήκατε, πρώτον η γιαγιούλα, οι ηλικιωμένοι άνθρωποι που ζουν στα νησιά του Αιγαίου σίγουρα δεν έχουν τέτοια ευκολία. Επίσης, δεν νομίζω ότι  το πρόγραμμα «Ερμής» θα μπορέσει να διευκολύνει το γεγονός ότι κάποια ειρηνοδικεία, κάποιες δικαστικές υπηρεσίες συρρικνώθηκαν πάρα πολύ, υπάρχουν σε πολύ λίγα νησιά, οπότε είναι αναγκασμένοι ούτως ή άλλως να ταξιδεύουν, άρα το πρόγραμμα «Ερμής» τούς είναι παντελώς άχρηστο. Το ίδιο ισχύει και για τη νοσοκομειακή περίθαλψη. Με το πρόγραμμα «Ερμής» ηλεκτρονικά δεν μπορεί να γίνει κάποιος καλά, όταν χρειάζεται γιατρό και γιατρός δεν υπάρχει, όταν χρειάζεται κάποιο μέσο για να τον πάει ή να τον φέρει κάπου και τέτοιο μέσο δεν υπάρχει, όταν σε κάποιες περιπτώσεις υπάρχει νοσοκομείο και είναι κλειστό και δεν είναι στελεχωμένο με ιατρικό και νοσηλευτικό δυναμικό.
Επίσης, είπατε ότι δεν υπήρξε μείωση κονδυλίων. Στον τελευταίο προϋπολογισμό του 2014 το κονδύλιο για τις τριάντα δύο άγονες γραμμές, από 82 εκατομμύρια, έχει πέσει στα 79 εκατομμύρια. Μπορεί να είναι μικρή η διαφορά, αλλά έχει πέσει, όπως και να έχει. 
Επίσης, θέλω να μας πείτε αν είναι ίδιες οι προσεγγίσεις που γίνονται ή είναι λιγότερες. Ναι μεν σε ένα σημείο μπορεί να λέτε ότι δεν έχουν αλλάξει τα δρομολόγια, αλλά έχουν αλλάξει οι προσεγγίσεις. 
Το σημαντικότερο όλων όμως είναι ότι, ναι, οι επιχειρηματίες δεν ενδιαφέρονται γιατί δεν έχουν κέρδος αυτές οι γραμμές. Αυτή είναι δουλειά, είναι υποχρέωση του ελληνικού κράτους, του Πολεμικού Ναυτικού, να πραγματοποιεί όλα όσα δεν μπορεί να πραγματοποιήσει ο επιχειρηματίας, ο εφοπλιστής, ο οποιοσδήποτε. 
Η τόνωση του ηθικού των κατοίκων αυτών των νησιών, ειδικότερα των νησιών που είναι κοντά στα κατεχόμενα μικρασιατικά παράλια, είναι κάτι πολύ σημαντικό. Δεν μπορούν να βλέπουν τις φρεγάτες να αλωνίζουν, όχι μόνο εκεί, αλλά να τις βλέπουν από το Σούνιο, να βλέπουν τα ερευνητικά πλοία των Τούρκων, το «Μπαρμπαρός» και άλλα, να σουλατσάρουν και να μην ασχολείται κανείς με την περίπτωσή τους, για το τι έπρεπε να κάνει η συντεταγμένη ελληνική πολιτεία.
Υπάρχουν πολλές λύσεις, πολλά πράγματα θα μπορούσαν να γίνουν με σχετικά μικρό κόστος, ώστε να αναπληρώσει η πολιτεία το κενό των επιχειρηματιών, των εφοπλιστών και όλων των υπολοίπων, οι οποίοι δεν θέλουν να το κάνουν, γιατί δεν έχουν όφελος για τις τσέπες τους.
Επίσης, στις πάμπολλες επιδοτήσεις που δίνονται, όπως λέτε εσείς, όχι μόνο για τις γραμμές, αλλά και σε νέους επιχειρηματίες, σε νέους αγρότες, σε νέους ανθρώπους για να πάνε, θα μπορούσατε να δώσετε πραγματικές επιδοτήσεις, όχι μόνο σε νέους, αλλά και σε μεγαλύτερους ανθρώπους, οι οποίοι βλέπουν στην τέταρτη, στην πέμπτη, στην έκτη δεκαετία της ζωής τους να μένουν άνεργοι και «να μην έχουν στον ήλιο μοίρα», ώστε να βρουν μία λύση στα νησιά του Αιγαίου, στις Κυκλάδες, στα Δωδεκάνησα και αλλού, με τη βοήθεια του κράτους, με τα τόσα δισεκατομμύρια ευρώ των επιδοτήσεων που δίνετε παντού. Εάν είχε γίνει πιο σωστός εξορθολογισμός όλων αυτών των επιδοτήσεων και των αναγκών, όπως και των προγραμμάτων ΕΣΠΑ, από το να διατίθενται δεκάδες δισεκατομμύρια ευρώ σε αναπλάσεις δρόμων, πεζοδρόμων -το έχουμε ξαναπεί- να ξηλώνουμε τα παγκάκια για να βάλουμε καινούρια παγκάκια, να ξηλώνουμε τα πεζοδρόμια, για να βάλουμε καινούρια πεζοδρόμια και πάει λέγοντας, να δοθούν εκεί όπου πραγματικά θα είχε όφελος η πατρίδα μας, τα νησιά μας και η οικονομία μας.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"24390"," Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24391"," Ευχαριστώ, κύριε Πρόεδρε.
Η ερώτηση ήταν για τις ακτοπλοϊκές συνδέσεις του Αιγαίου. Δεν αφορούσε όλα τα υπόλοιπα που ανέφερε ο κ. Παναγιώταρος. Εγώ θα σας απαντήσω για τις ακτοπλοϊκές συνδέσεις, γιατί όλα τα άλλα δυστυχώς δεν αποτελούν καμμία πρόταση, αλλά μία γενικόλογη κριτική. Μάλιστα, θα περίμενα να ακούσω και από εσάς μία πρόταση για το πώς θα γίνει καλύτερο αυτό το σύστημα. Δυστυχώς, δεν την άκουσα.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"24392"," Θα σας καλέσουμε στην παρουσίαση του προγράμματός μας, που θα γίνει στη Ναυπηγοεπισκευαστική Ζώνη του Περάματος, να έρθετε να το ακούσετε.","ΗΛΙΑΣ ΠΑΝΑΓΙΩΤΑΡΟΣ",385
"24393"," Θα μπορούσαμε να το ακούσουμε, να το ακούσει ο ελληνικός λαός και εδώ, να καταγραφεί στα Πρακτικά, να μεταδοθεί από το κανάλι της Βουλής, να ξέρουμε και ποια είναι η θέση σας για το πώς θα γίνει αυτό που είπατε, δηλαδή πως με λίγα λεφτά θα μπορέσουν να εξυπηρετηθούν όλοι οι νησιώτες.
Η αλήθεια είναι ότι πάμε σε μία αναδιάρθρωση του δικτύου των ακτοπλοϊκών συγκοινωνιών, ακριβώς γιατί πολλές από τις ανάγκες που κάλυπτε εξυπηρετούνταν από ένnα πολύ μεγαλύτερο προϋπολογισμό. Πριν από μερικά χρόνια ο προϋπολογισμός για τις επιδοτήσεις των γραμμών του Αιγαίου ήταν κοντά στα 130 εκατομμύρια ευρώ, ενώ σήμερα -πολύ σωστά αναφέρατε- είναι κοντά στα 79 εκατομμύρια ευρώ, χωρίς να σημαίνει ότι όλα αυτά εκταμιεύονται, γιατί δεν εκτελούνται όλα τα δρομολόγιο που αναλαμβάνουν την υποχρέωση να εκτελέσουν οι εταιρείες, είτε λόγω βλαβών είτε καιρικών συνθηκών, απεργιών ή και άλλων λόγων. 
Εμείς έχουμε μέλημα στο να μην μείνει κανένα νησί χωρίς ακτοπλοϊκή σύνδεση και όπως σας είπα, είμαστε αποφασισμένοι να μεταφέρουμε κονδύλια, που είναι δεσμευμένα σε μακροχρόνιες συμβάσεις, που δεν εξυπηρετούνται. Θα αναλάβουμε τη σχετική νομοθετική πρωτοβουλία και θα θέλαμε τη στήριξή σας σε αυτήν, για να μεταφερθούν τα κονδύλια εκεί που πραγματικά είναι περισσότερο αναγκαία. Γιατί σε καμμία περίπτωση δεν έχουμε στο μυαλό μας ούτε μπορεί να περάσει απ’ το μυαλό αυτής της Κυβέρνησης να αφήσει ένα νησί ή έναν από τους κατοίκους χωρίς την απαραίτητη βοήθεια.
Εμείς σεβόμαστε τη διαφορετικότητα που έχει το κάθε νησί, που έχει το στοιχείο της απομόνωσης. Βρισκόμαστε και βρίσκομαι προσωπικά σε τακτική επαφή σχεδόν με το σύνολο των εκπροσώπων της τοπικής αυτοδιοίκησης όλων των νησιών της χώρας. Αφουγκραζόμαστε τις ανάγκες τους και προσπαθούμε να ενισχύουμε την παρουσία μας και δια μέσου του Λιμενικού.
Σε λίγες ώρες θα παραλάβουμε τέσσερα καινούργια υπερταχύπλοα φουσκωτά σκάφη για το Λιμενικό. Έχουμε βάλει σε πρόγραμμα επισκευής ένα σκάφος παροπλισμένο πάρα πολύ καιρό, ένα πλοίο ανοικτής θαλάσσης, το ΠΑΘ 50. Αυτό επισκευάζεται και σε μερικές εβδομάδες θα είναι πάλι σε χρήση. 
Έχουμε ολοκληρώσει τη διαδικασία του διαγωνισμού έξι μεγάλων περιπολικών, ολοκληρώνουμε τη διαδικασία του διαγωνισμού ενός πλοίου ανοικτής θαλάσσης. Και βέβαια, το Λιμενικό Σώμα είναι το μόνο στο οποίο γίνονται σήμερα προσλήψεις, σε μία περίοδο που το ελληνικό κράτος δεν κάνει προσλήψεις. 
Άρα, μακριά από εμάς η άποψη ότι έχουμε εγκαταλείψει και τα νησιά και την προστασία τους και την ενίσχυση του Λιμενικού Σώματος. Αυτά ας τα πείτε σε αυτούς που δεν γνωρίζουν, γιατί όσοι γνωρίζουν, ξέρουν τις άοκνες προσπάθειες των ανδρών και των γυναικών του Λιμενικού Σώματος, για να εξυπηρετήσουν τους νησιώτες είτε όταν έχουν ανάγκη από ιατρική περίθαλψη, κάνοντας διαμετακομιδές είτε όταν έχουν έκτακτες συγκοινωνιακές ανάγκες. Βρισκόμαστε δίπλα τους.
Ευχαριστώ, κύριε Πρόεδρε.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"24394"," Ολοκληρώθηκε η συζήτηση των επικαίρων ερωτήσεων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"24395"," Μάλιστα, μάλιστα.
Με τη συναίνεση του Σώματος και ώρα 11.08΄ λύεται η συνεδρίαση για την προσεχή Δευτέρα 16 Δεκεμβρίου 2013 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επίκαιρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
