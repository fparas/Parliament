"","Content","name","ParlmemberID"
"112818","Date","4-11-2014",NA
"112819"," Εισερχόμαστε στην συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
Θα συζητηθεί η δεύτερη με αριθμό 2511/12-9-2014 ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελληνίου Σοσιαλιστικού Κινήματος, κ. Απόστολου Κακλαμάνη προς τον Υπουργό Υγείας, σχετικά με τη Μονάδα Οδοντιατρικής Περίθαλψης για άτομα με ειδικές ανάγκες του Γενικού Νοσοκομείου Λευκάδας.
Έχετε τον λόγο, κύριε Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112820"," Κυρία Πρόεδρε, πριν μπω στο θέμα της ερώτησής μου, επιτρέψτε μου να σχολιάσω κάτι και νομίζω ότι δεν εκφράζω μόνο τη δική μου άποψη. Λύπη προκαλεί στον απλό κόσμο το γεγονός ότι ενώ οι εξελίξεις στη θαλάσσια περιοχή της Κυπριακής Δημοκρατίας θα έπρεπε να μας κρατούν όλους εν εγρηγόρσει για κάθε ενδεχόμενο, αυτό δεν συμβαίνει. Η έκκληση, την οποία για έκτη φορά απευθύνω διά του Σώματος στους Αρχηγούς των κομμάτων, είναι- αφού το προετοιμάσουν βέβαια από πριν, ώστε να μη λέει ο καθένας τους αστερίσκους και τις επιφυλάξεις του υπό τον Πρόεδρο της Δημοκρατίας- να υπάρξει κάποιο μήνυμα ότι εδώ είμαστε, ανεξαρτήτως των εσωτερικών μας προβλημάτων και των διαφωνιών μας και της οικονομικής και κοινωνικής κρίσης, ενωμένοι ως έθνος για κάθε ενδεχόμενο. Δεν είναι πολεμοχαρής αυτή η έκκληση. Αντιθέτως, οι απέναντι αποθρασύνονται όταν βλέπουν και παρεξηγούν, διότι εγώ πιστεύω ότι και η Κυβέρνηση και τα κόμματα και ολόκληρος ο ελληνικός λαός έχουν το ίδιο φρόνημα, αλλά αυτό πρέπει να φανεί προς τα έξω. 
Έρχομαι τώρα στο θέμα μας, κυρία Πρόεδρε. Είχα καταθέσει και είναι η τρίτη φορά που καταθέτω αυτήν την ερώτηση που συζητούμε σήμερα. Το Υπουργείο αγρόν ηγόρασε. Χαίρομαι γιατί είναι σήμερα εδώ ο Αναπληρωτής Υπουργός για να μας απαντήσει. 
Στην ιδιαίτερη πατρίδα μου, στη Λευκάδα, η Διοικητής του νοσοκομείου εκεί, η κ. Μαριάνθη Μεσσήνη, η οποία έχει εξειδικευθεί στα προβλήματα των ατόμων με αναπηρία, που συνήθως ιδιαίτερα στην παιδική ηλικία έχουν πολλά προβλήματα σχετικά με τη στοματική τους υγεία, την οδοντοφυΐα τους κ.λπ., δημιούργησε εκεί -μετά το Ασκληπιείο Βούλας, που είναι η μοναδική σε όλη την Ελλάδα ειδική μονάδα οδοντιατρικής περίθαλψης για τα άτομα με αναπηρία- από το 2010 ειδική μονάδα. 
Βέβαια, η Κυβέρνηση, το Υπουργείο Υγείας, διά του απελθόντος Υπουργού, του κ. Γεωργιάδη -αλλά υποθέτω ότι αυτές είναι αποφάσεις που πολιτικά βαρύνουν την Κυβέρνηση- απεμάκρυνε την κ. Μεσσήνη. Από το Δεκέμβρη του 2013 σταμάτησε να λειτουργεί η μονάδα, ενώ λειτουργούσε κανονικά επί τρία ολόκληρα χρόνια και μάλιστα αποτελεί μονάδα ενταγμένη στον οργανισμό πλέον του νοσοκομείου. Αρχικά, λειτούργησε άτυπα χάριν στον ζήλο αυτής της κυρίας, την οποία πετάξατε έξω, όπως έγινε και σε άλλα νοσοκομεία. Στο «Σισμανόγλειο», για παράδειγμα, μια εξαιρετική διοικητή τριών άλλων νοσοκομείων που συγχωνεύτηκαν την διώξατε, για να μπει ένας πολιτευτής της Πολιτικής Άνοιξης του 1993 στην Αθήνα, για να τοποθετηθεί εκείνος, ο οποίος μάλιστα έπειτα από λίγους μήνες έφυγε. 
Αυτό λοιπόν που εγώ ζητώ είναι το εξής. Υπάρχουν τρεις αναισθησιολόγοι που υπηρετούν εκεί και τρεις οδοντίατροι. Ο ένας, μάλιστα, είναι στα Γιάννενα και δέχεται και πηγαίνει, και μία άλλη είναι σε μισή ώρα απόσταση, κύριε Υπουργέ, από τη Λευκάδα, στο Κέντρο Υγείας της Βασιλικής και είναι προθυμότατη να πηγαίνει. Έχουμε, όμως, τρεις αναισθησιολόγους, οι οποίοι αρνούνται να κάνουν αυτό που έκαναν μέχρι τώρα.
Επειδή, λοιπόν, έχει συγκεντρωθεί μία ολόκληρη λίστα ατόμων με αναπηρία και αυτό δε το τμήμα, αυτή η ειδική μονάδα, είναι η μοναδική στην περιφέρεια για όλα τα Επτάνησα, την Ήπειρο και την Πελοπόννησο, αυτοί, λοιπόν, οι άνθρωποι πρέπει να έρθουν στο «Ασκληπιείο» Βούλας, όπου η λίστα αναμονής προβλέπει ένα χρόνο τουλάχιστον αναμονής; Έλεος! 
Υπάρχουν προβλήματα. Έχει η Κυβέρνηση πολλά πράγματα να δικαιολογήσει, οποιεσδήποτε ατέλειες υπάρχουν, αλλά όταν δεν υπάρχει πρόβλημα, εγώ λυπάμαι, διότι περίμενα με την πρώτη ερώτηση που κατέθεσα ότι θα διέτασσε ο Υπουργός ΕΔΕ και θα έστελνε στον εισαγγελέα. Δεν ξέρω κανέναν, παρ’ όλο που είναι συμπατριώτες μου οι περισσότεροι από αυτούς. Δεν ξέρω κανέναν, αλλά θέλω να πω ότι αυτό δεν έχει και καμμία σχέση με το λευκαδίτικο φιλότιμο. Τον άνθρωπο που υποφέρει πρέπει να τον προστρέξεις, όταν μάλιστα είσαι υποχρεωμένος, πληρώνεσαι από το κράτος και δεν μπορείς να ισχυρίζεσαι «δεν μπορώ να το κάνω αυτό» για κάτι που το έκανες επί τρία χρόνια. 
Ίσως χρειάζεται, κύριε Υπουργέ, μία πρωτοβουλία. Εγώ δεν είμαι υπέρ των γενικεύσεων. Γι’ αυτό και στον κ. Μητσοτάκη πολλές φορές λέω «όχι έτσι, όλα μαζί», αλλά η εξατομίκευση του επαίνου και του ψόγου για καθέναν μας, από πάνω μέχρι κάτω, ίσως είναι η μοναδική αρχή, κυρία Πρόεδρε, στην παρακμιακή κοινωνία μας σήμερα που αξίες και αρχές έχουν πάει περίπατο, η μόνη αρχή που μπορεί να υποχρεώσει καθέναν στον πάγκο του να κάνει αυτό που πρέπει. 
Ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"112821"," Ευχαριστούμε, κύριε Πρόεδρε.
Συγγνώμη, κύριε Υπουργέ, μισό λεπτό.
Εάν μου επιτρέπετε, σε αυτό το πρώτο θέμα που θίξατε, το μεγάλο εθνικό θέμα…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112822"," Προφανώς!","ΑΠΟΣΤΟΛΟΣ ΚΑΚΛΑΜΑΝΗΣ",172
"112823"," Εγώ και ως Προεδρεύουσα και ως μέλος του ελληνικού Κοινοβουλίου συμφωνώ απολύτως. Βέβαια δεν έχω το δικαίωμα, αλλά νομίζω ότι θα πρέπει η Κυβέρνηση να ακούσει τον παλαιότερο -και να είστε γερός- Βουλευτή του ελληνικού Κοινοβουλίου, ο οποίος πολλές φορές μπορεί να κουράζει κάποιους νεότερους, όμως θεωρώ τις παρεμβάσεις σας, κύριε Πρόεδρε, καταλυτικές πολλές φορές και εύχομαι να τις κάνετε, όσο και αν κάποιες φορές όλοι μας μουρμουρίζουμε ή λέμε κάποια πράγματα και αυτό βέβαια ούτε από κακή διάθεση γίνεται ούτε από κακή πρόθεση.
Πάντως, εύχομαι να εισακουσθεί η δική σας φωνή από την Κυβέρνηση και να το κάνει. Πρέπει να θυμίσω ότι και άλλοι πολιτικοί Αρχηγοί το έχουν ζητήσει και άλλοι Βουλευτές.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112824"," Και από τους Αρχηγούς των κομμάτων, όλοι μαζί.","ΑΠΟΣΤΟΛΟΣ ΚΑΚΛΑΜΑΝΗΣ",172
"112825"," Έτσι, αυτό θα έλεγα. Δεν θα ήθελα να τοποθετηθώ επί του ποια πρόσωπα το έχουν κάνει. Εν πάση περιπτώσει, εγώ και σαν Βουλευτής και σαν Προεδρεύουσα συμφωνώ.
Θα απαντήσει, λοιπόν, στην ερώτησή σας ο Αναπληρωτής Υπουργός κ. Λεωνίδας Γρηγοράκος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112826"," Ευχαριστώ, κυρία Πρόεδρε.
Κυρίες και κύριοι συνάδελφοι, δεν θα μπορούσε κανείς να μη συμφωνήσει απόλυτα με τον πρώην Πρόεδρο της Βουλής, τον κ. Κακλαμάνη, όπως συμφωνήσατε και εσείς, κυρία Πρόεδρε.
Οι στιγμές είναι δύσκολες, θα πρέπει να είμαστε μια γροθιά απέναντι σε όλα αυτά που αντιμετωπίζει η Ελλάδα τα τελευταία χρόνια και πολύ περισσότερο βέβαια όταν υπάρχουν και τέτοιες προκλήσεις, κύριε Πρόεδρε, και έχετε απόλυτο δίκιο. 
Έχετε δίκιο και στο δεύτερο θέμα της ερώτησής σας. Είναι γεγονός ότι η κ. Μεσσήνη έκανε ένα πάρα πολύ μεγάλο έργο στη Λευκάδα. Πάντως, επειδή είχα πρόσφατα επισκεφθεί την περιοχή, ήμουν στην Πρέβεζα πριν από λίγες μέρες, το καινούργιο νοσοκομείο της Λευκάδας πάει πάρα πολύ καλά. Ελπίζουμε σε λίγα χρόνια να είναι έτοιμο, γιατί οι οικονομικές συνθήκες της Ελλάδος –εσείς το ξέρετε καλύτερα από όλους μας, γιατί είστε ο πιο έμπειρος εδώ- είναι δύσκολες. Πιστεύουμε να προχωρήσει γρήγορα αυτό το έργο, το καινούργιο νοσοκομείο της Λευκάδας.
Τώρα, ως προς το θέμα που είπατε, που είναι ειδικό θέμα, έχω και εμπειρία σε αυτό το θέμα, διότι αδικήσαμε -βέβαια εσείς δεν το ξέρετε- και ένα άλλο κέντρο στην Αθήνα, το κέντρο «Σωτηρία», με την κ. Αφεντουλίδου, η οποία έχει εκπαιδευτεί στο «Ασκληπιείο» Βούλας για να μπορεί να βοηθάει αυτά τα παιδιά με τα ειδικά προβλήματα που δεν είναι μόνο προβλήματα, όπως καταλαβαίνετε, στοματογναθοχειρουργικής, είναι και θέματα δυσμορφιών. Είναι γεγονός ότι τα παιδιά αυτά είναι πάρα πολύ δύσκολα στην αναισθησία, στη διασωλήνωση, σε όλο αυτόν τον χειρισμό της στοματικής κοιλότητας. 
Το «Ασκληπιείο» Βούλας έχει πραγματικά να επιδείξει ένα πάρα πολύ μεγάλο έργο, όπως και η κ. Μεσσήνη, που έχει φτιάξει τη μονάδα αυτή στη Λευκάδα, η οποία εξυπηρετεί πραγματικά, όπως το είπε ο κύριος Πρόεδρος, όλη την περιφέρεια Πελοποννήσου, της Ηπείρου, των Ιονίων νήσων, της Πάτρας, της Λακωνίας και όποιον πάει εκεί. 
Υπάρχει μεγάλη αναμονή στο «Ασκληπιείο» Βούλας. Το ξέρετε καλά και το είδατε γιατί είστε γνώστης, κύριε Πρόεδρε, ότι το θέμα δεν ήταν τίποτε άλλο από το γεγονός ότι έφυγε η γιατρός η κ. Μεσσήνη από εκεί και, όπως καταλαβαίνετε, οι αναισθησιολόγοι έμειναν λίγο πίσω ως προς το θέμα της αναισθησίας στα παιδιά. Εκεί είναι το θέμα, με τους αναισθησιολόγους.
Τώρα, λοιπόν, μετά από το καλοκαίρι -γιατί είχατε κάνει μία ερώτηση τον Ιούλιο- έχει πάρει απόφαση η ΥΠΕ και δίνει μία φορά την εβδομάδα ένα χειρουργείο, δηλαδή θα υπάρχει μία φορά την εβδομάδα ένα χειρουργείο γι’ αυτά τα παιδιά. Ξεκινάμε με μία φορά την εβδομάδα. Αν μπορέσουμε, θα δώσουμε και παραπάνω προσωπικό. Και βέβαια υπάρχει και η οδοντίατρος από το κέντρο υγείας που θέλει να πάει εκεί και οδοντίατρος από τα Γιάννενα που πηγαίνει και βοηθάει.
Πιστεύω να ξαναβάλουμε μπροστά αυτήν τη μονάδα, η οποία έχει προσφέρει πάρα πολύ μεγάλο έργο στα Ιόνια νησιά αλλά και στην εν γένει δυτική Πελοπόννησο και στην Ελλάδα.
Σας ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"112827"," Ορίστε, κύριε Πρόεδρε, έχετε το λόγο για να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112828"," Ευχαριστώ τον κύριο Υπουργό για την απάντησή του, η οποία εν μέρει με ικανοποιεί.","ΑΠΟΣΤΟΛΟΣ ΚΑΚΛΑΜΑΝΗΣ",172
"112829"," Εν μέρει.","ΛΕΩΝΙΔΑΣ ΓΡΗΓΟΡΑΚΟΣ",114
"112830"," Πρέπει να πω, κύριε Υπουργέ, ότι επίσης σας ευχαριστώ για την πληροφορία που δώσατε στη Βουλή, γιατί εγώ το γνωρίζω επειδή με τον Απόστολο Λάζαρη –πολλοί μπορεί να μην τον θυμούνται καν εδώ- ως Υπουργό Εθνικής Οικονομίας είχαμε –Λευκαδίτες και οι δύο- προσπαθήσει, και το νοσοκομείο ακόμα λειτουργεί, αλλά είναι πεπαλαιωμένο κτίριο. Το θυμάμαι και εγώ ως μαθητής, ήταν μία παράγκα εκσυγχρονιζόμενη κάθε φορά. 
Άρα χαίρομαι –και το τονίζω- διότι όλη αυτή η προσπάθεια ξεκίνησε εδώ και πάρα πολλά χρόνια. Το πρόγραμμα δημοσίων επενδύσεων έμπαινε και μετά έβγαινε. Τώρα εγώ θα σας παρακαλέσω –βέβαια εσείς είστε υποχρεωμένος να κοιτάζετε όλη την Ελλάδα- να προχωρήσετε γοργά, γιατί εάν στην ύπαιθρο, εάν σε αυτά τα νησιά δεν κρατηθούν εκεί οι πληθυσμοί τους, θα σβήσουν. Και αυτό, αν θέλετε, συνδέεται με το πρώτο θέμα που έθιξα. Ζωντανή η Ελλάδα μπορεί να σταθεί όρθια σε μία περιοχή που κάθε δύο-τρεις γενιές γίνεται και μία αναδιάταξη συνόρων με πολέμους, με θυσίες. Δεν πρέπει αυτά να μας διαφεύγουν κάτω από τη φοβερή κρίση και τα δεινά που υφίσταται τώρα ο λαός μας. 
Όμως, για το νοσοκομείο πρέπει να ξέρετε –υποθέτω θα το ξέρετε- ότι έχουν συνταξιοδοτηθεί τρεις οδοντίατροι. Επίσης, υπάρχουν και άλλα κενά σε άλλες ειδικότητες. 
Θα παρακαλέσω στις προκηρύξεις που κάνετε να δείτε την κάλυψη αυτών των κενών. Επίσης, υπάρχει μεγάλη λίστα αναμονής. Έχω εδώ κείμενα -και θα το καταθέσω και στα Πρακτικά- του κ. Μανωλίτση, του Προέδρου των ατόμων με αναπηρία, και κάποιες κακογραμμένες μάλιστα υπογραφές. Είναι φτωχοί άνθρωποι και είναι δύσκολο γι’ αυτούς να έρθουν στην Αθήνα για να πάνε στη νέα μονάδα που είπατε, διότι η Βούλα είχε επισκεψιμότητα. Η κ. Μεσσήνη ήταν σε αυτήν τη μονάδα επικεφαλής και έχει εκπαιδεύσει μάλιστα και στη Λευκάδα μία ιδιώτη οδοντίατρο, η οποία είναι πρόθυμη να βοηθήσει εκεί -αφιλοκερδώς φυσικά- τους γιατρούς.
Άρα να ενθαρρύνουμε τέτοιες καταστάσεις. Σας παρακαλώ να συνεννοηθείτε με την περιφέρεια, ώστε να μην μείνουν στο ένα χειρουργείο μόνο, γιατί, όπως ξέρετε, λόγω των περιπτώσεων αυτών άντε να κάνουν μία-δύο περιπτώσεις την ημέρα. Καταλάβατε; 
Θα σας παρακαλέσω θερμά να προστεθεί στο ένα χειρουργείο την εβδομάδα και άλλη μια μέρα. Δείτε το, για να ενισχύσετε αυτό το νοσοκομείο και στις άλλες ελλείψεις που έχει. 
Ευχαριστώ, κυρία Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"112831"," Ευχαριστούμε και εμείς, κύριε Πρόεδρε.
Κύριε Υπουργέ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112832"," Κύριε Πρόεδρε, την ώρα που μιλούσατε η Υφυπουργός, όπως καταλαβαίνετε, μου τα έψελνε λίγο, λέγοντας μου ότι δεν είναι δυνατόν μόνο για μία μέρα, διότι η κ. Παπακώστα έχει ιδιαίτερες ευαισθησίες.","ΛΕΩΝΙΔΑΣ ΓΡΗΓΟΡΑΚΟΣ",114
"112833"," Η κ. Παπακώστα είναι ο καλύτερος συνήγορος για τα θέματα αυτά.","ΑΠΟΣΤΟΛΟΣ ΚΑΚΛΑΜΑΝΗΣ",172
"112834"," Ναι, σας το λέω τώρα. Τι να κάνουμε; Αφού συμβαίνει αυτό.","ΛΕΩΝΙΔΑΣ ΓΡΗΓΟΡΑΚΟΣ",114
"112835"," Συγγνώμη, γιατί έχω ένα πρόβλημα με την ωχρά κηλίδα και δεν την είδα καλά. Όντως, αλλά την έχετε βάλει στην πρόνοια χωρίς λεφτά. Τι να κάνει η γυναίκα;","ΑΠΟΣΤΟΛΟΣ ΚΑΚΛΑΜΑΝΗΣ",172
"112836"," Κάνει το καλύτερο.","ΛΕΩΝΙΔΑΣ ΓΡΗΓΟΡΑΚΟΣ",114
"112837"," Η κ. Παπακώστα θα το αξιοποιήσει εκεί σωστά. Και στον κ. Χαρδούβελη…","ΑΠΟΣΤΟΛΟΣ ΚΑΚΛΑΜΑΝΗΣ",172
"112838"," Έχετε τον λόγο, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112839"," Ευχαριστώ πάρα πολύ, κυρία Πρόεδρε και κύριε Πρόεδρε.","ΛΕΩΝΙΔΑΣ ΓΡΗΓΟΡΑΚΟΣ",114
"112840"," Έτσι, γίνεται πιο ζωντανή η συζήτηση.","ΑΠΟΣΤΟΛΟΣ ΚΑΚΛΑΜΑΝΗΣ",172
"112841"," Είναι γεγονός ότι υστερήσαμε, κύριε Πρόεδρε. Τι να κάνουμε; Υπήρχε αυτή η δυσλειτουργία με τους αναισθησιολόγους. Έχουμε και άλλα προβλήματα στη Λευκάδα. Δεν είναι μόνο οι αναισθησιολόγοι. Έχουμε και τα προβλήματα των καρδιολόγων. Έχουμε και τα προβλήματα των παθολόγων. 
Ευελπιστούμε ότι θα μπορέσουμε φέτος να καλύψουμε όχι όλες τις κενές θέσεις στην υγεία, αλλά θέλω να διαβεβαιώσω το Σώμα, και μιας μου δίνεται η ευκαιρία -και επειδή υπάρχει και η Αντιπολίτευση εδώ, βλέπω τον κ. Πετράκο, τον κ. Ζαχαριά και τον κ. Κωνσταντινίδη- να ενημερώσω, ότι από την ημέρα που το Υπουργείο έχουμε προκηρύξει και έχουμε προσλάβει προσωπικά για δυόμισι χιλιάδες θέσεις. Το βλέπουν τα μέσα μαζικής ενημέρωσης και μπορούν να μας κρίνουν, και θα βγάλουμε και δελτίο Τύπου αύριο. 
Έχουμε προκηρύξει και έχουν πάει στις θέσεις τους τετρακόσιοι ενενήντα οκτώ επικουρικοί γιατροί. Αύριο ή μεθαύριο βγαίνει η προκήρυξη των τριακοσίων δύο θέσεων επικουρικών γιατρών.","ΛΕΩΝΙΔΑΣ ΓΡΗΓΟΡΑΚΟΣ",114
"112842"," Να μην γυρίσουν στην Αθήνα, όμως, αυτοί.","ΑΠΟΣΤΟΛΟΣ ΚΑΚΛΑΜΑΝΗΣ",172
"112843"," Όχι, κύριε Πρόεδρε.","ΛΕΩΝΙΔΑΣ ΓΡΗΓΟΡΑΚΟΣ",114
"112844"," Ο θεσμός του επίκουρου είναι για την περιφέρεια.","ΑΠΟΣΤΟΛΟΣ ΚΑΚΛΑΜΑΝΗΣ",172
"112845"," Είναι για την επαρχία. Δεν θα γυρίσουν, κύριε Πρόεδρε. Είναι οκτακόσιοι, κύριε Πρόεδρε. Η κ. Παπακώστα έχει ζητήσει πάρα πολλούς από αυτούς βέβαια, αλλά δεν μπορούμε να τους ικανοποιήσουμε όλους, πιστεύουμε, όμως, να πάρει γύρω στους σαράντα με πενήντα να πάρει ψυχιάτρους. 
Θέλω, λοιπόν, να σας πω το εξής. Υπάρχουν εννιακόσιοι γιατροί επικουρικοί για το ΠΕΔΥ και οκτακόσιοι, σύνολο χίλιοι οκτακόσιοι. Τριακόσιοι εβδομήντα πέντε γιατροί –μιας και μου δίνεται η ευκαιρία να σας απαντήσω- είναι οι μόνιμοι γιατροί, οι οποίοι είχαν κριθεί πριν από την απαγόρευση Λοβέρδου το 2011 και είναι ήδη τώρα στο Γενικό Λογιστήριο για να διοριστούν μόνιμοι γιατροί του Εθνικού Συστήματος Υγείας.
 Επιπρόσθετα, απελευθερώσαμε τις κρίσεις για το 2014 όλων των γιατρών, οι οποίοι είχαν μπλοκάρει το 2009-2011 με την εγκύκλιο Λοβέρδου, οι οποίες κρίσεις γίνονται κι αν προλάβουμε θα τους διορίσουμε το 2014. Είναι δηλαδή, δυόμισι χιλιάδες γιατροί. Είναι ένα μεγάλο νούμερο, το οποίο δεν το πιστεύει κανείς, διότι τα τελευταία χρόνια δεν έγιναν προσλήψεις στην υγεία. Είναι γεγονός ότι ήταν κενά τα νοσοκομεία, διότι υπήρχε αυτή η δέσμευση με την τρόικα και το μεσοπρόθεσμο, να μη διορίζουμε προσωπικό ούτε στην υγεία. Η αναλογία ήταν ένα προς δέκα και μετά ένα προς πέντε. Πάντως, σας διαβεβαιώνω ότι αυτήν τη στιγμή υπάρχουν δυόμισι χιλιάδες γιατροί που είναι στον αέρα και διακόσιοι οδηγοί του ΕΚΑΒ. Είναι κάτι σημαντικό και καλόπιστα δεν πρέπει να το αμφισβητούμε. 
Ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"112846"," Κι εμείς ευχαριστούμε. 
Εισερχόμαστε στη τέταρτη με αριθμό 597/30-6-2014 ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδος κ. Θεοδόση Κωνσταντινίδη προς τον Υπουργό Υγείας, σχετικά με την τοποθέτηση δεκαπέντε υγειονομικών υπαλλήλων από τη Θεσσαλονίκη σε νοσοκομεία της Αθήνας. 
Κύριε συνάδελφε, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112847"," Ευχαριστώ, κυρία Πρόεδρε. 
Κύριε Υπουργέ, η υπόθεση είναι γνωστή. Αναγκαζόμαστε να επανέλθουμε μετά από ένα χρόνο, διότι αυτοί οι δεκαπέντε υγειονομικοί υπάλληλοι ταλαιπωρούνται από μια κακή τοποθέτηση που έγινε στις 3 Σεπτεμβρίου 2013.
Στην πραγματικότητα, μέσω της κινητικότητας και της διαθεσιμότητας μετατέθηκαν υπάλληλοι είκοσι και είκοσι πέντε ετών από τη Θεσσαλονίκη σε νοσοκομεία της Αθήνας, πράγμα που αναγνωρίστηκε ότι δεν ήταν σωστή ενέργεια. Από τότε, οι υπάλληλοι αυτοί παραμένουν διάσπαρτοι σε ορισμένα νοσοκομεία της Θεσσαλονίκης. 
Παρ’ όλο που είχαμε τη διαβεβαίωση από την προηγούμενη πολιτική ηγεσία του Υπουργείου ότι θα λυθεί σύντομα το πρόβλημα, αυτό μέχρι σήμερα δεν έγινε. Έτσι, έχουμε την εξής κατάσταση. Κατ’ αρχάς, τρεις από αυτούς κατέθεσαν τα χαρτιά τους για να βγουν σε συνταξιοδότηση. Άρα μιλάμε για δώδεκα υπαλλήλους. Έχουν περάσει από τα υπηρεσιακά και διοικητικά συμβούλια των νοσοκομείων. Θέλουμε να μας πείτε τώρα πού βρίσκονται οι φάκελοι και ποια διαδικασία πρέπει να ακολουθηθεί. Νομίζω –αν δεν κάνω λάθος- μετά από το Υπουργείο Υγείας πρέπει να επανέλθουν στο Υπουργείο Διοικητικής Μεταρρύθμισης. Τα χαρτιά πρέπει να πάνε ξανά πίσω. Καταλαβαίνω ότι είναι μια διαδικασία που αν δεν γίνει με γρήγορους ρυθμούς θα μας πάρει κι άλλο χρόνο. 
Στην ουσία αυτοί οι εργαζόμενοι βρίσκονται σε μια λογική ανοιχτής διαθεσιμότητας -για να μην πω σε μια κατάσταση ομηρίας- διότι δεν ξέρουν τι μπορεί να τους ξημερώσει αύριο. Μπορεί, δηλαδή, ανά πάσα στιγμή η Υγειονομική Περιφέρεια της Αττικής να τους ζητήσει να έρθουν στις θέσεις τους. Καταλαβαίνετε ότι δημιουργείται ένα κοινωνικό πρόβλημα, ενώ η εκφρασμένη θέληση όλων των πλευρών είναι αυτοί οι άνθρωποι να παραμείνουν στις θέσεις τους στη Θεσσαλονίκη.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"112848"," Ευχαριστούμε. 
Στον κύριο συνάδελφο θα απαντήσει ο Αναπληρωτής Υπουργός Υγείας κ. Λεωνίδας Γρηγοράκος. 
Ορίστε, κύριε Υπουργέ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112849"," Ευχαριστώ, κύρια Πρόεδρε. 
Κύριε συνάδελφε, γνωρίζω τη συνέπεια σας, διότι είμαι πολλά χρόνια στη Βουλή, όπως επίσης και ο κ. Κακλαμάνης που παρακολουθεί. 
Είναι γεγονός ότι αυτά που είπατε είναι αλήθεια. Εμείς προχωρήσαμε, όμως, γρήγορα σε αυτά τα θέματα όταν αναλάβαμε το Υπουργείο. Θα σας καταθέσω έγγραφο που αποδεικνύει ότι από 1ης έως 8 Οκτωβρίου έχουν λυθεί όλα τα θέματα, εκτός από δύο συναδέλφων, όπου η μία θέλει να παραμείνει στην Αθήνα και η άλλη πήρε σύνταξη. Έχουμε προχωρήσει λοιπόν και είναι θέμα ημερών να τακτοποιηθεί το θέμα αυτό. 
(Στο σημείο αυτό ο Αναπληρωτής Υπουργός Υγείας κ. Λεωνίδας Γρηγοράκος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Άρα, λοιπόν, αγαπητέ συνάδελφε, δεν υπάρχει θέμα με τους συναδέλφους αυτούς, τους υγειονομικούς, οι οποίοι θα επιστρέψουν εκεί που πρέπει να επιστρέψουν και αν δεν προλάβουμε να γίνει όλη η διαδικασία του Υπουργείου Διοικητικής Μεταρρύθμισης και του Γενικού Λογιστηρίου του Κράτους, εμείς θα δώσουμε και μία τρίμηνη παράταση, κυρία Πρόεδρε, ακόμη. Είδατε, όμως, ότι έχουν τελειώσει όλες οι διοικητικές πράξεις. Άρα ο κύριος συνάδελφος ωραία τα είπε -κι έτσι είναι- και ευτυχώς είχαν καλή κατάληξη όλοι. 
Μου δίνετε, όμως, την ευκαιρία να μιλήσω και για το νοσοκομείο «Αμαλία Φλέμινγκ», γιατί βλέπω ότι υπάρχει μία κινητικότητα σε ένα νοσοκομείο, στο οποίο υπήρξε κινητικότητα το προηγούμενο χρονικό διάστημα και το συνδέω με την κινητικότητα των συναδέλφων αυτών από τη Θεσσαλονίκη στην Αθήνα. Στο πλαίσιο βέβαια της κινητικότητας έγινε η μετακίνηση αυτή. Θέλω όμως να διαβεβαιώσω τώρα, λοιπόν, τη Βουλή -και παρακαλώ όλους τους συναδέλφους να το περάσουν- ότι δεν τίθεται θέμα αναστολής της λειτουργίας του νοσοκομείου «Αμαλία Φλέμινγκ». Το νοσοκομείο θα συνεχίσει τη λειτουργία του όπως είναι, θα ενισχυθεί και θα προσπαθήσουμε να κάνουμε το καλύτερο. Δεν βλέπω τον λόγο ανησυχίας και κινητοποιήσεων και από κάποιους συναδέλφους στον χώρο της υγείας, αλλά και από κάποιους πολιτικούς οι οποίοι επισκέφτηκαν το νοσοκομείο. Τους διαβεβαιώνω λοιπόν, από το Βήμα της Βουλής ότι δεν αλλάζει τίποτα στο «Αμαλία Φλέμινγκ».
Ευχαριστώ πολύ, κύριε Κωνσταντινίδη.","ΛΕΩΝΙΔΑΣ ΓΡΗΓΟΡΑΚΟΣ",114
"112850"," Να το γνωστοποιήσετε, κύριε Υπουργέ, γιατί εκεί μένω εγώ. Ο κόσμος νομίζει ότι κλείνει. Να το ανακοινώσετε.","ΑΠΟΣΤΟΛΟΣ ΚΑΚΛΑΜΑΝΗΣ",172
"112851"," Όχι. Θα τα πούμε σε λίγο. Θα τα πούμε τα προβλήματα που υπάρχουν.","ΛΕΩΝΙΔΑΣ ΓΡΗΓΟΡΑΚΟΣ",114
"112852"," Κύριε Κωνσταντινίδη, έχετε τον λόγο για να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112853"," Κύριε Υπουργέ, ξαναείχαμε διαβεβαίωση. Συγκεκριμένα, θα σας καταθέσω κι εγώ τις απαντήσεις που πήραμε σε ερώτηση που καταθέσαμε στις 19-11-2013 και η συζήτηση έγινε στις 25-11-2013.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"112854"," Είναι τωρινό, προχθεσινό. Θα σας το δώσω.","ΛΕΩΝΙΔΑΣ ΓΡΗΓΟΡΑΚΟΣ",114
"112855"," Δεν αμφισβητώ την καλή σας πρόθεση, απλά θα μου επιτρέψετε να επιμείνω για να βεβαιωθούμε ότι, όντως, μπορεί αυτήν τη φορά να επισπευστούν οι διαδικασίες.
Η απάντηση, λοιπόν, του τότε Υπουργού, του κ. Γεωργιάδη, -ξαναθυμίζω στις 25 Νοεμβρίου 2013- ήταν: «Με το νομοσχέδιο που καταθέτουμε σε περίπου δέκα μέρες θα δώσουμε το δικαίωμα να γίνουν οι θέσεις τους στη Θεσσαλονίκη μόνιμες». 
Και μετά τη δευτερολογία μου όπου έθεσα ορισμένα ζητήματα για το υπηρεσιακό συμβούλιο, κ.λπ., που δεν ήταν συγκροτημένο, η κατάληξη του κ. Γεωργιάδη ήταν: «Σας είπα –διαβάζω επί λέξει από τα Πρακτικά- ότι η λήξη της ειδικής διαδικασίας είναι θέμα κάποιων εβδομάδων με βάση τα νέα μέτρα και το υπηρεσιακό συμβούλιο ήδη συγκροτείται». 
Πέρασε ένας χρόνος. Είναι κρίμα να ταλαιπωρούνται άνθρωποι και να βρίσκονται σε κατάσταση ανασφάλειας, γι’ αυτό παρακαλώ να επισπεύσετε αυτή τη διαδικασία.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"112856"," Κύριε Υπουργέ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112857"," Κύριε συνάδελφε, δεν αμφισβητώ αυτό που είπατε, ότι είναι γεγονός πως καθυστερήσαμε. Είναι γεγονός ότι έχει περάσει ένας χρόνος, αλλά σας κατέθεσα τώρα τις αποφάσεις της 1ης και της 8 Οκτωβρίου. Έχει τελειώσει δηλαδή. Όλες οι αποφάσεις των υπηρεσιακών συμβουλίων και όλες οι διαδικασίες έχουν τελειώσει και είμαστε στη διαδικασία από το Υπουργείο Διοικητικής Μεταρρύθμισης να μετακινηθούν όλοι οι συνάδελφοί μας στη Θεσσαλονίκη.
Επί τη ευκαιρία, όμως, της προηγούμενης απάντησης, όπου ο Πρόεδρος κ. Κακλαμάνης έθεσε για το θέμα του «Αμαλία Φλέμινγκ», θέλω να σας πω ότι ανησυχούν οι κάτοικοι της περιοχής ότι θα κλείσει το νοσοκομείο. Όχι, το νοσοκομείο αυτό δεν κλείνει. Έγινε μια αλλαγή στη λειτουργία του, αλλά όλα τα στατιστικά και οι δείκτες δείχνουν ότι η περιοχή ειδικά της βορειοανατολικής Αττικής χρειάζεται περισσότερα κρεβάτια. Άρα, δεν τίθεται το θέμα του αριθμού των κρεβατιών και της λειτουργίας του «Φλέμινγκ». 
Αυτό που τίθεται, κύριε Πρόεδρε, σε προβληματισμό είναι το ενοίκιο που πληρώνει το κράτος σε ένα νοσοκομείο, το οποίο είναι πανεπιστημιακό. Δηλαδή, εμείς φιλοξενούμε τις πανεπιστημιακές κλινικές στο Εθνικό Σύστημα Υγείας, το πανεπιστήμιο δεν πληρώνει, αλλά εμείς σαν Εθνικό Σύστημα Υγείας πληρώνουμε στο πανεπιστήμιο ενοίκιο. Αυτό είναι ένα σχήμα οξύμωρο κι εκεί υπάρχει μία συζήτηση, αν πρέπει να μεταφερθούν μερικές υπηρεσίες ή το ίδιο το νοσοκομείο στον Μπόμπολα, το οποίο είναι δικό μας, που είναι του κράτους. 
Αυτή τη στιγμή, όμως, δεν τίθεται θέμα λειτουργίας του «Αμαλία Φλέμινγκ». Απλούστατα είμαστε σε μία συζήτηση με το πανεπιστήμιο, γιατί δεν μπορούν να είναι όλα τα πανεπιστήμια ιδρύματα στο Εθνικό Σύστημα Υγείας, να φιλοξενούμε, συνάδελφέ μου, όλες τις πανεπιστημιακές κλινικές στο Εθνικό Σύστημα Υγείας, να μην πληρώνει το Υπουργείο Παιδείας και να μας ζητάει αυτήν τη στιγμή ενοίκιο από το Υπουργείο Υγείας για τα ιδρύματα του πανεπιστημίου.
Σε αυτήν την κατάσταση υπάρχει ένα πρόβλημα. Σε αυτήν τη φάση, δηλαδή, συζητάμε μόνο την αποζημίωση του ενοικίου του «Αμαλία Φλέμινγκ» και τίποτε άλλο ως προς το θέμα της λειτουργίας του.
Ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"112858"," Ευχαριστούμε.
Καλά κάνετε, κύριε Υπουργέ, και τα επεξηγείτε, τα διασαφηνίζετε. 
Κυρίες και κύριοι συνάδελφοι, η Βουλευτής κ. Διονυσία - Θεοδώρα Αυγερινοπούλου ζητεί άδεια ολιγοήμερης απουσίας της στο εξωτερικό. 
Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112859"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"112860"," Συνεπώς η Βουλή ενέκρινε τη ζητηθείσα άδεια.
Η πρώτη με αριθμό 1953/22-8-2014 ερώτηση πρώτου κύκλου του Βουλευτή Μεσσηνίας του Συνασπισμού Ριζοσπαστικής Αριστεράς κ. Αθανασίου Πετράκου προς τον Υπουργό Οικονομικών, σχετικά με την ενέργεια της Τράπεζας Πειραιώς να αφαιρέσει χρηματικό ποσό από λογαριασμό ταμιευτηρίου αγρότη δανειολήπτη για εξόφληση ενήμερου δανείου, δεν συζητείται λόγω κωλύματος του κυρίου Υπουργού και διαγράφεται.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112861"," Κυρία Πρόεδρε, θα ήθελα τον λόγο.","ΑΘΑΝΑΣΙΟΣ ΠΕΤΡΑΚΟΣ",428
"112862"," Κύριε Πετράκο, έχετε τον λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112863"," Θέλω να διαμαρτυρηθώ έντονα διά του Προεδρείου προς την Κυβέρνηση και συγκεκριμένα στον αρμόδιο Υπουργό Οικονομικών, διότι η ερώτηση που μόλις εκφωνήσατε είπατε είχε κατατεθεί ως γραπτή ερώτηση στις 22 Αυγούστου, δεν απαντήθηκε, μετατράπηκε σε επίκαιρη ερώτηση και κληρώθηκε και πάλι ο Υπουργός δεν έρχεται να απαντήσει.
Δεν είναι η πρώτη φορά, κυρία Πρόεδρε, όπου δεν απαντάται ερώτηση όταν σχετίζεται με τον τραπεζίτη της Τράπεζας Πειραιώς. Δεν απαντήθηκε δύο φορές η ερώτησή μου γιατί χαρίστηκε και πώς χαρίστηκε η Αγροτική Τράπεζα στην Τράπεζα Πειραιώς. Και τότε ο κ. Στουρνάρας δεν απάντησε, ο οποίος είναι κι αυτός υπόλογος.","ΑΘΑΝΑΣΙΟΣ ΠΕΤΡΑΚΟΣ",428
"112864"," Επί του θέματος, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112865"," Ο τραπεζίτης της Τράπεζας Πειραιώς δεν είναι ιερό πρόσωπο, ώστε να μην έρχονται οι Υπουργοί Οικονομικών να απαντήσουν και να απαντήσουν σε συγκεκριμένα ερωτήματα, όπως ποιες θα είναι οι κυρώσεις στην Τράπεζα Πειραιώς, η οποία παράνομα πήρε χρήματα των επιδοτήσεων του άτυχου αγρότη και τον οδήγησε στην απόγνωση και στον θάνατο, ενώ εξυπηρετούσε κανονικά το δάνειό του και ήταν ενήμερο.
Σε ποιες ενέργειες θα υποχρεωθούν οι τράπεζες, έτσι ώστε να προστατεύονται οι ενήμεροι δανειολήπτες και να μην προχωρούν σε υπεξαίρεση των πενιχρών αγροτικών επιδοτήσεων, οι οποίες, σύμφωνα με την κοινοτική οδηγία, είναι ακατάσχετες και, πάνω απ’ όλα, θα υποχρεώσει το Υπουργείο Οικονομικών την Τράπεζα της Ελλάδας να αποζημιώσει την οικογένεια του άτυχου αγρότη, με δεδομένο ότι ευθύνη για την κατάσταση, στην οποία έχει περιέλθει, είναι αποκλειστική και απόλυτη ευθύνη της Τράπεζας Πειραιώς;","ΑΘΑΝΑΣΙΟΣ ΠΕΤΡΑΚΟΣ",428
"112866"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112867"," Η οικογένεια και η κοινωνία της Μεσσηνίας ζητάει δικαίωση για όλους αυτούς, οι οποίοι έχουν από τους τραπεζίτες οδηγηθεί στον θάνατο.","ΑΘΑΝΑΣΙΟΣ ΠΕΤΡΑΚΟΣ",428
"112868"," Ευχαριστώ.
Δυστυχώς, δεν είναι ο μόνος. Θα το αντιμετωπίσει, φαντάζομαι, η Κυβέρνηση αυτό.
Η τρίτη με αριθμό 2204/3-9-2014 ερώτηση πρώτου κύκλου του Βουλευτή Ευβοίας του Λαϊκού Συνδέσμου Χρυσή Αυγή κ. Νικολάου Μίχου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων για την αντιμετώπιση του καταρροϊκού πυρετού στη Θράκη, δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η πρώτη με αριθμό 2592/16-9-2014 ερώτηση δευτέρου κύκλου του Βουλευτή Αρκαδίας του Συνασπισμού Ριζοσπαστικής Αριστεράς κ. Κωνσταντίνου Ζαχαριά προς τον Υπουργό Υγείας, σχετικά με την υποχρηματοδότηση του Κέντρου Θεραπείας Εξαρτημένων Ατόμων (ΚΕΘΕΑ).
Έχετε τον λόγο, κύριε Ζαχαριά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112869"," Ευχαριστώ, κυρία Πρόεδρε.
Θα μου επιτρέψετε για πολύ λίγο και με την παρουσία του πρώην Προέδρου κ. Κακλαμάνη, ο οποίος έθιξε το θέμα του «Αμαλία Φλέμινγκ» και απάντησε ο κύριος Υπουργός, να πω ότι οι εργαζόμενοι στο «Αμαλία Φλέμινγκ» ανησυχούν, βέβαια, και για το πιθανό κλείσιμο, αλλά κυρίως ανησυχούν γιατί έχουν οριστεί ως νοσοκομείο αναφοράς για την αντιμετώπιση του Έμπολα και δεν έχει γίνει ακόμη το εθνικό σχέδιο δράσης σε γραπτή μορφή για την αντιμετώπιση του Έμπολα.
Έτσι, λοιπόν, είτε πρόκειται για το Νοσοκομείο «Αμαλία Φλέμινγκ», είτε για το Νοσοκομείο «Σωτηρία», που έχουν οριστεί με εγκύκλιο της Γενικής Γραμματέας Δημόσιες Υγείας, της κ. Παπανικολάου, ως νοσοκομεία αναφοράς, δεν γνωρίζουμε λεπτομέρειες, όπως ύπαρξη προσωπικού, χρηματοδότηση και όλα αυτά τα σχετικά πράγματα, τα οποία πρέπει να γίνουν πάρα πολύ γρήγορα.
Εισερχόμενος στη σημερινή ερώτηση, κυρία Πρόεδρε, θέλουμε να θέσουμε δύο πολύ σημαντικά ζητήματα, που αφορούν το Κέντρο Θεραπείας Εξαρτημένων Ατόμων, το ΚΕΘΕΑ, την υποχρηματοδότησή του, δηλαδή, και τη σοβαρή υποστελέχωσή του, που οδηγεί στη λειτουργική του απαξίωση και στην αδυναμία να παράσχει αποτελεσματικά προγράμματα.
Όσον αφορά στον προϋπολογισμό, από τα έτη 2009 μέχρι 2013 το ΚΕΘΕΑ υπέστη μείωση 25%. Από την άλλη, όμως, οι ανάγκες συνεχώς αυξάνονται γιατί η χρήση ουσιών δεν μπορεί να αποκοπεί από το οικονομικό και κοινωνικό πλαίσιο που την παράγει. Και δυστυχώς τα τελευταία χρόνια έχουμε κοινωνική, οικονομική και ανθρωπιστική κρίση και καταρρακώνεται το ανθρώπινο περιβάλλον. 
Κυρία Υφυπουργέ, απαντώντας εσείς στις 8 Ιουλίου του 2014 -δηλαδή τέσσερις μήνες πριν- σε ερώτηση του Βουλευτή του Κομμουνιστικού Κόμματος Ελλάδος κ. Γκιόκα, είχατε πει ότι εισηγείστε επιχορήγηση του ΚΕΘΕΑ με 20.600.000 ευρώ για το 2015. 
Όμως, στις 28 Ιουλίου εστάλη στη διοίκηση του ΚΕΘΕΑ εντολή για υποχρεωτική εφαρμογή του προϋπολογισμού στα 16 εκατομμύρια. Πρόκειται για μια πολύ σοβαρή μείωση, η οποία θα δυσκολέψει την εφαρμογή και των ήδη υφιστάμενων –εκτός των αναγκαίων- προγραμμάτων που διενεργεί το ΚΕΘΕΑ.   
Σχετικά με την υποστελέχωση του κέντρου, σήμερα υπηρετούν τετρακόσιοι ογδόντα εργαζόμενοι και καλύπτουν εκατό μονάδες σε είκοσι τρεις πόλεις και δέκα οκτώ σωφρονιστικά καταστήματα. Δηλαδή, είναι ολοφάνερο ότι λειτουργούν σε οριακή εργασιακή κατάσταση και καταπόνηση και θα έπρεπε να είναι πολλοί περισσότεροι για να αντιμετωπίζουν τις ανάγκες.
Από την άλλη, αυτήν τη στιγμή οι εργαζόμενοι ζητούν σαράντα οκτώ άτομα για συμπλήρωση του προσωπικού τους, που  τα κρίνουν απολύτως απαραίτητα για τη σημερινή κατάσταση και εβδομήντα οκτώ έχουν αποχωρήσει τα τελευταία χρόνια με συνταξιοδότηση. 
Εάν εφαρμόζαμε το μνημόνιο θα έπρεπε να έχουμε τουλάχιστον δεκαπέντε προσλήψεις, άρα ένα προς πέντε σε σχέση με τις αποχωρήσεις, κάτι που δεν έχει γίνει.
Γι’ αυτό σας ρωτούμε, κυρία Υφυπουργέ, πώς προτίθεται το Υπουργείο Υγείας να διαμορφώσει τον προϋπολογισμό του ΚΕΘΕΑ για το έτος 2015, επειδή τα 16 εκατομμύρια είναι λιγότερα από το όριο ασφαλείας και το οποιοδήποτε όριο θα ήταν απαραίτητο για τη λειτουργία του κέντρου. 
Δεύτερον, σας ρωτούμε σε ποιο στάδιο βρίσκεται η διαδικασία έγκρισης των διακοσίων θέσεων για τις δομές της ψυχικής υγείας που είχατε αναφέρει και ποιες από αυτές τις θέσεις προορίζονται για το ΚΕΘΕΑ.
Ευχαριστώ.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"112870","  Και εμείς ευχαριστούμε. 
Θα απαντήσει η Υφυπουργός κ. Αικατερίνη Παπακώστα .","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112871"," Ευχαριστώ, κυρία Πρόεδρε. 
Ευχαριστώ τους αγαπητούς συναδέλφους, οι οποίοι κατέθεσαν τη συγκεκριμένη ερώτηση. Διότι, κυρία Πρόεδρε, διευκολύνουν και τη δική μας προσπάθεια στο να ενισχύσουμε έτι περαιτέρω την εξαιρετική δουλειά την οποία πράγματι κάνει το ΚΕΘΕΑ.
Θέλω να σας πω ότι τόσο ο κ. Γρηγοράκος –που ήταν παρών προηγουμένως- με δεδομένη την ευαισθησία του στα ζητήματα αυτά, όσο και ο κ. Βορίδης, καθώς και η ομιλούσα καταβάλλουμε υπεράνθρωπες προσπάθειες για να μπορέσουμε σε δύσκολους καιρούς να παρέχεται έργο ποιοτικότερο, αποτελεσματικότερο και ουσιαστικότερο. 
Πρέπει να σας πω ότι εμείς στο Υπουργείο Υγείας, επιχορηγούμε το Κέντρο Θεραπείας Εξαρτημένων Ατόμων για την κάλυψη των δαπανών λειτουργίας του, αλλά και της μισθοδοσίας των υπαλλήλων. Υπό την έννοια αυτή, για το οικονομικό έτος 2015 η πίστωση η οποία έχει εγκριθεί στον προϋπολογισμό εξόδων του Υπουργείου, στον κωδικό 2545, ως επιχορήγηση στο ΚΕΘΕΑ ανέρχεται σε 16 εκατομμύρια ευρώ για την κάλυψη των προαναφερομένων δαπανών του, ενώ ο συνολικός προϋπολογισμός του φορέα ανέρχεται σε 20 εκατομμύρια ευρώ. 
Το Υπουργείο Υγείας και εγώ προσωπικά καταβάλλουμε προσπάθειες καθημερινώς και αόκνως, για να διασφαλίσουμε την ομαλή λειτουργία του φορέα και την αύξηση της ποιότητας των παρεχομένων υπηρεσιών, για να διαχέονται αυτές οι υπηρεσίες του στο κοινωνικό σύνολο και να παρέχονται στους ανθρώπους που έχουν ανάγκη, πάντοτε και μέσα στο πλαίσιο των δημοσιονομικών συνθηκών. 
Αναφορικά με την ερώτησή σας, πρέπει να σας πω, κυρία Πρόεδρε και αγαπητοί συνάδελφοι, ότι εμείς έχουμε προχωρήσει ήδη σε υποβολή αιτήματος στο Υπουργείο Διοικητικής Μεταρρύθμισης και Ηλεκτρονικής Διακυβέρνησης –όπως ορίζεται. Αυτό πρέπει να κάνουμε και το έχουμε ήδη κάνει, προκειμένου να εκδοθεί η σχετική πράξη του Υπουργικού Συμβουλίου, για να προκηρυχθούν διακόσιες θέσεις ΠΕ και ΤΕ διαφόρων κλάδων και ειδικοτήτων, έτσι ώστε να στελεχωθούν οι εποπτευόμενοι φορείς. 
Από εμάς, δηλαδή από το Υπουργείο Υγείας, όλες οι απαραίτητες ενέργειες έγιναν στον χρόνο τους με τον τρόπο που έπρεπε και με τη διαδικασία που ορίζεται. 
Σας γνωρίζω, επίσης, ότι είναι ήδη σε εξέλιξη οι διαδικασίες έγκρισης πιστώσεως, προκειμένου να ολοκληρωθεί ο διορισμός είκοσι ατόμων διαφόρων κλάδων και ειδικοτήτων για τη στελέχωση του ΚΕΘΕΑ. 
Τέλος, θέλω να σας υπενθυμίσω το άρθρο 11 παράγραφος 1 του ν.3833/2010, όπως αντικαταστάθηκε με τις διατάξεις της παραγράφου 2 του άρθρου 37 του ν. 3986/2011, το οποίο ορίζει αυτό στο οποίο αναφερθήκατε κι εσείς προηγουμένως, ότι ο αριθμός των ετησίων προσλήψεων ή διορισμών μονίμου προσωπικού ή προσωπικού με σχέση εργασίας ιδιωτικού δικαίου αορίστου χρόνου δεν μπορεί να είναι μεγαλύτερος του λόγου 1/5. 
Πάρα ταύτα, όπως σας είπα, ήδη είναι σε εξέλιξη οι διαδικασίες για την έγκριση πίστωσης, προκειμένου να διορίσουμε είκοσι άτομα διαφόρων κλάδων και ειδικοτήτων για τη στελέχωση του ΚΕΘΕΑ. 
Παράλληλα, υπάρχει και το αίτημά μας για την προκήρυξη διακοσίων θέσεων ΠΕ και ΤΕ προς το Υπουργείο Διοικητικής Μεταρρύθμισης και την έκδοση σχετικής πράξης υπουργικού συμβουλίου, προκειμένου να στελεχωθούν οι εποπτευόμενοι φορείς μας. 
Ευχαριστώ.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"112872"," Ευχαριστούμε. 
Έχετε τον λόγο να δευτερολογήσετε, κύριε Ζαχαριά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112873"," Ευχαριστώ, κυρία Πρόεδρε.
Άκουσα την κυρία Υφυπουργό που εξέθεσε τα οικονομικά στοιχεία για το 2015. Μας είπε για τα 16.000.000 ευρώ για τα οποία πράγματι δόθηκε εντολή από το Υπουργείο για τον προϋπολογισμό του 2015 για το ΚΕΘΕΑ. 
Είναι ολοφάνερο ότι είναι εξαιρετικά συρρικνωμένος ο προϋπολογισμός. Εξάλλου, η κυρία Υφυπουργός στις 8 Ιουλίου είχε μιλήσει για 18.500.000 ευρώ επιχορήγηση για τα λειτουργικά έξοδα στο σύνολο των 20.850.000 ευρώ. Άρα έχουμε οπωσδήποτε μία μείωση, η οποία ανέρχεται σε παραπάνω από 2.000.000 ευρώ. Αυτό θα δυσκολέψει τις δράσεις των ήδη υφισταμένων προγραμμάτων, πολύ περισσότερο όταν λέτε -και πραγματικά θέλω να το πιστεύω- ότι θα υπάρξουν είκοσι τουλάχιστον προσλήψεις στο άμεσο χρονικό διάστημα. Από την άλλη, βέβαια, οι εργαζόμενοι έχουν υπολογίσει για τα ήδη υφιστάμενα προγράμματα τις ανάγκες σε σαράντα οκτώ εργαζόμενους. 
Θα ήθελα να πω το εξής: Λειτουργούν με πρόγραμμα ΕΣΠΑ επταδύναμα ψυχοδιαγνωστικά κέντρα -και ήδη παρατείνατε τη σύμβαση- σαράντα δύο εργαζομένων. Αυτά λήγουν το 2015, με το τέλος δηλαδή του διετούς προγράμματος. Υπάρχει ανανέωση στη νέα προγραμματική περίοδο γι’ αυτά τα απαραίτητα ψυχοδιαγνωστικά κέντρα που κάνουν μία διπλή διάγνωση; Δηλαδή ασχολούνται με τους ανθρώπους εκείνους που έχουν διπλό πρόβλημα, από τη μία μεριά εξάρτησης και από την άλλη μεριά αντιμετωπίζουν μείζονα ψυχιατρικά προβλήματα; Τι θα γίνει με τη λειτουργία αυτών των κέντρων; 
Πολύ περισσότερο τώρα που το ΚΕΘΕΑ είναι ένα σύνολο μονάδων που αντιμετωπίζει πραγματικά την εξάρτηση χωρίς υποκατάστατα. Αυτό αποτελεί μία ιδιαίτερα θετική και αποτελεσματική για μένα δραστηριότητα σε σχέση με το όλο πλέγμα των εξαρτήσεων. Δηλαδή πρόκειται για παρεμβάσεις πρόληψης στην κοινότητα, παρεμβάσεις στις τοπικές κοινωνίες, παρεμβάσεις θεραπευτικές και συμβουλευτικές και με μόνιμη εγκατάσταση στις θεραπευτικές κοινότητες αλλά και με εξωτερική παρέμβαση. Επίσης, γίνονται παρεμβάσεις στα σωφρονιστικά καταστήματα, παρεμβάσεις για κοινωνική επανένταξη και παρεμβάσεις στις οικογένειες. 
Επιπλέον, έχουμε τις καινούργιες εξαρτήσεις που πρέπει οι μονάδες μας να αντιμετωπίζουν. Πέραν, δηλαδή, από τις εξαρτήσεις του αλκοόλ, των τυχερών παιχνιδιών, των διπλών, τριπλών εξαρτήσεων από ναρκωτικά, υπάρχουν και οι εξαρτήσεις των νέων και των ενηλίκων –δεν μπορώ να πω- από το διαδίκτυο. Άρα είναι ολοφάνερο ότι πρέπει να γίνουν πολύ περισσότερα τα κέντρα. 
Σε είκοσι τρεις πόλεις υπάρχουν δεκαοκτώ σωφρονιστικά καταστήματα. Τι γίνεται με τα υπόλοιπα σωφρονιστικά καταστήματα; Άλλες δεκαπέντε περιφερειακές πόλεις ζητούν υποκαταστήματα του ΚΕΘΕΑ. Πρέπει να παρέμβουμε. Η κρίση έχει οδηγήσει πραγματικά σε αύξηση των εξαρτήσεων. 
Πρέπει οπωσδήποτε να δοθούν χρήματα. Πρέπει οπωσδήποτε να ξεπεράσουμε τον προϋπολογισμό του 2015. 
Νομίζω ότι πρέπει να παρέμβετε διορθωτικά με κάθε τρόπο, ώστε να αυξηθεί ο προϋπολογισμός, όχι βέβαια μόνο των μονάδων εξαρτήσεων, αλλά και του Υπουργείου Υγείας, που θέλω να θυμίσω ότι είναι κατά 200 εκατομμύρια μικρότερος το 2015 από αυτόν του 2014.
Ευχαριστώ, κυρία Πρόεδρε.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"112874"," Ευχαριστούμε, κύριε Ζαχαριά.
Κυρία Υπουργέ, μπορείτε να δευτερολογήσετε για να απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112875"," Κυρία Πρόεδρε, θα ήθελα με αφορμή την τελευταία αποστροφή του λόγου σας, κύριε συνάδελφε, σχετικά με την αύξηση των πόρων, να θυμίσω ότι επί τρεις δεκαετίες πίσω αυτός ο τόπος διέθετε αφθονία οικονομικών πόρων και αφθονία στελεχών. 
Αναφέρομαι στο δημόσιο σύστημα υγείας, τα αποτελέσματα του οποίου όμως ως προς την ποιότητα, δηλαδή η αξιολόγηση του παραγόμενου έργου, ήταν αντιστρόφως ανάλογα με τους πόρους που διετέθησαν τόσα χρόνια και με το στελεχικό δυναμικό, το οποίο υπήρξε στο πεδίο της δημόσιας υγείας όλο αυτό το διάστημα, εις βάρος των πολιτών, οι οποίοι θα έπρεπε να επωφελούνται πολλαπλάσια από αυτά τα οποία επωφελήθηκαν.
Υπό την έννοια αυτή θα ήθελα να σας πω ότι σήμερα η Κυβέρνηση, παρά τα δύσκολα οικονομικά που περνάει η χώρα –και όχι μόνο η χώρα, αλλά ολόκληρη η Ευρώπη- συνεπεία της οικονομικής κρίσης και όχι επειδή η χώρα το επιδιώκει ή το επιδίωξε ή το θέλησε ούτε επειδή η Κυβέρνηση θέλησε να τιμωρήσει κάποιους ή, εν πάση περιπτώσει, να μειώσει δαπάνες, το έκανε επειδή ήταν αναγκαιότητα και δεν γινόταν διαφορετικά. Το παραγόμενο έργο ανά ωφελούμενο και ανά δράση είναι πολλαπλάσιο ανά ωφελούμενο, κατεβαίνει κάτω στους πολίτες, τους εξυπηρετεί και η ποιότητα των παρεχόμενων υπηρεσιών είναι πολύ βελτιωμένη σε σχέση με τρεις δεκαετίες πίσω που είχαμε το «κέρας της Αμάλθειας», είχαμε δηλαδή αφθονία και στελεχών και ανθρωπίνων πόρων.
Τώρα, ακούστε να σας πω, σε σχέση με το θέμα των εξαρτησιογόνων ουσιών και με τα άλλα ζητήματα τα οποία θίξατε, θέλω να σας πω ότι γνωρίζετε πάρα πολύ καλά ότι ήδη ετοιμάζεται για πρώτη φορά η χώρα να αποκτήσει Εθνικό Σχέδιο Δράσης για τα Ναρκωτικά. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Υπουργού)
Κυρία Πρόεδρε, θα τελειώσω σε μισό λεπτό.
Αυτό είναι πάρα πολύ σημαντικό όπλο στη φαρέτρα μας –εννοώ εθνικά, θεσμικά- και στο πλαίσιο της εκπόνησής του, αντιλαμβάνεστε ότι θα γίνει μετά και την έγκριση και από τη διυπουργική επιτροπή για τα ναρκωτικά, στην οποία συμμετέχει και η εθνική συντονίστρια, η αναγκαία και ικανή κατανομή των δομών εκείνων που θα ορίζονται διά του Εθνικού Σχεδίου Δράσης για τα Ναρκωτικά, ώστε να εξυπηρετήσουμε τις ανάγκες για το ζήτημα της αναχαίτισης των εξαρτησιογόνων ουσιών. Αυτό είναι το ένα. Άρα σε λίγο καιρό θα έχουμε το Εθνικό Σχέδιο Δράσης, το οποίο θα βάλει το πλαίσιο, θα κατανείμει τις πραγματικές ανάγκες με έναν τρόπο ολοκληρωμένο σε εθνικό επίπεδο.
Δεύτερον, μέχρι τότε -και σας το είπα νομίζω προηγουμένως- ο προϋπολογισμός, η πίστωση για το ΚΕΘΕΑ, που είναι βασικός συντελεστής, βασικό θεσμικό εργαλείο στο πλαίσιο του Εθνικού Σχεδίου Δράσης για τα Ναρκωτικά, ανέρχεται για το 2015 στα 20 εκατομμύρια ευρώ, με προσπάθεια βεβαίως, αν μας το επιτρέψουν τα δημοσιονομικά μας, να βελτιωθεί περαιτέρω.
Τέλος, όσον αφορά τα ζητήματα των εξαρτήσεων πάσης φύσεως, θα πρέπει να σας πω ότι ήδη με πρωτοβουλία μου αν θέλετε -επιτρέψτε μου να το πω αυτό- σε συνεργασία με τους υπηρεσιακούς φορείς, με την επιστημονική κοινότητα και με τις δημόσιες δομές, αλλά και τα νομικά πρόσωπα ιδιωτικού δικαίου, σε λίγο καιρό θα μπορέσουμε να σας ανακοινώσουμε με στέρεο τρόπο πώς θα γίνει και ο μετασχηματισμός στην ψυχική υγεία με έναν τέτοιον τρόπο, ώστε να έχουμε ένα ολοκληρωμένο δίκτυο υπηρεσιών ψυχικής υγείας που θα αφορούν στην άνοια και το Αλτσχάιμερ.
Πρόσφατα απελευθερώσαμε το Εθνικό Σχέδιο Δράσης για την άνοια και το Αλτσχάιμερ -για πρώτη φορά η Ελλάδα έχει εθνικό σχέδιο-, για τις εξαρτήσεις σε όλο τους το φάσμα, για τα παιδιά και τους εφήβους, για το αυτιστικό φάσμα και μία σειρά άλλων υπηρεσιών, οι οποίες έπρεπε εδώ και τρεις δεκαετίες τουλάχιστον να παρέχονται σε αυτόν τον τόπο. 
Γίνεται, λοιπόν, μία οργανωμένη και συστηματική δουλειά και θεωρώ ότι οι ερωτήσεις σας συμβάλλουν πάρα πολύ προς αυτήν την κατεύθυνση, διότι είναι και για εμένα ένα ισχυρό όπλο, προκειμένου να δουλεύουμε ακόμη περισσότερο σε συνεργασία με την επιστημονική κοινότητα, τους επαγγελματίες υγείας, τους πολίτες -τους λήπτες υπηρεσιών ψυχικής υγείας, στην προκειμένη περίπτωση- ώστε να βελτιώσουμε τις υπηρεσίες τους με ένα ολοκληρωμένο δίκτυο παροχής υπηρεσιών που μέχρι τώρα που όμοιό του δεν είχε μέχρι τώρα ο τόπος.
Ευχαριστώ.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"112876"," Ευχαριστούμε, κυρία Υπουργέ.
Κυρίες και κύριοι συνάδελφοι, έχω μια ανακοίνωση προς το Σώμα. Ο Πρόεδρος της Κοινοβουλευτικής Ομάδας των Ανεξαρτήτων Ελλήνων κ. Πάνος Καμμένος, οι Βουλευτές του κόμματός του, καθώς και ο Ανεξάρτητος Βουλευτής κ. Βύρων Πολύδωρας κατέθεσαν πρόταση νόμου «Για μη εξυπηρετούμενα δάνεια και για βασικές αρχές δανειακών συμβάσεων». 
Παραπέμπεται στην αρμόδια Διαρκή Επιτροπή.
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων. 
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"112877"," Μάλιστα, μάλιστα.
Με τη συναίνεση του Σώματος και ώρα 19.00΄ λύεται η συνεδρίαση για αύριο ημέρα Τετάρτη 5 Νοεμβρίου 2014 και ώρα 13.00΄, με αντικείμενο εργασιών του Σώματος σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
