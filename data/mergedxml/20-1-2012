"","Content","name","ParlmemberID"
"56601","Date","20-1-2012",NA
"56602"," Κυρίες και κύριοι συνάδελφοι, θα ήθελα να κάνω μία ανακοίνωση προς το Σώμα.
Ο Αντιπρόεδρος της Κυβέρνησης και Υπουργός Οικονομικών και οι Υπουργοί Διοικητικής Μεταρρύθμισης και Ηλεκτρονικής Διακυβέρνησης, Εσωτερικών, Εξωτερικών, Εθνικής Άμυνας, Ανάπτυξης, Ανταγωνιστικότητας και Ναυτιλίας, Περιβάλλοντος, Ενέργειας και Κλιματικής Αλλαγής, Παιδείας, Δια Βίου Μάθησης και Θρησκευμάτων, Υποδομών, Μεταφορών και Δικτύων, Εργασίας και Κοινωνικής Ασφάλισης, Υγείας και Κοινωνικής Αλληλεγγύης, Αγροτικής Ανάπτυξης και Τροφίμων, Δικαιοσύνης, Διαφάνειας και Ανθρωπίνων Δικαιωμάτων, Προστασίας του Πολίτη, Πολιτισμού και Τουρισμού και Επικρατείας κατέθεσαν σχέδιο νόμου: «Κύρωση της Πράξης Νομοθετικού Περιεχομένου «Κατεπείγοντα μέτρα εφαρμογής του Μεσοπρόθεσμου Πλαισίου Δημοσιονομικής Στρατηγικής 2012-2015 και του Κρατικού Προϋπολογισμού έτους 2011» και της Πράξης Νομοθετικού Περιεχομένου «Ρυθμίσεις κατεπειγόντων θεμάτων εφαρμογής του ν. 4024/2011 «Συνταξιοδοτικές ρυθμίσεις, ενιαίο μισθολόγιο –βαθμολόγιο, εργασιακή εφεδρεία και άλλες διατάξεις εφαρμογής του μεσοπρόθεσμου πλαισίου δημοσιονομικής στρατηγικής 2012-2015» και των Υπουργείων Διοικητικής Μεταρρύθμισης και Ηλεκτρονικής Διακυβέρνησης, Εσωτερικών, Οικονομικών, Περιβάλλοντος, Ενέργειας και Κλιματικής Αλλαγής και Παιδείας, Διά Βίου Μάθησης και Θρησκευμάτων, που αφορούν την εφαρμογή του μεσοπρόθεσμου πλαισίου δημοσιονομικής στρατηγικής 2012-2015».
Παραπέμπεται στην αρμόδια Διαρκή Επιτροπή.
Επίσης, έχω την τιμή να ανακοινώσω προς το Σώμα το δελτίο επικαίρων ερωτήσεων της Δευτέρας 23 Ιανουαρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ  Πρώτου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 385/17-1-2012 επίκαιρη ερώτηση της Βουλευτού του Πανελλήνιου Σοσιαλιστικού Κινήματος κ. Αικατερίνης Φαρμάκη-Γκέκη προς τον Υπουργό Εργασίας και Κοινωνικής Ασφάλισης, σχετικά με τις αυξήσεις των ασφαλιστικών εισφορών για τους διπλωματούχους μηχανικούς.
 2. Η με αριθμό 407/17-1-2012 επίκαιρη ερώτηση του Βουλευτή της Νέας Δημοκρατίας κ. Ευσταθίου Κωνσταντινίδη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την επαναλειτουργία του ορυχείου Βεύης Φλώρινας. 
 3. Η με αριθμό 403/17-1-2012 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Ιωάννη Πρωτούλη προς τον Υπουργό Εργασίας και Κοινωνικής Ασφάλισης, σχετικά με την αντιμετώπιση των προβλημάτων των εργαζομένων στην «Ελληνική Χαλυβουργία» Ασπροπύργου.
 4. Η με αριθμό 397/17-1-2012 επίκαιρη ερώτηση του ΣΤ΄ Αντιπροέδρου της Βουλής και Βουλευτή του Λαϊκού Ορθόδοξου Συναγερμού κ. Βαΐτση Αποστολάτου προς τον Υπουργό Πολιτισμού και Τουρισμού, σχετικά με την περιφρούρηση και την ανάδειξη του Βυζαντινού Πολιτισμού.
  5. Η με αριθμό 393/17-1-2012 επίκαιρη ερώτηση του Βουλευτή του Συνασπισμού Ριζοσπαστικής Αριστεράς κ. Βασιλείου Μουλόπουλου προς τους Υπουργούς Εσωτερικών και Οικονομικών, σχετικά με τη λήψη μέτρων ανακούφισης των ευπαθών ομάδων από τις αυξήσεις της έμμεσης φορολογίας και των τιμολογίων στους Οργανισμούς Κοινής Ωφέλειας και στις Δημοτικές  Επιχειρήσεις Ύδρευσης Αποχέτευσης. 
Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου (Άρθρο 130 παράγραφος 4 του Κανονισμού της Βουλής)
 1. Η με αριθμό 383/17-1-2012 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Δημητρίου Κουσελά προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την εκδίκαση των φορολογικών υποθέσεων και την είσπραξη των οφειλόμενων φόρων από μεγαλοοφειλέτες. 
  2. Η με αριθμό 408/17-1-2012 επίκαιρη ερώτηση του Βουλευτή της Νέας Δημοκρατίας κ.  Ζήση Τζηκαλάγια προς τον Υπουργό Αγροτικής Ανάπτυξης και Τροφίμων, σχετικά με την ανάγκη τροποποίησης του Κανονισμού για τη διεύρυνση του δικαιώματος διαλογής – τυποποίησης του προϊόντος Φασόλια Γίγαντες – Ελέφαντες Καστοριάς.
 3. Η με αριθμό 404/17-1-2012 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Αντωνίου Σκυλλάκου προς τους Υπουργούς Παιδείας, Διά Βίου Μάθησης και Θρησκευμάτων και Οικονομικών, σχετικά με την άμεση καταβολή των δεδουλευμένων στις καθαρίστριες των σχολείων της Χώρας.
 4. Η με αριθμό 398/17-1-2012 επίκαιρη ερώτηση του Βουλευτή του Λαϊκού Ορθόδοξου Συναγερμού κ. Κυριάκου Βελόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την παραχώρηση της δημόσιας περιουσίας και των δικαιωμάτων του κράτους επί των πλουτοπαραγωγικών πηγών της Χώρας.
 5. Η με αριθμό 394/17-1-2012 επίκαιρη ερώτηση του Βουλευτή του Συνασπισμού Ριζοσπαστικής Αριστεράς κ. Μιχαήλ Κριτσωτάκη προς τον Υπουργό Οικονομικών, σχετικά με την ανάγκη απαλλαγής από τα τέλη κυκλοφορίας των ασθενών με χρόνιες παθήσεις.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56603"," Κυρίες και κύριοι συνάδελφοι, εισερχόμεθα στη συζήτηση των  
ΕΠΙΚΑΙΡΩΝ ΕΡΩΤΗΣΕΩΝ
Επειδή ο Υπουργός Επικρατείας κ. Καψής έχει μία επείγουσα απασχόληση στη συνέχεια, ζήτησε να προταχθεί των δύο ερωτήσεων που απευθύνονται προς τον κ. Λοβέρδο.
Θα συζητηθεί, λοιπόν, η τέταρτη με αριθμό 396/17-1-2012 επίκαιρη ερώτηση πρώτου κύκλου του Βουλευτή του Λαϊκού Ορθόδοξου Συναγερμού κ. Κωνσταντίνου Κιλτίδη προς τον Υπουργό Επικρατείας, σχετικά  με τη διακοπή της εκπομπής «Μουσική Παράδοση» από την ΕΡΤ.
Το λόγο έχει ο κ. Κωνσταντίνος Κιλτίδης, προκειμένου να αναπτύξει προφορικά την επίκαιρη ερώτησή του.
Με την ευκαιρία θα ήθελα να ευχηθώ στον κ. Καψή, επειδή πρώτη φορά συναντιόμαστε από αυτή τη θέση, καλή επιτυχία στο έργο του. 
Ορίστε, κ. Κιλτίδη, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56604"," Ευχαριστώ. Την ίδια ευχή δίνουμε και εμείς, κύριε Πρόεδρε. 
Φοβούμαι ότι στην πατρίδα μας δεν γνωρίζουμε το βάθος και το μέγεθος της μουσικής μας παράδοσης που έρχεται από τα βάθη των αιώνων. Μάλιστα, πρόσφατα, στη μακεδονική γη ανευρέθηκε πλάκα του 4ου αιώνος π.Χ. με ανάγνωση σύγχρονου πενταγράμμου, με νότες. Ζήτησα μάλιστα να τοποθετηθεί στο Μέγαρο Μουσικής Θεσσαλονίκης για να σηματοδοτεί το μεγαλείο των κλιμάκων που υπήρχαν στη μουσική από τότε, που ένα μέρος έχει αναπτυχθεί στο φάσμα της μουσικής. 
Έχω προχωρήσει και έχω καταθέσει όμως, την επίκαιρη ερώτηση γιατί ειλικρινά με θλίψη πληροφορήθηκα για την εκπομπή τού επί σαράντα χρόνια γνωστού μουσικολόγου και λαογράφου του Παναγιώτη Μυλωνά, ο οποίος μάλιστα, αν δεν το γνωρίζετε, κύριε Υπουργέ, ήταν διάδοχος του Σύμωνος Καρρά, είναι αυτού του μεγέθους. Ο άνθρωπος αυτός ήταν η προσμονή των αποδήμων Ελλήνων. Οι Έλληνες ομογενείς έλεγαν χαρακτηριστικά και μας το έχουν μεταφέρει πολλές φορές –το γνωρίζουμε όσοι έχουμε κάποια χρόνια σε αυτήν την Αίθουσα- «τους κύκλους της Ολυμπιακής περιμέναμε να δούμε και τη μουσική του Παναγιώτη Μυλωνά και τη λαογραφία να γευτούμε». 
Είναι αδιανόητο αυτό το οποίο συνέβη, όταν μάλιστα επί διετία, λόγω των γνωστών προβλημάτων και ιδιαίτερα των οικονομικών, που είχε η ελληνική τηλεόραση, επαναλαμβάνονταν συνεχώς οι εκπομπές του παρελθόντος. Υπήρχε η αναμονή να ξεκινήσει και πάλι αυτή η εκπομπή και η παρουσίαση, η τόσο βαθιά και εμπεριστατωμένη, που δεν είναι μια απεικόνιση ακριβώς ή εμφάνιση χορών και μουσικής. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ήταν μια αναλυτική προσπάθεια του συγκεκριμένου ανθρώπου που το μέγεθός του δεν μπορεί να το αμφισβητήσει κανένας, όταν μάλιστα ο ίδιος προσήλθε και αμισθί από την αγάπη του και αλλοτριωμένος με αυτό που επί σαράντα τρία χρόνια έκανε και γαλούχησε γενιές, να το πράξει πάλι. Δυστυχώς, η ελληνική τηλεόραση προχώρησε με μια ενέργεια η οποία είναι και άκομψη και επικίνδυνη και φοβούμαι ότι κουβαλάει μέσα της όλα τα ψήγματα ή τα μεγέθη της διαφθοράς εκείνων των παρεκτροπών που με τις εξωτερικές παραγωγές έγινε ό,τι έγινε στην ελληνική τηλεόραση και φτάσαμε μέχρι εδώ. 
Στη δευτερολογία μου θα επανέλθω, κύριε Υπουργέ.","ΚΩΝΣΤΑΝΤΙΝΟΣ ΚΙΛΤΙΔΗΣ",226
"56605"," Ο Υπουργός Επικρατείας κ. Παντελής Καψής έχει το λόγο, προκειμένου να απαντήσει στον ερωτώντα συνάδελφο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56606"," Κύριε Κιλτίδη, κατ’ αρχάς να πω ότι προσωπικά συμμερίζομαι απολύτως την αγάπη σας για την παραδοσιακή μουσική και «είμαι» και εγώ προσωπικά της παραδοσιακής μουσικής και όλων των εκδόσεων…","ΠΑΝΤΕΛΗΣ ΚΑΨΗΣ",216
"56607"," Με έμφαση στα σμυρναίικα εσείς.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56608"," Και στα κρητικά, κύριε Πρόεδρε, γιατί είμαι και από την Κρήτη, από τη μητέρα μου. 
Δεν θα αμφισβητήσω καθόλου ότι η εκπομπή του κ. Μυλωνά ήταν από τις καλύτερες στην ελληνική τηλεόραση και για σειρά ετών την κόσμησε. Θα πρέπει να παρατηρήσω ωστόσο ότι στη θέση αυτής της εκπομπής μπήκε μια εξίσου καλή εκπομπή με έναν από τους καλύτερους μουσικολόγους της Ελλάδας, τον κ. Λιάβα και νομίζω ότι υπηρετεί εξίσου καλά την ανάγκη προβολής της παραδοσιακής μας μουσικής. 
Επισημαίνετε ότι είναι εξωτερική παραγωγή, θα πρέπει ωστόσο να πούμε ότι είναι μέρος των υποχρεώσεων ή της δουλειάς της ΕΡΤ να προχωράει και σε εξωτερικές παραγωγές, γιατί με αυτόν τον τρόπο δίνει δουλειά και προβάλλει και το έργο δημιουργών που είναι έξω από την κρατική τηλεόραση. 
Ως προς το  κόστος, αυτό απαιτεί μια πολύ μεγάλη συζήτηση και νομίζω ότι κάποια στιγμή πρέπει να την κάνουμε. Δεν είμαι καθόλου βέβαιος αν είναι σωστή η σύγκριση που κάνουμε. Μερικές φορές, ενδεχομένως ιδιωτικές εταιρείες να είναι πιο αποδοτικές και πιο οικονομικές από το πώς ένας δημόσιος οργανισμός μπορεί να κινητοποιήσει τις παραγωγικές του δυνάμεις. Στη συγκεκριμένη περίπτωση πάντως, η ΕΡΤ δήλωσε αδυναμία να κάνει μια τέτοιου είδους παραγωγή, γιατί το μοναδικό στούντιο που θα μπορούσε να το κάνει είναι απασχολημένο. 
Για το κόστος να πω κάτι ακόμη, ότι η σύγκριση δεν είναι πραγματική. Κατ’ αρχάς, στα στοιχεία που έχετε, έχει μειωθεί λίγο το τελικό κόστος. Το μείωσε η Επιτροπή Προγράμματος της ΕΡΤ. Στο κόστος μιας εσωτερικής παραγωγής υπάρχουν διάφορα στοιχεία τα οποία δεν λαμβάνονται υπ’ όψιν. Αν τα παίρναμε υπ’ όψιν, θα ήταν διαφορετική η σύγκριση. 
Τελειώνοντας, θα ήθελα να πω ότι πιστεύουμε σε μια κρατική τηλεόραση, πιστεύουμε, όμως, και στην αυτοτέλειά της. Δεν είναι δουλειά του Υπουργού και της Κυβέρνησης να παρακολουθεί και να ελέγχει το πρόγραμμα. Νομίζω ότι αυτό είναι ευθύνη της διοίκησης της ΕΡΤ και αυτή είναι σε καλύτερη θέση να το κάνει. 
Ευχαριστώ.","ΠΑΝΤΕΛΗΣ ΚΑΨΗΣ",216
"56609"," Ευχαριστούμε τον Υπουργό, κ. Παντελή Καψή.
Παρακαλείται ο ερωτών συνάδελφος κ. Κωνσταντίνος Κιλτίδης, Βουλευτής από το Κιλκίς, να λάβει το λόγο για τη δευτερολογία του.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56610"," Κύριε Υπουργέ, θα ξεκινήσω από την τελευταία σας φράση. Και επειδή χρημάτισα και μέλος της εκτελεστικής εξουσίας και μου δίνεται και η ευκαιρία να καταθέσω την άποψή μου, η οποία πιστεύω ότι έχει και τη γνώση για να κατατίθεται, θα πω ότι φτάσαμε εδώ που φτάσαμε γιατί απουσίαζαν οι Υπουργοί, οι Υφυπουργοί, οι Γραμματείς που εμπνευσμένοι κατά το καθήκον τους έπρεπε να εποπτεύουν και να ελέγχουν. 
Δεν είναι τυχαίο πώς οδηγήθηκε η χώρα εδώ που οδηγήθηκε. Το έλλειμμα έχει να κάνει με τη μη ύπαρξη ιδεολογικού περιεχομένου, τη μη ύπαρξη εμπνεύσεως και προφανώς αυτά τα δύο οδηγούσαν σε μια απάθεια ή σε μία διακυβέρνηση ακροθιγώς, να περπατήσουν οι υπηρεσιακοί, να παραδώσουμε εμείς και ποιος ξέρει τι θα επακολουθήσει ύστερα.
Ακούστε, κύριε Υπουργέ. Κατ’ αρχάς, αυτή η δικαιολογία της διοικήσεως της ΕΡΤ με το στούντιο είναι για μωρά παιδιά, διότι οι εκπομπές αυτές γνωρίζουμε όλοι ότι είναι μαγνητοσκοπημένες και είναι αδιανόητο, όταν κάποιος μάλιστα διαθέτει τον εαυτό του, να μην βρεθεί ώρα σε μια βδομάδα, έστω και τα μεσάνυχτα, οποιαδήποτε ώρα, να γίνει αυτή η εκπομπή. Και μάλιστα, όταν προσέρχεται αμισθί. 
Προσέξτε, δεν αδικώ κανέναν κατά την επιστήμη και τον επαγγελματισμό του και προφανώς δεν τον γνωρίζω τον κύριο που κάνει την εκπομπή εις αντικατάσταση της «Μουσικής Παραδόσεως», αλλά εδώ μιλούσαμε για μια άλλη εκπομπή. Η «Μουσική Παράδοση», η εκπομπή του κ. Μυλωνά δεν είχε μόνο τα στοιχεία της μουσικολογίας. Αυτήν τη στιγμή οι σύλλογοι δεν έχουν πού να παρουσιαστούν και να παρουσιάσουν αυτό που θέλουν να παρουσιάσουν από την παράδοση, όπως πρέπει, όχι μόνο έτσι ακροθιγώς για να παρουσιαστεί κάτι.
Από την άλλη, αυτήν τη στιγμή δοκιμάζονται -και εσείς τους ξέρετε καλύτερα- δέκα δημοσιογράφοι τουλάχιστον, άξιοι, στους οποίους δεν ανανεώνεται η σύμβαση ή δεν τους δίνεται η δυνατότητα να συνεχίσουν το έργο τους. Εμείς εδώ στο Κοινοβούλιο τους περισσότερους τους γνωρίζουμε και μάλιστα τυγχάνει να είναι από αυτούς που κάνουν έργο, δεν είναι από αυτούς που είναι κρυμμένοι κάπου και δεν τους βλέπουμε. Και αδυνατεί δήθεν η ΕΡΤ, η Ελληνική Τηλεόραση, να δώσει αυτή τη συνέχεια και έρχεται και δίνει 517.000 κι αν δεν είναι 517.000 είναι 450.000 ευρώ. Έχουμε χάσει το λογαριασμό, κύριε Υπουργέ. Κάθε επεισόδιο κοστίζει 32.000 συν ΦΠΑ. Και κατά τα άλλα δοκιμάζεται η Ελληνική Τηλεόραση από οικονομική δυσπραγία.
Εγώ ειλικρινώς, πλέον έχω καταλήξει σε ένα συμπέρασμα, όχι επειδή το είπε κάποιος Πρωθυπουργός κάποτε. Καλώ τη δικαιοσύνη και αν υπάρχουν εισαγγελείς οικονομικού εγκλήματος, το πεδίο της δόξης είναι μπροστά τους, να μπουν μέσα στην ΕΡΤ, να δουν τι γίνεται ακόμη και τώρα που όλοι μας έχουμε αναγνωρίσει πού έχουμε οδηγήσει αυτήν τη χώρα και δεν λέμε να συνετιστούμε. 
Και προπάντων, δεν μπορεί να συγκρίνεται το μέγεθος ενός Παναγιώτη Μυλωνά με οποιοδήποτε άλλο μέγεθος και δεν μπορεί να ακυρώνεται αυτό το μεγαλείο των σαράντα τριών ετών. Είναι διάδοχος του Σίμωνος Καρρά. Και μόνο για εμάς που έχουμε την όποια σχετική παιδεία, κύριε Υπουργέ -δεν λέω ότι είμαι από αυτούς, αλλά διεκδικώ βεβαίως το μερίδιο της κατοχής αυτής της παιδείας- είναι αδιανόητο να συμβαίνει αυτό, προπάντων όταν χρειάζεται μια ψυχική ανάταση και μια επαναφορά στις ρίζες και στις πηγές μας για να ξεκινήσει αυτή η χώρα πλέον και να ξαναβρεί το δρόμο της.
Ευχαριστώ.
ΠΡΟΕΔΡEΥΩΝ (Βύρων Πολύδωρας): Ευχαριστούμε τον κ. Κιλτίδη. 
Το λόγο έχει ο Υπουργός Επικρατείας κ. Παντελής Καψής, προκειμένου να ολοκληρώσει την απάντησή του.","ΚΩΝΣΤΑΝΤΙΝΟΣ ΚΙΛΤΙΔΗΣ",226
"56611"," Κατ’ αρχάς, σε μερικά από αυτά που είπατε θα συμφωνήσω και νομίζω ότι το ζήτημα των οικονομικών της ΕΡΤ είναι υπαρκτό. Απλώς θα σημειώσω ότι μια ανάλογη εξωτερική παραγωγή, όπως ήταν το «Στην υγειά μας», την οποία ξέρετε, κόστιζε 65.000 ευρώ η εκπομπή και τώρα μειώθηκε στα 37.000 ευρώ. Υπάρχει μεγάλο ζήτημα με τη διαχείριση των πόρων της ΕΡΤ, το οποίο πρέπει να αντιμετωπίσουμε. Πιστεύω ότι αυτή η διοίκηση έχει κάνει σοβαρή δουλειά, εξ ου και για πρώτη φορά φέτος η ΕΡΤ είχε περίσσευμα, δεν κατανάλωσε όλα τα ποσά που παίρνει από τους φορολογουμένους. Άρα, αυτό είναι ένα μεγάλο ζήτημα που μαζί με τη διοίκηση πρέπει να αντιμετωπίσουμε.
Θίξατε, όμως, ένα άλλο ζήτημα, το οποίο κι εγώ ανέφερα στο τέλος της πρώτης μου παρέμβασης, το ζήτημα της αυτοτέλειας της ΕΡΤ. Ειλικρινά, πιστεύω ότι αυτό πρέπει να το περιφρουρήσουμε. Θέλουμε μία κρατική τηλεόραση και όχι μια κυβερνητική τηλεόραση και δεν πρέπει ο Υπουργός να κάνει αυτές τις παρεμβάσεις. Υπάρχει η Επιτροπή Αλιβιζάτου. Την είχε δημιουργήσει ο κ. Μόσιαλος και τη συνεχίζουμε τώρα. Θα διατυπώσει αρχές και διαδικασίες, μέσα από τις οποίες θα διασφαλίσουμε και τον έλεγχο. Το εάν ανταποκρίνεται στο σκοπό της -και συμφωνώ απολύτως μαζί σας ότι η ΕΡΤ πρέπει να υπηρετεί το δημόσιο συμφέρον, δεν είναι ένα ιδιωτικό κανάλι- αλλά το πώς θα υλοποιηθεί αυτό χωρίς να γίνεται κυβερνητική είναι μείζον ζήτημα και είναι από τα στοιχεία τα οποία προσωπικά με αφορούν και θέλω να περιφρουρήσω. 
Θίξατε το ζήτημα των συμβασιούχων. Όντως, αυτές τις μέρες η ΕΡΤ πρόκειται να προχωρήσει στην ανανέωση τριακοσίων πενήντα συμβάσεων. Όμως, είναι μείζον ζήτημα να μη γίνει αυτό με κυβερνητική παρέμβαση. Ζήτησα από την ΕΡΤ να προχωρήσει στη διατύπωση των κριτηρίων. Θα ελέγξω ότι θα τηρηθούν στο μέγιστο δυνατό μέτρο τα κριτήρια αυτά, αλλά δεν είναι πρόθεση της Κυβέρνησης να παρέμβει και να πει σε ποιους δημοσιογράφους πρέπει ή δεν πρέπει να ανανεωθεί η σύμβαση, γιατί τότε θα μπούμε σε μια πολύ επικίνδυνη ιστορία. Κι επειδή ξέρω ότι είναι ευαίσθητο ζήτημα, ήθελα κι εδώ μέσα στο Σώμα, κύριε Πρόεδρε, να εξηγήσω ότι θα προσπαθήσουμε να εφαρμόσουμε με απόλυτη αντικειμενικότητα, κριτήρια με τα οποία θα ανανεωθούν οι συμβάσεις των συμβασιούχων.
Ευχαριστώ.
ΠΡΟΕΔΡEΥΩΝ (Βύρων Πολύδωρας): Ευχαριστούμε τον Υπουργό, κ. Παντελή Καψή.
Θα συζητηθεί η πρώτη με αριθμό 387/17-1-2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Πυθαγόρα Βαρδίκου προς τον Υπουργό Υγείας και Κοινωνικής Αλληλεγγύης, σχετικά με τις προμήθειες και τις ανεξόφλητες υποχρεώσεις Νοσοκομείων.
Το λόγο έχει ο ερωτών συνάδελφος, κ. Πυθαγόρας Βαρδίκος, Βουλευτής Σάμου, προκειμένου να αναπτύξει προφορικά την επίκαιρη ερώτησή του.","ΠΑΝΤΕΛΗΣ ΚΑΨΗΣ",216
"56612"," Κύριε Υπουργέ, για άλλη μια φορά δοκιμάζεται περισσότερο από τον συνήθη μέσο όρο –γιατί διαρκώς δοκιμάζεται- ο χώρος της υγείας. Ιδιαίτερη ανησυχία προκαλεί η απειλή των προμηθευτών των νοσοκομείων για διακοπή της συνεργασίας τους με αυτά. Η απειλή σε αυτή τη φάση συνέπεσε και με τις κινητοποιήσεις των γιατρών, ουσιαστικά λόγω της έναρξης λειτουργίας του ΕΟΠΥΥ και των φαρμακοποιών, λόγω της επικείμενης μείωσης κατά 3% του κέρδους τους. 
Είναι ενδεικτικοί της κατάστασης και οι τίτλοι εφημερίδων όπως «Προμηθευτές SOS για τις οφειλές», «Ούτε βαμβάκι, σταματούν οι αποστολές υλικών στα Νοσοκομεία», «Εμπάργκο ετοιμάζουν οι προμηθευτές». 
Γι’ αυτό υπάρχουν πολλές εύλογες ερωτήσεις: Ελέγχονται οι ανεξόφλητες υποχρεώσεις των νοσοκομείων μέχρι τώρα και τι προβλέπεται, αν κάτι έχει αλλάξει, για το 2012;
Έχουν υλοποιηθεί αλλαγές στις διαδικασίες προμηθειών και έχει υπάρξει οικονομικό όφελος από αυτές; Και ένα ακόμα πιο ειδικό ερώτημα, έχει αυξηθεί η χρήση γενόσημων φαρμάκων και πόσο εκτιμάται η σχετική εξοικονόμηση πόρων από αυτές; Αυτά είναι τα ερωτήματα, κύριε Υπουργέ, προς το παρόν.","ΠΥΘΑΓΟΡΑΣ ΒΑΡΔΙΚΟΣ",53
"56613"," Ευχαριστούμε τον κ. Βαρδίκο. 
Το λόγο έχει ο Υπουργός Υγείας κ. Ανδρέας Λοβέρδος, προκειμένου να απαντήσει στον ερωτώντα συνάδελφο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56614"," Κύριε συνάδελφε, απαντάμε σε πολλούς συναδέλφους Βουλευτές κατά καιρούς για το θέμα αυτό. Όσο πιο συχνά έρχεται στη Βουλή τόσο το καλύτερο για να φανεί η πορεία.
Χρωστάμε –για να είμαι ευθύς από την αρχή στο θέμα σας- 300 εκατομμύρια στους προμηθευτές των νοσοκομείων για το 2010. Υπέγραψα τη σχετική αποπληρωμή μόλις πριν από πέντε μέρες. Εντός των επομένων εβδομάδων αυτά τα 300 εκατομμύρια θα καταβληθούν στους προμηθευτές. 
Με αυτά τα εκατομμύρια που θα πληρώσουμε αυτές τις μέρες φτάνουμε τις πληρωμές του 2011 έως και τον Ιούνιο. Αυτήν τη στιγμή οφείλουμε 1.100.000.000 στους προμηθευτές. Να αναλογιστείτε, αγαπητέ συνάδελφε, ότι μέχρι να αναλάβουμε, πληρώναμε κάθε έξι χρόνια και σήμερα είμαστε στο σημείο να λέμε ότι τελειώνουν οι πληρωμές του 2010 και φτάνουμε τις πληρωμές μέχρι και τον Ιούνιο του 2011. Παρακαλώ πάρα πολύ και τους προμηθευτές και τους πολιτικούς επικριτές να δουν ότι αλλάξαμε μια θλιβερή πρακτική κακοδιοίκησης και διαφθοράς δεκαεπτά ετών. 
Θα διαμαρτυρηθώ αύριο στη συζήτηση που έχω με την Ευρωπαϊκή Επιτροπή, γιατί έχουμε απολογισμό έτους για τα νοσοκομεία και τους προμηθευτές φαρμάκων και υλικών στα μέσα του Ιανουαρίου 2012 για τη χρήση του 2011. Δεν υπάρχει εταιρεία στον πλανήτη που να μπορεί να ετοιμάσει απολογισμό χρήσης πριν το Μάρτιο του επομένου έτους.
Εμείς, πιεσμένοι, προσπαθούμε να κάνουμε τον απολογισμό μας στα μέσα του Γενάρη για την προηγούμενη χρήση. Να ενημερώσω το Σώμα ότι ο στόχος για τη χρήση του 2011 έχει καλυφθεί πλήρως. Έχουμε 300 εκατομμύρια περίπου εξοικονόμησης.
Κύριε Πρόεδρε, δεν είναι ώρα στην Εθνική Αντιπροσωπεία να αναρωτηθούμε από πού προέρχονται τα φάρμακα και τα υλικά νοσοκομείων και ασφαλιστικών ταμείων; Ακούστε το εξής: Παράγονται εδώ ή συσκευάζονται εδώ το 22,5% και το 77,5% εισάγουμε από τη Γερμανία, τη Δανία, τη Μεγάλη Βρετανία και τις ΗΠΑ. Στα αναλώσιμα η σχέση είναι 30% παραγωγή-συσκευασία εδώ, 70% από Γερμανία, Μεγάλη Βρετανία και Ηνωμένες Πολιτείες. 
Για τα γενόσημα, που είναι ένα από τα καλπάζοντα άτια της ελληνικής οικονομικής δραστηριότητας και θα αποτελέσουν, αγαπητέ συνάδελφε, ένα από τα εφαλτήρια για την κάμψη της ύφεσης και την επαναφορά στην ανάπτυξη, θα κάνω ειδική αναφορά στην Επιτροπή Κοινωνικών Υποθέσεων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Είναι σταθερή, ειλημμένη η απόφασή μας. Θα εκφραστεί σε αυτούς με τεχνικούς όρους την επόμενη Τρίτη, για το πώς θα βοηθήσουμε αυτόν τον πολύ αναπτυσσόμενο κλάδο της ελληνικής οικονομικής δραστηριότητας.
Κυρίες και κύριοι, έχουμε αλλάξει τα πράγματα σε ένα βαθμό 60% με 70%. Κάνουμε την Τρίτη για πρώτη φορά την πρώτη ηλεκτρονική δημοπρασία στην ιστορία του ελληνικού κράτους για ορθοπεδικά υλικά. Έχουμε κάνει, με πάρα πολύ καλές επιδόσεις, τις πρώτες ηλεκτρονικές δημοπρασίες για τα φάρμακα των νοσοκομείων.
Είμαστε σε καλό δρόμο. Ωστόσο –και συνδέω αυτή μου τη φράση με τη δευτερολογία μου, γιατί δεν θέλω, κύριε Πρόεδρε, να πάρω άλλο χρόνο- από αυτά που είπα, κρατήστε, κύριε συνάδελφε, τα εξής. 
Πρώτον, είμαστε σε θέση πια, μετά από δεκαεπτά χρόνια, το Γενάρη κάθε επόμενου έτους να έχουμε απολογισμό προηγούμενης χρήσης, όχι κατά πρόβλεψη, αλλά κατά σοβαρή εκτίμηση, πράγμα που δεν γίνεται πουθενά. Και θα πρέπει και η Ευρωπαϊκή Επιτροπή να αναλογιστεί τι ζητάει όταν έχουμε τη συνεργασία μας.
Δεύτερον, πρέπει να σκεφθούμε –και σας θυμίζω πόσες φορές για προμήθειες νοσοκομείων πρέσβεις ξένων χωρών κάνουν παραστάσεις στην ελληνική διοίκηση- ότι μία πηγή στην οποία πηγαίνει το ελληνικό παραγόμενο προϊόν αλλά και ο ελληνικός δανεισμός είναι οι εισαγωγές, πρωτεύοντα χαρακτήρα στις οποίες έχουν τα φάρμακα και τα αναλώσιμα υλικά. Όσοι λοιπόν «σηκώνουν» εύκολα κριτική εναντίον της χώρας, να σκεφθούν τα οφέλη τους από μία διαδρομή σαράντα ετών.","ΑΝΔΡΕΑΣ ΛΟΒΕΡΔΟΣ",286
"56615"," Ευχαριστούμε τον κύριο Υπουργό. Ιδιαιτέρως εκτιμάται το γεγονός ότι κρατήσατε χρόνο για τη δευτερολογία σας, για να ολοκληρώσετε την απάντησή σας, όπως εκτιμάται και το γεγονός ότι επιδεικνύετε ιδιαίτερη επιμέλεια στη σύνταξη του απολογισμού σε τόσο εύθετο χρόνο, δηλαδή από του Ιανουαρίου του επομένου έτους, πράγμα, που όπως τονίσατε στην εμπεριστατωμένη απάντησή σας, είναι σχεδόν πρωτοφανές. 
Το λόγο έχει ο Βουλευτής Σάμου του ΠΑΣΟΚ, κ. Πυθαγόρας Βαρδίκος, προκειμένου να δευτερολογήσει.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56616"," Προφανώς είναι αφελές το να απορούμε επειδή δεν είχαμε ανάλογες κινητοποιήσεις τα προηγούμενα χρόνια, πριν το 2010, τότε που το Υπουργείο Οικονομικών κι όχι το Υγείας, όπως είπατε, ανά πενταετία ή εξαετία με ρυθμίσεις εξοφλούσε τα χρέη των νοσοκομείων και όλο αυτό το διάστημα οι προμηθευτές πλήρωναν κανονικά και στην ώρα τους το προσωπικό, τα υλικά, το φόρο μισθωτών υπηρεσιών, τον ΦΠΑ, τα επιτόκια στις τράπεζες και το φόρο εισοδήματος. Δεν αντιδρούσαν με τον τρόπο που τώρα αντιδρούν, παρ’ όλο που τώρα πληρώνονται από το Υπουργείο σας με καθυστερήσεις μηνών κι όχι ετών. Βέβαια έστω και αν οι καθυστερήσεις είναι μηνών, δεν παύουν να είναι καθυστερήσεις κι οφείλετε να τις σμικρύνετε. Ευχής έργον είναι να τις μηδενίσετε. 
Κατανοώ τις δυσκολίες που αντιμετωπίζετε, οι οποίες γιγαντώνονται, γιατί σαν να μην έφθαναν όλα τα άλλα, πρέπει σε εποχές ισχνών αγελάδων να αποπληρώσετε χρέη εποχών όπου οι αγελάδες είχαν πολύ περισσότερο βάρος. 
Ένα χαρακτηριστικό παράδειγμα είναι το Νοσοκομείο της Σάμου. Τριάντα δύο εκατομμύρια χρέος άφησε η προηγούμενη διοίκηση στην τωρινή. Σήμερα ο αριθμός αυτός έχει περιοριστεί στα έντεκα εκατομμύρια. Μέσα σε δυο χρόνια αποπληρώθηκαν είκοσι ένα εκατομμύρια. Τα υπόλοιπα έντεκα όμως είναι «βαρίδια» στην ανάπτυξη του νοσοκομείου και πρέπει, κύριε Υπουργέ, να αντιμετωπίσετε το πρόβλημα. 
 Έχουμε δύο νοσοκομεία στο νομό μου. Ευτυχώς με το Νοσοκομείο της Ικαρίας δεν συμβαίνει κάτι ανάλογο. Εδώ η νέα διοίκηση βρήκε χρέος μόνο 1,3 εκατομμύρια, το οποίο και αποπλήρωσε.","ΠΥΘΑΓΟΡΑΣ ΒΑΡΔΙΚΟΣ",53
"56617","  Ευχαριστούμε τον κ. Βαρδίκο.
Το λόγο έχει ο Υπουργός Υγείας και Κοινωνικής Αλληλεγγύης, κ. Λοβέρδος, προκειμένου να ολοκληρώσει την απάντησή του.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56618"," Κύριε Πρόεδρε, είναι απορίας άξιο το ότι επί δεκαεπτά χρόνια οι προμηθευτές πληρώνονταν κάθε πέντε – έξι χρόνια, με ρυθμίσεις από το Υπουργείο Οικονομικών. Υπερτιμολογούσαν, επειδή το κράτος καθυστερούσε. Υπήρχε μία γενική ακαταστασία. Δεν φαινόταν όμως να μην τους βολεύει αυτό. Τώρα που έχουμε φθάσει τα πράγματα εκεί που σας είπα, κύριε συνάδελφε, κάθε τόσο μας απειλούν με εμπάργκο. Είναι μία άθλια συμπεριφορά σ’ αυτό το περιβάλλον που βρίσκεται η χώρα, συμπεριφορά μη κατανόησης και της προόδου αλλά και της θέσης της χώρας. 
Η κ. Καστανιώτη από την Επιτροπή Προμηθειών με ενημερώνει τώρα ότι πάει λίγο πίσω, δηλαδή μία εβδομάδα, ο διαγωνισμός της ηλεκτρονικής δημοπρασίας για τα ορθοπεδικά υλικά, που είχαμε την Τρίτη, γιατί ήρθαν αυτή την εβδομάδα οι προμηθευτές ενώπιον της ηλεκτρονικής δημοπρασίας να καταθέσουν προσφορές και συμπεριφέρθηκαν με συμπεριφορά που ορίζει τι είναι το καρτέλ: συντονισμένοι κι εναρμονισμένοι, μόλις άκουσαν ποια είναι τα όρια δεν κατέθεσαν προσφορές!","ΑΝΔΡΕΑΣ ΛΟΒΕΡΔΟΣ",286
"56619","  Είδατε τον ορισμό του καρτέλ ενώπιόν σας!","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56620"," Πράγματι, ήταν ο ορισμός του καρτέλ οι κύριοι αυτοί των ορθοπεδικών υλικών! Και τι νομίζουν; Ότι θα υποχωρήσουμε; Δεν θα υποχωρήσουμε. Αυτοί θα υποχωρήσουν. 
Αυτό το παράδειγμα που αναφέρατε για το Νοσοκομείο της Σάμου είναι χαρακτηριστικό, κύριε συνάδελφε, για το πώς χειριζόμαστε την καθημερινότητα. 
Τελειώνουμε τη χρήση -μείον 300 εκατομμύρια- για το 2011, πολλές φορές με βίαιες ενέργειες, αυταρχικές, -δεν το κρύβω- διότι δεν έχουμε χρόνο. Και λέω «αυταρχικές» όχι με την έννοια του παρανόμου αλλά με την έννοια μιας δυναμικής συμπεριφοράς που πολλές φορές δεν έχει και στοιχεία ορθολογισμού. Πήγαμε κάτω κατά 300 εκατομμύρια και εξοφλούμε και παρελθούσες χρήσεις. 
Η Σάμος είναι ένα παράδειγμα, τριάντα δύο ήταν το χρέος του παρελθόντος έντεκα είναι τώρα, δεν το σβήσαμε, αλλά το απομειώσαμε.
Κύριε Προέδρε, μου είπαν πριν από δεκαπέντε ημέρες για ένα νοσοκομείο –δεν έχει ανάγκη να πω ποιο- ότι ανακάλυψε ο προμηθευτής και το νοσοκομείο, δαπάνη του 2002. Και λέω, σβήστε την αυτή, δεν υπάρχει. Και με νόμο αυτές εδώ τις ανακύπτουσες εκ του παρελθόντος δαπάνες προφανώς και δεν θα τις πληρώσουμε.
Θέλω να απευθύνω μια τελευταία φράση και με αυτή να κλείσω: Σε όλους εκείνους εντός και εκτός της χώρας που βρίσκουν στον ελληνικό δανεισμό των μεταπολιτευτικών χρόνων το πρόβλημα της χώρας, που είναι η ευδαίμων μεταπολιτευτική Ελλάδα, που είναι ο δανεισμός για κατανάλωση και όχι για ανάπτυξη, που είναι η άθλια συλλογική και ατομική συμπεριφορά του ρουσφετιού, ωστόσο, για να είμαστε δίκαιοι, εδώ υπάρχει και ένας λαός που από το 1970 έως σήμερα έχει ξοδέψει έως το 2008 διακόσια δισεκατομμύρια ευρώ σε αμυντικές δαπάνες λόγω της υποδαυλιζόμενης κρίσης με την Τουρκία. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υπουργού) 
Και αναφέρω χαρακτηριστικά, κύριε Πρόεδρε, την περίοδο 1998-2008 φτάσαμε κατά μέσο όρο στο 4,1% του Ακαθάριστου Εγχωρίου Προϊόντος για αμυντικές δαπάνες και το έτος 2002 φτάσαμε στο 4,7%, πρώτοι και πάνω από την Τουρκία.
Αν σε αυτά προσθέσει κάποιος –ό,τι είπα στην πρωτολογία μου- τι εισάγουμε σε φάρμακα, σε αναλώσιμα υλικά, εκεί θα καταλάβει ότι οι χώρες αυτές οι οποίες σήμερα συμπεριφέρονται απέναντι στη χώρα με ένα τόνο πάρα πολύ επιτιμητικό για το ήθος και την αξιοπρέπεια της χώρας και των Ελλήνων πολιτών, πρέπει να το ξανασκεφτούν. Γιατί η ύφεση και αυτούς χτυπάει πρώτα.
Και νομίζω ότι τα στοιχεία που ανέφερα, είναι πάρα πολύ χαρακτηριστικά στον τομέα, του οποίου έχω την πολιτική ευθύνη, στην υγεία, δηλαδή, που σχετίζεται με τις προμήθειες και τις συναφείς εισαγωγές στα φάρμακα και στα αναλώσιμα υλικά.
Κυρίες και κύριοι, την επόμενη εβδομάδα εμείς θα παρουσιάσουμε στην Επιτροπή Κοινωνικών Υποθέσεων, αφού συσκεφτούμε μαζί με τις εταιρείες, όχι μόνο τις ελληνικές, κύριε Πρόεδρε, αλλά και τις πολυεθνικές που συσκευάζουν εδώ απασχολώντας Έλληνες εργαζόμενους, ποια θα πρέπει να είναι για το 2012, όχι για το μέλλον, η αναπτυξιακή πολιτική που αφορά αυτήν την πάρα πολύ δυναμική δραστηριότητα στη χώρα μας που σχετίζεται με τα γενόσημα φάρμακα.
Ευχαριστώ πολύ.","ΑΝΔΡΕΑΣ ΛΟΒΕΡΔΟΣ",286
"56621","  Εντύπωση μου προκαλεί, κύριε Υπουργέ, η παράγραφος του σκεπτικού σας για τη δημιουργία του χρέους με τους δύο μεγάλους λογαριασμούς των αμυντικών δαπανών και των δαπανών υγείας.
 Προσυπογράφω αυτήν τη σκέψη.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων,  είκοσι πέντε μαθητές και μαθήτριες και δύο εκπαιδευτικοί τους από το 1ο Πειραματικό Γυμνάσιο Αθήνας, Δεύτερο Τμήμα.
Η Βουλή τους καλωσορίζει.
(Χειροκροτήματα απ’ όλες τις πτέρυγες της Βουλής)
Τους ενημερώνω ότι σήμερα είναι ημέρα κοινοβουλευτικού ελέγχου και δεν υπάρχουν πολλοί Βουλευτές γιατί η συζήτηση περιορίζεται μεταξύ του ερωτώντος Βουλευτού και του απαντούντος Υπουργού, αποκλειστικά. Κανένας άλλος δεν μπορεί να παρέμβει στη συζήτηση. Έτσι, λοιπόν, έχουμε μόνο την παρουσία των ερωτώντων Βουλευτών και των ερωτωμένων Υπουργών. 
Αυτά για την ενημέρωση σας, γιατί είστε από το Πειραματικό και πρέπει να γνωρίζετε για τη λειτουργία του Κοινοβουλίου και τη λειτουργία των θεσμών. 
Προχωρούμε στη τρίτη με αριθμό 401/17-1-2012 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδος κ. Χαράλαμπου Χαραλάμπους προς τον Υπουργό Υγείας και Κοινωνικής Αλληλεγγύης, σχετικά με την αντιμετώπιση των προβλημάτων στο Νοσοκομείο της Κέρκυρας λόγω έλλειψης προσωπικού.
Το λόγο έχει ο κ. Χαράλαμπος Χαραλάμπους, προκειμένου να αναπτύξει προφορικά την επίκαιρη ερώτησή του.
Ορίστε, κύριε Χαραλάμπους, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56622"," Ευχαριστώ, κύριε Πρόεδρε.
Να ξεκινήσω με μία, θετική κατά την άποψή μου, επισήμανση. Ασκώντας τον κοινοβουλευτικό μας έλεγχο κάναμε πολλές φορές επίκαιρες ερωτήσεις για όσα τεκταίνονται και τα προβλήματα που αντιμετωπίζει η δημόσια υγεία στην Κέρκυρα, ωστόσο είναι η πρώτη φορά που παρευρίσκεται αυτοπροσώπως ο  κ. Υπουργός Υγείας να μας απαντήσει και ειλικρινά χαιρόμαστε γι’ αυτό.
Είναι γνωστό, κύριε Πρόεδρε, ότι εδώ και δεκατέσσερις, δεκαπέντε μήνες ξεκίνησε τη λειτουργία του ένα καινούργιο νοσοκομείο στην Κέρκυρα. Ένα νοσοκομείο που πολλές φορές ο κύριος Υπουργός το έχει χαρακτηρίσει σαν διαμάντι. Έγινε η μεταφορά του προσωπικού από το παλιό νοσοκομείο στο καινούργιο. 
Εκφράστηκαν τεράστιες και αντιρρήσεις και αμφιβολίες και επιφυλάξεις, γιατί επιχειρείτο -και κατά τη δική μου άποψη- κάτι το αδύνατο. Με το ίδιο προσωπικό που αφορούσε το παλιό νοσοκομείο που είχε διακόσια είκοσι κρεβάτια επιχειρείτο να λειτουργήσει ένα καινούργιο νοσοκομείο με τριακόσια τριάντα κρεβάτια. Το παλιό νοσοκομείο ήταν οκτώ χιλιάδες τετραγωνικά μέτρα, το καινούργιο είναι τριάντα έξι χιλιάδες τετραγωνικά μέτρα. 
Δεν εκφράσαμε, όπως είπα,  μόνο εμείς την αμφιβολία μας. Όλο το προσωπικό είχε τις αντιρρήσεις του, το Σωματείο του οποίου την απόλυτη πλειοψηφία είχε η ΠΑΣΚΕ, είχε τις αντιρρήσεις του, ακόμα και ο τότε Γραμματέας της Νομαρχιακής του ΠΑΣΟΚ. 
Πείσανε, εν πάση περιπτώσει, όλους αυτούς που είχαν τις αντιρρήσεις ότι θα μπορούσε να γίνει η μετεστέγαση και σιγά-σιγά προοδευτικά θα προσλαμβανόταν το προσωπικό που έπρεπε να υπάρχει για να λειτουργεί στοιχειωδώς το καινούργιο νοσοκομείο. 
Δυστυχώς, όχι μόνο δεν έγινε αυτό, αλλά σιγά-σιγά αποχωρούν είτε για συνταξιοδοτικούς είτε για άλλους λόγους πολλά μέλη του νοσηλευτικού προσωπικού με αποτέλεσμα να φτάσουμε πριν λίγο καιρό στο σημείο να έρθει στη δημοσιότητα επιστολή του προϊσταμένου του χειρουργικού τομέα που εξέφραζε ουσιαστικά την ομόφωνη άποψη του τομέα, ότι δεν μπορούν πια τα χειρουργεία της Κέρκυρας να λειτουργήσουν και ότι από μια ημερομηνία και μετά θα λειτουργούσε μόνο ένα κρεβάτι για τα επείγοντα περιστατικά.
Απλά, να πω το τεράστιο πρόβλημα με έναν αριθμό. Θα έπρεπε αυτή τη στιγμή στο νοσοκομείο της Κέρκυρας να εργάζονται τετρακόσια τριάντα άτομα νοσηλευτικό προσωπικό και ουσιαστικά υπάρχουν μόνο εκατόν ενενήντα τέσσερις.
Η απάντηση, βέβαια, κύριε Πρόεδρε και κύριε Υπουργέ, του διοικητή του νοσοκομείου ήταν ότι δεν θα σταματήσουν να λειτουργούν τα χειρουργεία, γιατί απλούστατα θα κόψει τα ρεπό και θα κόψει τις κανονικές άδειες από το προσωπικό. Πρέπει να σημειώσουμε εδώ ότι χρωστούν κανονικές άδειες στο προσωπικό και από το 2010.
Την ίδια στιγμή βέβαια με κινήσεις αμφιβόλου νομιμότητος, επειδή είναι κοινός διοικητής και με το ψυχιατρείο, μεταφέρει προσωπικό από το ψυχιατρείο -που δουλεύουν στις Μονάδες Ψυχικής Υγείας και που έχουν υπογράψει σύμβαση ότι για τρία χρόνια θα είναι υποχρεωτικά σε αυτές τις μονάδες-  για να καλύψει τα κενά τα οποία βέβαια δεν καλύπτονται με την ελάχιστη μετακίνηση δύο ή τριών προσώπων.
Θα συνεχίσω μετά στη δευτερολογία μου.
Ευχαριστώ.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"56623","  Ευχαριστούμε τον κ. Χαράλαμπο Χαραλάμπους.
Το λόγο έχει ο Υπουργός Υγείας και Κοινωνικής Αλληλεγγύης, κ. Ανδρέας Λοβέρδος, προκειμένου να απαντήσει στον ερωτώντα συνάδελφο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56624"," Κύριε συνάδελφε, σας ευχαριστώ για την ερώτηση. Θα μου δοθεί η ευκαιρία να δώσω και ένα στοιχείο στο τέλος, που αφορά τη Λευκίμμη, που είναι πολύ πρακτικό και αφορά τις επόμενες τρεις εβδομάδες.
Κατ’ αρχάς, είναι άθλος η μετεγκατάσταση σ’ αυτό το πραγματικό στολίδι -έτσι το έχει χαρακτηρίσει ο Βρετανός πρέσβης, δεν είναι δικιά μας έκφραση – που χτίστηκε με τη δραστηριότητα και των δύο κυβερνήσεων και του ΠΑΣΟΚ και της Νέας Δημοκρατίας. Το εγκαινίασε ο Δημήτρης Αβραμόπουλος και ο Μιχάλης Τιμοσίδης του έδωσε ζωή με τη μετεγκατάσταση. Καλά πάμε ως προς αυτό.
Υπήρχε άρνηση από το προσωπικό, γιατί φοβόταν, κύριε Πρόεδρε, ότι δεν φτάνει για ένα τέτοιο μεγάλο νοσοκομείο, το οποίο λειτουργεί με πληρότητα, αν είμαι σωστά ενημερωμένος, κύριε Χαραλάμπους, περίπου 65%. Κάπου εκεί πρέπει να είναι η πληρότητά του. Προσαρμόσαμε τώρα με τους νέους οργανισμούς και τα κρεβάτια -τα μειώσαμε, δηλαδή- όχι κλείνοντας λειτουργούντα κρεβάτια, αλλά κλείνοντας κρεβάτια, τα οποία ήταν πάντα κενά.
Πράγματι, υπάρχει θέμα προσωπικού, όπως το λέει ο συνάδελφος, αλλά, με επικουρικό και εποχικό προσωπικό βγάλαμε το 2011 και ο όρος «βγάλαμε», κύριε συνάδελφε, είναι απολύτως ακριβής, γιατί εκ των ενόντων λειτουργούμε. Κρατάμε το ΕΣΥ ανοιχτό, αλλά λειτουργούμε εκ των ενόντων. Δεν λειτουργούμε όπως θα θέλαμε. Λειτουργούμε όπως μπορούμε κι αυτό έχει πολύ μεγάλη σημασία.
Ο μαγνητικός τομογράφος με τη μεταφορά για είκοσι μέρες δύο νοσηλευτών από το Ψυχιατρείο της Κέρκυρας, το οποίο, επίσης, έχω επισκεφθεί, δεν σταμάτησε να λειτουργεί.","ΑΝΔΡΕΑΣ ΛΟΒΕΡΔΟΣ",286
"56625"," Σταμάτησε.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"56626"," Αν μας εγκριθεί επικουρικό προσωπικό -θα σας πω και στη δευτερολογία μου τον αριθμό του, τι υπολογίζουμε για το 2012- θα μπορέσουμε να βοηθήσουμε το νοσοκομείο να τον λειτουργήσει καλύτερα.
Δεν θέλω να λέτε για διακοπή λειτουργίας χειρουργείου. Ήσασταν προχθές στην Επιτροπή Κοινωνικών Υποθέσεων, που στηλιτεύσαμε τον παραιτηθέντα διοικητή της Ρόδου και αποδεχθήκαμε την παραίτησή του, που έκλεισε το χειρουργείο του νοσοκομείου, όταν το Δεκέμβριο είχε κάνει περίπου τριακόσιες χειρουργικές επεμβάσεις.
Νοσοκομεία δεν κλείνουν ούτε σε πόλεμο. Κλείνουν νοσοκομεία με χειρουργεία ειδικά; Δεν κλείνουν ούτε σε πόλεμο. Μια πόλη μπορεί να σταματήσει να λειτουργεί, αλλά το χειρουργείο του νοσοκομείου θα δουλεύει.
Αυτές τώρα οι ευδαίμονες πρακτικές, είναι πρακτικές που πρέπει να αποκλειστούν από το spectrum κάθε πολιτικού κόμματος. Δεν μπορώ να κάνω αγωνιστική κινητοποίηση κλείνοντας μία μονάδα ενός νοσοκομείου. Κάποιος άνθρωπος θα την πληρώσει από αυτό.
Κλείνω λέγοντας, κύριε Πρόεδρε, ότι στην επίσκεψή μου στην Κέρκυρα με την κ. Γκερέκου, με τον περιφερειάρχη -νομίζω εκλεγμένο όταν ήμουν εκεί - τον κ. Σπύρου, είχαμε επισκεφθεί και το Κέντρο Υγείας Λευκίμμης, όπου είχα πάει εκεί γιατί στο νοσοκομείο που είχα πάει για τα εγκαίνια της λειτουργίας του είχε κινητοποίηση και ήθελα να την αποφύγω. Στο Κέντρο Υγείας Λευκίμμης υποσχέθηκα βιολογικό καθαρισμό. Έγινε ο βιολογικός καθαρισμός. Σταμάτησε η λειτουργία του. Έχει αρχίσει πάλι να λειτουργεί. 
Υποσχέθηκα και εκ δωρεάς, κύριε συνάδελφε, ένα νοσοκομειακό αυτοκίνητο. Θα σας πω στη δευτερολογία μου πώς θα το πάω σε τρεις μέρες γιατί είχα την τύχη να προκύψει άνθρωπος που κατάγεται από τη Λευκίμμη και μας δώρισε αυτό το αυτοκίνητο.","ΑΝΔΡΕΑΣ ΛΟΒΕΡΔΟΣ",286
"56627"," Ευχαριστούμε τον κύριο Υπουργό.
Παρακαλείται ο κ. Χαράλαμπος Χαραλάμπους, ο ερωτών συνάδελφος Βουλευτής Κερκύρας του Κομμουνιστικού Κόμματος Ελλάδας, να λάβει το λόγο, προκειμένου να δευτερολογήσει.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56628"," Κύριε Πρόεδρε, για να πω όπως τα πράγματα έχουν όσον αφορά το Νοσοκομείο της Ρόδου, εγώ ουδέποτε στηλίτευσα και ούτε έχω και τέτοιο δικαίωμα, ένα διορισμένο από τον κύριο Υπουργό διοικητή ενός νοσοκομείου. Απλώς, επεσήμανα τις διαφορές που υπάρχουν ανάμεσα σε δύο περίπου ίδια από άποψη πληθυσμού, από άποψη υποδοχής τουρισμού, κ.λπ. νησιά.
Κύριε Υπουργέ, κατ’ αρχάς αναφέρατε –ίσως κακώς σας έχουν πληροφορήσει- ότι λειτουργεί ο μαγνητικός τομογράφος. Ουδέποτε έχει λειτουργήσει ο μαγνητικός τομογράφος στην Κέρκυρα. Ούτε μία μαγνητική τομογραφία δεν έχει γίνει στο Νοσοκομείο της Κέρκυρας. Αυτό είναι το πρώτο.
Δεύτερον, επειδή θέλετε να πούμε και τις ελλείψεις με το όνομά τους, πρέπει να σας πω ότι η μονάδα εντατικής θεραπείας αυτήν τη στιγμή έχει δώδεκα κρεβάτια και θα μπορούσε να εξυπηρετήσει δώδεκα ασθενείς, αλλά λειτουργούν μόνο τα τέσσερα. Την ίδια στιγμή, βέβαια, δεν έχουμε εργαστήριο πυρηνικής ιατρικής, δεν έχουμε αιμοδυναμικό εργαστήριο, δεν έχουμε ακτινοθεραπευτικό, δεν έχουμε ογκολογικό. 
Ουσιαστικά, ένας από τους λόγους για τον οποίο έλεγαν ότι πρέπει να λειτουργήσει το καινούργιο νοσοκομείο ήταν για να σταματήσει η ροή ασθενών από την Κέρκυρα προς τα άλλα νοσοκομεία. Αυτό, βέβαια, όχι μόνο δεν έχει σταματήσει, αλλά έχει επαυξηθεί. Μπορώ να σας πω μετά λόγου γνώσεως ότι επί καθημερινής βάσης μόνο από το Καρδιολογικό φεύγουν δύο και τρεις ασθενείς προς το Πανεπιστημιακό Νοσοκομείο των Ιωαννίνων, για να κάνουν στεφανιογραφία. 
Είπατε –και βέβαια, εσείς ήσασταν κυβέρνηση και η Νέα Δημοκρατία- ότι το καινούργιο νοσοκομείο έγινε με τις προσπάθειες αυτών των δύο κομμάτων. Δώδεκα χρόνια κράτησε το κτίσιμο του νοσοκομείου και αποπερατώθηκε με τους αγώνες ολόκληρου του κερκυραϊκού λαού. 
Είναι καλό να λέμε μεγάλα λόγια, είναι καλό να λέμε στολίδι και διαμάντι ένα νοσοκομείο, αλλά ένα νοσοκομείο, κύριε Υπουργέ, για να είναι στολίδι και διαμάντι, δεν αρκεί μόνο το κτηριακό μέρος. Αν δεν στελεχωθεί, αν δεν συμπληρωθεί ο αριθμός των υπηρετούντων στο νοσοκομείο, ουσιαστικά τίποτα δεν κερδίζουμε. Και επειδή είπατε για 67%, οφείλω να σας πω με απλούς κανόνες ότι ένα νοσοκομείο με τετρακόσια τριάντα κρεβάτια χρειάζεται τουλάχιστον εννιακόσια άτομα προσωπικό και αυτήν τη στιγμή είναι ζήτημα αν εργάζονται στο νοσοκομείο τετρακόσιοι με τετρακόσιοι πενήντα. Στην καλύτερη δηλαδή περίπτωση, η στελέχωση από άποψη, βέβαια, προσωπικού είναι στο 50%. 
Θα μπορούσα να πω πολλά. Εγώ, όμως -αν θέλετε- και για λόγους ίσης αντιμετώπισης θα ζητήσω γραπτώς από τον Πρόεδρο της Επιτροπής Κοινωνικών Υποθέσεων να γίνει μία συζήτηση για το Νοσοκομείο της Κέρκυρας ανάλογα με αυτήν που έγινε για το Νοσοκομείο της Ρόδου. 
Σας ευχαριστώ.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"56629"," Ευχαριστούμε τον κ. Χαράλαμπο Χαραλάμπους. 
Παρακαλείται ο Υπουργός Υγείας και Κοινωνικής Αλληλεγγύης κ. Ανδρέας Λοβέρδος να λάβει το λόγο, για να ολοκληρώσει την απάντησή του. 
Ορίστε, κύριε Υπουργέ, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56630"," Σπεύδω να απαντήσω θετικά στην πρόταση του συναδέλφου για τη συζήτηση στην Επιτροπή Κοινωνικών Υποθέσεων, όχι επειδή η Κέρκυρα έχει κάποια ειδική σημασία από πλευράς θεμάτων υγείας και οι κάτοικοί της είναι προνομιούχοι σε σχέση με τους υπόλοιπους Έλληνες –προφανώς όχι- αλλά επειδή αυτό το νησί δέχεται πολλά κύματα τουρισμού κατά το εξάμηνο της τουριστικής περιόδου, όπως και η Ρόδος, θέλει ειδική αντιμετώπιση, τουλάχιστον για έξι μήνες, για να αντέξει στην πίεση της εξυπηρέτησης και των κατοίκων του, αλλά και των τουριστών που επισκέπτονται το νησί. 
Σπεύδω, επίσης, να πω ότι έχει δίκιο ο συνάδελφος, εγώ έκανα λάθος για το μαγνητικό τομογράφο. Δεν έχει λειτουργήσει. Ο ακτινολόγος όμως ο κ. Χρήστος Παναουρίδης, προσελήφθη –δημοσιεύτηκε στο ΦΕΚ ο διορισμός του- και έρχεται σε λίγο. Αυτό σημαίνει ότι θα λειτουργήσει ο μαγνητικός τομογράφος. Έχετε δίκιο, εγώ έσφαλα. Οι δύο νοσηλευτές που πήραμε από το Ψυχιατρείο αφορούν τη μη διακοπή της λειτουργίας των χειρουργείων. Έκανα λάθος στην απάντησή μου. 
Τώρα, θα έρθω στην Κέρκυρα σε περίπου δύο ή τρεις βδομάδες. Θα πάω στη Λευκίμμη, γιατί ο κ. Σπύρος Λαβράνος, ο πατέρας, μαζί με τον κ. Γιάννη Λαβράνο, τον υιό –ο Σπύρος Λαβράνος κατάγεται από τη Λευκίμμη- δώρισε ένα ασθενοφόρο στο Κέντρο Υγείας της Λευκίμμης, το αγοράζει και θα το φέρει. Εγώ, επειδή το υποσχέθηκα αυτό και ο προηγούμενος άνθρωπος που μου είχε υποσχεθεί τη δωρεά υπαναχώρησε για δικούς του λόγους, εκτέθηκα, γιατί είχα δεδομένη τη δωρεά, η οποία, όμως, δεν έγινε. Είχα πει –νομίζω- ότι το Μάιο θα είναι εντάξει το ασθενοφόρο, δεν ήταν όμως εντάξει και έχω εκτεθεί. Τώρα με την ευγενή δωρεά του κ. Λαβράνου, πατρός και υιού, μπορώ σε τρεις βδομάδες να είμαι εκεί, να δούμε όλα τα προβλήματα και να πάει –δεν ξέρω αν θα πάω εγώ- και το αυτοκίνητο στη Λευκίμμη.","ΑΝΔΡΕΑΣ ΛΟΒΕΡΔΟΣ",286
"56631"," Θα προσλάβετε και οδηγό για το ασθενοφόρο;","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"56632"," Υπάρχει. Νομίζω ότι ο κ. Κουλούρης είναι οδηγός εκεί. Είναι ο άνθρωπος ο οποίος με έπεισε ότι η Λευκίμμη χρειάζεται ένα καινούργιο νοσοκομειακό, γιατί το παλιό όλο βλάβες παρουσιάζει και αφήνει τον κόσμο στη μέση του δρόμου. 
Θα ήθελα να ολοκληρώσω με κάτι που γενικότερα με ενδιαφέρει να ακούγεται στη Βουλή, κάθε φορά που είμαι εδώ. Ο Διοικητής του Νοσοκομείου, ο κ. Κώστας Γρηγορόπουλος, είναι καλός. Διορίστηκε από την προηγούμενη ηγεσία του Υπουργείου –καμμία σημασία, βέβαια, δεν έχουν αυτά- και πηγαίνει καλά, διότι είναι από τους καλούς διοικητές. Μην τον κατηγορείτε. Και μη μας κατηγορείτε και εμάς για λιγότερο προσωπικό. Έτσι θα πορευτεί η Ελλάδα, με λιγότερο προσωπικό. Δεν μπορούμε να καλύψουμε όλες τις ανάγκες. Αυτό δεν είναι ομολογία, αλλά παραδοχή της αντικειμενικής πραγματικότητας. Όποιος μιλά εδώ για προσλήψεις, κλπ, είναι έξω από το κλίμα, είναι έξω από τις δυνατότητες. Δημαγωγεί τελικά και δεν βοηθά.
Κύριε Πρόεδρε, λέω στο Σώμα –και το λέω μετά λόγου γνώσεως και το έχω πει πολλές φορές- ότι έχουμε ακόμα ένα χρόνο, το 2012, για δημοσιονομικό εξορθολογισμό και όπως κλείσαμε τη χρήση του 2011 με 300 εκατομμύρια ευρώ μείον στα νοσοκομεία –για τις ανάγκες της χρήσης, όχι για ό,τι πληρώναμε για το 2010 και πίσω- έτσι με άλλα 300 εκατομμύρια ευρώ θα κλείσουμε και το 2012.
Όμως, κυρίες και κύριοι Βουλευτές, είναι η τελευταία χρονιά που παίρνουμε χρήματα από την κακοδιοίκηση. Δεν υπάρχουν άλλα! Τέλος! Αν δεν υπάρξει ανάπτυξη, αν δεν υπάρξει αναθέρμανση της οικονομίας, το 2013 οι τότε κυβερνώντες δεν θα μπορούν να διαχειριστούν την κατάσταση, όταν μάλιστα υπάρχει και αυτή η αντιμετώπιση «πάρε κι άλλους, πάρε κι άλλους» για προσωπικό. Με τα υφιστάμενα δεδομένα δομών και ανθρώπινου δυναμικού, το 2013 δεν θα βγει. Δεν βγαίνει, διότι εκεί δεν έχεις να εξοικονομήσεις τίποτα, χάριν της γενικής οικονομίας του τόπου. Ό,τι είχες να εξοικονομήσεις, το εξοικονόμησες. Από εκεί και πέρα, αν δεν έχεις χρήματα να συντηρήσεις τις δομές, πρέπει να τις κλείνεις. 
Γι’ αυτό, όλοι μας, όλα τα κόμματα, όλα τα μέλη της Κυβέρνησης, όλοι οι Βουλευτές, πρέπει να συνειδητοποιήσουμε το εξής: Δημιουργούμε εδώ και τώρα αναπτυξιακές προϋποθέσεις για τον τόπο, εκεί που μπορούμε να έχουμε γρήγορα αποτελέσματα και όχι φιλοσοφώντας, φλυαρώντας περί δήθεν καινοτομιών που δεν θα γίνουν ποτέ, αλλά εκεί που χρειαζόμαστε άμεσες παρεμβάσεις, εκεί που έχουμε τεχνογνωσία. 
Όλες οι μελέτες, κύριε Πρόεδρε, που έγιναν για τον ΣΕΒ, για το ΙΟΒΕ, για τη ΓΣΕΕ, όλες οι μελέτες που έχουν γίνει, τα ίδια πράγματα λένε εδώ και είκοσι χρόνια! Ή θα κινητοποιηθούν όλες οι κυβερνήσεις για αναπτυξιακές πολιτικές το 2012 ή προλέγω ότι παρ’ όλες τις προσπάθειές μας, το 2013 δεν θα βγει! Να τα ξέρουμε αυτά, γιατί κανείς δεν έχει την πολυτέλεια να χάσουμε το έτος 2012! Μιλώ για μας που είμαστε τώρα, αλλά και γι’ αυτούς που θα έρθουν στις εκλογές της άνοιξης!
Ευχαριστώ, κύριε Πρόεδρε.","ΑΝΔΡΕΑΣ ΛΟΒΕΡΔΟΣ",286
"56633"," Ευχαριστούμε τον κύριο Υπουργό.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής των Ελλήνων, δεκαεπτά μαθητές και δύο εκπαιδευτικοί από το 6ο Δημοτικό Σχολείο Αγίων Αναργύρων.
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Θα ήθελα, επίσης, να ανακοινώσω στο Σώμα ότι η δεύτερη με αριθμό 405/17-1-2012 επίκαιρη ερώτηση πρώτου κύκλου του Βουλευτή της Νέας Δημοκρατίας κ. Γρηγορίου Αποστολάκου προς τον Υπουργό Προστασίας του Πολίτη, σχετικά με την αξιοποίηση του Ολυμπιακού Σκοπευτηρίου Μαρκοπούλου, δεν συζητείται λόγω κωλύματος συντρέχοντος στο πρόσωπο του Υπουργού.
Ομοίως, η πέμπη με αριθμό 392/17-1-2012 επίκαιρη ερώτηση πρώτου κύκλου του Βουλευτή του Συνασπισμού Ριζοσπαστικής Αριστεράς κ. Θεοδώρου Δρίτσα προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την κατάργηση του Ινστιτούτου Γεωλογικών και Μεταλλευτικών Ερευνών (ΙΓΜΕ), δεν συζητείται επίσης λόγω κωλύματος συντρέχοντος στο πρόσωπο του Υπουργού.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56634"," Κύριε Πρόεδρε, μου επιτρέπετε;","ΘΕΟΔΩΡΟΣ ΔΡΙΤΣΑΣ",139
"56635"," Ορίστε, κύριε Δρίτσα, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56636"," Σας ευχαριστώ πάρα πολύ.
Θεωρώ υποχρέωσή μου να σας ενημερώσω και δι’ υμών να ενημερώσω και το Σώμα, αλλά και να καταθέσω τη διαμαρτυρία μου, για την ακύρωση της σημερινής συζήτησης της επίκαιρης ερώτησής μου. 
Ενημερώθηκα χθες το μεσημέρι τηλεφωνικά, στο γραφείο μου έγινε το τηλεφώνημα. Ο αρμόδιος Υφυπουργός κ. Μανιάτης βρίσκεται όντως στην Αργολίδα σε σύσκεψη, ημερίδα, για τα νερά της Αργολίδας που οργανώνει η Περιφέρεια Πελοποννήσου –είναι μία υποχρέωση, για την οποία δεν ξέρω πότε προέκυψε- και ο αρμόδιος Υπουργός χαιρετίζει σεμινάριο αυτήν τη στιγμή στο Υπουργείο αναφορικά με την εφαρμογή Οδηγίας της Ευρωπαϊκής Ένωσης για την περιβαλλοντική ευθύνη.
Η επίκαιρη ερώτησή μου για τις συνέπειες που έχει η εφαρμογή σχετικής κοινής υπουργικής απόφασης και πράξης νομοθετικού περιεχομένου στους εργαζόμενους του ΙΓΜΕ που μένουν σήμερα -καταληκτική ημερομηνία- στο δρόμο -και είναι περίπου διακόσιοι οι εργαζόμενοι- έχει υπερεπείγοντα χαρακτήρα. 
Και απαιτείται απάντηση, διότι ο λόγος για τον οποίο μένουν πολλοί απ’ αυτούς είναι, ότι ακόμα και τα προβλεπόμενα προαπαιτούμενα από τους ίδιους Υπουργούς στην ΚΥΑ και στην πράξη νομοθετικού περιεχομένου, δεν έχει κινηθεί καν η διαδικασία για να εξασφαλιστούν. Έχω ζητήσει συνάντηση με τον Υπουργό. Κρύβεται, το γραφείο του τον καλύπτει και δεν μου δίνει -μαζί με τους εκπροσώπους των εργαζομένων του ΙΓΜΕ- καν ραντεβού με τον Υπουργό, γιατί όλοι οι άλλοι δεν μπορούν να απαντήσουν, δεν έχουν την ευθύνη να απαντήσουν. Και δεν έρχεται και σήμερα. Προτιμά να χαιρετήσει ένα σεμινάριο. Νομίζω ότι το Προεδρείο πρέπει να το λάβει υπ’ όψιν. Οφείλω να εκθέσω αυτά τα περιστατικά, διότι δεν τιμούν τον κοινοβουλευτικό έλεγχο και τα δικαιώματα των Βουλευτών που θέλουν να ασκήσουν αυτό το δικαίωμα.","ΘΕΟΔΩΡΟΣ ΔΡΙΤΣΑΣ",139
"56637"," Έχετε δίκιο, κύριε Δρίτσα. Το Προεδρείο, λαμβάνοντας υπ’ όψιν αυτό το περιεχόμενο της διαμαρτυρίας σας, όπως προκύπτει από την ερώτηση, σας έδωσε το λόγο γι’ αυτήν τη διευκρινιστική παρέμβαση, ακριβώς επειδή εκτιμά το νόημα, το περιεχόμενο και της επίκαιρης ερώτησης και της διαμαρτυρίας σας. 
Προχωρούμε στη δεύτερη με αριθμό 406/17-1-2012 επίκαιρη ερώτηση δεύτερου κύκλου του Βουλευτή της Νέας Δημοκρατίας κ. Κωνσταντίνου Καραγκούνη προς τους Υπουργούς Οικονομικών και Υγείας και Κοινωνικής Αλληλεγγύης, σχετικά με τη λήψη μέτρων για τους άστεγους στην Ελλάδα. 
Στην επίκαιρη ερώτηση εκ μέρους της Κυβέρνησης θα απαντήσει ο Υφυπουργός Υγείας και Κοινωνικής Αλληλεγγύης, κ. Μάρκος Μπόλαρης. 
Ο κ. Κωνσταντίνος Καραγκούνης, Βουλευτής Αιτωλοακαρνανίας παρακαλείται να λάβει το λόγο, προκειμένου να αναπτύξει προφορικά την επίκαιρη ερώτησή του. 
Ορίστε, κύριε συνάδελφε, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56638"," Ευχαριστώ πολύ, κύριε Πρόεδρε. 
Αντιλαμβάνεστε ότι η ερώτηση αυτή, η οποία όντως είναι επίκαιρη, δεν απευθύνεται μόνο προς τον αρμόδιο Υφυπουργό που είναι εδώ. Κανονικά απευθύνεται προς όλη την Κυβέρνηση, διότι είναι ένα θέμα που αφορά όλη την Κυβέρνηση. Και χαροποιούμαι ιδιαίτερα που είναι εδώ και ο Υπουργός Υγείας και Κοινωνικής Αλληλεγγύης, ο οποίος ίσως να μπορέσει να μεταφέρει κάποια απ’ αυτά που θα ειπωθούν στο Υπουργικό Συμβούλιο. 
Όπως είπα και πριν, η ερώτηση αυτή είναι ίσως το πιο φλέγον ζήτημα των ημερών. Πώς θα μπορούσαν να είναι διαφορετικά τα πράγματα όταν έχουμε να κάνουμε με ανθρώπινες ζωές οι οποίες καθημερινά κινδυνεύουν, τους αστέγους; Πρόσφατα θρηνήσαμε συνανθρώπους μας, που χάθηκαν από το κρύο και την παγωνιά.
Οι άστεγοι αντιμετωπίζουν καθημερινά τη σκληρή πραγματικότητα του δρόμου, πασχίζοντας για την επιβίωσή τους, υπό τις πλέον αντίξοες συνθήκες. Τα τελευταία περιστατικά που είδαν το φως της δημοσιότητας, όπου άστεγοι έχασαν τη ζωή τους από υποθερμία, αποκαλύπτουν με βαναυσότητα τη νέα Ελλάδα που δημιουργείται. Οι άστεγοι είναι πολλοί και καθημερινά γίνονται ολοένα και περισσότεροι. Επίσημα στοιχεία για τον αριθμό τους δεν υπάρχουν. Ενδεικτικά υπολογίζονται πάνω από είκοσι χιλιάδες, εκ των οποίων στην Αθήνα –σύμφωνα με το Ευρωπαϊκό Παρατηρητήριο για την Έλλειψη Στέγης- ζουν πάνω από έντεκα χιλιάδες. Άλλοι μη κυβερνητικοί οργανισμοί τούς υπολογίζουν στην Αθήνα γύρω στους δεκαπέντε χιλιάδες. 
Η ανθρωπιστική αντιμετώπιση τέτοιων περιστατικών από τα νοσοκομεία, τις διοικήσεις τους, από τους γιατρούς, τους κοινωνικούς λειτουργούς και το νοσηλευτικό προσωπικό, επιβεβαιώνει την ευαισθησία τους για τα προβλήματα που αντιμετωπίζουν οι άστεγοι, αλλά σε καμμία περίπτωση δεν καλύπτει δυστυχώς, την απουσία του κράτους.
Αν και η Ελλάδα έχει υπογράψει ψηφίσματα στο Ευρωπαϊκό Κοινοβούλιο σχετικά με την εξάλειψη του προβλήματος των αστέγων και παρ’ ότι οι άστεγοι έπρεπε να τυγχάνουν της προστασίας του κράτους, σύμφωνα με τη συνταγματική επιταγή του άρθρου 21 παράγραφος 4, που αναφέρει ότι η απόκτηση κατοικίας από αυτούς που τη στερούνται ή που στεγάζονται ανεπαρκώς αποτελεί αντικείμενο ειδικής φροντίδας του κράτους, δυστυχώς σήμερα στη χώρα μας δεν συμβαίνει κάτι τέτοιο. Μάλλον το αντίθετο συμβαίνει, θα έλεγα και δυστυχώς η συνδρομή του κράτους είναι από μικρή έως ελάχιστη. 
Η εκκλησία και άλλες μη κυβερνητικές οργανώσεις έρχονται να καλύψουν το κενό αυτό. Δεν μπορούμε να συνεχίσουμε να παραμείνουμε αδρανείς. Πολύ σύντομα σας θέτω τα εξής ερωτήματα: Πρώτα απ’ όλα αν σκέπτεστε να δώσετε -και αυτό βέβαια το ερώτημα δεν απευθύνεται μόνο σε εσάς- ει δυνατόν και αύριο τη δυνατότητα στους ανθρώπους αυτούς να στεγαστούν άμεσα σε δημόσια κτήρια που παραμένουν σήμερα κλειστά και ανεκμετάλλευτα από όλα τα Υπουργεία, τι μέριμνα θα λάβετε για τη σίτισή τους και την ιατρική τους περίθαλψη; Σκοπεύετε να κινητοποιήσετε τους κοινωνικούς φορείς και τις δυνάμεις, ώστε να συνδράμουν στο έργο της φροντίδας αυτών; Μπορείτε μάλιστα να εκμεταλλευτείτε και την κοινωφελή εργασία και άλλα προγράμματα. Σχεδιάζετε να δημιουργήσετε θεσμικό πλαίσιο που να αναγνωρίζει τους αστέγους ως ειδική κοινωνική ομάδα; Και σε ποιες συγκεκριμένες ενέργειες σκοπεύετε να προχωρήσετε άμεσα, ώστε να υλοποιηθούν τα ανωτέρω και να μη θρηνήσουμε άλλα θύματα στο εγγύς μέλλον;
Ευχαριστώ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"56639","   Ευχαριστούμε τον κ. Καραγκούνη.
Παρακαλείται ο Υφυπουργός Υγείας και Κοινωνικής Αλληλεγγύης, κ. Μάρκος Μπόλαρης, να λάβει το λόγο προκειμένου να απαντήσει στον ερωτώντα συνάδελφο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56640"," Ευχαριστώ πολύ, κύριε Πρόεδρε.
Κύριε συνάδελφε, ευχαριστούμε πολύ για την επίκαιρη ερώτηση. Το θέμα είναι όντως φλέγον. Είναι θέμα, το οποίο απασχολεί ευαίσθητες ομάδες του πληθυσμού της χώρας. Θέλω να σας υπογραμμίσω πως τους τελευταίους μήνες στους παραδοσιακά άστεγους, που ήταν συνήθως ομάδες στο κοινωνικό περιθώριο, έχει προστεθεί μια καινούργια ομάδα την οποία την ονομάζουμε νεοάστεγοι. 
Είναι απολύτως σαφές ότι πρέπει η πολιτεία να συνδράμει ιδιαίτερα αυτούς τους συμπολίτες μας, οι οποίοι βρέθηκαν λόγω της οικονομικής κρίσεως να αντιμετωπίζουν το πρόβλημα της έλλειψης στέγης. Στην εν πολλοίς φλύαρη, όμως, ελληνική νομοθεσία δεν υπάρχει ορισμός του αστέγου. Ξέρετε, στο μυαλό του Έλληνα η έννοια του άστεγου είναι μονοσήμαντη. Στην Ευρώπη και στη Βόρειο Αμερική που έχουν ζήσει το πρόβλημα τις προηγούμενες δεκαετίες, η προσέγγιση του θέματος είναι πιο επιστημονικά τεκμηριωμένη και προβλέπουν τέσσερις κατηγορίες αστέγων: είναι αυτοί οι οποίοι είναι άστεγοι, είναι αυτοί που έχουν χάσει το σπίτι τους, είναι αυτοί που μένουν σε επικίνδυνο σπίτι και είναι αυτοί που μένουν σε ακατάλληλο σπίτι.
Στο επόμενο νομοσχέδιο το οποίο -εδώ είναι ο Υπουργός για να το επιβεβαιώσει- θα εισαχθεί στη Βουλή το Φεβρουάριο, θα έχουμε τη δυνατότητα να λύσουμε αυτό το νομοθετικό έλλειμμα, το οποίο είναι απαραίτητη προϋπόθεση  για να ασκήσουμε στη συνέχεια εξειδικευμένες και στοχευμένες πολιτικές. Πολιτική σημαίνει όχι απλά ότι νομοθετώ και κάνω διακήρυξη, αλλά ότι έχω χρήματα για να παρέμβω με σχέδια. Έχουμε συνεννοηθεί με την Ευρωπαϊκή Ομοσπονδία, την FEANTSA, η οποία υποστηρίζει τα ζητήματα των αστέγων. Υπάρχουν χρήματα στο Ευρωπαϊκό Περιφερειακό Ταμείο Ανάπτυξης, υπάρχουν χρήματα και στο Ευρωπαϊκό Κοινωνικό Ταμείο, τα οποία δεν εκταμιεύτηκαν γιατί υπήρχε το νομοθετικό έλλειμμα. 
Εμείς σήμερα στο Υπουργείο κάνουμε δύο δουλειές ταυτόχρονα. Ετοιμάζουμε το νομοθετικό μέρος και ετοιμάζουμε και τα προγράμματα για να είμαστε έτοιμοι. Από το καλοκαίρι έχουμε ξεκινήσει μια προσπάθεια καταγραφής, στην οποία ζητήσαμε τις συνέργειες της εκκλησίας, των δήμων και των μη κυβερνητικών οργανώσεων που είναι στο πεδίο που αντιμετωπίζουν και γνωρίζουν το πρόβλημα. Έχουμε ήδη κάποια πρώτα στοιχεία. Αυτά όμως τα πρώτα στοιχεία δεν είναι κατηγοριοποιημένα στις λογικές που απαιτούνται από τις ευρωπαϊκές οργανώσεις, γι’ αυτό μιλάμε για μια πρώτη καταγραφή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Δεν τελείωσα, κύριε Πρόεδρε. Να επανέρθω στη δευτερολογία μου;","ΜΑΡΚΟΣ ΜΠΟΛΑΡΗΣ",348
"56641","   Να επανέρθετε, κύριε συνάδελφε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56642"," Σας ευχαριστώ πάρα πολύ.
Απλώς, κύριε Πρόεδρε, στο πλαίσιο αυτού του χρόνου, επειδή προηγουμένως ο Υπουργός Υγείας, δεν ολοκλήρωσε την απάντηση κάτω από την πίεση του χρόνου, θα ήθελα να πω μόνο τα τρία στοιχεία για την περίπτωση του καρτέλ, στο οποίο αναφέρθηκε. Δεν είναι δυνατόν σ’ αυτήν την κρίσιμη στιγμή, η ελληνική κοινωνία να υποχωρήσει στην πίεση και στη δημιουργία καρτέλ, ιδιαίτερα όταν, στην προμήθεια του ορθοπεδικού υλικού, η χώρα ματώνει. Το 2009 πληρώσαμε στο ΚΑΤ για ορθοπεδικό υλικό 19 εκατομμύρια. Το 2010 πληρώσαμε 11 εκατομμύρια, το 2011 πληρώσαμε 1,5 εκατομμύριο. Όταν, λοιπόν, πάει να προμηθευτεί τώρα το Υπουργείο αυτό το υλικό και διαπιστώνει ότι θα βρει μπροστά του καρτέλ, είναι απολύτως σαφές ότι θα κάνει την προμήθεια απευθείας από το εξωτερικό, τιμώντας και διασώζοντας το δημόσιο χρήμα, με ό,τι αυτό σημαίνει. 
Ευχαριστώ πολύ.","ΜΑΡΚΟΣ ΜΠΟΛΑΡΗΣ",348
"56643"," Θα το καλύψουμε με νόμο. Κύριε Πρόεδρε, μπορώ να συμπληρώσω;","ΑΝΔΡΕΑΣ ΛΟΒΕΡΔΟΣ",286
"56644"," Έγινε αντιληπτό, κύριε Υπουργέ.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56645"," Θα αγοράσουμε από την Κύπρο και στο νόμο που έχουμε θα καλύψουμε τη νομιμότητα αυτής της δαπάνης.  Για να καταλάβουν οι κύριοι αυτοί. 
Ευχαριστώ.","ΑΝΔΡΕΑΣ ΛΟΒΕΡΔΟΣ",286
"56646"," Είναι σημαντικό το ότι ακούγεται δημόσια στη Βουλή αυτή η δήλωσή σας. 
Παρακαλείται τώρα ο ερωτών συνάδελφος, κ. Κωνσταντίνος Καραγκούνης, να λάβει το λόγο για δευτερολογία.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56647"," Ευχαριστώ, κύριε Πρόεδρε. 
Κύριε Υφυπουργέ, είναι πολύ σημαντικό το ότι ανακοινώσατε ότι πρέπει όντως να γίνει ο ορισμός και ο καθορισμός των αστέγων και βεβαίως, να γίνει και καταγραφή. Διότι, αν δεν γίνει αυτό, αν δεν καθορίσουμε νομοθετικά τους αστέγους ως ειδική κοινωνική ομάδα που χρήζει ιδιαιτέρας υποστήριξης, όπως είναι ο άπορος ή ο τοξικομανής, δεν θα μπορέσουμε να χορηγήσουμε επιδόματα για να επιζήσουν αυτοί οι άνθρωποι, ούτε βεβαίως να τους χορηγήσουμε και ιατροφαρμακευτική περίθαλψη. Δυστυχώς, δεν περιλαμβάνεται συγκεκριμένη δαπάνη στον κρατικό προϋπολογισμό. Και το ζήτημα της φροντίδας των αστέγων έχει αφεθεί σε μη κυβερνητικές οργανώσεις, στην Εκκλησία, στον Ερυθρό Σταυρό και σε άλλους φορείς. Πρέπει, λοιπόν, να υπάρξει κρατική παρέμβαση. 
Κύριε Υπουργέ, όσο περνούν οι μέρες θρηνούμε και νέα θύματα. Θα πρέπει, κατά την άποψή μου, αυτό να το δείτε και με τα υπόλοιπα Υπουργεία, ώστε να ανοίξουν δημόσια κτήρια για να στεγαστεί άμεσα ο κόσμος. Και θα πρέπει να το δείτε αυτό σήμερα, κύριε Υπουργέ και όχι αύριο σε συνεργασία, όπως είπα, με τα Υπουργεία, αλλά και με τους δήμους και με τους άλλους κρατικούς φορείς. Πρέπει να δείτε ποια κτήρια είναι διαθέσιμα για άμεση αξιοποίηση. Θα πρέπει να κινητοποιήσουμε προσωπικό είτε από το κράτος είτε μέσω του εθελοντισμού και της κοινωφελούς εργασίας, για να υποστηρίξουν και να υποδεχθούν και να συμπαρασταθούν στους ανθρώπους αυτούς. Πρέπει να δημιουργηθούν άμεσα δημόσια λουτρά, ώστε να διασφαλίσουμε την υγιεινή των αστέγων. 
Η λογική σας, κύριε Υπουργέ, θα πρέπει να έχει ως αφετηρία και σκοπό την εξής φράση: Κανένας άστεγος στο δρόμο. 
Πρέπει, επίσης, να γνωρίζετε ότι ο άστεγος με την ευρύτερη σημασία του όρου περιλαμβάνει ανθρώπους, οι οποίοι έχασαν το σπίτι τους και αναγκάζονται να μένουν περιστασιακά σε συγγενικά ή φιλικά πρόσωπα ή ακόμα και στο αυτοκίνητό τους. Είναι δείγμα των ημερών. Πρέπει να σας τονίσω ότι το πρόβλημα των αστέγων είναι ακόμα εντονότερο στη βόρειο Ελλάδα, όπου ο μέσος όρος ηλικίας τους είναι χαμηλότερος και διαμορφώνεται ανάμεσα στις ηλικίες των είκοσι και τριάντα ετών. Το γεγονός αυτό αποδίδεται, όπως είπα, στις εντονότερες συνέπειες της οικονομικής κρίσης που βιώνουμε, αλλά και στην  έλλειψη επαρκών δομών παροχής υποστήριξης στη συγκεκριμένη ομάδα του πληθυσμού. Υπάρχει μάλιστα πρόσφατη έρευνα στη Βρετανία που έγινε από το Πανεπιστήμιο του Sheffield, που αποκάλυψε πως ένας άστεγος στη Βρετανία -και κατ’ επέκταση βεβαίως και αλλού- έχει μέσο προσδόκιμο ζωής τα σαράντα επτά έτη έναντι εβδομήντα επτά, που έχει το  υπόλοιπο του πληθυσμού. Στις άστεγες γυναίκες το προσδόκιμο πέφτει στα σαράντα τρία έτη. Η έρευνα δεν περιορίστηκε στους ανθρώπους που κοιμούνται στο δρόμο, αλλά περιέλαβε και όσους κοιμούνται σε νυχτερινά καταλύματα, όπως πανδοχεία ή κέντρα διημέρευσης. 
Από αυτό φυσικά αντιλαμβανόμαστε ότι δεν φτάνει να χορηγήσουμε απλά και μόνο τη στέγη, αλλά ότι χρήζουν γενικότερης φροντίδας. Χρειάζονται, δηλαδή, ιατρική, φαρμακευτική, ψυχολογική, αλλά βεβαίως και επαγγελματική, με προγράμματα επανένταξης, φροντίδα και πρόνοια. Οι ερευνητές ανακάλυψαν πώς οι άστεγοι έχουν εννέα φορές περισσότερες πιθανότητες να αυτοκτονήσουν απ΄ ό,τι ο υπόλοιπος πληθυσμός και πως οι θάνατοι σαν αποτέλεσμα τροχαίου ατυχήματος είναι τρεις φορές περισσότεροι. Ανήμποροι άνθρωποι σήμερα, επιδιώκουν με κάθε τρόπο την εισαγωγή τους σε κάποιο νοσοκομείο. Στην απόγνωσή τους φθάνουν να υποκριθούν τους πάσχοντες, ακόμα και τους ψυχικά διαταραγμένους και δεν διστάζουν να στήσουν μέχρι και ψεύτικους καυγάδες για να πετύχουν ολιγοήμερη νοσηλεία, με στόχο να βρουν στέγη και φαγητό έστω και για μία νύχτα. 
Κύριε Υπουργέ, το θέμα είναι ότι για εμάς υπάρχει άπλετος χρόνος να συζητάμε το πρόβλημα, να κάνουμε ή να μην κάνουμε μεγαλόπνοα σχέδια, αλλά γι’ αυτούς που σήμερα είναι εκεί έξω, δεν νομίζω ότι υπάρχει χρόνος. Η κλεψύδρα της ζωής γι’ αυτούς γυρνά αντίστροφα κι εμείς πρέπει να τη σταματήσουμε άμεσα και αποφασιστικά. 
Σας ευχαριστώ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"56648"," Ήταν ωραία η ανάπτυξη της ερωτήσεως σας, κύριε Καραγκούνη. Σας έχω πει όμως χίλιες φορές ότι «noblesse oblige», η ευγένεια υποχρεώνει. Έπρεπε να σημειώσετε κάπου εν παρενθέσει ότι είστε τιμώμενος, από το γεγονός ότι σας απαντούν και ο Υπουργός και ο Υφυπουργός Υγείας στην ερώτησή σας. Αυτό το παραλείψατε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56649"," Δεν το ήξερα.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"56650"," Σας το λέω εγώ.
Ο κ. Μάρκος Μπόλαρης έχει το λόγο για να ολοκληρώσει την απάντησή του προς τον κ. Καραγκούνη.
Κύριε Υφυπουργέ, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56651"," Ευχαριστώ, κύριε Πρόεδρε και για την επισήμανση.
Κύριε συνάδελφε, θα πρέπει να σας πω ότι οι αριθμοί, οι οποίοι χρησιμοποιούνται δημοσιογραφικά, δεν είναι ακριβείς. Έχει γίνει μια απογραφή-καταγραφή του έτους 2009. Αυτό έγινε χωρίς να υπάρχουν οι προϋποθέσεις των κατηγοριοποιήσεων, τις οποίες σας ανέφερα. 
Σε αυτήν την απογραφή μνημονεύονται ευπαθείς κοινωνικές ομάδες, οι οποίες μετακινούνται και μπορεί να μένουν σε ακατάλληλη στέγη, αλλά είναι επιλογή τους και δεν συνεργάζονται με τις κοινωνικές υπηρεσίες. Αυτό είναι ένα υπαρκτό θέμα, αλλά δεν έχει να κάνει με τους νεοάστεγους στους οποίους αναφερθήκαμε. Ο αριθμός των νεοάστεγων είναι πολύ μικρότερος. Ακόμη, δεν έχουμε θανάτους. Είχαμε ένα περιστατικό στα Χανιά. Πιθανόν, το περιστατικό να μην έγινε από τον παγετό, γιατί στη Θεσσαλονίκη και στη βόρειο Ελλάδα που αναφερθήκατε, δεν είχαμε καμμία περίπτωση. 
Πρέπει να σας πω ότι εγκαίρως, το Υπουργείο συνεργάστηκε με τους δήμους, τις περιφέρειες, ώστε αυτές τις μέρες, να υπάρχουν ανοιχτοί χώροι για να μην αντιμετωπίζουν το ψύχος οι άστεγοι. Αυτή όμως είναι μια ενέργεια εκτάκτου ανάγκης. 
Η πολιτική, την οποία οργανώνει το Υπουργείο σήμερα, στοχεύει στην αξιοποίηση της εμπειρίας των ευρωπαϊκών κρατών και τη δημιουργία υπνωτηρίων, τα hostels, τα οποία θέλουμε στο κέντρο της Αθήνας και της Θεσσαλονίκης και στα άλλα μεγάλα αστικά κέντρα, όπου υπάρχει πρόβλημα, να είναι μια βάση ελπίδας γι’ αυτούς τους ανθρώπους έτσι, ώστε να μπορούν να πάνε το απόγευμα στις 17.00΄ το χειμώνα, στις 20.00΄ το καλοκαίρι, να βρουν ένα χώρο για να ξεκουραστούν, ένα πιάτο φαΐ, χώρους υγιεινής, είδη υγιεινής και το πρωί να φύγουν. Δεν θέλουμε να δημιουργήσουμε χώρους όπου θα λιμνάσουν άνθρωποι. Πρέπει να έχουν το χώρο, τη βάση για την ξεκούραση, για την αναψυχή, για ένα πιάτο φαΐ, αλλά να βγουν στην κοινωνία, να παλέψουν να ξαναβρούν δουλειά, για να υπάρξει επανένταξη. Αυτή είναι η πολιτική μας. Αυτό σχεδιάζουμε. 
Σε αυτήν την πολιτική που χρειάζονται και κέντρα ημέρας, για να μπορούν να στηρίξουν τους ανέργους και τους αστέγους στο διάστημα της ημέρας, ήρθε αργοπορημένα προχθές, ένα γνωστό ίδρυμα, το οποίο συνεργάζεται με μια μη κυβερνητική οργάνωση. 
Θέλω να σας πω ότι οι μη κυβερνητικές οργανώσεις, οι οποίες είναι στο πεδίο και υποστηρίζουν τους άστεγους –μετανάστες μέχρι σήμερα και πρόσφυγες- είναι μη κυβερνητικές οργανώσεις, οι οποίες συνεργάζονται με το Υπουργείο. Τα χρήματα, τα οποία χρησιμοποιούν, είναι χρήματα μέσα από τις πολιτικές του Υπουργείου Υγείας. Οι μη κυβερνητικές οργανώσεις, λοιπόν, μας δίνουν αναφορά και ξέρουμε τι μας γίνεται. 
Επίσης, θέλω να σας πω ότι στην Αθήνα, στη Θεσσαλονίκη, στην Πάτρα, στο Βόλο, υπάρχουν στέγες για τους άστεγους, μόνο που αυτές μέχρι σήμερα, ήταν κοινωνικές στέγες, δηλαδή στόχευαν στην εξυπηρέτηση συγκεκριμένων ομάδων. Έχουμε στέγη για κακοποιημένες γυναίκες. Έχουμε στέγες για κάποιους εξαρτημένους. Έχουμε στέγες για μετανάστες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ολοκληρώνω, κύριε Πρόεδρε.
Η παρέμβαση αυτή σήμερα, που γίνεται οργανωμένα και περιλαμβάνει το σύνολο των αστέγων, αντιμετωπίζει και το οξύ πρόβλημα των νεοαστέγων, δηλαδή των συμπολιτών μας, οι οποίοι έχασαν τη δουλειά τους, έχασαν το σπίτι τους, βρέθηκαν στο δρόμο και έχουν ανάγκη από τη παρέμβασή μας, για να έχουν μια βάση ελπίδας και επανένταξης στην κοινωνία. 
Ευχαριστώ πολύ.","ΜΑΡΚΟΣ ΜΠΟΛΑΡΗΣ",348
"56652","  Ευχαριστούμε τον Υπουργό και τον Υφυπουργό, τον κ. Μάρκο Μπόλαρη.
Κυρίες και κύριοι συνάδελφοι, θα ήθελα να κάνω μια ανακοίνωση προς το Σώμα: 
Η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου τού Υπουργείου Αγροτικής Ανάπτυξης και Τροφίμων «Για τα δεσποζόμενα και τα αδέσποτα ζώα συντροφιάς και την προστασία των ζώων από την εκμετάλλευση ή τη χρησιμοποίηση με κερδοσκοπικό σκοπό».
Η επόμενη ερώτηση που θα συζητηθεί είναι η πρώτη με αριθμό 390/17-1-2012 επίκαιρη ερώτηση δεύτερη κύκλου του Βουλευτή του Πανελληνίου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τη διατήρηση του τελωνείου Τυμπακίου του Νομού Ηρακλείου.
Στην επίκαιρη ερώτηση εκ μέρους της Κυβερνήσεως θα απαντήσει ο Αναπληρωτής Υπουργός κ. Παντελής Οικονόμου.
Το λόγο έχει ο ερωτών συνάδελφος κ. Βασίλειος Κεγκέρογλου, Βουλευτής Ηρακλείου, προκειμένου να αναπτύξει την επίκαιρη ερώτησή του.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56653"," Ευχαριστώ, κύριε Πρόεδρε.
Η ερώτηση ήρθε ως επίκαιρη, γιατί δεν αφορά ένα απλό θέμα. Παρ’ ότι αυτό το θέμα φαίνεται να είναι τοπικό, όπως το κλείσιμο διοικητικών υπηρεσιών, δεν είναι έτσι. Και το λέω αυτό, γιατί στη συγκεκριμένη περιοχή, έχει υπάρξει διακοπή λειτουργίας άλλων υπηρεσιών, αλλά υπάρχει η εναλλακτική λύση της εξυπηρέτησης των πολιτών σε κοντινές αποστάσεις. 
Για το Τελωνείο Τυμπακίου, όμως, το ζήτημα είναι πάρα πολύ μεγάλο, γιατί σήμερα εξυπηρετεί ουσιαστικά το νότιο τμήμα δύο νομών, του Νομού Ηρακλείου και του Νομού Ρεθύμνης και περιοχές που έχουν μεγάλη δραστηριότητα στην αλιεία με τα αντίστοιχα αλιευτικά σκάφη, στον τουρισμό με τα αντίστοιχα τουριστικά σκάφη, ενώ υπάρχει μεγάλος αριθμός επιχειρήσεων που έχουν ανάγκη το τελωνείο, όπως είναι οι φούρνοι που κάνουν χρήση πετρελαίου. 
Όμως είναι και μία σειρά από δραστηριότητες, που για να εξυπηρετηθούν, σε περίπτωση που υπάρξει αναστολή λειτουργίας ή κλείσιμο του τελωνείου, θα πρέπει να μεταφερθούν στο Ηράκλειο. Επειδή πραγματικά, η πρόσβαση από το νότο διά της θάλασσας, έχει μία διέξοδο σήμερα, μόνο το Τελωνείο Τυμπακίου, δεν μπορεί οι εισαγωγές ψαριών, παραδείγματος χάριν, που σήμερα γίνονται από το Τυμπάκι, να γίνουν από το Ηράκλειο ή από άλλο τελωνείο που βρίσκεται πολύ μακριά.
Συνεπώς το αίτημα είναι, το Υπουργείο να δει τα οικονομικά στοιχεία. Έχει ένα πολύ χαμηλό ενοίκιο το κτήριο, έχει χαμηλό κόστος λειτουργίας και επειδή υπάρχει η ανάγκη για τη λειτουργία του, θα αναγκάζεται το Υπουργείο, στέλνοντας υπαλλήλους με εκτός έδρας και με επιπλέον κόστος, να πληρώνει περισσότερα. Γι’ αυτό τονίζω στην ερώτησή μου ότι, εάν δεν λειτουργεί μόνιμα μια υπηρεσία τού Τελωνείου στο Τυμπάκι, το κόστος θα είναι μεγαλύτερο και τα προβλήματα περισσότερα.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"56654"," Ευχαριστούμε τον κ. Κεγκέρογλου.
Παρακαλείται ο Αναπληρωτής Υπουργός Οικονομικών κ. Παντελής Οικονόμου να λάβει το λόγο, προκειμένου να απαντήσει στον ερωτώντα συνάδελφο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56655"," Ευχαριστώ, κύριε Πρόεδρε.
Κύριε συνάδελφε, σας ευχαριστώ για την εύλογη επίκαιρη ερώτησή σας, διότι πράγματι υπάρχει μία ανησυχία για σημεία που δεν θα έλεγα ότι κλείνουν. Χρησιμοποιήσατε το ρήμα «κλείνουν» σε σημεία όπου γίνεται αναδιάρθρωση υπηρεσιών. Θα σας εξηγήσω, γιατί δεν είναι σωστό, για εμένα, να χρησιμοποιείτε το ρήμα «κλείνω». Ανησυχείτε για τις ενδεχόμενες συνέπειες στην εξυπηρέτηση του κοινού. 
Πρώτα-πρώτα, να βάλουμε τα πράγματα στη θέση τους. Κλείσιμο με την έννοια που λέτε, δεν πρόκειται να συμβεί, υπό την έννοια ότι οι υπηρεσίες που παρέχει σήμερα το Τελωνείο Τυμπακίου, θα συνεχίσουν να παρέχονται κανονικά.","ΠΑΝΤΕΛΗΣ ΟΙΚΟΝΟΜΟΥ",379
"56656"," Από ποιους;","ΕΛΕΥΘΕΡΙΟΣ ΑΥΓΕΝΑΚΗΣ",43
"56657"," Κύριε συνάδελφε, άλλη ερώτηση έχετε κάνει. Φαντάζεστε να σταματήσω την απάντηση προς το συνάδελφο και να απαντήσω στη δική σας;","ΠΑΝΤΕΛΗΣ ΟΙΚΟΝΟΜΟΥ",379
"56658"," Κύριε Αυγενάκη, μη διακόπτετε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56659"," Κύριε Πρόεδρε, με συγχωρείτε, αλλά το θέμα αφορά την περιοχή μου.","ΕΛΕΥΘΕΡΙΟΣ ΑΥΓΕΝΑΚΗΣ",43
"56660"," Συνεπώς να σας πληροφορήσω πως σε ό,τι αφορά ένα μεγάλο κομμάτι εργασιών του Τελωνείου Τυμπακίου, που έχει να κάνει με τον έλεγχο φορολογικής αποθήκης καυσίμων, αυτή η φορολογική αποθήκη θα ενταχθεί στο σύστημα εισροών-εκροών. Μετά τα πρατήρια, τα οποία θα τελειώσουν μέσα στο 2012, επίσης μέσα στο 2012 θα γίνει η επέκταση του συστήματος σε διυλιστήρια και αποθήκες. Κατά συνέπεια, δεν θα υπάρχει ανάγκη παρουσίας κλιμακίου τελωνειακών για τη συγκεκριμένη δράση. 
Επίσης να σας πω και κάτι άλλο. Εκτός έδρας για τους τελωνειακούς δεν υπάρχουν. Και επίσης είναι τόσο χαμηλό το κόστος πράγματι, όπως σωστά επισημάνατε, που δεν είναι δημοσιονομικό το θέμα. Νομίζω όμως ότι πρέπει κάποια στιγμή να αντιμετωπίζουμε κάπως αλλιώς τη Δημόσια Διοίκηση. Η Δημόσια Διοίκηση δεν είναι παραγωγός κόστους, λόγω της μισθοδοσίας και της κάλυψης των συντάξεων όσων αποχωρούν απ’ αυτήν. Είναι παραγωγός υπηρεσιών και συνεπώς, το πρώτο που πρέπει να εξετάζουμε, είναι ποια είναι η παραγωγικότητα του κάθε εργαζόμενου και της υπηρεσίας στο σύνολο της. 
Συνεπώς, οι εργαζόμενοι εις το Τελωνείον Τυμπακίου, όπως λειτουργούσε μέχρι σήμερα, είναι καλύτερο να παραμείνουν και να απασχολούνται δύο, δώδεκα, είκοσι δύο, τριάντα ώρες την εβδομάδα ή να είναι εγκατεστημένοι κάπου αλλού και να εργάζονται περισσότερο; Αυτό είμαι διατεθειμένος, βεβαίως, να το συζητήσω και δεσμεύομαι από τώρα, αν πράγματι μου αποδείξετε ότι θα είναι παραγωγικότερος ο χρόνος τους, αν παραμείνουν στο Τυμπάκι, τότε πολύ ευχαρίστως να παραμείνουν. Η εκτίμησή μας –η υπηρεσιακή εκτίμηση, για να είμαι ακριβέστερος- είναι διαφορετική, αλλά παρόλα αυτά, να το συζητήσουμε.
Κοντολογίς, δεν υπάρχει καμμία υπηρεσία από αυτές που παρέχονται σήμερα, η οποία να μη συνεχίσει να παρέχεται και σας μίλησα και για κάτι πολύ συγκεκριμένο.
Δεύτερον, η εκτίμηση μας είναι ότι η παραγωγικότητα των συγκεκριμένων υπαλλήλων που απασχολούνται σήμερα εις το Τελωνείον Τυμπακίου, θα αυξηθεί με τη μετακίνησή τους. Παρ’όλα αυτά είμαι ανοιχτός να ακούσω πρόσθετη επιχειρηματολογία εκ μέρους σας και για συζήτηση, ούτως ώστε να βελτιώσουμε κάποια αδυναμία, αν διαπιστωθεί ότι υπάρχει.
Ευχαριστώ.","ΠΑΝΤΕΛΗΣ ΟΙΚΟΝΟΜΟΥ",379
"56661"," Παρακαλείται ο  ερωτών συνάδελφος κ. Βασίλειος Κεγκέρογλου  να λάβει το λόγο για δευτερολογία.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56662"," Να διευρύνω, κύριε Υπουργέ, τη σκέψη σας σε σχέση με το ρόλο της δημόσιας υπηρεσίας. Η δημόσια υπηρεσία, ασφαλώς και δεν έχει ως μόνο στόχο τη δημοσιονομική προσαρμογή, με βάση την αναδιάρθρωση η οποία προτείνεται σε πολλούς τομείς. Η δημόσια υπηρεσία πρέπει να κριθεί από το συνολικό έργο που παράγει, όχι μόνο ως προς τη στιγμιαία εξυπηρέτηση του πολίτη, αλλά και τη συνέργεια στη συνολική ανάπτυξη. Και επειδή ερωτήσατε, θα πρέπει να σας δώσω ορισμένα στοιχεία. Αν οι διακόσιοι, παραδείγματος χάριν, αλιείς αναγκάζονται να πάνε στο Ηράκλειο, που δεν θα πήγαιναν, για να θεωρήσουν τα βιβλιάρια ή όλοι όσοι θέλουν να προμηθευτούν πετρέλαιο που χρειάζεται το τελωνείο -και θα δούμε και πότε θα εφαρμοστούν τα συστήματα αυτά- τότε η έλλειψη της υπηρεσίας είναι εντελώς αντιπαραγωγική και δημιουργεί προσκόμματα στην ανάπτυξη. Δεν θα υπολογίζουμε στενά το κόστος μόνο για τη λειτουργία τής υπηρεσίας –σαφώς- αλλά θα πρέπει να δούμε και τι θετικά αποτελέσματα μπορεί να φέρει στον τόπο. Εμείς αυτό που ζητάμε, ανεξάρτητα πώς θα ονομάζεται Α΄ τάξη, Β΄ τάξη, Γ΄ τάξη ή δεν ξέρω πώς -είναι, να συνεχίσει η μόνιμη παρουσία των δύο υπαλλήλων στο Τυμπάκι. Δεν είναι, κατά την άποψη μου, ακριβές αυτό που είπατε, ότι αν γίνει απόσπαση ενός υπαλλήλου για ένα ή δύο μήνες δεν πληρώνεται επιπλέον. Δεν ξέρω αν ονομάζεται εκτός έδρας. 
Τούτη την ώρα, λοιπόν, όπως σας έχω ενημερώσει και με το έγγραφο, ο σταθμός εφοδιασμού καυσίμων των πλοίων, ο οποίος είναι δέκα-δεκαπέντε χιλιόμετρα από αυτό το χώρο, εξυπηρετείται με αποσπασμένους υπαλλήλους από το Ηράκλειο που είναι μόνιμα εκεί, ανά ένα μήνα, ανά δύο μήνες κ.λπ.. Αυτοί, λοιπόν, έχουν ένα κόστος. Αυτό που σας ζητάω εγώ και σας το ζητούν όλοι οι Βουλευτές Ηρακλείου, Ρεθύμνου, ανεξαρτήτως κόμματος, είναι να παραμείνει η παρουσία του τελωνείου εκεί, προκειμένου να υπάρχει εξυπηρέτηση των αναγκών και να μην το αφήσετε στην ευχέρεια του διευθυντή, διότι ο διευθυντής πήρε εξουσία –ο  κάθε διευθυντής, αλλά αναφέρομαι και στον προηγούμενο, σ’ αυτό που σας έθεσε ο κ. Αυγενάκης- και λέει, «εγώ κρίνω ότι αυτό πρέπει να γίνει ή το άλλο». Άλλη είναι η δουλειά των διευθυντών. Να έχουν αποτελεσματικό έργο και να προχωρούν τα θέματα που τους ανατίθενται.
 
Θέλω, λοιπόν, μία απάντηση και πιστεύω ότι θα είναι ξεκάθαρη, όπως είστε ξεκάθαρος πάντα, κύριε Υπουργέ, για την παρουσία του τελωνείου στο Τυμπάκι, για την εξυπηρέτηση της νότιας Κρήτης.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"56663"," Ευχαριστούμε τον κ. Κεγκέρογλου.
Παρακαλείται ο κ. Παντελής Οικονόμου, Αναπληρωτής Υπουργός Οικονομικών, να λάβει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56664"," Ευχαριστώ, κύριε Πρόεδρε.
Κύριε συνάδελφε, πρώτα-πρώτα να σας ευχαριστήσω για τις καλές σας κουβέντες, για την επιδαψίλευση θετικών σχολίων για το πρόσωπό μου, ότι είμαι πάντοτε καθαρός και ευθύς. Με αυτήν την καθαρότητα, λοιπόν και την ευθύτητα, την οποία με υποχρεώνετε τουλάχιστον, στην απάντηση αυτή να έχω, μετά από αυτήν την ευγενική σας αναγνώριση, αρχίζω από εκεί που τελείωσα. 
Είμαι ανοιχτός να έρθετε όποτε θέλετε και εσείς και όλοι οι συνάδελφοι όλων των κομμάτων και των δύο νομών, πολύ ευχαρίστως, να μελετήσουμε από κοινού, το θέμα που θέσατε, ως θέμα κόστους ωφέλειας. Δεν έχω καμμία αντίρρηση. Αν πράγματι προκύπτουν τα συμπεράσματα τα οποία υποστηρίζετε, δεν έχω καμμία δυσκολία δι’ απλής αποφάσεως, δεν χρειάζεται κάτι πιο περίπλοκο, να πάρουμε μία διαφορετική απόφαση.
Ερχόμαστε τώρα σε κάτι άλλο. Δεν θέλω να μείνει στην Αίθουσα αυτή η εντύπωση ότι υπάρχει  εκχώρηση εξουσίας, όπως δεν θα έπρεπε να συμβαίνει, προς τη διοικητική μηχανή. Η συγκεκριμένη απόφαση η οποία δεν αφορά ασφαλώς το Τελωνείο Τυμπακίου, αφορά το σύνολο της αναδιάρθρωσης των τελωνείων της χώρας, σας υπενθυμίζω ότι απορρέει από υποχρέωση που προκύπτει από αυτήν εδώ την Αίθουσα, που είναι και τυπικά η πρώτη εξουσία η νομοθετική, που είναι νόμος της χώρας, να εφαρμοσθεί ένα συγκεκριμένο πρόγραμμα αναδιοργάνωσης της φορολογικής και τελωνειακής μηχανής. Στο πλαίσιο αυτό, δόθηκε η εντολή. Ασφαλώς οι υπηρεσίες είναι απολύτως χρήσιμες στη διαχείριση της πληροφόρησης. 
Επίσης είναι πολύ σημαντικό το ότι ως Βουλευτής της συγκεκριμένης εκλογικής περιφέρειας, επισημαίνετε ότι κατά την εκτίμησή σας, η απόφαση, τα στοιχεία τα οποία εστάλησαν στην υπηρεσία, δεν ήταν σωστά. Πολύ ευχαρίστως, σας καλώ, επαναλαμβάνω και όλους τους συναδέλφους, να το επανεκτιμήσουμε. 
Παρ’ όλα αυτά θα ήθελα να πω το εξής. Αντιλαμβάνομαι, γιατί, κάτω από τη συγκεκριμένη οικονομική δυσπραγία η οποία υπάρχει, αισθάνεται ακόμη περισσότερη ανησυχία ο πληθυσμός και στο Τυμπάκι και σε άλλα μέρη, όταν μία δημόσια υπηρεσία «κλείνει» και για λόγους οικονομικούς είναι μία δραστηριότητα η οποία απομακρύνεται και δεύτερον, διότι η απομάκρυνση της παρουσίας του κράτους σε κάθε γωνιά της πατρίδας μας, δημιουργεί μία πρόσθετη ανησυχία. 
Δεν είναι όμως αυτός ο σκοπός της κρατικής μηχανής, δηλαδή να εμπνέει απλώς εμπιστοσύνη διά της παρουσίας. Έχει και αυτήν τη διάσταση. Πρέπει ταυτόχρονα, να αποδίδει και συγκεκριμένα αποτελέσματα, διότι όλοι εμείς οι φορολογούμενοι πληρώνουμε ένα βαρύ κόστος, για να λειτουργεί ο κρατικός μηχανισμός και καλά κάνουμε, διότι πρέπει να λειτουργεί αυτός ο μηχανισμός. Το πώς αυτά τα χρήματα, που είναι λεφτά φορολογουμένων, θα τοποθετούνται κατά τον καλύτερο δυνατό τρόπο, νομίζω ότι πρέπει να είναι και μία πρόνοια την οποία πρέπει να λάβουμε όλοι εδώ. Εξ ου και επαναλαμβάνω για τρίτη φορά -και το εννοώ- ότι είστε ευπρόσδεκτος να μελετήσουμε και αν αποδειχθεί ότι είναι σωστά τα όσα επικαλείσθε, να αναθεωρήσουμε τη συγκεκριμένη απόφαση όποτε θέλετε. 
Σας ευχαριστώ.","ΠΑΝΤΕΛΗΣ ΟΙΚΟΝΟΜΟΥ",379
"56665"," Ευχαριστούμε τον κ. Παντελή Οικονόμου.
Επόμενη είναι η τέταρτη με αριθμό 399/17-1-2012 επίκαιρη ερώτηση δεύτερου κύκλου του Ανεξάρτητου Βουλευτή κ. Ελευθερίου Αυγενάκη προς τον Υπουργό Οικονομικών, σχετικά με την ανάγκη κατάργησης του έκτακτου ειδικού τέλους ακινήτων που εισπράττεται μέσω της ΔΕΗ.
Στην επίκαιρη ερώτηση, εκ μέρους του Υπουργείου Οικονομικών θα απαντήσει ο Αναπληρωτής Υπουργός, κ. Παντελής Οικονόμου.
Το λόγο έχει ο ερωτών συνάδελφος, κ. Ελευθέριος Αυγενάκης, Βουλευτής Ηρακλείου, προκειμένου να αναπτύξει προφορικά την επίκαιρη ερώτησή του.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56666"," Ευχαριστώ πολύ, κύριε Πρόεδρε.
Μία κουβέντα μόνο σχετικά με την προηγούμενη επίκαιρη ερώτηση που έκανε ο αγαπητός συνάδελφος, κ. Κεγκέρογλου.
Κύριε Υπουργέ, σχετικά με το Τελωνείο Τυμπακίου, έχετε δεχθεί ερωτήσεις και από τη Δημοκρατική Συμμαχία. Τα στοιχεία τα οποία επικαλέστηκε, είναι απολύτως ακριβή. Επειδή είχαμε πραγματοποιήσει προηγούμενη σύσκεψη για θέματα της ευρύτερης περιοχής της Μεσαράς και ιδιαίτερα του Δήμου Φαιστού, σας κάνω γνωστό ότι αυτά που είχαμε συμφωνήσει, δεν λειτούργησαν τελικά. Αυτά που είχατε δεσμευθεί στη σύσκεψη ενώπιον δημάρχου, Βουλευτών κ.λπ., δεν ίσχυσαν. 
Παρακαλώ πολύ, λοιπόν, να ζητήσετε από τους υπηρεσιακούς σας παράγοντες να σας ενημερώσουν σχετικά με την ακρίβεια των στοιχείων που σας έχουν δώσει και να επανεξετάσετε, ανεξαρτήτως της δικής μας παρουσίας ή όχι -είμαστε διαθέσιμοι ανά πάσα ώρα και στιγμή- διότι φοβούμαι πως δεν είστε καλά ενημερωμένος, εξαιτίας των υπηρεσιακών σας παραγόντων και όχι επειδή εσείς ο ίδιος δεν το επιθυμείτε.
Μπαίνω στο θέμα της επίκαιρης ερώτησης που έχω καταθέσει.
Αν και αντιλαμβανόμαστε πλήρως την ανάγκη να εισρέουν χρήματα στα άδεια ταμεία του κράτους, δεν είναι δυνατόν να ζητάμε από τους πολίτες να καλύψουν τις αδυναμίες του δικού σας οικονομικού επιτελείου. Οι λανθασμένοι υπολογισμοί σας και η ανικανότητα είσπραξης οφειλών προς το κράτος, δεν δικαιολογούν επ’ ουδενί, αυτήν την ακατάσχετη φοροεπιδρομή στην οποία έχει προβεί τον τελευταίο χρόνο και μάλιστα, όταν αποδεδειγμένα πλήττονται οι ίδιοι και οι ίδιοι φορολογούμενοι. 
Να σας θυμίσω, κύριε Υπουργέ, ότι εσείς ο ίδιος αλλά και ο κ. Βενιζέλος, πολύ πρόσφατα, είχατε χαρακτηρίσει λανθασμένη την πρακτική να επιβάλλονται επιπλέον, φόροι στα ήδη φορολογημένα ακίνητα και μάλιστα, μέσω των λογαριασμών της ΔΕΗ. Και εσείς ο ίδιος το είχατε πει και μάλιστα σε συνέντευξή σας στα Μέσα Ενημέρωσης. 
Το έκτακτο ειδικό τέλος ακινήτων που εισπράττεται μέσω της ΔΕΗ, αποτελεί για τη Δημοκρατική Συμμαχία ένα εντελώς άδικο, οριζόντιο και ισοπεδωτικό οικονομικό μέτρο, ειδικά, όταν οι πολίτες πλήρωσαν και συνεχίζουν να πληρώνουν κάθε χρόνο, φόρους για την ακίνητη περιουσία. Ήδη, εξαιτίας της παρατεταμένης ύφεσης αλλά και της εξάντλησης της φοροδοτικής ικανότητας του λαού, μεγάλο μέρος των νοικοκυριών δεν μπορεί να πληρώσει. 
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΓΡΗΓΟΡΙΟΣ ΝΙΩΤΗΣ )
Ήδη, κύριε Υπουργέ, τριάντα χιλιάδες νοικοκυριά είναι αντιμέτωπα μέσα στο καταχείμωνο, με τη διακοπή ηλεκτροδότησης. Πριν μερικές μέρες, αρκετοί απεγνωσμένοι πολίτες του Ηρακλείου έκαναν κατάληψη στο υποκατάστημα της ΔΕΗ στο Τσαλικάκι. 
Επισημαίνεται ότι το χαράτσι της ΔΕΗ αποτελεί εξοντωτικό φόρο, που δεν συνδέεται ούτε με το εισόδημα ούτε με τον πλούτο και αποτελεί κυριολεκτικά κεφαλικό φόρο ακινήτου. Το γεγονός ότι μεγάλο μέρος των ελληνικών νοικοκυριών δεν μπορεί να πληρώσει τα τιμολόγια της ΔΕΗ, εκφράζεται ήδη με τις σφοδρές αντιδράσεις της κοινωνίας, που υπάρχουν σε όλα τα επίπεδα. Μάλιστα, η ΔΕΗ έχει εκδώσει ήδη, τριάντα χιλιάδες εντολές διακοπής της ηλεκτροδότησης, που αποδεικνύουν τη δραματική, πλέον, κατάσταση στην οποία έχουν περιέλθει αρκετά νοικοκυριά που ζουν στα όρια της φτώχειας.
Η Δημοκρατική Συμμαχία πρότεινε εξαρχής αντί για το χαράτσι της ΔΕΗ, να ληφθούν συγκεκριμένα δημοσιονομικά μέτρα, για τα οποία βεβαίως, είχαμε καταθέσει ολοκληρωμένη πρόταση, τότε, στην περίοδο συζήτησης για το μεσοπρόθεσμο. 
Σας καλώ, κύριε Υπουργέ, κι εσάς και το οικονομικό επιτελείο, να εξετάσετε την πρόταση της Δημοκρατικής Συμμαχίας για την πλήρη κατάργηση του έκτακτου ειδικού φόρου ακινήτων μέσω ΔΕΗ και να αφουγκραστείτε επιτέλους, την κοινωνία των πολιτών, που, ενώ ήδη έχουν δει το εισόδημά τους να συρρικνώνεται, δραματικά, θα έλεγα, ακούν με απόγνωση τις απειλές για διακοπή του ηλεκτρικού ρεύματος, ενός -για να χρησιμοποιήσω πάλι ένα δικό σας όρο- θεμελιώδους κοινωνικού αγαθού και μάλιστα, εν μέσω χειμερινής περιόδου.
(Στο σημείο αυτό κτυπάει το κουδούνι λήξης χρόνου ομιλίας του κυρίου Βουλευτή)
Κλείνω, κύριε Πρόεδρε.
Πρέπει να λάβετε ισοδύναμα δημοσιονομικά μέτρα, καθώς το έκτακτο ειδικό τέλος είναι άδικο, είναι ισοπεδωτικό και ενισχύει το αίσθημα της άνισης κατανομής της κοινωνικής δικαιοσύνης. Δεν είναι μια ανεδαφική πρόταση, αλλά μια ορθολογιστική και κοινωνικά δίκαιη πρωτοβουλία. Παρακαλώ πάρτε την άμεσα.","ΕΛΕΥΘΕΡΙΟΣ ΑΥΓΕΝΑΚΗΣ",43
"56667"," Ο κ. Παντελής Οικονόμου, Αναπληρωτής Υπουργός Οικονομικών, έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56668"," Ευχαριστώ, κύριε Πρόεδρε, κι εσάς, κύριε συνάδελφε, για την επίκαιρη ερώτηση.
Θα χρησιμοποιήσω την ευκαιρία να κάνω ορισμένες αναφορές γενικότερου κοινωνικού ενδιαφέροντος για το συγκεκριμένο τέλος. 
Πρώτον, σε κανένα νοικοκυριό δεν πρόκειται να κοπεί το ηλεκτρικό. Και αυτό δεν είναι εξαγγελία, αλλά αυτό προβλέπεται ασφαλώς και από τις διατάξεις του νόμου, αλλά και από πρόσθετη ερμηνευτική εγκύκλιο, η οποία έχει κυκλοφορήσει. Θα σας παρακαλέσω, αν επισημάνετε ότι υπάρχει νοικοκυριό στο οποίο κόπηκε το ηλεκτρικό, να μου πείτε ποιο είναι συγκεκριμένα. Γιατί οι εντολές οι οποίες υπάρχουν….","ΠΑΝΤΕΛΗΣ ΟΙΚΟΝΟΜΟΥ",379
"56669"," Μα, κύριε Υπουργέ…","ΕΛΕΥΘΕΡΙΟΣ ΑΥΓΕΝΑΚΗΣ",43
"56670"," Με συγχωρείτε, βιάζεστε και δεν ακούτε.
Η εντολή η οποία έχει δοθεί στη ΔΕΗ, είναι λόγω αδυναμίας καταβολής του τέλους, να μην υπάρξει καμμία διακοπή σε νοικοκυριό. 
Δεύτερον, με τη συγκεκριμένη εγκύκλιο, υπάρχει συγκεκριμένος τρόπος που οι οικονομικά αδύναμοι να καταβάλουν το συγκεκριμένο τέλος, προστρέχουν στην εφορία και κάνουν αίτηση μη διακοπής και μέχρι να συζητηθεί αυτή, δεν πρόκειται να γίνει καμμία διακοπή. Άρα υπάρχει πολλαπλή διασφάλιση της μη διακοπής.
Τρίτον, ακόμα και σε απόφαση του διευθυντή της ΔΟΥ να γίνει διακοπή, υπάρχει δικαίωμα ένστασης. Κατά συνέπεια, πού είδατε ότι γίνονται αυτές οι διακοπές σε νοικοκυριά; Αυτό το οποίο έχει συμβεί και έχει υποπέσει στην αντίληψή μου, είναι το εξής. Υπάρχουν μεγαλοοφειλέτες προς τη ΔΕΗ, οι οποίοι είναι κυρίως επιχειρήσεις, οι οποίες προφασίζονται ότι έχει προστεθεί το τέλος στο λογαριασμό και γι’ αυτό δεν πληρώνουν. Είναι μεγαλοοφειλέτες από προηγούμενους λογαριασμούς. Για την αδυναμία καταβολής του λογαριασμού, ο οποίος ήρθε το Νοέμβριο και περιέχει το τέλος, δεν έχει γίνει ούτε μία διακοπή σε νοικοκυριό και δεν πρόκειται να γίνει. Αυτό το λέω, για να καθησυχάζονται και οι συμπολίτες μας που μας ακούνε.
Επίσης πράγματι, δημιουργήθηκε ένα δεύτερο πρόβλημα, το οποίο είναι ότι, επειδή το τέλος αυτό καταβάλλεται σε δόσεις, θεωρείται ότι δεν έχει εξοφληθεί, όταν έχει πληρωθεί η πρώτη δόση και στο μεσοδιάστημα, υπάρχει μία δυσκολία μετακίνησης του καταναλωτή από προμηθευτή ενέργειας σε έναν άλλον προμηθευτή ενέργειας, που είναι ένας από τους σκοπούς της επονομαζόμενης απελευθέρωσης της αγοράς. Και γι’ αυτό έχει δοθεί εντολή και στις δικές μου υπηρεσίες να συνεργαστούν με τη ΔΕΗ και εντός της εβδομάδος, να λυθεί, ώστε οποιοσδήποτε θέλει για οποιονδήποτε λόγο να μετακινηθεί από πάροχο σε πάροχο, να μπορεί να το κάνει, χωρίς να υπάρχει το εμπόδιο ότι οφείλει μία δόση. Αυτά σε ό,τι αφορά την πραγματικότητα.
Σε ό,τι αφορά το ίδιο το τέλος, άκουσα με προσοχή την υιοθέτηση εκ μέρους σας, χαρακτηρισμών για το τέλος, οι οποίοι κυκλοφόρησαν στην αρχή, σε Μέσα Ενημέρωσης, δηλαδή «χαράτσι», «άδικος φόρος» κ.λπ.. Επ’ αυτών στη δευτερολογία μου, γιατί δεν θέλω να κάνω κατάχρηση του χρόνου, θα μιλήσω πολύ περισσότερο.
ΠΡΟΕΔΡEΥΩΝ (Γρηγόριος Νιώτης): Το λόγο έχει ο Ανεξάρτητος Βουλευτής Ηρακλείου, κ. Ελευθέριος Αυγενάκης, να αναπτύξει την ερώτησή του.","ΠΑΝΤΕΛΗΣ ΟΙΚΟΝΟΜΟΥ",379
"56671"," Κύριε Υπουργέ, σας ζητώ ευθέως να καταργήσετε το χαράτσι της ΔΕΗ, έτσι ξεκάθαρα και έντιμα. Και όλα αυτά που μας λέτε ότι δεν έχει κοπεί σε κανένα νοικοκυριό το ρεύμα, είναι λάθος. Ή είστε ανενημέρωτος ή αυτήν τη στιγμή, θέλετε να δώσετε λάθος πληροφορίες. Δεν ισχύει αυτό που λέτε, Υπουργέ μου. 
Συμπληρωματικά της πρωτολογίας μου, θα μου επιτρέψετε να θέσω συγκεκριμένα ερωτήματα και παρακαλώ απαντήστε μου. Τα έχει θίξει όχι κάποιος άσχετος ή ο οποιοσδήποτε, αλλά ο Συνήγορος του Πολίτη, περιμένοντας να πάρετε ξεκάθαρη θέση επ’ αυτού.
Κύριε Υπουργέ, κατ’ αρχάς, προτίθεστε να προβλέψετε διαδικασία διόρθωσης των σφαλμάτων στον υπολογισμό του τέλους, στην περίπτωση που ο υπολογισμός έγινε με βάση εσφαλμένη τιμή ζώνης και πλασματικών τετραγωνικών; 
Δεύτερον, θα επανεξετάσετε την επιβολή του τέλους σε εργοταξιακές παροχές, εφόσον δεν πρόκειται για δομημένες επιφάνειες; 
Τρίτον, υπάρχει η βούληση να επεκταθεί η απαλλαγή από το τέλος σε άτομα που αποδεδειγμένα αδυνατούν να καταβάλουν τέλος με βάση το προσωπικό τους εισόδημα και την οικογενειακή τους κατάσταση; 
Τέταρτον, και τέλος, προτίθεστε να μελετήσετε την επέκταση της επιβολής του τέλους με μειωμένο συντελεστή υπό προϋποθέσεις σε άτομα με κάθε είδους βαριά αναπηρία;
Κύριε Υπουργέ, σας είπα στην αρχή -και το επαναλαμβάνω και τώρα- ότι τριάντα χιλιάδες νοικοκυριά είναι ήδη αντιμέτωπα με τη διακοπή του ρεύματος και σε πολλά άλλα έχει ήδη διακοπεί. Δεν σας συγκινούν, αλήθεια, οι άνεργοι, κύριε Υπουργέ, που αυξάνονται δραματικά και φτάνουν ήδη στο 20%  με 25% των συμπολιτών μας, τα λουκέτα στις επιχειρήσεις και η μεγάλη μείωση στο εισόδημα της μέσης ελληνικής οικογένειας; Και είστε έτοιμοι να στερήσετε από τους συμπολίτες μας το κοινωνικό αγαθό που λέγεται «ηλεκτρικό ρεύμα»;
Πραγματικά εκπλήσσομαι, κύριε Υπουργέ, και μαζί μου εκπλήσσονται και όλοι οι Έλληνες που παρακολουθούν αυτήν την ώρα τη συζήτηση, από την απίστευτη προχειρότητα με την οποία σχολιάζετε και επιβάλλετε τελικά ένα φοροεισπρακτικό μέτρο, που βεβαίως είναι χαράτσι. Στην προσπάθειά σας να καλύψετε την ολιγωρία του οικονομικού επιτελείου ή την ανικανότητα να εφαρμόσει τα μέτρα εξυγίανσης, που έχουν ήδη συμφωνηθεί με τους εταίρους μας, ανακοινώνετε και εφαρμόζετε χαράτσια που στερούνται κάθε είδους λογικής, αλλά και κοινωνικής ηθικής. Το έκτακτο τέλος ακίνητης περιουσίας που εισπράττεται μέσω της ΔΕΗ, ξεπερνά κάθε φαντασία. Χωρίς να υπολογίσετε απλούς φορολογικούς κανόνες, όπως το εισόδημα, επενδύετε σε ένα κεφαλικό φόρο και μάλιστα για περιουσιακά στοιχεία πολιτών που ήδη έχουν φορολογηθεί πολλαπλώς.
Τι να πούμε για τον ελλιπέστατο σχεδιασμό αυτού της δικής σας επινόησης χαρατσίου;
Αναγκαστήκατε κατόπιν εορτής, κύριε Υπουργέ -και αυτό οφείλετε να το παραδεχθείτε- να προβείτε σε νομοτεχνικές βελτιώσεις που αφορούν τις ευπαθείς ομάδες πληθυσμού, χωρίς να το κάνετε και αυτό σωστά. Αυτή είναι η κοινωνική πολιτική που πρεσβεύετε, ως Υπουργείο Οικονομικών;
Για να ανοίξουμε, λοιπόν, το θέμα, σας ζητώ ξεκάθαρα να καταργήσετε άμεσα το χαράτσι και βεβαίως, παρακαλώ, κύριε Υπουργέ, να απαντήσετε -αλλά να απαντήσετε- στα τέσσερα ερωτήματα τα οποία σας έθεσα επιπλέον.
Ευχαριστώ πολύ.","ΕΛΕΥΘΕΡΙΟΣ ΑΥΓΕΝΑΚΗΣ",43
"56672"," Ο κύριος Υπουργός έχει το λόγο επί της δευτερολογίας.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56673"," Κύριοι συνάδελφοι, αποφασιστικότητα στο ύφος δεν είναι απόδειξη ορθότητας των ισχυρισμών.
Πρώτα-πρώτα, πώς ζητάτε να καταργηθεί ένας νόμος; Το τέλος προβλέπεται διά νόμου. Με συγχωρείτε, αλλά είναι ένα έκτακτο τέλος διετούς διάρκειας για το οποίο, εν συνεχεία, έχουμε διευκρινίσει ότι θα ενσωματωθεί στο εθνικό φορολογικό σύστημα, προφανώς διότι υπάρχουν και άλλοι φόροι στο ακίνητο. Και εγώ αυτό έχω πει, όχι αυτό που είπατε εσείς ότι έχω πει. Έχω πει αυτό, ότι υπάρχουν και άλλοι φόροι και πρέπει να υπάρχει μια δικαιότερη φορολογική μεταχείριση του ακινήτου.
Αν θέλετε, να σας πω και κάτι άλλο; Κάθε άλλο παρά κεφαλικός φόρος είναι. Δεν μπαίνει σε κεφάλι, αλλά μπαίνει σε ηλεκτροδοτούμενα τετραγωνικά μέτρα. Χαράτσι είναι ο κεφαλικός φόρος, δηλαδή, σε κάθε Έλληνα βάζουμε 5 ευρώ. Αυτός είναι ο κεφαλικός φόρος, το χαράτσι. Τώρα, αν το λένε διάφοροι σε κανάλια έτσι, είναι δικαίωμά τους, αλλά δεν είναι.
Αντιθέτως είναι ο πιο αναλογικός και δίκαιος φόρος, γιατί; Διότι μπαίνει με κριτήριο την παλαιότητα του ακινήτου. Έτσι είναι ακριβέστατα και ακούστε. Με όση υπομονή άκουσα τις ανακρίβειες που είπατε, ακούστε τα ακριβή που σας λέω με την ίδια υπομονή, τουλάχιστον. Μπαίνει με βάση τα τετραγωνικά, την παλαιότητα και ο σχεδιασμός είναι να προβλεφθούν και οι χρήσεις του ακινήτου -γιατί αυτό πράγματι δεν προβλέπεται, είναι μια ατέλεια και πρέπει να προβλεφθεί, δηλαδή, δεν μπορεί να φορολογείται το ίδιο ένα υπόγειο και ένα ρετιρέ- όπως και οι διάφορες τιμές ζώνης.
Επίσης, θα έχετε καταλάβει ότι δημοτικά τέλη και άλλα τέλη εισπράττονται μέσω των λογαριασμών της ΔΕΗ. Δεν είναι το πρώτο τέλος που εισπράττεται με αυτόματο τρόπο -και το ανακαλύψατε τώρα και εσείς και ο Συνήγορος του Πολίτη, τον οποίον επικαλείστε- διότι οι λογαριασμοί της ΔΕΗ έχουν ξαναχρησιμοποιηθεί επί σειρά ετών για την είσπραξη τελών και εξακολουθούν να χρησιμοποιούνται. Είναι ένας τρόπος να υπάρξει μια πιο ακριβής απεικόνιση των ακινήτων, η οποία δυστυχώς δεν υπήρχε.
Εγώ θα σας πω και κάτι άλλο. Λέτε ισοδύναμα μέτρα, τα οποία όμως δεν τα εκφωνείτε. Όταν λέμε ισοδύναμα μέτρα πρέπει να τα εκφωνούμε. Δηλαδή, «καταργείστε αυτό και βάλτε αυτό». Το «βάλτε αυτό» δεν άκουσα να λέτε, γιατί είναι δυσάρεστο.
Εγώ σας λέω ότι και το δικό σας κόμμα είναι προσκεκλημένο από βδομάδα στη συζήτηση για εθνικό φορολογικό σύστημα που αρχίζει και εκεί ελάτε να πείτε τα ισοδύναμα μέτρα να δούμε ποια είναι.
Θα ήθελα να υπενθυμίσω και κάτι άλλο, ότι ο φόρος μεγάλης ακίνητης περιουσίας δεν έχει εισπραχθεί για το 2010, όπως ακόμα και μέρος του ΕΤΑΚ του 2009 δεν έχει εισπραχθεί, διότι η προηγούμενη κυβέρνηση -για να σας προλάβω και μην ανησυχείτε, θα τα ακούσετε όλα ακριβώς όπως έχουν- αδυνατούσε να οργανώσει τη Γενική Γραμματεία Πληροφοριακών Συστημάτων και να στείλει τα σημειώματα. Γι’ αυτό και για κανέναν άλλο λόγο. Ο προβληματισμός που υπάρχει είναι το συγκεκριμένο έκτακτο τέλος που έχει επιβληθεί για δυο χρόνια και οι φόροι, οι οποίοι προϋπήρχαν και αδυνατούσε η κυβέρνηση την οποία υποστηρίζατε τότε να εισπράξει πώς μπορεί να ενσωματωθούν σε ένα φορολογικό σύστημα, ώστε να είναι μια πιο δίκαιη επιβάρυνση;
Υπάρχουν και άλλες σκέψεις. Υπάρχουν ακίνητα σε χωριά τα οποία ηλεκτροδοτούνται, των οποίων τα τετραγωνικά μπορεί να είναι πολλά, αλλά να είναι φτωχικά. Και αυτά πρέπει ενδεχομένως να έχουν άλλη μεταχείριση.
Ελάτε από Δευτέρα να τα συζητήσουμε. Όμως, πετώντας έναν γενικό χαρακτηρισμό «αυτό είναι χαράτσι» δεν ωφελείται η συζήτηση και στην ουσία, δεν ωφελείται ούτε ο καταναλωτής.
Σε ό,τι δε αφορά την κοινωνική πολιτική και την αδυναμία μας για τους φτωχούς, τους άνεργους, τα άτομα με αναπηρία, εμείς φέραμε όχι απλώς τις αρχικές προβλέψεις του νόμου, αλλά και επιπρόσθετη εγκύκλιο η οποία τα διευκρινίζει όλα αυτά. Επαναλαμβάνω δε την πρόσκλησή μου και πρόκλησή μου ταυτοχρόνως: Φέρτε μου ένα λογαριασμό ανήμπορου…","ΠΑΝΤΕΛΗΣ ΟΙΚΟΝΟΜΟΥ",379
"56674"," Το ξέρω. Θα σας φέρω.","ΕΛΕΥΘΕΡΙΟΣ ΑΥΓΕΝΑΚΗΣ",43
"56675"," Ναι, ναι, αλλά θα δω.","ΠΑΝΤΕΛΗΣ ΟΙΚΟΝΟΜΟΥ",379
"56676"," Θα σας φέρω, κύριε Υπουργέ, από το Ηράκλειο.","ΕΛΕΥΘΕΡΙΟΣ ΑΥΓΕΝΑΚΗΣ",43
"56677"," Βεβαίως, θα φέρετε το λογαριασμό και θα το διακινήσετε και θα πούμε ότι είναι ανήμπορος αυτός ο άνθρωπος και δεν έχει ηλεκτρικό στο σπίτι. Διότι, συν τοις άλλοις και ένας άλλος λόγος που είναι δίκαιο το συγκεκριμένο μέτρο είναι ότι είναι μόνο για ηλεκτροδοτούμενα. Δηλαδή, οι ιδιοκτήτες οι οποίοι έχουν ακίνητα για ενοικίαση, δεν τα κατοικούν και δεν είναι ενοικιασμένα…
(Στο σημείο αυτό κτυπάει το κουδούνι λήξης του χρόνου ομιλίας του κυρίου Υπουργού)
Ένα λεπτό μόνο, κύριε Πρόεδρε, γιατί νομίζω ότι δεν βλάπτεται ο διάλογος.
Έχουν διακόψει οικειοθελώς εδώ και καιρό την παροχή, διότι δεν έχει κανένα νόημα -γιατί να πληρώνουν το τέλος;- και δεν πληρώνουν το τέλος. Αυτό, για να δείτε πόσο χαράτσι είναι το δήθεν χαράτσι που λέτε.
Ως προς το ότι οι υπηρεσίες μου δεν με ακούν, έχω να σας πω το εξής: Θα σας κοινοποιήσω το απόγευμα την εγκύκλιο που έχω στείλει για εφαρμογή της απόφασης, αυτής που είπατε πριν για το Δήμο Φαιστού. Έχω κοινοποιήσει απόφαση για άμεση αποστολή του προσωπικού. Από εκεί και πέρα, επειδή πράγματι σε συγκεκριμένες περιοχές υπάρχει απειθαρχία των διευθυντών των ΔΟΥ, εγώ δεν είμαι με τους διευθυντές των ΔΟΥ. Εγώ είμαι με τον κόσμο που πρέπει να εξυπηρετηθεί. Υπάρχει και άλλη Εγκύκλιος που θα τη βάλω στις θυρίδες όλων των συναδέλφων όλων των κομμάτων και πηγαίνετε να κυνηγήσετε τους διευθυντές των ΔΟΥ εκεί που δεν εφαρμόζουν τις αποφάσεις.
Μη μου λέτε, λοιπόν, ότι δεν ξέρω. Όχι απλώς ξέρω καλά, αλλά ξέρω πάρα πολύ καλά και ενεργώ κιόλας.
Ευχαριστώ.","ΠΑΝΤΕΛΗΣ ΟΙΚΟΝΟΜΟΥ",379
"56678"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα πέντε μαθητές και μαθήτριες και τρεις εκπαιδευτικοί από το 105ο Δημοτικό Σχολείο Αθήνας.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Καλωσορίσατε παιδιά. Παρακολουθείτε τον κοινοβουλευτικό έλεγχο. Οι Βουλευτές ελέγχουν τους Υπουργούς και έχουν τρίλεπτο και οι μεν και οι δε για να τοποθετηθούν.
Ο συνάδελφος Βουλευτής Α’ Πειραιώς του ΠΑΣΟΚ κ. Εμμανουήλ Μπεντενιώτης ζητεί άδεια ολιγοήμερης απουσίας στο εξωτερικό. Η Βουλή εγκρίνει;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56679"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"56680"," Συνεπώς η Βουλή ενέκρινε τη ζητηθείσα άδεια.
Θα συζητηθεί η τώρα τρίτη με αριθμό 402/17-1-2012 επίκαιρη ερώτηση δευτέρου κύκλου του Βουλευτή του Κομμουνιστικού Κόμματος Ελλάδας κ. Απόστολου Νάνου προς τον Υπουργό Εργασίας και Κοινωνικής Ασφάλισης, σχετικά με την τήρηση των κανόνων υγείας και ασφάλειας στην «Ελληνική Χαλυβουργία» Μαγνησίας.
Στην επίκαιρη ερώτηση του κ. Απόστολου Νάνου θα απαντήσει ο Υφυπουργός Εργασίας και Κοινωνικής Ασφάλισης κ. Ιωάννης Κουτσούκος.
Παρακαλείται ο ερωτών Βουλευτής του Κομμουνιστικού Κόμματος Ελλάδας κ. Απόστολος Νάνος να διατυπώσει επί δίλεπτο την ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56681"," Ευχαριστώ, κύριε Πρόεδρε.
Στην «Ελληνική Χαλυβουργία» στη Μαγνησία, στο Βόλο και στο Βελεστίνο, στα δύο εργοστάσια που υπάρχουν, το 2006 έγινε ένα θανατηφόρο ατύχημα στα ελασματουργεία. Βέβαια και τα προηγούμενα χρόνια έχουν γίνει αρκετά ατυχήματα και, μάλιστα, θανατηφόρα. Από τότε έχουν διενεργηθεί κάποιοι έλεγχοι από την Επιθεώρηση Εργασίας που φυσικά δεν ανταποκρίνονται στις απαιτήσεις ενός εργασιακού χώρου με ιδιαίτερα επιβαρυμένες συνθήκες από πολλές απόψεις.
Αυτή την περίοδο στα εργοστάσια αυτά έχει επιβληθεί καθεστώς εντατικής εργασίας και τρομοκρατίας των εργαζομένων, για να καλύψουν προφανώς και τις ανάγκες σε παραγγελίες λόγω της απεργίας του εργοστασίου στον Ασπρόπυργο.
Σύμφωνα με καταγγελίες των συνδικαλιστών, η Επιθεώρηση Εργασίας δεν έχει τα κατάλληλα μέσα και το κατάλληλο εξειδικευμένο προσωπικό για να πραγματοποιήσει ουσιαστικούς ελέγχους. Επίσης, παρά τις οχλήσεις του Συνδικάτου Μετάλλου Μαγνησίας προς την Επιθεώρηση Εργασίας για να δοθούν οι έγγραφες εκτιμήσεις που προέκυψαν από τους ελέγχους, υπήρξε συστηματική άρνηση και κάτω από αυτές τις συνθήκες, υπάρχουν σοβαροί κίνδυνοι για νέα ατυχήματα.
Θέλουμε να μάθουμε τι μέτρα πρόκειται να πάρει το Υπουργείο σας για την τήρηση των κανόνων υγείας και ασφάλειας των εργαζομένων και την αποφυγή νέων εργατικών ατυχημάτων.","ΑΠΟΣΤΟΛΟΣ ΝΑΝΟΣ",357
"56682"," Παρακαλείται ο Υφυπουργός Εργασίας και Κοινωνικής Ασφάλισης κ. Γιάννης Κουτσούκος να πάρει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56683"," Ευχαριστώ, κύριε Πρόεδρε.
Κύριε συνάδελφε, η χώρα μας έχει ένα ιδιαίτερα σύγχρονο, θα έλεγα, θεσμικό πλαίσιο που διέπει τις συνθήκες υγιεινής και ασφάλειας στην εργασία.
Αυτό το θεσμικό πλαίσιο έχει δύο σκέλη, το σκέλος της πρόληψης, μιας και προβλέπει τους γιατρούς εργασίας και τους τεχνικούς ασφαλείας και το σκέλος της προστασίας, μιας και προβλέπει την εκτίμηση του κινδύνου και τη μέτρηση των αιτιών που λειτουργούν βλαπτικά για την εργασία ή που μπορεί να προκαλέσουν ατυχήματα.
Πάρα πολύ πρόσφατα, με το ν.3850/10, όλο αυτό το πλαίσιο συμπληρώθηκε και ολοκληρώθηκε στον κώδικα των νόμων για την υγιεινή και την ασφάλεια στην εργασία και ήδη βρισκόμαστε στο μέσο μιας τριετούς προσπάθειας για το Εθνικό Στρατηγικό Σχέδιο για την υγιεινή και την ασφάλεια, το οποίο μάλιστα παρουσιάστηκε πριν λίγο καιρό στη Λάρισα, σε μια ημερίδα της υπηρεσίας μας. Έχει παρουσιαστεί και εδώ στη Βουλή, στη Διαρκή Επιτροπή Κοινωνικών Υποθέσεων.
Πέρα από τα μέτρα πρόληψης και προστασίας, η φιλοσοφία του θεσμικού πλαισίου που ισχύει είναι ότι τη βασική ευθύνη, την αποκλειστική ευθύνη την έχει ο εργοδότης για να παίρνει τα μέτρα και της πρόληψης και της προστασίας. Οι υπηρεσίες του Υπουργείου Εργασίας μέσα από το Σώμα Επιθεώρησης Εργασίας ελέγχουν την τήρηση της νομοθεσίας.
Στην προκειμένη περίπτωση, λοιπόν, έχουμε δύο μονάδες που απασχολούν συνολικά τριακόσιους εξήντα εργαζόμενους, το Χαλυβουργείο και το Ελασματουργείο για τα οποία, όπως με έχει ενημερώσει η αρμόδια υπηρεσία –και μπορώ να καταθέσω τα στοιχεία, γιατί είπατε ότι δεν σας ενημερώνει- έχει πραγματοποιήσει την τελευταία πενταετία ογδόντα τέσσερις ελέγχους, έχει εξετάσει μια σειρά εργατικά ατυχήματα και έχει επιβάλει πολύ σημαντικά πρόστιμα, όταν διαπίστωσε ότι η επιχείρηση δεν τηρούσε αυτά που η νομοθεσία επιβάλλει. Έχει δε εξετάσει και τις μετρήσεις που έχουν γίνει για τους κινδύνους που σας ανέφερα νωρίτερα. Τα πρόστιμα που έχουν επιβληθεί είναι στο ύψος των 55.000 ευρώ αθροιστικά και για τις δύο μονάδες.
Σε ό,τι δε αφορά το εργατικό ατύχημα που έγινε το 2006, θέλω να σας πω ότι ο εργοδότης και ο υπεύθυνος έχουν δικαστεί πρωτόδικα σε τρεισήμισι και τρία χρόνια. Άρα η υπηρεσία έχει κάνει τη δουλειά της αποδίδοντας τις ευθύνες και θα συνεχίσει να την κάνει, με δεδομένο ότι έχει και γιατρό εργασίας και τεχνικούς διαφόρων ειδικοτήτων, ο δε προϊστάμενος της αρμόδιας διεύθυνσης είναι και ο ίδιος μεταλλειολόγος-μεταλλουργός και έχει ασχοληθεί ιδιαίτερα με το εργοστάσιο.
Η δική μας εκτίμηση είναι ότι με τη συστηματική δουλειά είχαμε μία σημαντική μείωση των ατυχημάτων που αγγίζει το 50%, δηλαδή ενώ την προηγούμενη περίοδο είχαμε πάνω από πενήντα εργατικά ατυχήματα στις δύο μονάδες, την περίοδο στην οποία αναφέρομαι εγώ με τα στοιχεία, δηλαδή από το 2006 μέχρι τώρα, έχουν μειωθεί στα τριάντα. 
Δεν σημαίνει ότι δεν υπάρχει κίνδυνος, δεν σημαίνει ότι θέλουμε να υπάρχουν ατυχήματα ούτε πολύ περισσότερο ότι δεν αυξάνονται οι κίνδυνοι κάτω από την εντατικοποίηση της εργασίας. Απλώς, θέλω να σας πω ότι οι υπηρεσίες μας έχουν κάνει ό,τι μπορούν.
Όσον αφορά τα ζητήματα δε που αναφέρετε στην ερώτησή σας για το φούρνο και τη λειτουργία του, πρέπει να σας πω ότι η αδειοδότηση του εργοστασίου δεν είναι αντικείμενο της δικής μας υπηρεσίας, αλλά των υπηρεσιών του Υπουργείου Ανάπτυξης, πρώην Βιομηχανίας.
Ευχαριστώ, κύριε Πρόεδρε.","ΓΙΑΝΝΗΣ ΚΟΥΤΣΟΥΚΟΣ",258
"56684"," Το λόγο έχει ο κ. Απόστολος Νάνος για να αναπτύξει την ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56685"," Ευχαριστώ, κύριε Πρόεδρε.
Είναι γεγονός ότι στη Χαλυβουργία, όπως ανέπτυξα και νωρίτερα, έχουν γίνει τα περισσότερα ατυχήματα στη Μαγνησία. Μάλιστα, τα περισσότερα από αυτά τα ατυχήματα ήταν θανατηφόρα. Δεν μιλάω μόνο για πρόσφατη περίοδο, αλλά στη διάρκεια χρόνου. Το χειμώνα που μας πέρασε είχαμε θανατηφόρο ατύχημα και στον Ασπρόπυργο, πάλι στον ίδιο εργοδότη. 
Γι’ αυτά τα ατυχήματα, όπως είπατε και εσείς, η εταιρεία έχει καταδικαστεί με οικονομικά πρόστιμα, τα οποία δεν αξιολογούνται ως ποσά σε σχέση με τις ανθρώπινες ζωές. Οι κυριότεροι λόγοι είναι η εντατικοποίηση της εργασίας και τα ελλιπή μέτρα προστασίας.
Αρκετές φορές βέβαια έχει απασχολήσει και την τοπική κοινωνία του Βόλου αλλά και της περιφέρειας γενικότερα, η μόλυνση του περιβάλλοντος από το συγκεκριμένο εργοστάσιο, που επιδρά τόσο στους εργαζόμενους όσο και σ’ ολόκληρη την περιοχή. Τεράστια κέρδη υπήρχαν όλο αυτό το διάστημα, στα χρόνια που πέρασαν, από την πλευρά του εργοδότη και όσον αφορά αποκλειστικά και μόνο σ’ αυτόν. 
Τώρα μάλιστα, λόγω της κρίσης –το γνωρίζετε βέβαια κι εσείς- της μείωσης της τιμής του σιδήρου και χάριν της ανταγωνιστικότητας κι όχι της μείωσης της παραγγελιών, ο εργοδότης εκβιάζει τους εργαζόμενους με την απειλή της απόλυσης ή του κλεισίματος του εργοστασίου, για να αποδεχθούν να δουλέψουν πεντάωρο ή με εκ περιτροπής εργασία. Βέβαια έχει πάρει την απάντηση και από τους εργαζόμενους του Ασπροπύργου, όπου οι χαλυβουργοί έχουν απεργία πάνω από ογδόντα δύο μέρες και δείχνουν το δρόμο που πρέπει να ακολουθήσει το σύνολο των εργαζομένων για να αποφευχθούν αυτές οι αντιλαϊκές πολιτικές και βέβαια για να χαράξουν και μια άλλη πολιτική προς όφελός τους, με προοπτική. Έχουν γίνει και στο Βόλο δύο εικοσιτετράωρες απεργίες συμπαράστασης στον αγώνα των χαλυβουργών αυτών και για να παρθούν πίσω οι απολύσεις των εξήντα πέντε εργαζομένων. 
Δυστυχώς όμως οι πολιτικές της προηγούμενης κυβέρνησης του ΠΑΣΟΚ όσο και της σημερινής, ενθαρρύνουν τους εργοδότες με πρόσχημα την κρίση να προχωρούν στις ανατροπές των εργασιακών σχέσεων, των συλλογικών συμβάσεων, και να απαιτούν δραστικές μειώσεις των ασφαλιστικών εισφορών. 
Το ρόλο του «λαγού» δυστυχώς έχει αναθέσει ο ΣΕΒ στον Μάνεση, να εφαρμόσει τις πολιτικές αυτές γενικεύοντας στο σύνολο των εργαζομένων της περιοχής. Όμως είναι γεγονός ότι ο  αγώνας που διεξάγεται στη Χαλυβουργία έχει ταράξει τα νερά, γι’ αυτό και ορισμένοι προσπαθούν με δηλώσεις τους να καταθέσουν τα διαπιστευτήριά τους και στον τοπικό ΣΕΒ. Συμμετέχουν στον εκφοβισμό και στην τρομοκράτηση των εργαζομένων κι ενεργοποιούν λογικές κοινωνικού αυτοματισμού. Εξάλλου ο ΣΕΒ, και τοπικά αλλά και πανελλαδικά, έχει αναλάβει και το ρόλο του Κυβερνητικού Εκπροσώπου. 
Όντως είχαν γίνει έλεγχοι στα εργοστάσια του Βόλου –αναφέρατε και το νούμερο- από το τοπικό ΣΕΠΕ, υπό αντίξοες βέβαια συνθήκες, παρά τις τεράστιες ελλείψεις σε προσωπικό και μάλιστα εξειδικευμένο. Το θέμα είναι ότι παρά τις οχλήσεις του Συνδικάτου Μετάλλου της Μαγνησίας προς το ΣΕΠΕ για να δοθούν οι έγγραφες εκτιμήσεις που προέκυψαν από τους ελέγχους, υπάρχει ακόμη και τώρα συστηματική άρνηση. Υπόθεση του συνδικάτου είναι να φροντίζει για την τήρηση των κανόνων υγείας και ασφάλειας των εργαζομένων και την αποφυγή νέων πιθανών ατυχημάτων. Κι ευθύνη βέβαια της Κυβέρνησης είναι να ενισχύσει το τοπικό ΣΕΠΕ στην ανάδειξη των προβλημάτων, για καλύτερες συνθήκες δουλειάς και για να μην υπάρξουν ξανά ανθρώπινα θύματα.","ΑΠΟΣΤΟΛΟΣ ΝΑΝΟΣ",357
"56686"," Το λόγο έχει ο Υφυπουργός Εργασίας και Κοινωνικής Ασφάλισης κ. Κουτσούκος, προκειμένου να δευτερολογήσει.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56687"," Κύριε συνάδελφε, αναφερθήκατε στη μεγάλη απεργία που βρίσκεται σε εξέλιξη στον Ασπρόπυργο. Γι’ αυτό το θέμα είχαμε συζητήσει εδώ στη Βουλή με αφορμή ερώτηση του συναδέλφου του ΚΚΕ κ. Πρωτούλη.","ΓΙΑΝΝΗΣ ΚΟΥΤΣΟΥΚΟΣ",258
"56688"," Και τη Δευτέρα θα υπάρξει και πάλι ερώτηση.","ΑΠΟΣΤΟΛΟΣ ΝΑΝΟΣ",357
"56689"," Θα έχουμε πάλι τη Δευτέρα ερώτηση; Ωραία. 
Αυτή είναι μια πονεμένη ιστορία και πρέπει να σας πω –θα το επαναλάβω και τη Δευτέρα- ότι στην τρίτη ή τέταρτη τριμερή που έγινε με πρωτοβουλία μας, της πολιτικής ηγεσίας, και κράτησε πάνω από τέσσερις ώρες και μετά από συμβιβαστικές προτάσεις που έκανε το Σωματείο των εργαζομένων, η αίσθησή μου είναι ότι θα μπορούσε να είχε επιτευχθεί συμφωνία, να κλείσει αυτό το μέτωπο, το οποίο αναμφίβολα επηρεάζει όσα γίνονται στο Βόλο, γιατί μεταφέρεται εκεί και η κοινωνική και η συνδικαλιστική πίεση και αυτό έχει να κάνει με τη μεταφορά της παραγωγικής δραστηριότητας σ’ αυτό το εργοστάσιο. Γιατί ενώ εκεί ο εργοδότης, όπως είπατε, πέτυχε μία συμφωνία με το σωματείο για μείωση των ωρών απασχόλησης, εντούτοις αυτή η συμφωνία δεν υλοποιείται γιατί αναγκάστηκε να δουλεύει εντατικά για να βγάλει τις παραγγελίες. 
Εγώ εκτιμώ ότι έγιναν λάθη κι από τις δυο πλευρές, που ενδεχομένως θα οδηγήσουν σε μια παρατεταμένη κοινωνική σύγκρουση στον Ασπρόπυργο και ίσως βγάλουν στην ανεργία εκατοντάδες εργαζόμενους, κάτι που είναι  απευκταίο για μας.
Εμείς δεν έχουμε τη δυνατότητα, κύριε συνάδελφε, τους διακόσιους τριάντα χιλιάδες εργαζόμενους που επιδοτούμε να τους κάνουμε ούτε έναν παραπάνω.  Αλλά, δυστυχώς, τέτοιες εξελίξεις μας θλίβουν και δεν έχουμε και εργαλεία να παρέμβουμε. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Σε ό,τι τώρα αφορά το Βόλο, θα σας δώσω τα στοιχεία των ελέγχων, η δε υπηρεσία με έχει διαβεβαιώσει προφορικά και γραπτά ότι είναι στη διάθεση των συνδικαλιστών, είναι σε ανοικτή γραμμή καθημερινά. Είναι δε χαρακτηριστικό ότι και στα δύο εργοστάσια λειτουργούν –από ότι με έχουν ενημερώσει- υποδειγματικά και οι δύο εργασιακές επιτροπές υγιεινής και ασφάλειας, οι οποίες έχουν τη δυνατότητα να συνεργάζονται με την υπηρεσία μας και να ελέγχουν την τήρηση των κανόνων. Το γεγονός δε αυτό που σας είπα ότι σαν αποτέλεσμα αυτών των συστηματικών ελέγχων έχουμε μια μείωση των ατυχημάτων δείχνει ότι γίνεται μια προσπάθεια. Όμως, θέλω να είμαι απόλυτα ειλικρινής μαζί σας. Όταν υπάρχει εντατικοποίηση και κοινωνική οξύτητα, όπως έχει μεταφερθεί αυτή τη στιγμή στο Βόλο, πρέπει να είμαστε πάρα πολύ προσεκτικοί. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Θέλω να επιστήσω και τη δική σας προσοχή, γιατί ξέρω ότι έχετε άμεση σχέση με τους εργαζόμενους στην περιοχή να συνεργαστούμε, για να μην οδηγηθούμε σε άλλα ατυχήματα, σαν αυτό που είπατε. Πρέπει δε να σας πω ότι επίσης, για το εργατικό ατύχημα στη «Χαλυβουργία», εδώ στον Ασπρόπυργο, υπήρξε κατ’ αρχάς καταδίκη, από όσο γνωρίζω. Τώρα, το ίδιο έχει συμβεί και με το ατύχημα που έγινε πριν πάρα  πολλά χρόνια. 
Εγώ, λοιπόν, εκτιμώ ότι οι δικοί μας άνθρωποι, οι οποίοι –επαναλαμβάνω- είναι κατηρτισμένοι τεχνικοί διαφόρων ειδικοτήτων, είναι γιατροί και παρακολουθούν και εφαρμόζουν τη νομοθεσία σε συνεργασία με όλους τους φορείς, εργατικό κέντρο, σωματεία, μπορούν να είναι πάρα πολύ αυστηροί στην εφαρμογή των νόμων. Και αν χρειαστεί, αν εκτιμηθεί, μπορούμε να βρούμε και άλλους τρόπους να κάνουμε ελέγχους. Γιατί πρέπει να ξέρετε –ολοκληρώνω, κύριε Πρόεδρε- ότι το σύστημα των ελέγχων σε ένα βαθμό στηρίζεται και σε ιδιωτικές εταιρείες που δίνουν πιστοποιητικά, τις οποίες πολλές φορές δεν έχουμε τη δυνατότητα να τις πιστοποιήσουμε, για να δούμε την ακρίβεια των μετρήσεων. Αν υπάρχουν, λοιπόν, άλλα ζητήματα περιβαλλοντολογικού χαρακτήρα, για τα οποία δεν μπορώ να σας απαντήσω, μπορείτε να απευθυνθείτε στα αρμόδια Υπουργεία, το ίδιο και για τις αδειοδοτήσεις. 
Σε ό,τι αφορά βέβαια την εκτίμηση των κινδύνων, αν θέλετε μπορούμε να ενεργοποιήσουμε και τις κεντρικές μας υπηρεσίες και το ΚΥΑΕ, δηλαδή το κεντρικό εργαστήριο, προκειμένου να κάνουμε μετρήσεις αν αμφισβητηθούν. 
Πάντως, οι φάκελοι των εργαζομένων είναι συμπληρωμένοι από το γιατρό εργασίας, γίνονται μετρήσεις, ακόμα και αίμα για να βρούμε τα στοιχεία διοξείδιο, μονοξείδιο ή τα άλλα που είναι επιβαρυντικά για την υγεία, σε μια κατεύθυνση να προασπίσουμε όσο περισσότερο μπορούμε τους εργαζόμενους από τους κινδύνους που δημιουργούνται σε μια βιομηχανία εντάσεως εργασίας και πάρα πολλών κινδύνων. 
Σας ευχαριστώ, κύριε Πρόεδρε.","ΓΙΑΝΝΗΣ ΚΟΥΤΣΟΥΚΟΣ",258
"56690"," Κύριε Πρόεδρε, θα παρακαλούσα να λάβω το λόγο για ένα λεπτό.","ΑΠΟΣΤΟΛΟΣ ΝΑΝΟΣ",357
"56691"," Ορίστε, κύριε Νάνο, έχετε το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56692"," Ήθελα να αναφερθώ στο εξής: περίμενα ότι θα αποφύγει ο κύριος Υφυπουργός -αλλά δυστυχώς δεν το απέφυγε, όπως και άλλοι στο Βόλο αλλά και άλλοι πολιτικοί - την κινδυνολογία ότι οι αγώνες των εργαζομένων θα κλείσουν τα εργοστάσια και ότι οι αγώνες των εργαζομένων δημιουργούν κουφάρια εργοστασίων,. Αυτό επιχειρείται από πολλούς πολιτικούς των άλλων κομμάτων, γιατί δεν μπορούν να αντέξουν τους αγώνες των εργαζομένων. 
Ο αγώνας των εργαζομένων της «Χαλυβουργίας» του Ασπροπύργου είναι αγώνας και υπόθεση όλων των εργαζομένων γιατί αυτό που επιχειρεί ο Μάνεσης στον Ασπρόπυργο, το πεντάωρο ή τις εργασιακές σχέσεις, θέλουν να υλοποιηθεί για το σύνολο των εργαζομένων της Ελλάδος. 
Άρα, λοιπόν, η νίκη και η αλληλεγγύη που δείχνεται αυτό το διάστημα απ’ όλους στους εργαζόμενους της περιοχής, στον αγώνα των εργαζομένων της «Χαλυβουργίας» του Ασπροπύργου, θα είναι νίκη όλου του εργαζόμενου λαού και πρέπει να γίνει υπόθεση όλου του εργαζόμενου λαού, παρά τις απαιτήσεις και τις προσπάθειες που γίνονται από την εργοδοσία.","ΑΠΟΣΤΟΛΟΣ ΝΑΝΟΣ",357
"56693"," Ευχαριστώ. 
Κύριε Υφυπουργέ, θέλετε να απαντήσετε;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56694"," Μάλιστα, κύριε Πρόεδρε.","ΓΙΑΝΝΗΣ ΚΟΥΤΣΟΥΚΟΣ",258
"56695"," Ορίστε, κύριε Υφυπουργέ, έχετε το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56696"," Παρεμβαίνουμε εξωδιαδικαστικά και ο κύριος συνάδελφος και εγώ.
 Εγώ δεν κατηγόρησα τους αγώνες. Εγώ εξέφρασα την αγωνία μου την προσωπική και της πολιτικής ηγεσίας, γιατί μια παραγωγική μονάδα που απασχολεί πάνω από τριακόσιους εργαζόμενους στον Ασπρόπυργο είναι αυτήν τη στιγμή κλειστή. Και αναφέρθηκα στις πρωτοβουλίες που πήραμε εμείς, καλώντας και τον εργοδότη και τα σωματεία για να βρούμε μια λύση να λειτουργήσει το εργοστάσιο.
Έκανα την εκτίμηση ότι στην τελευταία τριμερή θα μπορούσε να είχε βρεθεί λύση. 
Από εκεί και πέρα, μιας και έχουμε επίκαιρη ερώτηση, όπως είπατε, τη Δευτέρα, θα πούμε και περισσότερα για να μας δώσετε και εσείς τη γνώμη σας για το τι άλλα μέτρα μπορούμε να χρησιμοποιήσουμε για να αναγκάσουμε τον εργοδότη να ανοίξει το εργοστάσιο.
Κύριε συνάδελφε, στις συνθήκες της ανοιχτής οικονομίας και της ελεύθερης αγοράς εμείς έχουμε τη δυνατότητα να υλοποιούμε και να επιβλέπουμε την εφαρμογή της εργατικής νομοθεσίας και το κάνουμε. Το πού θα πάει ο άλλος να επενδύσει και ποια είναι τα επιχειρηματικά του σχέδια, δυστυχώς δεν μπορούμε να το καθορίσουμε εμείς μονομερώς.","ΓΙΑΝΝΗΣ ΚΟΥΤΣΟΥΚΟΣ",258
"56697"," Ευχαριστούμε για τον ενδιαφέροντα διάλογο και τον κ. Νάνο και τον Υφυπουργό κ. Κουτσούκο.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56698"," Κυρίες και κύριοι συνάδελφοι, ισερχόμεθα στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμόν 13/5/10-1-2012 επίκαιρη επερώτηση των Βουλευτών της Νέας Δημοκρατίας των κ.κ. Κωνσταντίνου Μουσουρούλη, Χρήστου Ζώη, Κωνσταντίνου Χατζηδάκη, Μάξιμου Χαρακόπουλου, Νικόλαου Παναγιωτόπουλου, Νικολάου Λέγκα, Μαρίας Κόλλια-Τσαρουχά, Ιωάννη Ανδριανού, Σπυρίδωνος Γαληνού, Κωνσταντίνου Τασούλα και Γεωργίου Καρασμάνη προς τον Υπουργό Ανάπτυξης, Ανταγωνιστικότητας και Ναυτιλίας, σχετικά με την πολιτική περιφερειακής ανάπτυξης. 
Με επιστολή του προς τον Πρόεδρο της Βουλής κ. Φίλιππο Πετσάλνικο, ο Γραμματέας της Κοινοβουλευτικής Ομάδας του ΛΑΟΣ κ. Ηλίας Πολατίδης, ενημερώνει ότι κατά την παρούσα επερώτηση ορίζεται ως Κοινοβουλευτικός Εκπρόσωπος ο Βουλευτής κ. Κολοκοτρώνης Άγγελος.
Επίσης, με παρόμοια επιστολή του προς τον Πρόεδρο της Βουλής κ. Φίλιππο Πετσάλνικο, ο Πρόεδρος του ΣΥΡΙΖΑ κ. Αλέξης Τσίπρας ενημερώνει ότι κατά τη συζήτηση της επερώτησης ορίζει ως Κοινοβουλευτικό Εκπρόσωπο τον Βουλευτή Ηρακλείου, κ. Μιχάλη Κριστωτάκη. 
Το λόγο έχει ο πρώτος επερωτών, Βουλευτής Χίου της Νέας Δημοκρατίας,  κ. Κωνσταντίνος Μουσουρούλης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56699"," Ευχαριστώ, κύριε Πρόεδρε.
Κύριοι Υπουργοί, κύριοι συνάδελφοι, σύμφωνα με τις χθεσινές δηλώσεις του Διοικητή της Τράπεζας της Ελλάδος, η πορεία προς την κρίση δεν ήταν αναπόφευκτη. Όλοι το ξέραμε, ή το υποπτευόμασταν. Κάποιοι όμως ευθύνονται γι’ αυτό, είτε μιλούσαν και αποφάσιζαν, είτε σιωπούσαν. 
Η ουσία είναι ότι αυτή η κρίση, αυτή η ύφεση, ανέτρεψε όλα τα αναπτυξιακά δεδομένα και κυρίως κατέστρεψε, σε πολλές περιπτώσεις, σε πολλές περιφέρειες, τα συγκριτικά τους ανταγωνιστικά πλεονεκτήματα πάνω στα οποία θα μπορούσαν να οικοδομήσουν μια καλύτερη προοπτική.
Όλα αυτά που συζητάμε σήμερα είναι αντικείμενο της περιφερειακής πολιτικής ή πολιτικής συνοχής, όπως λέγεται στην Ευρωπαϊκή Ένωση. Περιφερειακή πολιτική σημαίνει τρία πράγματα. 
Πρώτον, παρεμβαίνω στους παράγοντες που εντείνουν, συντηρούν ή δημιουργούν ανισότητες μεταξύ των περιφερειών και εντός των περιφερειών. Δεύτερον, παράγω πλούτο, αξιοποιώντας τους πόρους κάθε περιφέρειας, με τρόπο ευφυή, ορθολογικό, αποτελεσματικό και βέβαια, με σεβασμό στο περιβάλλον. Δηλαδή, επιδιώκω σύγκλιση με ισόρροπη ανάπτυξη. Τρίτον, όταν υπάρχει ύφεση, αντιμετωπίζω τη ζημιά που έχει υποστεί κάθε περιφέρεια, ανάλογα με τα χαρακτηριστικά της και το εύρος της ζημιάς, το οποίο δεν είναι το ίδιο σε κάθε περιφέρεια. Δεν υπάρχει ίδιο υφεσιακό κουστούμι που μπορεί να φορέσει και κάθε περιφέρεια. Αυτά ως εισαγωγή γι’ αυτά που θα πω.
Εμείς ως τομέας περιφερειακής πολιτικής της Νέας Δημοκρατίας έχουμε αναδείξει τα προβλήματα, έχουμε καταθέσει πλήθος προτάσεων, έχουμε υποβάλει εντός και εκτός της χώρας υπομνήματα, ασκήσαμε κριτική και εγκαλέσαμε όλα τα Υπουργεία και όχι μόνο το δικό σας, κύριε Υπουργέ. Κανονικά, σ' αυτήν τη συζήτηση θα έπρεπε να είναι όλα τα Υπουργεία είτε εφαρμόζουν τομεακές πολιτικές, όπως η ενέργεια, η βιομηχανία είτε οριζόντιες, όπως η κοινωνική, η φορολογική πολιτική κ.ο.κ.. 
Καταθέσαμε αυτήν την επερώτηση με μια ελπίδα, να συμφωνήσουμε όλοι –και θα ήθελα πολύ να το ακούσω από το στόμα σας- ότι όλες οι πολιτικές του κράτους πρέπει, επιτέλους, να αποκτήσουν περιφερειακή διάσταση.
Δυστυχώς, όμως, δεν είδαμε καμμία παρέμβαση σε κανένα νομοσχέδιο της προηγούμενης κυβέρνησης του ΠΑΣΟΚ. 
Πείτε μου -και θα ήθελα και αυτό να το σχολιάσετε, κύριε Υπουργέ-  ένα νομοσχέδιο οποιουδήποτε Υπουργείου, το οποίο να έλαβε υπ’ όψιν τα χαρακτηριστικά κάθε περιφέρειας αλλά και τη ζημιά, την οποία υπέστη από την κρίση.
Θα ήθελα να πω και κάτι ειδικότερο. Δεν είναι μόνο οι γεωμορφολογικοί ή και οι πολιτικοί παράγοντες που οξύνουν ή αμβλύνουν τις ανισότητες. Ελάχιστοι συνάδελφοι αντιλαμβάνονται ότι οι αναπτυξιακές δυνάμεις λειτουργούν διαφορετικά, ακόμη και όταν οι παράγοντες αυτοί εμφανίζουν ή όχι ομοιομορφία.
Θα αναφέρω κάποια παραδείγματα. Οι νησιωτικές περιφέρειες, με δεδομένη γεωγραφική ομοιομορφία μεταξύ τους συγκριτικά με την ενδοχώρα, δεν παρουσιάζουν τα ίδια επίπεδα δυναμισμού, όπως το βόρειο και το νότιο Αιγαίο.
Δεύτερο παράδειγμα αποτελούν οι αγροτικές περιφέρειες, που έχουν μεν κοινά χαρακτηριστικά αλλά εμφανίζουν μεταξύ τους τεράστιες αποκλίσεις, όπως η Θεσσαλία, η Πελοπόννησος, η ανατολική Μακεδονία και η Θράκη. 
Τρίτο παράδειγμα αποτελούν οι περιφέρειες που η οικονομία τους δεν έχει κάποιον αναγνωρίσιμο χαρακτήρα, οι οποίες επίσης εμφανίζουν μεγάλη διαφοροποίηση δυναμισμού, όπως η Ήπειρος και η δυτική Ελλάδα. 
Και εδώ θα θέσω δύο προβληματισμούς και ερωτήματα, ταυτόχρονα. 
Πρώτον, η περιφερειακή διάρθρωση της χώρας φέρει ή όχι ευθύνη για τις ανισότητες; Κατά τη γνώμη μου, φέρει τεράστια ευθύνη και αυτό ισχύει από την εποχή των γεωγραφικών Υπουργείων, των περιοχών ευθύνης των γενικών γραμματέων της δικτατορίας, των προγραμματικών περιφερειών του παλαιού Υπουργείου Συντονισμού, μέχρι και τις περιφέρειες του ν.1622∕1986, τις σημερινές, δηλαδή. 
Έτσι η σημερινή διοικητική διάρθρωση που δεν άλλαξε με τον «Καλλικράτη», κύριοι συνάδελφοι, εξελίχθηκε σε διπλό πρόβλημα: σε πρόβλημα άνισης συγκέντρωσης οικονομικών δραστηριοτήτων -τις βλέπουμε να συγκεντρώνονται στον κεντρικό άξονα της χώρας- αλλά και σε πρόβλημα σοβαρών ενδοπεριφερειακών ανισορροπιών. Γι’ αυτό, βλέπουμε να υπάρχουν τόσο μεγάλες διαφορές σε επίπεδο ανάπτυξης, όχι μόνο εντός των περιφερειών, αλλά και εντός των περιφερειακών ενοτήτων, δηλαδή των νομών.
Δεύτερος προβληματισμός: πιστεύετε, κύριοι συνάδελφοι, ότι οι περιφέρειες διαθέτουν σήμερα όλες τις προϋποθέσεις για να σχεδιάσουν την ανάπτυξή τους; Και ακόμα, αρκούν τα όργανα που έχει θεσπίσει ο «Καλλικράτης» γι’ αυτό; Αναφέρομαι συγκεκριμένα στην περιφερειακή επιτροπή που είναι ένα είδος ελεγκτικού συνεδρίου, στην εκτελεστική επιτροπή που είναι ένα είδος τοπικής κυβέρνησης και, τέλος, στο περιφερειακό συμβούλιο που είναι ένα είδος τοπικού κοινοβουλίου. Ας μη σχολιάσω καλύτερα τα τεχνικά προγράμματα των δήμων πώς σχεδιάζονται και πότε εγκρίνονται. Έχουμε δει ακόμα και περιπτώσεις να εγκρίνονται πρώτα τα τεχνικά προγράμματα και μετά οι προϋπολογισμοί. Το λέω αυτό γιατί είμαι και δημοτικός σύμβουλος.
Σε όσα προανέφερα, τα Περιφερειακά Επιχειρησιακά Προγράμματα, τα ΠΕΠ, δίνουν μία έμμεση απάντηση. Κατ’ αρχάς, οι πόροι των ΠΕΠ παραδοσιακά, και στα τρία Κοινοτικά Πλαίσια Στήριξης, τα ΚΠΕ, ήταν πάντα περιορισμένοι, η δε εξάρτηση του περιφερειακού από το εθνικό σκέλος ήταν πάντα μεγάλη. 
Και θα το εξηγήσω κι αυτό. Σύμφωνα πάντως με εκτιμήσεις, που είχε κάνει παλαιοτέρα το ΚΕΠΕ, μόνο το ένα τέταρτο των πόρων των ΚΠΣ δεσμεύονταν για τις περιφέρειες. Τα δε ΠΕΠ καταρτίζονταν παραδοσιακά ως μια μικρογραφία του εθνικού προγράμματος, είχαν όμως ένα πλήρες φάσμα παρεμβάσεων. Και αυτό ίσως να ήταν ένα στρατηγικό λάθος. Η διαφορά τους με τα τομεακά ήταν ότι χρηματοδοτούσαν συνήθως μικρότερα έργα, με χαμηλότερους προϋπολογισμούς. Όμως –και εδώ είναι ο προβληματισμός- δεν υπήρχε άλλος εναλλακτικός τρόπος, αφού η οργάνωση και η στελέχωση των περιφερειών ήταν –όπως είπα και πριν- τέτοια, που δεν επέτρεπε αυτόνομο σχεδιασμό. Γι’ αυτό και ανέκαθεν η κατάρτισή τους γινόταν στο κέντρο. Έτσι τα ΠΕΠ είχαν ως αφετηρία τους αιτήματα της τοπικής κοινωνίας για την εξυπηρέτηση των αναγκών αλλά ήταν φτωχά σε αναπτυξιακό περιεχόμενο. 
Αυτός είναι και ο λόγος για τον οποίο εμείς ως Νέα Δημοκρατία εργαστήκαμε για να «προικίσουμε» τις περιφέρειες με τις κατάλληλες δομές, προκειμένου να μπορούν να σχεδιάζουν σωστά την ανάπτυξή τους. Αναφέρομαι συγκεκριμένα στους Αναπτυξιακούς Οργανισμούς Περιφερειών, που κακώς ακυρώσατε και, βέβαια, στην τεχνική υποστήριξη των δικαιούχων, που, επίσης, στρεβλώσατε. Αναφέρομαι στο εθνικό πρότυπο διοίκησης και διαχείρισης έργων.
Τέλος πάντων, αυτά ανήκουν στο παρελθόν και θα τα διορθώσουμε στο μέλλον. Είμαι βέβαιος.
Έρχομαι τώρα στο σχεδιασμό των τομεακών και οριζόντιων πολιτικών. Η Κυβέρνηση του ΠΑΣΟΚ ό,τι νομοθέτησε το έκανε χωρίς καμμία μελέτη. Ο εκάστοτε Υπουργός δεν μπορούσε να καταλάβει ότι η πολιτική που σχεδιάζει, έχει περιφερειακό αντίκτυπο. Εάν είχε κάνει μία ανάλυση της υφιστάμενης κατάστασης ή των επιπτώσεων, που μπορεί να προκαλέσει στην περιφέρεια η συγκεκριμένη πολιτική του, τότε τα πράγματα θα ήταν σήμερα διαφορετικά.
Θα προσθέσω εδώ το λάθος που γίνεται με τους δείκτες. Και βλέπω με χαρά τον κ. Πετράκο, το Γενικό Γραμματέα Επενδύσεων και Ανάπτυξης, ο οποίος, αν θυμάμαι καλά, το 2004 είχε κάνει μία μελέτη στην οποία είχε προτείνει ένα σύνθετο δείκτη από πολλά στοιχεία, κοινωνικά, οικονομικά και άλλα, με βάση τον οποίο να σχεδιάζονται οι πολιτικές. Εσείς σήμερα τι κάνετε; Χρησιμοποιείτε μόνο το ΑΕΠ ανά κάτοικο. Δυστυχώς! Και στον αναπτυξιακό νόμο το ίδιο κάνατε. 
Τέτοιοι δείκτες, είναι για παράδειγμα, τα δημογραφικά χαρακτηριστικά, η ανεργία, το ανθρώπινο δυναμικό, η παραγωγική διάρθρωση της μιας περιφέρειας κ.ο.κ.. Και οι δείκτες αυτοί αγνοήθηκαν στο σχεδιασμό των πολιτικών.  
Θα δώσω ένα παράδειγμα για το πώς ο δείκτης του ΑΕΠ μπορεί να οδηγεί σε λάθος συμπεράσματα. Περιφέρειες που γειτνιάζουν με την Αττική εμφανίζουν υψηλό ΑΕΠ. Γιατί; Γιατί έχουν εγκατασταθεί σ’ αυτές, επιχειρήσεις που όμως ανήκουν ή ελέγχονται από κατοίκους της Αττικής.
Άλλο παράδειγμα από την προηγούμενη κυβέρνηση του ΠΑΣΟΚ. Πλην του αναπτυξιακού νόμου, στο κείμενο της επερώτησης αναφερόμαστε διεξοδικά σ’ αυτόν, είναι και το νομοσχέδιο για τη βιοποικιλότητα και η περίφημη διάταξη για τα δέκα στρέμματα. Πρόκειται για ένα παράδειγμα αντιμετώπισης ενός θέματος με εντελώς ισοπεδωτική λογική. Χαρακτηριστικά, ο Υμηττός και η βόρεια Χίος, που είναι και οι δύο περιοχές «Natura», αντιμετωπίζονται με τον ίδιο τρόπο. Δεν έπρεπε η προηγούμενη κυβέρνηση να έχει εγκλωβιστεί σε τέτοιες προκρούστειες λογικές, κύριοι συνάδελφοι. Έπρεπε να είχε αναλύσει, να είχε μελετήσει και να είχε εξειδικεύσει τις πολιτικές της. 
Θα ήθελα τώρα να αναφερθώ στο πώς τα μεγάλα έργα επηρεάζουν την περιφερειακή ανάπτυξη και να στηλιτεύσω, κύριε Υπουργέ, την πλήρη απουσία του Υπουργείου σας από την παρακολούθησή τους. Θα έπρεπε επί δύο χρόνια να ήσασταν επάνω από το πρώην ΥΠΕΧΩΔΕ, το σημερινό Υπουργείο Υποδομών. Θα σας φέρω ένα παράδειγμα. Η Εγνατία Οδός δεν είναι απλά ένας νέος μεγάλος αυτοκινητόδρομος. Είναι ένας αναπτυξιακός άξονας που έχει ανατρέψει επί τα βελτίω, όλα τα κοινωνικά, οικονομικά και χωροταξικά δεδομένα των πέντε περιφερειών τις οποίες διατρέχει. 
Έρχομαι τώρα στο ΕΣΠΑ. Θα τα πει και ο κ. Χατζηδάκης, εγώ όμως θέλω να σταθώ στο θέμα της κρίσης και στο πώς προσανατολίσατε τα προγράμματα και ειδικά τα ΠΕΠ, προκειμένου να την αντιμετωπίσουν, πλην των εξαγγελιών δισεκατομμυρίων για την ανάπτυξη, ανάπτυξη που ακούμε αλλά δεν βλέπουμε. Σε ό,τι αφορά στο σχεδιασμό των προγραμμάτων –και θέλω αυτό να το τονίσω- δεν έγινε τίποτα απολύτως. Καμμία προσαρμογή στις σημερινές απαιτήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κατά τα άλλα, το Υπουργείο σας αρέσκεται συνεχώς να παρουσιάζει διαγράμματα και συγκρίσεις. Το είπα και προχθές στον Υπουργό κ. Χρυσοχοΐδη. Να σταματήσει να κάνει συγκρίσεις –είναι, συγγνώμη για την έκφραση, ανόητες- δηλαδή της διετίας 2007-2008 με τα έτη 2009-2011. Και κάτι ακόμη. Να πάρει αμέσως πίσω την πρόταση για το νέο οργανόγραμμα του Υπουργείου Ανάπτυξης, που επιπλέον αναστατώνει τη Γενική Γραμματεία Επενδύσεων και Ανάπτυξης, το πλέον κομβικό σημείο για την υποστήριξη της ανάπτυξης και τη διαχείριση των προγραμμάτων. 
Τέλος, να σταματήσει τις «πινακομαχίες». Εκείνο που βλέπουμε, κύριοι συνάδελφοι –για να το πω απλά- είναι το εξής: ένας δουλεύει στο έργο, και τριάντα από πάνω τον παρακολουθούν, σε περιφερειακό επίπεδο, σε εθνικό επίπεδο, στα Υπουργεία στην κεντρική υπηρεσία, στη ΜΟΔ. Και πάνω από όλους είναι και η ομάδα κρούσης του κ. Ράιχενμπαχ. Και όλοι αυτοί ανταλλάσσουν πίνακες με στοιχεία, εμπλεκόμενοι σε διαφόρου τύπου «πινακομαχίες» μεταξύ τους. 
Επιπλέον, να προσπαθήσετε να δίνετε τα ίδια στοιχεία σε όλους, κύριε Υπουργέ. Έχω εδώ τον πίνακα που κατέθεσε ο κ. Χρυσοχοΐδης προχθές για τα ΠΕΠ, όπου δείχνει ποσοστό απορρόφησης 34% και τον πίνακα του Ολοκληρωμένου Πληροφοριακού Συστήματος (ΟΠΣ) από την ιστοσελίδα της υπηρεσίας, που δίνει ποσοστό απορρόφησης 37%. Καταλαβαίνω –και θα μου το επιβεβαιώσετε εσείς ή οι συνεργάτες σας- ότι πρόκειται για τη διαφορά μεταξύ επιλέξιμων και μη επιλέξιμων δαπανών. Καλό θα είναι να το λάβετε υπ’ όψιν σας και να κάνετε διορθώσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, ένα λεπτό ακόμα. 
Προχθές στην επιτροπή όταν μας ενημέρωσε ο κ. Χρυσοχοΐδης για το ΕΣΠΑ δήλωσε -και το έχω σημειώσει αυτό- ότι στόχος του είναι «να απολυθεί ένας λιγότερος από τον ιδιωτικό τομέα και να κλείσει μια λιγότερη επιχείρηση». Έτσι όμως δεν μπορούμε να πάμε μπροστά, κύριε Υπουργέ. Πρέπει επιτέλους να ξεφύγετε από τη σχολή του πρώην Πρωθυπουργού του κ. Παπανδρέου, ο οποίος και σας δίδαξε το πώς να μπαίνει ο πήχης στο πάτωμα. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"56700"," Το λόγο έχει ο Βουλευτής Β΄ Αθηνών της Νέας Δημοκρατίας κ. Κωνσταντίνος Χατζηδάκης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56701"," Κύριε Πρόεδρε, κυρίες και κύριοι συνάδελφοι, μιλώντας για περιφερειακή ανάπτυξη, προφανώς δεν μπορούμε να αγνοήσουμε το ευρύτερο επενδυτικό περιβάλλον. Δυστυχώς, είναι το χειρότερο που θα μπορούσε να υπάρχει. Η χώρα είναι αντιμέτωπη με δύο ρίσκα, ένα βαθύ συστημικό ρίσκο, αυτό που στα αγγλικά λέγεται country risk –όλοι οι επενδυτές κοιτούν την Ελλάδα, η οποία είναι σε βαθύτατη κρίση και στρέφουν το βλέμμα τους αλλού- και το δεύτερο είναι το ρίσκο που συνδέεται με το νόμισμα, διότι με τις κινήσεις που έγιναν την τελευταία διετία, με αποκορύφωμα την προκήρυξη δημοψηφίσματος, τέθηκε εν αμφιβόλω η παραμονή μας στην Ευρωζώνη. 
Αν δεν λυθούν, λοιπόν, αυτά τα δύο βασικά προβλήματα, όλη η συζήτηση από εκεί και πέρα κινδυνεύει να είναι μάταια. Και αυτός είναι και ο βασικός λόγος για τον οποίο η Νέα Δημοκρατία και ο Πρόεδρός της αποφάσισαν να στηρίξουν την Κυβέρνηση Παπαδήμου, για να ξεπεράσουμε τους μεγάλους κάβους, τα μεγάλα προβλήματα σε σχέση με το PSI και τη δανειακή σύμβαση, να διασφαλιστεί η παραμονή της Ελλάδας στην Ευρωζώνη και στη συνέχεια, από την προκήρυξη των εκλογών και πέρα, να προχωρήσει η χώρα σε μια καινούργια πορεία. 
Εν τω μεταξύ, όμως, έχει δημιουργηθεί ένα ζοφερό περιβάλλον, για το οποίο δεν έχω καμμία αμφιβολία ότι οι Έλληνες πολίτες θα κατανείμουν ευθύνες στο κόμμα που κυβέρνησε την τελευταία διετία στις εκλογές. 
Πέρα από αυτήν τη ζοφερή εικόνα, την οποία δυστυχώς δεν μπορούμε να ξεχνάμε, πρέπει να θυμάται η Κυβέρνηση και τα στελέχη που είχαν την ευθύνη την τελευταία διετία ότι είχαν και έχουν στη διάθεσή τους κάποια εργαλεία που σχετίζονται με τις δημόσιες επενδύσεις, τα οποία –ούτε και αυτά- δεν αξιοποιήθηκαν. 
Το πρώτο και βασικό είναι το ΕΣΠΑ. Στο ΕΣΠΑ, λοιπόν, παρουσιάσαμε πίνακα που δεν αμφισβητείται, είναι επίσημος πίνακας της Ευρωπαϊκής Επιτροπής. Είμαστε δέκατη όγδοη χώρα στις απορροφήσεις σε σύνολο είκοσι επτά κρατών- μελών της Ευρωπαϊκής Ένωσης. Κύριοι συνάδελφοι, η Ιρλανδία είναι πρώτη και η Πορτογαλία είναι ενδέκατη. Δεν αναφέρομαι τυχαία σε αυτές τις χώρες, γιατί αυτές οι δύο χώρες είναι αυτές που έχουν υπογράψει επίσης μνημόνιο με την τρόικα. Το Σεπτέμβριο του 2009 –δεν θα κουραστώ να επαναλαμβάνω- η Ελλάδα ήταν στην πέμπτη θέση ανάμεσα στις είκοσι επτά χώρες της Ευρωπαϊκής Ένωσης. 
Και η απορρόφηση, όμως, η οποία έχει εν τω μεταξύ πραγματοποιηθεί  είναι ως ένα βαθμό λογιστικού τύπου, δηλαδή οφείλεται αφ’ ενός στην αύξηση του ποσοστού συγχρηματοδότησης από την Ευρωπαϊκή Επιτροπή σε 85% αναδρομικά από το 2007 –θετικό  είναι αυτό και εμείς το ζητήσαμε, αλλά διευκολύνει την εικόνα, την αύξηση των ποσοστών- και αφ’ ετέρου οφείλεται στα ταμεία χαρτοφυλακίου. 
Τα ταμεία χαρτοφυλακίου, όπως είναι το Ταμείο Επιχειρηματικότητας, το «Εξοικονομώ κατ’ Οίκον», το «JEREMIE», το Ενάλιο, δεν είναι κακές ιδέες. Είναι ιδέες που είχαν εφαρμοστεί και επί των ημερών μας. Όμως, πρέπει να ξέρουν οι Έλληνες πολίτες ότι συμβαίνει το εξής. Σε αυτά τα ταμεία έχουν «παρκαριστεί» 1.200.000.000 ευρώ. Από αυτά τα χρήματα που είναι εκεί «παρκαρισμένα» και φαίνεται λογιστικά ότι απορροφήθηκαν, στην πραγματική οικονομία μέχρι το τέλος της χρονιάς δεν είχαν διοχετευτεί ούτε 20.000.000 ευρώ. 
Κύριε Υπουργέ, ας δεχθώ ότι εν τω μεταξύ ανέβηκε το νούμερο κατά 200 παραπάνω στις μέρες που πέρασαν. Όμως, φαίνεται ότι έχετε απορροφήσει 1.200.000.000 ευρώ. Δεν βοηθάτε τις μικρομεσαίες επιχειρήσεις στην περιφέρεια, οπουδήποτε στην Ελλάδα. Αυτές δεν θέλουν λογιστικές απορροφήσεις, αλλά πραγματικές απορροφήσεις.
Από εκεί και πέρα, υπάρχουν ορισμένα προγράμματα στο ΕΣΠΑ που αφορούν και την Αθήνα και την περιφέρεια, όλες τις περιοχές στην Ελλάδα, τα οποία εξελίσσονται εξαιρετικά άσχημα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Χαρακτηριστικό παράδειγμα είναι το Ευρωπαϊκό Κοινωνικό Ταμείο. Εκεί είμαστε εικοστοί τρίτοι στις απορροφήσεις. Δεν είναι καθόλου άσχετο αυτό το πρόβλημα με το ότι έχουμε το πρωτάθλημα στην ανεργία σ’ ολόκληρη την Ευρώπη με 18% ανεργία! Δεν πιάσαμε ούτε το στόχο που είχε τεθεί από το μνημόνιο στο Ευρωπαϊκό Κοινωνικό Ταμείο. Μόνο κατά 78% επετεύχθη αυτός ο στόχος. Και δεν θέλω να πω ότι υπάρχουν και άλλα προγράμματα, όπου τα πράγματα εξελίσσονται ακόμα χειρότερα. Το πρόγραμμα του Υπουργείου που ονομάζεται «Διοικητική Μεταρρύθμιση» μετά από τόσο καιρό έχει απορρόφηση 10%!  Κάποιος πρέπει να απολογηθεί γι’ αυτήν την εξέλιξη!
Όμως, μια και μιλάμε για περιφερειακή ανάπτυξη, δεν μπορώ παρά να θυμίσω τι συμβαίνει και με τα δημόσια έργα, με τους δρόμους της ανάπτυξης, με τους μεγάλους οδικούς άξονες. Έχουν μείνει εκεί που ήταν το Σεπτέμβριο του 2009. Υποτίθεται ότι θα καλυτερεύατε τις συμβάσεις και θα αντιμετωπίζατε το πρόβλημα με τα διόδια. Εκείνο το οποίο έγινε, είναι απλώς ότι τα σχέδια κόλλησαν και ο νέος Υπουργός Υποδομών προσπαθεί μήπως βγάλει καμμιά άκρη με τους παραχωρησιούχους!
Όλα αυτά δεν είναι άσχετα με τα διαχειριστικά προβλήματα που είχατε την τελευταία διετία. Ο Γενικός Γραμματέας Επενδύσεων ήταν ο τελευταίος γενικός γραμματέας που τοποθετήθηκε μετά από έξι μήνες από την εκλογική νίκη του ΠΑΣΟΚ. Στα δύο χρόνια της διακυβέρνησης του ΠΑΣΟΚ άλλαξαν στον τομέα του ΕΣΠΑ δύο Υπουργοί και τρεις Υφυπουργοί. Κατά τον κ. Χρυσοχοΐδη, χρειάζονται έξι μήνες για να εξοικειωθεί κάποιος με τα προβλήματα του ΕΣΠΑ. Ο μέσος χρόνος παραμονής των Υφυπουργών που είναι αρμόδιοι για τα θέματα του ΕΣΠΑ ήταν ακριβώς έξι μήνες!
Ο ν.3840/2010 έγινε για να λυθούν τα διαχειριστικά προβλήματα του ΕΣΠΑ, τα οποία λέγατε ότι κληρονομήσατε από τη Νέα Δημοκρατία. Στη συνέχεια, ήρθε πάλι ο κ. Χρυσοχοΐδης, για να πει ότι κληρονόμησε διαχειριστικά προβλήματα. Πάντως, αν τα κληρονόμησε, τα κληρονόμησε από την προκάτοχό του και όχι από εμάς, διότι υποτίθεται, όπως σας είπα, ότι τα είχατε λύσει την Άνοιξη του 2010!
Βεβαίως, πρέπει να αποφασίσετε πότε είχατε δίκιο ως προς το μοντέλο διαχείρισης που κάνετε σε σχέση με τις επενδύσεις, όταν δημιουργούσατε τη Γενική Γραμματεία Στρατηγικών Επενδύσεων πέρυσι ή όταν την καταργείτε φέτος; Όταν δημιουργούσατε την Ειδική Γραμματεία για το ΕΣΠΑ πέρυσι ή όταν την καταργείτε φέτος; Δεν μπορεί να έχετε δίκιο και στη μία περίπτωση και στην άλλη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Περιμένουμε να πάρουμε σαφείς απαντήσεις σε σχέση με το Πρόγραμμα Δημοσίων Επενδύσεων, διότι εδώ ο ένας Υπουργός του ΠΑΣΟΚ στρέφεται εναντίον του άλλου Υπουργού του ΠΑΣΟΚ! Έχει κλείσει η διαχείριση του 2011.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"56702"," Κύριε Χατζηδάκη, σας παρακαλώ, ολοκληρώστε, γιατί έχετε ξεπεράσει πλέον το όριο του χρόνου.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56703"," Κύριε Πρόεδρε, αυτό το οποίο συμβαίνει είναι ότι, ενώ υπήρχε πρόβλεψη για αύξηση του Προγράμματος Δημοσίων Επενδύσεων κατά 0,6%, έχουμε μείωση κατά 21,8%, διότι κατά τις δηλώσεις του αρμόδιου Υπουργού Ανάπτυξης, το Πρόγραμμα Δημοσίων Επενδύσεων χρησιμοποιείται ως μαξιλαράκι για να βγει ο στόχος του προϋπολογισμού για το έλλειμμα. Όμως, επειδή στον προϋπολογισμό έγινε πέρυσι μία τρύπα στο νερό και μετά από έναν ορυμαγδό μέτρων καταλήξαμε να έχουμε το ίδιο έλλειμμα που είχαμε και το 2010, τελικά το θύμα είναι η περιφερειακή ανάπτυξη και οι δημόσιες επενδύσεις, οι οποίες μειώνονται και μαζί μ’ αυτήν τη μείωση αυξάνεται η ανεργία και βαθαίνει η ύφεση στην Ελλάδα.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"56704"," Παρακαλώ, κύριοι συνάδελφοι, να είμαστε πιο προσεκτικοί στο χρόνο που μιλάμε, εκτός αν δηλώνετε ότι θα κάνετε χρήση και της δευτερολογίας σας.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56705"," Εγώ, κύριε Πρόεδρε, δεν θα δευτερολογήσω.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"56706"," Το δηλώνει επομένως ο κ. Χατζηδάκης. 
Ευχαριστώ πολύ, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρεις μαθητές και μαθήτριες και δύο εκπαιδευτικοί - συνοδοί τους από το 18ο Δημοτικό Σχολείο Αθήνας.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο Βουλευτής Λάρισας της Νέας Δημοκρατίας κ. Μάξιμος Χαρακόπουλος.
Ορίστε, κύριε συνάδελφε, έχετε το λόγο.
(Στο σημείο αυτό την Προεδρική ΄Εδρα καταλαμβάνει ο Δ΄ Αντιπρόεδρος της Βουλής κ. ΒΥΡΩΝ ΠΟΛΥΔΩΡΑΣ )","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56707"," Ευχαριστώ, κύριε Πρόεδρε.","ΜΑΞΙΜΟΣ ΧΑΡΑΚΟΠΟΥΛΟΣ",537
"56708"," Θα κάνετε χρήση και της δευτερολογίας σας, κύριε Χαρακόπουλε;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56709"," Ναι, κύριε Πρόεδρε, αν υπάρχει δυνατότητα.","ΜΑΞΙΜΟΣ ΧΑΡΑΚΟΠΟΥΛΟΣ",537
"56710"," Υπάρχει.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"56711"," Ευχαριστώ.
Κυρίες και κύριοι συνάδελφοι, η περιπέτεια στη δύνη της οποίας βρίσκεται η χώρα, δεν ήταν αναπόφευκτη και αυτό το συνομολογούν πλέον όλο και περισσότεροι. Οφείλεται στα εγκληματικά λάθη της Κυβέρνησης του ΠΑΣΟΚ. Η οικονομική κρίση που βιώνουν στο πετσί τους οι πολίτες είναι έργο των χειρών σας. Δεν ήταν μοιραία, αλλά αποτέλεσμα της άφρονος πολιτικής σας. Γι’ αυτό επιμένουμε ότι οι ευθύνες δεν είναι ορφανές, έχουν ονοματεπώνυμο.
Κυρίες και κύριοι συνάδελφοι, επί δύο χρόνια οι πολίτες υποβάλλονται σε βαριές θυσίες χωρίς αντίκρισμα. Όλοι οι δείκτες της οικονομίας είναι στο κόκκινο. Παρά τη φοροκαταιγίδα, παρά τις οριζόντιες περικοπές σε μισθούς, συντάξεις, κοινωνικά επιδόματα, το έλλειμμα δεν μειώνεται. Η αγορά έχει παγώσει από την ύφεση που θα ξεπεράσει το 6%.
Τα έσοδα του 2011 υπολείπονται κατά 4 δισεκατομμύρια ευρώ από αυτά του 2010, ενώ οι δαπάνες του προϋπολογισμού ξεπερνούν αυτές του προηγούμενου έτους. Ολόκληροι κλάδοι της οικονομίας καταρρέουν, η οικοδομή, οι κατασκευές, ο κλάδος του αυτοκινήτου, το λιανικό εμπόριο. Οι τράπεζες στερεύουν από ρευστό. Οι καταθέσεις μειώθηκαν από το τέλος του 2009 κατά 60 δισεκατομμύρια, οι ακάλυπτες επιταγές ξεπερνούν τα 2,3 δισεκατομμύρια ευρώ. Η απόγνωση οδηγεί επαγγελματίες, νοικοκυραίους μέχρι πρότινος, σε τοκογλύφους, σε σπείρες, όπως αυτή που αποκαλύφθηκε πρόσφατα στη Θεσσαλονίκη. 
Αυτός ο οικονομικός Αρμαγεδδών επιφέρει δραματικές επιπτώσεις στην κοινωνία. Οι άνεργοι πλησιάζουν το ένα εκατομμύριο. Τα λουκέτα έχουν πάρει διαστάσεις τσουνάμι. Για το τρέχον έτος οι προβλέψεις μιλούν για πενήντα τρεις χιλιάδες επιχειρήσεις που θα κλείσουν. Παντού επικρατεί κατάθλιψη και απαισιοδοξία. Δύσκολα μπορεί να βρεθεί ανάλογο τόσο ταχείας καταστροφικής διακυβέρνησης, όπως αυτή της διετίας του κ. Παπανδρέου. 
Βεβαίως, εξοργίζουν τον απλό πολίτη που βυθίζεται στην απόγνωση όσα φαιδρά και απαράδεκτα εκστομίζει ο Πρόεδρος του ΠΑΣΟΚ, όταν επιμένει να εμφανίζεται ως μεσσίας που δεν βρίσκει κατανόηση. Όπως αγανάκτηση δημιουργούν οι όψιμες απόπειρες των πρωτοκλασάτων Υπουργών του ΠΑΣΟΚ να αποστασιοποιηθούν από την πολιτική που οδήγησε στον όλεθρο και να εμφανίσουν ως μοναδικό αποδιοπομπαίο τράγο τον κ. Παπανδρέου.
Κυρίες και κύριοι συνάδελφοι, η οικονομική κρίση έχει πλήξει όλα τα κοινωνικά στρώματα, κυρίως όμως τη μεσαία τάξη και τις αδύναμες ομάδες του πληθυσμού. Και παρά το γεγονός ότι θύμα της ύφεσης έχει καταστεί πρωτίστως η Αττική και η Θεσσαλονίκη, οι οδυνηρές της επιπτώσεις καταγράφονται και στην περιφέρεια. 
Η παραγωγική δραστηριότητα της περιφέρειας δέχθηκε καίριο πλήγμα από την απουσία αναπτυξιακής πολιτικής. Παρά τις συνεχείς εκκλήσεις της Νέας Δημοκρατίας και του Αντώνη Σαμαρά για μέτρα ανάπτυξης, για την αξιοποίηση του ΕΣΠΑ, για τη θέσπιση ενός δυναμικού αναπτυξιακού νόμου, για μείωση της φορολογίας, τελικά επιλέχθηκε η συνταγή της αποτυχίας. 
Η συνεχής μείωση του Προγράμματος Δημοσίων Επενδύσεων, του βασικότερου εργαλείου περιφερειακής ανάπτυξης, με στόχο τη μείωση των δαπανών, αποτελεί μία τραγική επιλογή. Διότι συνετέλεσε στην ύφεση, στη μείωση των εσόδων και τελικά στην αύξηση των δαπανών, καθώς θα έπρεπε να καλυφθούν οι μαύρες τρύπες στα ασφαλιστικά ταμεία από την έκρηξη της ανεργίας.
Αντιθέτως, το ΕΣΠΑ βρέθηκε σε μακρά χειμερία νάρκη και η παραίνεσή μας για μείωση του ποσοστού της εθνικής συμμετοχής, ώστε να πάρει μπροστά η μηχανή της οικονομίας, έβρισκε ώτα μη ακουόντων. Τα πάντα βάλτωσαν και απλώς παρακολουθούσαμε σε τακτά διαστήματα τις κραυγές θριάμβου της κυβέρνησης για τη σωτηρία της χώρας που σύντομα μετατρέπονταν σε απόγνωση από την αποτυχία των μέτρων.
Σαν να μην έφταναν όλα αυτά, με τη βιαστική, χωρίς σχεδιασμό, μεταρρύθμιση του «Καλλικράτη» προκλήθηκε εν μέσω της κρίσης αποδιοργάνωση της κρατικής μηχανής. Πολύτιμοι μήνες για την οικονομία χάθηκαν στην αναζήτηση τού ποιος κάνει τι. Αλλά και τα μέτρα που πάρθηκαν, στο πλαίσιο του αναπτυξιακού νόμου, δεν λαμβάνουν υπ’ όψιν τους τα ιδιαίτερα χαρακτηριστικά της κρίσης ανά περιοχή και ανά κλάδο. 
Επιπλέον, η περιφερειακή ανάπτυξη έχει να αντιμετωπίσει και τη μείωση των πόρων που θα εισρεύσουν στο μέλλον από ευρωπαϊκά κονδύλια καθιστώντας ακόμα πιο δύσκολο το έργο της ανασυγκρότησης. 
Ο κίνδυνος η Θεσσαλία να χάσει την πλήρη κάλυψη από τα διαρθρωτικά ταμεία είναι ορατός, αν η κατανομή των κονδυλίων της επόμενης περιόδου γίνει με τα προ κρίσης δεδομένα και όχι με τους δείκτες των ετών 2010 - 2011. Γι’ αυτό και η ευθύνη της Κυβέρνησης είναι μεγάλη. 
Κυρίες και κύριοι συνάδελφοι, το παραγωγικό μοντέλο που βασίζεται στην κατανάλωση, στις εισαγωγές, στις υπηρεσίες και στον «αέρα» κατέρρευσε. Για να ξεφύγουμε από την κρίση και να χαράξουμε μια νέα αφετηρία, είμαστε υποχρεωμένοι να στραφούμε και πάλι στην πρωτογενή παραγωγή, σε προϊόντα ποιότητας με πιστοποίηση προέλευσης, στην αξιοποίηση των ανεκμετάλλευτων πλουτοπαραγωγικών πηγών, στην επένδυση, στον τουρισμό και στη ναυτιλία. Έτσι, θα ανοίξουμε διόδους ελπίδας για τη νέα γενιά, που σήμερα ξαναπαίρνει τους δρόμους της ξενιτιάς. 
Πρέπει να ξεκινήσουμε σήμερα ενισχύοντας πρωταρχικά τις οδικές, τις τουριστικές, τις αγροτικές υποδομές. Να μην αφήσουμε ούτε ένα ευρώ από το ΕΣΠΑ ανεκμετάλλευτο. Να στηρίξουμε την υγιή επιχειρηματικότητα. Να απελευθερώσουμε από τις παθογένειες, τις αδιαμφισβήτητες ικανότητες του Έλληνα, την ευφυΐα του και το επιχειρηματικό του δαιμόνιο. Αν δεν ακούτε εμάς, κύριοι της Κυβέρνησης, ακούστε τουλάχιστον το καμπανάκι του κ. Ράινχενμπαχ για το κόστος του επιχειρείν στην Ελλάδα.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΓΡΗΓΟΡΙΟΣ ΝΙΩΤΗΣ )
Κυρίες και κύριοι συνάδελφοι, για να αντέξει ο κόσμος τις θυσίες, χρειάζεται ελπίδα. Για να υπάρξει, όμως, ελπίδα, απαραίτητη προϋπόθεση είναι η ανάπτυξη. Η ανάπτυξη της περιφέρειας πρέπει να καταστεί ο στρατηγικός στόχος της χώρας με ορίζοντα δεκαετίας και γι’ αυτό απαιτείται όραμα και σχέδιο από μια πολιτική ηγεσία αποφασισμένη να τα εφαρμόσει. Αυτή είναι και η δέσμευση της Νέας Δημοκρατίας ως αυριανή κυβέρνηση.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΜΑΞΙΜΟΣ ΧΑΡΑΚΟΠΟΥΛΟΣ",537
"56712"," Ευχαριστούμε τον κ. Μάξιμο Χαρακόπουλο, Βουλευτή της Νέας Δημοκρατίας από το Νομό Λάρισας.
Παρακαλώ, τον κ. Νικόλαο Παναγιωτόπουλο, Βουλευτή της Νέας Δημοκρατίας από το Νομό Καβάλας, να λάβει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56713"," Ευχαριστώ, κύριε Πρόεδρε.
Θα κάνω και εγώ χρήση του χρόνου της δευτερολογίας μου. Σπεύδω να ξεκινήσω λέγοντας, κύριοι συνάδελφοι, ότι οπωσδήποτε είναι δύσκολο να γίνεται σχεδιασμός και ακόμη δυσκολότερο να γίνεται υλοποίηση πολιτικών περιφερειακής ανάπτυξης στη χώρα κάτω από τις συνθήκες αυτής της οξύτατης δημοσιονομικής κρίσης.
Όταν, λοιπόν, η ασκούμενη οικονομική πολιτική περιορίζεται αποκλειστικά κάτω από τις συνθήκες στην τήρηση των μακροοικονομικών ισορροπιών και τη διαχείριση των δημοσιονομικών κινδύνων, όπου αυτό γίνεται και παρά τις αστοχίες στην επίτευξη των στόχων που έχουν προβλεφθεί, παρά τις θυσίες που αναλαμβάνουν οι πολίτες αισθανόμενοι ότι πλέον έχουν περιέλθει σε αδιέξοδο, αφού περισσότερες θυσίες δεν έχουν οδηγήσει σε κανένα ή σε πολύ μικρά αποτελέσματα, είναι, λοιπόν, δύσκολο να κάνουμε λόγο και για συγκροτημένη περιφερειακή πολιτική. Δεν είναι, όμως, άκαιρο να κάνουμε λόγο για συγκροτημένη περιφερειακή πολιτική. Διότι η άσκηση περιφερειακών πολιτικών, κυρίες και κύριοι συνάδελφοι, είναι εργαλείο επίτευξης ισόρροπης ανάπτυξης. 
Και η επίτευξη ισόρροπης ανάπτυξης είναι, θα έλεγα, και μέσο και σκοπός και για την ανάκαμψη της οικονομίας και για την αντιμετώπιση των ελλειμμάτων και τελικά για την οριστική τιθάσευση του δημοσιονομικού προβλήματος της χώρας. Δυστυχώς, στην παρούσα συγκυρία κάτι τέτοιο δεν φαίνεται να συμβαίνει. Γιατί η τάση σύγκλισης που επικρατούσε πριν από την εκδήλωση της οικονομικής κρίσης ως προς τις περιφερειακές πολιτικές έχει μετατραπεί πλέον σε τάση απόκλισης, επαναφέροντας και οξύνοντας τις ανισορροπίες αφ’ ενός μεταξύ κέντρου και περιφέρειας. Για παράδειγμα, το 49% και βάλε του συνολικού ΑΕΠ της χώρας παράγεται στην Περιφέρεια Αττικής, σε αντίθεση με την Περιφέρεια Ανατολικής Μακεδονίας και Θράκης, για παράδειγμα, όπου παράγεται το 3,5% περίπου του συνολικού ΑΕΠ της χώρας και με εξαίρεση την Περιφέρεια Κεντρικής Μακεδονίας, τη Θεσσαλονίκη, δηλαδή –δεν υπάρχει άλλη περιφέρεια- με δείκτη ποσοστού παραγωγής στο συνολικό ΑΕΠ της χώρας μεγαλύτερο του 10%. Αυτό είναι ανισορροπία. Αφ’ ετέρου βέβαια υπάρχουν ανισορροπίες και στο εσωτερικό των περιφερειών, ιδίως στους νησιωτικούς και στους ορεινούς όγκους.
Τα πράγματα γίνονται ακόμη πιο δύσκολα με την πλήρη απαξίωση του Προγράμματος Δημοσίων Επενδύσεων τα τελευταία δύο χρόνια. Όταν στο ενδεκάμηνο του 2011 οι δαπάνες του Προγράμματος Δημοσίων Επενδύσεων είναι μειωμένες κατά 40% -έναντι αρχικού στόχου αύξησης 0,6% σε σχέση με το 2010- είναι προφανές ότι ως προς την αξιοποίηση αυτού του πολύ βασικού κρατικού αναπτυξιακού εργαλείου περνάμε πολύ κάτω από τον πήχη, ο οποίος είναι ήδη χαμηλωμένος. 
Παρά ταύτα, ο βασικός προβληματισμός μας, κύριε Υπουργέ, για την αδράνεια και τη στασιμότητα της περιφερειακής πολιτικής της χώρας εν μέσω κρίσης δεν είναι άλλος από τους ρυθμούς απορρόφησης των κονδυλίων του ΕΣΠΑ. 
Κάποια χαρακτηριστικά σχετικά με το ΕΣΠΑ: Προγραμματική περίοδος 2007-2013: Κονδύλια 20,2 δισεκατομμύρια, τα οποία έχει κατορθώσει η χώρα μας επί προηγουμένων κυβερνήσεων να αποσπάσει στη διάρκεια υλοποίησης αυτών των προγραμμάτων. Το 80% αυτών των κονδυλίων έχει κατεύθυνση την ελληνική περιφέρεια. Μια σαφής αναπτυξιακή στρατηγική με πέντε βασικές προτεραιότητες: βιώσιμη αστική ανάπτυξη, ανάπτυξη ορεινών περιοχών, ανάπτυξη νησιωτικών περιοχών, ανάπτυξη αγροτικών και αλιευτικών περιοχών και τέλος, διασυνοριακή, διακρατική και διαπεριφερειακή συνεργασία, πλήρης κάλυψη των πόρων από το Ταμείο Συνοχής και βέβαια, υψηλά ποσοστά ενίσχυσης της περιφέρειας.
Τι γίνεται στην πράξη από όλο αυτό το θεωρητικό σχήμα;
Στις αρχές του 2012, έκτος χρόνος λειτουργίας του ΕΣΠΑ, στη φάση που, απ’ ό,τι καταλαβαίνετε, θα έπρεπε οι ρυθμοί απορρόφησης των πόρων φυσιολογικά να ήταν οι μέγιστοι δυνατοί, ένα χρόνο πριν τη λήξη του τι συμβαίνει; Συμβαίνουν αρρυθμίες, συμβαίνουν καθυστερήσεις, συμβαίνουν δυσλειτουργίες. Η επίδοση της χώρας είναι εξαιρετικά χαμηλή. Είναι δέκατη όγδοη στις είκοσι επτά σε σειρά απορρόφησης. Ειπώθηκε εδώ προηγουμένως ότι η Ιρλανδία, που αντιμετωπίζει παρόμοια προβλήματα, αλλά με διαφορετικό προφανώς τρόπο από εμάς, είναι πρώτη σε ρυθμούς απορρόφησης. Με τα στοιχεία της 31-12-2011, το συνολικό ποσοστό είναι 32,86%. Με τα στοιχεία της 4-1-2012, το ποσοστό 34,94%. Ποσοστό χαμηλό, εν πάση περιπτώσει. Από τα 20 δισεκατομμύρια, έχουν απορροφηθεί περίπου 7. Περίπου 13 δισεκατομμύρια και βάλε μένουν αναξιοποίητα. Αν ληφθούν υπ’ όψιν, επίσης, η αύξηση ποσού συγχρηματοδότησης από την Ευρωπαϊκή Επιτροπή σε 85% αναδρομικά από το 2007 και η δέσμευση πόρων σε ταμεία χαρτοφυλακίου, που αύξησε τεχνητά την απορρόφηση του ΕΣΠΑ, χωρίς τα σχετικά κονδύλια να διοχετευθούν στην αγορά, η επίδοση είναι ακόμα χειρότερη.
Κλείνω με το παράδειγμα της Περιφέρειας Ανατολικής Μακεδονίας και Θράκης. Τα έργα που εξελίσσονται στην περιφέρεια αυτή, τα έργα που υλοποιούνται, είναι ώριμα ήδη από την περίοδο 2007-2009 με το παλιό καθεστώς των νομαρχιών. Είναι μάλλον ήσσονος σημασίας -αναδασμοί, επαρχιακή οδοποιία, μικρές παρεμβάσεις σε περιφερειακούς λιμένες- και εξελίσσονται και με μεγάλες καθυστερήσεις την τελευταία διετία. Αντιθέτως, τα μεγάλα έργα από πλευράς αναπτυξιακής ώθησης στο επίπεδο των υποδομών των μεταφορών, δηλαδή οι κάθετοι άξονες, η σύνδεση του σιδηροδρομικού δικτύου με λιμένες, τα λιμάνια, η αναβάθμιση των αεροδρομίων, η σύνδεση της Εγνατίας Οδού με χώρους ειδικού οικονομικού ενδιαφέροντος, παρουσιάζουν αδικαιολόγητη καθυστέρηση.
Υπενθυμίζω ότι το αναπτυξιακό όραμα αυτής της περιφέρειας είχε να κάνει με την ανάπτυξη μιας βιώσιμης, ανταγωνιστικής, εξωστρεφούς περιφερειακής οικονομίας βασισμένης στο δίπτυχο «ενέργεια-μεταφορές» κυρίως, βέβαια και με αναφορές στην ανάπτυξη της πρωτογενούς παραγωγής και με αναφορές στην ανάπτυξη του τουρισμού. Στην πράξη έχουμε πενιχρά αποτελέσματα. 
Στο πεδίο της ενέργειας μπορώ να μιλήσω για πραγματικό Βατερλό. Η ανάπτυξη τη ενέργειας στο πεδίο περιφερειακής πολιτικής έχει στρατηγική σημασία όχι μόνο για την περιφερειακή ανάπτυξη αλλά και για την ίδια τη γεωπολιτική ισχύ της χώρας. Εδώ έχουμε απουσία συγκροτημένου σχεδίου, παλινωδίες, καθυστερήσεις της κεντρικής πολιτικής αρχής, που είχαν ως αποτέλεσμα την πλήρη αποδυνάμωση του ενεργειακού σχεδιασμού στην Περιφέρεια Ανατολικής Μακεδονίας και Θράκης. 
Τίποτα δεν γίνεται σ’ αυτόν τον τομέα αυτήν τη στιγμή, ούτε στη γεωθερμία, που παρουσιάζει εξαιρετικό ενδιαφέρον, ούτε βέβαια στην επένδυση στις υποδομές των αγωγών διέλευσης και μεταφοράς φυσικού αερίου και πετρελαίου. Ακόμα και αυτή η μοναδική ορατή άμεσα υλοποιήσιμη επένδυση κατασκευής αποθήκης φυσικού αερίου στην περιφέρεια, στις ακτές της Καβάλας, έχει παρουσιάσει εμπλοκή με  την ένταξή της στο Ταμείο Αποκρατικοποιήσεων, ώστε να πωληθεί το δικαίωμα εκμετάλλευσης αυτού του χώρου σύμφωνα με τις πρόνοιες του μεσοπρόθεσμου. 
Επί της ουσίας, πάει να χαθεί και αυτό το τρένο την ώρα που οι Σέρβοι κατασκευάζουν στη γειτονιά μας εγκαταστάσεις αποθήκευσης φυσικού αερίου για να μας ξεπεράσουν και σε αυτόν τον τομέα, που σχεδιάσαμε πρώτοι, αλλά καθυστερούμε πάρα πολύ στην υλοποίηση. 
Τα τελευταία δύο χρόνια αποδείχθηκε ότι η επιμονή στη μονοδιάστατη δημοσιονομική προσαρμογή χωρίς παράλληλη άσκηση συγκροτημένης αναπτυξιακής πολιτικής, όχι μόνο δεν επιλύει αλλά επιδεινώνει το πρόβλημα. Είναι ανάγκη περισσότερο από ποτέ η χώρα να απορροφήσει και το τελευταίο ευρώ από το ΕΣΠΑ για την προγραμματική περίοδο 2007-2013, γνωρίζοντας ότι στην επόμενη προγραμματική περίοδο 2014-2020 η χώρα θα κληθεί να διαχειριστεί μειωμένους πόρους για την κοινωνική συνοχή κάτω από χειρότερες συνθήκες στην εγχώρια οικονομία. 
Επομένως, πρέπει να ενταθούν τώρα οι προσπάθειες ώστε η χώρα να αποκτήσει άμεσα συγκροτημένη πολιτική περιφερειακής ανάπτυξης, με επαναπροσδιορισμό στρατηγικών στόχων, ειδικό σχεδιασμό, εφαρμογή τομεακών και οριζόντιων πολιτικών, λήψη υπ’ όψιν των επιπτώσεων της κρίσης ιδίως στην πραγματική οικονομία και τελικά μηχανισμό υλοποίησης αυτών των πολιτικών. Μόνο τότε θα πάμε στην ισόρροπη ανάπτυξη, μόνο τότε θα ξεπεράσουμε το συνολικό μας πρόβλημα, μόνο τότε θα πείσουμε την κοινωνία που περνάει πολλά ότι οι θυσίες έχουν τελικά αντίκρισμα και υπάρχει μέλλον σε αυτήν τη χώρα. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"56714","  Κι εμείς σας ευχαριστούμε. 
Το λόγο έχει η Βουλευτής της Νέας Δημοκρατίας από το Νομό Σερρών, κ. Μαρία Κόλλια-Τσαρουχά.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56715"," Ευχαριστώ, κύριε Πρόεδρε.
Θα πάρω και εγώ το χρόνο της δευτερολογίας μου και ζητώ την ανοχή σας. 
Κύριε Πρόεδρε, κυρίες και κύριοι συνάδελφοι, διανύουμε μια από τις δυσκολότερες -όντως- και κρισιμότερες περιόδους της νεώτερης ελληνικής ιστορίας. Η οικονομική κρίση που βιώνουμε, μας οδηγεί στην οικονομική καθίζηση και την κοινωνική αποσάθρωση. Το μέλλον φαίνεται να είναι ζοφερό και δυσοίωνο. Αυτοί που έχουν μεγαλύτερο μερίδιο ευθύνης για την κατάσταση στην πατρίδα μας, επιβάλλεται να προτάσσουν και να αναδεικνύουν τα σημαντικότερα πολιτικά θέματα, γιατί με τον τρόπο αυτό στέλνουν μηνύματα σε πολλαπλούς αποδέκτες, ότι σε μια Ελλάδα που αγωνιά, σε μια Ελλάδα γεμάτη απογοήτευση για την κατάσταση και τις προοπτικές της, για το ίδιο το μέλλον της, μπορεί να φυτρώσουν οι σπόροι της αναγέννησης της πατρίδας μας. 
Η Νέα Δημοκρατία επιλέγει να αναδείξει την περιφερειακή πολιτική, την ισόρροπη ανάπτυξη της χώρας και όχι μόνο καταθέτει την αγωνία της αλλά στέλνει και ένα μήνυμα, ότι μόνο όταν υπάρξει μια συγκροτημένη πολιτική περιφερειακής ανάπτυξης με επαναπροσδιορισμό των στρατηγικών στόχων, που θα λαμβάνει υπ’ όψιν τόσο τις τομεακές πολιτικές αλλά και τις οριζόντιες πολιτικές, τότε θα έχουμε το δικαίωμα ξανά να ελπίζουμε. 
Ίσως αυτό να μην είναι ορατό ακόμη μέσα στο γενικότερο κλίμα. Μα, δεν πρέπει να ξεχνάμε ότι αυτός ο τόπος διαθέτει ένα εξαιρετικό ανθρώπινο κεφάλαιο, ότι σήμερα περισσότερο από ποτέ άλλοτε στο παρελθόν, η επιχειρηματικότητα σταδιακά απενοχοποιείται, έννοιες όπως «εξωστρέφεια» και «καινοτομία» έχουν μπει για τα καλά στο λεξιλόγιό μας και φυσικά γίνεται ο αυξανόμενα αυτονόητος στόχος του επιχειρηματικού κόσμου της χώρας.
Κυρίες και κύριοι συνάδελφοι, οι εκάστοτε κυβερνήσεις της χώρας, προκειμένου να μειώσουν την ανεργία, να αυξήσουν την παραγωγή και την παραγωγικότητα, να καταστήσουν τα ελληνικά προϊόντα ανταγωνιστικά στη διεθνή αγορά, να δημιουργήσουν νέες θέσεις απασχόλησης, να αναδιαρθρώσουν τομείς και κλάδους παραγωγής, να αξιοποιήσουν επιχειρηματικές ευκαιρίες, χρησιμοποιούν ένα ευρύτατο φάσμα μέτρων που έχει ως σκοπό την προώθηση μιας αναπτυξιακής πολιτικής και την επίτευξη μιας κοινωνικής και οικονομικής ισορροπίας, ώστε να είναι αδύνατη η δημιουργία απαράδεκτων διαφορών εισοδήματος, απασχόλησης, όρων διαβίωσης μεταξύ των περιφερειών, να αποφευχθούν οι κίνδυνοι της κοινωνικής αποδιοργάνωσης.
Όλα αυτά, αγαπητοί συνάδελφοι, για δεκαετίες ήταν οι στόχοι. Τα μέσα τα είχαμε. Ευρωπαϊκά προγράμματα, κονδύλια, πλαίσια, αναπτυξιακούς νόμους και όμως τι καταφέραμε; Καταφέραμε να δημιουργηθεί μία Ελλάδα δύο ταχυτήτων, μια Ελλάδα που κινείται στα όρια της πολιτικής αντίδρασης ενάντια σε όλο το σύστημα.
Θέλετε να μιλήσουμε για ευθύνες, για καθυστερήσεις, για μεταρρυθμίσεις; Θέλετε να μιλήσουμε ξανά για προτεραιότητες και προθεσμίες; Να μιλήσουμε. Όμως, πρώτα πρέπει να δούμε τα ποσοστά της ανεργίας, τη διακύμανσή της στη χώρα, την αστυφιλία και τους δημογραφικούς δείκτες. Οι ευθύνες δεν είναι ούτε αόριστες ούτε γενικόλογες, είναι πολιτικά ονομαστικές, αφορούν τους σημερινούς κυβερνώντες και έχουν σχέση με τη συνευθύνη όλων μας.
Κυρίες και κύριοι συνάδελφοι, όταν ο φόβος της ανέχειας, της ανεργίας και της ανομίας, που όλοι γνωρίζουμε ότι αναπτύσσεται ιδιαίτερα σε υφεσιακές οικονομίες, φόβοι που συνθλίβουν τα όνειρα και τις φιλοδοξίες κυρίως των νέων της χώρας, όταν το μόνο δίλημμα της εποχής είναι «να μείνω ή να φύγω;», είναι καθήκον και υποχρέωσή μας να δώσουμε ελπίδα και προοπτική. 
Στο όνομα, λοιπόν, όλων των επόμενων γενεών θα πρέπει πειστικά να οδηγήσουμε τις εξελίξεις. Αυτό είναι το πνεύμα της σημερινής επίκαιρης επερώτησης που καταθέσαμε οι συνάδελφοι της Νέας Δημοκρατίας. Θέλουμε να εκφράσουμε με τον πιο πειστικό τρόπο, ότι η μόνη μας επιλογή είναι η εφαρμογή μιας συνολικής στρατηγικής ανάκαμψης και ανάπτυξης, με μακροπρόθεσμο ορίζοντα, με στόχους μετρήσιμους και εφικτούς, που να βασίζεται σε ρεαλιστικές προβλέψεις. 
Στις Σέρρες απ’ όπου προέρχομαι, αγαπητοί συνάδελφοι, για χρόνια η δημιουργία επενδυτικών ευκαιριών σε γειτονικούς νομούς είχε ως αποτέλεσμα να επικρατήσει ένα επιχειρηματικό τέλμα, ένας οικονομικός μαρασμός και ανεργία λόγω της έλλειψης νέων επενδύσεων. Επιχειρήθηκε ανεπιτυχώς μέσω των Κοινοτικών Πλαισίων Στήριξης να αμβλυνθούν οι επικρατούσες διαφορές. Η ανυπαρξία ενός τεκμηριωμένου διεκδικητικού πλαισίου, ίσως και από την ευθύνη των Σερραίων, σε συνδυασμό με τη φθίνουσα πορεία του αγροτικού τομέα και όλα τα διαρθρωτικά αποτελέσματα είχε αντίκτυπο στη γενικότερη αναπτυξιακή πορεία του τόπου μου. Απαράδεκτες διαφορές εισοδήματος, όρων διαβίωσης και απασχόλησης, με ορατό τον κίνδυνο της ορατής αποδιοργάνωσης. Δεν υπάρχει άλλο παράδειγμα που να αποδεικνύει καλύτερα την ανισορροπία στο εσωτερικό της χώρας. 
Κυρίες και κύριοι συνάδελφοι, οι στόχοι χρειάζονται χρόνο για να ωριμάσουν και ακόμα περισσότερο χρόνο για να σχεδιαστούν και να ετοιμαστούν. Όλοι εμείς, λοιπόν, θα πρέπει να απαντήσουμε έγκαιρα στο ερώτημα ποιοί είμαστε, πού θέλουμε να πάμε, ποια είναι η θέση μας σε ένα ελληνικό και διεθνές περιβάλλον που αλλάζει με ταχύτατο ρυθμό. Και επειδή στο μέλλον δεν θα μπορούμε να μιλάμε ξανά για χαμένες ευκαιρίες, δεν έχουμε πια αυτό το δικαίωμα, σήμερα υπάρχει και η ατομική μας ευθύνη, υπάρχει και η ιεράρχηση της πολιτικής μας ευθύνης. 
Η ευθύνη σας, κύριοι της Κυβέρνησης δεν μπορεί να κρυφτεί πίσω από τη μετατόπιση των ευθυνών, ούτε από ευχολόγια. Επειδή στα λόγια πάντα συμφωνούμε, ότι χρειαζόμαστε μία ολοκληρωμένη πολιτική δυναμικής και ισόρροπης ανάπτυξης, να μη μας διαφεύγει ότι πάνω από το μεγαλόπνοα οράματα υπάρχει η συνοχή, η αλληλεγγύη και η ανθρωπιά που πρέπει καθημερινά να αποδεικνύονται με πράξεις. 
Σε ό,τι αφορά την παράταξή μου, εμείς δεν συνηθίζουμε τα λόγια μας να ξεπερνούν τις πράξεις μας -το προσπαθούμε πολύ αυτό- εμείς δεν έχουμε αυτοσκοπό την εξουσία και τα επιχειρήματά μας και οι δεσμεύσεις επιβάλλεται να μας οδηγούν τους επόμενους μήνες, τα επόμενα χρόνια, όταν θα κληθούμε να τους υπηρετήσουμε.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΜΑΡΙΑ ΚΟΛΛΙΑ-ΤΣΑΡΟΥΧΑ",229
"56716"," Κυρίες και κύριοι συνάδελφοι, δυστυχώς, είμαι υποχρεωμένος να ανακοινώσω κάτι πολύ δυσάρεστο. Απεβίωσε ο πρώην συνάδελφος Βουλευτής Ρεθύμνου και πρώην Υπουργός Γιάννης Κεφαλογιάννης, ο οποίος υπήρξε Βουλευτής από το 1958 της ΕΡΕ και από το 1974 έως το 2007 της Νέας Δημοκρατίας.
Εκ μέρους του Προέδρου της Βουλής κ. Φίλιππου Πετσάλνικου και του Προεδρείου όλης της Βουλής, όλων των συναδέλφων, εκφράζουμε την οδύνη μας για την απώλεια του συναδέλφου, πρώην Βουλευτή και πρώην Υπουργού, Γιάννη Κεφαλογιάννη. Εκφράζουμε τα συλλυπητήριά μας προς την οικογένεια και προς τη Νέα Δημοκρατία. 
Ο Κοινοβουλευτικός Εκπρόσωπος της Νέας Δημοκρατίας κ. Κωνσταντίνος Μαρκόπουλος έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56717"," Κύριε Πρόεδρε, είμαι υποχρεωμένος και εξ ονόματος της Κοινοβουλευτικής Ομάδας, αλλά και προσωπικά, να πω ότι ο πολιτικός κόσμος της χώρας, αλλά και εμείς, η Νέα Δημοκρατία, έχασε ένα από τα πιο σημαντικά στελέχη της μεταπολεμικής πολιτικής περιόδου, έναν πολιτικό ο οποίος συνόδευσε τη χώρα με πολύ συγκεκριμένα χαρακτηριστικά και την παράταξη της Νέας Δημοκρατίας. 
Είχα την τύχη να τον γνωρίζω προσωπικά από τα φοιτητικά μου χρόνια, έτσι έγιναν τα πράγματα και έχω και την προσωπική άποψη, εκφράζοντας και την Κοινοβουλευτική Ομάδα βεβαίως, να πω ότι τα χαρακτηριστικά του ήταν ο έντονος πατριωτισμός, η πατριωτική ανάλυση δηλαδή όλων των πολιτικών και των κοινωνικών φαινομένων που συνέβησαν στη χώρα, η επιμονή του στις προσωπικές του απόψεις, κάτι που έδινε ένα πολύ σταθερό μήνυμα, αλλά και σημείο αναφοράς στην παράταξή μας, αλλά και στο πολιτικό σύστημα, η αταλάντευτη εντιμότητά του και η αξιοκρισία του, όπως επίσης και η επιτυχημένη θητεία του σε πολλά Υπουργεία, σε πολλές φάσεις της πολιτικής ζωής του τόπου. 
Στην οικογένειά του και στην κόρη του που είναι μέλος του ελληνικού Κοινοβουλίου, ευχόμαστε το παράδειγμά του να είναι φάρος. Η στεναχώρια και η ανθρώπινη λογική, να δώσει τη θέση της στα θετικά της ανάμνησης ενός πολιτικού, ενός πατέρα και ενός οικογενειάρχη που νομίζω ότι περιλαμβάνει όλα τα χαρακτηριστικά του ελληνισμού, του Έλληνα πολιτικού, του Έλληνα πατέρα και του Έλληνα οικογενειάρχη. Ας ακολουθήσουμε και εμείς οι νεότεροι τα βήματά του,  την εμπειρία και τις διδαχές που μας άφησε πίσω.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56718"," Ο Κοινοβουλευτικός Εκπρόσωπος του ΠΑΣΟΚ κ. Χρήστος Πρωτόπαπας έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56719"," Κύριε Πρόεδρε, θέλουμε και εμείς ως Κοινοβουλευτική Ομάδα του ΠΑΣΟΚ, να εκφράσουμε τη λύπη μας για το θάνατο του πρώην Υπουργού και Βουλευτή Ιωάννη Κεφαλογιάννη. 
Θέλω να τονίσω ότι ήταν ένας ιδιαίτερα σημαντικός πολιτικός με ενεργή δράση και για τη χώρα και για την παράταξή του. Με τις παρεμβάσεις του, την υπηρεσία του, τη συμμετοχή του σε κυβερνητικά σχήματα, αλλά και τη δράση του μέσα στη Βουλή, άφησε ενεργό το στίγμα της όλης πολιτικής του διαδρομής. 
Τα συλλυπητήριά μας και προς τους οικείους του και προς το κόμμα της Νέας Δημοκρατίας.","ΧΡΗΣΤΟΣ ΠΡΩΤΟΠΑΠΑΣ",436
"56720"," Ο κ. Χατζηδάκης έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"56721"," Κύριε Πρόεδρε, ζήτησα να λάβω το λόγο, διότι είμαι συγκλονισμένος προσωπικά για την απώλεια του Γιάννη Κεφαλογιάννη, όχι μόνο γιατί έχουμε κοινή καταγωγή από το Ρέθυμνο, αλλά και γιατί ήταν στενός φίλος του πατέρα μου και βοήθησε και μένα τον ίδιο αποφασιστικά στα πρώτα βήματά μου στην πολιτική. 
Ο Γιάννης Κεφαλογιάννης, όμως, ήταν μία προσωπικότητα που λάμπρυνε το δημόσιο βίο της χώρας και μία προσωπικότητα που ξεχώρισε διαχρονικά μέσα στην παράταξή μας. 
(Στο σημείο αυτό την Προεδρική Έδρα  καταλαμβάνει ο  ΣΤ΄ Αντιπρόεδρος της Βουλής κ. ΒΑΪΤΣΗΣ ΑΠΟΣΤΟΛΑΤΟΣ )
Δεν ήταν άλλωστε τυχαίο το γεγονός ότι εξελέγετο συνεχώς Βουλευτής από το 1958 έως το 2007. Ήταν μία πολιτική προσωπικότητα που ξεχώρισε για την προσφορά του τόσο στο Ρέθυμνο, όσο και στον τόπο, αλλά φυσικά και για το ήθος του.
Εύχομαι στην Όλγα Κεφαλογιάννη, την κόρη του και συνάδελφό μας, στη σύζυγό του Ελένη Κεφαλογιάννη και σε όλη την οικογένειά του καλό κουράγιο γι’ αυτήν τη δοκιμασία. 
Εύχομαι να είναι ελαφρύ το χώμα της Κρήτης που θα τον σκεπάσει.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"56722"," Σας ευχαριστούμε πάρα πολύ.
Ο κ. Άγγελος Κολοκοτρώνης από το ΛΑΟΣ έχει το λόγο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56723"," Κύριε Πρόεδρε, αποχαιρετούμε έναν ευπατρίδη, έναν άνθρωπο που διεκρίθη σε έναν όχι και τόσο φιλικό πάντοτε στίβο της πολιτικής. Διεκρίθη σε χρόνια ταραχώδη τα οποία δεν απέλειπαν αυτή τη χώρα τις τελευταίες δεκαετίες βέβαια, αλλά άφησε το αποτύπωμά του και είναι ισχυρό.
Τον αποχαιρετούμε με αισθήματα οδύνης, γιατί πολιτικοί που θήτευσαν σε αυτό το Κοινοβούλιο επί τρεις και πλέον δεκαετίες σημαίνει ότι έχουν τιμηθεί από τον ίδιο το λαό που τους εκλέγει και ευχόμαστε να είναι ελαφρύ το χώμα της κρητικής γης που θα τον σκεπάσει.
Ευχαριστώ.","ΑΓΓΕΛΟΣ ΚΟΛΟΚΟΤΡΩΝΗΣ",232
"56724"," Ευχαριστούμε τον κ. Κολοκοτρώνη από το ΛΑΟΣ. 
Ο κ. Κριτσωτάκης από το ΣΥΡΙΖΑ έχει το λόγο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56725"," Κύριε Πρόεδρε, θέλουμε να εκφράσουμε τα συλλυπητήριά μας για το θάνατο του Γιάννη Κεφαλογιάννη, έναν παλιό κοινοβουλευτικό με μακροχρόνια παρουσία στην πολιτική και στο Κοινοβούλιο, σε καιρούς δύσκολους, Υπουργός και Βουλευτής της ΕΡΕ και της Νέας Δημοκρατίας μέχρι σχετικά πρόσφατα.Ήμασταν σε αντίθετες πλευρές, όμως, ήταν σημαντικός για την παράταξή του και για την ιδιαίτερη πατρίδα του το Ρέθυμνο. 
Στην οικογένειά του, στη Νέα Δημοκρατία, ιδιαίτερα, όμως, στην κόρη του, συνάδελφο Βουλευτή της Νέας Δημοκρατίας κ. Όλγα Κεφαλογιάννη εκφράζουμε τα θερμά μας συλλυπητήρια.","ΜΙΧΑΗΛ ΚΡΙΤΣΩΤΑΚΗΣ",262
"56726"," Σας ευχαριστούμε πάρα πολύ, κύριε Κριτσωτάκη.
Το λόγο έχει ο Αναπληρωτής Υπουργός Ανάπτυξης, Ανταγωνιστικότητας και Ναυτιλίας, κ. Σωκράτης Ξυνίδης.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56727"," Εκ μέρους των μελών της ελληνικής Κυβέρνησης εκφράζω τη βαθιά μας λύπη για την απώλεια του Γιάννη Κεφαλογιάννη. Στην κόρη του και συνάδελφο, στην Κοινοβουλευτική Ομάδα της Νέας Δημοκρατίας, σε όλους τους οικείους του εκφράζουμε τα συλλυπητήριά μας.","ÎžÎ¥Î�Î™Î”Î—Î£ Î£Î©ÎšÎ¡Î‘Î¤Î—Î£ ",586
"56728"," Σας ευχαριστούμε πάρα πολύ.
Προσωπικά κι εγώ από το Προεδρείο, de profundis εκφράζω τη βαθύτατη θλίψη μου για την απώλεια ενός τέτοιου πολιτικού ανδρός και προς τη θυγατέρα, συνάδελφο και αγαπημένη φίλη. 
Επανερχόμεθα στο ουσιαστικό έργο αυτής της Αίθουσας της Ολομέλειας. Είναι η σειρά του ομιλητή κ. Ιωάννη Ανδριανού, Βουλευτή Αργολίδας της Νέας Δημοκρατίας. 
Έχετε τρία λεπτά χρόνο ομιλίας.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56729"," Θα χρησιμοποιήσω και το χρόνο της δευτερολογίας μου.","ΙΩΑΝΝΗΣ ΑΝΔΡΙΑΝΟΣ",26
"56730"," Ως αγαπητό φίλο, απλώς θα σας πω ότι δεν κάνουμε τη συνάθροιση. Θα σας ακούσουμε όσο χρειάζεστε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56731"," Ευχαριστώ πολύ, κύριε Πρόεδρε.
Θέλω να εκφράσω κι εγώ τη βαθιά μου λύπη για την απώλεια του Γιάννη Κεφαλογιάννη, μιας ισχυρής προσωπικότητας με μακρόχρονη πολιτική δράση και προσφορά στον τόπο και την παράταξή μας. Εκφράζω τα ειλικρινή μου συλλυπητήρια στην οικογένεια του εκλιπόντος και στην κόρη και συνάδελφό μας, Όλγα Κεφαλογιάννη.
Κυρίες και κύριοι συνάδελφοι, νομίζω ότι δεν υπάρχει κανείς και καμμία σε αυτή την Αίθουσα που να μην συμφωνεί πως η ανάπτυξη είναι το κλειδί για την έξοδο της πατρίδας μας από την κρίση. Το θέμα είναι τι εννοεί ο καθένας με την ανάπτυξη και τι κάνει ή τι δεν κάνει για να την ενισχύσει. 
Εμείς στη Νέα Δημοκρατία από την πρώτη στιγμή της κρίσης τονίσαμε την ανάγκη η κυβερνητική πολιτική να αλλάξει προσανατολισμό από τη λιτότητα και μάλιστα την οριζόντια που πλήττει την πραγματική οικονομία, τη μεσαία τάξη, τις ευαίσθητες κοινωνικές ομάδες και δημιουργεί ανέργους, να στραφεί στην ανάπτυξη, την απασχόληση, την κοινωνική συνοχή.
Οι προτάσεις που έχουμε καταθέσει παραμένουν επίκαιρες και δυστυχώς σε μεγάλο βαθμό ακόμα δεν έχουν εφαρμοστεί. Σε κάθε περίπτωση η ανυπαρξία πολιτικής για την ανάπτυξη και ιδίως για την περιφερειακή ανάπτυξη, που αφορά και την επίκαιρη επερώτηση που συζητάμε σήμερα, είναι πλήρης και είναι αποκαρδιωτική. 
Εν μέσω της κρίσης ο περιφερειακός σχεδιασμός θα έπρεπε να επιδιώκει ταυτόχρονα δύο κρίσιμους στόχους. 
Πρώτος στόχος, να αντιμετωπίζει και να θεραπεύει στο μέτρο του δυνατού τις χωρικά διαφοροποιημένες συνέπειες της κρίσης. Δυστυχώς, η προηγούμενη κυβέρνηση του ΠΑΣΟΚ δεν ενδιαφέρθηκε να δει τις ιδιαίτερες επιπτώσεις της κρίσης ούτε κατά κοινωνική ομάδα ούτε κατά περιφέρεια και νομό. Τα οριζόντια μέτρα το μόνο που κατάφεραν ήταν να εντείνουν ακόμα περισσότερο τις κοινωνικές και περιφερειακές ανισότητες. 
Ο δεύτερος μεγάλος στόχος είναι να αποτελέσει τον αναγκαίο μοχλό για την αλλαγή του αναπτυξιακού μοντέλου της χώρας, ιεραρχώντας ανάγκες, αναγνωρίζοντας ευκαιρίες και συγκριτικά πλεονεκτήματα, δημιουργώντας τις απαραίτητες προϋποθέσεις. Όχι μόνο δεν είδαμε μια τέτοια πολιτική από το αρμόδιο Υπουργείο αλλά δυστυχώς το γενικότερο κλίμα της κυβέρνησης Παπανδρέου, ακόμα και οι επιδόσεις στην απορρόφηση των διαθέσιμων ευρωπαϊκών κονδυλίων, ένα από τα ελάχιστα πολύτιμα εργαλεία της ανάπτυξης που έχει η χώρα μας διαθέσιμο εν μέσω της κρίσης, ήταν πλήρως απογοητευτικές. Όταν, λοιπόν, οι απορροφήσεις είναι εκεί που είναι, όταν το Πρόγραμμα των Δημοσίων Επενδύσεων έχει συρρικνωθεί, τότε δεν χρειάζεται να είναι κανείς μάγος ή να έχει νόμπελ στα οικονομικά για να δει ότι μόνο με μέτρα λιτότητας η κρίση όχι μόνο δεν αντιμετωπίζεται αλλά γίνεται ολοένα και πιο βαθιά. Και όμως υπάρχουν και διαθέσιμοι πόροι και τοπικές ανάγκες που αν και επιτακτικές, δεν καλύπτονται. Υπάρχουν και αναπτυξιακές προοπτικές που σήμερα μένουν αναξιοποίητες. 
Σε ό,τι αφορά την περιφέρεια που έχω την τιμή να εκπροσωπώ, την Αργολίδα αλλά και ευρύτερα την Περιφέρεια Πελοποννήσου, επισημαίνω ενδεικτικά την έγκαιρη και πλήρη ολοκλήρωση του αρδευτικού έργου του Αναβάλου, την αποφασιστική στήριξη της αγροτικής παραγωγής με έμφαση την τυποποίηση και τη μεταποίηση –γιατί είναι παρανοϊκό να πουλάμε το αρίστης ποιότητας ελαιόλαδο χύμα στην Ιταλία και να πλουτίζουν οι Ιταλοί μεταποιητές- τη μετατροπή του στρατιωτικού αεροδρομίου της Τρίπολης, ώστε να εξυπηρετεί και τουριστικές πτήσεις charter, την ορθολογική διαχείριση των φυσικών πόρων και των απορριμμάτων, την πραγματοποίηση των απαραίτητων έργων στους οδικούς άξονες, στο οδικό δίκτυο, τα λιμάνια και τις μαρίνες. 
Και βεβαίως, να τονίσω και με την ευκαιρία αυτή την επιτακτική ανάγκη ολοκλήρωσης του περιφερειακού χωροταξικού σχεδιασμού, η καθυστέρηση του οποίου κρατά πολλά επενδυτικά σχέδια στο συρτάρι. Γιατί, κύριε Υπουργέ, μέχρι σήμερα είδαμε ιδιαίτερη σπουδή για το χωροταξικό των υδατοκαλλιεργειών, μάλιστα υπογράφοντας και δημοσιεύοντας στο ΦΕΚ τη σχετική ΚΥΑ σε χρόνο ρεκόρ και μάλιστα τη μέρα που κατέρρεε τότε η κυβέρνηση Παπανδρέου, ένα πραγματικό εξάμβλωμα. Γιατί δεν είμαστε αντίθετοι με αυτήν την οικονομική δραστηριότητα αλλά δεν μπορεί να γίνεται αποσπασματικά, να μη γίνεται χωροταξικό για τον τουρισμό και να έχουμε συγκρούσεις του ενός κλάδου, του ενός τομέα με άλλους τομείς όπως ο τουρισμός, ο πολιτισμός, το περιβάλλον σε περιοχές με τουριστική δραστηριότητα, με πολιτιστική κληρονομιά, με φυσικό πλούτο. Επίσης, την ώρα που η υπερβολική δραστηριότητα έχει νεκρώσει, υπάρχει πάλι σπουδή βάσει του σχεδίου του προεδρικού διατάγματος που έχει δοθεί για διαβούλευση, να καταργηθεί η εκτός σχεδίου δόμηση και μάλιστα σε τεμάχια γης που είναι άρτια σήμερα, λόγω της έκθεσης των τεσσάρων στρεμμάτων.
Πραγματικά, περιμένω με εξαιρετικό ενδιαφέρον την τοποθέτησή σας. Περιμένουμε να ακούσουμε μια συγκροτημένη στρατηγική για την περιφερειακή ανάπτυξη. Ένα είναι όμως σίγουρο, ότι οι σημερινοί ρυθμοί και η ακολουθούμενη πολιτική δεν επαρκούν ούτε για την ουσιαστική αντιμετώπιση των συνεπειών της κρίσης αλλά ούτε για το σχεδιασμό της επόμενης μέρας.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΑΝΔΡΙΑΝΟΣ",26
"56732"," Ευχαριστούμε πολύ τον κ. Ιωάννη Ανδριανό, Βουλευτή Νέας Δημοκρατίας του Νομού Αργολίδας.
Ολοκληρώνεται ο κύκλος των ομιλητών με τον Βουλευτή Λέσβου της Νέας Δημοκρατίας, τον κ. Σπυρίδωνα Γαληνό.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56733"," Να εκφράσω κι εγώ τη θλίψη μου, κύριε Πρόεδρε, για το θάνατο του Γιάννη Κεφαλογιάννη και τα συλλυπητήριά μου στην οικογένειά του, στο κόμμα της Νέας Δημοκρατίας και ιδιαίτερα στην κόρη του Όλγα Κεφαλογιάννη, που είμαι σίγουρος ότι θα φανεί αντάξια του μεγάλου πατρός της. 
Η αλήθεια είναι ότι εν μέσω κρίσης, οικονομικής καχεξίας, απογοήτευσης και εθνικής κατάθλιψης, τα ωραία λόγια, τα μεγάλα λόγια, τα λόγια που ξεφεύγουν από το μίζερο και αποκαρδιωτικό γεννούν ελπίδα και μου αρέσουν. Μου αρέσουν, αλλά υπό την αίρεση να έχουν αντιστοιχία με την πραγματικότητα. Όταν, όμως, τα λόγια, τα νούμερα, οι θεωρίες έρχονται να κρύψουν ή να μασκαρέψουν μία πραγματικότητα, να τη θαμπώσουν, να υπεκφύγουν, να αποσείσουν ευθύνες, τότε όχι απλά δεν αρέσουν, αλλά εξοργίζουν.
Για μένα όσον αφορά το Νομό Λέσβου, αλλά και το ευρύτερο βόρειο Αιγαίο, τα επιμέρους ερωτήματα που τίθενται στο πλαίσιο αυτής της επερώτησης είναι καίρια και ουσιαστικά. Την απάντησή τους, όμως, τη γνωρίζουμε όλοι, τη ζούμε καθημερινά. Τα νησιά μας τη ζουν καθημερινά. 
Οι περιφερειακές ανισότητες υπάρχουν. Τις βλέπουμε καθημερινά. Υπάρχουν και δυστυχώς, κάθε ημέρα που περνά, αβγατίζουν. Η βελτίωση της διασύνδεσης των νησιών μας με την ηπειρωτική Ελλάδα, που είναι απαραίτητη προϋπόθεση για να υπάρξει τουρισμός και να υποστηριχθεί το επιχειρείν, για να εξακολουθήσει να υπάρχει ζωή στα νησιά μας, θα έλεγα ότι είναι ένα άσχημο αστείο. 
Δεν το λέω, όμως, γιατί σέβομαι τους συνανθρώπους μου από τη Λήμνο που έρχονται από ανάγκη να δουν ένα γιατρό στην Αθήνα και μετά από δύο και τρεις ημέρες αναμονής στο Λαύριο, αναγκάζονται να καταθέσουν το μισθό τους ή τη σύνταξη του ΟΓΑ, προκειμένου να προμηθευτούν ένα εισιτήριο από την Ολυμπιακή και να επιστρέψουν στο νησί. 
Βλέπουμε την αναγκαία υποδομή, που είναι απαραίτητη όχι για την οικονομική ανάπτυξη, αλλά για τη στοιχειώδη οικονομική λειτουργία, όπως τα τελωνεία, τις εφορίες, τις δημόσιες υπηρεσίες, να εξαφανίζονται κυριολεκτικά μπροστά από τα μάτια μας, να εγκαταλείπουν τις πόλεις της Λέσβου και της Λήμνου.
Το μοντέλο του υδροκεφαλισμού, το δίπολο κέντρο-περιφέρεια, όπου η πρωτεύουσα απομυζά και συντελεί στην ερημοποίηση της υπαίθρου, αυτό το επονείδιστο μοντέλο, που αποτέλεσε την κύρια στρέβλωση της μεταπολεμικής αναπτυξιακής πορείας της Ελλάδας, το βλέπουμε να αναπαράγεται σε επίπεδο νομού και να συντελεί στην περαιτέρω ερημοποίηση της υπαίθρου. 
Η συγκυρία της οικονομικής κρίσης, η πρακτική των αλόγιστων περικοπών και συγχωνεύσεων, η λογική του μοντέλου του «Καλλικράτη» στην τοπική αυτοδιοίκηση, στην παιδεία, σε κάθε τομέα κρατικών υπηρεσιών, λειτουργεί σαφώς αντιαναπτυξιακά.
Φθάσαμε να ζούμε το τραγελαφικό και να μιλάμε για μια κρίση που περιμένουμε και ελπίζουμε να μετατραπεί σε ευκαιρία και –προσέξτε!- θα γίνει ευκαιρία μέσα από την αναζωογόνηση της γεωργίας και της κτηνοτροφίας. Μιλάμε για προστιθέμενη αξία στην πρωτογενή παραγωγή και για αύξηση των εξαγωγών και την ίδια στιγμή από αυτούς τους ανθρώπους που περιμένουμε να κάνουν όλα αυτά –γιατί προφανώς δεν περιμένουμε να τα κάνουν αυτά οι παρεπιδημούντες την πλατεία Κολωνακίου- στερούμε τα πάντα, τους κλείνουμε τα σχολεία, τις εφορίες, τους αστυνομικούς σταθμούς, τα τελωνεία κ.λπ.. 
Για να κάνουμε λίγες δεκάρες οικονομία, προκαλούμε αβάσταχτο κόστος στις τοπικές κοινωνίες. Τους εξωθούμε να φύγουν. Παράγουμε τις συνθήκες που οδηγούν στην έξοδο, με τη βιβλική, βέβαια, έννοια ως προς τη μαζικότητα, αλλά χωρίς να βρίσκουν τη Γη της Επαγγελίας. Μα, καλά ποιον περιμένουμε να μείνει και να παράγει; Πώς θα γίνει η παραγωγή; Πώς θα υπάρξει οικονομική ανάπτυξη; Με φαντάσματα;	 
Και κάτι ακόμα, μία τελευταία κουβέντα για τους «λεβέντες» που κάνουν το σχεδιασμό στα όμορφα γραφεία τους των Αθηνών ή στα ακόμα ομορφότερα των Βρυξελλών. Προσοχή στα λάθη! Γιατί όταν κάνετε λάθη εσείς, εμείς τα πληρώνουμε. Γιατί όταν ζεις και παράγεις δίπλα στη βαριά ανάσα της Τουρκίας, δεν υπάρχουν περιθώρια για λάθη. Όταν ο ανταγωνισμός είναι λίγες εκατοντάδες μέτρα μακριά, ένα καράβι που ανεβοκατεβαίνει, τότε κάθε αστοχία πολιτικής πληρώνεται και μάλιστα ακριβά. 
Κάθε αστοχία, κάθε απρονοησία, όπως παραδείγματος χάριν με την αύξηση του ποσοστού του ΦΠΑ, οδηγεί σε μαγαζιά που κλείνουν, εταιρείες που ρίχνουν φαλιμέντο, κόσμο που πεινάει. Πρέπει για τα νησιά του ανατολικού Αιγαίου, κυρίες και κύριοι συνάδελφοι, για εμάς που είμαστε όριο και σύνορο της Ευρώπης, να υπάρχει ειδική μέριμνα, τρόπος για αποτελεσματικότερη διαχείριση των όρων εξωτερικού εμπορίου. 
Στο όνομα της κρίσης η εξουθένωση της περιφέρειας πρέπει να σταματήσει και κάθε αναπτυξιακή δυνατότητα που προσφέρει η Ευρωπαϊκή Ένωση να αξιοποιηθεί. Κάτι πρέπει να γίνει άμεσα, γιατί πολύ φοβάμαι ότι το παλιό, ευχετικού χαρακτήρα, σύνθημα της αποκέντρωσης «Ελλάδα δεν είναι μόνο η Αθήνα» θα αντιστραφεί, θα αποκτήσει διαπιστωτικό χαρακτήρα και θα γίνει «Ελλάδα είναι μόνο η Αθήνα».
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ ΓΑΛΗΝΟΣ",81
"56734"," Ευχαριστούμε πολύ τον κ. Γαληνό.
Στο σημείο αυτό ολοκληρώθηκε ο κύκλος των επερωτώντων  Βουλευτών. 
Το λόγο έχει ο Υφυπουργός Ανάπτυξης, Ανταγωνιστικότητας και Ναυτιλίας και Βουλευτής Αιτωλοακαρνανίας, κ. Μωραΐτης, για είκοσι λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56735"," Ευχαριστώ, κύριε Πρόεδρε. 
Κύριοι συνάδελφοι, με τη σημερινή σας επερώτηση θίγετε ένα πάρα πολύ σοβαρό ζήτημα, το ζήτημα της περιφερειακής ανάπτυξης και της άμβλυνσης των ανισοτήτων. Βέβαια σε κάθε τέτοια διαδικασία απ’ όλους τους συναδέλφους δεν λείπει και το καθιερωμένο «αλατοπίπερο». Έτσι, λοιπόν, σε τοποθετήσεις σας ακούστηκε, για παράδειγμα, ότι ο κ. Προβόπουλος μίλησε χθες και ότι αναφερόταν στη διετία για την αναπόφευκτη δρομολόγηση των πραγμάτων. Επίσης ακούστηκε στην Αίθουσα σήμερα και το πολύ βαρύγδουπο, ότι «οι ευθύνες έχουν ονοματεπώνυμο». 
Αγαπητοί συνάδελφοι, θα μου επιτρέψετε να μην μπω στη διαδικασία να απαντήσω σ’ αυτά, γιατί πιστεύω ότι ο λαός μας έχει και μνήμη και διαθέτει και κρίση. Και δεν θα μπω σ’ αυτά, γιατί όλοι γνωρίζουν πώς η χώρα μας έφθασε στο σημείο στο οποίο βρίσκεται σήμερα, πώς οδηγήθηκε στα βράχια, πώς κάποιοι την εγκατέλειψαν και το έβαλαν στα πόδια. Θέλω να τα αφήσω όλα αυτά και να πω δύο λόγια μόνο για τη μεγάλη ευκαιρία που έχει το πολιτικό σύστημα αυτές τις κρίσιμες ώρες που η χώρα μας βρίσκεται σ’ αυτήν την τόσο μεγάλη και δύσκολη θέση. Κι ένας λόγος παραπάνω είναι το ότι είμαστε νέοι άνθρωποι και πρέπει εμείς πρώτα απ’ όλους να πούμε τα πράγματα με το όνομά τους. Δεν πρέπει να κρυφτούμε πίσω από το δάχτυλό μας αυτές τις κρίσιμες στιγμές. Θα πρέπει να μιλήσουμε για τις ευθύνες που έχει και το πολιτικό σύστημα αυτές τις τέσσερις –πέντε τελευταίες δεκαετίες για το ότι φθάσαμε ως εδώ και δεν θα πρέπει φθηνά να συνεχίσουμε αυτό το «γαϊτανάκι» των αλληλοκατηγοριών ή κάποιων μικρών ή μεγάλων, κάποιες άλλες φορές, εντυπώσεων στην Αίθουσα του ελληνικού Κοινοβουλίου. Ο ελληνικός λαός από εμάς απαιτεί να τον κοιτάξουμε στα μάτια, να του πούμε όλη την αλήθεια, αλλά πάνω απ’ όλα να του πούμε αν θα υπάρξει επόμενη ημέρα. Κι αυτό ακριβώς είναι το καθήκον μας. 
Έρχομαι, λοιπόν, στο θέμα της επίκαιρης επερώτησης, ένα πρόβλημα στο οποίο κι εγώ, όπως και πάρα πολλοί άλλοι συνάδελφοι, έχουμε μια ιδιαίτερη ευαισθησία μιας και καταγόμαστε από την περιφέρεια, ένα πρόβλημα που είναι συνεχές και διευρυνόμενο τα τελευταία σαράντα χρόνια κι όχι φυσικά μόνο από την έναρξη της οικονομικής κρίσης, όπως αναφέρεται στο κείμενο της επερώτησης. 
Πρόκειται για μια παθογένεια που τσάκισε γενιές Ελλήνων και οδήγησε σ’ ένα στρεβλό μοντέλο ανάπτυξης, το οποίο η χώρα πληρώνει πολύ ακριβά σήμερα, ένα μοντέλο που οδήγησε στην καταναλωτική «φούσκα» μιας επίπλαστης ευημερίας, η οποία τελικά «έσκασε» και τις συνέπειές της σήμερα όλοι μας αντιμετωπίζουμε. 
Η δημιουργία του προβλήματος οφείλεται κυρίως σε τρεις βασικούς παράγοντες. 
Πρώτα απ’ όλα είναι ιστορικοί παράγοντες, όπως η σταδιακή διαμόρφωση της εθνικής επικράτειας που δημιούργησε χρονικά διαφορετικές συνθήκες εκκίνησης για τα εν δυνάμει αστικά κέντρα, ευνοώντας φυσικά πάνω απ’ όλα και πρώτα απ’ όλα την Αθήνα. 
Επίσης είναι και παράγοντες που είχαν σίγουρα να κάνουν με τη μορφολογική ιδιαιτερότητα της χώρας μας.
Βεβαίως είναι και οι πολιτικοί παράγοντες, οι οποίοι πιστεύω ότι ήταν και οι καταλυτικοί, όπως φάνηκε στη συνέχεια. 
Εδώ και δεκαετίες, λοιπόν, οι Έλληνες και οι Ελληνίδες έβλεπαν το ίδιο έργο ακριβώς να επαναλαμβάνεται. Έβλεπαν μια Δημόσια Διοίκηση με μια πρωτοφανή συγκεντρωτική δομή, παρά τις όποιες προσπάθειες έγιναν τα τελευταία χρόνια, και έβλεπαν επίσης –θα μου επιτρέψετε να πω- κι ένα πολιτικό σύστημα το οποίο κατήγγειλε κατά καιρούς, για την τιμή των όπλων και μόνο, το κράτος των Αθηνών, αλλά παράλληλα βολευόταν απ’ αυτό. Ουσιαστικά αναπαρήγαγε τις παθογένειες και δεν είχε καμμία διάθεση να αμβλύνει τις αντιθέσεις οι οποίες είχαν δημιουργηθεί. 
Βεβαίως, είδαμε και μεγάλες αλλαγές που επιχείρησαν να σπάσουν το απόστημα της συγκεντρωτικής δομής και να αλλάξουν δεδομένα, για τις οποίες η παράταξή μας είναι περήφανη. 
Αλλά, κύριοι συνάδελφοι, ας πούμε με ειλικρίνεια ότι με το μισό του πληθυσμού της Ελλάδας ακόμα στην Αθήνα δεν μπορούμε να γίνουμε πειστικοί ό,τι και να λέμε σε αυτήν την Αίθουσα. Και βέβαια, δεν νομίζω ότι γινόμαστε πειστικοί με όσα έχουν συμβεί στη χώρα, όταν αναφέρεται παραδείγματος χάριν ότι υπήρχε –και το ακούσαμε και πριν- την πενταετία της Νέας Δημοκρατίας μια πορεία σύγκλισης και αυτή διακόπηκε τα δύο τελευταία χρόνια. 
Είναι αυτό το οποίο σας έλεγα στην αρχή, είναι κάποια πράγματα τα οποία πρέπει να τα αφήσουμε πίσω. Το λέω αυτό, γιατί ακόμα ηχούν και συνθήματα μεγάλα τα οποία τα θυμάστε και εσείς και από εμάς και από εσάς «η ώρα της περιφέρειας» και διάφορα άλλα πράγματα. Και το λέω αυτό χωρίς να έχω καμμία διάθεση αντιπαράθεσης, γιατί από όλες τις πολιτικές δυνάμεις έχουν ακουστεί κατά καιρούς μεγάλα, μεγαλεπήβολα συνθήματα, τα οποία γνωρίζουμε πού κατέληξαν. Καταλαβαίνουμε όλοι μας όμως, ότι τα συνθήματα απλά τελείωσαν. 
Και έρχομαι τώρα στις επιπτώσεις της κρίσης. Υπάρχουν, αγαπητοί συνάδελφοι, τα ενδιαφέροντα συμπεράσματα σχετικής μελέτης η οποία είχε ανατεθεί τον Ιούνιο του 2011 στο Ινστιτούτο Περιφερειακής Ανάπτυξης του Παντείου Πανεπιστημίου. Σκοπός της μελέτης ήταν η ανάδειξη της χωρικής διάστασης της κρίσης και η σημασία που έχει η διάσταση αυτή στην κατανόησή της και στη στρατηγική εξόδου από αυτή. 
Με βάση τη μελέτη, λοιπόν, οι αρνητικές πιέσεις είναι παρούσες σε όλες τις περιφέρειες της χώρας. Η κρίση οδήγησε στη σύγκλιση του επιπέδου ανάπτυξης των περιφερειών της χώρας προς τα κάτω και όχι σε όξυνση των περιφερειακών ανισοτήτων. Η κατά τεκμήριο περισσότερο ανεπτυγμένη περιφέρεια της  χώρας, η Αττική, είναι αυτή η οποία εμφανίζεται, μέσα από τα στοιχεία αυτής της μεγάλης μελέτης και έρευνας, να υφίσταται κατά κύριο λόγο τις αρνητικές επιπτώσεις της κρίσης. Σε αντιδιαστολή, μια από τις λιγότερο ανεπτυγμένες περιφέρειες της χώρας, η Ήπειρος, έχει υποστεί τις λιγότερες αρνητικές επιπτώσεις. 
Εν τούτοις, η κατάταξη των περιφερειών παραμένει περίπου η ίδια και οι  λιγότερο ανεπτυγμένες υπέστησαν τις συνέπειες της κρίσης. Σημαντική ύφεση έχουν υποστεί οι νησιωτικές και κατ’ επέκταση τουριστικές περιοχές της χώρας. 
Οι πιο προηγμένοι οικονομικοί κλάδοι είναι περισσότερο εκτεθειμένοι στην κρίση και δέχονται πολύ εντονότερες πιέσεις. Η ανάλυση της περιφερειακής διάρθρωσης της απασχόλησης καταδεικνύει ότι οι πλέον αρνητικές επιπτώσεις στον τομέα αυτό σημειώνονται στις Περιφέρειες Βορείου Αιγαίου, Κρήτης, Αττικής, Νοτίου Αιγαίου και Ιονίων Νήσων. Τα αποτελέσματα αυτά λαμβάνονται υπ’ όψιν από το Υπουργείο μας και κατά το σχεδιασμό των αναπτυξιακών πολιτικών αλλά και πρωτοβουλιών που παίρνουμε το τελευταίο χρονικό διάστημα. 
Κυρίες και κύριοι συνάδελφοι, διαβάζοντας το κείμενο της επερώτησής σας, τις απόψεις σας για τη στήριξη των κλάδων που επλήγησαν περισσότερο από την κρίση, τίθενται βασικά ερωτήματα που πρέπει σήμερα να απαντήσουμε και πρέπει να τα απαντήσουμε όλοι μας. Πραγματικά, πιστεύω ότι αυτά τα μεγάλα ζητήματα και ερωτήματα, τα οποία μπαίνουν, πολλές φορές δεν είναι θέμα για αντιπαράθεση, αλλά πρέπει επιτέλους ο ελληνικός λαός να πάρει απαντήσεις. Είναι το κύριο ζητούμενο όμως για την ελληνική οικονομία και για την ελληνική κοινωνία. Και οι απαντήσεις πρέπει να μας ενώσουν και όχι να μας διχάσουν. 
Και ερωτώ: θέλουμε να αναστήσουμε το ίδιο παραγωγικό μοντέλο στη χώρα μας, το οποίο αιμορραγεί και το ξέρουμε πολύ καλά πού οδήγησε τα πράγματα ή θέλουμε μια άλλη οικονομία, μια άλλη παραγωγική βάση, ένα άλλο μοντέλο παραγωγής; Θέλουμε για παράδειγμα την ενίσχυση του λιανεμπορίου που αυξάνει τα ελλείμματα των ισοζυγίων και βρίσκεται σήμερα σε κρίση ή πρέπει να επιδιώξουμε την ενίσχυση του πρωτογενούς τομέα, της μεταποίησης και των εξωστρεφών δραστηριοτήτων; 
Τα ερωτήματα είναι συγκεκριμένα, γιατί δεν φτάσαμε τυχαία σήμερα σε αυτήν την καταναλωτική φούσκα, η οποία έσκασε στα χέρια μας. Η χώρα είχε κατεβάσει ρολά, είχε σταματήσει αυτό που την κράτησε πολλές φορές όρθια στο παρελθόν και σε δύσκολες συγκυρίες, είχε σταματήσει να παράγει. Και αυτό πρέπει να το πούμε ξεκάθαρα κοιτάζοντας τους Έλληνες και τις Ελληνίδες στα μάτια. Οι απαντήσεις, λοιπόν, αν και προφανείς δεν είναι εύκολες σε αυτά τα ερωτήματα.
Και θα κριθούμε από την ιστορία, κύριοι συνάδελφοι, ακόμα και αν έχουμε πολιτικό κόστος από τις απαντήσεις, τις οποίες θα δώσουμε σε αυτήν τη συγκυρία. 
Τώρα είναι η ώρα των μεγάλων αλλαγών που θα σημαδέψουν τη μοίρα της χώρας για τις επόμενες δεκαετίες. Πρέπει να δώσουμε τις απαντήσεις που έχει ανάγκη αυτήν τη στιγμή ο τόπος με μεγάλη αίσθηση της ιστορικής ευθύνης.
Και για να μην παρεξηγηθώ, όταν λέω ότι πρέπει να ενώσουμε και όχι να διχάσουμε, δεν λέω ότι πρέπει να παραμερίσουμε τις ιδεολογικές και πολιτικές μας διαφορές. Τα κόμματά μας είναι πολιτικοί οργανισμοί με μια μεγάλη ιστορία. Πιστεύω ότι το κάθε κόμμα και ο καθένας από εμάς ξεχωριστά σε αυτήν τη διαδικασία και σε αυτήν την πορεία έχει τη δική του χρησιμότητα.
Κυρίες και κύριοι συνάδελφοι, στο πλαίσιο που ανέφερα και με την πίεση που ασκεί η διαχείριση της κρίσης, στο Υπουργείο Ανάπτυξης, Ανταγωνιστικότητας και Ναυτιλίας, δρούμε σε δύο κύριους βασικούς άξονες:
Πρώτον, προωθούμε ενέργειες για την αντιμετώπιση των επιπτώσεων της κρίσης και δεύτερον, σχεδιάζουμε την αναπτυξιακή πολιτική της χώρας για την επόμενη περίοδο. Θα αναφερθώ σε αυτούς τους δύο άξονες για να ενημερωθεί το Σώμα, γιατί πραγματικά έχουν γίνει σημαντικά πράγματα το τελευταίο διάστημα που δεν πρέπει να παραγνωρίζονται και να μηδενίζονται.
Δεν λέμε ότι τα κάναμε όλα. Σε καμμία περίπτωση δεν θα ειπωθεί από εμάς ότι λύσαμε τα προβλήματα. Όχι! Υπάρχουν ατέλειες, υπάρχουν αδυναμίες, κάναμε λάθη, γιατί πάντα κάνεις λάθη όταν είσαι στη διαδικασία της παραγωγής. Και βεβαίως πρέπει να μπορέσεις να λύσεις αδιέξοδα και προβλήματα.
Για την αντιμετώπιση της κρίσης, λοιπόν, προωθούμε τη σύσταση ταμείου εγγυήσεων για μικρομεσαίες επιχειρήσεις, οι πόροι του οποίου, ύψους 500 εκατομμυρίων ευρώ, θα χρησιμοποιηθούν ως εγγύηση για την άντληση πολλαπλάσιων πόρων από την Ευρωπαϊκή Τράπεζα Επενδύσεων με στόχο την ενίσχυση των μικρομεσαίων επιχειρήσεων. Οι σχετικές διαδικασίες θα ολοκληρωθούν το επόμενο χρονικό διάστημα.
Προωθούμε μέσω τροποποίησης του κανονισμού τη σύσταση ταμείου έργων υποδομής και παραγωγικών επενδύσεων το οποίο θα παρέχει δάνεια και εγγυήσεις στο μέρος της επένδυσης που αφορά την ιδιωτική συμμετοχή, η οποία σήμερα είναι μη επιλέξιμη προς συγχρηματοδότηση. Η σύσταση του ταμείου επιδιώκεται να έχει ολοκληρωθεί το πρώτο τετράμηνο του 2012.
Διεκδικήσαμε και πετύχαμε να καταστεί επιλέξιμη στο πλαίσιο του ΕΣΠΑ η χρηματοδότηση του κεφαλαίου κίνησης των επιχειρήσεων, ζήτημα καθοριστικής σημασίας για την επιβίωσή τους στις σημερινές συνθήκες. 
Προωθούμε την αναθεώρηση του ΕΣΠΑ με κύριους στόχους, την ενθάρρυνση της επιχειρηματικότητας, την ενίσχυση της ανταγωνιστικότητας και της εξωστρέφειας των ελληνικών επιχειρήσεων. Επίσης, την αντιμετώπιση των επιπτώσεων από τη διογκούμενη ανεργία και την κάλυψη ανειλημμένων υποχρεώσεων στον τομέα των κρατικών ενισχύσεων.
Σχεδιάζουμε νέο στοχευμένο πρόγραμμα για ενίσχυση μικρομεσαίων επιχειρήσεων ύψους 500 εκατομμυρίων ευρώ σε συνεργασία με τους αιρετούς περιφερειάρχες, που θα αναδεικνύει και θα πριμοδοτεί τα πλεονεκτήματα της κάθε περιφέρειας. Κατευθύνουμε πόρους του Προγράμματος Δημοσίων Επενδύσεων σε πληρωμές των αναπτυξιακών νόμων, σε επενδύσεις που δημιουργούν θέσεις εργασίας, με αποτέλεσμα οι πληρωμές για το 2011 να ανέλθουν σε 1,2 δισεκατομμύριο ευρώ.
Βέβαια, πρέπει να τονίσω τη μεγάλη σημασία της επίτευξης του μνημονιακού στόχου του ΕΣΠΑ. Θα μου επιτρέψετε να πω ότι δεν ήταν μια αυτονόητη επιτυχία, μια επιτυχία που ήρθε από μόνη της, ήταν ένα αποτέλεσμα σκληρής και συστηματικής δουλειάς αλλά θα μου επιτρέψετε να πω, και τολμηρών, σκληρών πολιτικών αποφάσεων και πρωτοβουλιών που πάρθηκαν όταν είδαμε το μεγάλο πρόβλημα το οποίο είχαμε μπροστά μας.
Βεβαίως, πετύχαμε ένα στόχο, αλλά ο δρόμος είναι μπροστά μας και είναι δύσκολος, ώστε, πράγματι, το 2012 να είναι η χρονιά που το ΕΣΠΑ θα αφήσει -και θα αφήσει!- το αναπτυξιακό του αποτύπωμα στην πραγματική οικονομία. Ναι, είναι και θα είναι η χρονιά που οι πολίτες της περιφέρειας, μιας και συζητάμε γι’ αυτήν θα δουν πιο απτά αποτελέσματα της προσπάθειας αυτής.
Αγαπητοί συνάδελφοι, επειδή για άλλη μια φορά αρκετοί από εσάς φύγατε από τη μεγάλη κουβέντα της περιφερειακής ανάπτυξης και επικεντρωθήκατε στα νούμερα γύρω από το ΕΣΠΑ, το Πρόγραμμα Δημοσίων Επενδύσεων, θέλω κύριε Πρόεδρε –παίρνοντας λίγο χρόνο παραπάνω- να αναφερθώ σε κάποια στοιχεία και σε κάποια νούμερα τα οποία θεωρώ πάρα πολύ σημαντικά. Πιστεύω ότι ακριβώς από εκεί μπορούμε να αντλήσουμε την αισιοδοξία για το τι θα γίνει το 2012 και το 2013 στη χώρα μας και εάν, πράγματι, μπορεί να στηριχθεί η περιφερειακή ανάπτυξη και στο ΕΣΠΑ και στα άλλα εργαλεία τα οποία έχουμε.
Θέλω να θυμίσω ότι το Γ΄ ΚΠΣ το διαχειρίστηκαν τριάντα τρεις φορείς διαχείρισης με χίλια εκατόν ενενήντα δύο στελέχη. Θέλω να θυμίσω το σχήμα, το οποίο βρήκαμε μπροστά μας: εβδομήντα εννιά δομές -εκατόν έξι μαζί με τις τράπεζες- με περίπου δυόμισι χιλιάδες υπαλλήλους και υπουργικές αποφάσεις, που απαίτησαν τελικά τρεις χιλιάδες επτακόσιους εξήντα τρεις υπαλλήλους. Δηλαδή, συζητούμε για τριπλάσιες δομές διαχείρισης και τριπλάσιους υπαλλήλους.
 Εμείς μέσα στο 2011 πήραμε τολμηρές αποφάσεις, όπως οι απεντάξεις «νεκρών» έργων και αλλαγές σ’ αυτό το βαρύ, συγκεντρωτικό σχήμα, οι οποίες έκοψαν το «γόρδιο δεσμό» όλων αυτών των παθογενειών, που κρατούσαν καθηλωμένο το ΕΣΠΑ τα προηγούμενα χρόνια.
Σήμερα, λοιπόν, το ΕΣΠΑ ξεπερνά το 31%, ποσοστό που κινείται πλέον στον ευρωπαϊκό μέσο όρο. Δεν θέλω να επαναλάβω πάλι -τα έχουμε πει ξανά σε επίκαιρη επερώτηση δική σας- το παράδειγμα της Ιρλανδίας, το οποίο είναι λάθος να το αναφέρετε.
Επιτεύχθηκε ο μνημονιακός στόχος που αφορούσε απορροφήσεις 3,35 δισεκατομμυρίων ευρώ, κάτι το οποίο φαινόταν σχεδόν αδύνατο. Πραγματικά, πιστεύω ότι το 2011 ήταν η χρονιά της μεγάλης αναστροφής του ΕΣΠΑ αλλά το 2012, θα είναι η κομβική χρονιά για το ΕΣΠΑ. Θα φανεί πιο άμεσα στην πραγματική οικονομία όλη η δουλειά, η οποία έγινε τους προηγούμενους μήνες.
Θα αναφέρω κάτι, γιατί πολλές φορές ακούμε από διάφορους οι οποίοι δεν γνωρίζουν για το ΕΣΠΑ, δεν γνωρίζουν τα διάφορα επενδυτικά εργαλεία, τα οποία υπάρχουν και με τα οποία προσπαθούμε σήμερα να δώσουμε λύσεις και απαντήσεις, να μιλούν για 15 δισεκατομμύρια, τα οποία «λιμνάζουν» κι όλα αυτά. Λέω, λοιπόν, ότι σήμερα οι συμβάσεις έργων που εκτελούνται, ξεπερνούν τα 8 δισεκατομμύρια ευρώ. Προχωράμε σε συνεργασία με την Ευρωπαϊκή Ένωση το σχέδιο δράσης για τα εκατόν ογδόντα ένα έργα προτεραιότητας, τα οποία έχουμε καταθέσει, σε όλη τη χώρα ύψους 11,5 δισεκατομμυρίων ευρώ. Τα έργα αυτά είναι τα έργα, τα οποία θα δημιουργήσουν κατά τη διάρκεια υλοποίησής τους πάνω από διακόσιες χιλιάδες θέσεις απασχόλησης και δεκαπέντε χιλιάδες θέσεις εργασίας κατά τη λειτουργία τους.
Λέτε στην ερώτησή σας πως η κατάσταση επιβαρύνεται -και αυτό το επαναλαμβάνετε συνέχεια και μεταφέρουμε ένα λάθος μήνυμα και μία λάθος εικόνα προς τα έξω- από τις τραγικές καθυστερήσεις στην υλοποίηση του ΕΣΠΑ. 
Εδώ, θέλω να δώσω μόνο ένα στοιχείο, καθώς μιλάμε για τις περιφέρειες. Στις 30 Σεπτεμβρίου του 2009, το σύνολο των απορροφήσεων όλων των ΠΕΠ ήταν περίπου 538 εκατομμύρια. Σήμερα, το σύνολο των απορροφήσεων των ΠΕΠ ανέρχεται στα 3 δισεκατομμύρια 600 εκατομμύρια ευρώ. Όλα αυτά -θα επαναλάβουμε και πάλι- δεν ήταν αυτονόητα. Πιστέψαμε στην αυτοδιοίκηση, εμπιστευθήκαμε τις περιφέρειες και αποκεντρώσαμε αρμοδιότητες από την πρώτη στιγμή. Συνεργαστήκαμε με όλους τους περιφερειάρχες, πέρα και πάνω από κόμματα και χρώματα. Αυτό πιστεύω ότι θα σας το μεταφέρουν όλοι οι περιφερειάρχες όταν θα συζητήσετε αυτά τα θέματα μεταξύ σας.
Κυρίες και κύριοι συνάδελφοι, αν θέλουμε να μιλήσουμε τώρα για το σχεδιασμό της αναπτυξιακής πολιτικής της χώρας, πρέπει να οριοθετήσουμε το στόχο, να γνωρίζουμε τις προϋποθέσεις της επιτυχίας της και να καθορίσουμε τους άξονες δράσης. Ο ξεκάθαρος στόχος της αναπτυξιακής πολιτικής της χώρας για την επόμενη περίοδο είναι η ανασυγκρότηση του παραγωγικού ιστού και η αλλαγή του μοντέλου ανάπτυξης για τη χώρα. Αυτή θα είναι η αλλαγή που θα φέρει την άμβλυνση των περιφερειακών ανισοτήτων με έμφαση στην αξιοποίηση των συγκριτικών πλεονεκτημάτων της κάθε περιφέρειας, στην ενίσχυση της παραγωγικότητας, στην ενίσχυση της απασχόλησης της περιφερειακής και κοινωνικής συνοχής.
Βεβαίως, πρέπει να τονίσω κάτι σημαντικό σ’ αυτό το σημείο. Οι προϋποθέσεις επιτυχίας της αναπτυξιακής πολιτικής δεν είναι θέμα ενός μόνο Υπουργείου. Αυτό αναφέρθηκε και από εσάς και θα συμφωνήσω απόλυτα μαζί σας, αλλά αφορούν το σύνολο της Κυβέρνησης, τη συμμετοχή των κοινωνικών φορέων και την κατανόηση, βεβαίως, των πολιτών. Η ανάπτυξη της χώρας στο σύγχρονο περιβάλλον προϋποθέτει τη θέσπιση ενός δίκαιου, σταθερού, αποτελεσματικού και απλού φορολογικού συστήματος. Προϋποθέτει ότι, επιτέλους, πρέπει να τελειώσουμε με αυτό το κράτος, το οποίο έχουμε και για το οποίο το πολιτικό σύστημα πρέπει να ντρέπεται. Προϋποθέτει, τέλος, ένα εκπαιδευτικό σύστημα, που θα διασφαλίζει επάρκεια και ίσες ευκαιρίες στους νέους της πατρίδας μας.
Έρχομαι τώρα στους άξονες δράσης της αναπτυξιακής μας πολιτικής οι οποίοι περιλαμβάνουν, πρώτον, τη βελτίωση του επιχειρηματικού περιβάλλοντος, με μέτρα και δράσεις που συμβάλλουν στην αύξηση της παραγωγικότητας, με θεσμικές αλλαγές, όπως την άρση των φραγμών στη δημιουργία επιχειρήσεων, απλοποίηση των πολύπλοκων και χρονοβόρων διαδικασιών αδειοδότησης, λειτουργίας της αγοράς, κρατικών προμηθειών, συναλλαγών εξωτερικού εμπορίου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κύριε Πρόεδρε, θα ήθελα να πάρω χρόνο και από τη δεύτερή μου τοποθέτηση. Είχα συνεννοηθεί και με τον κ. Νιώτη.","ΑΘΑΝΑΣΙΟΣ ΜΩΡΑΪΤΗΣ",354
"56736"," Δεν είναι θέμα συνεννόησης. Θα συνεννοηθείτε μαζί μου. Όσο χρόνο θέλετε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56737"," Το ζητώ από εσάς, λοιπόν…","ΑΘΑΝΑΣΙΟΣ ΜΩΡΑΪΤΗΣ",354
"56738"," Όσο χρόνο θέλετε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56739"," Επειδή και οι περισσότεροι συνάδελφοι από τη Νέα Δημοκρατία έκαναν χρήση του χρόνου της δευτερολογίας τους…","ΑΘΑΝΑΣΙΟΣ ΜΩΡΑΪΤΗΣ",354
"56740"," Άρα, δεν θα μιλήσετε, δευτερολογώντας.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56741"," Όχι, αν χρειαστεί, μόνο για δύο λεπτά. Όχι παραπάνω.","ΑΘΑΝΑΣΙΟΣ ΜΩΡΑΪΤΗΣ",354
"56742"," Ωραία. Συνεχίστε, παρακαλώ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56743"," Περιλαμβάνουν, λοιπόν, δεύτερον, την ενίσχυση των ιδιωτικών επενδύσεων, της ανταγωνιστικότητας και της εξωστρέφειας, με δράσεις οι οποίες αποσκοπούν στην ενίσχυση της επιχειρηματικής δραστηριότητας, με κίνητρα τα οποία συμβάλλουν σε επενδύσεις υψηλής προστιθέμενης αξίας, αλλά και την προσέλκυση επενδύσεων από το εξωτερικό σε τομείς όπου η χώρα διαθέτει σήμερα αυτό το ανταγωνιστικό πλεονέκτημα.
Τρίτον, ενίσχυση των υλικών και άλλων υποδομών για την αξιοποίηση των συγκριτικών πλεονεκτημάτων της χώρας μας, με την αξιοποίηση του Προγράμματος Δημοσίων Επενδύσεων, των κοινοτικών πόρων, των ΣΔΙΤ, αλλά και ευρωπαϊκών άλλων πρωτοβουλιών τύπου JESSICA για την ανάπτυξη των βασικών υποδομών.
Τέταρτον, την εκκίνηση της αγοράς και του ανταγωνισμού, με εκσυγχρονισμό του νομοθετικού πλαισίου του ανταγωνισμού, την απλοποίηση του κανονιστικού πλαισίου των κρατικών προμηθειών, την αναθεώρηση των αγορανομικών διατάξεων και του Αγορανομικού Κώδικα, τον αποτελεσματικό έλεγχο των ενδοομιλικών συναλλαγών και την αντιμετώπιση του παρεμπορίου, τον εκσυγχρονισμό των ελεγκτικών μηχανισμών, την προώθηση του ελληνικού σήματος και τη μείωση του διοικητικού κόστους στην εφοδιαστική αλυσίδα.
Πέμπτο και τελευταίο, την ενίσχυση της περιφερειακής συνοχής και της ανάπτυξης των λιγότερο ευνοημένων περιοχών, με διαμόρφωση εθνικής στρατηγικής για την περιφερειακή σύγκλιση και την ισόρροπη χωρική ανάπτυξη, η οποία θα περιλαμβάνει συγκεκριμένους περιφερειακούς στόχους και δράσεις για την ενίσχυση των περιφερειών, ώστε να αναδείξουν και να αξιοποιήσουν τα συγκριτικά τους πλεονεκτήματα και ιδίως αυτά τα πλεονεκτήματα τα οποία απευθύνονται στη διεθνή αγορά.
Με ενίσχυση, λοιπόν, του περιφερειακού σκέλους του Προγράμματος Δημοσίων Επενδύσεων και μεταφορά σημαντικού μέρους της λήψης αποφάσεων στις περιφέρειες, στο πλαίσιο ενός υγιούς και δημοσιονομικά συνεπούς μεσοπρόθεσμου αναπτυξιακού προγραμματισμού. Σ’ αυτό το πλαίσιο, απαιτείται η εκπόνηση εξειδικευμένων προγραμμάτων ανάπτυξης σε κάθε περιφέρεια για τις ανάγκες στις υποδομές και παρεμβάσεις που δεν εντάσσονται στο ΕΣΠΑ και οι οποίες μπορούν να συμβάλλουν στην ενίσχυση αυτών των συγκριτικών πλεονεκτημάτων, στην αντιμετώπιση της κρίσης και στην επανασύνταξη του παραγωγικού ιστού της χώρας.
Οι μεγάλες προκλήσεις, αγαπητοί συνάδελφοι, πιστεύω ότι είναι μπροστά μας. Αυτές τις προκλήσεις καλούμαστε σ’ αυτήν τη δύσκολη συγκυρία για τη χώρα, σ’ αυτό το δύσκολο επιχειρηματικό περιβάλλον, εμείς να κερδίσουμε. Διότι είναι η ώρα, που οι περιφέρειές μας θα πρέπει να κερδίσουν το στοίχημα των διεθνών αγορών. Έχουμε, πράγματι, προϊόντα και τα βλέπουμε παντού όπου κι αν πάμε στη χώρα, τα οποία, όταν μπήκαν σε ξένες αγορές, τις κέρδισαν και έφεραν αποτελέσματα πάρα πολύ θετικά και για την οικονομία μας. Είμαστε εδώ, λοιπόν, για να σταθούμε δίπλα σ’ αυτούς τους ανθρώπους, που σ’ αυτήν τη δύσκολη συγκυρία ρισκάρουν και προσπαθούν μέσα σ’ αυτό το δύσκολο περιβάλλον. Πρέπει να δούμε τις προτάσεις τους, να οργανώσουμε και να στηρίξουμε το μεγάλο στόχο της εξωστρέφειας.
Κυρίες και κύριοι συνάδελφοι, για να μπορέσουν όλα αυτά να προχωρήσουν, λοιπόν, πρέπει και το Πρόγραμμα Δημοσίων Επενδύσεων να μετατραπεί σε ένα εθνικό πρόγραμμα ανάπτυξης, σε μεσοπρόθεσμο και όχι σε ετήσιο προγραμματισμό, με συγκεκριμένο προϋπολογισμό για κάθε περιφέρεια, με κριτήρια αξιολόγησης έργων, που θα συνυπολογίζουν τη συμπληρωματικότητα του κάθε έργου που εντάσσεται στο εθνικό σκέλος και τα έργα που εκτελούνται από ευρωπαϊκούς πόρους.
Σε αυτό το πλαίσιο, ενδυναμώνονται οι διαδικασίες αξιολόγησης και ελέγχου των ενταγμένων στο Πρόγραμμα Δημοσίων Επενδύσεων έργων, ενώ ήδη εκκαθαρίζεται το πρόγραμμα από πολύ μεγάλο αριθμό ανενεργών έργων αυτήν τη στιγμή. 
Για την εκπόνηση της περιφερειακής στρατηγικής ανάπτυξης έχει ήδη συγκροτηθεί μη αμειβόμενη επιτροπή έγκριτων καθηγητών στα ανώτατα εκπαιδευτικά ιδρύματα της χώρας ως συμβουλευτικό όργανο. 
Έρχομαι τώρα στη διαπραγμάτευση της επόμενης περιόδου.","ΑΘΑΝΑΣΙΟΣ ΜΩΡΑΪΤΗΣ",354
"56744"," Κύριε Υπουργέ, μάλλον καλύτερα να δευτερολογήσετε, να ακούσουμε τους Κοινοβουλευτικούς Εκπροσώπους τώρα, γιατί ο χρόνος περνάει.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56745"," Ωραία. Θα μου επιτρέψετε να κλείσω τότε, κύριε Πρόεδρε.","ΑΘΑΝΑΣΙΟΣ ΜΩΡΑΪΤΗΣ",354
"56746"," Παρακαλώ, κύριε Υπουργέ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56747"," Έχω κάποια άλλα στοιχεία ακόμη, τα οποία θεωρώ πάρα πολύ σημαντικά και τα οποία αφορούν ερωτήματα της επίκαιρης επερώτησης. 
Εγώ θέλω να κλείσω, κυρίες και κύριοι συνάδελφοι, και να πω ότι η μάχη για την άμβλυνση των περιφερειακών ανισοτήτων είναι ταυτισμένη με την προσπάθεια για την αλλαγή του αναπτυξιακού μοντέλου της χώρας μας. Εκεί εστιάζουμε όλες μας τις προσπάθειες, τις αποφάσεις μας και τις δράσεις μας και εκτιμώ ότι, πράγματι, υπάρχει χώρος για να βαδίσουμε από κοινού αυτόν το δύσκολο δρόμο μιας ιστορικής για τη χώρα αναγκαιότητας. 
Πολλές φορές, οι πολιτικές δυνάμεις του τόπου έμειναν πίσω. Εγκλωβίστηκαν στα μικρά και έχασαν τους μεγάλους στόχους. 
Ο στόχος της αλλαγής του αναπτυξιακού μοντέλου της χώρας είναι η μεγάλη πρόκληση που έχουμε μπροστά μας και μας αφορά όλους. Αφορά τις πολιτικές δυνάμεις, τους φορείς, τον επιχειρηματικό κόσμο. 
Πρέπει να αφήσουμε, λοιπόν, πίσω μας οριστικά μια εποχή που καθένας εγκλωβιζόταν και οχυρωνόταν στο δικό του μικρό κουτάκι. Όλοι είχαν μάθει αλλιώς και είχαν εθιστεί σε ένα βόλεμα, όπου κανείς δεν ενοχλούσε κανέναν, γιατί το σαράκι του παρασιτισμού κατέτρωγε ύπουλα και αθόρυβα όλο το είναι της ελληνικής κοινωνίας και οικονομίας. Τώρα, είναι η ώρα που μπορούμε να αλλάξουμε μυαλά αλλά να αλλάξουμε και νοοτροπία. Και αυτήν τη φορά δεν πρέπει να είναι ουραγός ο πολιτικός κόσμος. Πρέπει να δώσει αυτός το έναυσμα, το έμπρακτο παράδειγμα προς την ελληνική κοινωνία για τις μεγάλες αλλαγές, αλλάζοντας πρώτα ο ίδιος. 
Ευχαριστώ. 
(Χειροκροτήματα από την πτέρυγα του ΠΑΣΟΚ)","ΑΘΑΝΑΣΙΟΣ ΜΩΡΑΪΤΗΣ",354
"56748"," Ευχαριστούμε πολύ τον Υφυπουργό κ. Αθανάσιο Μωραΐτη.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και δύο εκπαιδευτικοί-συνοδοί από το Γυμνάσιο Λακόπετρας του Νομού Αχαΐας. 
Η Βουλή σάς καλωσορίζει, παιδιά. 
(Χειροκροτήματα από όλες τις πτέρυγες της Βουλής)
Ο κύκλος των Κοινοβουλευτικών Εκπροσώπων θα ξεκινήσει, φυσικά, με τον κ. Κωνσταντίνο Μαρκόπουλο, Βουλευτή Νομού Ευβοίας της Νέας Δημοκρατίας, ο οποίος θα μιλήσει για δώδεκα λεπτά. 
Ορίστε, κύριε Μαρκόπουλε, έχετε το λόγο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56749"," Κύριε Πρόεδρε, κύριοι συνάδελφοι, είναι μεγάλης αξίας η επερώτηση της Νέας Δημοκρατίας, διότι όπως φάνηκε -και δικαιώνω στην ανάλυσή του τον Υφυπουργό κ. Μωραΐτη- η περιφερειακή ανάπτυξη της χώρας αγγίζει το σύνολο μιας κυβερνητικής πολιτικής. 
Ασφαλώς, δεν ήρθατε εδώ να «απολογηθείτε», να εκθέσετε το έργο του δικού σας Υπουργείου και των δικών σας αρμοδιοτήτων. Ασφαλώς, είναι ένα πολύ σημαντικό κομμάτι της περιφερειακής πολιτικής αλλά περιφερειακή πολιτική ασκούν όλα τα Υπουργεία. 
Και μόνο από τον τρόπο με τον οποίο αναλύσατε τα ζητήματα, φαίνεται ξεκάθαρα ένα πάρα πολύ σοβαρό έλλειμμα αυτής της Κυβέρνησης σε ό,τι αφορά την περιφερειακή πολιτική, πολύ απλά διότι δεν υπάρχει κανένας στο Υπουργικό Συμβούλιο ο οποίος αποτελεί το στεφάνωμα της αντανάκλασης σε περιφερειακό επίπεδο της πολιτικής οποιουδήποτε Υπουργείου. Αυτό το πολύ σοβαρό έλλειμμα της πολιτικής, φαίνεται από τον τρόπο με τον οποίο τοποθετήθηκε ο αρμόδιος Υφυπουργός σήμερα. 
Πραγματικά, ενώ μας εκθέσατε θεωρητικά την ανάγκη ενός νέου προσανατολισμού περιφερειακής ανάπτυξης και αλλαγής του προτύπου ανάπτυξης της χώρας, δεν μπορέσατε να το στοιχειοθετήσετε και να το περιγράψετε στην ουσία, πολύ απλά γιατί δεν το έχει η Κυβέρνησή σας. Δεν το είχε ποτέ. 
Ακόμα και αν ήρθατε σε αυτήν την Κυβέρνηση με την ψήφο του ελληνικού λαού, για να αντιμετωπίσετε τα προβλήματα του τόπου και την οικονομική κρίση που μπήκε με φόρα στην Ελλάδα –που αρνιόσασταν ότι υπήρχε όχι μόνο στην Ελλάδα, αλλά και ευρωπαϊκά πριν γίνετε κυβέρνηση αλλά την ανακαλύψατε και στην Ελλάδα και μετά και ευρωπαϊκά, όταν αρχίσατε να βλέπετε τα σκούρα στην αντιμετώπισή της, δεν πειράζει, κάλλιο αργά παρά ποτέ, σας συγχωρούμε γι’ αυτό, αρκεί να παραδεχθείτε ότι έχετε κάνει μία σωρεία λαθών στην ανάλυση της οικονομικής κρίσης- ακόμα και αν την αντιμετωπίσατε κατάματα, δεν μπορέσατε μέχρι τώρα, είκοσι εφτά ολόκληρους μήνες που κυβερνάτε, να περιγράψετε μία περιφερειακή πολιτική. 
Δηλαδή δεν μπορέσατε να πείτε ποια τμήματα της ελληνικής περιφέρειας πρέπει να προχωρήσουν πιο γρήγορα, γιατί έχουν μείνει πίσω. Δεν χρειαζόσασταν νούμερα, τα έχει η Ευρωπαϊκή Επιτροπή. 
Δεν μπόρεσε ποτέ η κυβέρνησή σας να εφαρμόσει μία πολιτική, σε ό,τι αφορά τις πιο σημαντικές δομές της περιφερειακής ανάπτυξης, που είναι ο τουρισμός και η ναυτιλία. Καταστρέψατε και εξαφανίσατε και τα δύο Υπουργεία. Κανένα από τα δύο Υπουργεία, δεν έφερε ούτε ένα σχέδιο νόμου ουσίας επί είκοσι επτά ολόκληρους μήνες γι’ αυτά τα κομμάτια της περιφερειακής ανάπτυξης και μείνατε κι εσείς στο αποτυχημένο μεταπολιτευτικό μοντέλο κι ενοχληθήκατε χθες που σας το θύμισε ο κ. Προβόπουλος. Διότι μαζί με την αποτυχία του μεταπολιτευτικού μοντέλου επέδειξε ιδιαίτερα αρνητική κριτική για τον τρόπο με τον οποίο το αντιμετωπίσατε επί είκοσι επτά μήνες αλλά και για τον τρόπο της  λύσης της οικονομικής κρίσης. Ενοχλήστε από αυτά αλλά στην πράξη σήμερα δεν μας φέρατε κάποιες απαντήσεις. 
Δεν περιμένουμε να λύσετε το ζήτημα της περιφερειακής ανάπτυξης μέσα σε είκοσι επτά μήνες. Περιμέναμε, όμως, να έχετε θέση. Δεν έχετε καμμία θέση. Μίζερα, λοιπόν, επαναλαμβάνετε και απολογείστε για την κακή διαχείριση των ευρωπαϊκών πόρων, που ουσιαστικά δεν έχουν φτάσει ποτέ στην περιφέρεια. Όμως, για αναπτυξιακό μοντέλο περιφερειακής ανάπτυξης δεν έχω ακούσει κουβέντα, παρά τη μισή ώρα που μιλάει ο αρμόδιος Υφυπουργός. 
Για να έρθω στα δικά σας, είπατε ότι το 2012, θα είναι η άνοιξη του ΕΣΠΑ και ότι 8 δισεκατομμύρια θα μπουν στην αγορά. Αν αυτό ισχύει, κύριε Υπουργέ, τότε γιατί η Ευρωπαϊκή Επιτροπή και η τρόικα προβλέπουν 3,9 ύφεση το 2012; Μα με 8 δισεκατομμύρια στην αγορά πάνω στο Ακαθάριστο Εθνικό Προϊόν της χώρας, έπρεπε να είχαμε όχι ισολογισμένο προϋπολογισμό, αλλά περίσσια κι όχι ύφεση. 
Άρα, στην πραγματικότητα έρχεστε και δικαιώνετε αυτά που λέει η Νέα Δημοκρατία, ότι είναι λογαριθμικό και αριθμητικό το μοίρασμα, αλλά όχι ουσιαστικό. Αυτή είναι πραγματικότητα και πρέπει να τη δείτε κατάματα. 
Βεβαίως μπορεί να είστε υπερήφανοι ότι μπορέσατε ενδεχομένως να ξεκολλήσετε κάποια έργα. Δεν θα τα μηδενίσουμε όλα. Στην ουσία, όμως, να ξέρετε ότι το 2012 ούτε τα 3 από τα 8 δεν πρόκειται να μπουν στην αγορά. Τιμαριθμικά και λογαριθμικά μπορούν να μπουν. 
Και σας επαναλαμβάνω, αν ήταν να μπουν, γιατί η πρόβλεψη των οικονομικών δεικτών από την Ευρωπαϊκή Ένωση χειροτέρευσε προχθές και από ύφεση της τάξεως του 1,5 πήγε στο 3,9; Μόνοι τους το έβγαλαν αυτό; Όχι, προφανώς σας έχουν μετρημένους, γιατί μας έχουν μετρημένους όλους. Άρα, λοιπόν, οφείλετε να είστε πιο συγκρατημένοι στις προβλέψεις σας, γιατί και οι προβλέψεις αυτές θα μετρηθούν και θα κατοχυρωθούν σε εσάς αρνητικά. 
Δεύτερον, ποιοι είναι οι πραγματικοί στόχοι της περιφερειακής ανάπτυξης της χώρας; Δηλαδή, πού πιστεύετε εσείς ότι η χώρα πλεονεκτεί και πρέπει να το σπρώξετε; Πώς αποδεικνύεται ότι έχετε καταλήξει κάπου -που δεν το ακούσαμε ακόμα- και τι ενέργειες έχετε κάνει γι’ αυτό; Απολύτως τίποτα! Εγώ δεν θα επαναλάβω αυτά που έχουμε πει για το μνημόνιο, για την ύφεση, για τη μείωση της φορολογικής ικανότητας των Ελλήνων. Τα αφήνω αυτά, τα θεωρώ «χαλί» στη συζήτησή μας. Είναι δεδομένα. Πάνω σ’ αυτά πώς χτίσατε; Τίποτα δεν άκουσα. Κουβέντα. 
Συγγνώμη, με ένα ΕΣΠΑ δύο χρόνια, επαίρεστε ότι μπορείτε να προχωρήσετε στην οποιαδήποτε μορφή ανάπτυξης; Ας αφήσουμε τώρα το δημόσιο τομέα. Αναφερθήκατε πριν από λίγο στο Πρόγραμμα Δημοσίων Επενδύσεων. Συγγνώμη, δεν αντιληφθήκατε ότι το έχετε κακοποιήσει επί δύο ολόκληρα χρόνια, γιατί είναι ο μεγάλος κουμπαράς από τον οποίο παίρνετε κάθε φορά όταν σας λείπουν για τα έξοδα του κράτους; 
Γιατί δεν παραδέχεστε ότι έχετε φορτώσει τα Προγράμματα Δημοσίων Επενδύσεων της επόμενης πενταετίας με δεκάδες έργα, τα οποία δεν έχουν ξεκινήσει καν, δίνοντας φρούδες ελπίδες ότι θα πληρωθεί το κρατικό κομμάτι από το Πρόγραμμα Δημοσίων Επενδύσεων; Έχετε αιχμαλωτίσει δηλαδή και την επόμενη κυβέρνηση, σε έργα που δεν έχουν καν ξεκινήσει. 
Ένα παράδειγμα στο νομό μου είναι το Νοσοκομείο Χαλκίδας. Μη με κοιτάτε, κύριε Υπουργέ, σας τα είπα και προχθές. 
Το βρήκατε στο ΕΣΠΑ με 47 εκατομμύρια από τα 70 εκατομμύρια, το εξαφανίσατε από το ΕΣΠΑ  -όχι εσείς η περιφέρεια- το ξαναβάλατε μετά με 22 εκατομμύρια και τα υπόλοιπα 55 εκατομμύρια, τα οποία χρειάζεται για να τελειώσει το έργο τα φορτώσατε στο Πρόγραμμα Δημοσίων Επενδύσεων. Μα το Πρόγραμμα Δημοσίων Επενδύσεων, χρωστάει της Μιχαλούς, χρωστάει στα έργα που έχουν τελειώσει από το Γ΄ Κοινοτικό Πλαίσιο Στήριξης, χρωστάει σ’ αυτά που έχουν ξεκινήσει από το ΕΣΠΑ, θα χρωστάει σ’ αυτά που θα ξεκινήσουν από το ΕΣΠΑ και εσείς του βάζετε και από πάνω. 
Είστε περήφανος γι’ αυτό; Δηλαδή, έχετε την εντύπωση ότι οι επόμενες κυβερνήσεις, χωρίς λεφτά θα προχωρήσουν τα έργα τα δικά σας ή έχετε την εντύπωση ότι η επόμενη κυβέρνηση θα απολογηθεί γι’ αυτά που εσείς έχετε αιχμαλωτίσει και που δεν υπάρχουν αλλά είναι λογάριθμοι σε κάτι ΣΑΕ με άδεια κουτάκια από κάτω; Καλά, δεν έχετε καταλάβει ότι παρακολουθήστε εκτός από την Ευρώπη και από την Αξιωματική Αντιπολίτευση; Δεν αντιλαμβάνεστε, δηλαδή, ότι αυτά που κάνετε είναι απόλυτοι ερασιτεχνισμοί;
Κύριοι συνάδελφοι, η ανάπτυξη μιας χώρας εκτός από το δημόσιο τομέα, δηλαδή το ΕΣΠΑ, τα ευρωπαϊκά χρήματα και το Πρόγραμμα Δημοσίων Επενδύσεων, περιλαμβάνει πάνω από όλα τις ιδιωτικές επενδύσεις. Η περιφερειακή ανάπτυξη, θέλει περιγραφή ευκαιριών για να καταδείξουμε στους όποιους ιδιώτες επενδυτές εμφανιστούν κάποια στιγμή, πού πρέπει να κάνουν τι και μετά να τους δώσουμε κάποια κίνητρα. Επ’ αυτού εκτός από ένα fast track άδειο σε ό,τι αφορά την αποτελεσματικότητα του δεν υπάρχει τίποτα άλλο από τη δικιά σας την Κυβέρνηση. 
Μιλάτε για ένα φορολογικό, το οποίο θα έρθει. Γιατί δεν το παρουσιάζετε; Μιλάτε για ένα σχεδιασμό, ο οποίος θα προκύψει μετά από διάλογο με την κοινωνία. Γιατί δεν τον ξεκινήσατε; Μιλάμε για την ανάγκη επενδύσεων στη χώρα. Μα, όταν η χώρα, κύριοι συνάδελφοι, βρίσκετε κάτω από τη μέγγενη ενός μνημονίου, το οποίο μέχρι τώρα δεν έχει απαντήσει -δυστυχώς γι’ αυτό- με βεβαιότητα ότι η χώρα μένει στη Ζώνη του ευρώ, όπως όλοι θέλουμε σ’  αυτήν την Αίθουσα -και μάλιστα με δηλώσεις αρνητικές δικών σας Υπουργών και της Επιτρόπου, της κ. Δαμανάκη, καμμία κουβέντα από τη Νέα Δημοκρατία γι’ αυτό, σιγή από τη Νέα Δημοκρατία γι’  αυτό, δεν το έχετε απαντήσει, έχετε ακόμα δικά σας ερωτηματικά- όταν το χρηματοπιστωτικό σύστημα της χώρας είναι στον αέρα και τρέχουμε ακόμα και τώρα, για να σώσουμε το τραπεζικό σύστημα που είναι η μόνη ελπίδα χρηματοδότησης μιας ιδιωτικής επένδυσης, όταν ο φορολογικός δείκτης στη χώρα για επενδύσεις από το εξωτερικό είναι απολύτως αρνητικός, σε σύγκριση με όλες τις ανταγωνίστριες χώρες της περιοχής για ποια περιφερειακή ανάπτυξη θα συζητάμε;
Υπάρχουν τρελοί, που θα έρθουν να επενδύσουν στη χώρα με 40% και 45%; Ασφαλώς και δεν υπάρχουν. Υπάρχουν άνθρωποι, που θα έρθουν να επενδύσουν στη χώρα με αυτό το κόστος των διοδίων σε ό,τι αφορά τις μεταφορές; Πόσο νομίζετε θα βοηθήσει η απελευθέρωση που δικαίως έγινε -στρεβλή και αυτή, αλλά θα το συζητήσουμε την Τρίτη πάλι- για τις μεταφορές, όταν τα διόδια στη χώρα είναι τα πιο ακριβά διόδια σε ολόκληρη την Ευρώπη με αυτήν την ποιότητα των δρόμων και για τα οποία δεν έχετε κάνει απολύτως τίποτα;
Πώς θα μιλήσουμε για περιφερειακή ανάπτυξη, όταν δεν έχετε περιγράψει τους στόχους, δεν έχετε δώσει δηλαδή το δόλωμα με την καλή την έννοια στους επενδυτές του εξωτερικού να έρθουν να κάνουν τι, που; Τίποτα από όλα αυτά. Πόσο θα φτάσει τώρα το ΕΣΠΑ και το Πρόγραμμα Δημοσίων Επενδύσεων, για να πετύχει την πολυπόθητη ανάπτυξη;
Πάμε στον πρωτογενή τομέα. Σας είπα ότι δεν αποτελεί αντικείμενο μόνο του δικού σας Υπουργείου αλλά μιας ολόκληρης κυβέρνησης. Πρωτογενής τομέας. Τι έχετε κάνει γι’ αυτό; Τίποτα. Φέρατε ένα νομοσχέδιο μόνο για την εξυγίανση του συνεταιριστικού κινήματος και ένα μητρώο για τους αγρότες. Τώρα ετοιμάζετε και βιβλία για τους αγρότες και τους βάζετε και στα αντικειμενικά κριτήρια. Πιστεύετε, πραγματικά, ότι οι άνεργοι, θα ξαναγυρίσουν στα χωράφια του πατέρα τους να τα καλλιεργήσουν; Με ποιες δομές; Με ποιες προοπτικές; Με ποιο κράτος δίπλα τους, να τους βοηθήσει στην προβολή των προϊόντων στο εξωτερικό;
Άρα, λοιπόν, περιφερειακή ανάπτυξη με μαγικά δεν γίνεται. Γίνεται με πολύ δουλειά, γίνεται με όραμα, γίνεται με πίστη στις δυνατότητες του τόπου, γίνεται με κλίμα εμπιστοσύνης στους νέους ανθρώπους, που σήμερα βρίσκονται στην ανεργία και προσπαθούν και αυτοί να βρουν μια άκρη και ασφαλώς δεν γίνεται μέσα από μίζερα προγράμματα προβληματικής χρηματοδότησης νέων μικροεπενδύσεων και μικρομεσαίων με 45% φορολογικούς δείκτες, με κυνήγι της εφορίας, με κυνήγι στην ακίνητη περιουσία, με χτύπημα στη μεσαία τάξη και με απόλυτη ύφεση και μηδέν χρήμα κατανάλωσης στην περιφέρεια. Περιφερειακή ανάπτυξη μ’ αυτόν τον τρόπο, δεν γίνεται. Το μόνο που μπορεί να γίνει μ’ αυτόν τον τρόπο, είναι να επιταθεί ακόμα περισσότερο η απελπισία των ανθρώπων και το κλίμα και το κίνημα της μετανάστευσης.
Δεν μπορέσατε πριν να τελειώσετε, κύριε Υπουργέ. Θα περιμένουμε, όμως, να σας ακούσουμε στο πιο σημαντικό κομμάτι; σε ό, τι αφορά τις κατανομές των ευρωπαϊκών χρημάτων για την περίοδο μετά το ΕΣΠΑ.
Είναι γνωστό, κύριε Υπουργέ, ότι ο δείκτης με τον οποίο θα γίνουν οι κατανομές, είναι τα εισοδήματα 2006, 2008. Ξέρετε πολύ καλά ότι είναι δυσανάλογα αυξημένα σε σχέση με τη σημερινή οικονομική κατάσταση των νοικοκυριών και των ατομικών εισοδημάτων. Άρα, λοιπόν, η χρηματοδότηση της χώρας από την Ευρωπαϊκή Ένωση -εν μέσω αυτής της πολύ μεγάλης ύφεσης, την οποία βιώνουμε- θα είναι πολύ μικρότερη του αναμενόμενου και ασφαλώς πολύ μικρότερη της πραγματικής ανάγκης, την οποία έχει η χώρα. 
Περιμένουμε, λοιπόν, με ενδιαφέρον να ακούσουμε τι όρους διαπραγμάτευσης έχετε βάλει και πού έχετε βάλει τον πήχη για τη χώρα. Δεν έχει καμμία σημασία αν αυτό δεν αφορά τη δική σας Κυβέρνηση, που κατά την εκτίμηση της Νέας Δημοκρατίας είναι απελθούσα πλέον μετά τις επόμενες εκλογές. Αφορά τη χώρα. Κι επειδή οι αποφάσεις και η διαπραγμάτευση η δική σας κινδυνεύει και σε αυτόν τον τομέα να παγιδεύσει τις ελπίδες του ελληνικού λαού και να καθυποτάξει τις δυνατότητες μιας επόμενης, καλύτερης, κατά την εκτίμησή μου, κυβέρνησης από εσάς, περιμένουμε να δούμε τι ακριβώς έχετε κάνει σε επίπεδο Ευρωπαϊκής Κοινότητας.
Κατά τα άλλα -και τελειώνω, κύριε Πρόεδρε– ως Νέα Δημοκρατία, είμαστε ανήσυχοι. Και η αγωνία μας, φαίνεται από την έκταση και από τα ερωτήματα αυτής της επερώτησης, πολλά από τα οποία παραμένουν αναπάντητα. Είμαστε πολύ ανήσυχοι, πολύ προβληματισμένοι και πολύ αρνητικοί, στο τι μπορείτε πια να κάνετε. Θα είμαστε πολύ ευτυχείς, αν πάρουμε μερικές απαντήσεις σε ό, τι αφορά τη μελλοντική χρηματοδότηση και ακόμη πιο ευτυχείς, αν τελειώσει η ιστορία του PSI και της δανειακής σύμβασης με επιτυχία -το ευχόμαστε όλοι, γιατί αυτό θα σώσει τη χώρα και θα διασώσει και την τύχη της επόμενης κυβέρνησης- και πάμε σύντομα σε εκλογές, για να αποφασίσει ο ελληνικός λαός, εφόσον ελπίζει, πού θα αναθέσει αυτές τις ελπίδες. Εγώ πιστεύω ότι ο ελληνικός λαός πιστεύει στις δυνατότητες της χώρας, όπως πιστεύουμε κι εμείς και είναι έτοιμος να αναθέσει αλλού τις ελπίδες -πάντως όχι σε εσάς- σε ό, τι αφορά την πορεία του τόπου και την εξασφάλιση της αξιοπρέπειας και της προσωπικής επιβίωσης του καθενός.
Ευχαριστώ πολύ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56750"," Ευχαριστούμε τον κ. Μαρκόπουλο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56751"," Κύριε Πρόεδρε, μου επιτρέπετε μία παρέμβαση;","ÎžÎ¥Î�Î™Î”Î—Î£ Î£Î©ÎšÎ¡Î‘Î¤Î—Î£ ",586
"56752"," Παρακαλώ, κύριε Υπουργέ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56753"," Μετά την τοποθέτηση του Κοινοβουλευτικού Εκπροσώπου της Νέας Δημοκρατίας -νομίζω ότι ο επίλογός του αποδεικνύει και τη βασική στόχευση της τοποθέτησής του- είναι προφανές, πως οι Βουλευτές της Νέας Δημοκρατίας θεωρούν ότι βρισκόμαστε σε μία αμιγώς προεκλογική περίοδο. Όμως, έτσι δεν γίνεται να περπατήσει η χώρα. Δεν είναι δυνατόν αυτή η σχιζοφρένεια να συνεχιστεί. 
Πριν από λίγες ημέρες, καταθέσαμε στο Υπουργικό Συμβούλιο ένα μεγάλο νομοσχέδιο του Υπουργείου Ανάπτυξης, που περιλαμβάνει την άρση όλων των εμποδίων στην επιχειρηματικότητα, καινούργια νομοθεσία για τα σήματα, για τους μεσίτες, την άρση του καμποτάζ, τα ζητήματα των θαλασσίων υποθέσεων. Εκεί, από τη Νέα Δημοκρατία και από τους Υπουργούς από τους οποίους εκπροσωπείται, δεν εκφράζεται αυτό το τίποτε, το οποίο ακούστηκε δέκα φορές από το στόμα του Κοινοβουλευτικού Εκπροσώπου της Νέας Δημοκρατίας. 
Ας αποφασίσουν, λοιπόν: Είναι τίποτε ή είναι μία συλλογική προσπάθεια της χώρας αυτό που γίνεται με την Κυβέρνηση Παπαδήμου; Δεν μπορούν να πατούν συνεχώς σε δύο βάρκες.
Ευχαριστώ.","ÎžÎ¥Î�Î™Î”Î—Î£ Î£Î©ÎšÎ¡Î‘Î¤Î—Î£ ",586
"56754"," Ευχαριστούμε τον κύριο Υπουργό.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56755"," Κύριε Πρόεδρε, μπορώ να έχω το λόγο;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56756"," Κύριε Κοινοβουλευτικέ Εκπρόσωπε, θα σας παρακαλούσα πάρα πολύ, να μείνουμε στο πλαίσιο της συζήτησης της σημερινής επερώτησης, διότι έτσι θα ξεκινήσει ένας κύκλος, ο οποίος δεν θα τελειώσει ποτέ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56757"," Καλώς, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56758"," Παρακαλώ, να συμβάλουμε όλοι σε αυτό.
Κύριε Πρωτόπαπα, παρακαλώ έχετε το λόγο ως Κοινοβουλευτικός Εκπρόσωπος του ΠΑΣΟΚ για έξι λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56759"," Ευχαριστώ, κύριε Πρόεδρε.
Είμαι υποχρεωμένος να απαντήσω στις επισημάνσεις σειράς Βουλευτών της Νέας Δημοκρατίας, από τον πρώτο ομιλούντα, τον κ. Μουσουρούλη αλλά και από πολλούς άλλους, οι οποίοι επανήλθαν στη ρήση του κ. Προβόπουλου ότι «η κρίση δεν ήταν αναπόφευκτη», δίνοντας τις δικές τους ερμηνείες σε αυτό. Πρόθεσή μου δεν είναι ούτε να απολογηθώ για τον κ. Προβόπουλο –αλίμονο- ούτε και να τον ερμηνεύσω, όμως. Δεν το δικαιούμαι. Θέλω, όμως, να επισημάνω κάτι:
Είμαστε σε μία ιδιαίτερα δύσκολη εποχή. Ο ελληνικός λαός έχει ταλαιπωρηθεί πάρα πολύ τα τελευταία χρόνια. Χρειάζονται, λοιπόν, καθαρές κουβέντες από τον οποιονδήποτε έχει κάτι να πει. Καθαρές και ειλικρινείς εξηγήσεις απέναντι στον ελληνικό λαό. Όποιος έχει κάτι να πει, να το βάλει στο τραπέζι. Αλλιώς δεν γίνεται. Δεν μπορούμε να μιλάμε ούτε με υπονοούμενα ούτε με χρησμούς ούτε με μισόλογα.
Καλώ, λοιπόν –και καλούμε- τον κ. Προβόπουλο, το Διοικητή της Τράπεζας της Ελλάδος, να ενημερώσει επισήμως και τον ελληνικό λαό –μπορεί να το κάνει και μέσω της Βουλής- σε ποια συγκεκριμένη περίοδο αναφέρεται, εάν είχε εγκαίρως προειδοποιήσει και ενημερώσει τις πολιτικές ηγεσίες, τις ηγεσίες των κομμάτων και γενικότερα τις κυβερνήσεις και τι είχε συγκεκριμένα ο ίδιος προτείνει. Επαναλαμβάνω, ότι δεν είναι εποχή για χρησμούς, είναι εποχή για καθαρές κουβέντες. Όποιος έχει κάτι να πει, παρακαλείται και καλείται να το βάλει πάνω στο τραπέζι ενώπιον του ελληνικού λαού, ο οποίος έχει υποφέρει αρκετά και θέλει αυτή τη στιγμή να δει ότι υπάρχει συγκεκριμένη διέξοδος με την προσπάθεια που γίνεται στη χώρα. 
Δεύτερον, εγώ θα συμφωνήσω με τη ρήση του κ. Χατζηδάκη –με εκείνο το κομμάτι εννοώ- ότι δεν μπορεί να περιμένει κανείς μεγάλες επενδύσεις σε μια χώρα, η οποία ταλανίζεται. Και δεν είναι δυνατόν να περιμένει κανείς μεγάλες επενδύσεις από μια χώρα, η οποία δεν έχει πείσει ακόμη ότι είναι σταθερή, τη στιγμή που γράφεται –κακώς κατά τη γνώμη μου- από ορισμένα μέσα διεθνώς εννοώ, όμως γίνεται αυτό- ότι θα χρεοκοπήσουμε ή όχι. Εκτιμώ ότι αυτό μπορεί να γίνει μέσα στο επόμενο διάστημα. Βεβαίως, θα πρέπει ταυτόχρονα εμείς, τουλάχιστον εκείνα τα κόμματα που στηρίζουν την Κυβέρνηση, να εκδηλώσουμε την εμμονή μας, τη σταθερή στήριξή μας στην προσπάθεια της Ελλάδας να μην οδηγηθεί σε περιπέτειες, να μείνει μέσα στη ζώνη του ευρώ, να προχωρήσει επιτέλους στο δρόμο της ανάπτυξης και της δημιουργίας θέσεων εργασίας. 
Έγινε χθες μια συνάντηση των πολιτικών αρχηγών. Δεν ξέρουμε λεπτομέρειες. Ξέρουμε όμως, ένα κλίμα που το έχουμε σήμερα όλοι μπροστά μας. Το θεωρώ θετικό αυτό. Θεωρώ θετικό να συνεργάζονται οι πολιτικοί αρχηγοί που στηρίζουν την Κυβέρνηση με τον Πρωθυπουργό, να συζητούν και να συμφωνούν σε κάποια πράγματα. Αναμφίβολα, αυτό θα βοηθήσει πάρα πολύ την Κυβέρνηση στην κρίσιμη διαπραγμάτευση που ήδη διεξάγεται, τόσο για το PSI, όσο και με την τρόικα για τη νέα δανειακή σύμβαση. Ενισχύει τη διαπραγματευτική θέση της Ελλάδας και της Κυβέρνησης αυτός ο διάλογος, με όσο περισσότερες συμφωνίες έχει. Και αυτό πρέπει να το σκεφθούμε καλά, ώστε να μην κλαίμε μετά πάνω σε ερείπια. Θα πρέπει φυσικά, πέρα από την κουβέντα, πέρα από το διάλογο να είμαστε μαζί και στην εφαρμογή του αποτελέσματος. 
Θέλω, λοιπόν, για μια ακόμη φορά –ελπίζω τελευταία- να επισημάνω ότι σε σχέση με τις υποχρεώσεις που έχει αναλάβει η χώρα –και αναφέρομαι σε αυτό το κομμάτι, δηλαδή στις υποχρεώσεις που έχει αναλάβει η χώρα- η επίσημη γραμμή και των τριών κομμάτων που στηρίζουν την Κυβέρνηση -και όχι του κάθε Βουλευτή που τελικά δικαίωμά του είναι να εκφράζεται- πρέπει να είναι σαφής, καθαρή και χωρίς διπλή γλώσσα. Με θέση ευθύνης να στηρίξουμε και να εφαρμόσουμε τις υποχρεώσεις που έχουμε αναλάβει έναντι των εταίρων μας. 
Κλείνοντας αυτό το κομμάτι της τοποθέτησής μου, θα ήθελα να επισημάνω ότι η Κοινοβουλευτική Ομάδα του ΠΑΣΟΚ δεν προτίθεται να συνεχίσει να κάνει τον «μουτζούρη» σε ένα τέτοιο «παιχνίδι» παίρνοντας και το μέρος της ευθύνης που δεν της αναλογεί, διότι αρκετό μερίδιο έχει πάρει μέχρι τώρα στην προσπάθεια, την οποία έχει καταβάλλει, προκειμένου η χώρα να μπορέσει να ορθοποδήσει, να σωθεί, να προχωρήσει μπροστά. 
Έρχομαι τώρα στο θέμα της συζήτησης. Νομίζω ότι ήταν ιδιαιτέρως θετική και πειστική η παρέμβαση του αρμόδιου Υφυπουργού του κ. Μωραΐτη. Δεν ξέρω αν θα μιλήσει και ο παριστάμενος Αναπληρωτής Υπουργός…","ΧΡΗΣΤΟΣ ΠΡΩΤΟΠΑΠΑΣ",436
"56760"," Και η επερώτηση…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"56761"," Και η επερώτηση συνέβαλε, κύριε Μουσουρούλη, αναμφίβολα. Έχετε κάνει μια πολύ καλή δουλειά. Οφείλω να το ομολογήσω αυτό, διότι δώσατε και την ευκαιρία στον κ. Μωραΐτη να μας εξηγήσει πολλές πτυχές της πολιτικής, η οποία εφαρμόζεται σήμερα. Εκτιμώ ότι και ο κύριος Υπουργός στη δευτερολογία του θα δώσει και τα σημεία, στα οποία ο ίδιος αναφέρθηκε, διότι λόγω χρόνου δεν πρόλαβε. 
Θέλω όμως, να θυμίσω και κάτι, για να μην είμαστε απόλυτοι. Εγώ εκτιμώ ότι γίνεται μια πολύ μεγάλη προσπάθεια. Και ξέρετε όλοι –και μερικοί από εσάς το γνωρίζετε πάρα πολύ καλά- ότι η προσπάθεια αυτή δεν γίνεται κάτω από τα καλύτερα δεδομένα, τόσο διότι υπάρχουν πολύ μεγάλα προβλήματα στην κατάσταση της εθνικής συμμετοχής –πρόσφατα έγινε η συμφωνία για τον περιορισμό της- όσο διότι υπάρχουν τεράστια προβλήματα στη δημόσια διοίκηση, δεν υπάρχουν χρήματα προκειμένου να πάρει κανείς όλους αυτούς που θέλει πιθανά και εν πάση περιπτώσει, έχουμε να συναντήσουμε και σοβαρές επιφυλάξεις και προβληματισμούς που δημιουργούνται από τα γενικότερα προβλήματα που αντιμετωπίζει η χώρα. Αυτό το επισήμανε και ο ίδιος ο κ. Χατζηδάκης πριν. Παρ’ όλα αυτά, γίνεται προσπάθεια. Παρ’ όλα αυτά, γίνεται ένας αγώνας. 
Εγώ θέλω να πιστεύω ότι η επερώτησή σας έγινε για να βοηθήσει αυτόν τον αγώνα, για να βοηθήσει αυτήν την προσπάθεια που καταβάλλεται. 
Πρέπει να σταθούμε πλάι στο Υπουργείο, σε σχέση με την απορρόφηση των πόρων του ΕΣΠΑ. Τα πράγματα πάνε πολύ καλύτερα πια. Ας θυμηθούμε ότι το 2006 ήμασταν στο 0%, το 2007 στο 0%, το 2008 στο 0% και το 2009 στο 3,6%. Σήμερα, αν δεν κάνω λάθος έχουμε περάσει το 31%. Έχει γίνει μια μεγάλη προσπάθεια και εκτιμώ ότι δεν είναι μόνο αυτό, αλλά αυτή η προσπάθεια έχει γίνει και σε βάθος και θα τρέξουμε πιο γρήγορα. 
Κύριε Υπουργέ, οφείλω να επισημάνω ότι πρέπει να δοθεί ιδιαίτερο βάρος στο να γνωρίζουμε ότι το ΕΣΠΑ δεν είναι μόνο ένα ενιαίο σύνολο, είναι και άθροισμα επιμέρους δράσεων που γίνονται από Υπουργεία, από γενικές γραμματείες, από οργανισμούς κ.ο.κ.. Μια σοβαρή ενημέρωση που έγινε στην επιτροπή σε σχέση με το ΕΣΠΑ, αποδεικνύει ότι υπάρχουν και χώροι που είμαστε πιο πίσω. Και αυτοί, για να είμαι δίκαιος, δεν είναι στο Υπουργείο Ανάπτυξης. Σε αυτούς τους χώρους που είμαστε πιο πίσω, εκτιμώ ότι χρειάζεται και να ασκηθεί μια αυτοκριτική και να τρέξουμε, διότι είναι χώροι ευαίσθητοι, σε σχέση με προβλήματα της ελληνικής κοινωνίας και χρειάζεται σε αυτό το σημείο μεγαλύτερη πίεση από όλους μας, ειλικρινής στήριξη από όλους μας, προκειμένου να φτάσουμε εκεί που θέλουμε. 
Το ΕΣΠΑ είναι ένα σημαντικό όπλο, όχι μόνο για την περιφέρεια, αλλά για το σύνολο της ελληνικής οικονομίας και νομίζω ότι οι βηματισμοί που υπάρχουν είναι πολύ καλύτεροι πια, χρειάζεται να τους στηρίξουμε και να κάνουμε –γιατί όχι;- τις θετικές επισημάνσεις και προτάσεις μας, τη θετική κριτική μας, προκειμένου να μπορέσει να τρέξει πιο γρήγορα, γιατί αυτές οι δυνατότητες υπάρχουν.
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΧΡΗΣΤΟΣ ΠΡΩΤΟΠΑΠΑΣ",436
"56762"," Ευχαριστούμε τον κ. Χρήστο Πρωτόπαπα, Κοινοβουλευτικό Εκπρόσωπο του ΠΑΣΟΚ.
Το λόγο έχει ο Κοινοβουλευτικός Εκπρόσωπος του Λαϊκού Ορθόδοξου Συναγερμού και Βουλευτής Α’ Θεσσαλονίκης κ. Άγγελος Κολοκοτρώνης για έξι λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56763"," Ευχαριστώ, κύριε Πρόεδρε.
Κυρίες και κύριοι συνάδελφοι, επιλέγουμε να είμαστε χρήσιμοι. Έτσι, θα αποφύγουμε τους πολιτικούς χαρακτηρισμούς και τις κατάρες που ακούγονται συχνά εδώ και θα επικεντρώσουμε ειδικότερα το ενδιαφέρον μας στην παρακολούθηση των περιφερειακών επιχειρησιακών προγραμμάτων.
Παρά την τυπική υιοθέτηση της εταιρικής σχέσης, η οποία προβλέπει την ενεργό συμμετοχή των περιφερειακών και τοπικών εταίρων, η συμμετοχή των τελευταίων στις αρμόδιες επιτροπές παρακολούθησης παραμένει συμβολική και περιθωριακή. Θέλετε να πω, με ελάχιστες εξαιρέσεις; Να το πω, με ελάχιστες εξαιρέσεις. Πάντως, η ιστορία της διαχείρισης των ελληνικών ΠΕΠ είναι αποκαλυπτική της βούλησης του κεντρικού κράτους να διατηρήσει τον απόλυτο έλεγχο της εγχώριας περιφερειακής πολιτικής και από την άλλη πλευρά, της αδυναμίας των τοπικών παραγόντων να αξιοποιήσουν τις περιορισμένες έστω ευκαιρίες που ανακύπτουν τελικά. Το αποτέλεσμα είναι ότι οι τοπικοί φορείς έχουν μετατραπεί σε «φτωχούς συγγενείς» των Υπουργείων και των διαχειριστικών αρχών, περιοριζόμενοι κατά κανόνα στην ανάληψη μεμονωμένων δράσεων και έργων και λειτουργώντας ουσιαστικά ως «πελάτες» μιας πολιτικής που εκπονείται γι’ αυτούς, αλλά χωρίς αυτούς. 
Η κυρίαρχη λογική του συγκεντρωτισμού θεμελιώνεται συνήθως σε δύο επιχειρήματα. Σύμφωνα με το πρώτο επιχείρημα, τόσο οι περιφερειακές διοικήσεις όσο και η Αυτοδιοίκηση δεν διαθέτουν τους αναγκαίους χρηματικούς, οργανωτικούς και ανθρώπινους πόρους, προκειμένου να αναλάβουν το βάρος αυτής της πολιτικής και να ανταποκριθούν επιτυχώς στις ολοένα αυξανόμενες διαχειριστικές απαιτήσεις των Βρυξελλών. 
Σύμφωνα με το δεύτερο επιχείρημα, η Ελλάδα δεν έχει την πολυτέλεια να πειραματίζεται με αποκεντρωμένα και συμμετοχικά σχήματα, διότι από το 2000 και έπειτα οι προθεσμίες απορρόφησης των κοινοτικών χρηματοδοτήσεων είναι ασφυκτικές και ο κίνδυνος απώλειας πόρων μεγάλος. 
Αυτά τα δυο επιχειρήματα είναι μάλλον ισχνά. Από την μια πλευρά, οι προφανείς αδυναμίες των περιφερειών και των ΟΤΑ οφείλονται πρωταρχικά, αλλά όχι αποκλειστικά, όπως οφείλει να παραδεχθεί κανείς, στην αδυναμία ή και την απροθυμία του κεντρικού κράτους να προωθήσει τη διοικητική αποκέντρωση, για την οποία τόσα έχουμε ακούσει κατά καιρούς και τη δημοσιονομική μεταρρύθμιση, ακόμη και στις πλέον κραυγαλέες περιπτώσεις. 
Ως αντιπροσωπευτικό παράδειγμα αξίζει να αναφέρει κανείς το γεγονός ότι οι περιφέρειες θεσπίστηκαν το 1986, αλλά πόρους διαχειρίστηκαν μόλις το 1996, δέκα χρόνια μετά. 
Από την άλλη πλευρά, ο κίνδυνος της απώλειας πόρων θα μπορούσε να αντιμετωπιστεί μέσω της σταδιακής ενδυνάμωσης και χειραφέτησης των περιφερειών και της εκχώρησης σ’ αυτές της αρμοδιότητας άσκησης περιφερειακής πολιτικής έπειτα από μια ικανή μεταβατική περίοδο.
Το αρμόδιο Υπουργείο, κατά την άποψή μας, θα πρέπει να εκπονήσει τις ανάλογες μελέτες, προκειμένου να αντιμετωπιστούν οι επιπτώσεις της σημερινής μη χωρικά ισορροπημένης κρίσης, λαμβανομένου υπόψη ότι η κρίση έχει επιδεινώσει τα αναπτυξιακά δεδομένα, ιδίως στις πιο προβληματικές περιφέρειες της χώρας, μειονεκτούσες, απομονωμένες ή με ειδικά γεωγραφικά χαρακτηριστικά περιφέρειες, σχεδιάζοντας νέες πολιτικές για την εξομάλυνσή τους.
Άλλωστε, είναι προφανές ότι αφού η κρίση έχει επηρεάσει ασύμμετρα τους διάφορους οικονομικούς κλάδους, γεγονός που οξύνει το πρόβλημα στις περιφέρειες, το παραγωγικό πρότυπο των οποίων συναρτάται με τους κλάδους που έχουν υποστεί το μεγαλύτερο πλήγμα, είναι άμεση ανάγκη να γίνουν οι απαραίτητες ενέργειες για την αντιμετώπισή του. Στα ζητήματα αυτά η Νέα Δημοκρατία φαίνεται ότι συμφωνεί προς την κατεύθυνση αυτή και κατά συνέπεια συμφωνούμε και εμείς μαζί της. 
Επίσης, προκειμένου τα συναρμόδια Υπουργεία να λαμβάνουν υπόψη κατά τη χάραξη των τομεακών και οριζόντιων πολιτικών, τα χαρακτηριστικά και τις αναπτυξιακές δυνατότητες κάθε περιφέρειας, αλλά και τις ειδικότερες περιπτώσεις της κρίσης σε περιφερειακό και τοπικό επίπεδο, είναι αναγκαίο να ληφθούν τα κατάλληλα μέτρα και οι απαιτούμενες ενέργειες να γίνουν ώστε να μην εμφανίζονται αδιέξοδες καταστάσεις, ιδιαίτερα στη σημερινή δύσκολη συγκυρία.
Υπάρχει άμεση ανάγκη επανακαθορισμού των στρατηγικών στόχων της πολιτικής περιφερειακής ανάπτυξης με σαφήνεια και καθαρότητα για την αντιμετώπιση της κρίσης και των επιπτώσεών της στις περιφέρειες, ώστε κατά την υλοποίηση των στόχων αυτών θα περιλαμβάνονται, η ανάπτυξη αυτοδύναμης επιχειρηματικότητας και η κινητοποίηση του τοπικού δυναμικού, ώστε να υπάρχουν ορατά αποτελέσματα. Οι αρμόδιοι φορείς θα πρέπει να προβούν σε ανάλογες ενέργειες για την αξιοποίηση των διαθέσιμων πόρων, για την προσέλκυση επενδύσεων και τη δημιουργία του κατάλληλου επενδυτικού περιβάλλοντος σε περιφερειακό επίπεδο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επιτρέψτε μου ένα λεπτό, κύριε Πρόεδρε, για να ολοκληρώσω.
Κατά συνέπεια, κρίνεται απαραίτητο στις ενέργειες αυτές να περιλαμβάνεται ο εξοπλισμός των περιφερειών με σύγχρονους μηχανισμούς και δομές προσέλκυσης επενδύσεων. 
Κυρίες και κύριοι συνάδελφοι, πρέπει να υπάρξει σοβαρός προβληματισμός για το πώς θα εξασφαλίζεται η επικέντρωση της προσπάθειας σε έργα αμεσότερης απόδοσης και μεγαλύτερου πολλαπλασιαστικού αποτελέσματος σε κάθε περιφέρεια, καθώς και για το πώς θα συνδυάζονται οι απαιτήσεις του μεσοπρόθεσμου προγράμματος, του Συμφώνου Σταθερότητας και της στρατηγικής «Ευρώπη 2020», με τις μεσομακροπρόθεσμες αναπτυξιακές ανάγκες, ώστε να μην βρεθούμε προ εκπλήξεων.
Άλλο ένα σοβαρό ζητούμενο –και με αυτό τελειώνω, κύριε Πρόεδρε- που πρέπει να προσεχθεί ιδιαίτερα είναι ο συνδυασμός των απαιτήσεων του μεσοπρόθεσμου προγράμματος, του Συμφώνου Σταθερότητας και της στρατηγικής «Ευρώπη 2020» με τις μεσομακροπρόθεσμες αναπτυξιακές ανάγκες, καθώς και με ποιο τρόπο και προς ποια κατεύθυνση όλα αυτά θα επηρεάσουν την αναθεώρηση του ΕΣΠΑ 2017-2023 όποτε αυτή σχεδιαστεί.
Τελικώς, πρέπει να ληφθούν υπόψη οι περιφερειακές δυνατότητες ή οι αδυναμίες στο πλαίσιο μιας συλλογικής στρατηγικής καθοδήγησης από το Υπουργείο, που έστω και για λίγο υπήρξε Υπουργείο Περιφερειακής Ανάπτυξης.
Σας ευχαριστώ πολύ.","ΑΓΓΕΛΟΣ ΚΟΛΟΚΟΤΡΩΝΗΣ",232
"56764"," Ευχαριστούμε και εμείς τον κ. Άγγελο Κολοκοτρώνη, Βουλευτή Α’ Θεσσαλονίκης του ΛΑΟΣ. 
Ο Βουλευτής Ηρακλείου κ. Κριτσωτάκης ως Κοινοβουλευτικός Εκπρόσωπος έχει το λόγο για έξι λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56765"," Ευχαριστώ πολύ, κύριε Πρόεδρε.
Αν ήταν στην Αίθουσα άνθρωποι από την περιφέρεια, έχω την εντύπωση ότι δεν θα έμπαιναν σε αυτή τη συζήτηση. Διότι ενώ ξεκίνησε πολύ θετικά, νομίζω, με τον τίτλο της επίκαιρης επερώτησης, εγώ έλπιζα τουλάχιστον ότι θα ήταν θετικό να συζητήσουμε το θέμα της περιφερειακής ανάπτυξης και μάλιστα, υπό το πρίσμα της ανυπαρξίας πολιτικής για την περιφερειακή ανάπτυξη, όσοι άνθρωποι θα παρακολουθούσαν, δεν θα είχαν ενδιαφέρον και θα ήταν αποστασιοποιημένοι και νομίζω δικαίως. 
Νομίζω ότι ένα από τα θέματα που θα μπορούσε κανείς να φέρει εδώ και να ενδιαφέρουν την περιφέρεια θα ήταν, αν υπάρχει ένα σχέδιο για την ανάπτυξη της περιφέρειας, της κάθε μίας χωριστά και όλων μαζί. Αυτό νομίζω ότι είναι το πρώτο πρόβλημα, γιατί καμιά φορά το σχέδιο δεν θεωρούμε ότι είναι πρόβλημα. Η ανυπαρξία σχεδίου, όμως, είναι πρόβλημα. Μετά υπάρχει, βέβαια, και το θέμα της ανυπαρξίας γενικότερης πολιτικής.
Θα έλεγα: Υπάρχει ένα σχέδιο για τη διαχείριση των υδάτινων πόρων σε μία χώρα που τους έχει πολλή ανάγκη; Υπάρχει ένα σχέδιο για τη διαχείριση των απορριμμάτων, όταν σε άλλες περιοχές ακούγονται κάποια θετικά πράγματα όντως, για ένα θέμα που έχει κακοφορμίσει και σε άλλα πολύ αρνητικά, όπως η καύση και βλέπουμε ότι τα συμφέροντα καθοδηγούν και η ανυπαρξία πολιτικής βρίσκεται για να επιτρέψει στα συμφέροντα να κάνουν το μεγάλο χορό, το πάρτι; 
Για ποιο χωροταξικό μιλάμε που υπάρχει το πουκάμισο, αλλά είναι αδειανό; Πού είναι τα ειδικά χωροταξικά σε όλη τη χώρα; Εγώ δεν άκουσα γι’ αυτά τίποτα. 
Για το ενεργειακό, που είναι ένα άλλο τεράστιο θέμα, εδώ επίσης δεν ακούγεται τίποτα, ενώ  υπάρχει ανυπαρξία σε αυτόν τον τομέα. Θα έλεγα, ότι αυτή τη στιγμή ένα μεγάλο ζήτημα εξελίσσεται και είναι το θέμα των ανανεώσιμων πηγών ενέργειας, όπου πραγματικά δεν υπάρχει ο δημοκρατικός προγραμματισμός, αλλά δεν υπάρχει καθόλου κεντρικός προγραμματισμός ούτε περιφερειακός ούτε εμπλέκεται η αυτοδιοίκηση και ο μόνος που τελικά εμπλέκεται είναι ο ιδιωτικός τομέας, ο ιδιώτης που πηγαίνει με τα δικά του συμφέροντα και κάνει το δικό του προγραμματισμό εις βάρος της κοινωνίας. Νομίζω ότι αυτό είναι ένα θέμα τεράστιο. 
Για τον πρωτογενή τομέα της παραγωγής δεν ακούγεται κουβέντα ούτε σε περιφερειακό ούτε βέβαια σε κεντρικό επίπεδο και, όμως, αυτός ο τομέας εξαφανίζεται.
Για τον τουρισμό που σκοτώνει το συγκριτικό του πλεονέκτημα κανείς δεν λέει τίποτα. Πηγαίνουμε σε αυτόν το μαζικό τουρισμό με τα βραχιολάκια, πηγαίνουμε προς την καταστροφή, σε έναν κατήφορο που αυξάνει την ταχύτητα προς το κακό. 
Θα σας έλεγα ότι στο θέμα του πολιτισμού που το ξεχνάμε, γιατί μιλάμε καμμιά φορά για ανάπτυξη και βάζουμε στο μυαλό μας μόνο το κέρδος, υπάρχουν τεράστια προβλήματα που έχουν να κάνουν και με τον τουρισμό, αλλά και με πολλά άλλα, μεγάλα ζητήματα. 
Στο θέμα της απασχόλησης, το μόνο που λέει η δική σας κριτική που είναι, όμως, σωστή, είναι ότι σε αυτές τις τρεις περιφέρειες παρατηρείται ότι υπάρχει πράγματι μεγαλύτερη αύξηση του τουρισμού, στην Κρήτη, δηλαδή, στο Βόρειο Αιγαίο και στην Αττική. Είναι σωστό, αλλά είναι μία διαπίστωση. Εγώ θα έλεγα, τι θα έπρεπε σήμερα να συζητήσουμε; Να ξεκινάμε από τη διαπίστωση, αλλά να προχωράμε σε κάτι, για να μπορούμε να καταλήξουμε. 
Επίσης, θα έλεγα ότι για την κρίση και το μνημόνιο, σε σχέση με την ανάπτυξη, δεν φαίνεται τίποτα. Εμείς έχουμε διαμορφώσει προϋποθέσεις για μια άλλη πολιτική και έχουμε και μία άλλη θεώρηση για το πώς θα μπορούσε να αναπτυχθεί η χώρα σε περιφερειακό επίπεδο. 
Θα πω κάποια θέματα εν τάχει, γιατί δεν υπάρχει χρόνος, για τις συγκοινωνίες και τις μεταφορές, για το κυκλοφοριακό που αυτή η Κυβέρνηση, πρέπει να ομολογήσουμε, ότι το έχει λύσει, διότι με τη μείωση των μισθών και την ακρίβεια της βενζίνης, έχουμε μείωση της κυκλοφορίας και έχουμε λύσει σε μεγάλο βαθμό το κυκλοφοριακό. 
Θα σας πω ακόμη ότι για τις θαλάσσιες μεταφορές, για το κόστος στα προϊόντα και την μεταφορά των ανθρώπων, για ένα τεράστιο ζήτημα που έχει σχέση με τη στρατηγική της ανάπτυξης, το θέμα των πυλών εισόδου στη χώρα, δεν υπάρχει τίποτα, ούτε από την πλευρά της Κυβέρνησης ούτε της προηγούμενης κυβέρνησης ούτε προ κρίσης, ούτε τώρα στην κρίση και φοβάμαι ότι αυτό είναι ένα στοιχείο της κρίσης που θα το μεταφέρουμε. 
Έχουν περάσει τρία Κοινοτικά Πλαίσια, τέσσερα πακέτα και υπάρχουν ευθύνες και στα δύο κόμματα που κυβέρνησαν και σε αυτά που τώρα συγκυβερνούν. Κάποια στιγμή ευτυχώς μπήκε στη μέση και το Προεδρείο γιατί το θέμα μετατράπηκε και είχαμε εν τέλει όχι μια συζήτηση για την περιφερειακή ανάπτυξη, αλλά μια δικομματική αντιπαράθεση που συνεχίζεται σε μία τρικομματική συγκυβέρνηση τώρα, σε ένα τρικομματικό περιβάλλον και δυστυχώς, πάνω στα ερείπια μιας χώρας που δεν έχει κάνει ό,τι έπρεπε σε καιρούς ανάπτυξης, στρεβλής, όμως, ταξικής και αντιδημοκρατικής. Επίσης, τώρα, στον καιρό της κρίσης κάνει ό,τι δεν πρέπει, με το μνημόνιο, που αντί να λύσει προβλήματα, όπως υποτίθεται ότι το έφεραν για να τα λύσει, προσθέτει και άλλα προβλήματα, τα βαθαίνει και τα πληθαίνει. 
Εγώ θα έλεγα ότι η Ελλάδα είναι μια χώρα νησιωτική.  Το ξέρουν όλοι. Το αναγνωρίζουν οι πάντες. Να αναγνωριστεί όμως, όχι ότι είναι νησί, το τάδε νησί, αλλά και η νησιωτικότητα της χώρας και απέναντι στην ευρωπαϊκή ήπειρο γενικά και στην Ευρωπαϊκή Ένωση. Να αναγνωριστεί επίσης ότι είμαστε κυρίως μια χώρα ορεινή. Αυτό δεν το κάνουμε ούτε εμείς για τη χώρα μας, όταν δεν αναγνωρίζουμε στην πράξη, όταν δεν μεταφράζουμε σε πολιτικές το θέμα αυτό που αναφέρει το Σύνταγμα στο συγκεκριμένο άρθρο, που λέει ότι πρέπει να υπάρξει μέριμνα γι’ αυτές τις περιοχές.
Εν πάση περιπτώσει, εγώ θα πω στην κατακλείδα ότι αυτά που κουβεντιάζουμε είτε στην επιτροπή των περιφερειών της Βουλής είτε στην επιτροπή των ορεινών και νησιωτικών περιοχών, εδώ δεν φτάνουν και πολύ περισσότερο δεν γίνονται πολιτικές. Λείπει η περιφερειακή αντίληψη στη χώρα, λείπει η φιλοσοφία, η πολιτική και η πρακτική, ενώ λόγω του χαρακτήρα της χώρας είναι πιο απαραίτητη απ’ ότι θα ήταν σε άλλες χώρες.
Επίσης, είναι υποβαθμισμένη η τοπική αυτοδιοίκηση, που εγώ δεν θα πω, όπως λένε κάποιοι λανθασμένα, ότι είναι εργαλείο, αλλά θα πω ότι είναι προϋπόθεση για να αναδειχθεί η τοπικότητα και όχι ο τοπικισμός, για να μπορέσουμε να έχουμε αυτό που επισημαίνετε σωστά στον τίτλο της επίκαιρης επερώτησης που κάνετε σήμερα ως Νέα Δημοκρατία, δηλαδή περιφερειακή πολιτική και να μπορέσουμε να το θεραπεύσουμε, γιατί αυτό δεν θεραπεύεται με λόγια.
Εάν είχα χρόνο, θα σας διάβαζα τι λέγαμε όταν ξεκινούσε  το Κοινοτικό Πλαίσιο, το οποίο τώρα διανύουμε και όταν κυβερνούσε η Νέα Δημοκρατία, για να δείτε ότι αυτά που καταμαρτυρείτε σωστά στο ΠΑΣΟΚ είναι ακριβώς τα ίδια που σας καταμαρτυρούσαμε δικαίως, όταν εσείς ξεκινούσατε τη διακυβέρνηση. Είναι λοιπόν τεράστιες οι ευθύνες. Νομίζω ότι η κρίση «δεν έβαλε μυαλό» σε κάποιους –για να μην παρεξηγηθώ- και νομίζω ότι με την ίδια συνταγή με την οποία αποτύχαμε και οδηγηθήκαμε στην κρίση συνεχίζουμε και σήμερα.
Πιστεύω ότι θα μπορούσε να γίνει μια συζήτηση και να βρεθεί ένας τρόπος για να τεθούν αυτά τα ζητήματα και να δούμε πώς θα λυθούν εις όφελος του ελληνικού λαού, γιατί η δημοκρατία δεν είναι η διαδικασία και όλα τα υπόλοιπα κοινοβουλευτικά, αλλά είναι το αποτέλεσμα για την πλειοψηφία του ελληνικού λαού και της κοινωνίας. Όταν λέμε ότι σώζεται η χώρα, δεν σώζεται, αν δεν σώζεται και ο άνθρωπος και η κοινωνία. Η χώρα είναι οι άνθρωποί της. 
Ευχαριστώ πολύ, κύριε  Πρόεδρε.","ΜΙΧΑΗΛ ΚΡΙΤΣΩΤΑΚΗΣ",262
"56766","  Ευχαριστούμε τον κ. Μιχάλη Κριτσωτάκη.
Ολοκληρώθηκε ο κύκλος των Κοινοβουλευτικών Εκπροσώπων.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ενημερώθηκαν για την ιστορία του κτηρίου, την οργάνωση και τη λειτουργία της Βουλής είκοσι εννέα μαθητές και μαθήτριες και δύο συνοδοί-εκπαιδευτικοί από το 6ο Γυμνάσιο Καρδίτσας (Α΄ τμήμα).
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Ο πρώτος και μοναδικός ομιλητής της Νέας Δημοκρατίας κ. Κωνσταντίνος Μουσουρούλης έχει το λόγο για πέντε λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56767"," Θα ήθελα την ανοχή σας, επειδή είμαι ο μόνος ομιλητής.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"56768"," Θα σας παρακαλούσα να είμαστε μέσα στα πλαίσια. Την έχετε την ανοχή μου και το ξέρετε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56769"," Θέλω και εγώ με τη σειρά μου να συλλυπηθώ τη συνάδελφο Όλγα Κεφαλογιάννη για την απώλεια του πατέρα της Γιάννη Κεφαλογιάννη και τους Κρητικούς, που τον είχαν αγαπήσει.
 Κύριοι συνάδελφοι, όλα αυτά που ακούσαμε δείχνουν τον έναν και μοναδικό στόχο, ότι καλούμαστε όλοι σήμερα, όπως εξελίχθηκαν τα πράγματα, να υπερβούμε το ανθρωπίνως δυνατόν, όχι μόνο να αντέξουμε, αλλά και να ανασυνταχθούμε. Προσωπικά, πιστεύω ότι τα πάντα γίνονται και γι’ αυτό είμαστε εδώ, ώστε  να το καταδείξουμε, να υποδείξουμε τις λύσεις και να συμφωνήσουμε. 
Δεν άκουσα όμως τον κύριο Υπουργό να αναγνωρίζει την ανάγκη να συμφωνήσουμε ότι τα τελευταία δύο χρόνια δεν έχει γίνει προσπάθεια να ενσωματωθεί η περιφερειακή διάσταση στις πολιτικές των Υπουργείων. Οι Υπουργοί τι κάνουν; Επιδίδονται διαρκώς σε θεατρικές παραστάσεις.
Και θέλω, αν μου επιτρέπετε, να τους συστήσω, ειδικά στο Υπουργείο Ανάπτυξης, να πάψουν να συμπεριφέρονται ως ιδιοκτήτες της μοναδικής αλήθειας. Αυτό βλέπουμε σε κάθε παρουσία τους και στην Ολομέλεια και στις επιτροπές της Βουλής. Η Ελλάδα οδηγήθηκε στα βράχια, όπως το «COSTA CONCORDIA», για γνωστούς λόγους. Και αυτοί οι λόγοι θα εξεταστούν, όταν θα έλθει η ώρα, όπως έχουμε δεσμευθεί. 
Ο κ. Πρωτόπαπας είπε ότι χρειάζονται καθαρές κουβέντες. Βεβαίως. Οι καθαρές κουβέντες, όμως, προϋποθέτουν και καθαρό μυαλό, να το πω απλά, κρύο κεφάλι. Κάθε φορά που συζητάμε για ανάπτυξη, όλη η προσπάθεια των συναδέλφων εκφυλίζεται σε μια κριτική -ανεξάρτητα από το ποιος είναι στην Κυβέρνηση- των απορροφήσεων του ΕΣΠΑ. Αδικεί και τη χώρα και τις περιφέρειες αλλά και όλους μας το να στεκόμαστε μόνο εκεί. 
Παράδειγμα, τι να κάνει το ΕΣΠΑ, αν υπάρξει μία κυβέρνηση και δεν πιστεύω ότι υπάρχει τέτοια- που να αποφάσιζε να άρει τους μειωμένους συντελεστές ΦΠΑ στα νησιά; Θα ήταν καταστροφή για τη νησιωτική Ελλάδα αυτό. Δίνω ένα παράδειγμα για να συζητήσουμε κάποια στιγμή επιτέλους, για τις οριζόντιες πολιτικές. 
Κύριε Υπουργέ, για μένα, που συνέταξα αυτήν την επερώτηση, τα δεκαεφτά ερωτήματα έμειναν αναπάντητα. Γι’ αυτό θα την καταθέσω και ως κανονική ερώτηση και ελπίζω να γίνουν οι κατάλληλες «ασκήσεις» στο Υπουργείο σας, ώστε να λάβω και τις σωστές απαντήσεις.
Είπατε και εσείς κύριε Υπουργέ, ότι πρέπει να πούμε τα πράγματα με το όνομά τους. Ναι, να τα πούμε, όχι όμως με μύθους. Μύθος πρώτος: Το στρεβλό μοντέλο ανάπτυξης. Βεβαίως. Γιατί ακριβώς μιλάμε, όμως; Για λάθος στρατηγική στο ΕΣΠΑ ή στα προγράμματα; Όχι, το στρεβλό μοντέλο ανάπτυξης δημιουργήθηκε κάποια εποχή, όταν κάποιοι καλούσαν τον κόσμο με το «έλα να σε διορίσω» ή «έλα να σε κάνω πλούσιο στο χρηματιστήριο» ή «έλα να σε δανείσω». Να ξεκαθαρίσουμε λοιπόν τι εννοούμε στρεβλό μοντέλο ανάπτυξης και να δούμε σήμερα, πού πάσχει η στρατηγική. 
Δεύτερος μύθος, μορφολογικές ιδιαιτερότητες. Προσπάθησα να αποδείξω στην πρωτολογία μου, ότι δεν είναι μόνος βασικός λόγος οι μορφολογικές, οι γεωγραφικές ιδιαιτερότητες για να έχουμε τέτοιου είδους ανισότητες και αποκλίσεις. 
Τρίτος μύθος, η συγκεντρωτική δομή. Θέλω να ρωτήσω εσάς και τους συνεργάτες σας. Φταίει το σύστημα διαχείρισης και ελέγχου επειδή οι εκχωρήσεις προς τις περιφέρειες δίνονταν όταν αναλάβατε, με το σταγονόμετρο; Αυτό δεν έφταιγε; Ή ακόμα ένα μεγαλοστέλεχος του Υπουργείου σας έβαλε όλες τις ενδιάμεσες διαχειριστικές αρχές σε μια διαδικασία να κυνηγούν τις εκχωρήσεις αφού τις έδινε με το σταγονόμετρο; 
Διόρθωσαν το πρόβλημα οι επιχειρησιακές συμφωνίες υλοποίησης; Δεν το διόρθωσαν. Αν κάτι έγινε, έγινε ίσως στις περιφέρειες. Σας θέτω το θέμα του Υπουργείου Υγείας και θέλω να μου πείτε ναι ή όχι. Τα ποσά που περιγράψατε και αποτυπώσατε στην επιχειρησιακή συμφωνία υλοποίησης, που υπογράψατε με το Υπουργείο Υγείας, είναι ή δεν είναι μεγαλύτερα από τους διαθέσιμους πόρους των ΠΕΠ, που είναι καθαροί δότες; 
Τέταρτον, μιλήσατε για μια μελέτη που ανατέθηκε τον Ιούνιο του 2011, η οποία αναλύει τις επιπτώσεις της ύφεσης στις περιφέρειες. Τι να την κάνουμε τώρα τη μελέτη αυτή; Και έστω ότι πήραμε τα αποτελέσματα. Πού και πώς, αλλά κυρίως πότε θα ληφθούν υπόψη αυτές οι επιπτώσεις, ώστε να χαραχθεί ποια πολιτική και να χρηματοδοτηθεί με ποιο πρόγραμμα δημοσίων επενδύσεων; Παράδειγμα, στο Βόρειο Αιγαίο από 3% ανεργία το 2009, έχουμε σήμερα 18% . Είναι στοιχεία της ΕΛΣΤΑΤ. 
Λέτε επίσης ότι απεντάξατε πάρα πολλά έργα. Γιατί δεν ωρίμασαν τα έργα, αυτά κύριε Υπουργέ; Τι έφταιγε; Η μελέτη τους, τα τεύχη δημοπράτησης, οι απαλλοτριώσεις; Και χωρίς πόρους για μελέτες, πώς ωρίμασαν τα καινούργια έργα που λέτε ότι εντάσσετε τώρα; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Πέμπτος μύθος, η διαχείριση. Μιλήσατε για τριάντα τρεις φορείς διαχείρισης στο Γ’ ΚΠΣ, που απασχολούσαν χίλια τριάντα δύο στελέχη. Και ξαφνικά, κύριε Υπουργέ, λέτε ότι βρεθήκατε με τρεις χιλιάδες εφτακόσια εξήντα τρία στελέχη. Υπολογίζετε ναι ή όχι τα στελέχη των τραπεζών σε αυτόν το λογαριασμό; Σας λέω ότι τα υπολογίζετε και πρέπει να πάψετε επιτέλους να το κάνετε. 
Δεν μπορώ να ακούω άλλο γι’ αυτήν την ιστορία. Είχαμε δύο επικαλυπτόμενες περιόδους υλοποίησης το Γ’ ΚΠΣ’ και το ΕΣΠΑ και έπρεπε να δημιουργηθούν δομές. Στο τέλος-τέλος μη μιλάτε για ενδιάμεσες διαχειριστικές αρχές γιατί εσείς δημιουργήσατε και άλλες. 
Έκτος μύθος, οι απορροφήσεις. Σας παρακαλώ, πάψτε να λογαριάζετε το 2007 και 2008 και να μιλάτε για μηδενικές απορροφήσεις. Όλη η Ευρώπη είχε μηδενικές απορροφήσεις. Συνέβη και στο Γ’ Κοινοτικό Πλαίσιο Στήριξης και σας θυμίζω ότι ο τότε Υφυπουργός κ. Πάχτας για να έχει να παρουσιάσει κάτι –τον παρακολουθούσα τότε από μακριά, γιατί υπηρέτησα στην Ευρωπαϊκή Επιτροπή- χρησιμοποιούσε ως δείκτη τις προσκλήσεις υποβολής προτάσεων, την ενεργοποίηση όπως την έλεγε τότε. Σταματήστε να κάνετε, λοιπόν, αυτές τις συγκρίσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, παρακαλώ δώστε μου δύο λεπτά ακόμη.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"56770"," Σας έχω στα οκτώ λεπτά. Παρακαλώ όμως να ολοκληρώσετε το συντομότερο δυνατόν.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56771"," Βεβαίως. Σας ευχαριστώ πολύ.
Είπατε κύριε Υπουργέ, ότι θα αντιμετωπίσετε την κρίση με το Ταμείο Εγγυήσεων υπέρ των μικρομεσαίων επιχειρήσεων. Αν είναι δυνατόν! Δεν καταλαβαίνετε τα προβλήματα που έχει το χρηματοπιστωτικό σύστημα με τις επιπτώσεις τους στη μεταβίβαση των πόρων προς τις επιχειρήσεις; Χρησιμοποιήστε –σας το έχω πει και με Ερώτησή μου- τους Ενδιάμεσους Φορείς Διαχείρισης, τον ΕΦΕΠΑΕ. Είπατε ακόμη ότι η διαδικασία του ταμείου αυτού θα ολοκληρωθεί το πρώτο τετράμηνο του 2012, δηλαδή δύο και πλέον χρόνια μετά το ξέσπασμα της κρίσης. 
Όσο για το χωροταξικό των ενισχύσεων αυτών, δεν άκουσα κάτι, αν δηλαδή θα χρησιμοποιηθούν διαφοροποιημένα κριτήρια ανάλογα με τις επιπτώσεις που έχει η ύφεση στις περιφέρειες, τις οποίες εξετάσατε, όπως μας είπατε, το 2011, στη μελέτη που αναφέρατε. 
Για το μνημονιακό στόχο απορρόφησης είπατε ότι τον πετύχατε. Εγώ σας λέω ότι το συν 5% απορρόφησης που προσέθεσαν τα ταμεία χαρτοφυλακίου, χωρίς να μεταφερθούν σημαντικοί πόροι  -στην πραγματική οικονομία μόλις 20 εκατομμύρια ευρώ, αν δεν κάνω λάθος- συν το ποσοστό της συγχρηματοδότησης, που ανήλθε στο 85% από το 2007 μέχρι σήμερα, αυτά τα δύο μαζί σάς έδωσαν το ποσοστό του στόχου. 
Για το Κοινωνικό Ταμείο τα είπε ο κ. Χατζηδάκης. Δεν χρειάζεται να πω τίποτα. 
Για μας –και με αυτό κλείνω, κύριε Πρόεδρε- η αντίληψη «φροντίζουμε τις περιφέρειες πριν απ’ αυτές» είναι παρελθόν. Ανήκει σε μια παρωχημένη περίοδο. Για μας σημασία έχει να υπάρχει μια μακροπρόθεσμη στρατηγική αλλά και σύγχρονες, καινοτόμες μέθοδοι σχεδιασμού και υλοποίησης. Πού; Στην περιφέρεια. Πώς; Με χωρική εξειδίκευση. Με τοπικά στοχευμένη ανάπτυξη, λαμβάνοντας υπόψη τις ιδιαιτερότητες και πάνω απ’ όλα, με μια ισχυρή περιφερειακή οργάνωση. Γι’ αυτό και η Νέα Δημοκρατία προετοιμάζει  ειδικό νόμο για την περιφερειακή ανάπτυξη. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"56772"," Ευχαριστούμε πολύ τον Βουλευτή Χίου της Νέας Δημοκρατίας κ. Μουσουρούλη. 
	Κύριε Κοινοβουλευτικέ Εκπρόσωπε της Νέας Δημοκρατίας, επειδή ο κύριος Υπουργός έχει κάνει πρωτολογία, δευτερολογία και θα κάνει και τριτολογία, για να κλείσουμε, μήπως θα θέλατε να μιλήσετε τώρα, πριν του δώσω το λόγο; Το λέω για να μην ανοίξουμε νέο κύκλο συζητήσεως.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56773"," Όχι, κύριε Πρόεδρε. Θα ήθελα να ακούσω πρώτα τον κύριο Υπουργό.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56774","  Καλώς. 
Ορίστε, κύριε Υπουργέ, έχετε το λόγο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56775"," Ευχαριστώ, κύριε Πρόεδρε. 
Πράγματι, συζητάμε ένα πάρα πολύ σημαντικό θέμα σήμερα και πιστεύω ότι όλοι οι συνάδελφοι προσπάθησαν, από την πλευρά του ο καθένας και ανάλογα με το πώς αντιλαμβάνεται τα πράγματα, να  βάλουν το δικό τους λιθαράκι και το δικό τους αποτύπωμα σ’ αυτήν την κουβέντα.  
Θέλω να περιοριστώ σε δύο πράγματα, τα οποία τα θεωρώ πάρα πολύ βασικά και δεν είχα το χρόνο μέχρι τώρα να αναφερθώ. Το πρώτο είναι η διαπραγμάτευση της επόμενης περιόδου και δεύτερον, το να παρουσιάσω τα στοιχεία του επενδυτικού νόμου, τα οποία τα θεωρώ πάρα πολύ σημαντικά. 
Λέω λοιπόν, αγαπητοί συνάδελφοι, ότι είναι πρώιμο να γίνει η εκτίμηση των πόρων που αναμένονται για την επόμενη προγραμματική περίοδο 2014 - 2020, καθώς ο υπολογισμός αυτός βασίζεται σε δεδομένα που δεν έχουν δημοσιευθεί και βεβαίως, δεν έχουν οριστικοποιηθεί αυτή τη στιγμή. Θέλω όμως να ξεκαθαρίσω και να σας πω ότι η Ελλάδα έχει ζητήσει επίσημα να χρησιμοποιηθούν τα πιο πρόσφατα στατιστικά στοιχεία για την κατανομή των πόρων των ευρωπαϊκών ταμείων, ώστε να μπορέσει να ληφθεί υπόψη η επίπτωση της κρίσης στην αγορά, να χρησιμοποιηθεί δηλαδή –κι αυτό θέλω να το κρατήσετε- το περιφερειακό κατά κεφαλήν ΑΕΠ για την περίοδο 2008-2010 και το ακαθάριστο εθνικό εισόδημα της περιόδου 2009-2011. 
Η Ελλάδα, λοιπόν, στηρίζει την «Ευρώπη 2020». Ωστόσο υποστηρίζουμε πως δεν πρέπει να περιορίζεται στα πλαίσια αυτής της στρατηγικής η ευελιξία των  κρατών. Γιατί αν το κάνουμε αυτό, σε καμμία περίπτωση δεν θα έχουμε εθνικές ή περιφερειακές, όχι στρατηγικές, αλλά πολιτικές για να δούμε τις ανάγκες και τις δυνατότητες. Σε καμμία περίπτωση, αγαπητοί συνάδελφοι, δεν θα πρέπει η Ευρωπαϊκή Ένωση να στρουθοκαμηλίζει, γιατί πράγματι οι μακροοικονομικοί στόχοι που τίθενται επηρεάζονται από τη διεθνή οικονομική συγκυρία και όντως δεν απεικονίζουν πάντα τη μακροχρόνια προσπάθεια για τη δημιουργία βιώσιμης και κοινωνικά δίκαιης ανάπτυξης. 
Συνεπώς, πιστεύω -και θα συμφωνήσετε- ότι η εισαγωγή προϋποθέσεων που συνδέονται με μακροοικονομικούς στόχους για τη χρηματοδότηση της πολιτικής της συνοχής ενέχει όντως τον κίνδυνο της αποστέρησης πόρων εκεί ακριβώς όπου είναι απαραίτητοι. 
Θέλουμε λοιπόν, να προβλεφθεί επαρκής κάλυψη για τις περιφέρειες σε μεταβατική περίοδο, όπως και για τις περιφέρειες στατιστικής σύγκλισης κι επιδιώκουμε οι περιφέρειες με μόνιμα γεωγραφικά μειονεκτήματα να έχουν ιδιαίτερη αντιμετώπιση, μεταξύ άλλων με την ένταξή τους στο στόχο μετάβασης, ανεξαρτήτως του κατά κεφαλήν εισοδήματός τους. 
Έρχομαι κατευθείαν στον επενδυτικό νόμο, όπου πράγματι αξιοποιήθηκε ως ένα βασικό εργαλείο από την πλευρά μας. Με τρία βασικά κριτήρια έγινε η κατανομή των κριτηρίων: το επίπεδο ανάπτυξης, όπως καθορίζεται από το κατά κεφαλής ΑΕΠ, τον πληθυσμό και βεβαίως το ποσοστό ανεργίας. Σε ετήσια βάση κατανέμουμε με Υπουργική απόφαση τα κονδύλια της περιφερειακής συνοχής στην κάθε περιφέρεια, η οποία είναι αποκλειστικά αρμόδια να εξετάζει και να διαχειρίζεται από την αρχή μέχρι το τέλος, χωρίς καμμία παρέμβαση από το κέντρο, για επενδυτικά σχέδια προϋπολογισμού μέχρι και 3.000.000. 
Όσον αφορά τώρα στην κατανομή των κονδυλίων μεταξύ κέντρου και περιφερειών –γιατί κι εδώ ακούστηκαν διάφορα στοιχεία και πολλές φορές τα σήματα που στέλνουμε από αυτήν την Αίθουσα δημιουργούν κακές εντυπώσεις- στο νέο επενδυτικό νόμο τηρείται η αναλογία του 75% στις περιφέρειες έναντι του 25% σε Αττική και Κεντρική Μακεδονία, αφού κατά το 2011 κατανείμαμε 100.000.000 στην Αττική και 140.000.000 στην Κεντρική Μακεδονία, ενώ 760.000.000 πήγαν στις υπόλοιπες περιφέρειες. Αντίστοιχα ποσά κατανέμουμε και για το 2012. 
(Στο σημείο αυτό χτυπάει το προειδοποιητικό κουδούνι λήξεως του χρόνου ομιλίας του κυρίου Υπουργού)
Επειδή μιλήσατε για έλλειψη αποτελεσμάτων, σας αναφέρω μερικούς σημαντικούς αριθμούς πληρωμών του παλιού αναπτυξιακού νόμου: Το 2011 -μέσα σ’ αυτό το δύσκολο περιβάλλον που σας περιέγραψα κι εγώ πριν- πληρώσαμε 1,2 δισεκατομμύρια στο σύνολο της χώρας. Επισημαίνω ότι το 88% του ποσού αυτού, δηλαδή πάνω από 1 δισεκατομμύριο, αποτελεί πληρωμές σε επενδύσεις οι οποίες έγιναν στις περιφέρειες, ενώ μόλις το 12%, δηλαδή 200.000.000 ευρώ, αποτελεί πληρωμές σε επενδύσεις στην Αττική και στην Κεντρική Μακεδονία. 
Επίσης, ο νέος επενδυτικός νόμος για πρώτη φορά δίνει έμφαση στην ανάπτυξη των λιγότερο ανεπτυγμένων περιοχών, όπως είναι τα νησιά, οι ορεινές περιοχές, οι ακριτικές ζώνες, αφού παρέχει ειδικά κίνητρα σε αυτές τις περιοχές. 
Επιπλέον, έχουμε αναπτύξει και το καθεστώς δικτύων επιχειρήσεων, τα clusters, για την προώθηση συνεργείων σε επίπεδο περιφέρειας, όπως για παράδειγμα, η κοινή προώθηση προϊόντων.
(Στο σημείο αυτό χτυπάει το κουδούνι λήξεως του χρόνου ομιλίας του κυρίου Υπουργού)
 Κλείνω με αυτό που αναφέρετε, ότι δεν θα πρέπει να βασιζόμαστε μόνο στο ΑΕΠ κατά την κατανομή των ποσοστών ενίσχυσης στις περιφέρειες. Γνωρίζετε πολύ καλά τι προβλέπει σήμερα ο χάρτης περιφερειακών ενισχύσεων της Ευρωπαϊκής Ένωσης, ο οποίος βασίζεται αποκλειστικά και μόνο στο ΑΕΠ. Θα συμφωνήσω, όμως, μαζί σας, ότι είναι ανάγκη να δούμε στη διαπραγμάτευση και να δώσουμε αυτήν τη μάχη στο νέο χάρτη και άλλα κριτήρια, όπως για παράδειγμα αυτό, το οποίο αναφέρατε κι εσείς, που είναι τα ποσοστά ανεργίας.
Κλείνω, κύριε Πρόεδρε, λέγοντας ότι ολοκληρώνεται μία συζήτηση γύρω από το μεγάλο θέμα της περιφερειακής ανάπτυξης. Πιστεύω ότι ο καθένας προσέγγισε αυτό το μεγάλο θέμα, όχι απλά και μόνο με αυτά τα οποία μπορεί να συνέβησαν ή μπορεί να είδαμε το τελευταίο διάστημα ή τα δύο χρόνια, αλλά πιστεύω ότι είδαμε το μεγάλο αυτό πρόβλημα σε βάθος δεκαετιών και πιστεύω ότι υπάρχει αυτή τη στιγμή η θέληση από όλους να μπορέσουμε να αλλάξουμε και το παραγωγικό μοντέλο της χώρας, αλλά να στείλουμε και ένα ξεκάθαρο σήμα προς όλους τους Έλληνες και προς όλες τις Ελληνίδες, ότι έχουμε τη δύναμη, έχουμε το κουράγιο και θέλουμε πράγματι να αλλάξουμε τη χώρα, να αλλάξουμε μυαλά, να αλλάξουμε νοοτροπία και να γυρίσουμε σελίδα.
Σας ευχαριστώ πολύ.","ΑΘΑΝΑΣΙΟΣ ΜΩΡΑΪΤΗΣ",354
"56776"," Ευχαριστούμε, τον κ. Αθανάσιο Μωραΐτη.
Το λόγο έχει, ο κ. Κωνσταντίνος Μαρκόπουλος και ολοκληρώνεται η συζήτηση.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56777"," Θα είμαι λακωνικός, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56778"," Σας ευχαριστώ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56779"," Κύριε Υπουργέ, εκφράζω την ικανοποίηση μου για το γεγονός ότι βάλατε και ζητήσατε από την Ευρωπαϊκή Ένωση κριτήρια εισοδηματικά όχι 2006-2008, αλλά 2008-2010 νομίζω. Νομίζω ότι στο Ταμείο Συνοχής έχει επιτευχθεί αυτό, έχω αυτήν την αίσθηση, με επιβεβαιώνετε ή με διαψεύδετε. Θέλω όμως να σας πω ότι επειδή αυτό είναι ένα πολύ μεγάλο θέμα, το οποίο ξεπερνάει –κατά την εκτίμησή μου- τα όρια του Υπουργείου, θα μπορούσε να αποτελεί ένα στόχο πολύ ουσιαστικό της μεταβατικής αυτής Κυβέρνησης. Σας προτείνω να το βάλετε εκεί. Γιατί το λέω αυτό;
Επειδή και ο κ. Αναπληρωτής Υπουργός, κ. Ξυνίδης, διερωτήθηκε πριν τι είμαστε και γιατί αυτά που λέμε εδώ δεν τα ακούτε στο Υπουργικό Συμβούλιο, ακούστε, κύριε Υπουργέ: Εδώ είναι ο χώρος του ελληνικού Κοινοβουλίου όπου τα κόμματα εκφράζουν τις απόψεις τους. Το γεγονός ότι μπήκαμε σε αυτήν την μεταβατική Κυβέρνηση, δεν σημαίνει ότι αυτά που λέγαμε πριν από έξι μήνες, σήμερα θα τα αλλάξουμε.
Εμείς παραμένουμε πειστικοί, κατά την εκτίμησή μας, γιατί παραμένουμε σταθεροί σε μία συνεπή στάση υπέρ της ανάπτυξης. Εκείνο που είχε πει ο Αντώνης Σαμαράς σε αυτή την Αίθουσα στις προγραμματικές δηλώσεις του 2009 «ξεκολλήστε και προχωρήστε στην ανάπτυξη και στα κίνητρα», εξακολουθούμε να το λέμε από τότε επί δύο συναπτά έτη.
Θεωρούμε ότι η κυβέρνηση του ΠΑΣΟK του Γεωργίου Παπανδρέου, δεν ξεκόλλησε ποτέ προς την κατεύθυνση της ανάπτυξης ή ακόμη και εάν το επιχείρησε –για να μην αδικήσω τελείως- δεν το πέτυχε ποτέ. Το λένε οι δείκτες, το λένε τα αποτελέσματα, το λέει η Ευρωπαϊκή Ένωση, το λέει η τρόικα.
Επομένως, η στήριξη στην μεταβατική Κυβέρνηση του κ. Παπαδήμου ούτε μας φιμώνει ούτε μας αλλοιώνει ούτε μας μεταλλάσει. Εμείς είμαστε σταθεροί. Πρέπει να αντιληφθείτε ότι ο πολιτικός διάλογος σε αυτή την Αίθουσα με τις απόψεις των κομμάτων, δεν πρόκειται ποτέ να σταματήσει. Όπως είπε ο κ. Βενιζέλος πριν από ενάμισι μήνα σε αυτή την Αίθουσα –τον άκουσα με τα αυτιά μου- ότι η τυπική κυβερνητική πλειοψηφία βρίσκεται σε εκείνα τα έδρανα του ΠΑΣΟΚ, σας απαντάμε ότι η Αξιωματική Αντιπολίτευση βρίσκεται σε αυτά εδώ τα έδρανα. 
Η στήριξη της μεταβατικής Κυβέρνησης έχει στόχο και χρόνο. Την υπηρετούμε πιστά ούτε βήμα παραπάνω ούτε βήμα λιγότερο. Αυτά που λέμε εδώ είναι απόψεις της Νέας Δημοκρατίας. Οι συνάδελφοί μας, που δεν είναι μέλη της Κοινοβουλευτικής Ομάδος, διότι δεν ήταν τυχαίο το γεγονός ότι μπήκαμε σε αυτή τη μεταβατική Κυβέρνηση, χωρίς μέλη του ελληνικού Κοινοβουλίου –έχει πολύ μεγάλη αξία αυτό το πράγμα- λένε αυτά που πρέπει να πουν, για να ικανοποιήσουν αυτό το συγκεκριμένο. 
Κλείνω, λέγοντας το εξής: Η περιφερειακή ανάπτυξη μιας χώρας είναι πολυδαίδαλη και πυκνωτική σε ότι αφορά τη συμμετοχή πολλών Υπουργείων. Δεν το πετύχατε και δεν πετύχατε να βάλετε ούτε τις βασικές αρχές, όταν μιλάτε για μελέτες που –το είπε πολύ σωστά ο κ. Μουσουρούλης- δεν τις έχετε εισάγει ούτε καν σε μία συζήτηση του Υπουργικού Συμβουλίου.
 Άρα, σε αυτό τον τομέα κατά την εκτίμησή μας, αποτύχατε. Τα επιμέρους για ΕΣΠΑ ή ΠΔΕ μπορούμε εδώ και να μαλώνουμε και να μη συμφωνούμε ποτέ. Περιφερειακή ανάπτυξη, όμως, μόνο με αυτά δεν γίνεται.
Ευχαριστώ, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"56780"," Ευχαριστούμε, τον κ. Μαρκόπουλο.
Το λόγο έχει ο Υφυπουργός Ανάπτυξης, Ανταγωνιστικότητας και Ναυτιλίας, κ. Αθανάσιος Μωραΐτης, για ένα τελικό λεπτό.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56781","  Ευχαριστώ, κύριε Πρόεδρε, για το χρόνο.
Θέλω να κλείσω, κύριοι συνάδελφοι, και να επαναλάβω ότι πράγματι έγινε μία σοβαρή και υπεύθυνη κουβέντα απ’ όλους μας. Θέλω, όμως, να πω στον αγαπητό συνάδελφο κ. Μαρκόπουλο, ότι πράγματι ο καθένας σε αυτή την Αίθουσα έχει την άποψή του και κυρίως τα κόμματα και όλοι εμείς. 
Θα πρέπει, όμως, αυτές τις δύσκολες ώρες και αυτές τις δύσκολες στιγμές να αναλαμβάνουμε και μία μεγάλη ευθύνη που έχουμε απέναντι στον ελληνικό λαό, να μην ξεπερνάμε πολλές φορές κάποια όρια και να φθάνουμε και στην υπερβολή, όπως για παράδειγμα το Πρόγραμμα Δημοσίων Επενδύσεων. Νομίζω ότι έχετε συμφωνήσει και εσείς μέσω του προϋπολογισμού στο 7,7% που είναι φέτος. Δεν είναι κάτι το οποίο εσείς το αρνηθήκατε ή κάτι το οποίο εσείς δεν ψηφίσατε ή κάτι το οποίο ισχύει για εμάς και δεν ισχύει για εσάς ή ότι εμείς το ψηφίσαμε για άλλο λόγο και για άλλο λόγο εσείς.
Θέλω να κλείσω, λοιπόν, λέγοντας ότι αυτά τα δύο χρόνια –και αναφέρομαι στην κυβέρνηση Παπανδρέου- ήταν πάρα πολύ δύσκολα, κύριε Πρόεδρε. Εύχομαι, επειδή έζησα από κοντά ως Υφυπουργός αυτής της Κυβέρνησης, όχι απλά τις δυσκολίες, αλλά και τα διλήμματα, τα οποία είχαμε να αντιμετωπίσουμε, καμμία κυβέρνηση από εδώ και πέρα, κανένας Υπουργός, κανένας Υφυπουργός να μην έχει μπροστά του αυτά τα διλήμματα και αυτά τα αδιέξοδα. 
Δεν θέλω να επανέλθω στο γιατί φτάσαμε εκεί. Θα πρέπει, όμως, να αντιλαμβανόμαστε την κρισιμότητα της περιόδου. Αυτό το οποίο θέλω να πω αυτή τη στιγμή είναι αυτό που είπα και πριν. Αυτές τις κρίσιμες ώρες θα πρέπει να δούμε όλοι μας θετικά το πώς θα μπορέσουμε να συμβάλουμε στη διάσωση της χώρας και στο πώς θα μπορέσουμε να μεταφέρουμε έξω από αυτή την Αίθουσα ένα θετικό μήνυμα για όλους τους Έλληνες και για όλες τις Ελληνίδες.","ΑΘΑΝΑΣΙΟΣ ΜΩΡΑΪΤΗΣ",354
"56782"," Το κάνατε ήδη, κύριε Υπουργέ. Κρατήστε την ικανοποίηση του κοινοβουλευτικού της επερώτησης.
Σας ευχαριστώ όλους για τη συνεργασία και την κοσμιότητα της διεξαγωγής μιας τέτοιας εποικοδομητικής και δύσκολης κοινοβουλευτικής επερώτησης.
Κυρίες και κύριοι συνάδελφοι, έχουν διανεμηθεί τα Πρακτικά των συνεδριάσεων της Πέμπτης 8 Δεκεμβρίου 2011 και της Δευτέρας 19 Δεκεμβρίου 2011 και ερωτάται το Σώμα αν τα επικυρώνει.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56783"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"56784"," Συνεπώς, τα Πρακτικά των συνεδριάσεων της Πέμπτης 8 Δεκεμβρίου 2011 και της Δευτέρας 19 Δεκεμβρίου 2011 επικυρώθηκαν.
Κυρίες και κύριοι συνάδελφοι, κηρύσσεται περαιωμένη η συζήτηση επί της υπ’ αριθμ. 13/5/10-1-2012 επίκαιρης επερώτησης Βουλευτών της Νέας Δημοκρατίας, προς τον Υπουργό Ανάπτυξης, Ανταγωνιστικότητας και Ναυτιλίας, σχετικά με την πολιτική περιφερειακής ανάπτυξης.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"56785"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"56786"," Με τη συναίνεση του Σώματος και ώρα 14.55’ λύεται η συνεδρίαση για τη Δευτέρα 23 Ιανουαρίου 2012 και ώρα 18.00΄, με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων.
Ο","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
