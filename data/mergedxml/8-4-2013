"","Content","name","ParlmemberID"
"140369","Date","8-4-2013",NA
"140370"," Κυρίες και κύριοι συνάδελφοι έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 9 Απριλίου 2013.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της  Bουλής)
1. Η με αριθμό 2410/2-10-2012 ερώτηση του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Υγείας, σχετικά με την απόδοση των δαπανών μετακίνησης των αιμοκαθαρόμενων ασφαλισμένων από τον ΕΟΠΥΥ.
2. Η με αριθμό 4278/22-11-2012 ερώτηση του Βουλευτή Β΄ Αθήνας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κάλυψη των αναγκών χρηματοδότησης του Ελληνικού Ινστιτούτου Υγιεινής και Ασφάλειας της Εργασίας.
3. Η με αριθμό 6145/22-1-2013 ερώτηση του Βουλευτή Ηρακλείου του Πανελληνίου Σοσιαλιστικού Κινήματος κ. Βασιλείου Κεγκέρογλου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την έκδοση προεδρικού διατάγματος για την αναγνώριση της προϋπηρεσίας των δημοσίων υπαλλήλων στον ιδιωτικό τομέα.
4. Η με αριθμό 2899/19-2-2013 αναφορά του Βουλευτή Ηρακλείου των Ανεξαρτήτων Ελλήνων κ. Επαμεινώνδα (Νότη) Μαριά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επίλυση των προβλημάτων του Εμπορικού Συλλόγου Ηρακλείου.
5. Η με αριθμό 7104/12-2-2013 ερώτηση του Βουλευτή Β΄ Αθήνας του Λαϊκού Συνδέσμου –Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με το ύψος των αμοιβών των στελεχών του Ταμείου Χρηματοπιστωτικής Σταθερότητας.
6. Η με αριθμό 7013/11-2-2013 ερώτηση της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Περιβάλλοντος, Ενέργειας και κλιματικής Αλλαγής, σχετικά με την αναγκαιότητα προώθησης και άμεσης εφαρμογής προγραμμάτων κομποστοποίησης.
7. Η με αριθμό 7053/12-2-2013 ερώτηση του Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας, σχετικά με την κατάσταση του Γενικού Νοσοκομείου της Θήβας.
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 7630/25-2-2013 ερώτηση του Βουλευτή Λέσβου του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Ιωάννη Ζερδελή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα προβλήματα των εργαζομένων στις εταιρείες «Αναπτυξιακή Εταιρεία Νομαρχιακής Αυτοδιοίκησης Λέσβου» και «Lesvos Shops» Α.Ε.
2. Η με αριθμό 3672/1-11-2012 ερώτηση του Ανεξάρτητου Βουλευτή Ευβοίας κ. Κωνσταντίνου Μαρκόπουλου προς τον Υπουργό Οικονομικών, σχετικά με την ιδιωτικοποίηση της εταιρείας ΛΑΡΚΟ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140371"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 1253/2-4-2013 επίκαιρη ερώτηση πρώτου κύκλου του Βουλευτή Β΄ Αθήνας της Νέας Δημοκρατίας κ. Κυριάκου Μητσοτάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τα κριτήρια αντικατάστασης του Διοικητικού Συμβουλίου του Πράσινου Ταμείου, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 1267/2-4-2013 επίκαιρη ερώτηση πρώτου κύκλου της Βουλευτού Β΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Χαρούλας Καφαντάρη προς τους Υπουργούς Περιβάλλοντος, Ενέργειας και Κλιματικής Αλλαγής και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λήψη μέτρων προστασίας της δημόσιας δασικής γης στο όρος του Υμηττού, δεν συζητείται λόγω κωλύματος του αρμόδιου Υπουργού και διαγράφεται. 
Η τρίτη με αριθμό 1256/2-4-2013 επίκαιρη ερώτηση πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την επανεξέταση του σχεδίου «Αθηνά» ως προς το ΤΕΙ Κρήτης, δεν συζητείται λόγω κωλύματος του αρμόδιου Υπουργού και διαγράφεται.
Η πέμπτη με αριθμό 1274/2-4-2013 επίκαιρη ερώτηση πρώτου κύκλου του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τους Υπουργούς  Εσωτερικών και Δημόσιας Τάξης και Προστασίας του Πολίτη, σχετικά με τη δημοσιοποίηση των στοιχείων της Ελληνικής Στατιστικής Αρχής από την απογραφή των μεταναστών, δεν συζητείται λόγω αναρμοδιότητας και διαγράφεται.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140372"," Κύριε Πρόεδρε, θα μου δώσετε το λόγο για ένα λεπτό, παρακαλώ;","ΧΡΗΣΤΟΣ ΠΑΠΠΑΣ",418
"140373"," Ορίστε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140374"," Προσέξτε με, γιατί θα έχει ενδιαφέρον για εσάς. 
Στις 12-2-2013 καταθέτουμε μία γραπτή ερώτηση για τον αριθμό των μεταναστών που αποκρύπτει η Ελληνική Στατιστική Αρχή. Στις 28-2-2013 λαμβάνουμε από το Υπουργείο Εσωτερικών απάντηση, όπου δηλώνει αναρμοδιότητα και ομοίως από το Υπουργείο Διοικητικής Μεταρρύθμισης στις 11-3-2013. 
Το Υπουργείο Οικονομικών δεν απαντά στην ερώτησή μας της 12ης Φεβρουαρίου. Επανερχόμεθα, λοιπόν, στις 12-3-2013 και καταθέτουμε την ίδια ερώτηση ως επίκαιρη και έχουμε το εξής: Τα δύο Υπουργεία να δηλώνουν πάλι αναρμοδιότητα και το Υπουργείο Οικονομικών προφορικά, τηλεφωνικά, να δηλώνει αναρμοδιότητα και αυτό, ενώ τα άλλα δύο Υπουργεία υπεδείκνυαν το Υπουργείο Οικονομικών ως υπεύθυνο. Έρχεται, λοιπόν, ένα δημοσίευμά μας την ίδια μέρα που ήταν να δημοσιευθεί, στις 21-3-2013, με τον τίτλο «Κρύβεται η Κυβέρνηση του Αντωνάκη, αναρμόδιοι παντού, ευθυνοφοβία και αλληλοκαρφώματα» και εκείνη τη στιγμή, 21-3-2013, αναρτάται στην ιστοσελίδα της Βουλής απάντηση του Υπουργείου Οικονομικών στην ερώτησή μας της 12ης Φεβρουαρίου.","ΧΡΗΣΤΟΣ ΠΑΠΠΑΣ",418
"140375"," Από ποιον;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140376"," Από το Υπουργείο Οικονομικών, το υποτιθέμενα αναρμόδιο.","ΧΡΗΣΤΟΣ ΠΑΠΠΑΣ",418
"140377"," Είχατε απευθυνθεί τότε στο Υπουργείο Οικονομικών;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140378"," Βεβαίως. Και στα τρία Υπουργεία πάλι.
Επανακαταθέτουμε, λοιπόν, την ερώτηση για να συζητηθεί σήμερα και βλέπουμε πάλι το «ανευθυνο-υπεύθυνο» Υπουργείο Οικονομικών να μην προσέρχεται να απαντήσει.
Θέλω να διαμηνύσετε εσείς στον κύριο Υπουργό Οικονομικών, τον φωστήρα και σωτήρα για κάποιους λίγους, που δεν απαντά στην ερώτησή μας, όπως δεν απαντά και στην ερώτηση για τον «πολλαπλασιαστή», ότι εμείς θα ξανακαταθέσουμε την ερώτηση αυτή ως επίκαιρη και θα κληθεί να απαντήσει.
Θέλω να δω το εξής: θα έχουν το θάρρος και την τόλμη, το πολιτικό ανάστημα να έρθουν επιτέλους από το Υπουργείο Οικονομικών να συμμετάσχουν στις κοινοβουλευτικές διαδικασίες;","ΧΡΗΣΤΟΣ ΠΑΠΠΑΣ",418
"140379","   Θα μεταφερθεί.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140380"," Κλείνω, κύριε Πρόεδρε -και σας ευχαριστώ πολύ- και λέω: Θα έχουν την τόλμη; Θέλουμε να συμμετάσχουν και αυτοί στις κοινοβουλευτικές διαδικασίες, διότι αυτοί αρέσκονται και λένε ότι είναι εντός του κοινοβουλευτικού τόξου. Δεν είναι εντός του τόξου. Τοξοβόλοι της ζωής και του μέλλοντος ενός ολόκληρου λαού είναι!","ΧΡΗΣΤΟΣ ΠΑΠΠΑΣ",418
"140381"," Θα μεταφερθεί αρμοδίως το ερώτημά σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140382"," Θα έχει πολύ ενδιαφέρον. Δεν ξέρω αν επιτρέπεται από τον Κανονισμό, κύριε Πρόεδρε, αλλά θα ήθελα, σας παρακαλώ πολύ, αυτά τα έγγραφα όπου γίνεται επίκληση της αναρμοδιότητος να τα καταθέσω στα Πρακτικά, για τα δείτε και εσείς.
(Στο σημείο αυτό ο Βουλευτής κ. Χρήστος Παππάς καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΧΡΗΣΤΟΣ ΠΑΠΠΑΣ",418
"140383","  Η έκτη με αριθμό 1264/2-4-2013 επίκαιρη ερώτηση πρώτου κύκλου της Βουλευτού Β΄ Πειραιά της Δημοκρατικής Αριστεράς κ. Μαρίας Γιαννακάκη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την εφαρμογή των συστάσεων της Επιτροπής κατά του Ρατσισμού και της Ξενοφοβίας του Συμβουλίου της Ευρώπης (ECRI), δεν συζητείται λόγω αναρμοδιότητος και διαγράφεται.
Θα συζητηθεί τώρα η έβδομη με αριθμό 1270/2-4-2013 επίκαιρη ερώτηση πρώτου κύκλου του Βουλευτή Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τους Υπουργούς Εργασίας, Κοινωνικής Ασφάλισης και Πρόνοιας και Υγείας, σχετικά με την άμεση καταβολή των δεδουλευμένων των εργαζομένων στις κλινικές του ομίλου «EUROMEDICA».
Στον κ. Λαμπρούλη θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας, κ. Νικόλαος Παναγιωτόπουλος.
 	Το λόγο έχει ο κ. Λαμπρούλης για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140384"," Ευχαριστώ, κύριε Πρόεδρε.
Εδώ και δύο χρόνια βρίσκεται σε εξέλιξη μια συστηματική καθυστέρηση στην καταβολή των δεδουλευμένων στους εργαζόμενους του ομίλου «EUROMEDICA». Βέβαια, η κατάσταση αυτή έχει οξυνθεί ακόμα περισσότερο από τον Οκτώβριο του 2012 και εντεύθεν, που πλέον οι εργαζόμενοι μένουν απλήρωτοι εδώ και πέντε με έξι μήνες περίπου.
Ο όμιλος, όλο αυτό το διάστημα, το μόνο που έκανε είναι να καταβάλλει «έναντι» κάποια ποσά κατά περιόδους και βέβαια, οι εργαζόμενοι, ειδικά αυτήν την περίοδο που βάλλονται βάναυσα από τις πολιτικές που εφαρμόζονται σε όλα τα επίπεδα, βρίσκονται σε αδιέξοδο. «Σήκωσαν» το ζήτημα με κινητοποιήσεις και παραστάσεις έκαναν και διαμαρτυρίες και απεργίες. Βέβαια, η εργοδοσία κωφεύει.
Εμείς ρωτάμε, λοιπόν, τον κύριο Υπουργό, τι μέτρα προτίθεται να πάρει η Κυβέρνηση, ώστε να καταβληθούν άμεσα τα δεδουλευμένα των εργαζομένων στον όμιλο «EUROMEDICA» και να διασφαλιστεί η τακτική μηνιαία καταβολή των αποδοχών των εργαζομένων, αλλά παράλληλα και πώς θα διασφαλιστούν τα πλήρη εργασιακά και ασφαλιστικά, μισθολογικά κατ’ επέκταση δικαιώματα των εργαζομένων.","ΓΕΩΡΓΙΟΣ ΛΑΜΠΡΟΥΛΗΣ",277
"140385"," Ορίστε, κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140386"," Ευχαριστώ, κύριε Πρόεδρε.
Κύριε συνάδελφε, δεν έχω άλλο τρόπο να απαντήσω για λογαριασμό του Υπουργείου Εργασίας στην επίκαιρή σας ερώτηση, για ένα θέμα το οποίο όντως υπάρχει και είναι οξυμμένο. Δεν είναι βέβαια, αυτή η μοναδική ομάδα εργαζομένων που αντιμετωπίζει αυτού του είδους τα προβλήματα, δηλαδή μεγάλες καθυστερήσεις όσον αφορά την καταβολή δεδουλευμένων, αλλά επειδή τα υποκαταστήματα της συγκεκριμένης εταιρείας βρίσκονται σε όλη την Ελλάδα, σε όλη την Ελλάδα υπάρχουν τέτοια προβλήματα.
Θα καταθέσω στα Πρακτικά την αναφορά του Σώματος Επιθεώρησης Εργασίας της Κεντρικής Υπηρεσίας Διεύθυνσης Προγραμματισμού και Συντονισμού Κοινωνικής Επιθεώρησης, για να δει και ο συνάδελφος σε βάθος λεπτομέρειας ανά την επικράτεια τι ενέργειες έχουν γίνει, και επιγραμματικά θα σκιαγραφήσω κάποια βασικά σημεία. 
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας, κ. Νικόλαος Παναγιωτόπουλος, καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Όπως ξέρετε, το βασικό εργαλείο του Υπουργείου Εργασίας για να ελεγχθούν τα φαινόμενα παραβίασης της εργατικής νομοθεσίας είναι το Σώμα Επιθεώρησης Εργασίας. Αυτοί προβαίνουν σε ελέγχους, αυτοί διαπιστώνουν τυχόν παραβιάσεις, προχωρούν σε διαπιστώσεις, καλούν τις εταιρείες για εξηγήσεις, διενεργούν τις διαδικασίες επίλυσης εργατικών διαφορών και όπου διαπιστώνεται ευθεία παράβαση της εργατικής νομοθεσίας, επιβάλλονται και κυρώσεις. Δεν μπορούμε να ξεφύγουμε από αυτόν τον τρόπο λειτουργίας. Το ΣΕΠΕ είναι ο οδηγός μας, αλλά και το εργαλείο μας. 
Θα δείτε, λοιπόν, ότι ανά την επικράτεια -ξεκινάω από τη Διεύθυνση Κοινωνικής Επιθεώρησης Δυτικής Μακεδονίας- έχουν διενεργηθεί δύο έλεγχοι. Έχει διαπιστωθεί και στους δύο ελέγχους μη καταβολή δεδουλευμένων αποδοχών, κατ’ αρχάς από το μήνα Σεπτέμβριο-Οκτώβριο του 2012, αργότερα από το Νοέμβριο-Δεκέμβριο του 2012 και τον Ιανουάριο του 2013. Η εταιρεία προσκόμισε γραπτές εξηγήσεις. Μέχρι σήμερα έχει εξοφλήσει το σύνολο των δεδουλευμένων αποδοχών του Νοεμβρίου του 2012 και έχει καταβάλει έναντι για τους μήνες Δεκέμβριο του 2012 και Ιανουάριο του 2013. Μετά τον πρώτο έλεγχο έχει εξοφλήσει και τους μήνες εκείνους. Ήδη έχει υποβληθεί από την Κοινωνική Επιθεώρηση Κοζάνης μηνυτήρια αναφορά από τις 13-3-2013 προς τον Εισαγγελέα Πλημμελειοδικών Κοζάνης, όπως καταλαβαίνετε, ο οποίος παρακολουθεί από κοντά την εξέλιξη της καταβολής των δεδουλευμένων. Αν κριθεί απαραίτητο, θα προχωρήσει και στις νόμιμες κυρώσεις.
Κοινωνική Επιθεώρηση Κεντρικού Τομέα Θεσσαλονίκης, έλεγχος το Δεκέμβριο του 2012 για το Διαγνωστικό Κέντρο του Κέντρου Θεσσαλονίκης: Για το σύνολο του προσωπικού διαπιστώθηκε μη καταβολή δεδουλευμένων αποδοχών Σεπτεμβρίου του 2012 και εντεύθεν. Υποβλήθηκαν οι σχετικές εξηγήσεις και προσκομίστηκαν αναλυτικές καταστάσεις. Η Τοπική Υπηρεσία στις 18 Δεκεμβρίου διαβίβασε μήνυση στην Εισαγγελία Πλημμελειοδικών. Καταβλήθηκαν κατά καιρούς κάποια ποσά. 
Σε όλες τις φάσεις, σε όλα τα υποκαταστήματα για τα οποία διενεργήθηκαν έλεγχοι η διαδικασία κατέληξε στην υποβολή μηνύσεων. Επομένως, το λόγο τώρα για τη συνέχεια της υπόθεσης -με ενδεχόμενο επιβολής ποινικών κυρώσεων πλέον στην εταιρεία αυτή, αν συνεχίσει να μην καταβάλλει- τον έχει πλέον η δικαιοσύνη. Δηλαδή, τι άλλο να κάνει από το να τους ταράξει στις μηνύσεις, κύριε συνάδελφε; Γιατί αυτό έχει κάνει. Όπου διαπιστώνεται καθυστέρηση, προχωράει η διαδικασία με την υποβολή μηνυτήριας αναφοράς. Αυτό είναι, νομίζω, το μοναδικό εργαλείο που έχουμε στη διάθεσή μας. Πιέζουμε όσο μπορούμε. Το Σώμα Επιθεώρησης Εργασίας μας δίνει τα φώτα του, τις εκάστοτε πληροφορίες και από εκεί και πέρα κάνουμε όλα τα νόμιμα που μπορούμε να κάνουμε απέναντι σε μία ιδιωτική εταιρεία, η οποία δεν πληρώνει. Θα συνεχίσουμε, για όσο καιρό χρειαστεί, ακόμα και για όποιους εργαζομένους χρειαστεί ακόμα. 
Παράλληλα, διενεργούμε και τη λεγόμενη διαδικασία της τριμερούς διαμεσολάβησης, δηλαδή το Υπουργείο έχει τον εποπτικό, τον διαμεσολαβητικό ρόλο ανάμεσα στην εργοδοσία και στους εργαζόμενους. Έχουν ήδη έρθει οι εργαζόμενοι της «EUROMEDICA» και άλλων μονάδων παροχής υπηρεσιών υγείας στη χώρα να μας εκθέσουν αυτά τα προβλήματά τους. Εμείς κινητοποιούμε τους ελεγκτικούς μας μηχανισμούς και όπου μπορούμε επιβάλλουμε τα δέοντα.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"140387"," Τα υπόλοιπα θα τα πείτε στη δευτερολογία σας, κύριε Υπουργέ. Σας ευχαριστούμε.
Το λόγο έχει ο κ. Λαμπρούλης για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140388"," Θα συμφωνήσουμε, γιατί όλοι συμφωνούν σε αυτήν την Αίθουσα, ότι δεν είναι οι μοναδικοί εργαζόμενοι που αντιμετωπίζουν τέτοιου είδους προβλήματα, όπως αναφέρατε, κύριε Υπουργέ. Είναι μία συστηματική, μόνιμη κατάσταση εδώ και δύο-τρία χρόνια και στον ιδιωτικό τομέα, στο σύνολο του ιδιωτικού τομέα, αν θέλετε, αλλά πλέον και στο δημόσιο εδώ και αρκετούς μήνες ή περίπου στο ίδιο διάστημα.
Αναφερθήκατε στο ΣΕΠΕ. Είχαμε καταθέσει και επίκαιρη ερώτηση για το ΣΕΠΕ. Το ΣΕΠΕ είναι απογαλακτισμένο. Ανεξάρτητα από τα παραδείγματα που αναφέρατε και τις παρεμβάσεις που έγιναν στις συγκεκριμένες περιπτώσεις ή στη συγκεκριμένη περίπτωση του ομίλου «EUROMEDICA» στη Θεσσαλονίκη και στην Κοζάνη, εδώ είναι μία σειρά από πόλεις, όπως εδώ στην Αθήνα, που είναι το μεγαλύτερο μέρος των εργαζομένων, στη Βέροια, στη Λάρισα, όπου εκατοντάδες εργαζόμενοι είναι απλήρωτοι. Μάλιστα, η εταιρεία διά των εκπροσώπων της επαίρεται -εδώ υπάρχουν και δημοσιεύματα- διότι μέχρι τον Οκτώβριο, το πρώτο εννεάμηνο του 2012, ενώ, όπως είπατε και εσείς και το ξέρουν όλοι, χρωστάει σε όλους τους εργαζόμενους τεράστια ποσά, τα δεδουλευμένα τους, η ίδια η εταιρεία κατέγραψε κέρδη 24,5%, τουτέστιν 176 εκατομμύρια κέρδη, και παρ’ όλα αυτά έχει απλήρωτους τους εργαζόμενους. 
Αυτό που λέμε εμείς είναι το εξής. Από τη μία, χρωστάει στους εργαζόμενους. 
Από την άλλη μεριά, εκβιάζει και πατάει πάνω στην ανάγκη των εργαζόμενων -γιατί τα έχουν ανάγκη βεβαίως, είναι δεδουλευμένα, είναι τα χρήματα για τα οποία δούλεψαν- τους τρομοκρατεί και τους οδηγεί πού; Τους οδηγεί στο να υπογράψουν ατομικές συμβάσεις εργασίας με μειώσεις αποδοχών που αγγίζουν το 30%, αφαιρώντας -πρωτοπόρησαν κιόλας- το νοσοκομειακό επίδομα που ήταν στη μισθοδοσία του προσωπικού, μαζί με το επίδομα γάμου και βάζοντας το επίδομα εξομάλυνσης. Έτσι, λοιπόν, βάσει αυτών που ανέφερα, η μείωση κατά 30% μειώνεται και έρχεται στο 15%. 
Υπάρχουν κάποιες αιτίες γι’ αυτό. Όπως είπατε κι εσείς -και το γνωρίζουμε όλοι- αυτός δεν είναι ο μοναδικός όμιλος. Εκατοντάδες επιχειρήσεις πατούν επάνω στις συγκεκριμένες πολιτικές και στους αντεργατικούς αντιλαϊκούς νόμους που ψήφισαν και αυτή η Κυβέρνηση και οι προηγούμενες κυβερνήσεις και οι οποίοι οδηγούν τους εργαζόμενους στο Μεσαίωνα, μετατρέποντάς τους σε σύγχρονους δούλους. 
Όσον αφορά το ΣΕΠΕ -το Σώμα Επιθεωρητών- απολύθηκαν άτομα που δούλευαν τόσα χρόνια εκεί με διάφορες συμβάσεις εργασίας και τα οποία διεκπεραίωναν έναν πιο αυξημένο όγκο εργασίας, με αποτέλεσμα αυτή τη στιγμή ο ΣΕΠΕ αποδεκατισμένος  να μην μπορεί να ανταποκριθεί. 
Δεν είναι άλλοθι για την Κυβέρνηση ότι υπάρχει ένα όργανο, άρα το αφήνουμε. Πρέπει εδώ να παρέμβει η Κυβέρνηση. Όπως παρεμβαίνετε με τα ΜΑΤ -να το πω έτσι- και διαλύετε διαδηλώσεις των εργαζομένων που διεκδικούν είτε δεδουλευμένα είτε τα δικαιώματά τους, με αντίστοιχο τρόπο, δυναμικό, να διεκδικήσετε και να υποχρεώσετε τους εργοδότες. Βεβαίως, όμως, δεν είναι στην πολιτική σας κατεύθυνση αυτό το πράγμα. Είστε πολιτικά υπηρέτες των αφεντικών των εργαζομένων. 
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Αυτά τα μέτρα που παίρνονται ενάντια στους εργαζόμενους -που εσείς τα ψηφίζετε και τα προωθείτε- βεβαίως θα τα εφαρμόζουν, καθώς οι μεγαλοεπιχειρηματίες και τα μονοπώλια βρίσκουν πρόσφορο έδαφος για να «πετάξουν ένα ξεροκόμματο» στους εργαζόμενους. Εμείς το καταγγέλλουμε αυτό και από αυτό το Βήμα. Δεν φτάνει ότι χρωστάνε στους εργαζόμενους, αλλά τους υποχρεώνουν και με τρομοκρατία, πατώντας πάνω στο ζήτημα των δεδουλευμένων, να δουλεύουν και επιπλέον ώρες και μάλιστα προφασιζόμενοι  -και έτσι είναι ότι έχουν αυξημένη εργασία, δουλειά.","ΓΕΩΡΓΙΟΣ ΛΑΜΠΡΟΥΛΗΣ",277
"140389"," Ευχαριστούμε, κύριε συνάδελφε. 
Το λόγο έχει ο Υφυπουργός κ. Παναγιωτόπουλος για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140390"," Ευχαριστώ, κύριε Πρόεδρε. 
Κύριε συνάδελφε, βάλατε στην αρχή ζήτημα πιο εύρυθμης λειτουργίας του ΣΕΠΕ. Ξέρετε όμως ότι την προηγούμενη εβδομάδα, όταν ψηφίσαμε επί της αρχής και επί των άρθρων το νομοσχέδιο του Υπουργείου Εργασίας για την αντιμετώπιση της παραβατικότητας όσον αφορά στην ασφαλιστική νομοθεσία, στα ασφαλιστικά ταμεία, ήρθε την ύστατη ώρα, κατόπιν διακομματικής συναίνεσης, μια διάταξη η οποία ενίσχυε τους επιθεωρητές του ΣΕΠΕ μ’ ένα επίδομα κίνησης, προκειμένου να σπάσουν την λευκή απεργία επί της ουσίας, στην οποία είχαν προχωρήσει, και να αρχίσουν επιτέλους να κάνουν ελέγχους, έχοντας εξασφαλίσει τη δυνατότητα να βάζουν βενζίνη στα αυτοκίνητά τους. Μόνο το κόμμα σας την καταψήφισε. Δεν ξέρω γιατί. Δηλαδή, από τη μια να κοπτόμεθα για την ευρυθμότερη λειτουργία του ΣΕΠΕ κι από την άλλη να είμαστε αντίθετοι σε μια διάταξη που τους δίνει κάποια επιπλέον ευχέρεια; Αυτό, εγώ προσωπικά, δεν το καταλαβαίνω. Ας είναι. 
Από εκεί και πέρα, απλά θα πω κάποια επιπλέον στοιχεία που ενισχύουν το ότι κάνουμε ό,τι μπορούμε. Θα έλεγα ότι οι υπηρεσίες του Σώματος Επιθεώρησης Εργασίας επιβάλλουν, όχι μόνο τα δέοντα, αλλά είναι ενδεχομένως εντελώς ακέραιες στις κυρώσεις που επιβάλλουν είτε αφορά την κίνηση ποινικής διαδικασίας με επιβολή μηνύσεων είτε τις διοικητικές κυρώσεις με επιβολή προστίμων. 
Για παράδειγμα, το Τμήμα Κοινωνικής Επιθεώρησης Αγίας Παρασκευής, όσον αφορά όλους τους ελέγχους του 2012, προχώρησε στην υποβολή μήνυσης στις 26-3-2012, καθώς και στην επιβολή προστίμου 15.000 ευρώ στις 23-4-2012, για μη καταβολή δεδουλευμένων διαφόρων μηνών. Ας μην μπω σε λεπτομέρειες. Εξάλλου, όλα αυτά υπάρχουν στο αναλυτικό σημείωμα που σας έχω υποβάλει διά του ΣΕΠΕ. 
Επίσης, θα ήθελα να αναφέρω τις ακόλουθες ενέργειες: Μηνυτήρια αναφορά στις 28-11-2012, πρόστιμο -νέο πρόστιμο- ποσού ύψους 6.100 ευρώ στις 18-12-2012 για μη καταβολή δεδουλευμένων, νέος έλεγχος στις 22-2-2013 και νέα υποβολή μήνυσης στις 26-3-2013. Συνεπώς, οι υπηρεσίες, με δύσκολες συνθήκες, κάνουν καλά τη δουλειά τους.
Επιβάλλουν κυρώσεις τη μία μετά την άλλη, μηνυτήριες αναφορές τη μία μετά την άλλη, εκεί όμως που έχουν τα απαραίτητα στοιχεία προκειμένου να προχωρήσουν σε αυτή την αντιμετώπιση της κατάστασης. 
Με άλλα λόγια, η εταιρεία «EUROMEDICA» αν είναι εκτεθειμένη για μη καταβολή δεδουλευμένων, θα αντιμετωπίσει κυρώσεις. Αρκεί, βεβαίως, να υπάρξουν σχετικές καταγγελίες από τους εργαζόμενους. Δόξα τω Θεώ και το σωματείο τους και οι ίδιοι προσέρχονται και καταγγέλλουν. Δόξα τω Θεώ, λειτουργούν οι υπηρεσίες  του ΣΕΠΕ. Να  μου επιτραπεί η έκφραση, το σχήμα λόγου «δόξα τω Θεώ». Κανείς δεν χαίρεται ή δεν δοξάζει το Θεό για όλες αυτές τις δυσμενείς συνέπειες στην αγορά εργασίας προφανώς, αλλά εδώ στη συγκεκριμένη περίπτωση, έχει προκύψει ότι οι υπηρεσίες  κάνουν τη δουλειά τους. Επιβάλλονται οι κυρώσεις και οι υποθέσεις τραβούν το δρόμο της δικαιοσύνης. Να σας πω και κάτι; Όλα αυτά τα μέσα πίεσης φέρνουν και κάποια αποτελέσματα, αφού προσέρχονται, έστω και καθυστερημένα οι εταιρείες αυτές -όχι η συγκεκριμένη, δεν έχει σημασία αυτό εδώ τώρα- και σιγά-σιγά καταβάλλουν «έναντι» τα δεδουλευμένα των εργαζομένων που απασχολούν.
Ας δείξουμε εμπιστοσύνη, λοιπόν, στις υπηρεσίες. Ας δείξουμε εμπιστοσύνη στους ελεγκτικούς μηχανισμούς του Υπουργείου. Μάλιστα, όταν έρχεται πλέον στα δικά μας χέρια να τους δώσουμε και κάποιες ευχέρειες να κάνουν καλύτερα τη δουλειά τους, ας υποστηρίζουμε τα μέτρα αυτά και εδώ στη Βουλή. Δια της ψήφου μας επιτρέπουμε στο Σώμα Επιθεώρησης Εργασίας να κάνει καλύτερα τη δουλειά του.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"140391"," Ευχαριστούμε, κύριε  Υπουργέ. 
Η πρώτη με αριθμό 1254/2-4-2013 επίκαιρη ερώτηση δεύτερου κύκλου της Βουλευτού Α΄ Αθήνας της Νέας Δημοκρατίας κ. Φωτεινής Πιπιλή προς τον Υπουργό Οικονομικών, σχετικά με την ενημέρωση για δήμευση και εκποίηση περιουσιών από οικονομικά εγκλήματα δεν θα συζητηθεί λόγω κωλύματος του αρμόδιου Υπουργού και διαγράφεται.
Θα συζητηθεί η δεύτερη με αριθμό 1268/2-4-2013 επίκαιρη ερώτηση δεύτερου κύκλου της Βουλευτού Α΄ Αθήνας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Μαρίας Μπόλαρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το καθεστώς των «ενοικιαζόμενων εργαζομένων».
Στην επίκαιρη ερώτηση θα απαντήσει ο Υφυπουργός κ. Νικόλαος Παναγιωτόπουλος.
Το λόγο έχει η κ. Μπόλαρη για  δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140392"," Ευχαριστώ, κύριε  Πρόεδρε.
Κατ’ αρχάς, θα ήθελα να πω ότι ο Μεσαίωνας, που ανέφερε ο προηγούμενος συνάδελφος, μάλλον προσωποποιείται στους «ενοικιαζόμενους εργαζόμενους» και ο ολιγοπληθής πληθυσμός των επιθεωρητών εργασίας είναι αδύνατον να αντιμετωπίσει την παραβατικότητα της εργοδοσίας σε αυτόν το χώρο δουλειάς. Εννοώ σε αυτή την εργασιακή σχέση.
Κύριε  Υφυπουργέ, οι αλλεπάλληλες ρυθμίσεις των τελευταίων χρόνων στο χώρο του εργατικού δικαίου, αλλά και η πραγματικότητα που επικρατεί, έχουν επιφέρει μια εργασιακή ζούγκλα, ιδιαίτερα μετά τα μνημόνια. Ακόμα όμως και σε σύγκριση με το κακό, υπάρχει το χειρότερο, το οποίο έχει να κάνει με την προσωρινή απασχόληση και ιδιαίτερα με την «ενοικιαζόμενη εργασία». Είναι τραγικό να ακούγεται αυτός ο όρος, όμως είναι υπαρκτός.
Απ’ αυτήν την άποψη εμείς, ο ΣΥΡΙΖΑ-Ενωτικό Κοινωνικό Μέτωπο επιλέξαμε την 1η Απρίλη, την ημέρα που καταργούνταν ο κατώτατος μισθός, να βρεθούμε σε έναν χώρο που απασχολεί πάρα πολλούς «ενοικιαζόμενους εργαζομένους». Εκεί οι ερωτήσεις ήταν δύο.
 Η πρώτη ερώτηση σχετίζεται με το τι θα γίνει με τον κίνδυνο των απολύσεων μετά την επικείμενη συγχώνευση πολλών τραπεζών; Μπορεί τώρα η συγχώνευση Εθνικής Τράπεζας και τράπεζας «EUROBANK» να προσέκρουσε «|στα βράχια» της τρόικας και ανταγωνισμών εγχώριων και ξένων τραπεζιτών, όμως, το ερώτημα παραμένει. Οι τραπεζικοί όμιλοι ετοιμάζονται για απολύσεις και η πιο εύκολη λεία γι’ αυτούς θα είναι οι «ενοικιαζόμενοι εργαζόμενοι», αυτοί δηλαδή που έχουν τη μικρότερη προστασία, που δουλεύουν με ατομικές συμβάσεις, που παράγουν ακριβώς το ίδιο έργο, που θα απολυθούν χωρίς αποζημίωση. Με αυτήν την έννοια, σας ρωτώ αν θα παρθεί το οποιοδήποτε μέτρο από την πλευρά της Κυβέρνησης.
Η δεύτερη ερώτηση αφορά συνολικά το απαράδεκτο καθεστώς της «ενοικιαζόμενης εργασίας» που έχει επιδεινωθεί μετά το ν.4052 και το ν.4093, με την έννοια ότι πια δεν αναγνωρίζεται σε αυτούς τους εργαζόμενους το δεκαοκτάμηνο ως ο αυτοδίκαιος τρόπος για να μετατραπούν οι συμβάσεις τους σε αορίστου χρόνου. Έχει πάει στο τριανταεξάμηνο.
Ταυτόχρονα, οι Εταιρείες Προσωρινής Απασχόλησης έχουν δεχθεί πολλά δώρα, έχουν χαλαρώσει οι προϋποθέσεις για να συστήνουν εταιρείες και να προχωρούν σε ό,τι προχωρούν. 
Ευχαριστώ πολύ και για την ανοχή σας, κύριε Πρόεδρε.","ΜΑΡΙΑ ΜΠΟΛΑΡΗ",347
"140393"," Το λόγο έχει ο Υφυπουργός, κ. Νικόλαος Παναγιωτόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140394"," Κυρία συνάδελφε, δεν μπορώ να προχωρήσω σε προβλέψεις και χρησμούς σχετικά με τη συνέχεια, με το μέλλον της αγοράς εργασίας στον τραπεζικό τομέα. 
Η κατάσταση είναι ρευστή και οπωσδήποτε υπάρχει μια ανασφάλεια στους εργαζόμενους. Βλέπουμε πόσο «σκωτσέζικο ντους» -για να κάνω και έναν ","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"140395"," Ευχαριστούμε πολύ. 
Το λόγο έχει η κ. Μπόλαρη, για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140396"," Κύριε Υπουργέ, κατ’ αρχάς σε σχέση με τις συμφωνίες των τραπεζικών ομίλων να πούμε ότι είτε είχαν ευοδωθεί είτε καταλήγουν τώρα σε ναυάγιο, θύματα θα ήταν οι εργαζόμενοι και τα υπερχρεωμένα νοικοκυριά. Διότι και στην περίπτωση των συγχωνεύσεων προβλεπόταν απολύσεις, αλλά και σήμερα, στους κινδύνους που δήθεν αντιμετωπίζουν οι τραπεζικοί όμιλοι -κινδύνους που αυτοί δημιούργησαν και η καπιταλιστική κρίση- πάλι θύματα πρέπει να είναι οι εργαζόμενοι. 
Επαναλαμβάνω ότι τα πρώτα θύματα –όχι ότι επιλέγουμε εμείς ποιοι θα απολυθούν, δεν θέλουμε κανένας να απολυθεί- σίγουρα θα είναι ο πιο αδύναμος κρίκος. Αυτό το είπαν καθαρά εκπρόσωποι της διοίκησης της Εθνικής Τράπεζας στο σωματείο της Ethnodata σε προηγούμενη συνάντηση που είχαν για την υπογραφή επιχειρησιακής σύμβασης, για πρώτη φορά σε αυτόν το χώρο.
Θέλω να πω, κύριε Υπουργέ, το εξής: Όντως, διάβασα και εγώ διάφορες εγκυκλίους  που εσείς ο ίδιος έχετε στείλει σε αρμόδιες υπηρεσίες για τη λεγόμενη «ενοικιαζόμενη εργασία». Παρ’ όλα αυτά, πρέπει να σας πω ότι αυτό που επικρατεί στην πραγματικότητα -και νομίζω ότι το ξέρετε όσο και αν είναι τόσο περιορισμένοι οι έλεγχοι- είναι η ευελιξία και η τρομοκρατία στο έπακρο. Διότι έχουμε μισθούς πολύ κατώτερους από τη συλλογική κλαδική σύμβαση, που ίσχυε σε όποιους χώρους ίσχυε. Διότι έχουμε επιλογές για κυλιόμενο ωράριο. Διότι έχουμε αξιολογήσεις που δεν δίνεται καμμία ακριβής εξήγηση στον εργαζόμενο. Ο εργαζόμενος αφού αξιολογηθεί από τον έμμεσο εργοδότη του, που στην ουσία είναι ο άμεσος –εννοώ ότι αν δουλεύεις στην Εθνική Τράπεζα, αυτός που έχει την καθαρότερη γνώμη είναι ο άμεσος εργοδότης- απολύεται από την ICAP και πάει λέγοντας -που είναι ο έμμεσος- και δημιουργείται ένα τεράστιο πλέγμα τρομοκρατίας και επώδυνης εφαρμογής των νόμων που έχετε ψηφίσει για την ευέλικτη εργασία που δεν πάει άλλο.
Επίσης, θέλω να σας πω ότι η προσωρινή απασχόληση έχει εκτιναχθεί το τελευταίο διάστημα, στην κυριολεξία.
Τέλος, μέσα σε αυτό το πλαίσιο έχετε επιλέξει και τη μορφή της λεγόμενης κοινωφελούς εργασίας, μετά από τις κοινοτικές οδηγίες που αναφέρατε, για τις οποίες μας είπατε στη Διαρκή Επιτροπή Κοινωνικών Υποθέσεων ότι ο μισθός είναι 625 ευρώ, πάνω από τα 586 ευρώ, αυτό το φοβερό νούμερο. Όμως, είχατε ψηφίσει αυτόν το νόμο, όταν ο κατώτερος μισθός ήταν στα 751 ευρώ.
Κύριε Υπουργέ, εγώ νομίζω ή μάλλον είμαι σίγουρη ότι έχετε φτιάξει ένα πλέγμα που εξυπηρετεί την εργοδοσία και τα μνημόνια.
Από την μεριά του ΣΥΡΙΖΑ, θα επαναλάβω αυτό που είπαμε και είπε και ο Πρόεδρος κ. Τσίπρας, στους εργαζόμενους στην Εθνική Τράπεζα: Πρώτον, θα καταργηθεί ο θεσμός της ενοικιαζόμενης εργασίας, στο βαθμό που εμείς γίνουμε κυβέρνηση και δεύτερον, τώρα, άμεσα, στους αγώνες τους θα είμαστε μαζί τους. Αυτή είναι η δική μας δέσμευση.
Ευχαριστώ πολύ.","ΜΑΡΙΑ ΜΠΟΛΑΡΗ",347
"140397"," Ευχαριστούμε πολύ, κυρία συνάδελφε.
Το λόγο έχει ο Υφυπουργός κ. Παναγιωτόπουλος, για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140398"," Για να μη μακρηγορώ και να μην προσθέσω άλλα σημεία του νόμου που δείχνουν το αυστηρό πλαίσιο της νομοθεσίας που διέπει τις Εταιρείες Προσωρινής Απασχόλησης, αναπόφευκτα θα έρθω και στο κομμάτι του ΣΕΠΕ, όπως κάνω άλλωστε σε κάθε ερώτηση που αφορά το Υπουργείο. 
Έψαξα να δω τις περιπτώσεις ελέγχου Εταιρειών Προσωρινής Απασχόλησης μέσα στο 2013 από το ΣΕΠΕ και βρήκα τις εξής δύο περιπτώσεις: Στο Τμήμα Κοινωνικής Επιθεώρησης Λαυρίου, στη Διεύθυνση Κοινωνικής Επιθεώρησης Παλλήνης, προέκυψε μια καταγγελία εργαζομένου που απασχολούνταν μέσω Εταιρείας Προσωρινής Απασχόλησης με την επωνυμία τάδε, που δεν έχει σημασία.
Πραγματοποιήθηκε έλεγχος στις 7 Ιανουαρίου 2013 στον Οργανισμό Λιμένος Λαυρίου. Βρέθηκε ένας εργαζόμενος ανασφάλιστος, καθώς είχε λήξει η σύμβασή του και επιβλήθηκε πρόστιμο για τη μη κατάθεση για το συγκεκριμένο εργαζόμενο κατάστασης προσωπικού και προγράμματος ωρών εργασίας. Το ύψος του προστίμου ήταν 3.000 ευρώ. Ο ίδιος ο εργαζόμενος προχώρησε σε εργατική διαφορά, διεκδικώντας από την ΕΠΑ και τον Οργανισμό Λιμένος υπερεργασία, εργασία κατά την Κυριακή, έκτη ημέρα εργασίας. Η υπόθεση έχει οδηγηθεί ήδη στα πολιτικά δικαστήρια.
Δεύτερη περίπτωση. Τμήμα Κοινωνικής Επιθεώρησης Καλλιθέας, Διεύθυνση Κοινωνικής Επιθεώρησης Αθηνών. Διενεργήθηκε έλεγχος στα γραφεία Εθνικής Τράπεζας Νέας Σμύρνης στις 7 Μαρτίου 2012. Διαπιστώθηκε απασχόληση προσωπικού μέσω εταιρείας «ICAP OUTSOURCING SOLUTIONS ΑΕPΙ». Κατά τον έλεγχο δεν βρέθηκε αναρτημένος ο πίνακας προσωπικού για το πρόγραμμα ωρών εργασίας για τρεις εργαζόμενους που βρέθηκαν να απασχολούνται. Επιβλήθηκε πρόστιμο 3.100 ευρώ.
Άρα, ό,τι ισχύει για έναν κανονικό εργοδότη όσον αφορά την τήρηση ή την παραβίαση της εργατικής νομοθεσίας ισχύει και στις εταιρείες προσωρινής απασχόλησης. Όπως και να το κάνουμε, είναι μια μορφή ευέλικτης εργασίας. Δεν μπορούμε να το αποφύγουμε αυτό. Εκείνο που μπορούμε να κάνουμε, είναι να έχουμε τους ελεγκτικούς μηχανισμούς πρόσφορους, έτσι ώστε να διενεργούν τους ελέγχους και όπου υπάρχει παραβίαση, να παρεμβαίνουν και να διατάσσουν τα δέοντα. Δεν γίνεται αλλιώς.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"140399"," …παράνομες απολύσεις.","ΜΑΡΙΑ ΜΠΟΛΑΡΗ",347
"140400"," Μιλάμε για ένα διαφορετικό καθεστώς εργασίας. Θα συμφωνήσω μαζί σας. Εν πάση περιπτώσει, όμως, είναι μια άλλη μορφή πιο ευέλικτης εργασίας. Το νομικό καθεστώς είναι αυστηρό, αυστηροποιημένο. Υπάρχουν πλείστες διατάξεις της σχετικής νομοθεσίας. Το Υπουργείο Εργασίας θα έλεγα ότι ασκεί ασφυκτικό έλεγχο στην τήρηση των προβλεπομένων. Θα προσθέσω εδώ ότι κάθε επιχείρηση προσωρινής απασχόλησης υποχρεούται κάθε έξι μήνες, δυο φορές το χρόνο, να υποβάλει έκθεση των πεπραγμένων του απολογισμού, προκειμένου να υποστεί την αξιολόγηση του Υπουργείου Εργασίας, η οποία σας είπα ότι είναι πολύ αυστηρή. 
Επομένως, αυτός είναι ο τρόπος, για να διασφαλίσουμε ότι τουλάχιστον οι εργαζόμενοι που απασχολούνται στις εταιρείες προσωρινής απασχόλησης απολαμβάνουν ίση μεταχείριση με αυτούς που είναι εργαζόμενοι σε κανονικό εργοδότη. Αυτό είναι που μπορούμε να διασφαλίσουμε εμείς στο Υπουργείο. Ας ελπίσουμε ότι θα μεταβληθούν οι συνθήκες στην αγορά εργασίας. Αυτό δεν εξαρτάται από τη νομοθετική παρέμβαση ενός Υπουργείου, εξαρτάται από το σύνολο της πορείας της οικονομίας στη χώρα, ώστε να φύγουμε από τον υφεσιακό ρυθμό, να πάμε σε θετικούς ρυθμούς ανάπτυξης, για να αντιστραφεί το φαινόμενο και να βελτιωθεί η αγορά εργασίας στη χώρα μας.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"140401"," Η τρίτη με αριθμό 1261/2-4-2013 επίκαιρη ερώτηση δεύτερου κύκλου του Βουλευτή Β΄ Αθήνας των Ανεξάρτητων Ελλήνων κ. Βασιλείου Καπερνάρου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την εφαρμογή των διατάξεων του ν.3861/2010 απ’ όλους τους φορείς του δημοσίου δεν συζητείται λόγω κωλύματος του κυρίου Βουλευτή και διαγράφεται.
Η τέταρτη με αριθμό 1265/2-4-2013 επίκαιρη ερώτηση δευτέρου κύκλου του Βουλευτή Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αντιμετώπιση των προβλημάτων στο 13ο Γυμνάσιο στην Αυλίζα Αχαρνών δεν συζητείται κατόπιν συνεννόησης του κυρίου Υπουργού με τον κύριο Βουλευτή και διαγράφεται.
Εισερχόμαστε στη συζήτηση της τέταρτης με αριθμό 1260/2-4-2013 επίκαιρης ερώτησης πρώτου κύκλου της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την αυστηρή τήρηση των μέτρων ασφαλείας στα ορυχεία και τους ατμοηλεκτρικούς σταθμούς της «ΔΕΗ Α.Ε.».
Στην επίκαιρη ερώτηση της κ. Μακρή θα απαντήσει ο Υφυπουργός Περιβάλλοντος, Ενέργειας και Κλιματικής  Αλλαγής κ. Ασημάκης Παπαγεωργίου. 
Το λόγο έχει η κ. Μακρή για δυο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140402"," Ευχαριστώ, κύριε Πρόεδρε. 
Κύριε Υπουργέ, όπως γνωρίζετε, η ενέργεια αποτελεί βασικό αγαθό, απαραίτητο για την κάλυψη ακόμη και των πιο απλών καθημερινών αναγκών. 
Η παραγωγή της ηλεκτρικής ενέργειας, όμως, δεν αποτελεί μια απλή διαδικασία. Η οργανωμένη πολιτεία οφείλει να διασφαλίσει την άσκηση της ρυθμιστικής αρμοδιότητας του κράτους, προκειμένου να εξασφαλίζεται η ασφάλεια των εργαζομένων. 
Αντίθετα, η σημερινή Κυβέρνηση προτίθεται να υποβαθμίσει λειτουργικά, αλλά και οργανωτικά την Επιθεώρηση Μεταλλείων Βορείου Ελλάδος. Με τον τρόπο αυτόν, ουσιαστικά, καταργεί τις κρίσιμες αρμοδιότητες για το απαιτούμενο έργο της. 
Το γεγονός αυτό θα κλιμακώσει το ήδη οξύ πρόβλημα των εργατικών ατυχημάτων στους υδροηλεκτρικούς σταθμούς και στα ορυχεία της ΔΕΗ, η συχνότητα των οποίων έχει καταντήσει σύγχρονη μάστιγα. Συνεχώς υπάρχουν νέα θανατηφόρα δυστυχήματα αλλά και ατυχήματα, στα οποία μόνο η τύχη απέτρεψε τα χειρότερα. 
Η αποδυνάμωση των προληπτικών και ελεγκτικών μηχανισμών έχει ως αποτέλεσμα μεταξύ άλλων και τα δύο συνεχόμενα ατυχήματα που έλαβαν χώρα τους τελευταίους τρεις μήνες στο λιγνιτικό κέντρο δυτικής Μακεδονίας με έναν νεκρό στο νότιο πεδίο στις αρχές του έτους και δύο σοβαρά τραυματίες στις 12 Μαρτίου 2013. 
Υπάρχουν σοβαρές ενδείξεις ότι στους χώρους εργασίας της «ΔΕΗ Α.Ε.» δεν τηρούνται στο έπακρο οι όροι εργασίας και ασφάλειας με αποτέλεσμα να υπάρχουν σοβαροί κίνδυνοι για την υγεία αλλά και τη σωματική ακεραιότητα των εργαζομένων. Λόγω οικονομικής κρίσης και στενότητας υπάρχουν αρκετές καταγγελίες ότι δεν επαρκεί το στελεχιακό δυναμικό για την ασφαλή διεκπεραίωση των εργασιών, όπως επίσης δεν υπάρχει και ο απαραίτητος εξοπλισμός, ιατροφαρμακευτικός ή άλλος, για την αντιμετώπιση των έκτακτων αναγκών. 
Σε συνδυασμό με την έλλειψη στελεχών στην Επιθεώρηση Μεταλλείων Βορείου Ελλάδος, όπως επίσης και στις Επιθεωρήσεις Εργασίας στις γύρω περιοχές, τα μέτρα ασφαλείας θα πρέπει να ενταθούν και εκ των πραγμάτων από την ίδια την εταιρεία, που οφείλει να τηρεί τις πιο αυστηρές προϋποθέσεις. 
Κατόπιν των ανωτέρω, ερωτάσθε: Τηρούνται τα απαραίτητα μέτρα ασφαλείας στους ΑΗΣ και τα ορυχεία της ΔΕΗ βάσει σχεδιασμού που να εξασφαλίζει τη σωματική ακεραιότητα και την ασφάλεια των εργαζομένων; Ποια είναι η μέριμνα του Υπουργείου για τη στελεχιακή επάρκεια στα ορυχεία αλλά και τους ΑΗΣ, σε συνδυασμό με την ανάλογη τοποθέτηση του αναγκαίου εξοπλισμού;","ΡΑΧΗΛ ΜΑΚΡΗ",293
"140403"," Ευχαριστούμε, κυρία συνάδελφε. 
Ο Υφυπουργός Περιβάλλοντος, Ενέργειας και Κλιματικής Αλλαγής κ. Παπαγεωργίου έχει τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140404"," Ευχαριστώ πολύ, κύριε Πρόεδρε.
Κατ’ αρχάς, θα ήθελα να τονίσω ότι η ασφάλεια των εργαζομένων, είτε στη ΔΕΗ είτε σε οποιονδήποτε άλλο φορέα, δεν μπορεί παρά να είναι πρώτιστης σημασίας για οποιονδήποτε. Οι προσπάθειες που γίνονται για τη βελτίωση αυτών των συνθηκών, δηλαδή και της ασφάλειας και της υγείας των εργαζομένων, είναι συνεχείς, με στόχο μοναδικό φυσικά την ελαχιστοποίηση ή αν είναι δυνατόν ακόμη και τον μηδενισμό των ατυχημάτων. 
Σε ό,τι αφορά τη ΔΕΗ, η πολιτική της εταιρείας στους τομείς υγείας και ασφάλειας όλα αυτά τα χρόνια και τώρα επίσης, είναι σε δύο άξονες: Πρώτον, στη λήψη των αναγκαίων προληπτικών μέτρων και δεύτερον, στη διάθεση των μέσων που διασφαλίζουν την προστασία της ζωής και της υγείας των εργαζομένων. 
Να θυμίσω ότι από το 2009 οριστικοποιήθηκε και στάλθηκε σε όλους ο Ενιαίος Κανονισμός Εκδόσεως Αδειών Εργασίας καθώς και το εγχειρίδιο περί ασφαλούς εργασίας στους ΑΗΣ. Μοιράστηκε σε όλους τους εργαζόμενους και έγιναν ταυτόχρονα και τα ανάλογα σεμινάρια, τα οποία και επαναλαμβάνονται. 
Ο Κανονισμός αυτός -όπως είμαι βέβαιος ότι γνωρίζετε- περιέχει όλα τα βήματα που χρειάζονται για τη συντήρηση, την πρόληψη ατυχημάτων, ακόμη και τη διαχείριση εγγράφων, καθώς επίσης και την περιγραφή προληπτικών μέτρων τόσο για το προσωπικό όσο και για τον εξοπλισμό που φέρουν. Εμπεριέχει επίσης απαράβατους κανόνες σχετικά με την ασφάλεια και εν τέλει -αν θέλετε να το πω έτσι- τη σχολαστική τήρηση των προβλέψεων της νομοθεσίας, σχετικά με αυτά τα θέματα. 
Ο Ενιαίος Κανονισμός και το εγχειρίδιο αυτών των πρακτικών ασφαλούς εργασίας είναι βασικός πυλώνας στο σύστημα διαχείρισης. Οι περισσότεροι μάλιστα από τους ΑΗΣ είναι πιστοποιημένοι με το πρότυπο ΕΛΟΤ 1801 και για τους υπόλοιπους λίγους που δεν είναι πιστοποιημένοι, έχουν γίνει όλες οι προπαρασκευαστικές ενέργειες, ώστε να ενταχθούν. 
Όσον αφορά ειδικά τους λιγνιτικούς σταθμούς, το Υπουργείο Εργασίας και συγκεκριμένα η Διεύθυνση Προγραμματισμού και Συντονισμού, Τεχνικής και Υγειονομικής Επιθεώρησης του Σώματος Επιθεώρησης Εργασίας εκτελεί πάρα πολλούς προγραμματισμένους και έκτακτους ελέγχους. Το 2012 διενεργήθηκαν στη ΔΕΗ σαράντα εννέα έλεγχοι και επανέλεγχοι, ενώ στους εργολάβους της ΔΕΗ εξήντα έξι έλεγχοι, με την επιβολή δε  διοικητικών κυρώσεων, όπου παρατηρήθηκαν παραλείψεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ένα λεπτό, την ανοχή σας, κύριε Πρόεδρε. 
Όσον αφορά τα ορυχεία, με υπουργική απόφαση του ΥΠΕΚΑ, την 2223/2011, εφαρμόζεται και ο επικαιροποιημένος  μεταλλευτικός κανονισμός περί μεταλλείων και λατομείων και μάλιστα η Επιθεώρηση Μεταλλείων Βορείου Ελλάδος εκτελεί συχνά τακτικούς ελέγχους και επιβάλλει όλους τους κανόνες που είναι μέσα από αυτόν τον κώδικα. 
Στη μεν μια περίπτωση –αναφέρω σαν παράδειγμα- η διενέργεια της αυτοψίας, η οποία γίνεται πάντοτε αμέσως μετά από οποιοδήποτε ατύχημα οποιασδήποτε μορφής, έγινε ακριβώς την επόμενη μέρα στις 28 Δεκεμβρίου και η σχετική έκθεση εστάλη στην εισαγγελική αρχή. 
Όσο δε για τη στελεχιακή επάρκεια, μέσα στο πλαίσιο το δύσκολο που υπάρχει αυτό το διάστημα, γίνεται μια πολύ μεγάλη προσπάθεια για κάλυψη αν θέλετε και προσλήψεων ακόμη εποχικών σε εξειδικευμένες υπηρεσίες. Σίγουρα, πάντως, αυτό που μπορούμε να πούμε είναι ότι η ΔΕΗ δεν έχει μειώσει τις δαπάνες, όσον αφορά την ασφάλεια και την υγεία του προσωπικού. 
Ευχαριστώ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"140405"," Το λόγο έχει η συνάδελφος κ. Ραχήλ Μακρή για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140406"," Κύριε Πρόεδρε, κύριε Υπουργέ, η γενεσιουργός αιτία των προβλημάτων αυτών είναι η έλλειψη προσωπικού σε βασικές οργανικές θέσεις της επιχείρησης, η οποία καθιστά αδύνατη την κάλυψη των βασικών αναγκών, με αποτέλεσμα την επιβάρυνση των υπαρχόντων εργαζομένων, τις υπέρμετρες υπερωρίες και την ανεπαρκή λήψη μέτρων ασφαλείας για τους εργαζομένους. Άλλωστε, το αποδεικνύουν και τα τρία ατυχήματα που ήταν πολύ σοβαρά με το ένα όπως σας είπα θανατηφόρο, τα οποία συνέβησαν σε ένα χρονικό διάστημα μόλις τριών μηνών. 
Αυτό οδηγεί, λοιπόν, την εργοδοσία να προβαίνει στην κάλυψη των αναγκών με μη εξειδικευμένο προσωπικό, με αποτέλεσμα η απειρία να οδηγεί σε τραγικά συμβάντα, όπως ήταν στην περίπτωση του περιστατικού στο ορυχείο Αμύνταιου, που  εργαζόμενος με δίμηνη σύμβαση παραλίγο να χάσει τη ζωή του για μερικά μόλις ευρώ. 
Κάποιοι κατέστρεψαν με την ανευθυνότητά τους τη ζωή ενός ανθρώπου, που η κακοδιοίκηση τον οδήγησε να εκπληρώσει μια εργασία, την οποία δεν γνώριζε και όπως φάνηκε, δεν υπήρξε και συντονισμός στη συγκεκριμένη περίπτωση, καθώς δεν είχαν ειδοποιηθεί οι εργαζόμενοι για την ταινία, την οποία όταν κατέβηκαν να επιδιορθώσουν, αυτή μπήκε σε λειτουργία και είχαμε αυτό το τραγικό περιστατικό. 
Τα στοιχεία που δίνει η Ένωση, τα οποία θα σας καταθέσω και ως υπόμνημα, παρουσιάζουν ιδιαίτερο ενδιαφέρον. Μόνο στη δυτική Μακεδονία υπάρχουν τετρακόσια σαράντα πέντε κενά στους ΑΗΣ και χίλια ογδόντα  στα ορυχεία. Η δύναμη των ορυχείων μαζί με τα συνεργεία, βάσει του οργανογράμματος της ΔΕΗ θα έπρεπε να είναι τέσσερις χιλιάδες τετρακόσιοι είκοσι εννιά  εργαζόμενοι και είναι μόλις τρεις χιλιάδες είκοσι εννέα, δηλαδή έχουμε ένα σύνολο χιλίων τετρακοσίων  εργαζομένων λιγότερους. 
Από την άλλη πλευρά, ο μέσος όρος ηλικίας των εργαζομένων στους σταθμούς και στα ορυχεία είναι τα πενήντα έτη. Επιπλέον, το 55% αυτών των ήδη εργαζομένων θα συνταξιοδοτηθούν στα επόμενα πέντε έτη. Κατανοείτε, λοιπόν, ότι δεν είναι δυνατόν να εγγυηθείτε την ασφάλεια των εργαζομένων στη ΔΕΗ, τη στιγμή που υφίστανται τόσο μεγάλα κενά στις θέσεις εργασίας, όσα εγχειρίδια και αν εκδώσετε και όσους  νόμους και αν εκδώσετε επίσης.
 Το  εργατικό δυναμικό είναι γερασμένο, ενώ είναι καθημερινά τα φαινόμενα ανασφάλιστης εργασίας, τόσο στα ορυχεία όσο και στους σταθμούς και εργολάβων που  δεν αποπληρώνουν τις υποχρεώσεις τους. 
Πολλοί καταγγέλλουν ότι δεν υπάρχει καν φαρμακευτικό υλικό για έκτακτη ανάγκη ούτε καν γιατρός εργασίας. Πέρα από το κόστος της ανθρώπινης ζωής που είναι και το πιο σημαντικό, η έλλειψη προσωπικού προκαλεί επίσης και οικονομική ζημιά στην επιχείρηση, της οποίας το κόστος βέβαια μετακυλύεται στον τελικό καταναλωτή μέσω των τιμολογίων της ΔΕΗ. 
 Χαρακτηριστικό παράδειγμα αποτελεί η περίπτωση του ΑΗΣ της Μεγαλόπολης, όπου οι πρόσφατες βροχοπτώσεις του Φεβρουαρίου, σε συνδυασμό με την έλλειψη βέβαια προσωπικού, οδήγησαν σε πλημμυρισμένα ορυχεία, τα οποία μπήκαν σε αδράνεια για πολλές μέρες, με αποτέλεσμα οι μονάδες παραγωγής να μην μπορούν να λειτουργήσουν και η επιχείρηση να υφίσταται οικονομική ζημία κάθε μέρα. 
Περιμένουμε από σας απαντήσεις και δεσμεύσεις για το τι ακριβώς θα πράξετε, όσον αφορά την άρση που περιμένουν όλοι και ζητούν και οι ενώσεις του ένα προς πέντε, του απαγορευτικού δηλαδή για το διορισμό, όσον αφορά τα ορυχεία και τα ΑΗΣ και επίσης θέλουμε να εγγυηθείτε ότι δεν θα υπάρξει ξανά θύμα μέσα στους χώρους της εργασίας. Με κάθε κόστος οφείλετε ως Υπουργός να διαφυλάξετε το έμψυχο προσωπικό, να καλύψετε τα κενά και να εξασφαλίσετε τον κατάλληλο εξοπλισμό. 
Σας ευχαριστώ.","ΡΑΧΗΛ ΜΑΚΡΗ",293
"140407"," Σας ευχαριστούμε, κυρία συνάδελφε.
Το λόγο έχει για τρία λεπτά ο Υφυπουργός Περιβάλλοντος, Ενέργειας και Κλιματικής Αλλαγής κ. Παπαγεωργίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140408"," Σίγουρα, όσον αφορά την υγεία και ειδικά την ασφάλεια των εργαζομένων –όπως είπα και στην αρχή- σε οποιαδήποτε εταιρεία και πολύ περισσότερο στην περίπτωση της ΔΕΗ, δεν υπάρχει κανείς που να διαφωνεί, όταν μιλούμε για τα ορυχεία και τις μονάδες αυτές στη δυτική Μακεδονία όσο βέβαια και στη Μεγαλόπολη.
Αυτό το οποίο κάνει η ΔΕΗ είναι μέσα από ένα σύστημα ενδελεχούς εκπαίδευσης και με αυστηρές οδηγίες προς όλα τα στελέχη, να εφαρμόζονται οι κανόνες σχολαστικά, ώστε να αποφεύγονται τα λάθη, γιατί τα ατυχήματα συμβαίνουν συνήθως από λάθη, όπως και στην περίπτωση την οποία αναφέρατε και προφανώς έχουν επίπτωση στους εργαζόμενους.
Είναι όμως ξεκάθαρο ότι η ΔΕΗ κάνει συνεχώς εκπαίδευση προσωπικού σε θέματα ασφαλείας. Επίσης, φροντίζει για την πλήρη και –αν θέλετε- συνεχή παροχή σύγχρονων μέσων ατομικής προστασίας των εργαζομένων, για τη διενέργεια τακτικών ελέγχων, για τη δημιουργία και συγκέντρωση ιατρικών φακέλων για κάθε εργαζόμενο και για τον έλεγχο των δεξιοτήτων των χειριστών των ειδικών μηχανημάτων που βρίσκονται εκεί.
Επίσης, εφαρμόζεται και ένα ειδικό πρόγραμμα ιατρικού προληπτικού ελέγχου προς όλους τους εργαζόμενους. Όμως, είναι σαφές ότι πολλές φορές γίνονται πάνω στη δουλειά αβλεψίες και συμβαίνουν αυτά τα ατυχήματα. Είναι όμως δεδομένο ότι η ΔΕΗ με τα συστήματα, που έχει αυτήν τη στιγμή τουλάχιστον, υπερκαλύπτει τις ανάγκες ή –αν θέλετε- τις επιταγές της νομοθεσίας στο συγκεκριμένο θέμα. 
Το ότι θα μπορούσαν ίσως να γίνουν και περισσότερα πράγματα είναι κάτι που το εξετάζουμε, όπως και στην περίπτωση του προσωπικού, όπως είπα και προηγουμένως. Είναι ένα θέμα που ειδικά για τη ΔΕΗ και ειδικά για το εξειδικευμένο προσωπικό των ορυχείων συζητείται ξεχωριστά, γιατί πράγματι χρειάζονται περισσότεροι άνθρωποι για να έχει και μεγαλύτερη παραγωγή.
Όσον δε αφορά το θέμα της Μεγαλόπολης, ευτυχώς –αν θέλετε- είναι η δυνατότητα τέτοια της ΔΕΗ -και από πλευρά άλλων μονάδων- ώστε δεν δημιούργησε πρόβλημα τροφοδοσίας.
Τέλος, θα ήθελα να επισημάνω και το εξής: Στο λεκανοπέδιο της δυτικής Μακεδονίας υπάρχουν εννέα οργανωμένα ιατρεία για κάθε μονάδα και για κάθε ορυχείο, τα οποία είναι στελεχωμένα με ιατρικό και φαρμακευτικό προσωπικό σε εικοσιτετράωρη βάση, τριακόσιες εξήντα πέντε μέρες το χρόνο και μάλιστα έχουν ασθενοφόρα, τα οποία έχει ανανεώσει η ΔΕΗ, απολύτως σύγχρονα και όχι απλώς με εξοπλισμό των ιατρείων και των ασθενοφόρων για πρώτες βοήθειες, αλλά παροχή πολύ σημαντικότερης ιατρικής βοήθειας.
Πάντως, είναι σίγουρο –και αυτό μπορώ να σας το διαβεβαιώσω- ότι είναι ένα από τα θέματα που συζητούμε με τη ΔΕΗ για να δούμε σε ποια βάση μπορεί να μπει ένας ακόμη καλύτερος προγραμματισμός πάνω σε αυτό το ζήτημα για την ελαχιστοποίηση –όπως είπα- ή και τον μηδενισμό ακόμη των ατυχημάτων στο άμεσο μέλλον.
Σας ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"140409"," Ευχαριστούμε τον κύριο Υφυπουργό.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140410"," Κυρίες και κύριοι συνάδελφοι εισερχόμεθα στην ημερήσια διάταξη των
ΕΠΕΡΩΤΗΣΕΩΝ
Θα συζητηθεί η με αριθμό 28/21/11-1-2013 επίκαιρη επερώτηση του Προέδρου της Κοινοβουλευτικής Ομάδας των Ανεξάρτητων Ελλήνων κ. Πάνου Καμμένου και των Βουλευτών του κόμματός του, των κ.κ. Επαμεινώνδα (Νότη) Μαριά, Μαρίνας Χρυσοβελώνη, Χρυσούλας- Μαρίας Γιαταγάνα, Παναγιώτη Μελά, Τέρενς Κουίκ, Βασιλείου Καπερνάρου, Κωνσταντίνου Γιοβανόπουλου και Σταυρούλας Ξουλίδου, προς τον Υπουργό Οικονομικών, σχετικά με τη διάλυση του Ταχυδρομικού Ταμιευτηρίου. 
Κύριοι συνάδελφοι, από τον Πρόεδρο της Δημοκρατικής Αριστεράς, κ. Φώτη Κουβέλη λάβαμε επιστολή, σύμφωνα με την οποία κατά τη συζήτηση της με αριθμό 28/21 επίκαιρης επερώτησης του Προέδρου της Κοινοβουλευτικής Ομάδας των Ανεξάρτητων Ελλήνων ορίζει Κοινοβουλευτική Εκπρόσωπο τη Βουλευτή Θεσσαλονίκης κ. Ασημίνα Ξυροτύρη- Αικατερινάρη.
Επίσης ο Κοινοβουλευτικός Εκπρόσωπος του ΚΚΕ κ. Σπύρος Χαλβατζής απέστειλε επιστολή, σύμφωνα με την οποία κατά τη συζήτηση της επερώτησης των Βουλευτών των Ανεξάρτητων Ελλήνων, προς τον Υπουργό Οικονομικών, με θέμα τη διάλυση του Ταχυδρομικού Ταμιευτηρίου, ορίζει ως Κοινοβουλευτικό Εκπρόσωπο τον κ. Γεώργιο Λαμπρούλη.
Το λόγο έχει η πρώτη επερωτώσα Βουλευτής κ. Μαρίνα Χρυσοβελώνη για δέκα λεπτά. 
Ορίστε, κυρία συνάδελφε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140411"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, ακούσαμε χθες την υπόσχεση του κ. Σαμαρά στην τρόικα πως ό,τι απέμεινε από το Ταχυδρομικό Ταμιευτήριο θα καταλήξει στη EUROBANK. Έτσι σκέφτεστε να ολοκληρώσετε από ό,τι φαίνεται, κύριε Υπουργέ, το μοίρασμα των ιματίων της μοναδικής δημόσιας τράπεζας που έχει απομείνει. 
Οι Ανεξάρτητοι Έλληνες θέσαμε εδώ και τρεις μήνες το ζήτημα της διάλυσης του Ταχυδρομικού Ταμιευτηρίου, μιας πολιτικής επιλογής της συγκυβέρνησης που δεν αφορά μονάχα το δημόσιο συμφέρον, αλλά και τους εβδομήντα δύο χιλιάδες μικρομετόχους του που τιμωρούνται αδυσώπητα από τη Νέα Δημοκρατία, το ΠΑΣΟΚ, και τη ΔΗΜΑΡ, με τον εκμηδενισμό της αξίας των μετοχών τους. 
Το οξύτατο αυτό πρόβλημα συνεχίζει δυστυχώς και σήμερα να παραμένει εξαιρετικά επίκαιρο εξαιτίας της απόφασης της συγκυβέρνησης τον περασμένο Ιανουάριο.  Επιλέξατε όχι την ανακεφαλαιοποίηση του Ταμιευτηρίου ως είχε, αλλά την διάλυσή του με τη μέθοδο της καλής και κακής τράπεζας. Σκοπός σας ήταν από την αρχή η εκποίηση της πρώτης και η εκκαθάριση της δεύτερης. 
Τίθενται επομένως αναγκαστικά δύο ερωτήματα: Ποια κόκκινα δάνεια ή περίεργες επενδύσεις θέλετε να εξαφανίσετε κάτω από το χαλί, μέσω της κακής τράπεζας που είναι σήμερα υπό εκκαθάριση; Με ποιους όρους θα παραχωρήσετε το Ταχυδρομικό Ταμιευτήριο στον τέταρτο συστημικό όμιλο, όπως εσείς τον διαμορφώσατε, της EUROBANK; Θα δωρίσετε την καλή τράπεζα, το λεγόμενο Νέο Ταχυδρομικό Ταμιευτήριο, όπως κάνατε και στην περίπτωση της Αγροτικής Τράπεζας που την χαρίσατε στην Τράπεζα Πειραιώς; 
Είναι παραπάνω από σαφές πως δεν θέλετε να υπάρχει πλέον καμμία τράπεζα που να έχει ως κύρια αποστολή της την εξυπηρέτηση του δημοσίου συμφέροντος. Θέλετε να υπάρχουν μόνον οι ιδιώτες ή τέλος πάντων ένα μόρφωμα τράπεζας που θα διοικείται από ιδιώτες τραπεζίτες, αλλά θα λειτουργεί με δημόσιο χρήμα. Αυτός όμως είναι ο ορισμός της συστημικής τράπεζας που δίνει το ελληνικό σύστημα εξουσίας. 
Δεν πρόκειται, λοιπόν, μόνο για μία επιταγή της τρόικας. Είναι μια συνειδητή επιλογή των κομμάτων του αποτυχημένου συστήματος που μας έφερε μέχρις εδώ. Πρόκειται για μια προσχεδιασμένη πολιτική μηχανικής υποστήριξης ενός μοντέλου διακυβέρνησης που βρίσκεται στην εντατική. 
Ποιο είναι όμως αυτό το μοντέλο νομής της εξουσίας που προσπαθείτε να κρατήσετε στη ζωή με νύχια και με δόντια; Λίγα προκάτ κόμματα εξουσίας, λίγοι προκάτ τραπεζίτες και η κοινωνία να σας βλέπει απ’ έξω, μέσα στην προστατευτική σας γυάλα. Είναι η ίδια κοινωνία που πληρώνει για τις διαδοχικές ανακεφαλαιοποιήσεις των ιδιωτικών τραπεζών, είναι η κοινωνία εκείνη που επιβαρύνεται με δυσβάσταχτους φόρους για να απαλλάσσονται οι τραπεζίτες, είναι όλοι οι πολίτες που τελικά θα πληρώσουν το λογαριασμό των εκατοντάδων εκατομμυρίων ευρώ των κομματικών θαλασσοδανείων που έλαβαν τόσο η Νέα Δημοκρατία όσο και το ΠΑΣΟΚ από τους τραπεζίτες αυτούς, από τα συμφέροντα δηλαδή, που τα ίδια τα συστημικά κόμματα εξέθρεψαν επί ολόκληρες δεκαετίες. 
Και μιας και αναφέρθηκα στα κομματικά θαλασσοδάνεια, θέλω εδώ να σας θυμίσω, κύριε Υπουργέ, την τροπολογία της Νέας Δημοκρατίας που ενέκρινε η συγκυβέρνηση την προηγούμενη βδομάδα για τα τραπεζικά δάνεια σε μη κερδοσκοπικούς οργανισμούς. Ουσιαστικά, πρόκειται για μία φωτογραφική διάταξη, προκειμένου να μην διώκονται για απιστία οι υπεύθυνοι των τραπεζών που χορήγησαν δανεικά και αγύριστα σε κόμματα και άλλα ευαγή ιδρύματα. 
Θυμίζω ότι μόνο τα κόκκινα δάνεια της Νέας Δημοκρατίας και του ΠΑΣΟΚ από την Πειραιώς-ΑΤΕ ξεπερνούν τα 220 εκατομμύρια ευρώ. Προφανώς γι’ αυτό το λόγο σπεύσατε να αδειάσετε την έρευνα του Οικονομικού Εισαγγελέα κ. Πεπόνη για τα κακουργήματα που διαπράχθηκαν στη συγκεκριμένη υπόθεση. Έρχεστε, λοιπόν, να απαλλάξετε αναδρομικά τους συστημικούς τραπεζίτες συνεργάτες σας από κάθε ποινική ευθύνη -και υπογραμμίζω τη λέξη «αναδρομικά»- μέσω της συγκεκριμένης τροπολογίας. Το ειρωνικό, ιδιαίτερα δηλωτικό για τους Ανεξάρτητους Έλληνες στοιχείο είναι πως η τροπολογία αυτή μπήκε σε νομοσχέδιο του Υπουργείου Ανάπτυξης. 
Θυμίζω, λοιπόν, πως υπεύθυνος Οικονομικών της Νέας Δημοκρατίας μέχρι πριν τις τελευταίες εκλογές ήταν ο σημερινός Υφυπουργός Ανάπτυξης κ. Σκορδάς που είναι μεταξύ των ελεγχόμενων προσώπων από τη δικαιοσύνη. 
Ο ελληνικός λαός δεν γελάει με αυτά τα πράγματα. Αντίθετα, εξοργίζεται ακόμη περισσότερο με τα κόμματα του συστήματος και αποστρέφεται πλήρως την πολιτική. Νιώθει πως ακόμη και σήμερα που η Ελλάδα έχει ισοπεδωθεί, υπάρχουν κάποιοι που αποτολμούν να λεηλατούν το δημόσιο χρήμα. Το λιγότερο που νομίζουν για εσάς, κύριε Υπουργέ, είναι πως κάποιοι στη συγκυβέρνηση δεν κάνουν απολύτως τίποτα για να το προστατεύσουν. 
Αυτή είναι, δυστυχώς, και η περίπτωση του Ταχυδρομικού Ταμιευτηρίου. Θυμίζω πως η επένδυση του ελληνικού δημοσίου στο μετοχικό του κεφάλαιο ήταν μεγάλη, φτάνοντας στο 44%. Σήμερα, όλες αυτές οι μετοχές –η περιουσία του ελληνικού λαού, δηλαδή- είναι απλά χαρτιά. Η μεταβατική τράπεζα που φτιάξατε με την επωνυμία «Νέο Ταχυδρομικό Ταμιευτήριο» οδεύει πλέον κι αυτή προς την εκποίησή της. 
Όλα αυτά είναι θεμελιώδη ζητήματα που θέτουν όχι μόνο οι Ανεξάρτητοι Έλληνες, αλλά ολόκληρος ο ελληνικός λαός. Σας τα θέτουν ακόμα και Βουλευτές της συγκυβέρνησης, όπως ο κ. Ταλιαδούρος και κ. Κακλαμάνης. Απαντήσεις επί της ουσίας δεν πήραμε μέχρι τώρα. 
Ελπίζουμε, όμως, πως σήμερα θα ακούσουμε κάτι σημαντικό από εσάς, κύριε Υπουργέ, γιατί τα ερωτήματα των Ανεξάρτητων Ελλήνων είναι κραυγές αγωνίας όλων των Ελλήνων πολιτών. Είναι τα παραπάνω ερωτήματα αδικαιολόγητα κακόπιστα, όπως μας λέγατε; Όχι, βέβαια, διότι ήδη υπάρχουν πολλά πανομοιότυπα κακά προηγούμενα. Υπάρχει το προηγούμενο της PROTOΝ BANK, την οποία έσπευσε να εξαγνίσει ο Ευάγγελος Βενιζέλος με τον ίδιο ακριβώς τρόπο, χρησιμοποιώντας δημόσιο χρήμα. Όλοι θυμόμαστε την εκ των υστέρων νομιμοποίηση που νομίζει ότι εξασφάλισε με διάταξη που κατασκεύασε μόνος του. 
Εμείς, όμως, οι Ανεξάρτητοι Έλληνες είμαστε εδώ για να του υπενθυμίσουμε ότι η υπόθεση Λαυρεντιάδη δεν έχει κλείσει και ότι όποιος πιστεύει το αντίθετο απλώς βαυκαλίζεται. 
Θυμίζω, επίσης, το μεγάλο κόλπο της Πειραιώς με την Αγροτική που ολοκληρώσατε με την ίδια ακριβώς μέθοδο. Διαλύσατε με τη μέθοδο της καλής και κακής τράπεζας την Αγροτική για να την ξεπουλήσετε –πιο σωστά να τη δώσετε- με γονική παροχή στον κ. Σάλα, γιατί περί αυτού ακριβώς πρόκειται. 
Ο κ. Σάλας είναι παιδί του συστήματος εξουσίας. Είναι δημιούργημα μιας διαχρονικής παρακρατικής δομής που κατασκευάστηκε στη δεκαετία του ’80 από το ΠΑΣΟΚ, προκειμένου να παγιωθούν οι σχέσεις αίματος μεταξύ της τότε εξουσίας και του κρατικοδίαιτου κεφαλαίου. Πρόκειται για μια παρασιτική συμβιωτική σχέση που μόνο σε ό,τι αφορά ευθείες χρηματοδοτήσεις –αυτές δηλαδή που γνωρίζουμε προς τη Νέα Δημοκρατία και το ΠΑΣΟΚ- συσσώρευσε τεράστια χρέη άνω των διακοσίων είκοσι εκατομμυρίων ευρώ στη συγκεκριμένη τράπεζα. 
Τόσα είναι τα εμφανή χρήματα που πήραν η Νέα Δημοκρατία και το ΠΑΣΟΚ από την Πειραιώς –και πρώην ΑΤΕ- χωρίς ποτέ να τα αποπληρώσουν. Πιστός, βέβαια, βοηθός σας σε αυτές τις υποθέσεις είναι ο κ. Προβόπουλος. 
Κάποιοι άλλοι θα έλεγαν ότι μάλλον εσείς είστε ο πιστός βοηθός του. Εμείς, όμως, δεν θα κάνουμε εδώ τέτοιες διακρίσεις, διότι πιστεύουμε πως το σύστημα εξουσίας που υπηρετείτε είναι ενιαίο και ποια είναι τα εκτελεστικά του όργανα για εμάς, έχει μικρή σημασία. Το σύστημα αυτό για να επιβιώσει στηρίζεται στην αδιαφάνεια και στην παραπληροφόρηση. Χαρακτηριστικό παράδειγμα είναι η άρνησή σας να δώσετε στη δημοσιότητα τις εκθέσεις ανεξάρτητων ειδικών για το Ταμιευτήριο, τις οποίες όμως διαρκώς επικαλείστε. 
Αναφέρομαι ειδικότερα στις εκθέσεις της «BLACKROCK» και της «ALVAREZ & MARSAL». Γιατί δεν τις καταθέτετε στη Βουλή, όπως ακριβώς έχουν; Μέχρι και στους άμεσα ενδιαφερόμενους μικρομετόχους του Ταχυδρομικού Ταμιευτηρίου που σας το ζήτησαν, το αρνηθήκατε και οι άνθρωποι αναγκάστηκαν να προσφύγουν στο Συμβούλιο της Επικρατείας. 
Θα καταθέσω για τα Πρακτικά δημοσίευμα του περιοδικού HOT DOC που έφερε στο φως αποσπάσματα, τόσο της ανάλυσης της «ALVAREZ & MARSAL» για τη βιωσιμότητα του Ταχυδρομικού Ταμιευτηρίου όσο και αυτής της «BLACKROCK». 
(Στο σημείο αυτό η Βουλευτής κ. Μαρίνα Χρυσοβελώνη καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Μάλιστα, τον περασμένο Δεκέμβριο, σε ό,τι αφορά τη «BLACKROCK» και τις εκτιμήσεις της για τις τυχόν ζημιές του Ταμιευτηρίου από το χαρτοφυλάκιο δανείων που διέθετε, ο Πρόεδρος των Ανεξάρτητων Ελλήνων Πάνος Καμμένος κατέθεσε στη Βουλή συγκεκριμένα στοιχεία. Έκτοτε, το μόνο που είδαμε ήταν την αναδημοσίευση του στην έκθεση της Τράπεζας της Ελλάδος για την ανακεφαλαιοποίηση και αναδιάταξη του τραπεζικού τομέα.
Παρεμπιπτόντως, διαβάζοντας το τρίτο κεφάλαιο της εν λόγω έκθεσης, το οποίο αποτελεί περίληψη των συμπερασμάτων της «BLACKROCK» για όλες τις ελληνικές τράπεζες, βλέπουμε μόνο θετικά πράγματα για το Ταχυδρομικό Ταμιευτήριο. 
Δεν βλέπουμε, όμως, αναλυτικά στοιχεία για την κακοδιαχείριση των δισεκατομμυρίων ευρώ που έδωσαν δανεικά ιδιώτες τραπεζίτες σε ένα σωρό δήθεν πελάτες και φίλους τους, καθώς όλα αυτά ο κ. Προβόπουλος τα αθροίζει βολικά στο σύνολο των λεγόμενων «κόκκινων δανείων». Εκεί κρύβονται τελικά όλες οι αμαρτίες του συστήματος. 
Η ομερτά, όμως, που επικρατεί στην Ελλάδα δεν υπάρχει στην Κύπρο, όπου ήδη άρχισαν να «βγάζουν τους σκελετούς από τις ντουλάπες» των δικών τους τραπεζών. Η οποιαδήποτε σύγκριση με την απόλυτη αδιαφάνεια που επικρατεί στη χώρα μας, δημιουργεί μόνο θλίψη για την Ελλάδα και ίσως κάποια ελπίδα για την Κύπρο. Για παράδειγμα, εμείς εδώ δεν είδαμε ακόμα κανένα αποκαλυπτικό στοιχείο γιατί επιμένετε μέχρι σήμερα να μην δίδετε στη δημοσιότητα την πλήρη έκθεση της «BLACKROCK», παρά μόνο τα συμπεράσματά της. Έτσι το τι ακριβώς συνέβη εντός των τεσσάρων συστημικών ομίλων παραμένει άγνωστο.
(Στο σημείο αυτό κτυπάει το κουδούνι λήξης του χρόνου ομιλίας της κυρίας Βουλευτού)
 Λίγο χρόνο ακόμη, κύριε Πρόεδρε, γιατί δεν θα μιλήσουν και όλοι εξάλλου.
Οι φιλικές τράπεζες του συστήματος παραμένουν ερμητικά κλειστά, μαύρα κουτιά κρατώντας μυστικό το πού πήγαν τα λεφτά των καταθετών τους, ποιοι ήταν οι αποδέκτες των τεράστιων δανείων που έδωσαν και κυρίως πού βρίσκονται σήμερα αυτές οι δήθεν επενδύσεις. Ακόμα δεν γνωρίζουμε πόσα κυκλικά δάνεια δόθηκαν για τεχνητές αυξήσεις μετοχικού κεφαλαίου άλλων τραπεζών, πόσοι κομματικοί φίλοι ευνοήθηκαν από τους τραπεζίτες μετά από άνωθεν παρεμβάσεις, ποια Μέσα Μαζικής Ενημέρωσης έχουν χρηματοδοτηθεί, χωρίς όμως να αποπληρώσουν ποτέ τα δάνεια αυτά. 
Μάλιστα για το τελευταίο θέμα, σας έκανα, κύριε Υπουργέ, συγκεκριμένη ερώτηση και μου απαντήσατε δίνοντας τα «γνωστά πτώματα» -όπως λέει και ο κ. Ρουπακιώτης- δηλαδή τους διαπομπευμένους καναλάρχες που μπαινοβγαίνουν στις φυλακές. Δεν προσθέσατε όμως κανένα άλλο όνομα. Γιατί άραγε; Μήπως επειδή δεν υπάρχουν τέτοια ονόματα στα κατάστιχα των τραπεζών; Θα το δούμε αυτό, κύριε Υπουργέ. Οι Ανεξάρτητοι Έλληνες θα επανέλθουν σε αυτό το μείζον θέμα, καθώς πια όλες οι τράπεζες ζουν από το δημόσιο χρήμα. 
Επομένως λόγοι δημοσίου συμφέροντος μας επιβάλλουν, αφού εσείς επιλέξατε να στηρίξετε ως συγκυβέρνηση τους τέσσερις συστημικούς ομίλους, να σας ελέγξουμε γι’ αυτή σας την επιλογή.
Συμπερασματικά, τα στοιχεία που παρουσιάζονται στις εκθέσεις των ξένων ειδικών δεν υποστηρίζουν την απόφασή σας για διάλυση του Ταχυδρομικού Ταμιευτηρίου ως την οικονομικότερη λύση, ούτε συνάδουν με τους ισχυρισμούς σας πως το Ταμιευτήριο ήταν δήθεν μακροπρόθεσμα μη βιώσιμο. 
Εάν όμως διαφωνείτε με τα στοιχεία αυτά, μπορείτε σήμερα να καταθέσετε στη Βουλή τα πλήρη κείμενα των δύο εκθέσεων που έχετε στη διάθεσή σας έτσι, ώστε να αποκαλυφθεί η αλήθεια. Οτιδήποτε άλλο θα αποτελέσει συγκάλυψη.","ΜΑΡΙΝΑ ΧΡΥΣΟΒΕΛΩΝΗ",553
"140412"," Συντομεύετε, αν έχετε την καλοσύνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140413"," Τελειώνω, κύριε Πρόεδρε.
Κάποιοι σας αποδίδουν, κύριε Υπουργέ, ότι ακολουθείτε την τακτική της συγκάλυψης, γιατί από τη σύγκριση όλων των οικονομικών στοιχείων θα έβγαινε το συμπέρασμα ότι το Ταχυδρομικό Ταμιευτήριο σίγουρα βρισκόταν σε καλύτερη μοίρα από άλλα εγχώρια χρηματοπιστωτικά ιδρύματα, δηλαδή από γνωστούς σε εσάς συστημικούς ομίλους, από ιδιωτικές τράπεζες γνωστές και στον κ. Προβόπουλο, με τις ευλογίες, αν όχι με τη μεθόδευση, του οποίου επιβλήθηκε η διάλυση του Ταχυδρομικού Ταμιευτηρίου.
Γι’ αυτούς τους λόγους, κύριε Υπουργέ, περιμένουμε σήμερα να δούμε συγκεκριμένα στοιχεία πάνω στα οποία στηριχθήκατε, για να εκδώσετε την καταδικαστική σας απόφαση για το Ταχυδρομικό Ταμιευτήριο και δεν μιλώ βέβαια για τις εκθέσεις του κ. Προβόπουλου. Η απόκρυψη των μελετών ξένων αναλυτών για τις ελληνικές τράπεζες δεν είναι δυνατόν να δικαιολογείται από επιχειρήματα δήθεν προστασίας της συστημικής ευστάθειας, εκτός και αν, ως συστημική ευστάθεια, εννοείτε τη σταθερότητα του συστήματος εξουσίας το οποίο εκπροσωπείτε.","ΜΑΡΙΝΑ ΧΡΥΣΟΒΕΛΩΝΗ",553
"140414"," Δεν βλέπω να τελειώνουν οι σελίδες σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140415"," Σε ένα λεπτό κλείνω.
Δυστυχώς όμως αυτή η στασιμότητα είναι, που μας έχει φέρει μέχρις εδώ. Αυτήν ακριβώς τη διαρκή, αδιαφανή νομή της εξουσίας από λίγους σε βάρος των πολλών την έχει καταδικάσει ο ελληνικός λαός.
Θα πρέπει επιτέλους να καταλάβετε πως έστω και τώρα, είναι ανάγκη να δώσετε μία εξήγηση για όσα δεινά έχετε προκαλέσει στην ελληνική κοινωνία, διαφορετικά οι Έλληνες πολίτες δεν πρόκειται να σας δώσουν κανένα απολύτως ελαφρυντικό κατά την επιμέτρηση της ποινής.
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΝΑ ΧΡΥΣΟΒΕΛΩΝΗ",553
"140416"," Ευχαριστούμε.
Το λόγο έχει η κ. Χρυσούλα Γιαταγάνα, Βουλευτής Α΄ Θεσσαλονίκης. 
Κυρία συνάδελφε, έχετε το λόγο για πέντε λεπτά από τη θέση σας, όπως άλλωστε προβλέπει και ο Κανονισμός, όταν είναι κάτω από επτά λεπτά η τοποθέτηση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140417"," Κύριε Πρόεδρε, κυρίες και κύριοι συνάδελφοι, κύριε Υπουργέ, από το δυσμενή τρόπο που εξελίχθηκε η υπόθεση του Ταχυδρομικού Ταμιευτηρίου, δεν καταλείπεται καμμία αμφιβολία ότι υπήρξε σχέδιο μεθοδευμένων προσπαθειών για τη χειραγώγησή του και τελικά, για τη διάλυσή του. 
Κανένας δεν μπορεί να αμφισβητήσει ότι το Ταχυδρομικό Ταμιευτήριο επί εκατόν δώδεκα χρόνια λειτουργούσε ως εγγυητής των αποταμιεύσεων  εκατομμυρίων Ελλήνων, που το επέλεγαν και ταυτόχρονα το στήριζαν, ακριβώς γιατί με την παροχή κάθε είδους υπηρεσιών που προσέφερε, είχε κερδίσει επάξια την εμπιστοσύνη τους, σε αντίθεση με τις συστημικές ιδιωτικές τράπεζες. 
Κανένας δεν μπορεί να αμφισβητήσει επίσης, την ευρωστία που διαπιστωμένα χαρακτήριζε το Ταχυδρομικό Ταμιευτήριο, μέχρι πριν από τρία μόλις χρόνια. Το 2009 η «CITIGROUP», σε έκθεσή της που δημοσίευσε σχετικά με τα κεφάλαια των ευρωπαϊκών τραπεζών, το κατατάσσει πρώτο στην Ελλάδα και τρίτο στην Ευρώπη σε κεφαλαιακή επάρκεια. 
Επιπροσθέτως το Ταχυδρομικό Ταμιευτήριο δεν επιβάρυνε ποτέ τον κρατικό προϋπολογισμό, σε αντίθεση με τις ιδιωτικές τράπεζες, που συστηματικά τα τελευταία χρόνια, απομυζούν τον ελληνικό λαό με ανακεφαλαιοποιήσεις δισεκατομμυρίων ευρώ, τα οποία χρησιμοποιούν για δικό τους αποκλειστικά όφελος. Μην ξεχνάτε τα golden boys των Δ.Σ. τους και τα bonus που καρπώθηκαν κατά διαστήματα.
 Το Ταχυδρομικό Ταμιευτήριο, αντίθετα, από το 2006 ως πρόσφατα, ενίσχυσε το κράτος με 3,6 δισεκατομμύρια ευρώ. Σήμερα τα δεδομένα αυτά έχουν ανατραπεί. Το Ταχυδρομικό Ταμιευτήριο ύστερα από εγκληματικούς χειρισμούς και αποφάσεις των τελευταίων κυβερνήσεων, έφτασε να παρουσιάζει ζημιά ύψους περίπου 3 δισεκατομμυρίων ευρώ. Οι μικρομέτοχοί του καταστράφηκαν. Ακολούθησε η διχοτόμησή του, όπως ακριβώς έγινε με την ΑΤΕ BANK, ενώ όμως το Ταχυδρομικό Ταμιευτήριο δεν έχει σε καμμιά περίπτωση τα δικά της προβλήματα.
Κύριε Υπουργέ, μια οικονομικά εύρωστη μέχρι πρότινος τράπεζα, ένας κραταιός θεσμός με ιστορία που υπερβαίνει τον έναν αιώνα λειτουργίας, αυτός ο κολοσσός πώς κατέληξε να χαρακτηρίζεται από εσάς ως μη βιώσιμη τράπεζα, τη στιγμή μάλιστα που η περιβόητη έκθεση BLACKROCK, καθώς και οι εκθέσεις «ALVAREZ & MARSAL» και «DELOITTE & TOUCH» υποστηρίζουν ακριβώς το αντίθετο; Γι’ αυτό τις κρατάτε κρυφές ως επτασφράγιστο μυστικό, για να περάσετε τα μέτρα που θέλετε για την ανακεφαλαιοποίηση, όπως τα θέλατε εσείς; Γιατί εξαιρέσατε ευθύς εξαρχής το Ταχυδρομικό Ταμιευτήριο από την ανακεφαλαιοποίηση;
Αυτή η επερώτηση, κύριε Υπουργέ -αν έχω λίγο την προσοχή σας – έχει κατατεθεί από τον Ιανουάριο, αλλά επειδή τώρα «τρέχουν» κάποια πολύ φλέγοντα θέματα για την ελληνική κοινωνία, ανοίγω λοιπόν εδώ, μια παρένθεση -με μαύρα, κεφαλαία γράμματα- και απαιτώ να μου δώσετε απαντήσεις και σ’ αυτά. Τώρα έχουμε το deal ΕΘΝΙΚΗΣ και EUROBANK και είναι ακριβώς η ίδια περίπτωση εδώ.
Όταν έμαθαν λοιπόν, οι υπεύθυνοι της ΕΘΝΙΚΗΣ για τις αντιρρήσεις της τρόικας για το deal με την EUROBANK είχαν υποχρέωση άμεσης ενημέρωσης, όπως προβλέπει το άρθρο 10 του ν. 3340∕2005. Ενημέρωσαν ως όφειλαν ευθύς αμέσως –αυτή είναι η μία ερώτηση- ή αυτό έγινε με καθυστέρηση, οπότε υπάρχει παράβαση καθήκοντος και διοικητική παράβαση, που τιμωρείται με πρόστιμο ανερχόμενο έως και 500.000 ευρώ;
Δεύτερη ερώτηση: Έγιναν συναλλαγές σε αυτό το διάστημα, που να επιβεβαιώνουν ότι κάποιοι γνώριζαν για το «ναυάγιο» της συμφωνίας; Εάν ναι, τότε υπάρχει και το αδίκημα της κατάχρησης της αγοράς, σύμφωνα με το ν. 3440∕2005 περί προνομιακής πληροφόρησης.
Τρίτον, καθ’ όλη την εβδομάδα των αντιρρήσεων της τρόικας για το deal τα στελέχη της Εθνικής, που καθησύχαζαν με δηλώσεις και διαφημίσεις, τι γνώριζαν; Ότι αυτές είναι ακριβείς ή ότι είναι αναληθείς; Εάν γνώριζαν ότι είναι αναληθείς, τότε υπάρχει και το αδίκημα της χειραγώγησης, σύμφωνα πάλι με το ν. 3440∕2005. Η παράλειψη της υποχρέωσης ενημέρωσης οδήγησε να διαμορφωθούν οι χρηματιστηριακές τιμές σε μη ικανοποιητικά επίπεδα; Το είδαμε. Είδαμε σήμερα τι έγινε στο Χρηματιστήριο. Εάν ναι, τότε έχουμε και πάλι χειραγώγηση, δηλαδή παράβαση και πάλι του ν. 3340∕2005.
Εδώ θα ήθελα συγκεκριμένες απαντήσεις, κύριε Υπουργέ, γιατί ο κόσμος αγωνιά μετά το «ναυάγιο» του deal, που έγινε χτες.
Συνεχίζω για το Ταχυδρομικό Ταμιευτήριο. Ο αρχικός σχεδιασμός για την απαξίωση του Ταχυδρομικού Ταμιευτηρίου έγινε επί κυβερνήσεως Γεωργίου Παπανδρέου, όταν δόθηκε εντολή να πουληθούν τα CDS, ενώ έπρεπε να αγοραστούν και άλλα CDS, ώστε να ασφαλιστούν τα ομόλογα του Ταχυδρομικού Ταμιευτηρίου. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Δώστε μου μισό λεπτό ακόμα, κύριε Πρόεδρε. 
Εδώ βέβαια, όπως γνωρίζετε, αυτό το θέμα ερευνάται από τον Εισαγγελέα κ. Κορρέ. Υπάρχουν διάφορα ανοιχτά θέματα, τα οποία ερευνώνται από τους οικονομικούς εισαγγελείς. 
Πολύ σύντομα θα ενημερωθείτε και εσείς, κύριε Υπουργέ. Θα είχατε ενημερωθεί μάλιστα, αν είχατε παρέμβει, ως οφείλατε, αλλά δεν πράξατε τίποτα από αυτά. 
Κάνατε, λοιπόν, οποιονδήποτε έλεγχο γι’ αυτό το γεγονός; Δεν κάνατε. 
Στη συνέχεια, η κυβέρνηση Παπανδρέου με Υπουργό Οικονομικών τον κ. Βενιζέλο παρενέβη και πάλι στη διοίκηση του Ταχυδρομικού Ταμιευτηρίου και την προέτρεψε να αποδεχθεί το PSI με την υπόσχεση ότι ο βασικός μέτοχος, δηλαδή το ελληνικό δημόσιο θα αναλάβει τις ευθύνες του. Είναι γεγονός αναμφισβήτητο ότι δεν υλοποιήθηκε αυτή η απόφαση. Αντίθετα οδηγήσατε το Ταχυδρομικό Ταμιευτήριο σε δυσχερή οικονομική κατάσταση και στη συνέχεια προβήκατε στη διχοτόμησή του σε «καλή» και «κακή» τράπεζα. 
Ερευνήσατε, ως οφείλατε, τις ευθύνες των υπευθύνων γι’ αυτήν την ενέργεια;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140418"," Συντομεύετε, παρακαλώ, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140419"," Συντομεύω. 
Οφείλατε να τις ερευνήσετε, κύριε Υπουργέ. Το πράξατε; Δεν το βλέπω. Θα περιμένω την απάντησή σας. 
Είναι γεγονός ότι η Τράπεζα της Ελλάδος προσπάθησε να συγχωνεύσει την T-BANK με απορρόφηση από το Ταχυδρομικό Ταμιευτήριο, ενώ έπρεπε να της έχει αφαιρέσει προ πολλού την άδεια λειτουργίας. Γνωρίζουμε την τύχη του κ. Παύλου Ψωμιάδη. Είναι στη φυλακή. 
Παρ’ όλα αυτά στη συνέχεια, το Δεκέμβριο του 2011 μεθόδευσε την απόκτησή της από το Ταχυδρομικό Ταμιευτήριο, κρίνοντας –προφανώς- ότι το όλο σχήμα είναι βιώσιμο. Μάλιστα πριμοδότησε με 700 εκατομμύρια ευρώ το εγχείρημα αυτό. Όλα αυτά συνέβησαν, χωρίς να συγκληθεί γενική συνέλευση των μετόχων για άλλη μία φορά. 
Οκτώ μήνες μετά η Τράπεζα της Ελλάδος έκρινε ότι το Ταχυδρομικό Ταμιευτήριο είναι μη βιώσιμο. 
Ερευνήσατε τις ευθύνες του Διοικητή της Τράπεζας της Ελλάδος, αλλά και της διοίκησης του Ταχυδρομικού Ταμιευτηρίου, που προχώρησαν σε αυτήν την ενέργεια, χωρίς να προηγηθεί γενική συνέλευση των μετόχων;
Ξέρετε, υπάρχουν και κάποια λίγα ακόμα ερωτήματα. Θα σας τα πω στη δευτερολογία μου.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140420"," Πείτε τα τώρα, γιατί δεν έχετε δευτερολογία. Την καλύψατε σχεδόν. Πείτε ό,τι έχετε να πείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140421"," Όχι. Πώς δεν έχω;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140422"," Τι θέλετε; Από τα πέντε λεπτά πήγατε στα οκτώ. Τι να σας κάνω εγώ; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, έχουμε λιγότερους συμμετέχοντες.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140423"," Με συγχωρείτε. Έχουμε πολύ λιγότερους επερωτώντες. Θα μας δώσετε λοιπόν, ένα εύλογο χρονικό περιθώριο.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140424"," Εντάξει. Θα έχετε δύο λεπτά για τη δευτερολογία σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140425"," Μα είναι δυνατόν για τέτοια θέματα…","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140426"," Ευχαριστούμε πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140427"," Αν δεν αλλάξει ο Κανονισμός της Βουλής και αν δεν αλλάξουν πάρα πολλά πράγματα, κοροϊδευόμαστε εδώ μέσα. Αυτό κάνουμε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140428"," Ευχαριστώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140429"," Στις 10 Αυγούστου του 2012, κύριε Υπουργέ, εκθειάσατε εσείς προσωπικά, το ρόλο, τη διαχρονική προσφορά του Ταχυδρομικού Ταμιευτηρίου στην ελληνική οικονομία. Αναφέρω μάλιστα, επί λέξει: «Το μοναδικό πρόβλημα στα οικονομικά στοιχεία του Ταχυδρομικού Ταμιευτηρίου προκύπτει από το κούρεμα των κρατικών ομολόγων».
Εννιά μέρες αργότερα, στις 29 Αυγούστου, δηλώσατε δημόσια στη Βουλή ότι το Ταχυδρομικό Ταμιευτήριο δεν είναι βιώσιμο, με αποτέλεσμα την επόμενη μέρα να πέσει κατακόρυφα η τιμή της μετοχής του και να αποσυρθεί από το ταμπλό. 
Εσείς, ο έμπειρος οικονομολόγος, δεν γνωρίζατε τις συνέπειες της δήλωσής σας στη Βουλή; Δεν γνωρίζατε ότι θα συνέβαινε αυτό; 
Στη δευτερολογία μου θα σας πω, θα ακούσετε και άλλα. Περιμένω τις απαντήσεις σας. 
(Χειροκροτήματα από την πτέρυγα των Ανεξάρτητων Ελλήνων)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140430"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής,  είκοσι μαθητές και μαθήτριες και τέσσερις εκπαιδευτικοί-συνοδοί από το 6ο Δημοτικό Σχολείο Κερκύρας. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
 Κύριοι συνάδελφοι, θα παρακαλούσα να τηρούμε το χρόνο όσο το δυνατόν περισσότερο. 
Το λόγο έχει ο συνάδελφος κ. Κωνσταντίνος Γιοβανόπουλος, Βουλευτής Ημαθίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"140431"," Κύριε Πρόεδρε, με επίγνωση ότι ζούμε κάποιες δραματικές τραπεζικές στιγμές αυτήν την ώρα στην πατρίδα, ήθελα να θυμίσω και σ’ εσάς και στο Σώμα ότι είμαι από εκείνη τη γενιά που μεγάλωσε με την Ημέρα της Αποταμίευσης τις τελευταίες μέρες του Οκτώβρη, που το Ταχυδρομικό Ταμιευτήριο έδινε κουμπαράδες για τις καλύτερες εκθέσεις, «ζωοποιώντας» την ιδέα τού τι σημαίνει αποταμίευση και δείχνοντας πώς μπορεί ένα τέτοιο ίδρυμα να είναι υπεραιωνόβιο και να μπορεί να συντηρείται ακόμα και όταν οι εγγραφές για τις καταθέσεις και τις αναλήψεις ήταν με το χέρι. 
Βέβαια μετά ήρθαν οι τεχνοκράτες. Ήρθαν οι τεχνοκράτες στην πόλη και μάλιστα ήρθαν με σχέδιο. Τεχνοκράτες, σαν τον κ. Στουρνάρα, ανέλαβαν την Εμπορική Τράπεζα. Τον διαδέχτηκε ο κ. Προβόπουλος στην ηγεσία της Εμπορικής Τράπεζας. Και βέβαια και οι δύο πρόλαβαν να παραδώσουν την ΕΜΠΟΡΙΚΗ ΤΡΑΠΕΖΑ στην CREDIT AGRICOLE, ώστε σήμερα να εκπνέει και αυτό το πιστωτικό ίδρυμα. Αυτοί οι δύο συγκεκριμένοι άνθρωποι τιμήθηκαν ο μεν ένας, με το να είναι ο κεντρικός τραπεζίτης στην Τράπεζα της Ελλάδος, ο δε άλλος, να είναι ο άνθρωπος που θα εξυπηρετεί από το θώκο του Υπουργείου Οικονομικών όλο αυτό που ζούμε σήμερα, την κατρακύλα, την τραπεζική λαίλαπα. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Μιλάμε για ένα νέο τραπεζικό σύμπαν. Μιλάμε για μία κατάσταση όπου η ανάπτυξη θα έρθει δήθεν, μέσα από τις τράπεζες. Σήμερα όλοι δήθεν, θα πρέπει να υπηρετήσουμε τα επιτόκια, θα πρέπει να υπηρετήσουμε το κεφάλαιο και τον καπιταλισμό έτσι, όπως ποτέ δεν έφτασε να είναι μεταπολεμικά στον τόπο, στο Νότο της Ευρώπης. Τώρα πια ζούμε όλη την παραφθορά του συστήματος, έχουμε διεφθαρμένους ανθρώπους μέσα στα τραπεζικά ιδρύματα και μέσα στις κυβερνήσεις, ανθρώπους οι οποίοι δεν νοιάζονται για τον παράγοντα που λέγεται «μικρομέτοχος», για τον παράγοντα που λέγεται «καταθέτης». Τώρα όμως, έχουν βρει άλλες λέξεις. Ο καταθέτης εκείνος που φρόντιζε να αποταμιεύει εκείνο το μικρό απόθεμα, σήμερα έγινε ξαφνικά «επενδυτής». Αυτός ο επενδυτής, ο μικρομέτοχος δεν ερωτάται καν, όταν βγαίνει ο Υπουργός Οικονομικών και λέει ότι δεν είναι βιώσιμο το Ταχυδρομικό Ταμιευτήριο. Δεν ερωτάται κανείς πώς θα συνεχίσει την επόμενη μέρα, όταν κατεβαίνει πια 30% και 40% η μετοχή, αποσύρεται από το ταμπλό κι οι μικρομέτοχοι ήδη κλαίνε τα χρήματά τους και τις αποταμιεύσεις τους, όλη την οικογενειακή εκείνη πορεία που είχαν, για να μπορέσουν να έχουν μία σιγουριά για τα επόμενα χρόνια. Και βέβαια κανείς δεν απορεί για το πώς συνεχίζει ακόμα και σήμερα, να φτάνει ο ίδιος άνθρωπος να υπηρετεί τα ίδια συμφέροντα μέσα και από το «σιαμαίο» πρόβλημα της Αγροτικής Τράπεζας. 
Θυμηθείτε, κύριε Υπουργέ, είναι «σιαμαίο» το πρόβλημα της Αγροτικής Τράπεζας. Υπηρετήσατε συγκεκριμένα συμφέροντα. Αυτό το ίδρυμα, το καλύτερο ίδρυμα που μπορούσε να υπάρχει -και υπήρχε για πάρα πολλά χρόνια και έπρεπε να υπάρχει και πάρα πολλές δεκαετίες ακόμα- φροντίσατε να έχει παραδοθεί πλέον, να έχει παραχωρηθεί σε αχυρανθρώπους και τώρα ήρθε η ώρα του Ταχυδρομικού Ταμιευτηρίου, για να μας πείσετε δήθεν, ότι θα πρέπει να πάρει, λέει, και την Τ BANK. Το ίδιο το ΠΑΣΟΚ το μεθόδευσε, αφού έκλεισε τα μάτια σε μία τράπεζα, που ολοφάνερα έπρεπε να της αφαιρεθεί η άδεια λειτουργίας και να συλληφθούν πάραυτα οι άνθρωποι που τη διοικούσαν. Μετονομάσατε την ASPIS σε Τ BANK, τη χρεώσατε στη συνέχεια, πάνω στο Ταχυδρομικό Ταμιευτήριο και σήμερα το Ταχυδρομικό Ταμιευτήριο με δική σας ευθύνη, με δική σας πρωτοβουλία καταρρέει. Θα πρέπει να απολογηθείτε στον ελληνικό λαό και ίσως, όχι μόνο κοινοβουλευτικά. Θα το δείξει η ιστορία.
 Δεν θέλω να ενοχοποιώ κανέναν, αλλά πολύ φοβάμαι ότι θα πρέπει να σκεφτείτε πως η κρίση του 2008 μάς δίδαξε όλους ότι αυτός ο τραπεζικός κόσμος σήμερα δεν ανέχεται γίγαντες, δεν ανέχεται να σωρεύετε τη μία τράπεζα πάνω στην άλλη, ώστε να δημιουργείτε μόνο έναν ή δύο ή τρεις πόλους ετσιθελικά. Μας δίδαξε -και πρώτα εσάς θα έπρεπε να διδάξει- ότι οι μικρές γωνιές, οι μικρές κοινότητες είναι εκείνες οι οποίες μπορούν να τονώσουν ακόμα και το τραπεζικό σύστημα -που το χρειαζόμαστε, αλλιώς θα είχε παραλύσει το σύμπαν, το καταλαβαίνω- μας δίδαξε ότι δεν θέλουμε γίγαντες. 
Χθες το βράδυ κατέρρευσε όλη αυτή η συμφωνία. Φυσικά δεν την ήθελε η τρόικα. Δεν το είπατε όμως ποτέ στον ελληνικό λαό. Φυσικά δεν έγινε. Τώρα όμως, δεν έχετε δικαιολογίες. Στο μυαλό μου έρχεται –και θέλω να το μοιραστώ μαζί σας- το ωραίο βιβλίο του νομπελίστα Αντρέ Ζιντ  «Οι κιβδηλοποιοί». Θυμηθείτε, κύριε Στουρνάρα, οι κιβδηλοποιοί ήταν οι άνθρωποι που υπηρέτησαν την προστυχιά. Είναι οι άνθρωποι που υπηρέτησαν την υποκρισία. Μόνο αυτό θυμηθείτε και θα τα ξαναπούμε.
(Χειροκροτήματα από την πτέρυγα των Ανεξάρτητων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"140432"," Ευχαριστούμε, κύριε Γιοβανόπουλε.
Η κ. Σταυρούλα Ξουλίδου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140433"," Κυρίες και κύριοι συνάδελφοι, κύριε Υπουργέ, το Ταχυδρομικό Ταμιευτήριο είναι μία λαϊκή τράπεζα του αποταμιευτή, ένας πυλώνας στήριξης του κράτους, δείχνοντας πραγματικό κοινωνικό πρόσωπο, έργο και προσφορά, αποδίδοντας τεράστιο κοινωνικό όφελος στο ελληνικό κράτος και τους πολίτες του. Και όλα αυτά αποδεικνύονται περίτρανα παρακάτω.
Το Ταχυδρομικό Ταμιευτήριο μετρά εκατόν δεκατέσσερα χρόνια λειτουργίας, με μεγάλο πελατολόγιο, που οφείλεται στην αμοιβαία εμπιστοσύνη και στον αμοιβαίο σεβασμό μεταξύ εργαζομένων και πελατών του και παρέχει υπηρεσίες αξιόπιστες, ξεκάθαρες και χωρίς παγίδες.
Έχει στην κατοχή του πολλά περιουσιακά στοιχεία, τεράστια αποθεματικά, δικά του κτήρια, καθώς και δυο αξιόπιστα ενεχυροδανειστήρια σε Αθήνα και Θεσσαλονίκη, με σαφώς πιο εγγυημένες και χωρίς εκμετάλλευση υπηρεσίες, αντίθετα με τα αμφιβόλου αξιοπιστίας μαγαζάκια αγοράς, «αρπαγής» χρυσού που ξεφυτρώνουν λόγω κρίσης, σαν μανιτάρια, σε κάθε γωνιά.
Επίσης έχει τους λιγότερους εργαζομένους, τρεις χιλιάδες. Σε σχέση με άλλες τράπεζες έχει μικρό λειτουργικό κόστος και έγινε μεγαλομέτοχος στην Τράπεζα Αττικής και εξαγόρασε την ASPIS BANK, τη σημερινή T BANK, όταν αυτές βρέθηκαν στο χείλος του γκρεμού, προστατεύοντας έτσι τους εργαζομένους σε αυτές και ενισχύοντας ακόμη περισσότερο το κράτος, το δημόσιο και τους πολίτες του. 
Το Ταχυδρομικό Ταμιευτήριο στη μεγάλη ιστορική του διαδρομή συνέβαλε τα μέγιστα στην ανάπτυξη της πατρίδας μας. Χρηματοδότησε μεγάλα έργα, όπως τη λίμνη του Μαραθώνα, λιμάνια, μεγάλο μέρος του οδικού δικτύου μετά τον πόλεμο, υδρευτικά έργα υποδομών κ.α.. Πρόσφατα χρηματοδότησε με 450.000.000 το έργο της Εγνατίας Οδού, ενώ στο παρελθόν έχει στηρίξει νομικά πρόσωπα δημοσίου δικαίου, ΔΕΗ, ΟΣΕ και πολλές αναπτυξιακές προσπάθειες στη χώρα. 
Ως οργανισμός με κοινωνικό χαρακτήρα στάθηκε δίπλα σε σεισμοπαθείς και άλλες ευπαθείς κοινωνικές ομάδες σε δύσκολες στιγμές. Παράλληλα οι ίδιοι εργαζόμενοι οργανώνουν μέσα από την ομάδα κοινωνικής αλληλεγγύης του συλλόγου, διάφορες δράσεις κοινωνικής αλληλεγγύης και μέχρι σήμερα έχουν συγκεντρώσει τρόφιμα, φάρμακα, ακόμα και ιατρικό εξοπλισμό, τα οποία έχουν παραδώσει σε οργανώσεις, με πρωτοβουλία να μάχονται ενάντια στον κοινωνικό κανιβαλισμό.
Επιπλέον συνεργάζεται με τα ΕΛΤΑ, όπου μετέχουν αμοιβαία ο ένας οργανισμός στη μετοχική σύνθεση του άλλου, με 10% και βρίσκονται σε κάθε πόλη, σε κάθε χωριό και γωνιά της Ελλάδας, εξυπηρετώντας με τραπεζικές υπηρεσίες τον Έλληνα πολίτη εκεί, όπου οι εμπορικές τράπεζες δεν πρόκειται να ανοίξουν υποκαταστήματα. Πακέτο με το ξεπούλημα του Ταχυδρομικού Ταμιευτηρίου πάνε δηλαδή και τα ΕΛΤΑ. 
Οι ζημιές που αναφέρονται από το Υπουργείο Οικονομικών, το Ταμείο Αξιοποίησης Ιδιωτικής Περιουσίας του Δημοσίου, το ΤΑΙΠΕΔ και διαφημίζονται από τους συνεργούς τους, τα ΜΜΕ, δεν είναι τίποτε άλλο, παρά ένα ακόμα οικονομικό έγκλημα εις βάρος του κράτους, αλλά και των Ελλήνων από το ίδιο το κράτος, για ένα ακόμα ξεπούλημα δημόσιας περιουσίας. 
Αυτές λοιπόν οι ζημιές είναι χρέη και δάνεια του ίδιου του κράτους προς το Ταχυδρομικό Ταμιευτήριο, τα οποία δεν επιστρέφει. Το ίδιο το κράτος είναι και κύριος μέτοχος του Ταχυδρομικού Ταμιευτηρίου, ζήτησε από το Ταχυδρομικό Ταμιευτήριο να το δανείσει, να αγοράσει υπηρεσίες και να πάρει ομόλογα του ελληνικού δημοσίου. Το ίδιο το κράτος πήρε χρήματα από το Ταχυδρομικό Ταμιευτήριο, για να πληρωθούν συντάξεις και εφάπαξ δημοσίων υπαλλήλων, αλλά και λειτουργικά έξοδα κρατικών υπηρεσιών, όπως των νοσοκομείων.
Επιπλέον, το τότε ΥΠΕΧΩΔΕ επί Σουφλιά, πήρε χρήματα από το Ταχυδρομικό Ταμιευτήριο, για να αποπληρώσει τα χρέη για την κατασκευή και παράδοση της Εγνατίας Οδού -με τα διόδιά της- προς τους εργολάβους, γιατί οι εργολάβοι- επιχειρηματίες δεν την ολοκλήρωναν αλλιώς. Αυτά τα χρέη μάλιστα έφτασαν στα 400.000.000 ευρώ. Σημειωτέον, ο δρόμος δεν ολοκληρώθηκε ακόμη.
Το ίδιο το κράτος έχει πάρει επίσης δάνειο από το Ταχυδρομικό Ταμιευτήριο, για να προχωρήσει στην εξυγίανση –και ακόμα να γίνει- του ΟΣΕ έτσι, ώστε και αυτός, όταν θα είναι χωρίς υποχρεώσεις, να μπορεί να ξεπουληθεί και να αποφέρει κέρδος μόνο για τους γνωστούς ιδιώτες. 
Το ίδιο το κράτος, λόγω των ομολόγων και του PSI, έφτασε σε σημείο να χρωστά στο Ταχυδρομικό Ταμιευτήριο 4.000.000.000 ευρώ. Η μετέπειτα κυβέρνηση του Γεωργίου Παπανδρέου, αλλά και η σημερινή τρικομματική Κυβέρνηση αθέτησαν τη συμφωνία που είχαν κάνει με το Ταχυδρομικό Ταμιευτήριο για την αποπληρωμή του χρέους τους, με αποτέλεσμα να μπει το Ταχυδρομικό Ταμιευτήριο στο Ταμείο Χρηματοπιστωτικής Σταθερότητας, για να πάρει τα λεφτά που του οφείλει το κράτος και έτσι τώρα να εμφανίζει δήθεν ζημιές και χρέη και να κινδυνεύει να ξεπουληθεί, για να βρεθούν αυτά τα λεφτά.
Στήνεται ένα καλά οργανωμένο σχέδιο για το ξεπούλημα του Ταχυδρομικού Ταμιευτηρίου, που οι κερδοσκόποι και οι καιροσκόποι θέλουν να ξεπουλήσουν, άλλη μια επικερδή δημόσια επιχείρηση και περιουσία που ανήκει στον ελληνικό λαό. 
Έγκυρες μελέτες που έχουν γίνει στο ελληνικό τραπεζικό σύστημα, δείχνουν ότι το Ταχυδρομικό Ταμιευτήριο βρίσκεται σε εξαιρετική οικονομική κατάσταση, με δείκτη χορηγήσεων προς καταθέσεις 65% και σύνολο καταθέσεων 11.000.000.000. Το μοναδικό πρόβλημα προέρχεται από το σκανδαλώδες PSI, που αναγκάστηκε να συμμετάσχει και την άμεση ανάγκη κεφαλαιοποίησης που χρησιμοποιείται ως πρόσχημα για τη λεηλασία του.
Αντί λοιπόν το κράτος να εξαφανίσει τα μικρομάγαζα των τοκογλύφων και να προστατέψει τις καταθέσεις των πολιτών σε δικά του τραπεζικά ιδρύματα, χρηματοδοτεί τους ιδιώτες τοκογλύφους με άλλοθι την προστασία των καταθέσεων. Οι τοκογλύφοι συνεχώς εισπράττουν κρατικό χρήμα και οι καταθέσεις ολοένα και πιο αβέβαιες γίνονται.
Οι τοκογλύφοι επιπλέουν και ο λαός και το κράτος βυθίζονται σε ένα αβέβαιο μέλλον. 
Τρεις ερωτήσεις μόνο, κύριε Υπουργέ:
Για τα δόντια ποιου μεγαλοτραπεζίτη προορίζουν το Ταχυδρομικό Ταμιευτήριο οι τρεις κυβερνητικοί συνεταίροι; 
Γιατί η Κυβέρνηση μεθοδεύει τον αφανισμό του Ταχυδρομικού Ταμιευτηρίου, που ήταν το πρώτο στην Ελλάδα και τρίτο στην Ευρώπη σε κεφαλαιακή επάρκεια; 
Ποιους εξυπηρετεί το χάρισμα μιας υγιούς τράπεζας που έχει αποδώσει περισσότερα από 3 δισεκατομμύρια ευρώ στο ελληνικό δημόσιο την τελευταία πενταετία; 
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΣΤΑΥΡΟΥΛΑ ΞΟΥΛΙΔΟΥ",375
"140434"," Ευχαριστούμε, κυρία Ξουλίδου.
Το λόγο έχει ο Υπουργός Οικονομικών κ. Ιωάννης Στουρνάρας για είκοσι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140435","  Ευχαριστώ, κυρία Πρόεδρε, για την ευκαιρία που μου δίνετε να αναπτύξουμε την πολιτική μας στο τραπεζικό σύστημα και ιδιαίτερα, για ποιους λόγους επιλέξαμε αυτήν τη λύση και όχι άλλη λύση για το Ταχυδρομικό Ταμιευτήριο.
Κατ’ αρχάς, επειδή οι προηγούμενοι ομιλητές -η κ. Χρυσοβελώνη, η κ. Γιαταγάνα και ο κ. Γιοβανόπουλος- έκαναν μνεία στην έκθεση της «ALVAREZ & MARSAL», πολύ ευχαρίστως να σας δώσω μία περίληψη που λέει ακριβώς ότι η λύση που πρέπει να υιοθετηθεί, είναι αυτή που τελικά υιοθετήσαμε.
Επειδή πολλοί αναφέρθηκαν στα τρέχοντα γεγονότα του τραπεζικού συστήματος, θέλω να σας πω ότι η Κυβέρνησή μας ακολουθεί με συνέπεια τις δεσμεύσεις της για τη στήριξη και την αποκατάσταση εμπιστοσύνης στο τραπεζικό σύστημα και παίρνει κάθε αναγκαία πρωτοβουλία για τη διασφάλιση του δημόσιου συμφέροντος και κυρίως, την προστασία των καταθετών.
Οι καταθέσεις των Ελλήνων είναι απολύτως εξασφαλισμένες. Σήμερα βρισκόμαστε στο τελικό στάδιο της ανακεφαλαιοποίησης των πιστωτικών ιδρυμάτων. 
Είναι γεγονός ότι χρειαζόμαστε άμεσα ένα υγιές και πλήρως κεφαλαιοποιημένο τραπεζικό σύστημα, που θα αξιοποιεί συνέργειες και σημαντικές οικονομίες κλίμακας που θα προκύψουν και θα αποκτήσει έτσι, πιο εύκολη πρόσβαση στις διεθνείς αγορές για την προσέλκυση επενδυτικού ενδιαφέροντος.
Μείζονος και πρωταρχικής σημασίας θέμα είναι η ολοκλήρωση των αυξήσεων του μετοχικού κεφαλαίου έως τα τέλη Απριλίου του τρέχοντος έτους, ώστε, με τον τρόπο αυτό, να διαφυλαχθεί η σταθερότητα και η φερεγγυότητα του χρηματοπιστωτικού συστήματος.
Το μοντέλο που χρησιμοποιούμε στην Ελλάδα, είναι η εξυγίανση μέσω συγχωνεύσεων, που προστατεύει τις καταθέσεις των πολιτών και τις θέσεις εργασίας των εργαζομένων. Εξασφαλίσαμε έγκαιρα 50 δισεκατομμύρια ευρώ, που κρίνονται υπερεπαρκή για την ανακεφαλαιοποίηση του συνόλου του ελληνικού τραπεζικού συστήματος. 
Να σας υπενθυμίσω ότι, σχετικά με την κυπριακή κρίση, η Ελλάδα στήριξε και συνεχίζει να στηρίζει τις προσπάθειες της Κύπρου για εξεύρεση κάθε δυνατής λύσης, που θα την βγάλει από το οικονομικό αδιέξοδο. 
Όπως γνωρίζετε και σε σχέση με τις τράπεζες εκεί, μετά από πρότασή μας, αποφασίστηκε σε επίπεδο Eurogroup η επίλυση του προβλήματος των κυπριακών υποκαταστημάτων στην Ελλάδα, μέσω απορρόφησης από ελληνικές τράπεζες, με μόνο όρο να μην επιβαρυνθεί περαιτέρω το ελληνικό δημόσιο χρέος. 
Προς αυτήν την κατεύθυνση μέσα σε δύο μέρες, δηλαδή σε χρόνο ρεκόρ, οργανώσαμε τη διαδικασία μεταφοράς των υποκαταστημάτων από τις κυπριακές τράπεζες στις ελληνικές τράπεζες, με απόλυτη προστασία των καταθέσεων εδώ. Αποτέλεσμα ήταν όλοι οι συναλλασσόμενοι με τα κυπριακά υποκαταστήματα να μην υποστούν μείωση καταθέσεων και να συνεχίζουν να συναλλάσσονται κανονικά, χωρίς κανέναν περιορισμό, υπό το νέο καθεστώς ιδιοκτησίας από ελληνικό όμιλο, δηλαδή από την Τράπεζα Πειραιώς. 
Τώρα να έρθω στο Ταχυδρομικό Ταμιευτήριο: Θυμίζω ότι υπήρξε σύσταση νέου μεταβατικού ιδρύματος και με απόφαση της Τραπέζης της Ελλάδος το  Ταχυδρομικό Ταμιευτήριο εντάχθηκε σε καθεστώς ειδικής εκκαθάρισης.
Ως Υπουργός Οικονομικών, στις 18 Ιανουαρίου εξέδωσα, κατόπιν σχετικής εισήγησης της Τραπέζης της Ελλάδος, απόφαση για την ίδρυση μεταβατικού πιστωτικού ιδρύματος με την επωνυμία «Νέο Ταχυδρομικό Ταμιευτήριο».
Στο νέο μεταβατικό πιστωτικό ίδρυμα μεταφέρθηκαν το σύνολο των καταθέσεων -ιδιωτών, τραπεζών και δημοσίου- και το υγιές ενεργητικό, το χαρτοφυλάκιο δανείων και τίτλων της παλιάς τράπεζας.
Η νεοϊδρυθείσα τράπεζα έλαβε άδεια λειτουργίας από την Τράπεζα της Ελλάδος και ενισχύθηκε από το Ταμείο Χρηματοπιστωτικής Σταθερότητας, το οποίο είναι και ο μοναδικός μέτοχος της νέας τράπεζας, με το ποσό των 500 εκατομμυρίων ευρώ ως αρχικό μετοχικό κεφάλαιο.
Δυνάμει σχετικής απόφασης της Επιτροπής Μέτρων Εξυγίανσης της Τραπέζης της Ελλάδος, η διαφορά αξίας των μεταβιβασθέντων στοιχείων του ενεργητικού και παθητικού από την παλιά στη νέα Τράπεζα, αποτιμήθηκε προσωρινά στο ποσό των 4 δισεκατομμυρίων ευρώ περίπου.
Σε εκτέλεση της εκ του νόμου υποχρέωσής του, το Ταμείο Χρηματοπιστωτικής Σταθερότητας κατέβαλε προς το μεταβατικό πιστωτικό ίδρυμα τα 2/3 της αποτιμηθείσας διαφοράς, που αντιστοιχεί σε περίπου 2.730.000.000 ευρώ, με τη μεταβίβαση και παράδοση ισόποσης αξίας ομολόγων κυμαινόμενου επιτοκίου, έκδοσης του Ευρωπαϊκού Ταμείου Χρηματοπιστωτικής Σταθερότητας, του EFSF, τα οποία το νέο Ταχυδρομικό Ταμιευτήριο ήδη χρησιμοποιεί για την απαγκίστρωσή του από τον ELA, δηλαδή από το Μηχανισμό Έκτακτης Ρευστότητας και την εξασφάλιση της χρηματοδότησής του από την εγχώρια και τη διεθνή τραπεζική αγορά.
Το υπόλοιπο 1/3 της διαφοράς αξίας θα πρέπει να καταβληθεί από το Ταμείο Χρηματοπιστωτικής Σταθερότητας μόλις οριστικοποιηθεί η αποτίμηση της εν λόγω διαφοράς, εργασία την οποία ήδη εκτελεί για λογαριασμό της Τραπέζης της Ελλάδος διεθνής ελεγκτική εταιρεία και η οποία θα πρέπει να ολοκληρωθεί μέχρι τον Ιούνιο, δηλαδή μέσα σε έξι μήνες από την εντολή μεταβίβασης.
Ως προς τους εργαζομένους, από την πρώτη μέρα λειτουργίας του, τη Δευτέρα 21-1-2013, το μεταβατικό πιστωτικό ίδρυμα κατόρθωσε και λειτούργησε πλήρως ως πιστωτικό ίδρυμα, με το σύνολο των εργαζομένων της παλιάς τράπεζας, δηλαδή περίπου τρεις χιλιάδες διακόσια άτομα, οι οποίοι συμφώνησαν και υπέγραψαν νέες ατομικές συμβάσεις εργασίας με αυτό, με μειωμένο μισθολογικό κόστος κατά 30% κατά μέσο όρο. Διασώσαμε, δηλαδή, θέσεις εργασίας και μάλιστα όλες.
Με το όλο εγχείρημα προστατεύτηκαν επίσης πλήρως, οι καταθέσεις και διασφαλίστηκε σε κρίσιμες για την οικονομία στιγμές, η εμπιστοσύνη του κοινού στο ελληνικό χρηματοπιστωτικό σύστημα και στη σταθερότητά του. Ήδη το μεταβατικό πιστωτικό ίδρυμα ολοκληρώνει την εκπόνηση νέου επιχειρησιακού σχεδίου. Παράλληλα επεξεργάζεται και πρόγραμμα εθελούσιας εξόδου του προσωπικού αυτού.
Σε σχέση με το προσωπικό που υπαγόταν στο ασφαλιστικό συνταξιοδοτικό καθεστώς του δημοσίου -περίπου εξακόσια άτομα σε σύνολο τριών χιλιάδων εκατό- έχει κατατεθεί σχετική νομοθετική διάταξη, ώστε να επωφεληθούν, εφόσον το επιθυμούν, από την εθελούσια έξοδο. Η επιτυχής έκβαση αυτής της εθελούσιας εξόδου αναμένεται να επιφέρει περαιτέρω μείωση του μισθολογικού κόστους, χωρίς διατάραξη της εργασιακής ειρήνης και να συνεισφέρει στον περαιτέρω εξορθολογισμό της λειτουργίας του μεταβατικού πιστωτικού ιδρύματος.
Ακριβώς αυτά είναι τα βασικά στοιχεία της πολιτικής μας που ακολουθούμε σε παρόμοιες περιπτώσεις, δηλαδή στην προστασία των καταθέσεων, στη διαφύλαξη των θέσεων εργασίας.
Πείτε μου αν θα κάνατε κάτι καλύτερο.
Επιλογή λοιπόν, το μεταβατικό πιστωτικό ίδρυμα. Γιατί αυτή η λύση; Σχετικά με τη λύση που επιλέχθηκε, δηλαδή εκείνης του μεταβατικού πιστωτικού ιδρύματος, θα ήθελα να πω τα εξής: Εξετάσθηκαν όλες οι επιλογές, ώστε να επιλεγεί τελικά η λύση με προτεραιότητα την επίτευξη του μικρότερου κόστους και των μέγιστων συνεργειών, διασφαλίζοντας ταυτόχρονα τη χρηματοπιστωτική σταθερότητα και το σύνολο των καταθέσεων.
Στην περίπτωση του Ταχυδρομικού Ταμιευτηρίου, σύμφωνα με την Τράπεζα της Ελλάδος, το κόστος και στα τρία σενάρια που εξετάστηκαν -δηλαδή ανακεφαλαιοποίηση, μεταβατική τράπεζα και πώληση-απορρόφηση, «P&A»- ήταν σχεδόν το ίδιο. Η απουσία ενδιαφέροντος για πώληση και απορρόφηση τόσο από την Ελλάδα όσο και από το εξωτερικό, η λύση της μεταβατικής τράπεζας αποτέλεσε μονόδρομο, καθώς εκτός από την αδυναμία των μετόχων να στηρίξουν την τράπεζα, η αδύναμη οργανική κερδοφορία της τράπεζας, σε συνδυασμό με τις εκτιμώμενες ενέργειες αναδιάρθρωσης, θα διαμόρφωνε με μεγάλες πιθανότητες νέες ανάγκες κεφαλαιοποίησης εντός των επόμενων δύο ετών.
Η μόνη άλλη επιλογή, πλην της ίδρυσης μεταβατικού πιστωτικού ιδρύματος, θα ήταν να τεθεί το Ταχυδρομικό Ταμιευτήριο σε εκκαθάριση, που θα ήταν ολέθρια λύση για τη χρηματοπιστωτική σταθερότητα της Ελλάδας, αλλά και για τους καταθέτες του Ταχυδρομικού Ταμιευτηρίου.
Όχι λοιπόν η εφαρμογή μέτρων εξυγίανσης δεν διέλυσε το Ταχυδρομικό Ταμιευτήριο, όπως λέτε, αλλά αντίθετα το απάλλαξε από επισφαλείς απαιτήσεις και λοιπά στοιχεία ενεργητικού, που περιόριζαν την αποτελεσματικότητά του.
Το Ταχυδρομικό Ταμιευτήριο, ως μεταβατικό πιστωτικό ίδρυμα πλέον, είναι πλήρως κεφαλοποιημένο. Έχει πρόσβαση σε ρευστότητα από το ευρωσύστημα μέσω της Τραπέζης της Ελλάδος και αυτό ενισχύει ουσιαστικά τη σταθερότητα της καταθετικής του βάσης και τη δυνατότητα εξυπηρέτησης του πελατειακού κοινού. Δεν υπήρξε, δηλαδή, απολύτως καμμία ανωμαλία. Όλα έγιναν πολύ γρήγορα, χειρουργικά. 
Μέσω της λύσης που επιλέχθηκε, προστατεύθηκε το δημόσιο συμφέρον και διασφαλίστηκε η συστημική ευστάθεια. Εξασφαλίστηκαν στο ακέραιο οι καταθέσεις του δημοσίου, αλλά και όλων των καταθετών της τράπεζας και διασφαλίστηκε απολύτως η ομαλή συνέχεια των εργασιών της. Οι συναλλασσόμενοι με την τράπεζα συνεχίζουν απρόσκοπτα τις συναλλαγές τους με το νέο Ταχυδρομικό Ταμιευτήριο, με τον ίδιο ακριβώς τρόπο που το έπρατταν και με την παλαιά τράπεζα, με τη διαφορά ότι η νέα έχει πλέον εξυγιανθεί. 
Το τέταρτο ζήτημα που θέτετε, αφορά τη βιωσιμότητα του Ταχυδρομικού Ταμιευτηρίου. Σχετικά μ' αυτό το ζήτημα, έχω απαντήσει επανειλημμένα για τη διαδικασία αξιολόγησης που ακολούθησε η εποπτική αρχή. Βιώσιμες θεωρούνται οι τράπεζες, που μετά την ανακεφαλαιοποίησή τους, δεν θα χρειαστούν οποιαδήποτε πρόσθετη χρηματοδότηση από οποιονδήποτε, πέραν των μετόχων τους και καθίστανται, στην ουσία, αυτόνομες σε βάθος χρόνου. 
Εδώ, να υπογραμμίσω ότι αυτή η βιωσιμότητα είναι μείζονος σημασίας, για τη μεσομακροπρόθεσμη ευστάθεια όχι μόνο του Ταχυδρομικού Ταμιευτηρίου αλλά και ολόκληρης της ελληνικής οικονομίας. 
Σύμφωνα με τις γενικότερες υποχρεώσεις που έχουμε αναλάβει προς τους εταίρους μας, η εποπτική αρχή είχε την υποχρέωση να καταρτίσει ολοκληρωμένο πρόγραμμα αξιολόγησης βιωσιμότητας όλων των ελληνικών τραπεζών. Η αξιολόγηση του Ταχυδρομικού Ταμιευτηρίου, όπως και κάθε τράπεζας, έγινε με βάση δύο ομάδες κριτηρίων: τα εποπτικά και επιχειρηματικά κριτήρια. Ο συνδυασμός αυτών των δύο ομάδων κριτηρίων κατέληξε στην τελική αξιολόγηση κάθε τράπεζας. 
Κατά την αξιολόγηση της βιωσιμότητας που ολοκληρώθηκε σε συνεργασία με την τρόικα, ελήφθησαν πράγματι υπ' όψιν διάφορα ιστορικά και τρέχοντα μεγέθη, καθώς και μελλοντικές εκτιμήσεις κερδοφορίας. Οι μελλοντικές εκτιμήσεις ήταν αυτές του επιχειρησιακού σχεδίου που υπεβλήθη από κάθε τράπεζα. 
Απ’ αυτήν την αξιολόγηση προέκυψε ότι οι τέσσερις μεγάλες συστημικές τράπεζες –ΕΘΝΙΚΗ, ALPHA BANK, EUROBANK και ΠΕΙΡΑΙΩΣ- είναι βιώσιμες, αλλά όχι και το Ταχυδρομικό Ταμιευτήριο, όπως σας είπα, στο τέλος Αυγούστου που ανέφερε η κ. Γιαταγάνα. Οι μετρήσεις έδειξαν σαφή υστέρηση στην πλειονότητα των εποπτικών κριτηρίων, καθώς και στα θέματα λειτουργικού κόστους, αποδοτικότητας και εκτιμώμενης μελλοντικής κερδοφορίας. 
Συνολικά, το Ταχυδρομικό Ταμιευτήριο εμφάνισε αρνητικές τιμές σε εννέα από τα δώδεκα εποπτικά κριτήρια και σε οκτώ από τα δώδεκα επιχειρηματικά κριτήρια. Η βαθμολογία ως προς τα εποπτικά κριτήρια διαμορφώθηκε στο 4% με άριστα το 100% και ελάχιστο αποδεκτό επίπεδο το 40%. Η αντίστοιχη βαθμολογία ως προς τα επιχειρηματικά κριτήρια ήταν μείον 61% με άριστα το 100% και όριο αξιολόγησης πιστωτικού ιδρύματος ως μη εύρωστου, το 28%. 
Ενδεικτικά αναφέρεται ότι η αξιολόγηση για τις τέσσερις μεγάλες τράπεζες που κρίθηκαν βιώσιμες κυμαίνεται από το 54% έως το 74%, ως προς τα επιχειρηματικά κριτήρια. Σημειώνεται ότι η εκτίμηση κερδοφορίας στην αξιολόγηση βιωσιμότητας έγινε χωρίς να λαμβάνονται υπ' όψιν οι ζημίες που συνδέονται με το πρόγραμμα ανταλλαγής ομολόγων. Αυτή η μεθοδολογία ευνοεί φυσικά τις τράπεζες, όπως το Ταχυδρομικό Ταμιευτήριο, που είχαν υψηλό ποσοστό κρατικών ομολόγων στο χαρτοφυλάκιό τους. 
Με βάση αυτά τα αποτελέσματα, η Τράπεζα της Ελλάδος έκρινε ότι το Ταχυδρομικό Ταμιευτήριο δεν θα ήταν μακροχρόνια βιώσιμο, με την έννοια ότι δεν θα μπορούσε να συνεχίσει να λειτουργεί αυτοδυνάμως. Αναφέρεται συχνά ότι οι ζημίες του Ταχυδρομικού Ταμιευτηρίου οφείλονται αποκλειστικά στο «κούρεμα» των κρατικών ομολόγων, καθώς οι επισφαλείς απαιτήσεις είναι ανύπαρκτες και η κερδοφορία σημαντική. 
Όμως, το Ταχυδρομικό Ταμιευτήριο δεν είχε εμφανίσει αξιόλογη κερδοφορία ούτε την περίοδο πριν από το «κούρεμα» των κρατικών ομολόγων. Το 2009 που ήταν η πιο πρόσφατη κερδοφόρος χρήση του Ταχυδρομικού Ταμιευτηρίου, παρουσίασε κέρδη 20 εκατομμυρίων ευρώ που αντιστοιχεί σε αποδοτικότητα ιδίων κεφαλαίων μόνο κατά 1,6%. Τα κέρδη προήλθαν κυρίως από συναλλαγές σε CDS, δραστηριότητες δηλαδή που δεν συνάδουν με τους σκοπούς και την τεχνογνωσία μιας κατά τα λοιπά καταθετικής τράπεζας. 
Αυτή η εξέλιξη επιβεβαιώνει, επίσης, την αδυναμία της τράπεζας να δημιουργήσει κέρδη μέσω των συνήθων τραπεζικών εργασιών, άρα την αδυναμία δημιουργίας μεσομακροπρόθεσμης βιώσιμης κερδοφορίας. 
Επισημαίνεται, επίσης, ότι από τις επενδύσεις σε πολύπλοκα παράγωγα προϊόντα η τράπεζα κατέγραψε σημαντικές απώλειες το 2007 και το 2008, καθιστώντας έτσι επιτακτική την κεφαλαιακή της ενίσχυση από το ελληνικό δημόσιο το 2009. 
Ειδικότερα, το Ταχυδρομικό Ταμιευτήριο κατέγραψε συνολικά για το 2007 και το 2008 ζημίες 130 εκατομμυρίων ευρώ από χρηματοοικονομικές πράξεις και 210 εκατομμύρια ευρώ προβλέψεις έναντι επισφαλών απαιτήσεων λόγω της δραστηριοποίησής τους στο χώρο των δομημένων ομολόγων και των παράγωγων χρηματοοικονομικών προϊόντων του.
Στη διάρκεια της πενταετίας 2006-2010 όπου το Ταχυδρομικό Ταμιευτήριο λειτουργούσε ως τράπεζα, η μέση ετήσια κερδοφορία μετά από φόρους ήταν 32 εκατομμύρια ευρώ, ποσό που αντιστοιχεί σε αποδοτικότητα ιδίων κεφαλαίων 3,8%, δηλαδή πολύ χαμηλότερα από το μισό του μέσου όρου του κλάδου την ίδια εποχή.
Με δεδομένη τη χαμηλή αποδοτικότητα του δανειακού χαρτοφυλακίου και το συνεχώς διευρυνόμενο λειτουργικό κόστος, θα ήταν εξαιρετικά αμφίβολη η διαμόρφωση ικανοποιητικών εσόδων στα επόμενα χρόνια που να υπερκαλύπτουν τα λειτουργικά έξοδα και τις απώλειες του δανειακού και του επενδυτικού χαρτοφυλακίου. Με τα χαρακτηριστικά αυτά το πλέον πιθανό σενάριο θα ήταν το Ταχυδρομικό Ταμιευτήριο να χρειαζόταν νέα κεφαλαιακή ενίσχυση μέσα στους επόμενους δώδεκα έως δεκαοκτώ μήνες. Αυτό άλλωστε προκύπτει και από την πρόσφατη έκθεση της Τραπέζης της Ελλάδος για την ανακεφαλαιοποίηση και την αναδιάταξη του τραπεζικού συστήματος. 
Από εκεί προκύπτει ότι το Ταχυδρομικό Ταμιευτήριο δεν ήταν σε θέση να δημιουργήσει εσωτερικά θετικά κεφάλαια την περίοδο 2012-2014. Αντιθέτως, εμφάνιζε αρνητική κερδοφορία 315 εκατομμύριων ευρώ για το διάστημα αυτό, οπότε θα έπρεπε να ανακεφαλαιοποιηθεί και πάλι στο μέλλον.
Από πλευράς κεφαλαιακής επάρκειας, συγκυριακά πριν από το PSI το Ταχυδρομικό Ταμιευτήριο εμφάνιζε υψηλό δείκτη κεφαλαιακής επάρκειας, κυρίως λόγω της στήριξης που απολάμβανε από το ελληνικό δημόσιο.
Το Ταχυδρομικό Ταμιευτήριο είχε ενισχυθεί συνολικά με περίπου 750 εκατομμύρια ευρώ, μέσω αύξησης μετοχικού κεφαλαίου ύψους 526 εκατομμυρίων ευρώ και έκδοσης προνομιούχων μετοχών 225 εκατομμυρίων ευρώ. Τα 2/3 αυτών των πόρων προήλθαν άμεσα ή έμμεσα από τον Έλληνα φορολογούμενο.
Οι κεφαλαιακές ενισχύσεις που έλαβαν χώρα το έτος 2009, ήταν απολύτως αναγκαίες μετά τις σημαντικές απώλειες που η τράπεζα κατέγραψε το 2007 και το 2008, τις οποίες ανέφερα πριν. Δηλαδή, 130 εκατομμύρια ευρώ ζημίες από χρηματοοικονομικές πράξεις και 210 εκατομμύρια ευρώ προβλέψεις έναντι επισφαλών απαιτήσεων.
Για τους υπαινιγμούς που εμφανίζονται στην επερώτηση περί δήθεν χειραγώγησης της μετοχής του Ταχυδρομικού Ταμιευτηρίου, θα σας ζητούσα μεγαλύτερη υπευθυνότητα όταν διατυπώνετε τέτοιες προσωπικές κατηγορίες. Αν κάνατε τον κόπο και εξετάζατε την πορεία της μετοχής του Ταχυδρομικού Ταμιευτηρίου στο Χρηματιστήριο, θα διαπιστώνατε ότι η τιμή της είχε απώλειες περίπου 90% μόνο σε ένα χρόνο, για να μην αναφερθώ στη συνολική πορεία των τελευταίων χρόνων.
Στο ερώτημά σας αν έγινε σχετική έρευνα από την Επιτροπή Κεφαλαιαγοράς, να πω ότι δεν υφίσταται ζήτημα προς διερεύνηση, δεδομένου ότι για να τεκμηριωθεί η χειραγώγηση της αγοράς απαιτούνται ψευδείς ή παραπλανητικές πληροφορίες. 
Σχετικά με τη μελέτη της «ALVAREZ & MARSAL» για το Ταχυδρομικό Ταμιευτήριο, όπως έχω απαντήσει στο παρελθόν σε σχετική κοινοβουλευτική ερώτηση προς Βουλευτές του ΣΥΡΙΖΑ, η μελέτη έγινε για λογαριασμό του ΤΑΙΠΕΔ. Καταθέτω πράγματι για τα Πρακτικά τα βασικά συμπεράσματα της έκθεσης αυτής.
(Στο σημείο αυτό ο Υπουργός Οικονομικών κ. Ιωάννης Στουρνάρας     καταθέτει για τα Πρακτικά το προαναφερθέν έγγραφο, το οποίο βρίσκεται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΙΩΑΝΝΗΣ ΣΤΟΥΡΝΑΡΑΣ",168
"140436"," Να μας καταθέσετε όλη την έκθεση.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140437"," Ε, διαβάστε την περίληψη πρώτα.","ΙΩΑΝΝΗΣ ΣΤΟΥΡΝΑΡΑΣ",168
"140438"," Όλη την έκθεση να μας καταθέσετε. Μας κοροϊδεύετε; Δικαίωμά σας είναι να μην καταθέτετε την έκθεση;","ΠΑΝΑΓΙΩΤΗΣ ΛΑΦΑΖΑΝΗΣ",279
"140439"," Η μελέτη έγινε για λογαριασμό του ΤΑΙΠΕΔ.","ΙΩΑΝΝΗΣ ΣΤΟΥΡΝΑΡΑΣ",168
"140440"," Μα, τι λέτε τώρα! Δεν καταθέτετε την έκθεση;","ΠΑΝΑΓΙΩΤΗΣ ΛΑΦΑΖΑΝΗΣ",279
"140441"," Οι εκθέσεις, κύριε Λαφαζάνη…","ΙΩΑΝΝΗΣ ΣΤΟΥΡΝΑΡΑΣ",168
"140442"," Κύριε Λαφαζάνη, μη διακόπτετε σας παρακαλώ τον Υπουργό. 
Συνεχίστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140443"," Ελέγχεστε. Πρέπει να καταθέσετε την έκθεση; Τι είναι αυτά τα πράγματα; Σας παρακαλώ να καταθέσετε την έκθεση.","ΠΑΝΑΓΙΩΤΗΣ ΛΑΦΑΖΑΝΗΣ",279
"140444"," Ακούστε με. Οι εκθέσεις θα κατατεθούν όλες μετά την περάτωση της ανακεφαλαιοποίησης ελληνικού τραπεζικού συστήματος.","ΙΩΑΝΝΗΣ ΣΤΟΥΡΝΑΡΑΣ",168
"140445"," Πότε;","ΠΑΝΑΓΙΩΤΗΣ ΛΑΦΑΖΑΝΗΣ",279
"140446"," Μετά τα τέλη Απριλίου.","ΙΩΑΝΝΗΣ ΣΤΟΥΡΝΑΡΑΣ",168
"140447"," Χρησιμοποιείτε την έρευνα αυτή; Πληρώνεται από το δημόσιο; Πρέπει να καταθέσετε την έκθεση. Καταθέστε την έκθεση.","ΠΑΝΑΓΙΩΤΗΣ ΛΑΦΑΖΑΝΗΣ",279
"140448","  Σας παρακαλώ, κύριε Λαφαζάνη. Ας διανεμηθεί παρακαλώ αυτή η έκθεση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140449"," Μη φωνάζετε, κύριε Λαφαζάνη. Δεν με φοβίζετε. Σας λέω με επιχειρήματα και προσπαθούμε να δείξουμε στον ελληνικό λαό να καταλάβει ποιοι έχουν επιχειρήματα, ποιοι προβαίνουν σε δημιουργικές πράξεις και ποιοι καταστροφολογούν. Αφήστε με να τελειώσω.","ΙΩΑΝΝΗΣ ΣΤΟΥΡΝΑΡΑΣ",168
"140450"," Αφήστε τις δημιουργικές πράξεις.","ΠΑΝΑΓΙΩΤΗΣ ΛΑΦΑΖΑΝΗΣ",279
"140451"," Κύριε Λαφαζάνη, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140452"," Αντικείμενο του έργου ήταν η εξέταση, η ανάλυση και ο προσδιορισμός των στρατηγικών επιλογών και εν συνεχεία η εισήγηση του συμβούλου στο ελληνικό δημόσιου επί των διαθέσιμων στρατηγικών επιλογών του αναφορικά με το Ταχυδρομικό Ταμιευτήριο.
Κατόπιν ποσοτικής ανάλυσης και μελέτης και αφού εξέτασε όλα τα στοιχεία που τέθηκαν υπ’ όψιν του, καθώς και το γενικότερο λειτουργικό χρηματοοικονομικό κανονιστικό και μακροοικονομικό περιβάλλον, ο σύμβουλος αυτός, αφού ανέλυσε διαφορετικά σενάρια, διατύπωσε την τελική εισήγηση με βάση τη διαπίστωσή του ότι το Ταχυδρομικό Ταμιευτήριο ως αυτοτελής πιστωτικό ίδρυμα θα αντιμετωπίσει ζήτημα βιωσιμότητας σε βάθος χρόνου.
Αυτό, δηλαδή, ακριβώς που σας είπα. Θα σας καταθέτω την περίληψη. Και προτίθεται το Υπουργείο Οικονομικών να καταθέσει την έκθεση στη Βουλή, όταν ολοκληρωθεί η διαδικασία ανακεφαλαιοποίησης όλων των τραπεζών. 
Σχετικά με την αναφορά στα CDS, όλες οι συναλλαγές του Ταχυδρομικού Ταμιευτηρίου σε CDS έγιναν κατά την περίοδο από 20-3-2009 έως 17-12-2009 αποκλειστικά για λόγους μερικής αντιστάθμισης κινδύνου έναντι ομολόγων του ελληνικού δημοσίου του τότε υφισταμένου χαρτοφυλακίου του Ταχυδρομικού Ταμιευτηρίου σε ομόλογα του ελληνικού δημοσίου και ποτέ χωρίς αντίστοιχη υπερκαλυμμένη πολλαπλάσια θέση του Ταχυδρομικού Ταμιευτηρίου. Κατά δήλωση του Ταχυδρομικού Ταμιευτηρίου, υλοποιήθηκαν με σημαντικό οικονομικό κέρδος από την αρμόδια Διεύθυνση Διαχείρισης Διαθεσίμων του Ταχυδρομικού Ταμιευτηρίου, στο πλαίσιο σχετικών εγκριτικών αποφάσεων της Επενδυτικής Επιτροπής του με πλήρη γνώση και συμφωνία της τότε διοίκησής του, χωρίς έξωθεν παρεμβάσεις και υποδείξεις, είτε για την αγορά είτε για την πώληση αυτών. Η δραστηριότητα αυτή επέτρεψε στο Ταχυδρομικό Ταμιευτήριο να εμφανίσει κέρδη το 2009. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Η δε πώληση των μετοχών του νέου Ταχυδρομικού Ταμιευτηρίου θα γίνει σύμφωνα με την κείμενη νομοθεσία. Με την ολοκλήρωση των διαδικασιών αναδιάρθρωσης του τραπεζικού συστήματος, το Ταμείο Χρηματοπιστωτικής Σταθερότητας θα αξιολογήσει την κατάλληλη στιγμή και με τους καλύτερους όρους για το ελληνικό δημόσιο την πώληση της Τράπεζες. 
Επιτρέψτε μου να απαντήσω σε τρία, τέσσερα από τα ερωτήματα που επίσης έθεσαν οι επερωτώντες Βουλευτές, πέραν αυτών που είπα. 
Όσον αφορά το αν είμαι παιδί του συστήματος εξουσίας, νομίζω ότι είναι γνωστό ότι δεν είμαι. Είναι γνωστό από πού προέρχομαι και πώς έχω έρθει εδώ. 
Όσον αφορά την έκθεση «ALVAREZ & MARSAL», κατέθεσα την περίληψη. Αναφέρει ακριβώς αυτό που κάναμε. 
Η κ. Γιαταγάνα αναφέρθηκε σε ναυάγιο του deal της NΒG-EUROBANK. Ας περιμένουμε λίγο για να δούμε αν υπάρχει κάτι τέτοιο. Μην προτρέχετε. 
Ο κ. Γιοβανόπουλος αναφέρθηκε στην Εμπορική Τράπεζα και στην παρουσία μου εκεί. Οφείλω απλώς να του υπενθυμίσω ότι η CREDIT AGRICOLE έφερε στην Ελλάδα πάνω από 7-8 δισεκατομμύρια ευρώ και τελικά η Εμπορική Τράπεζα παίζει καταλυτικό ρόλο να διατηρηθεί ο ιδιωτικός χαρακτήρας της ALPHA BANK. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΣΤΟΥΡΝΑΡΑΣ",168
"140453"," Ευχαριστούμε, κύριε Υπουργέ. 
Το λόγο έχει ο Κοινοβουλευτικός Εκπρόσωπος των Ανεξάρτητων Ελλήνων κ. Νότης Μαριάς. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, κύριε Υπουργέ, κυρίες και κύριοι Βουλευτές, ακούμε απίθανα πράγματα σήμερα. Ο Υπουργός, λοιπόν, μας κάνει τη χάρη να μας δώσει περίληψη της εκθέσεως. Το θέμα είναι το εξής: Εάν η έκθεση είναι απόρρητη, δεν πρέπει να τη δώσετε. Εάν δεν είναι, οφείλετε να δώσετε όλη την έκθεση. 
Έρχεστε, λοιπόν, και λέτε «σας δίνω μια περίληψη και την έκθεση ολόκληρη θα σας τη δώσω αφού συντελεστεί η ανακεφαλαιοποίηση». Θα μας δώσετε, δηλαδή, αυτή την έκθεση μαζί με το κηδειόχαρτο που θα υπάρχει για το Ταχυδρομικό Ταμιευτήριο. Τότε θα μας τη δώσετε! 
Βλέπω ότι έχετε μία έντονη τάση για την αδιαφάνεια, ενώ κάνετε τα ίδια και για την έκθεση της «BLACKROCK». Επιτρέψτε μου να σας πω ότι κάνατε το ίδιο και σε ένα κεφαλαιώδες ζήτημα που αφορά τις γερμανικές αποζημιώσεις. Σας κάναμε μία ερώτηση, σας ζητήσαμε την έκθεση του Γενικού Λογιστηρίου του Κράτους που αναφέρει αναλυτικά ποιες είναι οι απαιτήσεις του ελληνικού δημοσίου για τις πολεμικές επανορθώσεις και το κατοχικό δάνειο και ο Αναπληρωτής σας μας απήντησε ότι αυτό είναι απόρρητο, ότι δηλαδή δεν μπορεί να λάβει γνώση το ελληνικό Κοινοβούλιο για το τι συμβαίνει. 
Κύριε Υπουργέ, προσέξτε τι έγινε παρακάτω. Με ειδική άδεια, λέει, του Υπουργού, ο επικεφαλής αυτής της επιτροπής έδωσε συνέντευξη στην εφημερίδα «Το Βήμα της Κυριακής» και εκεί εξήγησε τι συμβαίνει, αλλά σε εμάς εδώ στο Κοινοβούλιο δεν έδωσε απάντηση. Βεβαίως και πρόκειται για επιτυχία του δημοσιογράφου και της εφημερίδας, αλλά εδώ μπαίνει ένα θέμα: Εάν είναι απόρρητο, πώς έδωσε αυτός πάλι συνέντευξη; 
Θα λάβετε κάποια μέτρα πλέον για τον συγκεκριμένο και για τον Αναπληρωτή σας που έδωσε την άδεια να εκτεθούν απόρρητα κατά τα άλλα ζητήματα και τα οποία εμείς δεν μπορούμε να μάθουμε; Θα αναλάβετε εσείς την ευθύνη γι’ αυτό; 
Πρέπει κάποια στιγμή να υπάρξει μία τάξη σε αυτά τα θέματα. 
Η επερώτησή μας, κύριε Υπουργέ, όπως αντιλαμβάνεστε, είναι ιδιαίτερα επίκαιρη, διότι είμαστε σε μία φάση πάρα πολύ σημαντική: Στη φάση όπου ήγγικεν η αλήθεια γι’ αυτό που ονομάζετε εσείς «ανακεφαλαιοποίηση» τραπεζών και αυτό που λέμε εμείς «κοινωνικοποίηση» των ζημιών των τραπεζών και όπου πρέπει, κατά την άποψή σας, όλα αυτά τα βάρη να τα φέρουν οι φορολογούμενοι. 
Αυτά όλα γίνονται σε μία φάση όπου ανακοινώθηκε τουλάχιστον ότι από την τρόικα τέθηκε βέτο στο γάμο Εθνικής Τράπεζας και Τράπεζας EUROBANK με απίθανες διακυμάνσεις στο Χρηματιστήριο. Μάλιστα αυτό που είπατε πριν από λίγο μας έκανε εντύπωση. Είπατε «μην προτρέχετε!». Δηλαδή αν αυτά που ακούστηκαν από πλευράς τρόικας, επιβεβαιώθηκαν από κυβερνητικής πλευράς και δημοσιογραφικών κύκλων, ότι κατέρρευσε η συγχώνευση των δύο τραπεζών και μέσα σε δύο μέρες ή σε μία μέρα κονόμησαν δισεκατομμύρια κάποιοι, αν αυτό μάλιστα ήταν ένα τρικ, αντιλαμβάνεστε ότι οι ευθύνες είναι ακόμη περισσότερες. Επομένως μας προβληματίζει αυτό το «μην προτρέχετε!». 
Η επερώτησή μας είναι στη φάση όπου υπερδιογκώνεται η Τράπεζα Πειραιώς, σε μία φάση όπου αλλάζει στρατηγική η Ευρωπαϊκή Ένωση. Και τι λέει; Ότι τώρα μετά το PSI θα γίνεται και κούρεμα των καταθέσεων, σε μια φάση όπου εσείς υπογράψατε την πρώτη απόφαση του Eurogroup, που επέβαλε κούρεμα καταθέσεων και κάτω από τις 100.000 ευρώ. Είναι μια φάση όπου ο κ. Ρεν, ο κ. Ντάισελμπλουμ μας λένε ότι είναι πλέον στρατηγική αυτή από την πλευρά της Ευρωπαϊκής Ένωσης να γίνονται αυτά τα κουρέματα, δηλαδή μια φάση όπου η ίδια η Ευρωπαϊκή Ένωση και οι θεσμικοί φορείς της έχουν δυναμιτίσει τη σταθερότητα του τραπεζικού συστήματος σε όλη την Ευρώπη. 
Εδώ, λοιπόν, έρχονται να καταπέσουν οι μύθοι. Το μνημόνιο που μας φέρατε είχε τρία βασικά στοιχεία: 
Πρώτον ανέφερε ότι μέσω της μείωσης των ελλειμμάτων θα πετυχαίνατε και μείωση του δημοσίου χρέους. Και σε αυτό αποτύχατε. Γι’ αυτό περάσατε στις απόψεις περί βιωσιμότητας χρέους και κουρέματος κ.λπ.. 
Η δεύτερη άποψη ήταν ότι στόχος είναι η ανταγωνιστικότητα της οικονομίας και ότι θα ενισχυθεί η ανταγωνιστικότητα, μειώνοντας τους μισθούς. Και σε αυτό αποτύχατε, γιατί φέρατε ανεργία.  
Το τρίτο που ανέφερε το μνημόνιο είναι ότι θα επιτευχθεί σταθερότητα στο τραπεζικό σύστημα μέσω της εξυγίανσής του. Φθάσατε σε μία στιγμή, που ως μνημονιακές κυβερνήσεις μόνο στις 31-12-2011 να έχουν δοθεί για εγγυήσεις στις τράπεζες 65 δισεκατομμύρια ευρώ, μια κατάσταση που συνεχίστηκε με έντονες εγγυήσεις. Κι αυτό για να προστατέψετε τι, κύριε Υπουργέ; Για να προστατέψετε 160 δισεκατομμύρια ευρώ καταθέσεις, πήρατε δεσμεύσεις και δάνεια πάνω από 300 δισεκατομμύρια ευρώ. Κάνατε, δηλαδή, ένα άνοιγμα 300 δισεκατομμυρίων ευρώ, για να προστατέψετε 160 δισεκατομμύρια ευρώ καταθέσεις! 
Επομένως τα πράγματα οδηγούνται πλέον στο να υπάρξει το ξεκαθάρισμα με την πραγματικότητα. Πέτυχε ο στόχος, τον οποίο έχετε για την ανακεφαλαιοποίηση των τραπεζών; Ή πλέον με την πολιτική σας, με τις αποτυχίες, ανοίγει ο δρόμος για τέταρτο μνημόνιο, το οποίο θα προκύψει με επιπλέον μέτρα, λόγω του ότι η ίδια η ανακεφαλαιοποίηση των τραπεζών δεν προχωρεί; 
Μας είπατε, λοιπόν, ότι τα 50 δισεκατομμύρια ευρώ, τα οποία υπάρχουν στο Ταμείο Χρηματοπιστωτικής Σταθερότητας, επαρκούν και μάλιστα, αν λάβουμε υπ’ όψιν και τις εκθέσεις της Τράπεζας της Ελλάδος, πράγματι μένει και ένα ποσό. Εγγυάστε, λοιπόν, και διαβεβαιώνετε αυτήν εδώ την Αίθουσα ότι δεν θα χρειαστούν επιπλέον ποσά πέραν των 50 δισεκατομμυρίων ευρώ; Είναι σαφέστατη η ερώτηση αυτή. 
Επιπλέον, εγγυάστε αυτό που αναφέρει το τρίτο μνημόνιο, δηλαδή το «Μνημόνιο Οικονομικών και Χρηματοπιστωτικών Πολιτικών» στη σελίδα 12; Αναφέρει ότι η στρατηγική μας είναι να ανακεφαλαιώσουμε τις τράπεζες, διατηρώντας την προστασία για τους καταθέτες ως στόχο πολιτικής. Το εγγυάστε αυτό; Και όταν λέτε «προστασία των καταθετών» -γιατί το είπατε πολλές φορές- ποιες καταθέσεις εννοείτε; Από τις 100.000 ευρώ και κάτω ή από τις 100.000 ευρώ και πάνω; Διότι αυτά δεν υπήρχαν ως προϋποθέσεις στο τρίτο μνημόνιο. 
Ποιες δεσμεύσεις, λοιπόν, έχετε, προκειμένου αυτές να προχωρήσουν;
Επειδή όλα αυτά πάνε στο Ταμείο Χρηματοπιστωτικής Σταθερότητας, να εξηγήσουμε το εξής σ’ αυτήν την Αίθουσα: Το Ταμείο Χρηματοπιστωτικής Σταθερότητας θα πάρει πλέον όλες τις μετοχές των τραπεζών για να κάνει την ανακεφαλαιοποίηση και αυτές οι μετοχές ανήκουν στο δημόσιο. 
Σας υπενθυμίζουμε κάτι που αρνιόσασταν: Στις 12-12-2012 είναι το περίφημο ΦΕΚ με την πράξη νομοθετικού περιεχομένου και εκεί πέρα υπάρχει ρητά η άρση ασυλίας περιουσιακών στοιχείων του Ταμείου Χρηματοπιστωτικής Σταθερότητας που είναι νομικό πρόσωπο ιδιωτικού δικαίου. Αν είχαμε κάποιες διαφοροποιήσεις με συναδέλφους που έλεγαν «μα, δεν υπάρχει κανένα πρόβλημα με την άρση ασυλίας σε σχέση με κρατική περιουσία», σας ερωτώ: Εγγυάστε ότι πλέον δεν θα έλθουν οι δανειστές και ότι δεν θα μπορούν να κατάσχουν κάθε περιουσία του Ταμείου Χρηματοπιστωτικής Σταθερότητας, όπου εκεί θα ανήκουν οι μετοχές όλων των ελληνικών τραπεζών και μ’ αυτό τον τρόπο οι δανειστές να «βάλουν χέρι» στις ελληνικές τράπεζες επί του πρακτέου κι έτσι να γίνει ο αφελληνισμός των ελληνικών τραπεζών;
Επομένως μπήκαμε σε μία διαδικασία όπου με απόφασή σας, με πολιτική απόφαση και της τρόικας και δική σας, οι μεν κρατικές τράπεζες όπως η ΑΤΕ και το Ταχυδρομικό Ταμιευτήριο ήταν να περάσουν και να πάνε «προίκα» κάπου και να διασωθούν οι τέσσερεις ιδιωτικές τράπεζες, τις οποίες εσείς ονομάσατε συστημικές. 
Μας λέτε ότι φτιάξατε το νέο Ταχυδρομικό Ταμιευτήριο. Ξέρετε τι μου θυμίζει αυτό, κύριε Υπουργέ; Τον νέο Πανιώνιο που φτιάχτηκε, προκειμένου να σωθεί από τα χρέη τα οποία είχαν σωρεύσει εκεί πέρα για να μπορεί να λειτουργήσει.
Τι λέτε λοιπόν γι’ αυτό το νέο Ταχυδρομικό Ταμιευτήριο; Είπατε ότι, αν γινόταν ανακεφαλαιοποίηση, θα στοίχιζε ακριβά. Μα, εσείς ο ίδιος δεχθήκατε ότι τώρα, προκειμένου να στηριχθεί το νέο Ταχυδρομικό Ταμιευτήριο, δαπανήθηκαν 4 δισεκατομμύρια ευρώ από το Ταμείο Χρηματοπιστωτικής Σταθερότητας και αυτά θα πάνε ως «προίκα» σ’ αυτόν που θα έλθει να τα πάρει μαζί με τα 6,5 δισεκατομμύρια ευρώ-πρώτη «προίκα» προς την Πειραιώς για την ΑΤΕ, συν άλλα 700 εκατομμύρια τώρα τελευταία, πάλι «προίκα» προς την Πειραιώς για την ΑΤΕ.
Ερωτώ: Αυτά τα 4 δισεκατομμύρια δεν θα επαρκούσαν για να γίνει η ανακεφαλαιοποίηση του Ταχυδρομικού Ταμιευτηρίου, προκειμένου αυτό να λειτουργήσει; Μας είπατε ότι με τον τρόπο αυτόν πετύχατε πραγματικά να γίνει μία διαδικασία η οποία, εν πάση περιπτώσει, θα βοηθούσε τον Έλληνα φορολογούμενο και δεν θα τον χρέωνε. 
Άρα, λοιπόν, τα πράγματα δεν είναι έτσι όπως μας τα λέτε. Αν φέρνατε εδώ την έκθεση της «BLACKROCK», της οποίας τμήμα κατέθεσε ο Πρόεδρος των Ανεξάρτητων Ελλήνων Πάνος Καμμένος εδώ, θα βλέπαμε και θα βλέπατε και θα έβλεπε ο ελληνικός λαός ότι το Ταχυδρομικό Ταμιευτήριο ήταν βιώσιμο και ότι μπορούσε να προχωρήσει. Επίσης, φέρτε όλη την έκθεση την οποία μας καταθέσατε σε περίληψη για να δούμε τα αναλυτικά στοιχεία και το πώς βγαίνει το συμπέρασμα για την περίφημη αυτή κατεύθυνση την οποία δώσατε. Επομένως ούτε διαφάνεια υπάρχει στο ζήτημα αυτό ούτε οι μελέτες που ήλθαν αποδεικνύουν αυτά που λέτε. 
Κύριε Υπουργέ, επειδή είπατε ότι σας κατηγορούμε άδικα για παρεμβάσεις σε σχέση με τη διακύμανση της μετοχής του Ταχυδρομικού Ταμιευτηρίου, θυμάμαι –ήμασταν εδώ εγώ και άλλοι συνάδελφοι- ότι στις 29-8-2012 και χωρίς να χρειάζεται καν, είπατε σε συνεδρίαση στη Βουλή ότι το Ταχυδρομικό Ταμιευτήριο δεν είναι βιώσιμο και αμέσως, την επόμενη μέρα, η μετοχή του Ταχυδρομικού Ταμιευτηρίου κατρακύλησε κυριολεκτικά και βγήκε πλέον εκτός διαπραγμάτευσης. Αυτή η παρέμβασή σας, έτσι όπως την κάνατε, με τα αποτελέσματα που δημιούργησε, θεωρείτε ότι μπαίνει στη διαδικασία χειραγώγησης ή όχι; Είπατε ότι δεν σας έκανε έλεγχο η Κεφαλαιαγορά. Αυτό είναι ένα άλλο ζήτημα, αλλά η παρέμβασή σας οδήγησε σ’ αυτήν την τεράστια ζημιά;
Αυτά, λοιπόν, είναι θέματα τα οποία σας καλούμε να απαντήσετε. Εμείς με τις ερωτήσεις που σας θέσαμε, αποδείξαμε ότι και το Ταχυδρομικό Ταμιευτήριο μπορούσε να λειτουργήσει και φυσικά σ’ άλλες τοποθετήσεις είχαμε εξηγήσει τα ίδια και για την Αγροτική Τράπεζα.
Επειδή είπατε τι θα κάνατε εσείς, θα μιλήσω γι’ αυτό δι’ ολίγων και επιφυλάσσομαι να ξαναμιλήσω στη δευτερολογία μου με βάση και τις απαντήσεις σας. 
Ακούστε, κύριε Υπουργέ: H δική μας θέση είναι ότι θα πρέπει να δημιουργηθεί ένας ισχυρός δημόσιος πυλώνας στο πιστωτικό σύστημα, προκειμένου να υπάρξει πραγματική ανάπτυξη της ελληνικής οικονομίας.
Στο πλαίσιο αυτό θα διατηρούσαμε και την Αγροτική Τράπεζα και το Ταχυδρομικό Ταμιευτήριο και θα μπορούσε σε συνεργασία με μία μεγάλη τράπεζα, την Εθνική, να αποτελέσει αυτόν τον ισχυρό δημόσιο πυλώνα που θα έδινε κατεύθυνση. 
Εσείς, αντ’ αυτού τι έχετε κάνει; Βάζετε στη διαδικασία της ανακεφαλαιοποίησης –και άρα της εξάρτησης του Ταμείου Χρηματοπιστωτικής Σταθερότητας- την ίδια την Εθνική. Αν αποτύχει η όποια διαδικασία ανακεφαλαιοποίησης, τότε τι θα γίνει; Θα περάσει στα χέρια των δανειστών η Εθνική Τράπεζα και όλη η ελληνική οικονομία γιατί γνωρίζετε ότι οι βασικές ελληνικές επιχειρήσεις είναι αυτές που στηρίζονται από την Εθνική Τράπεζα και έχουν άμεση σχέση με την Εθνική Τράπεζα. Με αυτόν τον τρόπο θα υπάρξει το μακρύ χέρι των δανειστών στο ελληνικό τραπεζικό σύστημα. 
Γι’ αυτό η τρόικα έβαλε βέτο σε αυτήν τη συγχώνευση, γιατί δεν θα μπορεί, όταν δημιουργηθεί μία μεγάλη τράπεζα, να έρθουν τα ξένα συμφέροντα και αντί πινακίου φακής να αγοράσουν αυτήν τη νέα τράπεζα. Δεν είδαμε να κάνετε καμμία παρέμβαση στο ζήτημα αυτό. 
Κλείνω, κυρία Πρόεδρε, λέγοντας τα εξής: Πρέπει να μας εξηγήσετε πότε ήταν σωστή η θέση σας. Όταν λέγατε ως Κυβέρνηση ότι επιθυμείτε τη συγχώνευση της Εθνικής Τράπεζας με τη EUROBANK ή τώρα; Ποιος επέβαλε αυτήν τη νέα λύση; Τι κάνατε απέναντι στις απαιτήσεις της τρόικας; Ή πείτε μας ότι δεν ήταν απαίτηση της τρόικας να χαλάσει ο «γάμος» ΕΘΝΙΚΗΣ και EUROBANK; Αν δεν ήταν, πείτε μας ποιος είναι αυτός που την επέβαλε. Μήπως είναι τα περίφημα Διοικητικά Συμβούλια της ΕΘΝΙΚΗΣ και της EUROBANK, όπου το Διοικητικό Συμβούλιο της EUROBANK στην ουσία δεν λειτουργούσε, όπου είχαμε φτάσει σε επίπεδο ανταλλαγής μετοχών, όπου είχαμε προχωρήσει σε σειρά νομικών ενεργειών; Με ποιο δικαίωμα έρχεται η τρόικα να τα κάνει αυτά; 
Δώστε, λοιπόν, απαντήσεις σε αυτά τα βασικά ζητήματα και σ’ άλλα τα οποία θα σας θέσουμε στη δευτερολογία μας. Επιμένουμε ότι η πολιτική σας ειδικότερα στο θέμα του Ταχυδρομικού Ταμιευτηρίου -που το αναδεικνύουμε μ’ αυτήν την επίκαιρη επερώτηση και που αν θυμάστε είχατε ιδιαίτερες αντιρρήσεις για να έρθετε εδώ να απαντήσετε σ’ αυτήν την επίκαιρη επερώτηση που έχει κατατεθεί από τον Ιανουάριο- και γενικότερα στο ζήτημα της ανακεφαλαιοποίησης των τραπεζών, είναι μια πολιτική η οποία έχει αποτύχει.
(Χειροκροτήματα από την πτέρυγα των Ανεξάρτητων Ελλήνων)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140454"," Ευχαριστούμε, κύριε Μαριά.
Το λόγο έχει ο Πρόεδρος των Ανεξάρτητων Ελλήνων κ. Πάνος Καμμένος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140455"," Κυρία Πρόεδρε, κυρίες και κύριοι συνάδελφοι, όταν καταθέταμε αυτήν την επίκαιρη επερώτηση για τη διάλυση του Ταχυδρομικού Ταμιευτηρίου, στις 11-1-2013, περιμέναμε ότι ο Υπουργός θα έρθει να απαντήσει για να δώσει συγκεκριμένες διευκρινίσεις που περίμενε ο ελληνικός λαός, οι μέτοχοι της τράπεζας, οι καταθέτες, οι Έλληνες πολίτες, ο οικονομικός κόσμος της χώρας. 
Πέρασαν τρεις μήνες και μόνο με παρέμβαση του Προέδρου της Βουλής, της Διάσκεψης των Προέδρων, του συνόλου των κομμάτων και του Γενικού Γραμματέα της Κυβερνήσεως, έτυχε σήμερα να καταφέρουμε να έχουμε εδώ τον Υπουργό Οικονομικών για να απαντήσει στην επίκαιρη επερώτηση. Παραμένει επίκαιρη επερώτηση και γίνεται πολύ πιο επίκαιρη σήμερα που τη συζητούμε. 
Ο σημερινός Πρωθυπουργός της χώρας είναι ο πρώτος Πρωθυπουργός της Μεταπολίτευσης, ο οποίος έχει αρνηθεί να έρθει εδώ και να απαντήσει σε ερωτήματα Βουλευτών ή Αρχηγών κομμάτων. Είναι ο πρώτος Πρωθυπουργός της Μεταπολίτευσης που δεν έχει πατήσει εδώ για να απαντήσει απ’ αυτό εδώ το έδρανο, από τη Βουλή των Ελλήνων, ούτε σε μία ερώτηση!
Κύριε Υπουργέ, κατέβασα πριν από λίγο από το διαδίκτυο τα δύο σχεδιαγράμματα της συνεδρίασης του Χρηματιστήριου. Ποιος θα φανταζόταν ότι αυτό το σχεδιάγραμμα του -30% που κατέληξε σε +30% είναι της Τράπεζας EUROBANK και αυτό το σχεδιάγραμμα που ξεκινά από το 0,36 ευρώ και φτάνει το 0,48 ευρώ με διακυμάνσεις της τάξεως του 50% και 60% είναι της ΕΘΝΙΚΗΣ ΤΡΑΠΕΖΑΣ Της ΕΛΛΑΔΟΣ. Τέτοιου είδους σχεδιαγράμματα είχαμε να δούμε από την εποχή της «ΚΛΩΝΑΤΕΞ». 
Κάποιοι σήμερα αγόρασαν στο limit down, στο 0,11 ευρώ τη μετοχή της EUROBANK και την πούλησαν στο 0,2 ευρώ. Κέρδισαν, δηλαδή, στο 100%. Εάν αυτό δεν περιλαμβάνει χειραγώγηση, τότε τι σημαίνει χειραγώγηση στο χρηματιστήριο; 
Τα καταθέτω για ιστορικούς λόγους στα Πρακτικά της Βουλής.
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Οι διακυμάνσεις, λοιπόν, αυτές αφορούν την τράπεζα η οποία έκτισε την οικονομική ιστορία της Ελλάδος, που στήριξε τον Ελληνισμό σε δύσκολες στιγμές. Η Εθνική Τράπεζα ήταν παρούσα στη Μικρασιατική Καταστροφή, στον Εμφύλιο. Για πολλούς Έλληνες η τράπεζα αυτή σημαίνει ελληνική οικονομία. 
Θα σας θυμίσω τι έλεγε ο πολιτικός σας πατέρας, ο κ. Σημίτης, όταν προέβλεπε ότι το Χρηματιστήριο θα πάει στις 6.000 μονάδες ή ο συγκάτοικός σας στη Σύρο, στα Λαγκόνια, ο κ. Γιάννος Παπαντωνίου, όταν έλεγε ότι το Χρηματιστήριο είναι η εικόνα της αγοράς. Αυτή είναι η εικόνα της αγοράς. Αυτήν την εικόνα έχετε δημιουργήσει πραγματικά, να ξεκινά με -30% μία από τις κεντρικές τράπεζες της Ελλάδος, κάποιοι να πουλάνε στο -30% και να κλείνει στο +30%, διακυμάνσεις τέτοιες όπου αλλάζουν περιουσίες, διακυμάνσεις τέτοιες που το μόνο που δεν δίνουν είναι σιγουριά στον ελληνικό λαό, διακυμάνσεις τέτοιες που εσείς δημιουργείτε με τις δηλώσεις σας.
Αντίστοιχη ήταν η επερώτηση που σας κάναμε για το Ταχυδρομικό Ταμιευτήριο. Στις 10 Αυγούστου δηλώνετε ότι είναι υγιές το Ταχυδρομικό Ταμιευτήριο και το μόνο πρόβλημα που είχε από το PSI ήταν αν θα ανακεφαλαιοποιηθεί. Στις 29 Αυγούστου, σε δεκαεννιά ημέρες, τα τουμπάρετε όλα και λέτε ότι ουσιαστικά το κλείνετε το Ταχυδρομικό Ταμιευτήριο.
Αυτή την πολιτική εφαρμόζετε και από αυτήν την πολιτική, κύριε Υπουργέ, σίγουρα κάποιοι κερδίζουν και κάποιοι χάνουν, αυτοί που έχουν την εσωτερική πληροφόρηση, αυτοί που γνωρίζουν τι θα δηλώσει ο καθένας. 
Το ίδιο ακριβώς παίζεται και στην ευρωπαϊκή σκηνή με τις διακυμάνσεις του ευρώ έναντι του δολαρίου. Αυτό παίζεται όμως και στο σύνολο του τραπεζικού συστήματος. Μιλάτε για το μοντέλο το οποίο έχετε. Ποιο είναι το μοντέλο; Υπάρχει μοντέλο, όταν βλέπουμε ότι με την ίδια τακτική η οποία ακολουθείται με την Αγροτική Τράπεζα, με το Ταχυδρομικό Ταμιευτήριο, με τη Γενική, με τη Millenium, με τις τράπεζες που απορροφούνται και συγχωνεύονται ουσιαστικά αυτό που γίνεται πίσω από κάθε περίπτωση είναι να κρύβεται ένα σκάνδαλο; 
Μιλήσατε για την Κύπρο. Διασφαλίστηκαν, λέτε, με τις πράξεις της ελληνικής Κυβερνήσεως οι καταθέσεις στα ελληνικά υποκαταστήματα. Γιατί δεν λέτε ότι τα 500 εκατομμύρια τα έδωσε στον κ. Σάλα το Ταμείο Χρηματοπιστωτικής Σταθερότητας; Γιατί δεν λέτε ότι αυτήν τη στιγμή η Πειραιώς έχει στα χέρια της καταθέσεις 13 δισεκατομμυρίων των ελληνικών brands των κυπριακών τραπεζών; Γιατί δεν λέτε ότι θα εισπράξει 20 δισεκατομμύρια από τα δάνεια τα οποία έχουν εμπράγματες εγγυήσεις; Είναι 13 δισεκατομμύρια, συν 20 δισεκατομμύρια, 33 δισεκατομμύρια αυτά τα οποία χαρίσατε, με 500 εκατομμύρια, τα οποία δώσατε εσείς στην Τράπεζα Πειραιώς για να σώσει, δήθεν, τα ελληνικά brands. Είναι αυτά που λείπουν από την κυπριακή οικονομία. Είναι αυτά που οδήγησαν σήμερα, μετά την υπαγωγή στα μνημόνια της Κύπρου, να δηλώνει η γενική λογίστρια ότι τα χρήματα φτάνουν μέχρι της 18 Απριλίου, ενώ ήδη έχει από τον ELA στο θησαυροφυλάκιο της Τράπεζας της Κύπρου ένα ποσό των 5 δισεκατομμυρίων, που βλέπαμε όλοι να μεταφέρεται με κοντέινερς και τη συνοδεία ασφάλειας.
Και εδώ σας ερωτώ: Πίσω από αυτά ποιοι κρύβονται; Κρύβονται Έλληνες τραπεζίτες; Κρύβονται μεγαλοπαράγοντες με τους οποίους φωτογραφίζεστε σε δεξιώσεις, οι οποίοι έπαιρναν τα περίφημα μετοχοδάνεια, δάνεια για να αγοράζουν μετοχές της ίδιας της τράπεζας; Είναι θεσμικοί παράγοντες. Ένας εξ αυτών ήταν και ο πρόεδρος των εφοπλιστών, ο οποίος επετέθη στους Ανεξάρτητους Έλληνες, γιατί είπαμε ότι με το Αγγλικό Δίκαιο μπορεί να κινδυνεύσουν βαπόρια υπό ελληνική σημαία σε εταιρείες που έχουν πάρει δάνεια από ελληνικές τράπεζες και έχουν πάει στον EFSF. Και βλέπουμε ότι σήμερα παρουσιάζεται ότι είναι ένας εξ αυτών ο οποίος πήρε από τον κ. Βγενόπουλο μετοχοδάνειο για να αγοράσει μετοχές της «MIG». Πού βρίσκονται αυτές οι μετοχές; Πόσα πήρε; Με τι εγγυήσεις; Έπληξαν ή όχι την κυπριακή οικονομία; Τους βοηθήσατε ή τα συγκαλύψατε παίρνοντας τα ελληνικά υποκαταστήματα; 
Αναφερθήκατε εν συνεχεία στην Αγροτική Τράπεζα. Και σας ερωτώ: Σε ποιο κομμάτι πάνε τα δάνεια του ΠΑΣΟΚ και της Νέας Δημοκρατίας; Μήπως και εκεί έχουμε μία bad bank και εν συνεχεία υιοθετηθεί ότι θα αλλάξουμε τα ονόματα των κομμάτων και θα κάνουμε το «Ευρωπαϊκό Κόμμα», όπου θα συγχωνευθείτε επιτέλους η Νέα Δημοκρατία με το ΠΑΣΟΚ, προκειμένου τα 200 εκατομμύρια αυτά να σβηστούν; Γιατί σε κάθε περίπτωση υπάρχει από πίσω μια σκόνη που σηκώνουμε και μπαίνουν κάτω από το χαλί. 
Και στο Ταχυδρομικό Ταμιευτήριο υπάρχουν τέτοιες υποθέσεις. Στο Ταχυδρομικό Ταμιευτήριο υπάρχουν τα «σκάρτα» της «T-BANK». Όμως κάποιοι άνθρωποι –παρ’ ότι ο Ψωμιάδης βρίσκεται στη φυλακή- έχουν χάσει τις αποταμιεύσεις τους. Κάποιοι άνθρωποι καταστράφηκαν εδώ στην Ελλάδα και κανείς δεν τους αποζημίωσε. Κάποιοι άνθρωποι διέλυσαν τις οικογένειές τους. 
Και παράλληλα μαζί με την «T-BANK», στο «bad bank» της συγκεκριμένης Τράπεζας του Ταχυδρομικού Ταμιευτηρίου μπαίνει και η «POST BANK GREEN», δηλαδή η «Τράπεζα της Πράσινης Ανάπτυξης», όπου ο συνέταιρος της Τραπέζης του Ταχυδρομικού Ταμιευτηρίου, ο περίφημος κ. Γριβέας, ήταν αυτός που έδωσε δάνειο χορηγήσεων 17.000.000 ευρώ στην εταιρεία του ως μέλος του Διοικητικού Συμβουλίου της τραπέζης. Ήταν αυτός που οργάνωνε τα συνέδρια μαζί με τον Αντρίκο Παπανδρέου για την «I4CENSE». Εν συνεχεία, αφού έδωσε δάνειο στον εαυτό του, «έφαγε» τα λεφτά, την «κοπάνησε» στο Λονδίνο και τον ψάχνουμε. Πόσους ακόμα ψάχνουμε; Πόσοι κρύβονται πίσω από τέτοιου είδους δάνεια; 
Για να μην ειπωθεί ότι δεν σας καταθέτω στοιχεία, σας καταθέτω την ένορκη κατάθεση του Μιχάλη Αγγελάκη, από τους μικρομετόχους του Ταχυδρομικού Ταμιευτηρίου, που αναφέρει πώς ακριβώς έγινε η ιστορία με τα CDSs. 
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Άκουσα με μεγάλη προσοχή ότι αναφερθήκατε στα CDSs για πρώτη φορά και είπατε το εξής καταπληκτικό, ότι όλα αγοράστηκαν και πουλήθηκαν από το Μάρτιο μέχρι και το Δεκέμβριο του 2009, έχοντας υπ’ όψιν διασφάλιση των ομολόγων.
Σας ερωτώ, λοιπόν, το εξής: Εντάξει για το Μάρτιο, εντάξει για τον Αύγουστο που αγοράστηκαν, εντάξει και για τον Οκτώβριο που πουλήθηκαν. Αλλά το Νοέμβριο και το Δεκέμβριο που πουλήθηκαν τα CDSs -δηλαδή τα ασφάλιστρα κινδύνου- που σκοπό είχαν να διαφυλάξουν τα ομόλογα, τα οποία είχε στην κατοχή του το Ταχυδρομικό Ταμιευτήριο και που κουρεύτηκαν με το PSI και διαλύθηκε το Ταχυδρομικό Ταμιευτήριο, γιατί πουλήθηκαν, ενώ αποδεικνύεται ότι ο τότε Πρωθυπουργός της χώρας, ο κ. Γεώργιος Παπανδρέου, είχε συνομιλίες με τον Στρος Καν από πολύ πιο πριν και είχε προβλέψει και είχε προδιαγράψει την είσοδο της χώρας στο μηχανισμό στήριξης; 
Αυτά δεν τα λέω μόνο εγώ, τα λέει ο Πρωθυπουργός σας, εδώ σε αυτήν την Αίθουσα. Όταν βγήκε στο «CANAL+» η συνέντευξη του Στρος Καν, που είπε ότι ο Παπανδρέου γνώριζε και συνομιλούσε από το φθινόπωρο, αυτό σημαίνει ότι εν γνώσει του τότε Πρωθυπουργού θα πηγαίναμε στο μηχανισμό στήριξης, άρα θα «απογειωνόντουσαν» τα spreads.
Μας είπατε ότι κέρδισε 35.000.000 ευρώ από τα CDSs. Έχετε δίκιο. Ξέρετε γιατί; Αγοράστηκαν 950.000.000 ευρώ, όπως έχω καταθέσει στη Βουλή, από την τότε διοίκηση, τον κ. Φιλιππίδη. Το σύνολο που πωλήθηκε ήταν 1.350.000.000 δολάρια. Κανονικά θα έπρεπε να είχαν κερδίσει 400.000.000 ευρώ και να τα είχε γράψει στα κέρδη του το Ταχυδρομικό Ταμιευτήριο. 
Μπείτε στον ισολογισμό, κύριε Υπουργέ. Κέρδισε 35.000.000 ευρώ. Ξέρετε γιατί; Γιατί τα άλλα ήταν προμήθειες αγοράς και πώλησης. Και ρωτάμε στο Κοινοβούλιο, με τέσσερις ερωτήσεις και δύο επερωτήσεις, εδώ και τρία χρόνια: Ποιοι τα πήραν; Ποιοι τα άρπαξαν; Ποιοι ήταν αυτοί που κέρδισαν; 
Και αν δεν μπορείτε να το κάνετε εσείς, γιατί απηγορεύετο στη δικαιοσύνη να πάρει τα στοιχεία; Ο κ. Προβόπουλος τα κατέθεσε, όπως μου είπε ο Εισαγγελέας κ. Κορέας και το είπε και δημόσια ο Εισαγγελέας κ. Πεπόνης όταν άσκησε τη δίωξη, δηλαδή την έβαλε στην κατηγορία των κακουργημάτων. Τα στοιχεία τα έδωσε η Τράπεζα της Ελλάδος το Μάιο μεταξύ των δύο εκλογών. 
Τα απέκρυπτε ο κ. Προβόπουλος μέχρι τότε. Τα απέκρυπτε ο άνθρωπος που έχει και την ευθύνη του κουρέματος των ασφαλιστικών ταμείων των πανεπιστημίων και των νοσοκομείων, το μέλος της Ευρωπαϊκής Κεντρικής Τράπεζας, που ήξερε ότι θα κουρευτούν και δεν μετέτρεψε τα αποθεματικά σε γραμμάτια του ελληνικού δημοσίου, προκειμένου να γλιτώσουν τουλάχιστον από το κούρεμα τα ελληνικά ιδρύματα. Δεν συμβούλευσε από την Κύπρο να βάλουν τα ομόλογα αυτά στα ελληνικά brands των κυπριακών τραπεζών, ώστε να συμμετάσχουν στην αναχρηματοδότηση των 2.500.000.000 ευρώ. 
Με ποιους, λοιπόν, συνεργάστηκε όλο αυτό το σύστημα και τι συμβαίνει τώρα; Γιατί δεν μας λέτε τι πραγματικά θέλετε να κάνετε; Διότι εδώ ακούω με προσοχή να λέτε ότι εγγυάστε τις καταθέσεις. Εγώ σας πιστεύω και ζητώ έτσι να είναι. Και μου το είπατε στην κατ’ ιδίαν συζήτησή μας, όπως μου είπατε –και οφείλω να το πω δημόσια, γιατί το δήλωσα και στο ΑΠΕ τότε- ότι δεν δέχεται η τρόικα το deal της Εθνικής Τράπεζας με την τράπεζα EUROBANK. 
Αυτό όμως δεν έπρεπε να το πούμε και στους μετόχους της Εθνικής; Δεν έπρεπε να το ξέρουν οι μέτοχοι της EUROBANK; Εσείς το ξέρατε. Εμένα μου το είπατε. Εγώ δημόσια το ανακοίνωσα, αλλά από εκεί και πέρα κανείς δεν με άκουσε. Στις 27 Μαρτίου συναντηθήκαμε, όπως θυμάστε. Έγινε αυτός ο διάλογος. Είχατε γνώση ότι δεν θα γίνει το deal. Γιατί δεν το ανακοινώνατε στους μετόχους, όπως προβλέπει ο νόμος; Ποιοι κερδοσκόπησαν όλον αυτόν τον καιρό; 
Εγώ θέλω να μου πείτε –και θα καταθέσουμε ερώτηση άμεσα- ποιοι αγόρασαν σήμερα στο -20% ή στο -10% την Εθνική και πούλησαν στο +20%; Ποιοι ήταν αυτοί που τόσο καιρό πόνταραν στην αποτυχία του deal ή ποιοι ποντάρουν στην επιτυχία του deal; Εδώ δεν μπορεί να ξεκινήσει χρηματιστηριακή ημέρα αύριο, αν δεν δώσετε σαφέστατες απαντήσεις. 
Το θέμα είναι να απαντήσετε στον ελληνικό λαό τα εξής: Πώς εγγυάστε τη λειτουργία του τραπεζικού συστήματος, όταν σήμερα το Ταμείο Χρηματοπιστωτικής Σταθερότητας διαθέτει μόνο 4,5 δισεκατομμύρια; Είναι αλήθεια αυτό ή είναι άλλο το ποσό, το οποίο δεν ξέρουμε; Πώς εγγυάστε τις καταθέσεις μέχρι 100.000 ευρώ, όταν στο ταμείο του ΤΕΚΕ σήμερα δεν υπάρχει ούτε 1 δισεκατομμύριο; Από 1 έως 1,2 δισεκατομμύρια, τόσα είναι αυτήν τη στιγμή τα χρήματα που υπάρχουν στο ΤΕΚΕ. 
Πρέπει να πείτε τι έχουν γίνει όλα αυτά τα χρήματα που μπήκαν στις τράπεζες. Στις ελληνικές τράπεζες μπήκαν 350 δισεκατομμύρια και οι καταθέσεις είναι 160 δισεκατομμύρια. Ποιοι τα άρπαξαν και τα πήγαν στην Ελβετία ή στους φορολογικούς παραδείσους; Ποιοι είναι αυτοί που περιμένουν την κατάρρευση της χώρας, για να πάρουν για ένα κομμάτι ψωμί τις τράπεζες; Ποιες τράπεζες θα επιβιώσουν; 
Υπάρχουν και υγιείς τράπεζες. Σήμερα είδα τη μετοχή της Τράπεζας Αττικής. Η Τράπεζα Αττικής βρίσκεται σε αύξηση μετοχικού κεφαλαίου. Έχει μαζέψει 150 εκατομμύρια, από τα 350 εκατομμύρια -αν θυμάμαι καλά- που ζητάει, για αύξηση μετοχικού κεφαλαίου. Γιατί την καταδικάζετε; Γιατί δεν κοιτάτε ποιες είναι οι υγιείς τράπεζες; 
Κλείσατε την Αγροτική Τράπεζα για να σωθεί η Πειραιώς, χωρίς να έχουμε τα στοιχεία της «BLACKROCK» αν είναι ισχυροτέρα η μια της άλλης. Το ίδιο ακριβώς παίζεται και τώρα. Φοβούμαι πολύ ότι είναι και άλλα παιχνίδια, τα οποία είναι από πίσω, παιχνίδια κάποιων οι οποίοι δημιουργούν πανικό, αγοράζουν στο limit down και αύριο θα εμφανιστούν σωτήρες της χώρας.
Τα βλέπουμε όμως και στην Κύπρο πώς λειτούργησαν όλα αυτά. Έχουμε να κάνουμε με οικονομικούς δολοφόνους, που ποντάρουν στην πτώχευση της Ελλάδος. 
Πρέπει στη Βουλή, κύριε Υπουργέ, να είναι σαφής ο λόγος του Υπουργού των Οικονομικών. Πρέπει η Βουλή να γνωρίζει εάν τα νούμερα αυτά τα οποία έχετε δημόσια ανακοινώσει ισχύουν ή όχι, εάν θα πάτε σε τέταρτο μνημόνιο και αν θα πάρετε νέα μέτρα. Δεν είναι δυνατόν αυτό να είναι κάτι μυστικό και απόρρητο, όπως οι εκθέσεις της «BLACKROCK», που αντικρούονται μεταξύ τους. Θα πρέπει να ξέρουμε τι γίνεται με τον ELA. Αυτήν τη στιγμή είναι στα 32 και η Ευρωπαϊκή Κεντρική Τράπεζα στα 110; Έγινε η αλλαγή αυτή; Πώς προβλέπεται η στήριξη των τραπεζών σε περίπτωση που τα χρειαστούν;
Όλα αυτά είναι ερωτήματα τα οποία, κύριε Υπουργέ, έχετε υποχρέωση να τα απαντάτε στη Βουλή. Ευτυχώς που αργήσατε τρεις μήνες να απαντήσετε την επερώτησή μας, γιατί σήμερα όλος ο ελληνικός λαός περιμένει. Η Βουλή είναι άδεια, αλλά οι τηλεοράσεις είναι ανοικτές και περιμένουν με αγωνία οι Έλληνες τον Υπουργό Οικονομικών να απαντήσει με σαφήνεια, όχι για την προσωπική του εγγύηση, αλλά για την εγγύηση του ελληνικού δημοσίου.
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΟΣ ΚΑΜΜΕΝΟΣ",181
"140456"," Ευχαριστούμε, κύριε Πρόεδρε.
Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Μάκης Βορίδης για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140457"," Ευχαριστώ, κυρία Πρόεδρε.
Θα ήθελα να θυμίσω, κυρία Πρόεδρε, ότι, όταν ξεκίνησε η χρηματοπιστωτική κρίση στο ελληνικό τραπεζικό σύστημα, υπήρχαν 270 δισεκατομμύρια καταθέσεις. Αυτήν τη στιγμή που μιλάμε στο ελληνικό τραπεζικό σύστημα υπάρχουν 170 δισεκατομμύρια καταθέσεις. Μόνο πριν από τις τελευταίες εκλογές και εξαιτίας του μεγάλου πολιτικού κινδύνου, τον οποίο διαισθάνθηκαν οι Έλληνες καταθέτες, αποσύρθηκαν από τις τράπεζες 60 δισεκατομμύρια. Βέβαια, έκφραση της εμπιστοσύνης στη σταθερότητα του τραπεζικού συστήματος είναι ότι μετά τις εκλογές και μέχρι σήμερα έχουν επιστρέψει στο ελληνικό τραπεζικό σύστημα περίπου 20 δισεκατομμύρια από αυτά τα 60 δισεκατομμύρια που έφυγαν.
Τους λέω αυτούς τους αριθμούς γιατί –κατά τη γνώμη μου- κυρία Πρόεδρε, κυρίες και κύριοι συνάδελφοι, θα έπρεπε να πιστώσουμε στην ελληνική Κυβέρνηση και βεβαίως να πιστώσουμε και στο ευρωπαϊκό θεσμικό οικοδόμημα το γεγονός ότι, παρά την έξοδο 100 δισεκατομμυρίων από το ελληνικό τραπεζικό σύστημα, οι καταθέσεις είναι εκεί, ότι την ώρα που έφευγαν 60 δισεκατομμύρια μέσα σε ένα μήνα η δυνατότητα της αναλήψεως ήταν εκεί. Πληρώθηκαν 60 δισεκατομμύρια σε αυτούς που ήθελαν να τα πάρουν, χωρίς να καταρρεύσουν οι τράπεζες.
Τι σημαίνει αυτό; Ότι δεν υπάρχει κανείς λόγος να πανικοβάλλουμε τους Έλληνες καταθέτες, γιατί έχουν γίνει κεντρικές επιλογές -με τις οποίες κάποιος μπορεί να συμφωνεί ή να διαφωνεί, αλλά οι κεντρικές επιλογές είναι εκεί- με τις οποίες θωρακίστηκε η ασφάλεια του ελληνικού τραπεζικού συστήματος.
Θα μου επιτρέψετε επίσης, κυρία Πρόεδρε, να πω το εξής: Τι είναι σημαντικό σε ένα τραπεζικό σύστημα; Η διακύμανση των μετοχών; Το ποιος είναι ο ιδιοκτήτης; Ή σημαντικό, για αντικειμενικούς λόγους, στην οικονομία σε ένα τραπεζικό σύστημα είναι η διασφάλιση των καταθέσεων, η παροχή ρευστότητας, το κόστος δανεισμού στις επιχειρήσεις και εν τέλει η διασφάλιση των θέσεων εργασίας; Εγώ νομίζω ότι αυτά είναι τα οποία πρέπει να ενδιαφέρουν έναν Υπουργό Οικονομικών αλλά και μια εποπτική αρχή. 
Και ερωτώ: Κουρεύτηκε καμμία κατάθεση στην Ελλάδα μέσα σε αυτήν την κρίση; Όχι. Είναι επιτυχία, λοιπόν, όλου μας του θεσμικού οικοδομήματος αλλά και της Κυβέρνησης αυτό; 
Δεύτερον, πράγματι υπάρχει μια τεράστια δυσκολία ρευστότητας, γιατί υπάρχουν όλα αυτά τα ζητήματα με την ανακεφαλαιοποίηση. Προχωράμε σε μία κατεύθυνση, η οποία ήδη έχει αρχίσει και εκφράζεται με τη σταθεροποίηση του ρυθμού πιστωτικής επέκτασης. Υπήρχε βεβαίως πιστωτική συρρίκνωση όλο αυτό το τελευταίο χρονικό διάστημα. Αυτό σταθεροποιείται τώρα και ελπίζουμε ότι θα ξαναπεράσουμε σε πιστωτική επέκταση και μάλιστα με μείωση των επιτοκίων. Αυτό δεν είναι το σημαντικό; 
Τρίτον, οι θέσεις εργασίας -επειδή αυτό ετέθη στο πλαίσιο του Ταχυδρομικού Ταμιευτηρίου- διασφαλίστηκαν ακόμα και μέσα από μία σκληρή επιλογή όπως αυτή. 
Επομένως οι βασικές κυβερνητικές επιλογές είναι εκεί και θα μου επιτρέψετε να πω ότι είναι οι ορθές επιλογές. Έχουν δε γίνει και ακολουθηθεί από μία σειρά κυβερνήσεων. Η βασική δομή της ανακεφαλαιοποίησης στην Ελλάδα, η βασική επιλογή έχει γίνει με νόμο Αλογοσκούφη, το θυμίζω. Είναι ο πρώτος νόμος μέσα από τον οποίο στηρίχθηκε το ελληνικό τραπεζικό σύστημα με παροχή μετρητών αλλά και με παροχή εγγυήσεων. Πάνω σε αυτόν το καμβά τότε οικοδομήθηκε όλος ο υπόλοιπος μηχανισμός θωρακίσεως του ελληνικού τραπεζικού συστήματος. Προτού υπάρξει το Ταμείο Χρηματοπιστωτικής Σταθερότητας, προτού υπάρξει η στήριξη από τους ευρωενωσιακούς θεσμούς, η κυβέρνηση Καραμανλή τότε έκανε αυτό που έπρεπε να κάνει, για να θωρακίσει το ελληνικό τραπεζικό σύστημα.
Ακούω σήμερα μία συζήτηση ξανά και μια διασπορά ανασφάλειας προς τους Έλληνες καταθέτες. Μήπως βρισκόμαστε μπροστά σ’ ένα κούρεμα καταθέσεων; Πρέπει αυτό να διευκρινιστεί. Αφού ανακεφαλαιοποιείται το τραπεζικό σύστημα, αφού έχουμε πάρει τα χρήσιμα χρήματα για την ανακεφαλαιοποίησή του, αυτό είναι που διασφαλίζει τη σταθερότητα του ελληνικού τραπεζικού συστήματος και δεν έχει σχέση με τις αλλαγές που έγιναν στο κυπριακό τραπεζικό σύστημα.
Ποια, λοιπόν, είναι εδώ η κριτική στην Κυβέρνηση; Ακούω ότι δεν έπρεπε να ακολουθηθεί η λύση αυτή για το Ταχυδρομικό Ταμιευτήριο. Τι έπρεπε να γίνει; Έπρεπε, παραδείγματος χάριν, μία τράπεζα μη βιώσιμη να συνεχίσει να υποστηρίζεται με χρήματα των φορολογουμένων; Αμφισβητείται η μη βιωσιμότητα της τραπέζης. Με τι στοιχεία; Είμαστε εδώ η Τράπεζα της Ελλάδος, ο εποπτικός οργανισμός;
Θα μου επιτρέψετε επίσης να σας πω ότι είναι δικαίωμα του καθενός να αμφισβητεί την ευρωπαϊκή αρχιτεκτονική του τραπεζικού συστήματος, αλλά οι εποπτικές τραπεζικές αρχές, δηλαδή οι κεντρικές τράπεζες, είναι ανεξάρτητες και θωρακίζονται από τις παρεμβάσεις του κεντρικού κράτους, ακριβώς για να αποφεύγονται τέτοιου είδους παρεμβάσεις και πολιτικές συζητήσεις, για να μπορεί να υπάρχει μια απόσταση από τις πολιτικές πιέσεις και να λειτουργούν και να κάνουν το καθήκον τους με τον τρόπο με τον οποίο πρέπει να το κάνουν. Μπορεί κανείς να αμφισβητήσει το μοντέλο αυτό. Δεν λέω ότι είναι το μόνο, αλλά λέω ότι είναι το ευρωπαϊκό μοντέλο και λέω ότι αυτό είναι συστατικό του τρόπου με τον οποίο λειτουργούν οι ευρωενωσιακοί θεσμοί. 
Τι άλλο, λοιπόν, έπρεπε να γίνει για το Ταχυδρομικό Ταμιευτήριο; Διασφαλίστηκαν οι θέσεις εργασίας, διασφαλίστηκαν οι καταθέτες και διασώθηκε ένα κομμάτι με τη νέα τράπεζα. Γιατί δεν έπρεπε να ακολουθηθεί αυτό; Τι έπρεπε να γίνει; Έπρεπε να συνεχίσουμε να βάζουμε λεφτά σε κάτι το οποίο θα χανόταν; Σε κάτι το οποίο δεν εμφάνιζε προϋποθέσεις βιωσιμότητας; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε. Αλλά ακούω και την κριτική για το θέμα των συγχωνεύσεων. Αν μου επιτρέπετε, κυρία Πρόεδρε, πιστεύω ότι σε ενάμισι λεπτό θα έχω τελειώσει και σε αυτό.
Γιατί βιάζεται κάποιος να πάρει θέση ως προς αυτό; Το ερώτημα, λοιπόν, είναι το εξής: Η ανακεφαλαιοποίηση αυτών των δύο τραπεζών -της EUROBANK και της ΕΘΝΙΚΗΣ- δεν έπρεπε να γίνει και με συμμετοχή των ιδιωτών και με συμμετοχή των μετόχων; Δεν έπρεπε να βάλουν αυτό το 10% που απαιτεί ο νόμος, προ της συγχωνεύσεως; Αυτοί που σήμερα οδύρονται για το ναυάγιο της συγχωνεύσεως αυτής, δηλαδή, τι θα προτιμούσαν; Να γίνει η συγχώνευση, να υπάρξει αξιοποίηση της μετοχικής αξίας απ’ αυτούς που ήδη είχαν τις τράπεζες και δεν είχαν βάλει ένα ευρώ -ούτε αυτό το 10%- και εν συνεχεία, μέσα απ’ αυτό το καινούργιο τραπεζικό ίδρυμα, να συζητούμε την ανακεφαλαιοποίησή του με διαφορετικούς βεβαίως όρους, οι οποίοι προφανώς ήταν ευνοϊκοί για κάποιους και δυσμενείς για κάποιους άλλους; Αυτή είναι η επιλογή την οποία προκρίνουν; 
Δεν είπε κανείς να μη γίνει η συγχώνευση. Είπαμε: «Η συγχώνευση πότε θα γίνει; Πριν από την ανακεφαλαιοποίηση των τραπεζών ή μετά;». Διότι, αυτή είναι η συζήτηση. Αν, όμως, οι ιδιώτες μέτοχοι, δηλαδή οι τραπεζίτες, δεν θέλουν να βάλουν αυτό το 10%, τότε με συγχωρείτε πολύ. 90% έχουν βάλει οι φορολογούμενοι στην ανακεφαλαιοποίηση. 
Εν πάση περιπτώσει, ας γίνουν οι τράπεζες κρατικές και οι κρατικές αυτές τράπεζες θα δουν την αναγκαιότητα της συγχωνεύσεώς τους μετά. Αυτό, όμως, είναι κάτι στο οποίο πλέον οι ιδιώτες μέτοχοι -οι τραπεζίτες- δεν θα έχουν λόγο. Αν θέλουν να έχουν λόγο, κυρία Πρόεδρε, ας βάλουν τουλάχιστον κάποια χρήματα, για να μπορούν να κερδίσουν και με τη συμμετοχή τους στο εγχείρημα αυτό το δικαίωμα λόγου. 
Άρα εγώ θέλω να ακούσω το εξής. Αυτοί που σήμερα κριτικάρουν τη συγκεκριμένη επιλογή, εκείνο το οποίο λένε στην πραγματικότητα τι είναι; Ότι θα έπρεπε να πάρει θέση η ελληνική Κυβέρνηση υπέρ της διευκόλυνσης της μη συμμετοχής των ιδιωτών σε αυτό το ελάχιστο που ορίζει ο νόμος, αυτό το 10%.
Άρα, κυρία Πρόεδρε, θεωρώ ότι εδώ καλό είναι να κρατάμε τη μεγάλη εικόνα κι η μεγάλη εικόνα είναι: η διασφάλιση των καταθέσεων, η ενίσχυση της ρευστότητας, η διασφάλιση των θέσεων εργασίας στον τραπεζικό τομέα, μέσα σε ένα ιδιωτικό οικονομικό περιβάλλον. Αυτά είναι πράγματα τα οποία επιτυγχάνει με την πολιτική της η ελληνική Κυβέρνηση. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"140458"," Ευχαριστούμε, κύριε Βορίδη. 
Ο Κοινοβουλευτικός Εκπρόσωπος του ΣΥΡΙΖΑ-Ενωτικού Κοινωνικού Μετώπου κ. Παναγιώτης Λαφαζάνης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140459"," Ευχαριστώ, κυρία Πρόεδρε. 
Έχουμε ενώπιόν μας έναν Υπουργό, υπόλογο ενός μείζονος εθνικού εγκλήματος, που υπερβαίνει και τα όρια της Ελλάδας. Μείζονος εθνικού εγκλήματος! 
Ο κ. Στουρνάρας μαζί με τον κ. Προβόπουλο κατέστρεψαν και διέλυσαν –συνεργοί είναι- το χρηματοπιστωτικό σύστημα της Κύπρου, στέλνοντας στον Καιάδα την Κύπρο, στην ουσία, συνολικά. Τώρα έρχονται να δώσουν κι οι δύο μαζί -συνεταιράκια- τη χαριστική βολή στο χρηματοπιστωτικό σύστημα της χώρας, διαλύοντας και κάθε προοπτική για την ελληνική οικονομία. Δεν έχετε το δικαίωμα αυτό, κύριε Στουρνάρα, και δεν έχετε δικαίωμα να κάνετε τέτοιου είδους ομιλίες απ’ αυτό το Βήμα, να μας δίνετε περιλήψεις εκθέσεων. 
Κάνατε το εθνικό έγκλημα να διαλύσετε την Αγροτική Τράπεζα της Ελλάδας σε μια νύχτα, χωρίς να δώσετε κανένα στοιχείο στην ελληνική Βουλή και κανένα στοιχείο στην ελληνική κοινή γνώμη. Δεν μας είπατε γιατί δεν ήταν βιώσιμη η Αγροτική Τράπεζα της Ελλάδας. Ποτέ δεν μας δώσατε, παρ’ όλο που σας τη ζητήσαμε, την έκθεση της Τράπεζας της Ελλάδος, με την οποία τεκμηριώνεται αυτή η μη βιωσιμότητα. Ποτέ δεν μας δώσατε τις αντίστοιχες εκθέσεις των ελεγκτικών οργάνων. Ποτέ δεν μας δώσατε τις εκθέσεις διεθνών οίκων για την  Αγροτική Τράπεζα. 
Επίσης, αποκρύψατε την έκθεση του απερχόμενου τότε διοικητή της Αγροτικής Τράπεζας της Ελλάδας, τον οποίο εσείς είχατε διορίσει. Δεν ομιλώ προσωπικά, μιλάω συλλογικά ως Κυβέρνηση, ως μνημονιακές κυβερνήσεις. 
Κι όμως, σε μια νύχτα την κλείσατε την Αγροτική Τράπεζα και την παραχωρήσατε με προίκα πάνω από 7 δισ. -λεφτά των Ελλήνων φορολογουμένων- στην Τράπεζα Πειραιώς και ήρθατε εδώ να μας πείτε τι καλά που κάνατε με τις κυπριακές τράπεζες και ότι οι κυπριακές τράπεζες δεν επιβάρυναν το δημόσιο χρέος. 
Ψεύδεσθε! Ψεύδεσθε από το Βήμα της Βουλής! Τα 500 εκατομμύρια, με τα οποία έγινε η εξαγορά, είναι λεφτά που δόθηκαν από το Ταμείο Χρηματοπιστωτικής Σταθερότητας. Αυτά είναι δάνεια του ελληνικού δημοσίου, είναι λεφτά των φορολογουμένων. Μ’ αυτά κατά το 1/3 ή κατά τα 2/3 από την κυπριακή πλευρά έγινε η ανακεφαλαιοποίηση. Και αυτά τα παρουσιάσατε ως τίμημα που δήθεν καταβάλλει η Τράπεζα Πειραιώς. Δεύτερη προίκα, λοιπόν, για την Τράπεζα Πειραιώς. Δουλεύετε για ιδιωτικά συμφέροντα. Δεν έχετε αυτό το δικαίωμα. 
Τώρα μιλάμε για το Ταχυδρομικό Ταμιευτήριο. Όποια κίνηση γίνει για το Ταχυδρομικό Ταμιευτήριο πρέπει να είναι κίνηση διαφανής, να την ξέρουν όλοι οι Έλληνες πολίτες. Εσείς τα κρύψατε όλα. Πού είναι η έκθεση της Τράπεζας της Ελλάδας με την οποία βγάζει μη βιώσιμο το Ταχυδρομικό Ταμιευτήριο; Πού είναι η έκθεση της «ALVAREZ & MARSAL»; Πού είναι η έκθεση της «BLACK ROCK»; Πέρασε από τρία τεστ το Ταχυδρομικό Ταμιευτήριο επιτυχώς. Καταθέστε τά μας εδώ. Από πού βγάζετε τη μη βιωσιμότητα του Ταχυδρομικού Ταμιευτηρίου; Ποιος το είπε; Με απόρρητα στοιχεία, τα οποία δεν τολμάτε να εμφανίσετε στη Βουλή; Έτσι βγάζετε μη βιώσιμο ένα ιστορικό Ταχυδρομικό Ταμιευτήριο; Εγκληματείτε! 
Σε λίγο θα έχουμε μία χώρα, που θα είναι η μόνη χώρα στην Ευρώπη η οποία  δεν θα έχει Αγροτική Τράπεζα. Και είναι μία κατ’ εξοχήν αγροτική χώρα, με μια ιστορική αγροτική παράδοση. Έχουμε διάλυση, λοιπόν, της αγροτικής παραγωγής, γιατί, χωρίς τράπεζα ειδικού σκοπού για τον αγροτικό τομέα, δεν μπορεί να σταθεί αγροτική παραγωγή και το ξέρετε πολύ καλά. Έπρεπε να εκσυγχρονίσετε, να αναβαθμίσετε και να αναπροσανατολίσετε το ρόλο της Αγροτικής Τράπεζας, για να παίξει μια ειδική αποστολή σ’ αυτήν την κρίση για τον αγροτικό τομέα. 
Θα είμαστε η μόνη χώρα, επίσης, σε όλη την Ευρώπη, που δεν θα έχει Ταχυδρομικό Ταμιευτήριο, διότι με τον τρόπο με τον οποίο  παραχωρείτε στο Ταμείο Χρηματοπιστωτικής Σταθερότητας Ταμείο Χρηματοπιστωτικής Σταθερότητας το Ταχυδρομικό Ταμιευτήριο, σε λίγο θα το πουλήσετε και αυτό. Οι Γερμανοί επιβάλλουν στην Ελλάδα κάτι το οποίο δεν ισχύει στη χώρα τους, που είναι γεμάτη από λαϊκά ταχυδρομικά ταμιευτήρια. Εκεί στηρίζουν το τραπεζικό τους σύστημα και τη λαϊκή αποταμίευση. Και όμως, η Ελλάδα δεν θα έχει Ταχυδρομικό Ταμιευτήριο. 
Το καταληστεύσατε το Ταχυδρομικό Ταμιευτήριο επί όλων των κυβερνήσεων, εκσυγχρονισμού Σημίτη, μετά Καραμανλή, τώρα μνημονιακών κυβερνήσεων. Το καταληστεύσατε κυριολεκτικά. Δισεκατομμύρια επί δισεκατομμυρίων πήρατε από το Ταχυδρομικό Ταμιευτήριο, για να κλείσετε μαύρες τρύπες. 
Και να πω ότι αυτήν την αυθαίρετη εκτίμησή σας την κάνετε για να εξυπηρετήσετε ιδιοτελείς σκοπούς, ιδιοτελείς με την ευρύτερη έννοια, όχι κατ’ ανάγκην προσωπικούς. Αφού κάνατε, λοιπόν, αυτήν την αυθαιρεσία, θα σας πω το εξής. Αν χρειαζόταν ανακεφαλαιοποίηση το Ταχυδρομικό Ταμιευτήριο και ήταν μη βιώσιμο, γιατί να μην παραμείνει και να συνεχίσει το ρόλο του ως Ταχυδρομικό Ταμιευτήριο και να το εκποιήσετε στην τρίτη τράπεζα; Αν χρειαζόταν διαχωρισμό η Αγροτική Τράπεζα ως μη βιώσιμη, γιατί η καλή Αγροτική Τράπεζα δεν μπορούσε να συνεχίσει το ρόλο της και να παίξει ρόλο στον αγροτικό τομέα και έπρεπε να παραχωρηθεί σε τρίτους; Αυτά είναι τα μείζονα θέματα, τα οποία αυτήν τη στιγμή μάς αποκρύπτετε. 
Λέτε για το χρηματοπιστωτικό σύστημα ότι πάτε να το διασώσετε με αυτά που κάνετε. Όταν δίνετε στο Ταμείο Χρηματοπιστωτικής Σταθερότητας να παίξει αυτόν το ρόλο, στην ουσία –μην πιάνουμε το νομότυπο της υπόθεσης- κινείστε σε βάρος του δημοσίου και του δημοσίου συμφέροντος. Γιατί ξέρετε πολύ καλά ότι το Ταμείο Χρηματοπιστωτικής Σταθερότητας κινείται με λεφτά των φορολογουμένων, με λεφτά του δημοσίου, με δάνεια του δημοσίου, αλλά αυτό ανήκει στο ευρωσύστημα, στην Τράπεζα της Ελλάδος. 
Στην ουσία διευθύνεται από την τρόικα και συμμετέχουν στο διοικητικό του συμβούλιο και εκπρόσωπος της Ευρωπαϊκής Κεντρικής Τράπεζας και εκπρόσωπος της Ευρωπαϊκής Επιτροπής. Είναι ανεξάρτητο και δεν παίρνει εντολές από την Κυβέρνηση. 
Με λίγα λόγια, τι κάνουν; Η ελληνική Κυβέρνηση και το ελληνικό δημόσιο, δηλαδή ο φορολογούμενος, βάζει τα λεφτά -σε μία περίοδο που λέτε ότι λεφτά δεν υπάρχουν- αλλά τη διαχείριση την αναλαμβάνει η τρόικα, η Τράπεζα της Ελλάδος, το ευρωσύστημα και η Ευρωπαϊκή Κεντρική Τράπεζα. 
Αυτό δεν έχετε δικαίωμα να το κάνετε. Δεν είναι δυνατόν να πληρώνει ο ελληνικός λαός με τη λεηλασία των εισοδημάτων του και τη διεύθυνση του χρηματοπιστωτικού συστήματος και το ρόλο του και την προοπτική του να τα καθορίζει η τρόικα, με ξένα συμφέροντα και για να υπηρετήσει τα γνωστά κέντρα από τα οποία εξαρτάται. Δεν έχετε κανένα δικαίωμα να το κάνετε αυτό και να λέτε ότι σώζετε με τα λεφτά του δημοσίου το χρηματοπιστωτικό σύστημα. Τι σώζετε; Πόσες είναι οι καταθέσεις; Τι λεφτά θα βάλει ακόμα το δημόσιο για να σώσει τις καταθέσεις;
 Έχετε ανοίξει μια «μαύρη τρύπα». Όταν μιλάμε για καταθέσεις περίπου 170 δισεκατομμυρίων, είναι πολλαπλάσια τα δανεικά που έχει χρεωθεί το ελληνικό δημόσιο για να στηρίξει το τραπεζικό σύστημα και πολλαπλάσια τα δάνεια των τραπεζών. Αναφέρομαι σε δάνεια και προς την Ευρωπαϊκή Κεντρική Τράπεζα, που χρωστάνε λεφτά, αλλά και προς τρίτες τράπεζες στο εξωτερικό. 
Κάντε αυτό το ισοζύγιο, για να μας πείτε τι σώζετε. Βάζετε λεφτά σε μια «μαύρη τρύπα» και σωστά ερωτηθήκατε προηγουμένως να μας πείτε αν τα 50 δισεκατομμύρια -τα οποία είναι το ένα τέταρτο του Ακαθάριστου Εθνικού Προϊόντος και τα βάζετε τώρα, την ώρα που εφαρμόζετε αυτές τις άγριες πολιτικές λιτότητας, για να σώσετε τη «μαύρη τρύπα» των τραπεζών, υποτίθεται- θα αρκέσουν ή αν αύριο θα χρειαστεί και νέα επανακεφαλαιοποίηση και νέες κεφαλαιακές ενέσεις στις τράπεζες. 
Με τις πολιτικές ύφεσης που ακολουθείτε και την κλιμάκωση των «κόκκινων δανείων» αύριο πάλι οι τράπεζες θα χρειαστούν νέο χρήμα, νέες κεφαλαιακές ενισχύσεις. Ποιος θα βάλει τότε αυτά τα λεφτά; Πείτε μου. Θα έχετε ξανά δανειοδότηση, για να εκτινάξετε περαιτέρω το δημόσιο χρέος ή θα αρχίσει πάλι το κούρεμα, το οποίο εσείς εγκαινιάσατε, με δικές σας αποφάσεις, από την Κύπρο; 
Εδώ που έχουμε φτάσει,  η μόνη λύση είναι μία προοδευτική ανατροπή στη χώρα, για την άμεση εθνικοποίηση του τραπεζικού συστήματος, την εθνικοποίηση και κοινωνικοποίησή του και το ριζικό αναπροσανατολισμό του, για να παίξει έναν αποκλειστικά αναπτυξιακό, παραγωγικό, επενδυτικό ρόλο και όχι να συνεχίζει την κερδοσκοπία, ακόμα και σήμερα, είτε υπό μορφή ιδιωτών είτε υπό τη μορφή του Ταμείου Χρηματοπιστωτικής Σταθερότητας, δηλαδή των τροϊκανών ιδιοτελών στόχων σε βάρος της χώρας, σε βάρος του δημοσίου, σε βάρος του ελληνικού λαού.","ΠΑΝΑΓΙΩΤΗΣ ΛΑΦΑΖΑΝΗΣ",279
"140460"," Ευχαριστούμε, κύριε Λαφαζάνη.
 Ο Κοινοβουλευτικός Εκπρόσωπος του  ΠΑΣΟΚ κ. Μιχάλης Χρυσοχοΐδης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140461"," Ευχαριστώ, κυρία Πρόεδρε. 
Η συζήτηση σήμερα της επερώτησης των συναδέλφων των Ανεξάρτητων Ελλήνων συμπίπτει με τη σημαντική -και υπό το φως των εξελίξεων- υπόθεση της συγχώνευσης της Εθνικής Τράπεζας της Ελλάδος με τη EUROBANK. Βλέπω εδώ και δύο ημέρες ορισμένους οι οποίοι επιχειρούν να πανικοβάλουν τον κόσμο, τους καταθέτες και να δημιουργήσουν ένα κλίμα πανικού, μιλώντας για αποτυχία. Νομίζω, λοιπόν, ότι αυτή είναι μία ευκαιρία να ξεκαθαρίσουμε τα πράγματα και να στείλουμε ένα μήνυμα απόψε εδώ από το ελληνικό Κοινοβούλιο, ότι οι καταθέσεις των Ελλήνων καταθετών είναι ασφαλείς, ότι δεν πρόκειται να γίνει απολύτως καμμία μείωση ή κούρεμα των καταθέσεών τους, ότι θα συνεχιστεί απρόσκοπτα η λειτουργία των ελληνικών τραπεζών και ότι το ελληνικό τραπεζικό σύστημα είναι απόλυτα ισχυρό και με τέτοιο τρόπο διασφαλισμένες οι συμφωνίες που έχει κάνει η χώρα, που δεν χωρούν αμφιβολίες για την ασφάλειά του. 
Εδώ, λοιπόν, υπάρχει μια καθαρή υπόθεση, η οποία έγκειται σε μια συμφωνία, όπου είναι υποχρεωμένο το Ταμείο Χρηματοπιστωτικής Σταθερότητας -το ελληνικό δημόσιο ουσιαστικά- να καταθέσει το 90% της ανακεφαλαιοποίησης, με χρήματα τα οποία χρεώνεται ο ελληνικός λαός στο χρέος του, στο δημόσιο χρέος, και 10% να βάλουν οι ιδιώτες ή οι μέτοχοι. 
Από τη στιγμή, λοιπόν, που δεν βάζουν τα χρήματα οι ιδιώτες, πού είναι το πρόβλημα; Ποιον κατηγορούμε; Μήπως την Κυβέρνηση; Η Κυβέρνηση ευθύνεται που δεν βάζουν τα άλλα χρήματα οι ιδιώτες, που δεν κάνουν την ανακεφαλαιοποίηση, που δεν θέλουν να συμμετέχουν; Και λοιπόν; Αυτοί οι οποίοι υπερασπίζονται ενδεχομένως την αποτυχία όλης αυτής της υπόθεσης και επικαλούνται αποτυχία, τι έχουν να προτείνουν; Ότι δεν πρέπει να βάλουν τα χρήματα οι ιδιώτες;
Έρχεται, λοιπόν, το δημόσιο, το Ταμείο Χρηματοπιστωτικής Σταθερότητας και βάζει τα υπόλοιπα χρήματα. Αυτό δεν πρέπει να γίνει; Εσείς, δεν μιλάτε, κύριε Λαφαζάνη, για κρατικοποίηση των τραπεζών; Να, λοιπόν, προχωράμε αυτήν τη στιγμή και έρχονται δύο μεγάλες τράπεζες, η μεγαλύτερη της χώρας και άλλη μία, στα χέρια του ταμείου. Στη συνέχεια, μέσα από διαδικασίες εξυγίανσης, θα περάσουν, μέσα από διαγωνισμούς, στα χέρια κάποιων οι οποίοι θα καταθέσουν το μεγαλύτερο ποσό.
Υπάρχει κάποιο πρόβλημα; Χάνει κάποιος τα χρήματά του, τις καταθέσεις του; Κάποιες επιχειρήσεις που είναι πελάτες αυτών των τραπεζών δεν θα χρηματοδοτηθούν το επόμενο χρονικό διάστημα; Σε τι συνίσταται, λοιπόν, η αποτυχία;
Άρα υπάρχει μια θετική εξέλιξη, ότι δηλαδή, παρά την προσπάθεια να δημιουργηθεί πανικός, δεν δημιουργήθηκε κανένα πρόβλημα στη λειτουργία του ελληνικού τραπεζικού συστήματος. Η Ελλάδα δεν υπέστη αυτήν τη μεγάλη ταλαιπωρία και ζημιά την οποία υπέστη, δυστυχώς, η Κύπρος πριν από λίγες μέρες.
Θέλω να πω σε όσους επικαλούνται, όπως ο προηγούμενος ομιλητής, ο κ. Λαφαζάνης, το μείζον εθνικό έγκλημα του κ. Στουρνάρα, ότι ο τελευταίος δεν ήταν ο συνομιλητής της Κύπρου στο Eurogroup. Υπάρχει Υπουργός Οικονομικών, υπάρχει Πρόεδρος της Κύπρου, ο οποίος συνομιλεί με την ηγεσία της Ευρώπης, με το Eurogroup και παίρνει αποφάσεις.
Εσείς, κύριε Λαφαζάνη, είπατε να πει η Κύπρος ένα μεγάλο «όχι» και το είπε, δυστυχώς, με αποτέλεσμα σήμερα να εξανεμίζονται κόποι συνταξιούχων και φτωχών ανθρώπων και να χάνουν τα λεφτά τους. Και δεν ζητήσατε ακόμα συγγνώμη, που έπρεπε να το κάνετε.","ΜΙΧΑΗΛ ΧΡΥΣΟΧΟΪΔΗΣ",554
"140462"," Καλά, δεν ντρέπεστε λιγάκι; Εμείς να ζητήσουμε συγγνώμη;","ΠΑΝΑΓΙΩΤΗΣ ΛΑΦΑΖΑΝΗΣ",279
"140463"," Έπρεπε να ζητήσετε συγγνώμη. Και έρχεστε τώρα και λέτε ότι το ευρώ δεν είναι ταμπού, δεν είναι φετίχ.","ΜΙΧΑΗΛ ΧΡΥΣΟΧΟΪΔΗΣ",554
"140464"," Η εθελοδουλία μέχρι εκεί θα φτάσει.","ΠΑΝΑΓΙΩΤΗΣ ΛΑΦΑΖΑΝΗΣ",279
"140465"," Κύριε Λαφαζάνη, σας παρακαλώ. Είπατε αυτά που θέλατε και ο κ. Χρυσοχοΐδης θα πει αυτά που κρίνει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140466"," Νομίζω, κυρίες και κύριοι συνάδελφοι, ότι επιτέλους πρέπει να αποκαταστήσουμε τη λογική και να μπορέσουμε να συνεννοηθούμε εδώ, μεταξύ μας.
Κυρία Πρόεδρε, σε ό,τι αφορά το ζήτημα της επερώτησης των συναδέλφων των Ανεξάρτητων Ελλήνων ξεκινάω με το ερώτημα που έθεσε και ο κ. Βορίδης προηγουμένως. Δεν θέλουμε να υπάρχει ένα βιώσιμο Ταχυδρομικό Ταμιευτήριο; Πιστεύω ότι όλοι μας το θέλουμε. Είναι βιώσιμο το Ταχυδρομικό Ταμιευτήριο; Όπως είπε ο Υπουργός, υπήρξε μια διαδικασία, με βάση κάποια κριτήρια εποπτικά και επιχειρηματικά. Τι αποτέλεσμα είχαμε; Είχαμε ένα αποτέλεσμα που λέει ότι η τεκμαιρόμενη ικανότητα να αποπληρώσει το Ταχυδρομικό Ταμιευτήριο το ποσό της κεφαλαιακής ενίσχυσης, μέσα σε εύλογο χρονικό διάστημα, δεν υφίσταται. Αυτή είναι η έννοια της βιωσιμότητας. Από την αξιολόγηση, όπως είπε ο Υπουργός, προέκυψε ότι οι τέσσερις μεγάλες συστημικές τράπεζες, ΕΘΝΙΚΗ, ALPHA, EUROBANK και ΠΕΙΡΑΙΩΣ είναι βιώσιμες, όμως όχι το Ταχυδρομικό Ταμιευτήριο. Μπορούμε να κάνουμε κάτι διαφορετικό; Να πούμε ότι είναι βιώσιμο; Ποιος θα το πει αυτό; Οι τεχνικοί δεν το λένε, αυτοί δηλαδή οι οποίοι αξιολογούν τις τράπεζες, οι οποίοι είναι γι’ αυτήν τη δουλειά και έχουν αυτή την αποστολή; 
Δηλαδή, το Ταχυδρομικό Ταμιευτήριο δεν θα ήταν μακροχρόνια βιώσιμο, με την έννοια ότι δεν θα μπορούσε να συνεχίσει να λειτουργεί αυτοδύναμο και να αποπληρώσει την κρατική βοήθεια σε λογικό βάθος χρόνου. Δηλαδή, δεν θα ήταν δυνατή η αποπληρωμή της κεφαλαιακής ενίσχυσης του ελληνικού δημοσίου.
Ο Υπουργός είπε προηγουμένως ότι συνολικά το Ταχυδρομικό Ταμιευτήριο εμφάνισε αρνητικές τιμές σε εννιά από τα δώδεκα εποπτικά κριτήρια και είναι -61% σε σχέση με τα επιχειρηματικά κριτήρια.
Γι’ αυτό, εφόσον εμείς αναθέτουμε σε κάποιους μελέτες, είμαστε υποχρεωμένοι να λαμβάνουμε υπ’ όψιν τις μελέτες τους. 
Σημειώνεται, επίσης, ότι η εκτίμηση της κερδοφορίας στην αξιολόγηση της βιωσιμότητας έγινε χωρίς να ληφθούν υπ’ όψιν οι ζημιές οι οποίες έγιναν από το PSI. Δηλαδή, έγινε πρωτύτερα και δεν ελήφθησαν καθόλου υπ’ όψιν οι ζημιές σε σχέση με το PSI.
Το Ταχυδρομικό Ταμιευτήριο έχει πράγματι μια μακρά ιστορία, αλλά ταυτόχρονα τα τελευταία χρόνια έχει εμφανίσει σημαντικές ζημίες, οι οποίες καταγράφονται στην έρευνα που έχει κάνει και η «ALVAREZ». Βλέπω εδώ αυτό που μας έδωσε ο Υπουργός, το οποίο δεν είναι πλήρες, αλλά λέει ακριβώς η «ALVAREZ» ότι πρέπει να σπάσει η τράπεζα σε δύο κομμάτια, σε «καλή» και «κακή». Πού είναι, λοιπόν, αυτό που ακούστηκε, ότι η «ALVAREZ» προτείνει κάτι διαφορετικό;
Λέω, λοιπόν, ότι αυτήν τη στιγμή έχουμε διασφαλίσει τη λειτουργία του Ταχυδρομικού Ταμιευτηρίου, τη διατήρηση τριών χιλιάδων θέσεων εργασίας, τη χρηματοδότηση και τη συνέχιση της δανειοδότησης για τους δημοσίους υπαλλήλους κυρίως και τον ελληνικό λαό για αγορά κατοικίας και έχουμε διασφαλίσει μια τράπεζα, για να δούμε το μέλλον της μέσα από υγιή τρόπο. Άρα δεν βλέπω πού έχει υποστεί ζημία το εθνικό, το οικονομικό, το δημόσιο, το λαϊκό συμφέρον. Ειλικρινώς, δεν βλέπω πουθενά καμμιά ζημία, η οποία να πλήττει τα συμφέροντα της οικονομίας και της χώρας.
Ευχαριστώ πολύ.","ΜΙΧΑΗΛ ΧΡΥΣΟΧΟΪΔΗΣ",554
"140467"," Ευχαριστούμε, κύριε  Χρυσοχοΐδη.
Το λόγο έχει η Κοινοβουλευτική Εκπρόσωπος της Δημοκρατικής Αριστεράς κ. Ασημίνα Ξηροτύρη-Αικατερινάρη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140468"," Ευχαριστώ, κυρία Πρόεδρε.
Κύριε Υπουργέ, κύριοι συνάδελφοι, είναι γεγονός με τις εξελίξεις των τελευταίων ημερών ότι η διαδικασία της ανακεφαλαιοποίησης, που είναι ιδιαίτερα δύσκολη από μόνη της και πολύ δαπανηρή, παρουσιάζει μια εμπλοκή, ιδιαίτερα για το μεγάλο τραπεζικό πυλώνα μας, την Εθνική Τράπεζα. Το μπλοκάρισμα αυτής της συγχώνευσης ΕΤΕ και EUROBANK δεν είναι μία θετική εξέλιξη. Είναι αρνητική εξέλιξη. Φοβούμαστε ότι το πισωγύρισμα θα έχει ως συνέπεια να εμφανιστούν προβλήματα στη λειτουργία των δύο τραπεζών και στη δυναμική, που τουλάχιστον η Εθνική Τράπεζα θα θέλαμε να έχει στην εξέλιξή της.
Από την άλλη πλευρά, στη EUROBANK, η οποία λειτουργούσε το τελευταίο διάστημα ως θυγατρική της Εθνικής Τράπεζας, φαίνεται ότι μπορεί να υπάρξει σημαντικό πρόβλημα με τους οκτώ χιλιάδες εργαζομένους. 
Κύριε Υπουργέ, είναι δύο μεγάλοι τραπεζικοί οργανισμοί και θα έπρεπε ή θα πρέπει τουλάχιστον να δούμε τι έφταιξε σε αυτήν τη συνολική προετοιμασία τους, αλλά και στους χειρισμούς των διαπραγματεύσεων. Γιατί, κύριε Υπουργέ, η τρικομματική Κυβέρνηση υποστήριξε αυτήν τη συγχώνευση θερμά και πολύ σωστά, κατά τη δική μας άποψη. Πρέπει, επομένως, να δούμε γιατί δεν προχωρούν αυτά τα θέματα. Φταίει το γεγονός ότι η ΕΤΕ δεν μπόρεσε να διασφαλίσει το 1 δισεκατομμύριο ευρώ, για να καλύψει το 10% της αύξησης του μετοχικού κεφαλαίου και μαζί με τη EUROBANK γιατί δεν εξασφάλισαν το 1,6 δισ.; Γιατί δεν προετοιμάστηκε η ΕΤΕ, τουλάχιστον, τόσον καιρό; Δίνουν πάτημα σε μια τρόικα, η οποία πραγματικά περιμένει κάθε φορά στη γωνία, για να χειριστεί τα θέματα από τη δική της σκοπιά και να τα αξιοποιήσει, για να παρέμβει στο ότι εμείς ζητάμε περισσότερα χρήματα γι’ αυτήν τη συγχώνευση.
Από την άλλη πλευρά, εμείς θέλουμε να διασφαλίσουμε και την Εθνική Τράπεζα και τη EUROBANK. Βεβαίως, κύριοι συνάδελφοι, περιέρχονται με την ανακεφαλαιοποίηση στο ΤΧΣ, με ό,τι αυτό συνεπάγεται, και κυρίως ότι εκεί οι υποχρεώσεις από το μνημόνιο είναι ότι μετά από ένα χρονικό διάστημα θα πρέπει πάλι να πωληθούν στους ιδιώτες.
Είναι θέματα που πρέπει πράγματι να δούμε, για να διορθώσουμε αυτή την κατάσταση, κύριε Υπουργέ. 
Στη φάση λοιπόν αυτής της αναδιάταξης του τραπεζικού συστήματος, έρχεται και η συζήτηση που κάνουμε σήμερα για το Ταχυδρομικό Ταμιευτήριο και γίνεται πάλι επίκαιρη, παρ’ όλο που οι αποφάσεις είχαν ληφθεί τον Ιανουάριο κι η επερώτηση έγινε τον Ιανουάριο. Έρχεται πάλι να μας βάλει στις σκέψεις ότι ένας ακόμη πυλώνας, με κυρίαρχο το Ταχυδρομικό Ταμιευτήριο, θα μπορούσε να απορροφήσει την Τράπεζα Αττικής, την PROBANK, αλλά ακόμη και συνεταιριστικές τράπεζες, που αντιμετωπίζουν τεράστιες δυσκολίες με την ανακεφαλαιοποίηση, ώστε να μη χαθούν και να μπορέσουν να δημιουργήσουν έναν ακόμη σταθερό πυλώνα. 
Είναι γεγονός ότι το Ταχυδρομικό Ταμιευτήριο έσπασε στην «καλή» και στην «κακή» τράπεζα. Πράγματι η νεοϊδρυθείσα τράπεζα πήρε την άδεια λειτουργίας από την Τράπεζα της Ελλάδος και ενισχύθηκε, όπως μας είπατε, κεφαλαιακά με 4,5 δισεκατομμύρια ευρώ, ορισμένα τώρα, στην αρχή, και τα υπόλοιπα μετά, σε επόμενη φάση. 
Η νέα τράπεζα, λοιπόν, είναι πλήρως κεφαλαιοποιημένη και έχει πρόσβαση σε ρευστότητα από το ευρωσύστημα -πολύ σωστά- μέσω της Τράπεζας της Ελλάδος και συνεχίζει κανονικά τη λειτουργία της, με στόχο το ταχύτερο δυνατόν να διατεθούν οι μετοχές της προς πώληση. Η άδεια της παλιάς τράπεζας ανακλήθηκε κι η παλιά τράπεζα τέθηκε σε εκκαθάριση.
Εμείς είχαμε από τότε προτείνει και θεωρούσαμε ότι το Ταχυδρομικό Ταμιευτήριο μπορούσε και έπρεπε να συγχωνευτεί χωρίς να διασπαστεί με τις τράπεζες που σας προανέφερα και να αποτελέσει την αρχή δημιουργίας ενός τέταρτου, ισχυρότερου τραπεζικού συστήματος. Αλλά νομίζω ότι και τώρα υπάρχουν αυτές οι δυνατότητες και οι προϋποθέσεις. 
Η νέα διοίκηση της νέας τράπεζας με μοναδικό μέτοχο πλέον το Ταμείο Χρηματοπιστωτικής Σταθερότητας θα πρέπει με χρηστή διοίκηση και διαχείριση, με τα ανταγωνιστικά πλεονεκτήματα τα οποία διαθέτει το Ταχυδρομικό Ταμιευτήριο, να αξιοποιήσει την υπάρχουσα περιουσία του ελληνικού κράτους και να συνεχίσει να παρέχει ποιοτικές τραπεζικές και κοινωνικές υπηρεσίες, καθώς και να διατηρήσει απρόσκοπτα τη συνεργασία της με τα ΕΛΤΑ.
Ουσιαστικά, εμείς διατηρούμε τη θέση μας ότι η νέα τράπεζα με την επωνυμία Νέο Ταχυδρομικό Ταμιευτήριο θα πρέπει να αποτελέσει τον πυρήνα του τέταρτου ισχυρότερου τραπεζικού συστήματος, πλέον αυτών των οποίων υπάρχουν και δεν ξέρουμε τώρα πώς θα εξελιχθεί η κατάσταση και γι’ αυτά. 
Εδώ ήθελα να τονίσω ότι πράγματι και με τις προσπάθειες της Δημοκρατικής Αριστεράς, αλλά και όλης της τρικομματικής Κυβέρνησης, τουλάχιστον έχει λυθεί το μεγαλύτερο μέρος και τα προβλήματα των εργαζομένων. Αυτό έγινε πρόσφατα και στη συζήτηση που είχαμε στην Επιτροπή Οικονομικών Υποθέσεων, κατά την ακρόαση των φορέων -όπου ακούσαμε τον πρόεδρο των εργαζομένων του Ταχυδρομικού Ταμιευτηρίου- αλλά και με βάση τη ρύθμιση η οποία έρχεται στο νομοσχέδιο για τα συνταξιοδοτικά και λοιπά θέματα, που φέρνει το Υπουργείο Οικονομικών όπου προχθές είχαμε και τη δεύτερη ανάγνωση. Πράγματι, εκεί, τα θέματα των δημοσίων υπαλλήλων που ήταν στο Ταχυδρομικό Ταμιευτήριο και η συνταξιοδότησή τους, επιλύονται, όπως επίσης τίθενται οι βάσεις για την εθελούσια έξοδο για όσους την επιθυμούν. Αυτές οι διατάξεις είναι πολύ θετικές και έτσι κρίθηκαν και από τον πρόεδρο των εργαζομένων. Πρέπει όμως αυτή η εθελουσία έξοδος να ολοκληρωθεί.
Από την άλλη πλευρά, όπως σας είπα, κύριε Υπουργέ, πρέπει το Ταχυδρομικό Ταμιευτήριο να αναδιοργανωθεί άμεσα μέσα από μία ουσιαστική διαδικασία. Να δει δηλαδή τις ανάγκες και τα προσόντα του προσωπικού του, αλλά και γενικώς τις ανάγκες του ελληνικού λαού, που αγκάλιασαν αυτήν εδώ την τράπεζα, το Ταχυδρομικό Ταμιευτήριο. Πρέπει επίσης να ξεκινήσουν ξανά αυτές οι συζητήσεις για τη δημιουργία ενός άλλου πυλώνα με το Ταχυδρομικό Ταμιευτήριο και τις άλλες τράπεζες -γιατί όχι και συνεταιριστικές τράπεζες- σ’ αυτή τη δύσκολη διαδικασία της ανακεφαλαιοποίησης, την οποία πράγματι είμαστε υποχρεωμένοι να ακολουθήσουμε έχοντας πράγματι εξασφαλίσει σημαντικά χρήματα.
Υπάρχει αυτή η σταθερότητα και η ασφάλεια, αλλά πράγματι στην αναδιάταξή του το τραπεζικό σύστημα πρέπει να τα δει όλα αυτά. Και οι ιδιώτες να βάλουν το 10% και το Ταμείο Χρηματοπιστωτικής Σταθερότητας, όπως ελπίζουμε και θέλουμε, να κάνει την καλύτερη και την πιο χρηστή διοίκηση σε όλο αυτό το διάστημα που κύριος μέτοχος θα είναι, κατά 90% ή κατά 100%, το ταμείο και ελπίζουμε κατ’ επέκταση το ελληνικό κράτος.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"140469"," Ευχαριστούμε, κυρία Ξηροτύρη.
Ο Κοινοβουλευτικός Εκπρόσωπος του Κομμουνιστικού Κόμματος κ. Γεώργιος Λαμπρούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140470"," Ευχαριστώ, κυρία Πρόεδρε.
Μελετώντας τις συνέπειες της καπιταλιστικής οικονομικής κρίσης στις τράπεζες στη χώρα μας, κατά τη γνώμη μας και εμείς αυτό κάνουμε, βάζουμε μια βασική διαχωριστική γραμμή. Δηλαδή, από τη μια τις συνέπειες για το τραπεζικό κεφάλαιο και από την άλλη τους εργαζόμενους του χρηματοπιστωτικού συστήματος, αλλά και συνολικά τις επιπτώσεις που έχει η κρίση, αν θέλετε, στις τράπεζες στη χώρα μας στην εργατική τάξη, στη φτωχή μεσαία αγροτιά, στους μικρούς επαγγελματοβιοτέχνες και αυτοαπασχολούμενους. 
Δείτε τώρα, από το ξέσπασμα της κρίσης και μέχρι σήμερα, πριν μπούμε στη φάση της συγχώνευσης και τη δημιουργία των τριών, τεσσάρων ομίλων -πόσοι θα προκύψουν- τι δείχνουν τα στοιχεία για τους τραπεζίτες. Δεν θα κουράσω, δυο, τρία στοιχεία θα παραθέσω.
Το πρώτο τρίμηνο του 2009, οι οκτώ μεγαλύτερες τράπεζες της χώρας είχαν καθαρά κέρδη 610 εκατομμύρια ευρώ. Το πρώτο τρίμηνο του 2012 οι ίδιες οκτώ τράπεζες είχαν κέρδη 721 εκατομμύρια ευρώ, μόνο από τους τόκους. Και το ποσό αυτής της κερδοφορίας, μόνο από τους τόκους, ξεπερνούσε κατά 75% τα έξοδα μισθοδοσίας και των οκτώ τραπεζών. Να μην πούμε για παράδειγμα, της Εθνικής, όπως και άλλες τράπεζες, όπου στηρίχθηκε η κερδοφορία τους κυρίως από τη δράση τους εκτός Ελλάδος και το παράδειγμα της Εθνικής εν προκειμένω, όπου τα τελευταία τρία έτη παρουσίασε κέρδη από τη συμμετοχή της και δραστηριοποίηση στην Τουρκία, 400 εκατομμύρια ευρώ το χρόνο.
Συνεπώς, ακόμη και τώρα -και από την κουβέντα που άκουσα από τους συναδέλφους προηγουμένως- η όποια μείωση κερδοφορίας καταγράφηκε -καταγράφεται εν όψει και της κρίσης- δεν σημαίνει ότι ακόμα και σε περίοδο κρίσης δεν έχουν κερδοφόρα δράση οι τραπεζίτες ή οι τράπεζες. Η μείωση της κερδοφορίας είναι, όμως, αυτή που κάνει το τραπεζικό κεφάλαιο να παίρνει μέτρα, να θωρακίζεται, για να ανακάμψει με πιο γοργούς ρυθμούς.
 Οι ζημιές που καταγράφουν σήμερα οι τράπεζες έχουν να κάνουν κυρίως με τις επιπτώσεις από το κούρεμα, από την έκθεσή τους στα ομόλογα του ελληνικού δημοσίου. Τις επιπτώσεις αυτές, όμως, έχει φροντίσει να τις καλύψει με πακτωλό κρατικού κλίματος, μέσα από τη δυσβάσταχτη φορολογία και φορολεηλασία του λαού μας, το ίδιο το αστικό κράτος, η Κυβέρνηση, όπως και οι προηγούμενες. 
Άρα, λοιπόν, και σε σχέση με το Ταχυδρομικό Ταμιευτήριο, το οποίο δεν θα μπορούσε να ξεφύγει και αυτό βεβαίως από την τάση συρρίκνωσης και συγκεντροποίησης των τραπεζών, εμείς έχουμε τονίσει επανειλημμένα στο παρελθόν, αλλά και κατά τη διάρκεια των κινητοποιήσεων των εργαζομένων στο Ταχυδρομικό Ταμιευτήριο, τη ριζική μας αντίθεση στην ιδιωτικοποίηση του Ταχυδρομικού Ταμιευτηρίου. 
Πρακτικά αυτό εκφράστηκε και με τις παρεμβάσεις μας εντός και εκτός Βουλής, με τη στήριξη και ανάδειξη του χαρακτήρα, αλλά και των συνεπειών που θα έχει η ιδιωτικοποίηση του Ταχυδρομικού Ταμιευτηρίου, τόσο για τους εργαζόμενους όσο και για τους δεκάδες χιλιάδες μικρομετόχους, αλλά και των ασφαλιστικών ταμείων που έχουν αγοράσει μετοχές του Ταχυδρομικού Ταμιευτηρίου.
Αποτέλεσμα: Με την κατάργηση του Ταχυδρομικού Ταμιευτηρίου και την πώλησή του έχουμε απολύσεις των εργαζομένων και επαναπρόσληψη με νέες συμβάσεις, με  ό,τι αυτό συνεπάγεται για τα μισθολογικά, ασφαλιστικά και λοιπά δικαιώματά τους, την άμεση απομάκρυνση πεντακοσίων -η εθελουσία έξοδος- και ταυτόχρονα έχουμε τη λεηλασία δεκάδων χιλιάδων μικρομετόχων του Ταχυδρομικού Ταμιευτηρίου, με τη ραγδαία απαξίωση των μετοχών που περνούν στην κακή τράπεζα –αυτό που ακούστηκε και σήμερα σ’ αυτήν την Αίθουσα- διαδικασία μέσα από την οποία λεηλατούν, πέρα από τους μικρομετόχους και τα ασφαλιστικά ταμεία που έχουν αγοράσει μετοχές του Ταχυδρομικού Ταμιευτηρίου.
Με τα επόμενα βήματα οι αυξημένες χρεώσεις και τα διογκωμένα επιτόκια είναι που θα φορτώσουν στην πελατεία τους. Και όπως ομολογείται από τον απολογισμό της διοίκησης του ταμείου, θα προχωρήσουν σε ανατιμολόγιση δανείου ενδεχομένως ύψους 1,4 δισεκατομμυρίων ευρώ. Αυτό μπορεί να το αμφισβητήσει κάποιος. 
Τα ισχύοντα επιτόκια -σύμφωνα με τους ίδιους και για τα συμφέροντα του νέου μεγαλομετόχου, που θα προχωρήσει στην εξαγορά του ταμείου- χαρακτηρίζονται ιδιαίτερα χαμηλά σε σχέση με αυτά που δουλεύει ο υπόλοιπος ανταγωνισμός. Πρόκειται για κατηγορίες δανείων κυρίως στεγαστικά -ή ένα μέρος, αν θέλετε, είναι τα στεγαστικά- σε κυμαινόμενο επιτόκιο και με χρονική διάρκεια συμφωνίας που λήγει στο άμεσο, στο προσεχές διάστημα. Αντίθετα, αναμένεται να μειωθούν τα επιτόκια στις προθεσμιακές καταθέσεις. 
Ποιος θα πληρώσει τη νύφη; Ή ποιος πληρώνει τη νύφη; Οι μικροκαταθέτες και τα λαϊκά στρώματα, που προσέφυγαν σε δανεισμό είτε για πρώτη κατοικία -βλέπε στεγαστικό δάνειο- είτε βάζοντας τις μικρές καταθέσεις τους στο Ταχυδρομικό Ταμιευτήριο. Κατά τη γνώμη μας, λοιπόν, η συγκεκριμένη εξέλιξη με το Ταχυδρομικό Ταμιευτήριο -και όχι μόνο- ακουμπά πάνω στην ανάγκη διάσωσης του τραπεζικού κεφαλαίου, ειδικά τώρα σε περίοδο καπιταλιστικής οικονομικής κρίσης. 
Η επιτάχυνση της διαδικασίας συγκέντρωσης και συγκεντροποίησης του χρηματοπιστωτικού συστήματος σε τρεις ή δύο -όσους προκύψουν- επιχειρηματικούς ομίλους -όπως βεβαίως προωθήθηκε και η συγχώνευση, η εξαγορά, η ιδιωτικοποίηση του Ταχυδρομικού Ταμιευτηρίου- συνθέτουν το σημερινό πεδίο των διεργασιών στις τράπεζες, που συντελούνται σε φάση όξυνσης και εξάπλωσης της καπιταλιστικής κρίσης. Αποτελεί μονόδρομο για το κεφάλαιο. 
Πρόκειται για τη συνέχεια σε άλλες συνθήκες της συγκέντρωσης κεφαλαίων που συντελέστηκε στις προηγούμενες δεκαετίες σε φάση εντατικής καπιταλιστικής κερδοφορίας με τις μαζικές απελευθερώσεις στην κίνηση κεφαλαίων, την άρση των ορίων στη χορήγηση τραπεζικών δανείων, στην πολιτική που ενίσχυε τη συσσώρευση κεφαλαίων και κερδών που σήμερα λιμνάζουν στα σεντούκια των μονοπωλίων που αδυνατούν να βρουν τρόπο να επενδυθούν για να κερδοφορήσουν ή αν θέλετε να μπουν στη σφαίρα της παραγωγής. 
Κατά τη γνώμη μας, οι εργαζόμενοι, οι αυτοαπασχολούμενοι, τα λαϊκά στρώματα, αλλά και οι εργαζόμενοι στο χρηματοπιστωτικό τομέα, δεν έχουν να ωφεληθούν σε τίποτα από τα όποια νέα σχήματα προκύψουν στο χρηματοπιστωτικό σύστημα και από την ενίσχυση των τραπεζών, που αποτελεί την καρδιά της καπιταλιστικής οικονομίας. 
Αυτήν την κατεύθυνση στηρίζετε με νύχια και με δόντια. Αυτή την κατεύθυνση υπηρετεί η Κυβέρνηση, η Ευρωπαϊκή Ένωση: τη θωράκιση των τραπεζών προκειμένου να εξασφαλιστεί η κερδοφορία τους, αλλά και για να μπορέσουν να παίξουν και καλύτερα το ρόλο τους στη συσσώρευση κεφαλαίων, κυρίως για το βιομηχανικό κεφάλαιο, εκεί που παράγεται η υπεραξία από την εκμετάλλευση των εργαζομένων. 
Από αυτήν την εξέλιξη οι εργαζόμενοι, οι αυτοαπασχολούμενοι, οι αγρότες και η πλειοψηφία του λαού μας δεν έχουν να ωφεληθούν τίποτα. Να μην τρέφουν αυταπάτες. Εμείς αυτό τους λέμε. Παρά μόνο θα μετράνε νέα βάρβαρα μέτρα, όσο συνεχίζεται να ασκείται η συγκεκριμένη βαθύτατα ταξική πολιτική απέναντί τους. 
Απέναντι σε αυτήν την κατάσταση, εμείς τους καλούμε να οργανώσουν τη συμμαχία τους οι εργαζόμενοι, οι αυτοαπασχολούμενοι, οι μικρομεσαίοι αγρότες, οι γυναίκες και η νεολαία σε κατεύθυνση οργάνωσης, συσπείρωσης, ενδυνάμωσης της λαϊκής συμμαχίας που θα αμφισβητεί αυτήν την πολιτική και αυτό το σύστημα. Έτσι θα δρομολογηθούν και οι προϋποθέσεις για έξοδο από την Ευρωπαϊκή Ένωση, μονομερή διαγραφή του χρέους, κοινωνικοποίηση των μέσων παραγωγής με λαϊκή εξουσία, έτσι ώστε το τραπεζικό σύστημα ή αν θέλετε οι τραπεζικές υπηρεσίες να μπορούν να λειτουργήσουν σε όφελος των εργαζομένων και του λαού γενικότερα. 
Σας ευχαριστώ πολύ.","ΓΕΩΡΓΙΟΣ ΛΑΜΠΡΟΥΛΗΣ",277
"140471"," Σας ευχαριστούμε και εμείς. 
Δύο συνάδελφοι αιτούνται ολιγοήμερης αδείας. Ο κ. Άρης Σπηλιωτόπουλος…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140472"," Απορρίπτεται.","ΜΑΥΡΟΥΔΗΣ ΒΟΡΙΔΗΣ",69
"140473"," Απορρίπτεται; Φαντάζομαι ότι τη δίνουμε. Τη δεύτερη δεν ξέρω αν την απορρίπτετε.
Ο Βουλευτής κ. Άρης Σπηλιωτόπουλος ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140474"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"140475"," Η Βουλή ενέκρινε τη ζητηθείσα άδεια. 
Ο Βουλευτής κ. Γεώργιος Παπανδρέου για άλλη μια φορά αιτείται …
(Θόρυβος στην Αίθουσα)
Εντάξει, θα του τη δώσουμε και αυτήν τη φορά. Έχει θέμα με την προανακριτική, αλλά ας το κανονίσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140476"," Τον πληρώνεται τον μισθό του ο κ. Παπανδρέου;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140477"," Γι’ αυτό θα κάνετε μια ερώτηση ή θα πάτε στον κύριο Πρόεδρο. Εγώ δεν το γνωρίζω, κυρία Γιαταγάνα. Θα έλεγα αν μου το επιτρέπετε ότι είναι καλή ερώτηση. 
Ο Βουλευτής κ. Γεώργιος Παπανδρέου ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140478"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"140479"," Η Βουλή ενέκρινε την ζητηθείσα άδεια. 
Το λόγο έχει η κ. Μαρίνα Χρυσοβελώνη για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140480"," Ευχαριστώ, κυρία Πρόεδρε.
Κυρίες και κύριοι συνάδελφοι, είδαμε δυστυχώς σήμερα μία προκλητική, θα έλεγα, εμφάνιση του κυρίου Υπουργού, ο οποίος από όσα του ζητήσαμε να καταθέσει, περιορίστηκε στην κατάθεση της περίληψης μίας έκθεσης. Καμμία απολογητική διάθεση, καμμία περίπτωση έστω να έχει κάνει κάπου κάποιο λάθος. Ακούσαμε με άλλα λόγια την επανάληψη της περσινής του ομιλίας στην Ολομέλεια της Βουλής. Θυμίζω ότι για το θέμα του Ταχυδρομικού Ταμιευτηρίου ο κύριος Υπουργός τοποθετήθηκε και στις 7 Σεπτεμβρίου του 2012. 
Όταν μάλιστα ρωτήθηκε για τις δημόσιες δηλώσεις του περασμένου Αυγούστου -οπότε θυμίζω ότι είχε χαρακτηρίσει το Ταχυδρομικό Ταμιευτήριο μη βιώσιμο- ο κύριος Υπουργός απάντησε στη Βουλή: «Φαντάζομαι ότι δεν θέλετε τον Υπουργό Οικονομικών να έρχεται εδώ για να προκαλέσει άνοδο της τιμής της μετοχής του». 
Υπενθυμίζω -όπως άλλωστε το είπε και η συνάδελφος, η κ. Γιαταγάνα- πως ευθεία συνέπεια των δηλώσεων του κυρίου Υπουργού ήταν στις 30-8-2012 να καταρρεύσει η τιμή της μετοχής του Ταχυδρομικού Ταμιευτηρίου στο χρηματιστήριο και αμέσως μετά να αποσυρθεί από την διαπραγμάτευση.  
Δυστυχώς, ούτε ο Πρόεδρος της Επιτροπής Κεφαλαιαγοράς ο κ. Μποτόπουλος ούτε η δικαιοσύνη ασχολήθηκαν με την υπόθεση. Εμείς όμως θεωρούμε πολύ σοβαρή υπόθεση τη χειραγώγηση μετοχής και με δεδομένη τη ζημιά που επήλθε τόσο για το δημόσιο όσο και για τους μικρομετόχους του Ταμιευτηρίου, θα περιμέναμε να ακούσουμε από τον κύριο Υπουργό μία τοποθέτηση που τουλάχιστον θα είχε κάποια στοιχεία μεταμέλειας. 
Όπως γνωρίζετε το νέο Ταχυδρομικό Ταμιευτήριο έχει περάσει στον απόλυτο έλεγχο του Ταμείου Χρηματοπιστωτικής Σταθερότητας, που δεν είναι τίποτα άλλο παρά μία παραφυάδα του ευρωσυστήματος. Όπως και νά έχει όμως, το Ταμείο Χρηματοπιστωτικής Σταθερότητας είναι εκείνο που καθορίζει τα πρόσωπα που διοικούν το νέο Ταμιευτήριο και επομένως έχει τον πρώτο λόγο στη διαμόρφωση της πολιτικής της νέας αυτής τράπεζας.
Υπενθυμίζω πως η μέχρι πρότινος διοίκηση του ταμείου, ο Πρόεδρος κ. Θωμόπουλος και ο Αντιπρόεδρος κ. Κύρκος, ήσαν προσωπικές επιλογές του εν Ελλάδι εκπροσώπου του ευρωσυστήματος, δηλαδή του κ. Προβόπουλου. 
Ποιες ήσαν λοιπόν οι κατευθύνσεις που έδωσε το Ταμείο Χρηματοπιστωτικής Σταθερότητας στο Ταμιευτήριο, πέραν της προετοιμασίας του για να απορροφηθεί από κάποιον συστημικό όμιλο στο άμεσο μέλλον; 
Η διοίκηση του ταμείου, οι φίλοι του κ. Προβόπουλου που προανέφερα, ζήτησαν από το νέο Ταμιευτήριο το εξής: να ξεκινήσει επανατιμολόγηση όλων των δανείων που ανανεώνονται ή μεταβαίνουν από σταθερό σε κυμαινόμενο επιτόκιο. Πρόκειται για χορηγήσεις συνολικού ύψους 1,4 δισεκατομμυρίων ευρώ, κυρίως από τον τομέα της στεγαστικής πίστης που είχαν δοθεί στο παρελθόν με χαμηλά επιτόκια. Με άλλα λόγια, ζήτησαν από το νέο Ταμιευτήριο να ξεζουμίσει στην κυριολεξία την ελληνική οικογένεια που είχε την ατυχή ιδέα να αγοράσει ένα σπίτι για τα παιδιά της. 
Παράλληλα, ανιχνεύοντας ο τότε Αντιπρόεδρος κ. Κύρκος το πρόβλημα του παλαιού Ταμιευτηρίου, δεν βρήκε κάποια λόγια να πει για τα τεράστια βάρη με τα οποία το φόρτωσε το ελληνικό δημόσιο μέσω της συνεχούς αγοράς και του κουρέματος των ομολόγων που ακολούθησε. Ξέχασε όλους εκείνους που έδιναν άνωθεν εντολές στις διοικήσεις του Ταχυδρομικού Ταμιευτηρίου για μαζικές αγορές κρατικών ομολόγων μέχρι και το Δεκέμβριο του 2012. Ξέχασε βέβαια και τον κ. Βενιζέλο, που τελικά μεθόδευσε το PSI σε βάρος -στην συντριπτική τους πλειοψηφία- ελληνικών φορέων, συσσωρεύοντας έτσι τεράστιες ζημίες ύψους πολλών δισεκατομμυρίων ευρώ και στο Ταχυδρομικό Ταμιευτήριο. 
Η εξήγηση λοιπόν του κ. Κύρκου για την κακοδαιμονία του Ταχυδρομικού Ταμιευτηρίου που ταυτίζεται με αυτήν της Τράπεζας της Ελλάδος είναι πως έγινε μία ληστεία σε βάρος του Ταμιευτηρίου. Μην βιαστείτε να πείτε ότι εννοούσε το PSI. Όχι, ακριβώς το αντίθετο. Ο άνθρωπος αυτός που μέχρι πρότινος επόπτευε το Ταχυδρομικό Ταμιευτήριο, λαμβάνοντας μάλιστα παχυλότατο μισθό, αναφερόταν στην πραγματικότητα στα επιτόκια που εκείνο πρόσφερε στους πολίτες και που ο κ. Κύρκος αποκάλεσε ληστρικά. 
Μάθαμε λοιπόν ποια ήταν η αιτία των προβλημάτων του Ταχυδρομικού Ταμιευτηρίου κατά τον κ. Κύρκο. Ήταν δηλαδή τα ληστρικά επιτόκια που επέτρεψαν στους συναλλασσόμενους Έλληνες να λεηλατούν για χρόνια το Ταχυδρομικό Ταμιευτήριο. Άρα και σε αυτήν την περίπτωση, σύμφωνα πάντοτε με τους ανθρώπους του συστήματος, πάλι «μαζί τα φάγαμε». 
Είναι εξοργιστικό, αλλά δυστυχώς αναμενόμενο πλέον σε κάποιο βαθμό, να ακούμε τέτοιες τοποθετήσεις εντός και εκτός Βουλής. Και αυτό γιατί οι ρόλοι που παίζει ο καθένας με τον καιρό, ξεκαθαρίζουν απόλυτα. 
Ο κόσμος δεν τρώει κουτόχορτο, κύριε Υπουργέ. Βλέπει πώς λειτουργούν τα γρανάζια του συστήματος και με ποιον τρόπο επιβραβεύονται για τις υπηρεσίες τους. 
Μιλάω, όχι μόνο για την τρόικα του εσωτερικού, την τρικομματική συγκυβέρνηση, αλλά και για τους εν Ελλάδι συνεργάτες της τρόικας του εξωτερικού.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Θα χρειαστώ λίγο χρόνο ακόμη, κυρία Πρόεδρε.
Για παράδειγμα, αφού είπε όλα αυτά που είπε για το Ταχυδρομικό Ταμιευτήριο ο κ. Κύρκος διορίστηκε αμέσως μετά Επίτροπος της Κομισιόν στην Εθνική Τράπεζα με παχυλό μισθό, για τον οποίο σας έχω ρωτήσει εδώ και καιρό, κύριε Υπουργέ, κι ακόμα δεν μου έχετε απαντήσει. 
Κυρία Πρόεδρε, κυρίες και κύριοι συνάδελφοι, οι Ανεξάρτητοι Έλληνες θα συνεχίσουμε να ζητούμε συγκεκριμένα και επίσημα στοιχεία που κρύβονται πίσω από τις αποφάσεις της συγκυβέρνησης. Διότι, καμμία πολιτική απόφαση δεν μπορεί να είναι αυθαίρετη, ιδιαίτερα όταν έχει τραγικές επιπτώσεις για την ελληνική κοινωνία. 
Ο κοινωνικός έλεγχος επιλογών, όπως οι δικές σας για το Ταχυδρομικό Ταμιευτήριο, είναι επιβεβλημένος. Οι Ανεξάρτητοι Έλληνες δηλώνουμε ότι θα τον επιδιώξουμε με κάθε τρόπο. 
Παράλληλα, όμως, περιμένουμε την ετυμηγορία της ανεξάρτητης δικαιοσύνης για το θέμα της πρόσβασης στις σχετικές μελέτες…","ΜΑΡΙΝΑ ΧΡΥΣΟΒΕΛΩΝΗ",553
"140481","  Κυρία Χρυσοβελώνη, παρακαλώ ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140482"," Ολοκληρώνω σε ένα λεπτό.
Αναμφισβήτητα στηρίζουμε το δικαστικό έλεγχο που έχουν αιτηθεί οι μικρομέτοχοι του Ταχυδρομικού Ταμιευτηρίου για την απώλεια της περιουσίας τους. Σε περίπτωση δε που ο έλεγχος αυτός δεν ολοκληρωθεί έγκαιρα, θα ζητήσουμε να λογοδοτήσετε στον ελληνικό λαό για τη λεηλασία της περιουσίας του. 
Αυτή, κύριε Υπουργέ, είναι η δέσμευση των Ανεξάρτητων Ελλήνων. Όπως λέει ο Πρόεδρός μας Πάνος Καμμένος  «ό,τι λέμε, ισχύει για πάντα». 
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΝΑ ΧΡΥΣΟΒΕΛΩΝΗ",553
"140483"," Ευχαριστώ πολύ. 
Το λόγο έχει η κ. Γιαταγάνα για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140484"," Ευχαριστώ, κυρία Πρόεδρε. 
Κύριε Υπουργέ, δεν μας απαντήσατε πώς δικαιολογείται η Τράπεζα της Ελλάδος πριν από δυο μόλις χρόνια να έχει κρίνει ως βιώσιμο το Ταχυδρομικό Ταμιευτήριο και να το πριμοδοτεί για την απόκτηση της ASPIS BANK, μιας επισφαλούς τράπεζας και ενάμισι χρόνο μετά να το χαρακτηρίζει μη βιώσιμο. 
Η πραγματική εξάρτηση του Ταχυδρομικού Ταμιευτηρίου από την Ευρωπαϊκή Κεντρική Τράπεζα ανέρχεται στο χαμηλότερο ποσοστό – στο 24,1%- σε σχέση με τις υπόλοιπες τράπεζες που προστατεύετε και κόπτεσθε να σώσετε. 
Η Εθνική Τράπεζα εμφανίζει ποσοστό εξάρτησης 33,6%, η ALPHA BANK εμφανίζει ποσοστό εξάρτησης 51,2%, η τράπεζα EUROBANK εμφανίζει ποσοστό εξάρτησης 54,7% και η τράπεζα Πειραιώς εμφανίζει  ποσοστό εξάρτησης 66,9%. 
Ποια είναι τελικά τα κριτήριά σας, κύριε Υπουργέ; Ποια είναι τα κριτήρια τα δικά σας και κυρίως του Διοικητή της Τράπεζας της Ελλάδος του κ. Προβόπουλου; Με ποια λογική σπεύσατε να σώσετε για άλλη μια φορά τις ιδιωτικές τράπεζες με τις τεράστιες επισφάλειες τους, την ίδια στιγμή που αποφασίσατε να καταστρέψετε το Ταχυδρομικό Ταμιευτήριο που βρίσκεται σε πολύ καλύτερη κατάσταση; 
Ευθέως σας δηλώνω ότι ασκείτε τα καθήκοντά σας μεροληπτικά, κύριε Υπουργέ. Έχετε αναδείξει τον κ. Σάλα στο μεγαλύτερο προικοθήρα. Προίκα είναι η ΑΤΕ, προίκα είναι και το Ταχυδρομικό Ταμιευτήριο. Τώρα θα του δώσετε προίκα την EUROBANK. Δεν ξέρω πού το πάτε. Πάντως, πολύ μεγάλη προίκα δίνετε στον κ. Σάλα. 
Ερευνήσατε την υπόθεση; Ερευνήσατε τυχόν ανάμειξη των προκατόχων σας, κύριε Υπουργέ; Ερευνήσατε αν υπάρχουν χορηγήσεις κι άλλων δανείων; 
Ξέρετε, παρουσιάστηκε θέμα με ένα δημοσίευμα, το οποίο και θα καταθέσω:  Σύμφωνα με δημοσίευμα στις 23 Δεκεμβρίου 2011 η διοίκηση του Ταχυδρομικού Ταμιευτηρίου, παρακάμπτοντας τους περιορισμούς του καταστατικού του και τον Κώδικα Χορήγησης Δανείων, ενέκρινε δάνειο ύψους 1 εκατομμυρίου ευρώ στην εταιρεία «ΥΙΟΙ Δ. ΜΠΑΚΑΤΣΕΛΟΥ ΑΕ», το οποίο εκταμιεύθηκε αυθημερόν. Η εταιρεία αυτή βρισκόταν ήδη πριν ξεσπάσει κρίση χρέους και πριν μπει η Ελλάδα στο μηχανισμό επιτήρησης, σε άσχημη οικονομική κατάσταση και αντιμετώπιζε σοβαρότατα προβλήματα εξυπηρέτησης των υποχρεώσεών της σε τράπεζες και προμηθευτές. Την περίοδο εκείνη, όλες οι τράπεζες που τελούσαν υπό τον έλεγχο του δημοσίου -και το Ταχυδρομικό Ταμιευτήριο το ίδιο- είχαν διακόψει τη γραμμή χρηματοδότησης, όπως πολύ καλά γνωρίζετε.
Γιατί υπήρξε η διάκριση αυτή υπέρ της εταιρείας «ΜΠΑΚΑΤΣΕΛΟΥ», κύριε Υπουργέ; Υπάρχουν ξέρετε, πολιτικές προεκτάσεις στο θέμα αυτό, δεδομένου ότι Υπουργός Οικονομικών εκείνη την περίοδο ήταν ο κ. Βενιζέλος, ο οποίος έχει συγγενική σχέση εξ αγχιστείας με την οικογένεια Μπακατσέλου, όπως όλοι γνωρίζουμε. Εσείς ερευνήσατε την υπόθεση, όπως οφείλατε να πράξετε; 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κυρία Πρόεδρε. 
Ερευνήσατε τυχόν ανάμειξη του προκατόχου σας για τη χορήγηση αυτού του δανείου; Ερευνήσατε αν υπάρχουν χορηγήσεις και άλλων ανάλογων δανείων με εντολές άνωθεν, ώστε να αποδοθούν ευθύνες στους πολιτικούς εντολείς; 
Οι εποχές, κύριε Υπουργέ, που έμεναν οι Υπουργοί στο απυρόβλητο έχουν περάσει ανεπιστρεπτί. Νομίζετε ότι με τη «ντροπολογία» που περάσατε στο αναπτυξιακό νομοσχέδιο και ήρθε δέκα λεπτά πριν την ψήφιση των άρθρων του και έλαβε αριθμό άρθρου 78, με την οποία ορίζεται ότι δεν συνιστά απιστία για τον πρόεδρο και τα μέλη του διοικητικού συμβουλίου, τα στελέχη των τραπεζών η σύναψη δανείων πάσης φύσεως σε νομικά πρόσωπα δημοσίου δικαίου ή ιδιωτικού δικαίου, γλιτώνετε με αυτό εσείς και οι τράπεζες και τα μέλη των διοικήσεων; Λάθος κάνετε. 
Μάλιστα, παρασύρατε πάρα πολλούς συναδέλφους, των οποίων την εντιμότητα εγώ εγκρίνω και επαυξάνω και δεν πιστεύω ότι θέλουν να βλάψουν τον ελληνικό λαό. Τους παρασύρατε γιατί δεν είναι νομικοί και δεν ήξεραν τι ψήφιζαν, όταν τα δώσατε τελευταία στιγμή. Νομίζετε ότι γλιτώσατε εσείς και οι διοικήσεις των τραπεζών με αυτόν τον τρόπο; 
Λάθος κάνετε, κύριε Υπουργέ. Θα λογοδοτήσετε στην ελληνική δικαιοσύνη.
(Στο σημείο αυτό η Βουλευτής κ. Χρυσούλα-Μαρία Γιαταγάνα καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
(Χειροκροτήματα από την πτέρυγα των Ανεξάρτητων Ελλήνων)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140485"," Ευχαριστώ, κυρία Γιαταγάνα.
Το λόγο έχει ο κ. Κωνσταντίνος Γιοβανόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140486"," Κύριε Υπουργέ, εμφανιστήκατε προηγουμένως στο Κοινοβούλιο λίγο έως πολύ παραπονούμενος κιόλας για την κριτική που σας ασκείται και μάλιστα υπό την προστασία των δυο τουλάχιστον συνεταίρων της συγκυβέρνησης. Είδα και τις σαφείς αποστάσεις που κράτησε η ΔΗΜΑΡ από τις αποφάσεις σας, τουλάχιστον έτσι όπως τις εξέθεσε η Κοινοβουλευτική της Εκπρόσωπος. 
Εμφανίζεστε, λοιπόν, παραπονούμενος για την κριτική και δήθεν κατηγορούμαστε τώρα εμείς ότι τάχα σπέρνουμε τον πανικό όταν βοά όλος ο Τύπος σήμερα για το «κραχ» που συνέβη στη συμφωνία μεταξύ των δυο μεγάλων τραπεζών, όταν «έχει πάρει φωτιά» το διαδίκτυο για τις αμφιβολίες που έχετε σπείρει για την απογοήτευση και την απελπισία που έχει κατακυριεύσει στην αγορά και εσείς κάνετε την ανήξερο, κάνετε σαν να μην ξέρετε, σαν να είστε ευχαριστημένος και υπερήφανος για το έργο αυτής της Κυβέρνησης και της προηγούμενης, για το πώς έχει κατρακυλήσει σήμερα η ελληνική οικονομία και το μεσαίο ελληνικό νοικοκυριό. 
Τι κάνετε; Κάνετε ένα απίστευτο τρικ. Ορμάτε με ένα «φορο-κυκλώνα» στα μεσαία και στα μικρά εισοδήματα, όταν αρπάζετε τα αποθεματικά των ταμείων, όταν αρπάζετε τα αποθεματικά του Οργανισμού Εργατικής Κατοικίας. Και έρχεστε σήμερα και λέτε «είναι εγγυημένες οι τράπεζες, είναι εγγυημένες οι καταθέσεις σας, μην ανησυχείτε». Αλλά την εγγύηση δεν τη λέτε στον κόσμο. Να την ακούσουμε θέλουμε. Γι’ αυτό έγινε αυτή η επίκαιρη επερώτηση, για να ακούσουμε αυτήν τη συγκεκριμένη εγγύηση, γιατί –να το ξέρετε- αν δεν υπάρχει εγγύηση, εγγράφετε πολιτική υποθήκη και, δυστυχώς, εγγράφετε και εθνική υποθήκη. 
Η διαφορά μας είναι ότι στις πράξεις σας δεν υπάρχει ηθικό έρμα, δεν υπάρχει ηθικό ανάστημα, δεν υπάρχει ηθική ποιότητα, δεν υπάρχει αξία, να πείτε ότι αυτό γίνεται και αυτό δεν γίνεται, ότι αυτό πουλιέται και αυτό δεν πουλιέται, ότι αυτό είναι ελληνικό και παραμένει και αυτό δεν είναι. Δυστυχώς, αυτό το πράγμα δεν μπορέσατε να το υπηρετήσετε σωστά και νομίζω ότι θα είστε από τις μαύρες σελίδες του Υπουργείου Οικονομικών, όπως είναι πολλές της τελευταίας πολιτικής ιστορίας. 
Ακούμε και σε αυτό το Κοινοβούλιο από τον Κοινοβουλευτικό Εκπρόσωπο του ΠΑΣΟΚ να λέει ότι πρέπει να ζητηθεί συγγνώμη για τη θέση μας για την Κύπρο, για την ομόφωνη θέση της κυπριακής Βουλής. Στο μεσοδιάστημα των δυο αποφάσεων έψαχνε η Κύπρος να βρει δύο δισεκατομμύρια για να εκπληρώσει αυτήν την υποχρέωση και επιτέλους να σωθεί. 
Ξέρετε ποια είναι τα δύο δισεκατομμύρια που λείπουν; Είναι εκείνα που με τη βαριά δική σας υπογραφή στις 23 Αυγούστου χαρίσατε στη «SIEMENS», τότε που τα δύο δισεκατομμύρια εκείνα που επιδικάστηκαν από τα ευρωπαϊκά δικαστήρια ως ελάχιστη αποζημίωση για τη διαφθορά, για τη χαλιναγώγηση των τιμών που έκανε η «SIEMENS», όχι μόνο στην Ελλάδα, αλλά σε όλο τον κόσμο, εσείς τα δώσατε με δική σας υπογραφή –όχι της Κυβέρνησης, όχι του ΠΑΣΟΚ, όχι της Νέας Δημοκρατίας, αλλά με την υπογραφή «Στουρνάρας». Αυτή θα σας ακολουθεί. 
Εκείνα τα δύο δισεκατομμύρια θα μπορούσαν να πάνε εκεί και να μην πάνε στην άφεση των αμαρτιών της «SIEMENS». Άκουσον-άκουσον! Μας είχαν υποσχεθεί –λέει- να μας κάνει σεμινάρια κατά της διαφθοράς η «SIEMENS»! Είναι η απόλυτη παραδοξότητα. Αυτή ζούμε, αυτήν υπηρετείτε και να ξέρετε ότι δεν θα συνεχιστεί πολύ αυτό το πράγμα.
Δεν ξέρω αν έχετε την αυταπάτη ότι μπορείτε να επιμένετε στην κοροϊδία και ο ελληνικός λαός να συνεχίζει να ανέχεται. Γιατί μας ρωτάνε και εμάς: Πώς θα κυβερνήσετε αύριο; Ποια είναι η δική σας λύση; Πώς θα μπορέσετε να πάτε τα πράγματα παρακάτω; Η απάντηση είναι απλή: Εντίμως. 
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"140487"," Ευχαριστούμε κι εμείς, κύριε Γιοβανόπουλε.
Η κ. Σταυρούλα Ξουλίδου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140488"," Κύριε Υπουργέ, άκουσα μία φράση και μου δώσατε το έναυσμα να σας κάνω μία ερώτηση: Από πότε έχετε και πτυχίο ιατρικής και είστε χειρουργός, γιατί κάπου χρησιμοποιήσατε τη λέξη «εγχειρίσατε» με πολλή συντομία και πολλή ακρίβεια.","ΣΤΑΥΡΟΥΛΑ ΞΟΥΛΙΔΟΥ",375
"140489"," Χειρουργικά.","ΙΩΑΝΝΗΣ ΣΤΟΥΡΝΑΡΑΣ",168
"140490"," Χειρουργικά, δηλαδή, με νυστέρι πραγματικά, αξιότιμε κύριε Υπουργέ  των Οικονομικών, φροντίσατε να εμφανίσετε ζημιές στα οικονομικά του Ταχυδρομικού Ταμιευτηρίου και δεν θα είναι παράξενο να ακούσουμε αύριο και το «ξεπούλημα», όπως κάνατε με την Αγροτική Τράπεζα, σε γνωστούς τραπεζικούς ομίλους. 
Γι’ αυτές τις ζημιές, βέβαια, δεν ευθύνεται το ίδιο το Ταχυδρομικό Ταμιευτήριο, αλλά την όλη ευθύνη την έχει το ίδιο το κράτος με έναν τρόπο που πραγματικά δείχνει να σχεδιάστηκε από το ίδιο το κράτος, που εσείς υπηρετείτε, ώστε να βοηθήσει και να προχωρήσει σήμερα που οι συνθήκες είναι –εντός εισαγωγικών «ευνοϊκές» και το επιτρέπουν στο ξεπούλημα του Ταχυδρομικού Ταμιευτηρίου. Το ίδιο το κράτος ζημίωσε τον εαυτό του, το Ταχυδρομικό Ταμιευτήριο, για να μπορεί σήμερα να ξεπουληθεί στα χέρια των αρπακτικών η καλύτερη τράπεζα του δημοσίου.
Γνωρίζουμε, όμως, όλοι ότι το Ταχυδρομικό Ταμιευτήριο είχε μέχρι και το 2012 τον καλύτερο δείκτη επισφαλειών σε σχέση με οποιαδήποτε άλλη τράπεζα, συστημική ή όχι, όπως επίσης ότι έχει και τη μικρότερη εξάρτηση από την Ευρωπαϊκή Κεντρική Τράπεζα και την Τράπεζα της Ελλάδος, αλλά και ένα από τα καλύτερα χαρτοφυλάκια χορηγήσεων. Δεν επιβαρύνει ούτε στο ελάχιστο τον κρατικό προϋπολογισμό. 
Το μεγάλο σκάνδαλο, φυσικά, ήταν αυτό που «έσκασε» πριν από έξι μήνες περίπου, όταν το ίδιο το δημόσιο κάλεσε τους δύο γνωστούς οίκους της αξιολόγησης, την «BLACKROCK» και την «ALVAREZ & MARSAL», αμερικάνικες εταιρείες ελέγχου τραπεζικών ομίλων, οικονομικών και χρηματοπιστωτικών ιδρυμάτων. Και οι δύο εταιρείες κατέθεσαν ξεχωριστά η καθεμιά έκθεση, ουσιαστικά βράβευση για το Ταχυδρομικό Ταμιευτήριο, το οποίο στις αξιολογήσεις τους βρίσκεται και κατέχει την πρώτη θέση στην Ελλάδα και την τρίτη θέση στην Ευρώπη σε αποθεματικά. 
Οι ίδιες αυτές εταιρείες παρέδωσαν σε εσάς, κύριε Στουρνάρα, τον Υπουργό των Οικονομικών, αλλά και στην τρόικα, τις εκθέσεις τους. Σας πρότειναν να μην προχωρήσετε σε πώληση του Ταχυδρομικού Ταμιευτηρίου, γιατί είναι μια από τις ελάχιστες βιώσιμες τράπεζες. Φυσικά, αυτές οι εκθέσεις δεν δόθηκαν ποτέ στη δημοσιότητα ούτε και στο Ταχυδρομικό Ταμιευτήριο. Όμως, εκπλαγήκατε όταν πριν από περίπου τρεις μήνες βρέθηκαν στα χέρια των εργαζομένων του Ταχυδρομικού Ταμιευτηρίου. 
Το Ταχυδρομικό Ταμιευτήριο απέδειξε το κοινωνικό του πρόσωπο προσφέροντας ό,τι του ζητήθηκε για το καλό του κράτους και των πολιτών του και απ’ ότι φαίνεται θα το πληρώσει, δυστυχώς, πολύ ακριβά. Είναι προφανές πλέον ακόμα και στον πιο αδαή ότι κάποιοι συν-Έλληνες αντιλαμβάνονται το κράτος σαν ξέφραγο αμπέλι και κάθε φορά που τους χρειάζεται οτιδήποτε, απλώνουν το χέρι και αρπάζουν «φιλέτα» της κρατικής περιουσίας.
Αυτό γίνεται σήμερα και στο υγιές Ταχυδρομικό Ταμιευτήριο. Απλώνουν το χέρι τους στο κρατικό κεφάλαιο, για να σωθούν οι ίδιοι και οι μεγαλομέτοχοί τους. Θέλουν να πετάξουν έξω το δημόσιο από το τραπεζικό σύστημα και να κάνουν ακόμα ένα δώρο στους τοκογλύφους πέρα από τα δεκάδες δισεκατομμύρια που τους έχουν ήδη χαρίσει.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Τελειώνω, κυρία Πρόεδρε.
Αυτές οι τράπεζες είναι που μας οδήγησαν και στο ΔΝΤ, αχάριστες και ανθελληνικές μέχρι τέλους. Γιατί; Διότι είναι αυτές οι οποίες για να πλουτίσουν έκλεψαν δισεκατομμύρια από τον ελληνικό λαό χωρίς να τιμωρηθούν. Στη συνέχεια, του άρπαξαν επιπλέον δισεκατομμύρια, για να σωθούν από την οικονομική κρίση. Αυτές επιβίωσαν χάρη στα χρήματα του λαού και στη συνέχεια έπαιξαν με την αξία των κρατικών ομολόγων, προκειμένου να μπούμε στο ΔΝΤ, το οποίο τους υποσχέθηκε και νέα χρηματοδότηση εις βάρος της επιβίωσης του ελληνικού λαού. 
Αυτές είναι οι ελληνικές ιδιωτικές τράπεζες; Γι’ αυτόν το λόγο σήμερα δεν επιθυμούν την ύπαρξη των δημοσίων τραπεζών; Φοβούνται μήπως χάσουν τον όμηρο, ο οποίος δίνει το άλλοθι στους υπαλλήλους τους για να χρηματοδοτούν το κρατικό χρήμα; Φοβούνται μήπως δεν έχουν δικαιολογίες τα υπερχρεωμένα κόμματα των φίλων και συμμαθητών σας για να τις βοηθούν; Εκβιάζουν με τις καταθέσεις των πολιτών και αν συνεχιστεί το ίδιο παραμύθι, στην κυριολεξία το κράτος θα έχει εξαγοράσει αυτές τις καταθέσεις, χωρίς να τις έχει προστατεύσει στο ελάχιστο.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΣΤΑΥΡΟΥΛΑ ΞΟΥΛΙΔΟΥ",375
"140491"," Κι εμείς, κυρία συνάδελφε.
Έχετε το λόγο, κύριε Υπουργέ, για δέκα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140492"," Θα προσπαθήσω να απαντήσω κατά τη σειρά που μου απευθύνθηκαν οι ερωτήσεις. Κατ’ αρχάς θα απαντήσω στον κ. Μαριά, αλλά και σε άλλους αξιότιμους ομιλητές που έθεσαν το ερώτημα αυτό. 
Αυτό που θέλω να πω είναι ότι κανείς δεν έθεσε βέτο στη συγχώνευση ΕΘΝΙΚΗΣ-EUROBANK.
Αυτό που συνέβη είναι ότι χθες το βράδυ οι δύο τράπεζες απέστειλαν απάντηση στην Τράπεζα της Ελλάδος ότι δεν μπορούν να βρουν το 10% των ιδιωτικών κεφαλαίων που απαιτούνται. Επομένως, τώρα δεν μπορούν αυτές να κρίνουν αν θα πρέπει να συνεχιστεί η συγχώνευση, θα πρέπει να αποφασίσει ο νέος μέτοχος, όταν θα γίνει η κεφαλαιοποίηση, που θα είναι το Ταμείο Χρηματοπιστωτικής Σταθερότητας. 
Αυτό δεν σημαίνει ότι ναυάγησε η συγχώνευση. Μπορεί να γίνει ή να μη γίνει, ανάλογα με τα κριτήρια που θα χρησιμοποιήσει το Ταμείο Χρηματοπιστωτικής Σταθερότητας. 
Άρα, ουδείς έβαλε βέτο. Υπάρχει μία πραγματικότητα. Δεν βρήκαν το 10%.","ΙΩΑΝΝΗΣ ΣΤΟΥΡΝΑΡΑΣ",168
"140493"," Είπατε ότι η τρόικα δεν συμφωνεί.","ΠΑΝΟΣ ΚΑΜΜΕΝΟΣ",181
"140494"," Όχι, δεν σας είπα κάτι τέτοιο.","ΙΩΑΝΝΗΣ ΣΤΟΥΡΝΑΡΑΣ",168
"140495"," Δεν μου είπατε;","ΠΑΝΟΣ ΚΑΜΜΕΝΟΣ",181
"140496"," Όχι, δεν σας είπα.","ΙΩΑΝΝΗΣ ΣΤΟΥΡΝΑΡΑΣ",168
"140497"," Αρνείστε ότι μου είπατε τέτοιο πράγμα;","ΠΑΝΟΣ ΚΑΜΜΕΝΟΣ",181
"140498"," Βεβαίως, το αρνούμαι.","ΙΩΑΝΝΗΣ ΣΤΟΥΡΝΑΡΑΣ",168
"140499"," Αρνείστε ότι είπατε ότι η τρόικα δεν συμφωνεί;","ΠΑΝΟΣ ΚΑΜΜΕΝΟΣ",181
"140500"," Είπα ότι θα πρέπει να αποφασίσει ο τελικός μέτοχος. Αν βρουν το 10%...","ΙΩΑΝΝΗΣ ΣΤΟΥΡΝΑΡΑΣ",168
"140501"," Είπατε ότι η τρόικα δεν συμφωνεί.","ΠΑΝΟΣ ΚΑΜΜΕΝΟΣ",181
"140502"," Όχι, δεν σας το είπα.","ΙΩΑΝΝΗΣ ΣΤΟΥΡΝΑΡΑΣ",168
"140503"," Κύριε Πρόεδρε, σας παρακαλώ, μη διακόπτετε τώρα. Αν θέλετε, μπορείτε να έχετε μετά ένα δίλεπτο, για να τοποθετηθείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140504"," Συνεχίζω. 
Θυμίζω στον κ. Μαριά ότι όσον αφορά το δημοσιονομικό έλλειμμα έχουμε καλύψει τα 2/3 της απόστασης που μας χωρίζει από τον τελικό στόχο, δηλαδή την παραγωγή πρωτογενούς πλεονάσματος και όσον αφορά την ανταγωνιστικότητα έχουμε καλύψει τα ¾ που μας χωρίζει από τον τελικό στόχο, που είναι να ξαναγυρίσουμε στην ανταγωνιστικότητα που είχαμε όταν μπήκαμε στο ευρώ. 
Με ρωτήσατε αν θα χρειαστούν επιπλέον ποσά των 50 δισεκατομμυρίων ευρώ. Δεν θα χρειαστούν περισσότερα. Ευτυχώς που έγκαιρα φροντίσαμε και έχουμε αυτά τα 50 δισεκατομμύρια και άρα, μπορούμε με πολύ μεγάλη άνεση να ανακεφαλαιοποιήσουμε τις ελληνικές τράπεζες. 
Κυρία Ξηροτύρη, δεν κατάλαβα γιατί τίθεται σε αμφισβήτηση η εργασία των οκτώ χιλιάδων εργαζομένων, οι θέσεις εργασίας τους. Δεν βλέπω το συσχετισμό. Η EUROBANK θα ανακεφαλαιοποιηθεί και αυτή, όπως οι άλλες τράπεζες. Άρα, δεν υπάρχει κανένα πρόβλημα με τους εργαζόμενους.","ΙΩΑΝΝΗΣ ΣΤΟΥΡΝΑΡΑΣ",168
"140505"," Αφού είπατε ότι η EUROBANK δεν μπορεί να ανακεφαλαιοποιηθεί…","ΠΑΝΑΓΙΩΤΗΣ ΛΑΦΑΖΑΝΗΣ",279
"140506"," Θα έρθει και η σειρά σας, κύριε Λαφαζάνη. Περιμένετε.","ΙΩΑΝΝΗΣ ΣΤΟΥΡΝΑΡΑΣ",168
"140507"," Αφού λέτε ότι θα ανακεφαλαιοποιηθεί…","ΠΑΝΑΓΙΩΤΗΣ ΛΑΦΑΖΑΝΗΣ",279
"140508"," Θα σας απαντήσει, κύριε Λαφαζάνη. Αφήστε τον να απαντήσει. Μη διακόπτετε. Σας άκουσε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140509"," Θα ανακεφαλαιοποιηθεί από το Ταμείο Χρηματοπιστωτικής Σταθερότητας. Μάθετε τις διαδικασίες.","ΙΩΑΝΝΗΣ ΣΤΟΥΡΝΑΡΑΣ",168
"140510"," Να μάθω; Εσείς είπατε προηγουμένως…","ΠΑΝΑΓΙΩΤΗΣ ΛΑΦΑΖΑΝΗΣ",279
"140511"," Ρωτήσατε αν εγγυόμαστε την προστασία των καταθέσεων. Και βέβαια, εγγυόμαστε τις καταθέσεις. Αυτό κάνουμε, αυτή είναι η πολιτική μας, αυτή είναι η μεγάλη εικόνα. Η πολιτική μας στο τραπεζικό σύστημα είναι η απόλυτη εγγύηση των καταθέσεων και των θέσεων εργασίας. 
Θέλουμε λιγότερα τραπεζικά ιδρύματα –πράγματι- και αυτό το κάνουμε μέσω συγχωνεύσεων, προστατεύοντας απολύτως τις καταθέσεις και τις θέσεις εργασίας. Δεν κάνουμε εκκαθαρίσεις. Δεν κλείνουμε πιστωτικά ιδρύματα, όπως έκαναν άλλες χώρες. 
Δεν καταλαβαίνω τι σημαίνει ότι η Εθνική Τράπεζα είναι στα χέρια των δανειστών. Η Εθνική Τράπεζα, εάν τελικά κεφαλαιοποιηθεί από το Ταμείο Χρηματοπιστωτικής Σταθερότητας, θα έχει μέτοχο το Ταμείο Χρηματοπιστωτικής Σταθερότητας. Επαναλαμβάνω ότι δεν έβαλε κανένα βέτο η τρόικα. 
Όσον αφορά τις γερμανικές αποζημιώσεις που είπατε, που είναι άσχετο, βέβαια, με το θέμα μας, αλλά μια και το είπατε, θέλω να σας πω ότι ο Γενικός Διευθυντής του Γενικού Λογιστηρίου του Κράτους δεν έδωσε απόρρητα στοιχεία του πορίσματος. Το πόρισμα έχει χαρακτηριστεί απόρρητο από την ίδια την επιτροπή του Υπουργείου, της οποίας προΐσταται ο ίδιος ο Γενικός Διευθυντής του Γενικού Λογιστηρίου του Κράτους. Αυτό που ανέφερε ο γενικός διευθυντής ήταν μόνο πού βρίσκονται τα έγγραφα, από πού μαζεύτηκαν, ποιος ο όγκος τους και ποια η μεθοδολογία συλλογής τους. Δεν είπε τίποτα για το περιεχόμενο του πορίσματος. 
Όσον αφορά τον κ. Καμμένο, πράγματι, τα χρηματιστήρια έχουν διακύμανση τιμών. Άλλοι πουλάνε, άλλοι αγοράζουν. Αν υπάρχει κάτι το περίεργο, υπάρχουν εποπτικές αρχές. 
Αναφερθήκατε στην Τράπεζα Πειραιώς και εσείς και ο κ. Λαφαζάνης. Νομίζω ότι δεν είναι σύμπτωση που και οι δύο αναφερθήκατε. Θέλω να πω ότι εμείς κάνουμε ανοιχτές διαδικασίες. Η Τράπεζα Πειραιώς προσήλθε, όπως και άλλες τράπεζες, για να πάρει τα κυπριακά καταστήματα στην Ελλάδα. Προκρίθηκε η προσφορά της Τράπεζας Πειραιώς. Επαναλαμβάνω ότι η τράπεζα, όχι, δεν έβαλε βέτο. Αυτό που συνέβη είναι ότι οι δύο τράπεζες δεν μπόρεσαν με επιστολή που έστειλαν να έχουν το 10%, επομένως δεν μπορούν να αποφασίσουν αυτές για τη συγχώνευση και θα αποφασίσει με τα κριτήρια που θα θεσπίσει το Ταμείο Χρηματοπιστωτικής Σταθερότητας με βάση το δημόσιο συμφέρον. 
Τώρα, όσον αφορά το αν παίχτηκαν παιχνίδια με τα CDS -αναφέρετε άτομα, αναφέρεστε στο μνημόνιο- αυτό εκφεύγει των αρμοδιοτήτων μου να απαντήσω. Υπάρχουν εποπτικές αρχές, υπάρχει δικαιοσύνη, η οποία, προφανώς και ερευνά τις καταγγελίες σας, αν δεν κάνω λάθος. 
Ο λόγος μου ήταν σαφέστατος. Σας ανέφερα τα κριτήρια, με πολύ μεγάλη λεπτομέρεια, βάσει των οποίων το Ταχυδρομικό Ταμιευτήριο κρίθηκε μη βιώσιμο. Μιλήσατε για χειραγώγηση μετοχής -και η κ. Χρυσοβελώνη το είπε πριν- ο Υπουργός Οικονομικών, όταν έρχεται εδώ να απαντήσει σε κοινοβουλευτικό έλεγχο, δεν έχει στο μυαλό του την τιμή της μετοχής στο Χρηματιστήριο. Πρέπει να πει την αλήθεια και την αλήθεια είπα. Να σας κρύψω ότι κρίθηκε μη βιώσιμο το Ταχυδρομικό Ταμιευτήριο; Όχι, δεν θα μπορούσα να το κάνω ποτέ. Βλέπω ότι επιμένετε, όμως. 
Βεβαίως, έχουμε την απόλυτη στήριξη της Ευρωπαϊκής Κεντρικής Τράπεζας, κύριε Καμμένο είτε μέσω του ΕLA είτε κατευθείαν μέσω της ΕΚΤ. Δεν υπάρχει απολύτως κανένας κίνδυνος. Οι ελληνικές τράπεζες είναι θωρακισμένες. Αυτό απεδείχθη από την κυπριακή κρίση. Δεν είχαμε απολύτως κανένα αρνητικό αποτέλεσμα ως αποτέλεσμα της πολιτικής μας. 
Για τον κ. Λαφαζάνη τι να πω πια; Με αποκάλεσε μακελάρη της κυπριακής οικονομίας και του τραπεζικού συστήματος. Μου είπε ότι δεν έχω δικαίωμα να κάνω τέτοιου είδους ομιλία στη Βουλή, λες και είμαστε σε μία σταλινική περίοδο και απαγορεύεται να πούμε αυτό που πρέπει να πούμε.","ΙΩΑΝΝΗΣ ΣΤΟΥΡΝΑΡΑΣ",168
"140512"," Ότι κρύβετε στοιχεία…","ΠΑΝΑΓΙΩΤΗΣ ΛΑΦΑΖΑΝΗΣ",279
"140513"," Μη με διακόπτετε.","ΙΩΑΝΝΗΣ ΣΤΟΥΡΝΑΡΑΣ",168
"140514"," Κύριε Λαφαζάνη, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140515"," Αγνόησε ότι εδώ ήρθαμε με τον κ. Προβόπουλο και επί τετράωρο απαντούσα στις ερωτήσεις του στην αρμόδια Οικονομική Επιτροπή της Βουλής για την Αγροτική Τράπεζα.","ΙΩΑΝΝΗΣ ΣΤΟΥΡΝΑΡΑΣ",168
"140516"," Δεν ήρθατε εσείς.","ΠΑΝΑΓΙΩΤΗΣ ΛΑΦΑΖΑΝΗΣ",279
"140517"," Το χειρότερο απ’ όλα, αναφερόμενος στην Τράπεζα Πειραιώς, είπε ότι δουλεύω για ιδιωτικά συμφέροντα! Αυτό είναι συκοφαντία. Επιστρέφω αυτόν το συκοφαντικό και συνάμα γελοίο χαρακτηρισμό, που διακρίνεται από αμετροέπεια και έλλειψη πολιτικών επιχειρημάτων. 
Επειδή έχετε μιλήσει πάρα πολλές φορές για επιστροφή στη δραχμή, θα μπορούσα να σας ονομάσω εσάς ως εκ των πρωτεργατών του λόμπι της δραχμής. Δεν το κάνω.","ΙΩΑΝΝΗΣ ΣΤΟΥΡΝΑΡΑΣ",168
"140518"," Το κάνετε ήδη. Δεν είναι κατηγορία.","ΠΑΝΑΓΙΩΤΗΣ ΛΑΦΑΖΑΝΗΣ",279
"140519"," Θα μπορούσα να σας χαρακτηρίσω ως προστάτη πελατειακών κρατικοδίαιτων συνδικαλιστικών συμφερόντων. Δεν το κάνω. Απλώς σας λέω ότι τα επιχειρήματά σας χαρακτηρίζονται από αμετροέπεια. Μου είπατε ότι δουλεύω για ιδιωτικά συμφέροντα. Σας το επιστρέφω, λοιπόν.","ΙΩΑΝΝΗΣ ΣΤΟΥΡΝΑΡΑΣ",168
"140520"," Πολιτικά ομιλώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"140521"," Δεν έχετε πολιτικά επιχειρήματα. Βγάζετε μόνο κραυγές.","ΙΩΑΝΝΗΣ ΣΤΟΥΡΝΑΡΑΣ",168
"140522"," Είστε ο μόνος που το λέει…","ΠΑΝΑΓΙΩΤΗΣ ΛΑΦΑΖΑΝΗΣ",279
"140523"," Και εμείς το λέμε.","ΜΑΥΡΟΥΔΗΣ ΒΟΡΙΔΗΣ",69
"140524","  …αλλά είστε εκτός Βουλής, γι’ αυτό το λέτε.","ΠΑΝΑΓΙΩΤΗΣ ΛΑΦΑΖΑΝΗΣ",279
"140525"," Κύριε Λαφαζάνη, σας παρακαλώ, μη διακόπτετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140526"," Δεν καταλαβαίνω. Είπατε τι ισοζύγιο θα σώσουμε. Αυτήν τη στιγμή έχουμε 50 δισεκατομμύρια για να ανακεφαλαιοποιήσουμε τις τράπεζες, για να προστατεύσουμε καταθέσεις 200 δισεκατομμυρίων, για να μη χρεοκοπήσουν επιχειρήσεις. Δεν καταλαβαίνω! Δεν έπρεπε να το κάνουμε αυτό; Δεν έπρεπε να εξασφαλίσουμε 50 δισεκατομμύρια, για να ανακεφαλαιοποιήσουμε τράπεζες; Εσείς, δηλαδή, τι θα κάνατε; Τι θα τις κάνατε; Μα δεν έχετε επιχειρήματα. Δεν είπατε απολύτως τίποτα.","ΙΩΑΝΝΗΣ ΣΤΟΥΡΝΑΡΑΣ",168
"140527"," Το είπαμε. Εσείς δεν ακούτε.","ΠΑΝΑΓΙΩΤΗΣ ΛΑΦΑΖΑΝΗΣ",279
"140528"," Αναφερθήκατε σε ξεπούλημα. Ποιο ξεπούλημα; Εδώ η ΕΘΝΙΚΗ και η EUROBANK δεν βρήκαν 10% να βάλουν ιδιωτικά κεφάλαια. Πού είδατε εσείς ξεπούλημα;","ΙΩΑΝΝΗΣ ΣΤΟΥΡΝΑΡΑΣ",168
"140529"," Κερδοσκοπία…","ΠΑΝΑΓΙΩΤΗΣ ΛΑΦΑΖΑΝΗΣ",279
"140530"," Μιλήσατε για την ALVAREZ & MARSHAL.","ΙΩΑΝΝΗΣ ΣΤΟΥΡΝΑΡΑΣ",168
"140531"," Κύριε Λαφαζάνη, δεν έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140532"," Κάνουμε διάλογο σ’ αυτήν την Αίθουσα.","ΠΑΝΑΓΙΩΤΗΣ ΛΑΦΑΖΑΝΗΣ",279
"140533"," Εδώ έχει δημιουργηθεί ένας μύθος. Το ανέφερε και ο κ. Χρυσοχοΐδης. Σας ανέφερα τα συμπεράσματα της ALVAREZ & MARSHAL, που περιγράφει ακριβώς αυτά που κάναμε. Όλη αυτή η ιστορία περί ALVAREZ & MARSHAL ήταν απολύτως τίποτα. Ήταν μία πομφόλυγξ.
Επαναλαμβάνω –για να τελειώνουμε- ότι η μεγάλη εικόνα της πολιτικής μας είναι απόλυτη προστασία καταθέσεων και θέσεων εργασίας. Πείτε μου εσείς τι διαφορετικό θα κάνατε; 
Κυρία Ξηροτύρη, δεν καταλαβαίνω τι εννοείτε μπλοκάρισμα. Δεν έγινε κανένα μπλοκάρισμα διαδικασίας. Οι δύο αυτές τράπεζες δεν βρήκαν το 10% των ιδιωτικών κεφαλαίων. Συμφωνείτε; Μακάρι να το βρίσκανε. Εγώ θα ήθελα να το έβρισκαν. Δεν το βρήκαν. Δεν βλέπω κανένα μπλοκάρισμα διαδικασίας. Η διαδικασία είναι σαφής από το νόμο. Το Ταμείο Χρηματοπιστωτικής Σταθερότητας θα κεφαλαιοποιήσει και τις δύο τράπεζες σε απόλυτη ασφάλεια και για τις καταθέσεις και για τις θέσεις εργασίας.
Η κ. Χρυσοβελώνη επιμένει ότι δεν έπρεπε να πω –σε απάντηση κοινοβουλευτικού ελέγχου- ότι το Ταχυδρομικό Ταμιευτήριο εκρίθη μη βιώσιμο. Πραγματικά, δεν σας καταλαβαίνω! Τι έπρεπε να πω; Ότι εκρίθη βιώσιμο; Να πω δηλαδή ψέματα, για να μην επηρεαστεί η τιμή της μετοχής του.
Η κ. Γιαταγάνα διερωτήθη πώς η Τράπεζα της Ελλάδας στην αρχή έκρινε βιώσιμο το Ταχυδρομικό Ταμιευτήριο και μετά από δύο χρόνια μη βιώσιμο. Μα, δύο χρόνια είναι μία πολύ μεγάλη περίοδος. Αλλάζουν οι συνθήκες.","ΙΩΑΝΝΗΣ ΣΤΟΥΡΝΑΡΑΣ",168
"140534"," Αφού του φορτώσατε όσα του φορτώσατε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140535"," Αυτό που προσπάθησα πραγματικά όλη αυτήν την ώρα να πω είναι -με βάση την κοινή λογική- ποια είναι η πολιτική μας η οποία κατά τεκμήριο έχει πετύχει. Βλέπετε ότι το ελληνικό τραπεζικό σύστημα έμεινε αλώβητο από την κυπριακή κρίση και από άλλες κρίσεις. 
Παρά τις φωνές του κ. Γιοβανόπουλου, σήμερα εγώ δεν είδα στην αγορά κανένα πρόβλημα. Δεν είδα απόσυρση καταθέσεων. Θα θέλατε να υπήρχε απόσυρση καταθέσεων; Σαν να μου φάνηκε ότι κάτι τέτοιο επιδιώκετε.","ΙΩΑΝΝΗΣ ΣΤΟΥΡΝΑΡΑΣ",168
"140536"," Όχι.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"140537"," Αυτό που λέτε είναι γελοίο.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"140538"," Δεν υπήρξε απολύτως τίποτα. Υπήρξε απόλυτη ησυχία σήμερα στην αγορά. Αυτό, λοιπόν, είναι μια επιβράβευση της πολιτικής μας….","ΙΩΑΝΝΗΣ ΣΤΟΥΡΝΑΡΑΣ",168
"140539"," Αυτό που λέτε είναι γελοίο. 
(Θόρυβος από την πτέρυγα των Ανεξάρτητων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"140540"," Σας ευχαριστώ πάρα πολύ. 
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΣΤΟΥΡΝΑΡΑΣ",168
"140541"," Κυρία Πρόεδρε, θα ήθελα το λόγο.","ΠΑΝΟΣ ΚΑΜΜΕΝΟΣ",181
"140542"," Κύριε Πρόεδρε, έχετε το λόγο για τρία, τέσσερα λεπτά ως παρέμβαση, δεν είναι δευτερολογία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140543"," Για μια παρέμβαση, κυρία Πρόεδρε. 
Κατ’ αρχήν, έχουμε μια πολύ σοβαρή εξέλιξη. Ο κύριος Υπουργός Οικονομικών αρνείται αυτό που μου είπε στη συζήτηση που είχαμε -στην ενημέρωση- ότι δηλαδή δημιουργεί πρόβλημα η τρόικα και δεν δέχεται τη συγχώνευση. Ευτυχώς το δήλωσα στο ΑΠΕ και στα κανάλια μόλις βγήκα έξω από τη συζήτηση. Απεδείχθη ότι η τρόικα ήταν εκείνη που δεν επιθυμούσε και απαγόρευε να γίνει αυτή η συγχώνευση.
Δεύτερον, εδώ βλέπουμε δημοσιεύματα από το πρωί που λένε ότι τουλάχιστον για τη EUROBANK προσπαθούν να βρουν το 10% προκειμένου να βάλουν οι ίδιοι το ποσοστό για την ανακεφαλαιοποίηση. Ξέρει ο κύριος Υπουργός ότι δεν θα το βρουν; Αυτό είναι πολύ σοβαρό. Παίρνει θέση και σήμερα το βράδυ θα φύγουν όλοι από εδώ μπερδεμένοι. 
Τρίτον, όσον αφορά τις δηλώσεις σας, εσείς ήσασταν που κάνατε δηλώσεις για το Ταχυδρομικό Ταμιευτήριο στις 10 Αυγούστου και τις ανατρέψατε στις 29 Αυγούστου. Στις 10 Αυγούστου λέγατε ότι είναι βιώσιμο το Ταχυδρομικό Ταμιευτήριο και στις 29 Αυγούστου έρχεστε εδώ και η μετοχή καταρρέει στο -30, διότι λέτε ότι δεν είναι βιώσιμο. Είναι δικές σας δηλώσεις.
Η Επιτροπή Κεφαλαιαγοράς παρεμβαίνει και για δημόσιες δηλώσεις που γίνονται και επηρεάζουν τις μετοχές. Γι’ αυτό ζητάμε τον έλεγχο του τι έγινε ακριβώς σήμερα. Αν νομίζετε ότι σήμερα δεν έγινε τίποτα, όταν μια τράπεζα όπως η EUROBANK ξεκινάει στο limit down στο -30 και κλείνει στο +30, ότι κάποιοι που αγόρασαν στο 0,1 και πούλησαν στο 0,2 διπλασιάζουν τα χρήματά τους, τότε πραγματικά λυπάμαι.","ΠΑΝΟΣ ΚΑΜΜΕΝΟΣ",181
"140544"," Ο Υπουργός Οικονομικών…","ΠΑΝΑΓΙΩΤΗΣ ΛΑΦΑΖΑΝΗΣ",279
"140545"," Ακριβώς.","ΠΑΝΟΣ ΚΑΜΜΕΝΟΣ",181
"140546"," Δεν πρόκειται να βρουν ιδιωτικά κεφάλαια. Το επανέλαβε σήμερα και μετά αλλάζει.","ΠΑΝΑΓΙΩΤΗΣ ΛΑΦΑΖΑΝΗΣ",279
"140547"," Υπάρχουν και δηλώσεις από τη μεριά της EUROBANK.
Άκουσα με προσοχή τον κ. Βορίδη, ο οποίος είπε ότι ο νόμος Αλογοσκούφη προέβλεπε αυτό ακριβώς που γίνεται σήμερα. Δεν είναι έτσι. Κύριε Βορίδη, τότε ήσασταν στο Λαϊκό Ορθόδοξο Συναγερμό, στον κ. Καρατζαφέρη. 
Ο νόμος Αλογοσκούφη, για τα 28.000.000.000 που δόθηκαν τότε στις τράπεζες, εξασφάλισε προνομιούχες μετοχές των τραπεζών και μάλιστα φέτος το κράτος πήρε και 500.000.000. Μετά το νόμο Αλογοσκούφη δεν υπήρχε καμμία εγγύηση. Ό,τι δίνουμε δηλαδή στις τράπεζες μπαίνει στο δημόσιο χρέος ουσιαστικά και ο ελληνικός λαός χρηματοδοτεί τους τραπεζίτες. 
Αυτή είναι η μεγάλη διαφορά του Κώστα Καραμανλή και της κυβέρνησής του από τον Αντώνη Σαμαρά. Τότε υπήρχαν εγγυήσεις που δόθηκαν και ο ελληνικός λαός είχε τις μετοχές των τραπεζών. Τώρα έχει καμμία μετοχή; Απολύτως τίποτα.
Ως προς τις ανεξάρτητες τραπεζικές αρχές, στην Κύπρο πριν έντεκα μήνες ανεξάρτητες τραπεζικές αρχές που αναφέρατε έκαναν crash test για τη Λαϊκή και την Τράπεζα Κύπρου και το crash test απέδειξε ότι όλα είχαν καλώς. Σε έντεκα μήνες ανατράπηκαν τα πάντα; 
Ο κ. Γιαννόπουλος υπήρχε εκεί προ των έντεκα μηνών και τα μετοχοδάνεια δίνονταν πριν τους έντεκα μήνες. Αυτήν τη στιγμή η κυπριακή Βουλή κάνει έρευνα για το τι ακριβώς έγινε και η έρευνα αυτή αφορά και Έλληνες. Μάλιστα, θα αφορά και πρόσωπα που εμπλέκονται στενά ως επιχειρηματίες στην πολιτική ζωή της Ελλάδας σήμερα. 
Άκουσα με προσοχή όταν είπατε γιατί δεν έπρεπε να βάλουν το 10% οι ιδιώτες. Μα ο Πρωθυπουργός έκανε την ανακοίνωση αυτή και τον πανηγυρισμό. Όταν ανακοινώθηκε ότι θα γίνει η συγχώνευση της ΕΘΝΙΚΗΣ με τη EUROBANK ο Πρωθυπουργός έκανε δημόσια δήλωση, ότι πρόκειται για μια εξαιρετική προοπτική, ότι πρόκειται να αλλάξουν τα πράγματα, ότι έρχεται πάλι η ελπίδα κ.ο.κ..
Ο Πρωθυπουργός δηλαδή, δεν είχε δίκιο όταν έκανε την ανακοίνωση ή όταν έβγαιναν οι εκπρόσωποι της Νέας Δημοκρατίας στο twitter και έκαναν δέκα twitter  το λεπτό και έλεγαν ότι κατέρρευσε ο μύθος και πάμε στην ανάπτυξη και ότι αυτή η συγχώνευση -πριν δοθεί το 10% των ιδιωτών- θα φέρει την ελπίδα; Ο Πρωθυπουργός είχε δίκιο τότε ή εσείς έχετε δίκιο τώρα; 
Πρέπει να καταλήξετε τι θέλετε και όχι μεταξύ εταίρων αλλά και μεταξύ του κόμματός σας. 
Και βεβαίως, εδώ έχουμε να κάνουμε με ένα ολόκληρο παιχνίδι, το οποίο παίζεται και με την περιουσία της Εθνικής Τράπεζας – και κλείνω με αυτό- διότι, κατ’ αρχάς, ο κ. Τουρκολιάς έδινε διαφημίσεις στον δημοσιογραφικό οργανισμό «Λαμπράκη» για να επιβεβαιώνει τη συμφωνία ότι προχωράει. Το 85% των μετοχών της EUROBANK έχουν πάει στην Εθνική Τράπεζα. 
Και ερωτώ. Ποιος θα πληρώσει τη ζημιά της ανατροπής της συμβάσεως; Τι θα κάνετε με την ανατροπή της συμβάσεως αυτής; Πρέπει να απαντήσετε. Κάποιοι άνθρωποι έχουν χάσει τα λεφτά τους. Είχε προχωρήσει η συγχώνευση. Εσείς είστε Κυβέρνηση, εσείς είστε υπεύθυνος Υπουργός. Και ερωτώ. Τις διαφημίσεις τις βάζανε για να στηρίξουν τη συγχώνευση ή για να στηρίξουν τη διοίκηση της Τράπεζας της Ελλάδος; Θα τον διατηρήσετε τον κ. Τουρκολιά εκεί που είναι ή, όπως πρέπει να κάνετε, θα τον ξηλώσετε αύριο το πρωί; Έπρεπε ήδη να τον έχετε ξηλώσει, ασχέτως αν κατάγεται από την Καλαμάτα.
Κύριε Υπουργέ, και μία ακόμη ερώτηση που εσείς ξέρετε να την απαντήσετε καλά, γιατί νομίζω ότι χειριστήκατε και  το «swap» επί Σημίτη της «GOLDMAN SACHS», αν θυμάμαι καλά.","ΠΑΝΟΣ ΚΑΜΜΕΝΟΣ",181
"140548","  Όχι.","ΙΩΑΝΝΗΣ ΣΤΟΥΡΝΑΡΑΣ",168
"140549"," Αν δεν το χειριστήκατε, ρωτήστε αυτούς που το χειρίστηκαν για το εάν έχει μετατραπεί σε μία ανώνυμη εταιρεία που λέγεται «TITLOS» και αν ουσιαστικά έχει, αυτήν τη στιγμή, η Εθνική Τράπεζα της Ελλάδος να πληρώσει τα CDS της «TITLOS». 
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΟΣ ΚΑΜΜΕΝΟΣ",181
"140550","  Ευχαριστούμε.
Το λόγο έχει ο κ. Νότης Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, κύριε Υπουργέ, κύριοι Βουλευτές, νομίζω ότι από τη συζήτηση αποδείχθηκε, πρώτα απ’ όλα, ότι πολύ σωστά κάναμε και θέσαμε αυτήν την επίκαιρη επερώτηση. Από τότε επιμέναμε, δηλαδή από τις αρχές Ιανουαρίου, ότι το ζήτημα αυτό είναι πάρα πολύ σοβαρό. 
Ακούσαμε ενδιαφέροντα πράγματα αλλά να τα βάλουμε σε μία σειρά. Πρώτα απ’ όλα, κύριε Υπουργέ, ο πρώτος βασικός στόχος του μνημονίου ήταν, μέσω της μείωσης του ελλείμματος, να πετύχουμε μείωση του χρέους.
 Αυτό που σας είπα ήταν ότι παρ’ ότι κάνατε όλες αυτές τις προσπάθειες μείωσης του ελλείμματος, τελικά το χρέος όχι μόνο δεν μειώθηκε αλλά αυξήθηκε. Άρα, ο πρώτος στόχος απέτυχε και γι’ αυτό πήγατε στον δεύτερο αποτυχημένο στόχο, που είναι το PSI. 
Πρώτον, το αποτέλεσμα του PSI, σύμφωνα με ό,τι λέτε εσείς οι ίδιοι, δηλαδή την από 2013 έκθεση επί του προϋπολογισμού, στηρίχθηκε σε μέτρα που λήφθηκαν και έφτασαν τα 49 δισεκατομμύρια ευρώ. «Κουρέψατε», δηλαδή, ασφαλιστικά ταμεία, νοσοκομεία και πανεπιστήμια και είχαμε και μία ζημιά με μέτρα 49 δισεκατομμυρίων ευρώ, για να γλυτώσουμε υποτίθεται 100 δισεκατομμύρια ευρώ. 
Δεύτερον, πετύχατε, λέτε, στην ανταγωνιστικότητα. Πώς το πετύχατε; Ενάμισι εκατομμύριο είναι οι άνεργοι, οι μισθοί έχουν φτάσει σε μισθούς Βουλγαρίας και οδηγείτε την οικονομία σε ένα μοντέλο ανταγωνιστικότητας που είναι αποτυχημένο, γιατί στηρίζεται σε οικονομία εντάσεως εργασίας και όχι οικονομία της γνώσης.
Τρίτον και πιο σημαντικό, η ανακεφαλαιοποίηση. Για να καταλάβουμε ή να καταλάβουν όσοι μας βλέπουν, θα πληρώσει ο Έλληνας φορολογούμενος 50 δισεκατομμύρια ευρώ και αυτά περνούν στο δημόσιο χρέος, προκειμένου να γίνει τι;
 Πρώτον, να διασωθούν οι μεγαλομέτοχοι, γιατί αυτός ήταν ο στόχος σας και τώρα μερικοί από εδώ παριστάνουν τους αντιμνημονιακούς των αντιμνημονιακών. Γιατί ακούσαμε απίθανα πράγματα. Θέλατε με την πολιτική σας να σώσετε τους μεγαλομετόχους. Τους αφήσατε μέχρι σήμερα και είναι ακόμη στη διοίκηση οι ολιγάρχες, έχοντας πάρει την ανακεφαλαιοποίηση. Τώρα που δεν βγαίνει το σύστημα, έρχεστε να κατηγορήσετε εμάς ότι εμείς στηρίζουμε δήθεν τους μεγαλομετόχους.
Ακούστε, σας έχουν καταλάβει όλοι. Εμείς αυτό που αποδείξαμε σήμερα είναι ότι, πρώτον, η πολιτική που ακολουθήσατε σε σχέση με την ανακεφαλαιοποίηση των τραπεζών έχει φέρει βάρη στον ελληνικό λαό.
 Δεύτερον, με βάση τα δικά σας στοιχεία, κύριε Υπουργέ, μας είπατε ότι για μεν την Αγροτική Τράπεζα –και δεν το έχετε αρνηθεί- η προίκα που δόθηκε είναι 6,7 δισεκατομμύρια ευρώ συν 700 εκατομμύρια ευρώ, σύνολο 7,4 δισεκατομμύρια ευρώ. Τα έδωσε ποιος; Το Ταμείο Χρηματοπιστωτικής Σταθερότητας, δηλαδή ποιος; Ο ελληνικός λαός.
Δεύτερον, 4 δισεκατομμύρια στην περίπτωση του Ταχυδρομικού Ταμιευτηρίου και 500 εκατομμύρια στην περίπτωση των υποκαταστημάτων των κυπριακών τραπεζών. Σύνολο 11,9 δισεκατομμύρια ευρώ. Αυτά τα έδωσε ο ελληνικός λαός για να γίνει τι; Για να πάει προίκα η μεν Αγροτική στην Πειραιώς και το νέο Ταχυδρομικό Ταμιευτήριο να δοθεί αργότερα σε κάποιον που εσείς θα επιλέξετε.
Εγώ ρωτώ. Αυτά τα 12 δισεκατομμύρια, αν τα βάζατε, δεν θα μπορούσε να γίνει ανακεφαλαιοποίηση και συγχώνευση αυτών των δύο κρατικών πυλώνων και να σταθούν σαν σοβαρή τράπεζα;
Κύριε Υπουργέ, αποδεικνύεται και από την έκθεση του Διοικητή της Τράπεζας της Ελλάδος για το 2012, που λέει τι; Ότι οι κεφαλαιακές ανάγκες στο σύνολο των ελληνικών εμπορικών τραπεζών εκτιμήθηκαν το Μάιο του 2012 σε 40 δισεκατομμύρια, εκ των οποίων 27,5 δισεκατομμύρια πήγαν στις τέσσερις συστημικές τράπεζες. Τα υπόλοιπα, λοιπόν, ποια είναι; Είναι αυτά που είπα, αυτά που πήγαν ως προίκα στους υπόλοιπους.
Άρα, λοιπόν, εδώ πρέπει να μας απαντήσετε -και όχι σε εμάς αλλά στον ελληνικό λαό- τα 12 δισεκατομμύρια που πήγαν προίκα, γιατί να πάνε προίκα και να μη στηθεί, να μη διατηρηθεί μία σημαντική κρατική τράπεζα η οποία θα παίζει το ρόλο της ανάπτυξης της ελληνικής οικονομίας;
Λέτε για το Ταμείο Χρηματοπιστωτικής Σταθερότητας ότι όλες οι μετοχές, έτσι όπως θα γίνει, θα ανήκουν στο ελληνικό δημόσιο. Μας ρωτάτε εμάς να σας πούμε. Από την ώρα που θα υπάρξει μία αντιμνημονιακή διακυβέρνηση, θα υπάρχουν βεβαίως με αυτούς τους όρους οι μετοχές και θα ανήκουν στο ελληνικό δημόσιο. Στην πράξη, δεν χρειάζεται να γίνει καν εθνικοποίηση, όπως ανέφερε κάποιος συνάδελφος, διότι το ελληνικό δημόσιο είναι ο μέτοχος, είναι ο ιδιοκτήτης. Επομένως, από εκεί θα μπορεί να ασκήσει κανείς μία συγκεκριμένη πολιτική, η οποία θα έχει και ένα δημόσιο πυλώνα και θα δει πώς θα αξιοποιήσει το ζήτημα του ανταγωνισμού σε επίπεδο τραπεζικής πολιτικής.
Σήμερα, όμως, εμείς λέμε το εξής. Πρέπει να γίνει διαχειριστικός έλεγχος στις συστημικές τράπεζες οι οποίες ανακεφαλαιοποιούνται με χρήμα του ελληνικού λαού. Δεύτερον, να φύγουν οι ολιγάρχες από τη διοίκηση των τραπεζών. Να γίνει διαχειριστικός έλεγχος. Τότε θα βρούμε ενδεχομένως πολύ περισσότερα και ενδιαφέροντα πράγματα απ’ αυτά που βρήκαν στην Κύπρο. Όταν πάμε σε αυτές τις διαδικασίες, τότε θα μπορέσουμε να μιλούμε πραγματικά για μία άσκηση πολιτικής με διαφάνεια στο θέμα του Ταμείου Χρηματοπιστωτικής Σταθερότητας.
Άκουσα, λοιπόν και άλλα ενδιαφέροντα αλλά επειδή δεν θέλω να αφήσω αυτά τα περί κατοχικού δανείου, θα σας πω το εξής. Λέει στην εφημερίδα «ΤΟ ΒΗΜΑ»: «Έπειτα από ειδική άδεια του Υπουργού, συνομίλησε με το Γενικό Διευθυντή του Γενικού Λογιστηρίου του Κράτους για το έργο που του ανατέθηκε και ο οποίος λέει αυτά». Ρωτώ. Αυτά που περιέγραψε στην εφημερίδα, δεν μπορούσε να τα δώσει ως απάντηση σε ένα Βουλευτή του ελληνικού Κοινοβουλίου; Έστω τα στοιχεία τα οποία αναφέρετε εσείς, τα οποία στοιχεία δεν είναι τόσο απλά όσο τα αναφέρετε, γιατί αναφέρει και άλλα ζητήματα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Άρα, βάλτε μία τάξη εκεί και ξεκαθαρίστε ότι εδώ θα πρέπει να έρχεστε και να απαντάτε πολύ συγκεκριμένα, διότι υπάρχουν απαιτήσεις του ελληνικού δημοσίου. Σας το έχω πει και άλλη φορά. Είναι τα 162 δισεκατομμύρια ευρώ και για το κατοχικό δάνειο και για τις πολεμικές επανορθώσεις και όλα αυτά χωρίς τόκους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140551"," Ολοκληρώστε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κλείνω, κυρία Πρόεδρε.
Τη στιγμή, λοιπόν, που μπορούμε και διεκδικούμε αυτά τα χρήματα, έρχεστε εσείς και έχετε φεσώσει τον ελληνικό λαό με συνεχή δάνεια. Διότι πήρατε 110 δισεκατομμύρια ευρώ συν 130 δισεκατομμύρια ευρώ, που είναι όλο το πακέτο, δηλαδή, 240 δισεκατομμύρια ευρώ. Ένα μεγάλο ποσό απ’ αυτά τα χρήματα ως δάνεια έχουν ήδη έρθει. Δεύτερον, χρωστούν οι τράπεζες 130 δισεκατομμύρια στον ELA -όπου έγινε το «έλα να δεις» στην ουσία- και στην κεντρική τράπεζα και υπάρχουν και εγγυήσεις του ελληνικού δημοσίου πάνω από 230 δισεκατομμύρια στις τράπεζες.
Όλο αυτό το πακέτο -το είπατε εσείς εδώ- περί τα 550 δισεκατομμύρια ευρώ έχει πάρει η Ελλάδα λόγω μνημονίων. Και σας ρωτώ. Έχει πάρει 550 δισεκατομμύρια ευρώ και έχουμε ενάμισι εκατομμύριο ανέργους και κατεστραμμένη χώρα;
Πρέπει να δώσετε μία απάντηση, κύριε Υπουργέ, στα θέματα αυτά.
(Χειροκροτήματα από την πτέρυγα των Ανεξάρτητων Ελλήνων)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140552"," Ευχαριστώ.
Κύριε Υπουργέ, έχετε το λόγο για την τριτολογία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140553"," Τι θα μπορούσα να απαντήσω;
Κατ’ αρχάς, θέλω να πω στον κ. Καμμένο ότι το Ταμείο Χρηματοπιστωτικής Σταθερότητας κεφαλαιοποιεί τις τράπεζες και παίρνει μετοχές. Υπάρχουν μετοχές. Είναι, δηλαδή, ιδιοκτήτης το Ταμείο Χρηματοπιστωτικής Σταθερότητας. Δεν χάνονται τα λεφτά αυτά, παραμένουν στο ελληνικό δημόσιο. Άρα, δεν καταλαβαίνω πραγματικά τι θέλετε να πείτε.
Όσον αφορά τώρα το swap της «GOLDMAN SACHS», αυτό είναι ένας από τους μύθους σαν και τη μελέτη των «ALVAREZ AND MARSAL». Έχει περάσει πολύς χρόνος από τότε. Έχουν δοθεί οι κατάλληλες απαντήσεις. Δεν είναι το πρόβλημα…","ΙΩΑΝΝΗΣ ΣΤΟΥΡΝΑΡΑΣ",168
"140554"," Με συγχωρείτε, ο «TITLOS» είναι…","ΠΑΝΟΣ ΚΑΜΜΕΝΟΣ",181
"140555"," Ξέρετε, ο «TITLOS» έγινε πολλά χρόνια μετά και δεν είχε καμμία σχέση με τις αποφάσεις της εποχής εκείνης. 
Τώρα θα αναφερθώ σε όσα είπε ο κ. Μαριάς. Για ποια «αντιμνημονιακή διακυβέρνηση» μιλάτε, κύριε Μαριά;","ΙΩΑΝΝΗΣ ΣΤΟΥΡΝΑΡΑΣ",168
"140556"," Με συγχωρείτε, μπορώ να κάνω μία διακοπή;","ΠΑΝΟΣ ΚΑΜΜΕΝΟΣ",181
"140557"," Όχι. Δεν σας επιτρέπω.","ΙΩΑΝΝΗΣ ΣΤΟΥΡΝΑΡΑΣ",168
"140558"," Θα ήθελα να σας δώσω τον τίτλο της ανακοίνωσης για το swap της «GOLDMAN SACHS»…","ΠΑΝΟΣ ΚΑΜΜΕΝΟΣ",181
"140559","  Κύριε Πρόεδρε, σας παρακαλώ. Ας απαντήσει ο Υπουργός. 
Κύριε Καμμένο, θα σας δώσω μετά το λόγο για ένα λεπτό να πείτε ό,τι θέλετε. 
Κύριε Υπουργέ, παρακαλώ συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140560"," Για ποια «αντιμνημονιακή διακυβέρνηση» μιλάτε, κύριε Μαριά; Χωρίς μνημόνιο σημαίνει δραχμή. Καταλάβετέ το. 
Δεν έχετε μάθει από την εμπειρία της Κύπρου; Πριν από λίγο καιρό έγινε.","ΙΩΑΝΝΗΣ ΣΤΟΥΡΝΑΡΑΣ",168
"140561","  Το λόγο έχει ο κ. Μαριάς για την τριτολογία του και κλείνουμε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, ακούστε με. Η αντιμνημονιακή διακυβέρνηση θα έρθει είτε το θέλετε είτε δεν το θέλετε, γιατί το θέλει ο ελληνικός λαός κι επειδή με την πολιτική την οποία έχετε ακολουθήσει έχετε καταστρέψει την ελληνική οικονομία, έχετε καταστρέψει την ελληνική οικογένεια, έχετε γεμίσει με ανέργους τη χώρα. Και έχετε μια τέτοια πολιτική, που οδήγησε και σε τέσσερις χιλιάδες αυτοκτονίες. Άρα είναι βέβαιο ότι θα έρθει. Το θέμα είναι πώς θα φύγετε εσείς απ’ αυτήν τη διαδικασία.
Το δεύτερο σημείο, αφορά το παραμύθι το οποίο λέτε, ότι «χωρίς μνημόνιο δεν μπορούμε να κάνουμε, διότι θα έρθει η δραχμή». Εάν αφήνατε την Κύπρο να προχωρήσει τι θα γινόταν; Η Κύπρος με το «όχι» τι απέδειξε; Απέδειξε ότι ανάγκασε το Eurogroup να αλλάξει θέση και να πάρει δεύτερη απόφαση, που την ψηφίσατε και εσείς, αλλάζοντας την πρώτη σας θέση.
Τρίτον, το Εurogroup και εσείς μαζί είπατε στην Κύπρο να σας δώσει εναλλακτική πρόταση. Και αυτό έγινε για πρώτη φορά. Ούτε για την Ελλάδα έγινε ούτε για την Πορτογαλία έγινε ούτε για την Ιρλανδία. Η εναλλακτική πρόταση της Κύπρου προέβλεπε 5,8 δισεκατομμύρια ευρώ, ένα Ταμείο Αλληλεγγύης. Εκεί, λοιπόν, το τορπίλισε η ελληνική Κυβέρνηση, διότι σας ζήτησε η Κύπρος τα 2 δισεκατομμύρια ευρώ. Και σας το έθεσαν σήμερα στη συζήτηση και άλλοι συνάδελφοι και από τη δικιά μας πλευρά αλλά και από άλλες πτέρυγες και δεν απαντήσατε σ’ αυτό.
Εάν, λοιπόν, τα 2 δισεκατομμύρια ευρώ είχαν δοθεί σ’ αυτό το Ταμείο Αλληλεγγύης, στο οποίο το Ταμείο Χρηματοπιστωτικής Σταθερότητας θα ήταν μέτοχος και δεν θα ήταν δανεικά, τότε το πακέτο της Κύπρου θα στηριζόταν. Όμως, δεν θέλατε να στηριχθεί το πακέτο της Κύπρου, γιατί θα σας αποδείκνυε ότι μπορείς να έχεις και άλλη πολιτική από αυτήν την οποία λέτε εσείς. 
Μάλιστα με την πολιτική που ακολουθείτε, κύριε Υπουργέ και η Κυβέρνησή σας, εσείς οδηγείτε τη χώρα στη δραχμή. Εσείς είστε αυτοί που είστε αντιευρωπαϊστές. Διότι όταν δέχεστε και υπογράφετε ότι πλέον δεν είναι διασφαλισμένες οι καταθέσεις, εσείς ως Κυβέρνηση είστε αυτοί που πυροδοτείτε, που τορπιλίζετε την ασφάλεια του τραπεζικού συστήματος παντού στην Ευρώπη.
Τέλος, μας είπατε ορισμένα απίθανα, ότι δεν έβαλε βέτο η τρόικα και ότι ξαφνικά το Διοικητικό Συμβούλιο της EUROBANK  -που δεν υπήρχε στην πράξη, που είχε εξαφανιστεί, που η EUROBANK στην ουσία λειτουργούσε ως θυγατρική της Εθνικής- θυμήθηκε να ζητήσει και να σας στείλει επιστολή.
Δεν έγιναν έτσι τα πράγματα και το ξέρετε πολύ καλά. Διότι η Κυβέρνησή σας ήταν αυτή, που είπε ότι πρώτα θα γίνει η συγχώνευση και μετά η ανακεφαλαιοποίηση. Δεν το είπαμε εμείς. Το παρουσιάσατε ως μεγάλη επιτυχία και όμως ανετράπη αυτό. Πώς ανετράπη; Ανετράπη από εσάς ή από την τρόικα; 
Η διοίκηση της Εθνικής Τράπεζας διορίζεται από το Υπουργείο Οικονομικών. Ενήργησε μόνη της ή ως μέτοχος έλαβε εντολές από εσάς για να τα ζητήσει αυτά;
Επομένως, κύριε Υπουργέ, -και τελειώνω με αυτό- θεωρούμε ότι η συζήτηση ήταν αποκαλυπτική.
Αποδεικνύει ότι έχετε τεράστιες ευθύνες. Εσείς οδηγείτε τη χώρα στη δραχμή αλλά να είστε βέβαιος ότι ο ελληνικός λαός δεν θα αφήσει να καταστρέψετε την ελληνική οικονομία με το μνημόνιό σας. 
(Χειροκροτήματα από την πτέρυγα των Ανεξάρτητων Ελλήνων)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140562"," Ευχαριστούμε, κύριε Μαριά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140563"," Κυρία Πρόεδρε, θα ήθελα το λόγο.","ΠΑΝΟΣ ΚΑΜΜΕΝΟΣ",181
"140564"," Κύριε Πρόεδρε, έχετε το λόγο αλλά σας παρακαλώ, για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140565"," Κύριε Υπουργέ, επειδή αμφισβητείτε και αυτό, πείτε στους συνεργάτες σας να σας φέρουν τους «NEW YORK TIMES» της 14ης Φεβρουαρίου 2010, σελίδα Α1, όπου έχει δηλώσεις του Έντουαρτ Μάντσεστερ, Senior Vice President of Moody’s, ο οποίος αναφέρεται στο «TITLOS» και στην Εθνική Τράπεζα της Ελλάδος. 
Επίσης, κύριε Υπουργέ, θα σας παρακαλέσω πάρα πολύ να μην αμφισβητήσετε ξανά στοιχεία που σας δίνουμε, τα οποία είναι δημόσια και δημοσιευμένα. Είναι στοιχεία τα οποία αφορούν το swap το οποίο ο «μέντοράς» σας δημιούργησε με την «GOLDMAN SACHS» και μετατράπηκε το 2005 σε «TITLOS» και από τότε την ευθύνη πληρωμής και τα CDS, τα οποία έχει εκδώσει, τα έχει η Εθνική Τράπεζα της Ελλάδος. Μη νομίζετε ότι θα το καλύψετε και αυτό.
Σας ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΟΣ ΚΑΜΜΕΝΟΣ",181
"140566"," Κυρία Πρόεδρε, θα ήθελα το λόγο.
ΠΡΟΕΔΡΕΟΥΣΑ (Μαρία Κόλλια-Τσαρουχά): Ορίστε, κύριε Υπουργέ, έχετε το λόγο.","ΙΩΑΝΝΗΣ ΣΤΟΥΡΝΑΡΑΣ",168
"140567"," Σας είπα, πως δεν γνωρίζετε ότι δεν έχει καμμία σχέση το swap του 2001 -που ήταν μία πάρα πολύ απλή ανταλλαγή, σαν ένα swap που έκαναν όλες οι χώρες τότε στην Ευρωζώνη- με το «TITLOS». Αυτό έγινε πολλά χρόνια μετά, αφού έφυγε ο «μέντορας». Έγινε πάρα πολλά χρόνια μετά! Άσχετο, λοιπόν, το ένα με το άλλο.","ΙΩΑΝΝΗΣ ΣΤΟΥΡΝΑΡΑΣ",168
"140568"," Οι «NEW YORK TIMES» αναφέρουν ότι το συγκεκριμένο swap έγινε «TITLOS». Αν εσείς τον διαψεύδετε τον αντιπρόεδρο της «MOODY’S», τότε θα πρέπει να κάνετε αγωγή και στους «NEW YORK TIMES».","ΠΑΝΟΣ ΚΑΜΜΕΝΟΣ",181
"140569"," Κυρίες και κύριοι συνάδελφοι, κηρύσσεται περαιωμένη η συζήτηση επί της υπ’ αριθμόν 28/21/11-1-2013 επίκαιρης επερώτησης του Προέδρου της Κοινοβουλευτικής Ομάδας των Ανεξάρτητων Ελλήνων κ. Παναγιώτη Καμμένου και των Βουλευτών του κόμματός του προς τον Υπουργό Οικονομικών, σχετικά με τη διάλυση του Ταχυδρομικού Ταμιευτηρίου.
Κυρίες και κύριοι συνάδελφοι, έχουν διανεμηθεί τα Πρακτικά των συνεδριάσεων της Πέμπτης 28 Φεβρουαρίου 2013, της Παρασκευής 8 Μαρτίου 2013, της Δευτέρας 11 Μαρτίου 2013 και της Τρίτης 12 Μαρτίου 2013 και ερωτάται το Σώμα αν τα επικυρώνει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"140570"," Μάλιστα, μάλιστα.
ΠΡΟΕΔΡΕΟΥΣΑ (Μαρία Κόλλια-Τσαρουχά): Συνεπώς τα Πρακτικά της  Πέμπτης 28 Φεβρουαρίου 2013, της Παρασκευής 8 Μαρτίου 2013, της Δευτέρας 11 Μαρτίου 2013 και της Τρίτης 12 Μαρτίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ΟΛΟΙ ΟΙ ΒΟΥΛΕΥΤΕΣ",NA
"140571"," Μάλιστα, μάλιστα.
Με τη συναίνεση του Σώματος και ώρα 22.16΄ λύεται η συνεδρίαση για αύριο ημέρα Τρίτη 9 Απριλίου 2013 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
