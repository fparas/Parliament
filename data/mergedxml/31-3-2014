"","Content","name","ParlmemberID"
"110432","Date","31-3-2014",NA
"110433"," Σύμφωνα με την από 30-3-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡΙΣΤ΄ συνεδριάσεώς του, της Κυριακής 30 Μαρτίου 2014, σε ό,τι αφορά στην ψήφιση στο σύνολο του σχεδίου νόμου: «Μέτρα στήριξης και ανάπτυξης της ελληνικής οικονομίας στο πλαίσιο εφαρμογής του ν. 4046/2012 και άλλες διατάξεις»)
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 1ης Απριλίου 2014.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 6005/5-2-2014 ερώτηση του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Οικονομικών , σχετικά με τους συντελεστές υπολογισμού και επανυπολογισμού του ΦΠΑ με τις πραγματικές τιμές συντελεστών στον οικισμό Αμφιθέας του Δήμου Ιωαννίνων.
2. Η με αριθμό 5237/8-1-2014 ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τους μακροχρόνια άνεργους.
3. Η με αριθμό 2715/18-2-2014 αναφορά του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Παιδείας και Θρησκευμάτων, σχετικά με το Τμήμα Πολιτικών Δομικών Έργων στο ΤΕΙ Ηρακλείου.  
4. Η με αριθμό 6553/25-2-2014 ερώτηση του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με την Συνεταιριστική Τράπεζα της Αχαΐας.
Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 725/26-3-2014 επίκαιρη ερώτηση πρώτου κύκλου του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων της λειτουργίας του Εθνικού Δρυμού Σαμαριάς δεν θα συζητηθεί λόγω αναρμοδιότητας και διαγράφεται.
Η δεύτερη με αριθμό 733/26-3-2014 επίκαιρη ερώτηση πρώτου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Παναγιώτη Κουρουμπλή προς τον Υπουργό Εξωτερικών, σχετικά με την αναζήτηση από το Υπουργείο Εξωτερικών του εγγράφου στο οποίο περιέχεται το πρωτότυπο σχέδιο του γερμανοκατοχικού δανείου που βρέθηκε σε αρχείο στο Φράιμπουργκ της Γερμανίας δεν θα συζητηθεί λόγω κωλύματος του αρμόδιου Υπουργού και διαγράφεται. 
Επόμενη είναι η ερώτηση της κ. Τσαμπίκα Ιατρίδη. Ωστόσο, υπάρχει ένα πρόβλημα και ο Υπουργός Υποδομών, Μεταφορών και Δικτύων κ. Χρυσοχοΐδης θα ήθελε να προηγηθεί η δική του ερώτηση. 
Δέχεστε, λοιπόν, κυρία Τσαμπίκα, να προηγηθεί η ερώτηση προς τον Υπουργό Υποδομών, Μεταφορών και Δικτύων;","ΕΠΙΚΥΡΩΣΗ ΠΡΑΚΤΙΚΩΝ",NA
"110434"," Δεν έχω κανένα πρόβλημα, κύριε Πρόεδρε. Ας συζητηθεί δεύτερη η δική μου ερώτηση.","ΤΣΑΜΠΙΚΑ ΙΑΤΡΙΔΗ",165
"110435"," Θα συζητηθεί, λοιπόν, η τέταρτη με αριθμό 729/26-3-2014 επίκαιρη ερώτηση πρώτου κύκλου της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Υποδομών, Μεταφορών και Δικτύων, σχετικά με τα προβλήματα υλοποίησης του Μετρό Θεσσαλονίκης.
Στην ερώτηση θα απαντήσει ο Υπουργός Υποδομών, Μεταφορών και Δικτύων κ. Μιχάλης Χρυσοχοΐδης.
Κυρία Ξηροτύρη, έχετε τον λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110436"," Ευχαριστώ, κύριε Πρόεδρε.
Κύριε Υπουργέ, όσον αφορά το θέμα του μετρό Θεσσαλονίκης, νομίζω ότι εγώ παραμεγαλώνω μαζί με αυτό και φοβάμαι πραγματικά αν θα προλάβω να δω αυτό το έργο να τελειώνει. Θυμάμαι και σαν μηχανικός αλλά και σαν Νομάρχης Θεσσαλονίκης, πολύ παλιά, τη μεγάλη διαμάχη σχετικά με το αν θα είναι μετρό, αν θα είναι ελαφρύ, αν θα είναι τραμ, το πρόβλημα για την τρύπα του μετρό τότε κ.οκ.. Μετά, βέβαια, υπήρξε και η μεγάλη απογοήτευσή μας, δεδομένου ότι αυτό το έργο -ενώ το μετρό της Αθήνας ήταν δημόσιο έργο- έγινε έργο παραχώρησης. Αυτή η διαδικασία απέτυχε, με αποτέλεσμα να χάσουμε πέντε έως έξι χρόνια. 
Το μετρό Θεσσαλονίκης, λοιπόν, αναδημοπρατήθηκε ως δημόσιο έργο και βέβαια έχει πάρα πολλά προβλήματα, τα οποία αργούν να επιλυθούν όχι γιατί η «ΑΤΤΙΚΟ ΜΕΤΡΟ» που έχει αναλάβει και αυτό το έργο δεν είναι μία επιτυχημένη ανώνυμη εταιρεία του δημοσίου και δεν έχει κάνει καλά το έργο της, αλλά πραγματικά από μακριά μερικές φορές τα προβλήματα γι’ αυτό το έργο δεν επιλύονται έγκαιρα όσο και όπως δηλαδή λύθηκαν και λύνονται τα προβλήματα του μετρό της Αθήνας.
Είναι συχνές λοιπόν οι ερωτήσεις μας, πολλά τα προβλήματα που κατά καιρούς παρουσιάστηκαν και έχουν σχέση και με τα αρχαιολογικά ευρήματα, τις απαλλοτριώσεις, τη συνεργασία των υπηρεσιών, τη χρηματοοικονομική αδυναμία του αναδόχου, ενώ και τα αρχαιολογικά ευρήματα τελευταία στο σταθμό της Βενιζέλου έχουν καθυστερήσει πάρα πολύ το έργο. 
Και τώρα υπάρχει μια νέα εμπλοκή. Σύμφωνα με δημοσιεύματα, η ανάδοχος κοινοπραξία –πολλά προβλήματα και με αυτή την κοινοπραξία το έργο άλλαξε διάφορους αναδόχους, κατασκευαστή- ένα χρόνο μετά λοιπόν την τελευταία επιστολή της με την οποία προειδοποιούσε για διακοπή εκτέλεσης του έργου, υπέβαλε την προηγούμενη βδομάδα στην «ΑΤΤΙΚΟ ΜΕΤΡΟ» ειδική δήλωση διακοπής έργων, με την οποία καταλογίζει ευθύνες στην «ΑΤΤΙΚΟ ΜΕΤΡΟ» αφ’ ενός για τις καθυστερήσεις και αφ’ ετέρου γιατί δεν παρέδωσε τα εργοτάξια «Βενιζέλου» και «Βούλγαρη». Ανακοινώνει επίσης τον τερματισμό της ανάμειξης της στη βασική κατασκευή του έργου. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Σύμφωνα με εκτιμήσεις τόσο της «ΑΤΤΙΚΟ ΜΕΤΡΟ» όσο και του Υπουργείου η συγκεκριμένη κίνηση έγινε από πλευράς αναδόχου για να ασκήσει πίεση. Αυτό αποδεικνύεται και από το γεγονός ότι η κοινοπραξία συνεχίζει το έργο και έχει καταθέσει και τις σχετικές μελέτες. 
Στη συνέχεια διάβασα την ανακοίνωση της «ΑΤΤΙΚΟ ΜΕΤΡΟ» που πράγματι επανέρχεται στο ζήτημα της απόρριψης της ειδικής δήλωσης διακοπής εργασιών, δεν κάνει αποδεκτή αυτήν την αίτηση και σημειώνει ότι έχει πληρώσει μέχρι τελευταίας δραχμής τον ανάδοχο. Υπάρχουν κάποιες καθυστερήσεις, οι οποίες όμως δεν χαρακτηρίζουν το όλο έργο, και η «ΑΤΤΙΚΟ ΜΕΤΡΟ» επαναλαμβάνει τη απόλυτη βούληση και ολοκληρωτική της δέσμευση για την πραγματοποίηση του έργου. 
Γι’ αυτό και εγώ σας ερωτώ, κύριε Υπουργέ, σήμερα: Με δεδομένο ότι η κατασκευή δεν έχει διακοπεί, με δεδομένο ότι το έργο –το ξέρετε και εσείς, το ξέρω και εγώ, το ξέρουμε όλοι- είναι ένα έργο πνοής, είναι ένα έργο ανάσας, είναι ένα τεράστιο έργο, ένα έργο που δεν έχει σχέση μόνο με τη Θεσσαλονίκη, αλλά με όλη τη Βόρεια Ελλάδα, πώς λοιπόν εσείς θα αντιμετωπίσετε και τα νέα προβλήματα, αλλά και όλα τα προβλήματα τα οποία έχουν παρουσιαστεί. Πώς θα αντιμετωπίσετε το μεγάλο πρόβλημα που αντιμετωπίζουν όλοι οι  καταστηματάρχες κατά μήκος του άξονα της κατασκευής των «μετρό» που βρίσκονται σε πλήρη απόγνωση;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"110437"," Ολοκληρώστε παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110438"," Από τα επτακόσια είκοσι οκτώ καταστήματα που υπάρχουν, έχουν απομείνει μόνον είκοσι οκτώ εργαζόμενοι, οι άλλοι έχουν απολυθεί, δεν έχουν δουλειά. 
Θέλω λοιπόν να μου πείτε –να τα πούμε καλά, όχι να αντιδικήσουμε αυτή τη στιγμή- τι θα κάνουμε με αυτό το μεγάλο πρόβλημα. Πρέπει πράγματι να δώσουμε λύσεις. 
Σας ευχαριστώ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"110439"," Ωραία.
Ορίστε, κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110440"," Ευχαριστώ, κύριε Πρόεδρε και σας ευχαριστώ για το ότι προηγήθηκε η ερώτηση γιατί πρέπει να πω σε μια συνάντηση. 
Κύριε Πρόεδρε, ευθύς μετά την ανάληψη των καθηκόντων μου εδώ και οκτώ περίπου μήνες ασχολήθηκα συστηματικά με το ζήτημα του μετρό της  Θεσσαλονίκης και τούτο διότι είναι ένα έργο το οποίο δυστυχώς –όπως είπατε και εσείς- έχει μια πολύχρονη εκκρεμότητα σε ό,τι αφορά τη κατασκευή του, με αποτέλεσμα να μην απολαμβάνουν οι πολίτες της Θεσσαλονίκης ένα έργο, το οποίο θα εξυπηρετήσει χιλιάδες δημότες από τη μια άκρη της πόλης στην άλλη και θα αποτελέσει επίσης λύση ή ένα μέρος της επίλυσης του κυκλοφοριακού προβλήματος της πόλης. 
Δυστυχώς, υπάρχουν αρκετά προβλήματα σε όλη αυτήν την υπόθεση, ξεκινώντας από τον τρόπο με τον οποίο ξεκίνησε, αλλά δεν υπάρχει λόγος να κάνουμε παρελθοντολογία.
Θα ήθελα να πω χαρακτηριστικά ότι προβλέπονταν αρχαιολογικές εργασίες δύο ετών και έχουμε φτάσει στον όγδοο χρόνο αρχαιολογικών εργασιών, με αρχικό προϋπολογισμό 15 εκατομμύρια και σήμερα έχουμε πάει στα 82 εκατομμύρια από τα 90 που εγκρίθηκαν. Πριν από λίγες μέρες εγκρίθηκαν άλλα 42 εκατομμύρια για τις αρχαιολογικές έρευνες της περιοχής που γίνονται οι εκσκαφές για το μετρό Θεσσαλονίκης. 
Επίσης, να προσθέσω ότι κατά τη γνώμη μου –και πιστεύω και κατά τη δική σας γνώμη, κυρία συνάδελφε και σας ευχαριστώ που μου κάνετε την ερώτηση- ότι και το αρχαιολογικό εύρημα είναι περιουσία της πόλης, πολύ σημαντικό απόκτημα και θα αποτελέσει ένα μνημείο, το οποίο πραγματικά θα είναι πολύτιμο περιουσιακό στοιχείο και πολιτιστικό απόθεμα για την πόλη. Έχουν γίνει όλες οι ενέργειες, προκειμένου το εύρημα αυτό να εκτεθεί με τέτοιο τρόπο, ούτως ώστε να είναι όπως ακριβώς βρέθηκε κατά τη διάρκεια των εκσκαφών. Συνεπώς πιστεύω ότι κακώς υπάρχει καυγάς και διαφορά μεταξύ διαφόρων φορέων της πόλης γύρω από το ζήτημα των αρχαιοτήτων. 
Το δεύτερο ζήτημα, το οποίο υπάρχει και είναι πολύ μεγάλο –το είπατε κι εσείς- δυστυχώς έχει να κάνει με την οικονομική κατάσταση του αναδόχου, η οποία όλα αυτά τα χρόνια εξελίχθηκε με έναν κακό τρόπο. Τώρα, εν όψει πάλι οικονομικής καχεξίας, έρχονται διάφορες δηλώσεις περί διακοπής του έργου, οι οποίες βεβαίως δεν έχουν καμμία απολύτως νομική βάση και είναι αδικαιολόγητες, απαράδεκτες, είναι μη νόμιμες και άρα απορριπτέες.
	Θα καταθέσω στη Βουλή την απάντηση της «ΑΤΤΙΚΟ ΜΕΤΡΟ», η οποία απαντάει σημείο προς σημείο στα ζητήματα που έχει θέσει η κοινοπραξία, όπως επίσης και μία σειρά άλλα έγγραφα τα οποία απαντούν αναλυτικότατα στον τρόπο με τον οποίο η «ΑΤΤΙΚΟ ΜΕΤΡΟ» αντιμετωπίζει το πρόβλημα. 
(Στο σημείο αυτό ο Υπουργός Υποδομών, Μεταφορών και Δικτύων κ. Μιχαήλ Χρυσοχοΐδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Τι θα κάνουμε; Αυτό που μπορώ με βεβαιότητα να σας πω είναι ότι, πρώτον, θα εφαρμοστεί η σύμβαση και ο νόμος και σε αυτό δεν υπάρχει καμμία απολύτως υποχώρηση. Άρα δεν δικαιολογούνται ενέργειες όπως το να σταματούν οι εργασίες. Οι εργασίες συνεχίζονται και ελπίζω ότι δεν θα σταματήσουν στο άμεσο μέλλον. Αν τυχόν, όμως, αδικαιολογήτως σταματήσουν ή αν τυχόν για οποιοδήποτε λόγο ο ανάδοχος δεν ανταποκρίνεται στη σύμβαση, τότε θα εφαρμοστούν όπως πρέπει, όπως προβλέπονται οι ρήτρες της σύμβασης. 
Θα επανέλθω, κύριε Πρόεδρε, μετά τη δευτερολογία της κ. Ξηροτύρη.","ΜΙΧΑΗΛ ΧΡΥΣΟΧΟΪΔΗΣ",554
"110441"," Τον λόγο έχει η κ. Ξηροτύρη για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110442"," Δυστυχώς υπάρχει μία τεράστια αδυναμία του αναδόχου και οικονομική αλλά και όλα τα άλλα τα προβλήματα των καθυστερήσεων των αρχαιολογικών ανασκαφών κ.λπ., τα οποία δημιουργούν προσχήματα για να διεκδικήσει διάφορα θέματα. Πραγματικά όμως, όπως το έργο του μετρό της Αθήνας έτσι και της Θεσσαλονίκης είναι ένα έργο που συμβιώνει ακριβώς με τον πολιτισμό μας, με τα ευρήματά του. Όπως είπατε τα ευρήματα στη Θεσσαλονίκη θα αναδείξουν το έργο του μετρό. Έγινε μία μεγάλη διαμάχη για τα ευρήματα της Βενιζέλου και νομίζω βρέθηκε μία χρυσή τομή και με το δήμο και θα μπορέσουμε να προχωρήσουμε. 
Επομένως, αυτό που μένει είναι να υπάρξει βούληση από το Υπουργείο και από την «ΑΤΤΙΚΟ ΜΕΤΡΟ» –που όπως βλέπω από τις ανακοινώσεις υπάρχει- να μην υπάρξει εμπλοκή του έργου από αυτές τις αδυναμίες που εκφράζει ο ανάδοχος και τις πιέσεις, διότι όπως πραγματικά διαβάζω η «ΑΤΤΙΚΟ ΜΕΤΡΟ» έχει επαναλάβει ότι έχει πληρώσει μέχρι και το τελευταίο ευρώ των υποχρεώσεών της προς τον ανάδοχο. Έχω διαβάσει αυτό το έγγραφο, το οποίο καταθέσατε που απαντά σε όλα αυτά τα σημεία. 
Από την άλλη πλευρά, είναι και μένα δική μου άποψη ότι το μετρό της Θεσσαλονίκης θα μπορέσει να συμβιώσει με τα ευρήματα της Θεσσαλονίκης και να τα περισώσει και να τα αναδείξει.
Από την άλλη πλευρά όμως, ως μηχανικός θέλω να πω ότι πρέπει να γίνουν οι κατάλληλοι συμβιβασμοί για το θέμα της βέλτιστης λύσης, για να προχωρήσει το έργο. Το έργο είναι ειδικό. Δεν μπορεί να αλλάξει άξονα. Δεν μπορεί να έχει μεγάλες καθυστερήσεις. Υπάρχουν και πολλά άλλα σημεία τα οποία θα πρέπει να τα λάβουμε υπ’ όψιν, όπως λήφθηκαν υπ’ όψιν και για το μετρό της Αθήνας. 
Θέλω, όμως, να πω κάτι ακόμη. Ξέρετε ότι το μετρό της Θεσσαλονίκης επεκτείνεται προς την Καλαμαριά. Το έργο έχει δημοπρατηθεί και γνωρίζω καλά ότι εκεί δεν θα έχει προβλήματα. Όμως, τελευταία ένα μεγάλο μέρος, το μεγαλύτερο ποσό για την κατασκευή του έργου, έχει μεταφερθεί στα έργα παραχώρησης και υπάρχει ένα ζήτημα για την εξασφάλιση της χρηματοδότησης. 
Θέλω λοιπόν και σε αυτό το θέμα, κύριε Υπουργέ, να μου απαντήσετε και για τον κεντρικό άξονα του μετρό όσα προβλήματα και υπερβάσεις έχουν δημιουργηθεί –τα 42 εκατομμύρια για τα επιπλέον έργα των αρχαιολογικών ευρημάτων, άλλα που θα προκύψουν, γιατί θα υπάρξουν κάποιες πρόσθετες αποζημιώσεις του αναδόχου λόγω καθυστερήσεων για το κεντρικό τμήμα- και σε σχέση με το τμήμα προς Καλαμαριά πρέπει να μπορέσουμε να εξασφαλίσουμε τη χρηματοδότηση, για να μη σέρνει το ένα έργο, το κεντρικό και το άλλο προς Καλαμαριά και στο τέλος να μην έχουμε επί πολλά χρόνια κανένα έργο, μετρό της Θεσσαλονίκης. 
Ξέρετε ότι το έργο του μετρό Θεσσαλονίκης και η καθυστέρησή του έχουν στερήσει την πόλη από οποιοδήποτε άλλο έργο, για να λύσει το κυκλοφοριακό της πρόβλημα. Το κυκλοφοριακό χάος της Θεσσαλονίκης και ιδιαίτερα τα προβλήματα των πολιτών, αλλά και, όπως είπα, των καταστηματαρχών κατά μήκος αυτού του άξονα είναι τεράστια και δεν επιλύονται. Όσοι «σηκώνουν» το έργο λένε «ε, θα προχωρήσει το μετρό και θα δούμε τι θα γίνει». Όμως, αυτό έχει κρατήσει είκοσι χρόνια. 
Ευχαριστώ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"110443"," Έχετε τον λόγο, κύριε Υπουργέ, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110444"," Ευχαριστώ, κύριε Πρόεδρε. 
Να επισημάνω, κατ’ αρχάς, σε ό,τι αφορά τα αρχαιολογικά πως ελπίζω ότι η δημοτική αρχή μεθαύριο που είναι η συζήτηση στο Συμβούλιο της Επικρατείας θα κάνει ό,τι είναι δυνατόν μαζί με το Υπουργείο Πολιτισμού και την «ΑΤΤΙΚΟ ΜΕΤΡΟ», ούτως ώστε να κλείσει το θέμα σε ό,τι αφορά το εύρημα και να αρχίσει η διαδικασία των εργασιών –πάντα μιλάω σε ό,τι αφορά τα αρχαιολογικά- στη Βενιζέλου, έτσι ώστε να δοθεί η δυνατότητα να απελευθερωθούν χώροι, για να εργαστεί ο ανάδοχος. 
Το δεύτερο που θέλω να τονίσω είναι πως δεν υφίσταται, όπως είπατε και εσείς, ούτε ένα ευρώ οφειλή της «ΑΤΤΙΚΟ ΜΕΤΡΟ» προς τον ανάδοχο, αλλά δεν λείπει ούτε και ένα ευρώ σε ό,τι αφορά τη χρηματοδότηση του έργου της Θεσσαλονίκης. 
Σε ό,τι αφορά το έργο της Καλαμαριάς, ήδη όπως ξέρετε από τον κ. Χατζηδάκη ακόμη έχει δοθεί μια προκαταβολή στον ανάδοχο. Δεν υπάρχει απολύτως κανένα πρόβλημα. Το έργο θα είναι ενταγμένο πλήρως στο νέο Κοινοτικό Πλαίσιο Στήριξης. Συνεπώς πρόβλημα χρηματοδότησης δεν έχουμε. 
Πρόβλημα περιβαλλοντικών όρων δεν έχουμε. Μιλάω για το καινούργιο. Από εκεί και πέρα πιστεύω ότι με κάποιες διαπραγματεύσεις που γίνονται αυτήν τη στιγμή για τη διευκόλυνση του αναδόχου, έτσι ώστε να αποκτήσει μεγαλύτερο μέτωπο για να δουλέψει, θα πετύχουμε. 
Σας λέω το εξής ως τελική μου θέση και δήλωση, ως πολιτικού προϊσταμένου της «ΑΤΤΙΚΟ ΜΕΤΡΟ»: Θα εφαρμοστούν κατά γράμμα, μέσα στο πλαίσιο των συνθηκών που  έχουν διαμορφωθεί, οι όροι της σύμβασης. Αυτό θέλω να πω. Εάν τυχόν ο ανάδοχος δεν θέλει να συνεχίσει το έργο, τότε θα εφαρμοστούν οι πιο αποφασιστικές ρήτρες της σύμβασης που υπάρχουν. Ελπίζω να μη χρειαστεί.
Ευχαριστώ πολύ.","ΜΙΧΑΗΛ ΧΡΥΣΟΧΟΪΔΗΣ",554
"110445"," Και εμείς ευχαριστούμε, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110446"," Κύριε Πρόεδρε, μπορώ να έχω τον λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"110447"," Όχι. Με τη σειρά σας, κυρία Κωνσταντοπούλου. Προηγείται…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110448"," Επειδή κι η δική μου επίκαιρη ερώτηση είναι για τον Υπουργό που ετοιμάζεται να αποχωρήσει.","ΖΩΗ ΚΩΝΣΤΑΝΤΟΠΟΥΛΟΥ",272
"110449"," Μα, δεν είναι αρμοδιότητά του. Θα τα πούμε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110450"," Κύριε Πρόεδρε, απαντάω με συνέπεια, με ευλάβεια και σεβασμό στις ερωτήσεις όλων των συναδέλφων και ξέρετε ότι είμαι κάθε μέρα εδώ. Η συγκεκριμένη ερώτηση…","ΜΙΧΑΗΛ ΧΡΥΣΟΧΟΪΔΗΣ",554
"110451"," Το ξέρω ότι δεν είναι αρμοδιότητάς σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110452"," …ανήκει κατά πλήρη, αποκλειστική αρμοδιότητα στον κύριο Υφυπουργό, ο οποίος προφανώς έχει κάποιο πρόβλημα.","ΜΙΧΑΗΛ ΧΡΥΣΟΧΟΪΔΗΣ",554
"110453"," Θα μπορούσα να έχω τον λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"110454"," Όχι είπαμε, κυρία. Όταν θα έρθει η ώρα θα σας δώσω τον λόγο, κατά παρέκκλιση του Κανονισμού.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110455"," Μα, φεύγει ο Υπουργός.","ΖΩΗ ΚΩΝΣΤΑΝΤΟΠΟΥΛΟΥ",272
"110456"," Ε και τι να κάνουμε; Όταν θα έρθει η ώρα σας θα μιλήσετε. Σας είπα ότι η ερώτησή σας είναι αρμοδιότητας άλλου Υπουργού.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110457"," Στον Υπουργό όμως ανοίξατε το μικρόφωνο, σε μένα όχι. Αυτό δεν είναι σωστό.","ΖΩΗ ΚΩΝΣΤΑΝΤΟΠΟΥΛΟΥ",272
"110458"," Θα συζητηθεί τώρα η με αριθμό 722/26-3-2014 επίκαιρη ερώτηση πρώτου κύκλου της Βουλευτού Δωδεκανήσου των Ανεξαρτήτων Ελλήνων κ. Τσαμπίκας (Μίκας) Ιατρίδη προς τον Υπουργό Υγείας, σχετικά με τα προβλήματα σε θέματα υγείας που αντιμετωπίζουν οι  κάτοικοι των Λειψών και της νότιας Ρόδου. 
Θα απαντήσει ο Υφυπουργός Υγείας κ. Αντώνιος Μπέζας. 
Κυρία Ιατρίδη, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110459"," Κύριε Πρόεδρε, είναι πραγματικά δυσάρεστο να είσαι περιτριγυρισμένος από τη θάλασσα στον τόπο που αγαπάς και να μην έχεις γιατρό στην περίπτωση που κάτι πάει στραβά. Είναι πολύ δυσάρεστο το συναίσθημα αυτό και μόνον όσοι ζουν στα ακριτικά και ιδιαίτερα τα μικρά νησιά μας, στα Δωδεκάνησα, στις Κυκλάδες και αλλού, ξέρουν ακριβώς σε τι πράγμα αναφέρομαι. 
Το ίδιο συναίσθημα είχα και εγώ όταν ήμουν έγκυος στο γιο μου και πήγαινα από νησί σε νησί γνωρίζοντας ότι δεν υπήρχε γιατρός αν κάτι πήγαινε στραβά. Το ίδιο συναίσθημα είχα και εγώ όταν πριν λίγους μήνες –το προηγούμενο καλοκαίρι που μας πέρασε- αρρώστησε ο γιος μου στους Λειψούς και δεν υπήρχε ούτε γιατρός ούτε καν φαρμακείο ή φαρμακοποιός προκειμένου να απευθυνθώ για να τον βοηθήσουν να νιώσει καλύτερα. 
Ο αρμόδιος Υπουργός κ. Γεωργιάδης ήρθε στα Δωδεκάνησα και επισκέφθηκε το Καστελόριζο. Φαίνεται όμως ότι δεν κατάλαβε το συναίσθημα που περιέγραψα πιο πριν. Ο ελάχιστος χρόνος παραμονής του οδήγησε πολλούς νησιώτες να θεωρήσουν ότι η επίσκεψή του ήταν περισσότερο τουριστική και επικοινωνιακή παρά ουσιαστική, διότι τα προβλήματά μας αντί να επιλυθούν, πολλαπλασιάζονται και παραμένουν δυσεπίλυτα. 
Κύριε Πρόεδρε, η ουσία είναι ότι οι Λειψοί είναι αυτήν τη στιγμή χωρίς γιατρό και η κατάσταση αυτή παραμένει η ίδια εδώ και πάρα πολλούς μήνες, παρά τις εκκλήσεις από το δήμο, παρά τις ερωτήσεις που έχουμε καταθέσει εγκαίρως τόσο εγώ όσο και οι υπόλοιποι συνάδελφοί μου. Περαιτέρω και οι νοσοκόμες που έχουν παραμείνει στο νησί αδυνατούν να εξυπηρετήσουν, για προφανείς λόγους, και βέβαια βρίσκονται και αυτές υπό ασφυκτική πίεση όταν δεν μπορούν να εξυπηρετήσουν τους αρρώστους. 
Κύριε Πρόεδρε, θα ήθελα να προσθέσω και κάτι άλλο. Οι Έλληνες φορολογούμενοι έχουν πληρώσει περίπου 1 εκατομμύριο ευρώ για την κατασκευή του Ιατρείου στους Λειψούς. Έχουμε κάνει ερώτηση και παλαιότερα για τη στελέχωσή του. Τίποτα δεν έχει γίνει επί της ουσίας και το ιατρείο μαραζώνει. 
Αντίστοιχη είναι και η κατάσταση στη νότια Ρόδο. Και εκεί είναι σχεδόν ίδια τα προβλήματα. Έλλειψη γιατρών, εγκατάλειψη του Ιατρείου στο Γεννάδι, δεν υπάρχει ΕΚΑΒ. Βέβαια, δεν ξέρω αν αυτό οφείλεται στη συζήτησή μας απόψε, αλλά τουλάχιστον για το Κοινοτικό Ιατρείο της Πυλώνας ο Διοικητής του Νοσοκομείου Ρόδου έστειλε γιατρό. Το θέμα, βέβαια, είναι να βρεθεί μια οριστική λύση. 
Κύριε Πρόεδρε, παρ’ όλο που ο αρμόδιος Υπουργός δεν είναι παρών για να απαντήσει, εύχομαι τουλάχιστον η απάντηση του αρμόδιου Υφυπουργού να γεμίσει με υπερηφάνεια τους ακρίτες νησιώτες, αντίστοιχη με την υπερηφάνεια που είχε ο κ. Γεωργιάδης χθες για την κατάθεση και τη ψήφιση του πολυνομοσχεδίου. Διότι πλέον πρέπει να καταλάβει η Κυβέρνηση ότι για εμάς, για τους νησιώτες, τα ζητήματα αυτά είναι θέματα ζωής και θανάτου. Μιλάμε για ζωή ή θάνατο και θα πρέπει η Κυβέρνηση να έχει το θάρρος να μας πει τουλάχιστον την αλήθεια. 
Ευχαριστώ.","ΤΣΑΜΠΙΚΑ ΙΑΤΡΙΔΗ",165
"110460"," Πάντως ο κύριος Υπουργός είναι εδώ και η Κυβέρνηση εκπροσωπείται. 
Κύριε Υφυπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110461"," Ευχαριστώ, κύριε Πρόεδρε. 
Επειδή νομίζω ότι τα θέματα της υγείας πρέπει να τα προσεγγίζουμε με νηφαλιότητα και επειδή, όπως είπε και η κυρία συνάδελφος προηγουμένως, εμείς ως Κυβέρνηση οφείλουμε να λέμε την αλήθεια, θα πούμε την αλήθεια. 
Για να καταλάβετε και εσείς αλλά και όσοι μας ακούνε, το τι ακριβώς συμβαίνει με τα νησιά και τα οποία δεν έχουν καμμία σχέση ούτε με την τρόικα ούτε με το μνημόνιο, όπως αναφέρετε στη γραπτή επίκαιρη ερώτησή σας, θα σας δώσω πολύ συγκεκριμένα στοιχεία και για τους Λειψούς, για το Περιφερειακό Ιατρείο των Λειψών, αλλά και για τα άλλα περιφερειακά ιατρεία της νότιας Ρόδου και για το ΕΚΑΒ. 
Πρώτον, το Περιφερειακό Ιατρείο Λειψών, το οποίο είναι αρμοδιότητας του Κέντρου Υγείας Πάτμου, είναι μονοθέσιο. Η θέση αυτή συμπεριλήφθηκε για πρώτη φορά στην προκήρυξη που έγινε στις 19 Μαρτίου του 2013, χωρίς όμως να εκδηλωθεί ενδιαφέρον από υποψήφιο γιατρό. Συμπεριλήφθηκε στη συνέχεια στις προκηρύξεις που έγιναν στις 24-4-2013, στις 10-6-2013 και στις 19-7-2013 χωρίς πάλι να υπάρξει υποψήφιος γιατρός. Στη συνέχεια συμπεριλήφθηκε στη νέα προκήρυξη που έκανε το Υπουργείο στις 10-9-2013. Εκδηλώθηκε ενδιαφέρον από ιατρό υποψήφιο υπηρεσίας υπαίθρου, δηλαδή αγροτικό ιατρό, ο οποίος όμως τελικώς δεν απεδέχθη το διορισμό του για οικονομικούς λόγους.
Το Υπουργείο Υγείας, ως όφειλε, συμπεριέλαβε τη θέση αυτή και στις επόμενες προκηρύξεις οι οποίες έγιναν εντός του 2014, δηλαδή στην προκήρυξη που έγινε στις 3-1-2014 και στις 18-2-2014. Παρ’ όλα αυτά, η θέση παρέμεινε κενή και θα συμπεριληφθεί, όπως είναι προφανές και στην επόμενη προκήρυξη την οποία θα κάνει το Υπουργείο.
Επιπλέον, στην πρόσκληση ενδιαφέροντος για κάλυψη θέσεων από τους πίνακες επικουρικών ιατρών του Φεβρουαρίου του 2014 προκηρύχθηκε και η θέση ειδικότητας Γενικής Ιατρικής ή Παθολογίας για το Περιφερειακό Ιατρείο Λειψών, χωρίς όμως να έχει υπάρξει ενδιαφέρον από υποψήφιους γιατρούς.
Προχωρώ στο Περιφερειακό Ιατρείο Γενναδίου, αρμοδιότητας του Κέντρου Υγείας Αρχαγγέλου. Αυτό είναι διθέσιο. Η μία θέση είναι καλυμμένη από ιατρό ειδικότητας Γενικής Ιατρικής. Η δεύτερη θέση ήταν καλυμμένη από ιατρό επί θητεία μέχρι 7-1-2014, όπου παραιτήθηκε λόγω έναρξης ειδικότητας. Η θέση αυτή θα συμπεριληφθεί στην επόμενη προκήρυξη.
Τρίτον, το Περιφερειακό Ιατρείο Απολακιάς, αρμοδιότητας του Κέντρου Υγείας Αρχαγγέλου, είναι μονοθέσιο. Η θέση είναι καλυμμένη από αγροτικό ιατρό με ημερομηνία ανάληψης 30-6-013. Υπάρχει ο γιατρός εκεί. Θα συμπεριληφθεί στην επόμενη προκήρυξη.
Το Περιφερειακό Ιατρείο Κατταβιάς, αρμοδιότητας του Κέντρου Υγείας Αρχαγγέλου, είναι μονοθέσιο. Η θέση ήταν καλυμμένη με αγροτικό ιατρό έως 27-6-2013 που έληξε η θητεία του. Η θέση αυτή προκηρύχθηκε στις 10-6-2013 και έχει συμπεριληφθεί σε άλλες πέντε προκηρύξεις, χωρίς να εκδηλώνεται ενδιαφέρον από υποψήφιο ιατρό. Έχει συμπεριληφθεί στην τελευταία πρόσκληση ενδιαφέροντος που έγινε στις 18 Φεβρουαρίου του 2014 και δεν έχει εκδηλωθεί και σε αυτήν την προκήρυξη ενδιαφέρον από υποψήφιο ιατρό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Γιατί τα λέω αυτά; Τα λέω για να αντιληφθούν όλοι -εσείς προφανώς τα γνωρίζετε, αλλά κι αυτοί που μας ακούνε- τη μεγάλη δυσκολία που υπάρχει, προκειμένου να βρεθούν ιατροί να στελεχώσουν αυτά τα περιφερειακά ιατρεία ή τα κέντρα υγείας που βρίσκονται σε νησιωτικές απομονωμένες ή απομακρυσμένες περιοχές της χώρας. 
Ένα λεπτό θα μου δώσετε ακόμα, κύριε Πρόεδρε, για να αναφερθώ και στο θέμα του ΕΚΑΒ.
Το ΕΚΑΒ στη Ρόδο διαθέτει οκτώ ασθενοφόρα οχήματα σε καλή γενική κατάσταση και πενήντα υπαλλήλους. Οι υπάλληλοι αυτοί είναι ένας ιατρός, τρεις διοικητικοί υπάλληλοι και σαράντα έξι υπάλληλοι που είναι διασώστες οδηγοί ασθενοφόρων.
Το ΕΚΑΒ της Ρόδου με τους υπαλλήλους που διαθέτει καλύπτει με ιατρό και τέσσερις υπαλλήλους πληρωμάτων ασθενοφόρου τις αεροδιακομιδές της περιοχής με το ελικόπτερο Super Puma το οποίο εδρεύει στο νησί. Παράλληλα, στο συντονιστικό ασυρματικό κέντρο του ΕΚΑΒ απασχολούνται πέντε υπάλληλοι του κλάδου ΔΕ πληρωμάτων ασθενοφόρων. 
Ο αριθμός των ασθενοφόρων που έχει τη δυνατότητα το ΕΚΑΒ σε εικοσιτετράωρη βάση στη Ρόδο ανέρχεται σε τρία: το πρώτο με έδρα την πόλη της Ρόδου, το δεύτερο με έδρα το Κέντρο Υγείας Αρχαγγέλου για το ανατολικό και νότιο τμήμα του νησιού και το τρίτο με έδρα τη Σορωνή για το δυτικό τμήμα του νησιού, που εξυπηρετεί βέβαια και τις ανάγκες του διεθνούς αεροδρομίου της Ρόδου. 
Κατά τη χειμερινή περίοδο θα έλεγα ότι οι ανάγκες του νησιού εξυπηρετούνται σχετικά με επάρκεια και συνεπικουρούν σε αυτήν τη δραστηριότητα του ΕΚΑΒ ένα ασθενοφόρο του Νοσοκομείου της Ρόδου για τα χρόνια περιστατικά και ένα ασθενοφόρο από το Περιφερειακό Ιατρείο Γενναδίου με πλήρωμα έναν οδηγό του δήμου.
Βέβαια, την καλοκαιρινή περίοδο η κατάσταση είναι εντελώς διαφορετική. Ο πληθυσμός της Ρόδου αυξάνει σημαντικά. Είναι προφανές ότι με αυτό το προσωπικό δεν μπορεί να εξυπηρετήσει το ΕΚΑΒ. Γι’ αυτό ακριβώς και κάθε χρόνο το ΕΚΑΒ κατά την καλοκαιρινή περίοδο προγραμματίζει ενίσχυση της Ρόδου με προσωπικό από άλλες περιοχές της χώρας. Το προσωπικό αυτό δεν κάνει χρήση της κανονικής του άδειας και προσφέρει τις υπηρεσίες του στο νησί. Ο προγραμματισμός, λοιπόν, του ΕΚΑΒ είναι η ενίσχυση της Ρόδου με δέκα άτομα, την περίοδο από 1 Ιουνίου έως 30 Σεπτεμβρίου.
Παράλληλα, σύμφωνα με τη διαβεβαίωση του Δήμου Ρόδου, της Περιφέρειας Νοτίου Αιγαίου και του Νοσοκομείου Ρόδου, διαβεβαίωση η οποία δόθηκε στην πρόσφατη επίσκεψη του Αντιπροέδρου του ΕΚΑΒ στο νησί, πρόκειται να καλυφθούν οι ανάγκες του επιπλέον προσωπικού του ΕΚΑΒ με διαμονή και διατροφή ως κίνητρο για τη συμμετοχή τους σε αυτό το πρόγραμμα επιπλέον ενίσχυσης, την οποία κάνει το ΕΚΑΒ κατά την καλοκαιρινή περίοδο.","ΑΝΤΩΝΙΟΣ ΜΠΕΖΑΣ",343
"110462"," Έχετε και τη δευτερολογία σας, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110463"," Τελειώνω, κύριε Πρόεδρε.
Ο προγραμματισμός του ΕΚΑΒ την καλοκαιρινή περίοδο είναι να υπάρχουν πέντε ασθενοφόρα. Τρία υπάρχουν τώρα. Όμως την καλοκαιρινή περίοδο θα υπάρχουν πέντε. Δύο στην πόλη της Ρόδου, ένα στο Κέντρο Υγείας Αρχαγγέλου, ένα στη Σορωνή και ένα στη νότια Ρόδο.
Ευχαριστώ.","ΑΝΤΩΝΙΟΣ ΜΠΕΖΑΣ",343
"110464"," Κι εμείς ευχαριστούμε.
Κυρία Ιατρίδη, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110465"," Κύριε Πρόεδρε, ο Υπουργός ήλθε σήμερα και μας απάντησε όπως μας απάντησε, όμως θα ήθελα να πω ότι για μας τους νησιώτες, τους Ροδίτες, τους Λειψιώτες, τους Δωδεκανήσιους, τους Κυκλαδίτες, όλους τους νησιώτες του Αιγαίου, δεν θα σταματήσει κανείς, μα κανείς τον αγώνα προκειμένου να υπερασπιζόμαστε το αναφαίρετο δικαίωμά μας σε υψηλού επιπέδου παροχές υγείας και σε δημόσια δωρεάν υγεία. 
Νομίζω ότι τα προβλήματα που αναφέρθηκαν τα γνωρίζουμε ήδη και γι’ αυτό υπάρχει εκλεγμένη Κυβέρνηση και είναι δική της η ευθύνη προκειμένου να μπορέσει να καλύψει τα κέντρα υγείας και τα νοσοκομεία των νησιών μας, παρά τις όποιες δυσκολίες στις οποίες αναφέρθηκε ο αρμόδιος Υφυπουργός. Οι δικαιολογίες που ακούστηκαν προ ολίγου και με τις οποίες έχουμε «χορτάσει» οι νησιώτες από τη μία άκρη του Αιγαίου μέχρι την άλλη, θα πρέπει να σταματήσουν. Δεν υπάρχει καμμία δικαιολογία όταν βλέπεις το μωρό σου με οκτώ και εννιά μποφόρ να είναι αποκλεισμένο σ’ ένα νησί χωρίς παιδίατρο και χωρίς γιατρό. Δεν υπάρχει καμμία δικαιολογία για το παιδί που βλέπει τον ηλικιωμένο γονιό του, τη μάνα ή τον πατέρα, να αργοπεθαίνει και να ξεψυχά στα χέρια του χωρίς να υπάρχει γιατρός για να απευθυνθεί. Δεν υπάρχει καμμία δικαιολογία για τις ευαίσθητες κοινωνικά ομάδες ή για τους χρόνια πάσχοντες μόνιμους κατοίκους των νησιών σε σχέση μ’ όλα αυτά τα οποία ακούστηκαν. Θα πρέπει να βρεθεί μία λύση και η λύση εξαρτάται από την Κυβέρνηση αυτή. 
Θα ήθελα να υπενθυμίσω στον κύριο Υφυπουργό ότι αμέσως μόλις έφυγε ο κ. Γεωργιάδης από το Καστελόριζο τα περασμένα Θεοφάνεια, όπου ήλθε για λίγες ώρες μόνο για επικοινωνιακούς λόγους, είχαμε περιστατικό με καρδιακή προσβολή και ο συμπατριώτης μου από το Καστελόριζο μεταφέρθηκε και νοσηλεύτηκε σε νοσοκομείο της γειτονικής Τουρκίας. Δεν είναι όμως μόνο εκείνο το περιστατικό. Είναι πάρα πολλά τα περιστατικά καθημερινά που οι Δωδεκανήσιοι και γενικά οι νησιώτες προσφεύγουν στα τουρκικά παράλια προκειμένου να βρουν την υγειά τους και τη λύση στο πρόβλημά τους. Δυστυχώς αυτή είναι η πραγματικότητα που ζούμε. Για το θέμα αυτό έχω καταθέσει συνολική ερώτηση στις 9-1-2014 για όλα τα ακριτικά νησιά, όμως το Υπουργείο δεν μπήκε καν στον κόπο να απαντήσει. 
Βέβαια δεν είναι λογικό να λέμε ότι τα νησιά μας καλύπτονται από άλλα νησιά, διότι τα νησιά μας δεν συνδέονται με γέφυρες. Δεν έχουμε τη δυνατότητα που υπάρχει στην ηπειρωτική Ελλάδα να πάρουμε το αυτοκίνητο και να μεταβούμε από τη μία πόλη στην άλλη. Πρέπει να αντεπεξέλθουμε σε αντίξοες συνθήκες. Έχουν αφήσει τα νησιά χωρίς ακτοπλοϊκή σύνδεση, χωρίς δομές, χωρίς φαρμακεία. Δεν είναι δυνατόν να λαμβάνουμε τέτοιες απαντήσεις. Θα πρέπει να βρουν οι ίδιοι τα κίνητρα προκειμένου να έλθουν οι γιατροί στα νησιά μας. Αν η Κυβέρνηση δεν μπορεί να το κάνει αυτό, τότε είναι ανίκανη να κυβερνήσει και ειδικά σ’ αυτό τον τόσο σοβαρό τομέα που αντιμετωπίζουμε τόσα θέματα. 
Το έχουμε πει και θα το ξαναπούμε για άλλη μία φορά: Η νησιωτική Ελλάδα δεν είναι σαν την ηπειρωτική Ελλάδα. Από τη στιγμή που εφαρμόζεται το μνημόνιο, εμείς οι νησιώτες βλέπουμε ότι ο τομέας της υγείας υποβαθμίζεται σε πολύ μεγάλο και επικίνδυνο βαθμό. 
Κύριε Υφυπουργέ, εσείς κατά την πάγια τακτική σας λέτε ότι αν δεν υπήρχε το μνημόνιο, η χώρα δεν θα είχε καθόλου υγεία, όμως η πραγματικότητα είναι ότι σιγά-σιγά τα νησιά μας ζουν εντός του μνημονίου και, σύμφωνα με τα λεγόμενά σας, θα ζούσαν και εκτός μνημονίου. Οι νησιώτες δεν έχουν βασικές υπηρεσίες υγείας και αυτό θα πρέπει να αλλάξει.
Επιτρέψτε μου να κλείσω με την επιστολή των μόνιμων κατοίκων των Λειψών με την οποία ζητάνε να στελεχωθεί άμεσα το Περιφερειακό Ιατρείο των Λειψών, να υλοποιηθεί το οργανόγραμμα του περιφερειακού ιατρείου, να καλυφθούν άμεσα με ευθύνη του κράτους οι ελλείψεις σε ιατροφαρμακευτικό υλικό και να μην τεθεί σε εφαρμογή το «χαράτσι» του ενός ευρώ που οι ασφαλισμένοι θα είναι υποχρεωμένοι να καταβάλλουν για κάθε ιατρική συνταγή που θα εκτελείται στα φαρμακεία, διότι μετά από πολλά χρόνια τώρα βρέθηκε φαρμακοποιός στο νησί, μετά από κίνητρα που έδωσε ο δήμαρχος κ. Μπενέτος Σπύρου. Τόσο καιρό δεν υπήρχε ούτε φαρμακείο. Πώς είναι δυνατό να συνταγογραφούν και να παίρνουν τα φάρμακά τους οι επτακόσιοι μόνιμοι κάτοικοι του νησιού χωρίς γιατρό; Η ευθύνη είναι συλλογική και υπάρχουν αλυσιδωτές αντιδράσεις.
Σας ευχαριστώ πολύ.","ΤΣΑΜΠΙΚΑ ΙΑΤΡΙΔΗ",165
"110466"," Σας ευχαριστούμε πολύ.
Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110467"," Κυρία συνάδελφε, οι δικοί σας αγώνες είναι και δική μας αγωνία και εννοώ δική μας ως πολιτικής ηγεσίας του Υπουργείου Υγείας. Προφανώς και δεν θέλουμε να υπάρχει μία τέτοια κατάσταση στα νησιά της χώρας, ούτε στις απομακρυσμένες, ούτε στις ορεινές περιοχές της χώρας, γιατί παρόμοια προβλήματα υπάρχουν και σ’ άλλες περιοχές εκτός από τα νησιά.
Επαναλαμβάνω ότι αυτά δεν έχουν να κάνουν με το μνημόνιο. Αυτά ήταν προβλήματα τα οποία υπήρχαν στη νησιωτική Ελλάδα και τα προηγούμενα χρόνια. Αυτά τα οποία εγώ ανέφερα δεν είναι δικαιολογίες. Είναι μία πραγματικότητα, την οποία οφείλουμε να δούμε και να αντιμετωπίσουμε. 
Δεν είπατε, όμως, ότι εμείς ως Κυβέρνηση και ως σημερινή πολιτική ηγεσία του Υπουργείου Υγείας, ακριβώς επειδή είδαμε αυτήν την πραγματικότητα μπροστά μας και μετά από ένα μεγάλο διάλογο που έγινε στην Επιτροπή Κοινωνικών Υποθέσεων της Βουλής και με τη συμφωνία της μεγάλης πλειοψηφίας των μελών της επιτροπής αυτής, θεσμοθετήσαμε πρόσφατα μία σειρά από κίνητρα για να μπορέσουμε να αντιμετωπίσουμε αυτήν την κατάσταση.
Δεν μπορείς να διατάζεις τους γιατρούς να πηγαίνουν στα νησιά. Πρέπει να τους δώσεις κίνητρα. Δεν γίνεται αυτό το πράγμα υποχρεωτικά. Το ξέρετε πάρα πολύ καλά. Ανέφερα πριν μία σειρά από ενέργειες, στις οποίες έχει προχωρήσει το Υπουργείο Υγείας, προκειμένου να πληρωθούν αυτές οι θέσεις. Συνεχώς στις προκηρύξεις, είτε των αγροτικών ιατρών είτε των επικουρικών ιατρών, περιλαμβάνονται αυτές οι περιοχές. Όμως η κατάσταση φαίνεται ότι δεν αντιμετωπίζεται έτσι. 
Πώς αντιμετωπίζεται; Πώς πιστεύουμε ότι θα αντιμετωπιστεί; Πιστεύουμε ότι θα αντιμετωπιστεί με τα κίνητρα που θεσμοθετήσαμε πρόσφατα, το Νοέμβριο του 2013 και το Δεκέμβριο του 2013. Πιστεύω ότι αυτά τα κίνητρα, καθώς γίνονται γνωστά και καθώς περιλαμβάνονται στις προκηρύξεις, θα μας δώσουν λύσεις στα προβλήματα που αντιμετωπίζουμε. 
Υπενθυμίζω, λοιπόν, ότι με το άρθρο 20 του ν. 4213/2013 έχουμε θεσμοθετήσει κίνητρα για τους επικουρικούς γιατρούς στις άγονες, απομακρυσμένες, νησιωτικές και προβληματικές περιοχές της χώρας. Αναφέρω ορισμένα απ’ αυτά τα κίνητρα. 
Ενώ η θητεία των επικουρικών γιατρών ήταν ένα έτος, τώρα γίνεται τρία έτη. 
Επίσης, οι Οργανισμοί Τοπικής Αυτοδιοίκησης και τα νομικά πρόσωπα των Οργανισμών Τοπικής Αυτοδιοίκησης –υπήρχε πρόβλημα στο παρελθόν γι’ αυτό- μπορούν να παρέχουν δωρεάν σίτιση και κατάλληλο κατάλυμα διαμονής για τον τοποθετημένο επικουρικό γιατρό. Τους καλύπτουμε νομικά δηλαδή για να μπορέσουν να συμμετέχουν και αυτοί ως τοπικές κοινωνίες, ως οργανισμοί αυτοδιοίκησης σ’ αυτήν την προσπάθεια. 
Επίσης, στην περίπτωση που τοποθετηθεί ένας επικουρικός γιατρός σε μια νησιωτική, άγονη περιοχή και ένας από τους συζύγους είναι γιατρός, μπορεί κατά παρέκκλιση του καταλόγου των επικουρικών γιατρών να τοποθετηθεί ως επικουρικός γιατρός. 
Επίσης, τακτικοί υπάλληλοι δημοσίων υπηρεσιών και νομικών προσώπων δημοσίου δικαίου, όταν είναι σύζυγοι επικουρικών γιατρών, μπορούν κατά παρέκκλιση να αποσπώνται στην ίδια περιοχή για να μπορεί το ανδρόγυνο να είναι μαζί. 
Επίσης, για την κατάληψη θέσης κλάδου ιατρών ΕΣΥ η προϋπηρεσία του επικουρικού γιατρού σε νησιωτικές περιοχές σαν αυτές που αναφέρατε, στους Λειψούς, άγονες, απομακρυσμένες ή προβληματικές περιοχές, θα υπολογίζεται εις διπλούν σε σχέση με την προϋπηρεσία στα υπόλοιπα νοσοκομεία. Αυτά είναι σοβαρά κίνητρα. 
Όπως επίσης με το άρθρο 22 του ν. 4208/2013 -πρόσφατη νομοθεσία είναι κι αυτή- στην ουσία κάναμε υποχρεωτική την υπηρεσία υπαίθρου για τους γιατρούς. Τι λέμε με αυτές τις διατάξεις; Λέμε ότι, πέρα από τις δεσμεύσεις που υπήρχαν με το προϋφιστάμενο νομικό πλαίσιο, ένας γιατρός για να μπορέσει να αποκτήσει τον τίτλο της ειδικότητας πρέπει υποχρεωτικά να περάσει από τα αγροτικά ιατρεία, να κάνει δηλαδή θητεία ιατρού υπαίθρου. 
Επίσης στις άγονες ή απομακρυσμένες ή νησιωτικές ή προβληματικές περιοχές, εάν η θέση που προκηρύσσεται δεν καλυφθεί, μπορεί να παραταθεί η θητεία άλλου αγροτικού γιατρού της περιοχής επιπλέον των δώδεκα μηνών που ήταν μέχρι από λίγο καιρό. 
Επίσης, οι ιατροί υπηρεσίας υπαίθρου, οι αγροτικοί γιατροί οι οποίοι καλύπτουν θέσεις σε άγονες, απομακρυσμένες νησιωτικές ή προβληματικές περιοχές θα υπηρετούν μόνο στο περιφερειακό ιατρείο στο οποίο τοποθετούνται για να μην μπορούν οι διοικητές των νοσοκομείων να τους παίρνουν, να τους απασχολούν σε άλλες περιοχές και να αφήνουν αυτές τις περιοχές ακάλυπτες από γιατρούς.
Επίσης, για την κατάληψη θέσης κλάδου ιατρών ΕΣΥ ή την πρόσληψη στον ΕΟΠΥΥ, η προϋπηρεσία του αγροτικού γιατρού στις άγονες ή απομακρυσμένες ή νησιωτικές περιοχές αναγνωρίζεται και υπολογίζεται εις πενταπλούν σε σχέση με την προϋπηρεσία των υπόλοιπων γιατρών. Δηλαδή όταν κάποιος γιατρός πάει σε μια τέτοια περιοχή και θέλει να προσληφθεί ή στον ΕΟΠΥΥ ή στο ΕΣΥ, θα έχει πενταπλάσια μόρια απ’ ό,τι έχουν οι άλλοι γιατροί.
Βέβαια αυτά τα κίνητρα, αυτές οι διατάξεις ισχύουν για τους γιατρούς που έχουν αποφοιτήσει από την έναρξη ισχύος του νόμου και μετά. Δεν μπορούσαμε να επιβάλουμε αυτά τα κίνητρα και αυτούς τους καταναγκασμούς στους γιατρούς που έχουν αποφοιτήσει πριν την έναρξη ισχύος του νόμου. Ισχύουν για τους γιατρούς που έχουν αποφοιτήσει από την έναρξη ισχύος του νόμου, δηλαδή στην ουσία για τους γιατρούς που αποφοιτούν από τις αρχές του 2014 και μετά.
Πιστεύουμε, λοιπόν, ότι με αυτό το πλέγμα κινήτρων που έχουμε θεσμοθετήσει -και τα θεσμοθέτησε αυτή η πολιτική ηγεσία του Υπουργείου Υγείας μετά από συνεννόηση, κατανόηση και συμφωνία της πλειοψηφίας των μελών της Επιτροπής Κοινωνικών Υποθέσεων- θα δούμε μια καλύτερη κατάσταση σε περιοχές σαν τη δική σας σε σχέση με την κάλυψη των αγροτικών ιατρείων, των περιφερειακών ιατρείων και των κέντρων υγείας.
Σας ευχαριστώ πολύ.","ΑΝΤΩΝΙΟΣ ΜΠΕΖΑΣ",343
"110468"," Και εμείς ευχαριστούμε.
Έχω την τιμή να ανακοινώσω στο Σώμα ότι η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Εσωτερικών: «Επείγουσες ρυθμίσεις αρμοδιότητας Υπουργείου Εσωτερικών».
Επίσης, ανακοινώνεται στο Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Ναυτιλίας και Αιγαίου: «Τουριστικά πλοία και άλλες διατάξεις».
Ο Βουλευτής κ. Ανδρέας Ψυχάρης ζητεί άδεια ολιγοήμερης απουσίας στο εξωτερικό, από τη Δευτέρα 31 Μαρτίου 2014 έως την Τρίτη 8 Απριλίου 2014. Η Βουλή εγκρίνει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110469"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"110470"," Η Βουλή ενέκρινε τη ζητηθείσα άδεια.
Η πέμπτη με αριθμό 737/26-3-2014 επίκαιρη ερώτηση πρώτου κύκλου του Βουλευτή  Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Παιδείας και Θρησκευμάτων, σχετικά με την κατάργηση της τράπεζας θεμάτων για την Α΄ Λυκείου, δεν θα συζητηθεί λόγω κωλύματος του Βουλευτή και διαγράφεται.
Η πρώτη με αριθμό 726/26-3-2014 επίκαιρη ερώτηση δεύτερου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τους Υπουργούς Εσωτερικών και Περιβάλλοντος, Ενέργειας και Κλιματικής Αλλαγής, σχετικά με τη δημιουργία συγκεκριμένων χώρων στάθμευσης αποκλειστικά για δίκυκλα στο κέντρο της Αθήνας, δεν θα συζητηθεί μετά από συνεννόηση της ερωτώσας Βουλευτού με τον αρμόδιο Υπουργό και διαγράφεται.
Η δεύτερη με αριθμό 734/26-3-2014 επίκαιρη ερώτηση δεύτερου κύκλου της Βουλευτού Α΄ Αθηνών του Συνασπισμού Ριζοσπαστικής Αριστεράς κ. Ζωής Κωνσταντοπούλου προς τον Υπουργό Υποδομών, Μεταφορών και Δικτύων, σχετικά με τη χορήγηση δικαιωμάτων χρήσης στην εταιρεία «DIGEA-Ψηφιακός Πάροχος Α.Ε.» για το σύνολο των δικαιωμάτων χρήσης των ραδιοσυχνοτήτων εθνικής και περιφερειακής κάλυψης για δεκαπέντε έτη, δεν θα συζητηθεί λόγω κωλύματος του Υπουργού και διαγράφεται.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110471"," Κύριε Πρόεδρε, μπορώ να έχω τον λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"110472"," Παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110473"," Σας ζήτησα και προηγουμένως, όσο ήταν παρών ο κ. Χρυσοχοΐδης, τον λόγο, διότι ενημερώθηκα ότι θα ακυρωνόταν η ερώτησή μου αυτή, η οποία αφορά ένα μείζονος σημασίας ζήτημα, δηλαδή την εκχώρηση στην εταιρεία «DIGEA» του συνόλου των ψηφιακών συχνοτήτων και της επικράτειας και της περιφέρειας, αντί προκλητικά χαμηλού τιμήματος και ειδικότερα αντί 18 εκατομμυρίων ευρώ για δεκαπέντε έτη και μάλιστα με εγγυητική επιστολή μόλις 100.000 ευρώ.","ΖΩΗ ΚΩΝΣΤΑΝΤΟΠΟΥΛΟΥ",272
"110474"," Μην αναπτύσσετε την ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110475"," Επιτρέψτε μου, αν έχω τον λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"110476"," Έχετε τον λόγο κατά κοινοβουλευτική πρακτική…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110477"," Ενόσω…","ΖΩΗ ΚΩΝΣΤΑΝΤΟΠΟΥΛΟΥ",272
"110478"," Συγγνώμη, ένα λεπτό. Δεν θα σας τον στερήσω.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110479"," Ευχαριστώ.","ΖΩΗ ΚΩΝΣΤΑΝΤΟΠΟΥΛΟΥ",272
"110480"," Κατά κοινοβουλευτική πρακτική έχετε τον λόγο για ένα λεπτό, να πείτε την αντίρρησή σας, αλλά μην αναπτύσσετε τώρα την ερώτησή σας. Εγώ ως Προεδρείο ανακοινώνω το δελτίο των επικαίρων ερωτήσεων και βλέπω εδώ ότι ο αρμόδιος Υπουργός, όπως με ενημέρωσαν, είναι ο Υφυπουργός κ. Παπαδόπουλος. Απουσιάζει στο εξωτερικό και αυτό οφείλω να κάνω. Τώρα, για ένα λεπτό, όπως σας είπα, κατά παραχώρηση και κατά κοινή κοινοβουλευτική πρακτική, έχετε τον λόγο να πείτε τη θέση σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110481"," Ευχαριστώ.
Κατ’ αρχάς δεν βλάπτει να ακουστεί και να ακούσει το πανελλήνιο…","ΖΩΗ ΚΩΝΣΤΑΝΤΟΠΟΥΛΟΥ",272
"110482"," Μα, θα τα πείτε, κυρία Κωνσταντοπούλου, στην ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110483"," Μα, γιατί με διακόπτετε, κύριε Πρόεδρε;","ΖΩΗ ΚΩΝΣΤΑΝΤΟΠΟΥΛΟΥ",272
"110484"," Μα, γιατί, σας είπα. Παραβιάζετε τον Κανονισμό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110485"," Κύριε Δριβελέγκα, γιατί με διακόπτετε;","ΖΩΗ ΚΩΝΣΤΑΝΤΟΠΟΥΛΟΥ",272
"110486"," Προσπαθεί να σας απαντήσει, κυρία συνάδελφε!","ΑΝΤΩΝΙΟΣ ΜΠΕΖΑΣ",343
"110487"," Σας δίνω τον λόγο για ένα λεπτό και σας λέω…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110488"," Έχω αυτό το ένα λεπτό ή στο ένα λεπτό πρέπει να κάνετε σχόλια;","ΖΩΗ ΚΩΝΣΤΑΝΤΟΠΟΥΛΟΥ",272
"110489"," Μα, εσείς κάνετε σχόλια, γιατί σας διακόπτω, γιατί αναπτύσσετε την ερώτηση, ενώ δεν είναι ο Υπουργός. Μη με φέρνετε σε δύσκολη θέση. Σας λέω ότι σας δίνω τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110490"," Ο κύριος Υπουργός, ο κ. Χρυσοχοΐδης ήταν εδώ μέχρι και πριν από δέκα λεπτά. Έφυγε κρυπτόμενος, γιατί δεν θέλει να απαντήσει γιατί η Κυβέρνηση χαρίζει τις συχνότητες στην «DIGEA», δηλαδή στη σύμπραξη των ιδιωτικών τηλεοπτικών σταθμών…","ΖΩΗ ΚΩΝΣΤΑΝΤΟΠΟΥΛΟΥ",272
"110491"," Κύριε Πρόεδρε, δεν μπορεί να αναπτύσσει την ερώτηση! Πρέπει να σταματήσει!","ΑΝΤΩΝΙΟΣ ΜΠΕΖΑΣ",343
"110492"," Παρακαλώ πείτε στον κ. Μπέζα να μη διακόπτει.","ΖΩΗ ΚΩΝΣΤΑΝΤΟΠΟΥΛΟΥ",272
"110493"," Δεν σας διακόπτω εγώ. Εσείς μιλάτε παρά τον Κανονισμό για την ερώτησή σας…","ΑΝΤΩΝΙΟΣ ΜΠΕΖΑΣ",343
"110494"," Έφυγε προφασιζόμενος ότι δεν είναι αρμόδιος…","ΖΩΗ ΚΩΝΣΤΑΝΤΟΠΟΥΛΟΥ",272
"110495"," Πώς είναι δυνατόν να αναπτύσσει την ερώτηση παρά τον Κανονισμό;","ΑΝΤΩΝΙΟΣ ΜΠΕΖΑΣ",343
"110496"," Κύριε Πρόεδρε…","ΖΩΗ ΚΩΝΣΤΑΝΤΟΠΟΥΛΟΥ",272
"110497"," Κύριε Υπουργέ, σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110498"," Κύριε Μπέζα, για λογαριασμό τίνος κόπτεσθε;","ΖΩΗ ΚΩΝΣΤΑΝΤΟΠΟΥΛΟΥ",272
"110499"," Ναι, αλλά, κυρία Κωνσταντοπούλου…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110500"," Για την «DIGEA»;","ΖΩΗ ΚΩΝΣΤΑΝΤΟΠΟΥΛΟΥ",272
"110501"," Για λογαριασμό της Κυβέρνησης!","ΑΝΤΩΝΙΟΣ ΜΠΕΖΑΣ",343
"110502"," Για λογαριασμό της «DIGEA»;","ΖΩΗ ΚΩΝΣΤΑΝΤΟΠΟΥΛΟΥ",272
"110503"," Κυρία Κωνσταντοπούλου, με συγχωρείτε...","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110504"," Για λογαριασμό της Κυβέρνησης, αφού αναπτύσσετε την ερώτησή σας, ενώ δεν είναι εδώ ο Υπουργός…","ΑΝΤΩΝΙΟΣ ΜΠΕΖΑΣ",343
"110505"," Κύριε Πρόεδρε, θέλω να καταθέσω στα Πρακτικά…","ΖΩΗ ΚΩΝΣΤΑΝΤΟΠΟΥΛΟΥ",272
"110506"," Κυρία Κωνσταντοπούλου, με συγχωρείτε, κάνετε κρίσεις για τον Υπουργό, που κακώς και ο ίδιος σας απήντησε ότι δεν είναι αρμόδιος.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110507"," Ο Υπουργός είναι αρμόδιος κι έχω το έγγραφο από 14 Οκτωβρίου του 2013. Είναι η πρόσκληση του Προέδρου της Επιτροπής Θεσμών και Διαφάνειας, ο οποίος μας κάλεσε να ενημερωθούμε από τον Υπουργό Υποδομών, Μεταφορών και Δικτύων κ. Μιχαήλ Χρυσοχοΐδη και να συζητήσουμε σχετικά με τον επικείμενο τότε διαγωνισμό για την ανάδειξη παρόχου επίγειας ψηφιακής τηλεόρασης. Θα το καταθέσω στα Πρακτικά.","ΖΩΗ ΚΩΝΣΤΑΝΤΟΠΟΥΛΟΥ",272
"110508"," Ωραία. Όμως…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110509"," Αν μπορώ να έχω το ένα λεπτό χωρίς να με διακόπτετε, ξέρω ότι είναι του κόμματός σας ο κ. Χρυσοχοΐδης, αλλά αν έχετε την καλοσύνη…","ΖΩΗ ΚΩΝΣΤΑΝΤΟΠΟΥΛΟΥ",272
"110510"," Ορίστε, τώρα…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110511"," Αν έχετε την καλοσύνη, αφήστε με ένα λεπτό να μιλήσω.","ΖΩΗ ΚΩΝΣΤΑΝΤΟΠΟΥΛΟΥ",272
"110512"," Εσείς πόσο λέτε ότι μιλάτε; Ορίστε, έχετε κι άλλο ένα λεπτό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110513"," Δεκαέξι δευτερόλεπτα γράφει το ρολόι. 
Συνεχίζω λοιπόν και λέω ότι κρύβεται ο κ. Χρυσοχοΐδης. Να έρθει εδώ να απαντήσει πώς χαρίζονται οι τηλεοπτικές συχνότητες του ψηφιακού σήματος αντί πινακίου φακής στους ίδιους και τους ίδιους, με τους οποίους διαπλέκεται η Κυβέρνηση και διαπλέκονται τα κόμματα που συγκροτούν την Κυβέρνηση διαχρονικά.","ΖΩΗ ΚΩΝΣΤΑΝΤΟΠΟΥΛΟΥ",272
"110514"," Κύριε Πρόεδρε, δεν μπορεί να αναπτύσσει την ερώτηση και να μην υπάρχει απάντηση!","ΑΝΤΩΝΙΟΣ ΜΠΕΖΑΣ",343
"110515"," Να έρθει να απαντήσει πώς είναι δυνατόν να κρύβεται τη στιγμή που και το «μαύρο» στην ΕΡΤ έπεσε ακριβώς για να αποκλειστεί η ΕΡΤ από τον συγκεκριμένο διαγωνισμό, τον φωτογραφικό, που οι Βουλευτές του ΣΥΡΙΖΑ τον έχουμε καταγγείλει ως φωτογραφικό…","ΖΩΗ ΚΩΝΣΤΑΝΤΟΠΟΥΛΟΥ",272
"110516"," Ωραία. Ολοκληρώσατε, κυρία Κωνσταντοπούλου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110517"," …από τον Ιούνιο του 2013. Να έρθει επίσης να απαντήσει αν είναι αληθές…","ΖΩΗ ΚΩΝΣΤΑΝΤΟΠΟΥΛΟΥ",272
"110518"," Λοιπόν! Με ακούτε; Ολοκληρώστε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110519"," Και θα καταθέσω στα Πρακτικά…","ΖΩΗ ΚΩΝΣΤΑΝΤΟΠΟΥΛΟΥ",272
"110520"," Να μην καταγράφονται στα Πρακτικά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110521"," …
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΖΩΗ ΚΩΝΣΤΑΝΤΟΠΟΥΛΟΥ",272
"110522"," Κυρία Κωνσταντοπούλου! Παρακαλώ να κλείσει το μικρόφωνο.
Σε ό,τι αφορά τις αρμοδιότητες, δεν τις προσδιορίζει ο Πρόεδρος της Επιτροπής Διαφάνειας, τις προσδιορίζει ο Πρωθυπουργός.
Όπως ξέρετε και σας έχουμε πει και με έχουν ενημερώσει, η αρμοδιότητα αυτή έχει ανατεθεί στον κ. Παπαδόπουλο…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110523"," Δεν τις κάνει ο Υπουργός …","ΖΩΗ ΚΩΝΣΤΑΝΤΟΠΟΥΛΟΥ",272
"110524"," Καθίστε κάτω!
Ο δε κ. Χρυσοχοΐδης…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110525"," Τι χειρονομίες είναι αυτές, κύριε Πρόεδρε;","ΖΩΗ ΚΩΝΣΤΑΝΤΟΠΟΥΛΟΥ",272
"110526"," Καθίστε κάτω! Δεν έχετε τον λόγο!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110527"," Χωρίς χειρονομίες!","ΖΩΗ ΚΩΝΣΤΑΝΤΟΠΟΥΛΟΥ",272
"110528"," Τι μπλέξιμο έχουμε πάθει! Λοιπόν, ο κ. Χρυσοχοΐδης…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110529"," Ο κ. Χρυσοχοΐδης δεν έχει απολέσει την αρμοδιότητα του, γι’ αυτό να μην κρύβεται.","ΖΩΗ ΚΩΝΣΤΑΝΤΟΠΟΥΛΟΥ",272
"110530"," Καταλαβαίνετε ότι μιλάω; Μιλάω εγώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110531"," Να απαντήσει η Κυβέρνηση και να μην κρύβεται.","ΖΩΗ ΚΩΝΣΤΑΝΤΟΠΟΥΛΟΥ",272
"110532"," Μιλάω εγώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110533"," Δεν μιλάτε εσείς για την ερώτηση! Πώς θα μιλήσετε ως Πρόεδρος για την ερώτηση; Δεν έχετε αρμοδιότητα ως Πρόεδρος για την ερώτηση!","ΖΩΗ ΚΩΝΣΤΑΝΤΟΠΟΥΛΟΥ",272
"110534"," Μπορείτε, σας παρακαλώ, το κόμμα σας, να επιβάλετε τουλάχιστον σε κάποιους Βουλευτές να σέβονται ορισμένα πράγματα;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110535"," Δεν έχετε αρμοδιότητα, για να μην πω ως συγκυβέρνηση, ως Βουλευτής…","ΖΩΗ ΚΩΝΣΤΑΝΤΟΠΟΥΛΟΥ",272
"110536"," Δεν απευθύνομαι σε εσάς και δεν έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110537"," Δεν έχετε δικαίωμα να κατέχετε αυτήν τη θέση!","ΖΩΗ ΚΩΝΣΤΑΝΤΟΠΟΥΛΟΥ",272
"110538"," Δεν έχετε τον λόγο!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110539"," Κι εσείς παρατύπως είστε Αντιπρόεδρος! Το θυμάστε αυτό φαντάζομαι!","ΖΩΗ ΚΩΝΣΤΑΝΤΟΠΟΥΛΟΥ",272
"110540"," Ευτυχώς που το λέτε εσείς!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110541"," Το λέει ο Κανονισμός!","ΖΩΗ ΚΩΝΣΤΑΝΤΟΠΟΥΛΟΥ",272
"110542"," Ευτυχώς που το λέτε εσείς. Και πρέπει να ντρέπεστε για τη συμπεριφορά σας και για το ήθος σας να προσβάλλετε τη Βουλή!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110543"," Εγώ να ντρέπομαι; Από μικρό μαθαίνετε την αλήθεια!","ΖΩΗ ΚΩΝΣΤΑΝΤΟΠΟΥΛΟΥ",272
"110544"," Δεν κατάλαβα; «Από μικρό μαθαίνετε την αλήθεια»;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110545"," Θα μου δώσετε τον λόγο ή θα με προσβάλλετε;","ΖΩΗ ΚΩΝΣΤΑΝΤΟΠΟΥΛΟΥ",272
"110546"," Όχι, όχι. Έχουμε τελειώσει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110547"," Θα με προσβάλλετε και δεν θα μου δώσετε τον λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"110548"," Εντάξει, εντάξει. Έχετε γίνει γνωστή, αλλά κρίμα για το ήθος σας που λέτε τέτοια πράγματα για το Προεδρείο. Κρίμα!
Κακώς σας έδωσα τον λόγο. Και άλλη φορά δεν θα επαναληφθεί, αλλά θα τηρείται αυστηρά ο Κανονισμός.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110549"," Τώρα οφείλετε να μου δώσετε τον λόγο επί προσωπικού διότι με προσβάλατε!","ΖΩΗ ΚΩΝΣΤΑΝΤΟΠΟΥΛΟΥ",272
"110550"," Η Τρίτη με αριθμό 735/26-3-2014 επίκαιρη ερώτηση δεύτερου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό  Οικονομικών, σχετικά με την επιστροφή των ενισχύσεων ύψους ενός δισεκατομμυρίου ευρώ που δόθηκαν σε ελληνικές επιχειρήσεις τα προηγούμενα είκοσι χρόνια, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 738/26-3-2014 επίκαιρη ερώτηση δεύτερου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδος κ. Νικολάου Μωραΐτη προς τον Υπουργό Περιβάλλοντος, Ενέργειας και Κλιματικής Αλλαγής,  σχετικά με τη νέα εγκατάσταση αιολικού πάρκου στα Ακαρνανικά όρη στην κορυφή του όρους Μπούμστου, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων. 
Θα διακόψουμε για λίγο σύμφωνα με το άρθρο 59 παράγραφος 3 του Κανονισμού και θα επανέλθουμε με τη συζήτηση επί της προτάσεως μομφής κατά του Προέδρου της Βουλής.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"110551"," Επαναλαμβάνεται η διακοπείσα συνεδρίαση.
Κυρίες και κύριοι συνάδελφοι, εισερχόμαστε στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
Συζήτηση και λήψη απόφασης επί της προτάσεως μομφής κατά του Προέδρου της Βουλής που υπέβαλαν ο Αρχηγός της Αξιωματικής Αντιπολίτευσης και Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξης Τσίπρας και εβδομήντα Βουλευτές του κόμματός του, σύμφωνα με τις διατάξεις του άρθρου 150 του Κανονισμού της Βουλής.
Η συζήτηση θα διεξαχθεί σύμφωνα με το άρθρο 150 του Κανονισμού της Βουλής σε συνδυασμό και με ανάλογη εφαρμογή του άρθρου 97. Θα ολοκληρωθεί σε μία συνεδρίαση και θα περατωθεί με ονομαστική ψηφοφορία, εφαρμόζοντας αναλόγως τη διάταξη της παραγράφου 7 του άρθρου 142 του Κανονισμού της Βουλής. 
Τον λόγο θα λάβουν, καθ’ υπόδειξη των Κοινοβουλευτικών Ομάδων, πέντε Βουλευτές από τους υπογράφοντες την πρόταση μομφής, τρεις Βουλευτές από τη Νέα Δημοκρατία και δύο από το ΠΑΣΟΚ, έκαστος για επτά λεπτά, χωρίς δικαίωμα δευτερολογίας. 
Ειδικότερα, πρώτος θα λάβει τον λόγο ένας Βουλευτής από τον ΣΥΡΙΖΑ, ο δεύτερος ομιλητής θα είναι Βουλευτής από τη Νέα Δημοκρατία και ο τρίτος ομιλητής θα είναι Βουλευτής από το ΠΑΣΟΚ. Στη συνέχεια οι ομιλητές των ως άνω κομμάτων θα εναλλάσσονται. 
Τις υπόλοιπες Κοινοβουλευτικές Ομάδες θα εκπροσωπήσουν οι Κοινοβουλευτικοί τους Εκπρόσωποι για δώδεκα λεπτά ο καθένας. 
Ο Πρόεδρος της Βουλής, κατά τον οποίο στρέφεται η πρόταση, δικαιούται να μιλήσει, εφόσον το επιθυμεί, έως εξήντα λεπτά της ώρας. 
Ο χρόνος ομιλίας των Προέδρων των Κοινοβουλευτικών Ομάδων θα είναι ο οριζόμενος στο άρθρο 97 του Κανονισμού της Βουλής. Δηλαδή, η διάρκεια της αγόρευσης του Πρωθυπουργού και Προέδρου της Κοινοβουλευτικής Ομάδας της Νέας Δημοκρατίας και του Αρχηγού της Αξιωματικής Αντιπολίτευσης και Προέδρου της Κοινοβουλευτικής Ομάδας του ΣΥΡΙΖΑ είναι μέχρι είκοσι λεπτά και των Προέδρων των λοιπών Κοινοβουλευτικών Ομάδων είναι μέχρι δεκαπέντε λεπτά. 
Οι Υπουργοί μπορούν να ομιλούν μέχρι δεκαοκτώ λεπτά της ώρας και να λαμβάνουν τον λόγο όποτε το επιθυμούν, σύμφωνα με το Σύνταγμα και τον Κανονισμό. 
Αφού περατωθεί η συζήτηση επί της ανωτέρω προτάσεως, η Βουλή θα αποφασίσει με ονομαστική ψηφοφορία. Η πρόταση θα γίνει δεκτή μόνο αν εγκριθεί από την απόλυτη πλειοψηφία του όλου αριθμού των Βουλευτών. 
Συμφωνεί το Σώμα με αυτήν τη συνολική πρόταση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110552"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"110553"," Συνεπώς, το Σώμα συνεφώνησε ομοφώνως.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τέσσερις μαθητές και μαθήτριες και τέσσερις εκπαιδευτικοί από το 1ο Γυμνάσιο Κομοτηνής. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Από τον Πρόεδρο της Κοινοβουλευτικής Ομάδας των Ανεξάρτητων Ελλήνων κ. Πάνο Καμμένο λάβαμε επιστολή, με την οποία ορίζεται ως Κοινοβουλευτικός Εκπρόσωπος ο Βουλευτής κ. Γαβριήλ Αβραμίδης. 
Από τον Γενικό Γραμματέα του Λαϊκού Συνδέσμου-Χρυσή Αυγή λάβαμε επιστολή, στην οποία ορίζει Κοινοβουλευτικό Εκπρόσωπο τον Βουλευτή Σερρών κ. Αρτέμιο Ματθαιόπουλο.
Κυρίες και κύριοι συνάδελφοι, έχω την τιμή να σας ανακοινώσω τους ομιλητές. 
Ο Συνασπισμός Ριζοσπαστικής Αριστεράς έχει υποδείξει τους Βουλευτές κυρίους Αλέξη Μητρόπουλο, Θεόδωρο Δρίτσα, Δημήτριο Παπαδημούλη, Παναγιώτη Κουρουμπλή και τον Δ΄ Αντιπρόεδρο της Βουλής κ. Ιωάννη Δραγασάκη.
Η Νέα Δημοκρατία έχει υποδείξει τους Βουλευτές κυρίους Αναστάσιο Νεράντζη, Νικόλαο Παναγιωτόπουλο και Κωνσταντίνο Καραγκούνη. 
Από το Πανελλήνιο Σοσιαλιστικό Κίνημα έχουν υποδειχθεί οι Βουλευτές κύριοι Παναγιώτης Ρήγας και Ιωάννης Κουτσούκος.
Τον λόγο έχει ο Βουλευτής του ΣΥΡΙΖΑ κ. Αλέξιος Μητρόπουλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110554"," Ευχαριστώ, κύριε Πρόεδρε.
Κυρίες και κύριοι Βουλευτές, η Αριστερά δεν συνηθίζει να προσωποποιεί τους κοινωνικούς και πολιτικούς αγώνες. Δεν δίνει μάχη προσώπων. Εξηγεί τις εξελίξεις και τις κοινωνικές μεταβολές με το διαλεκτικό σχήμα παραγωγικές σχέσεις-κοινωνικές τάξεις ως απότοκες των πρώτων, που θεμελιώνονται τη δεδομένη ιστορική στιγμή πάνω στους συγκεκριμένους συσχετισμούς των συντελεστών της παραγωγής. Έτσι, δεν βρίσκει άλλοθι στις επιθέσεις κατά των προσώπων ούτε ακόμη και αν αυτά εκπροσωπούν θεσμούς του συγκεκριμένου εποικοδομήματος του παρωχημένου και αντιανθρώπινου, εξτρεμιστικού νεοφιλελευθερισμού που δομείται σήμερα στην πατρίδα μας με το τρίτο ολοκληρωτικό και κοινωνιοκτόνο υπερμνημόνιο. 
Ο ΣΥΡΙΖΑ με την πρόταση μομφής του Προέδρου και της Κοινοβουλευτικής Ομάδας του δεν στοχεύει στο πρόσωπο του Προέδρου της Βουλής κ. Ευάγγελου Μεϊμαράκη αλλά στη λειτουργία του Κοινοβουλίου κατά τη σκοτεινή μνημονιακή περίοδο, όπου η δημοκρατία και η κοινοβουλευτική λειτουργία διαρκώς υποβαθμίζονται. Χωρίς να απαξιώνουμε πρόσωπα και υπολήψεις, πάντοτε πρέπει να αναζητούμε μια ευκαιρία, για να προκαλέσουμε ουσιαστική συζήτηση για τα έργα και τις ημέρες του ελληνικού Κοινοβουλίου κατά την περίοδο κυρίως του μνημονίου, που είναι μια περίοδος Μεσαίωνα στη μεταμοντέρνα εκδοχή της. 
Τώρα ο ΣΥΡΙΖΑ, κυρίες και κύριοι συνάδελφοι, αξιοποιεί την ευκαιρία που έδωσε η πιο ακραία και βάρβαρη για τον λαό, την κοινωνία και την υπόσταση της χώρας παρέμβαση των δανειστών στην πολεμική μας ιστορία και που εξελίσσεται υπό ομαλές, τυπικά δημοκρατικές συνθήκες.
Κυρίες και κύριοι Βουλευτές, από τον Μάιο 2010 έχουμε τρία κύρια μνημόνια, τετρακόσιους δέκα εφαρμοστικούς νόμους, σαράντα πράξεις νομοθετικού περιεχομένου και δεκάδες χιλιάδες άρθρα που περιέχονται σε διυπουργικές αποφάσεις, προεδρικά διατάγματα και ψευδοερμηνευτικές εγκυκλίους. Υπάρχουν ολόκληρες βιβλιοθήκες από συνοδευτικά κείμενα και παραρτήματα στην ελληνική και αγγλική γλώσσα που υποτίθεται ότι πέρασαν από την ελληνική Βουλή. Δεν υπάρχει καμμία χώρα στην ιστορία του σύγχρονου κόσμου που το Κοινοβούλιο της να έχει καταργήσει σε τόσο λίγο χρόνο όλες τις κοινωνικές κατακτήσεις του λαού που εκπροσωπεί και να έχει δημιουργήσει ταυτόχρονα τόση ανεργία, τόση φτώχεια και τόση εξαθλίωση, να έχει δηλαδή δανειστεί με ρήτρα μετατροπής της χώρας σε αποικία και διαρκώς φτωχοποίησης του λαού και να την εμφανίζει ως εθνική επιτυχία.
Έτσι δεν είναι μόνο η υπερπαραγωγή του νομοθετικού έργου που δεν έχει προηγούμενο σε καμμία χώρα του πλανήτη αλλά κυρίως η υποβάθμιση του ελληνικού Κοινοβουλίου, η έλλειψη ενημέρωσης επεξεργασίας και ουσιαστικής συζήτησης, η κατάρρευση δηλαδή του κοινοβουλευτικού χρόνου, όπου η συντεταγμένη λειτουργία του δρώντος λαού στις συνθήκες της αντιπροσωπευτικής δημοκρατίας, της ατομικής ιδιοκτησίας, επιβάλλει της θελήσεις τις ως οργανωμένη βούλησης κοινωνίας. 
Είναι η μετάλλαξη της νομοθετικής λειτουργίας, κυρίες και κύριοι συνάδελφοι, σε μία επιπρόσθετη αλυσίδα, σε ένα βάρος, σε μία τυραννία για τον πολύπαθο ελληνικό λαό, σε μία θεραπαινίδα της τριαρχίας των δανειστών, που έχουν σχεδιάσει και υλοποιούν με καθημερινές χειρουργικές παρεμβάσεις την αρπαγή του πλούτου του λαού μας και τη διαρκή και μόνιμη απαξίωση του Ελληνισμού στον ευρωπαϊκό και διεθνή καταμερισμό εργασίας.
Η Βουλή μεταβλήθηκε έτσι σε διεκπεραιωτικό μηχανισμό, οιονεί παράρτημα του τυπογραφείου της Κυβέρνησης, σε ένα εργαστήριο τυποποίησης νόμων, που άλλοι αποφασίζουν μέχρι την τελευταία τους λεπτομέρεια.
Επομένως το βουλευτικό, με την κυριολεκτική του έννοια, υπάρχει στο μέτρο που αντιδρά, απορρίπτει ή έστω τροποποιεί αυτά που εισάγονται προς συζήτηση και πάντοτε υπό την προϋπόθεση ότι υπάρχει κατάλληλος χρόνος, η τεχνική υποστήριξη και, βεβαίως, η συνειδητοποίηση από όλους του τι συζητείται και τι ψηφίζεται. 
Παρακάμπτουμε τις πρωτοφανείς βαρβαρικές εκφράσεις των μνημονιακών κειμένων με τις εκατοντάδες επαναλήψεις υποτιμητικών φράσεων για τον λαό και το πολιτικό του προσωπικό. Διαβάζω: «Η Βουλή θα ψηφίσει μέχρι την…», «η Κυβέρνηση θα αποφασίσει με το εξής χρονοδιάγραμμα», «η Κυβέρνηση έχει δεσμευθεί». «Παραμένουμε πιστοί στη δέσμευσή μας», έλεγε το χθεσινό. «Έχουμε δεσμευθεί να πετύχουμε». 
Υπάρχουν και φράσεις όπως: «Η εκτέλεση της σύμβασης δεν είναι αντίθετη με ελληνικές διατάξεις αναγκαστικού δικαίου, όπως ο ορισμός του Αγγλικού Δικαίου, ως εφαρμοστέου δικαίου, αποτελεί έγκυρη επιλογή που δεσμεύει την Ελλάδα και την Τράπεζα της Ελλάδος». 
Επίσης, «η Ελλάδα και η Τράπεζα της Ελλάδος έχουν υπαχθεί νόμιμα, αποτελεσματικά και αμετάκλητα στην αποκλειστική αρμοδιότητα των δικαστηρίων του Μεγάλου Δουκάτου του Λουξεμβούργου». 
Επίσης, έχετε ψηφίσει αυτό που διαβάζω: «Κανένα από τα αντίστοιχα περιουσιακά του στοιχεία εξαιρείται λόγω εθνικής κυριαρχίας ή για άλλον λόγο της δικαιοδοσίας κατάσχεσης, πριν ή μετά την έκδοση δικαστικής απόφασης, εκτέλεσης σε σχέση με οποιοδήποτε περιουσιακό στοιχείο». 
Τέλος, έχει ψηφίσει το ελληνικό Κοινοβούλιο την εξής φράση: «Σύμφωνα με το Ελληνικό Δίκαιο το Κοινοβούλιο δεν απαιτείται να επικυρώσει τις δανειακές συμβάσεις». Αυτές είναι απροσχημάτιστα προκλητικές και προσβλητικές, ακόμη και για τυπικά κοινοβουλευτική διαδικασία, που δυστυχώς απαντάμε σε πρωτόκολλα παράδοσης αποικιών του προπερασμένου αιώνα, αλλά με συνθήκες που εξασφαλίζουν την τυπική σύμπραξη των Βουλευτών στην επικύρωση ήδη ειλημμένων αποφάσεων, με συνθήκες παραίτησης από την ασυλία μας, λόγω εθνικής κυριαρχίας και κυρίως με την εσωτερική απεμπόληση της προστασίας των κανόνων του εσωτερικού, διεθνούς, συνταγματικού, ανθρωπιστικού αναγκαστικού δικαίου. 
Η διαδικασία αυτή, κυρίες και κύριοι συνάδελφοι, αφαιρεί κάθε ίχνος ουσιαστικής νομιμοποίησης του Κοινοβουλίου στα μάτια της κοινής γνώμης. Ως εκ τούτου η ανάγκη ανάκτησης κάποιου στοιχειώδους κύρους επέβαλε την ευλαβική άσκηση και περαιτέρω ενίσχυση των κοινοβουλευτικών μέσων και δυνατοτήτων αυτονομίας του Κοινοβουλίου, που εκφράζεται κυρίως μέσω των ελαχίστων εντός του πρωθυπουργοκεντρικού συστήματος δυνατοτήτων των Κοινοβουλευτικών Ομάδων της Αντιπολίτευσης. 
Κυρίες και κύριοι Βουλευτές, το σημαντικότερο μέσο άσκησης της κοινοβουλευτικής αυτονομίας είναι η πρόταση μομφής, είτε κατά της Κυβέρνησης είτε κατά μεμονωμένου Υπουργού. Από το γράμμα και το πνεύμα του Συντάγματος, του Κανονισμού της Βουλής και την κοινοβουλευτική πείρα, είναι σαφές ότι δεν μπορεί κάποια περιστασιακή κοινοβουλευτική πλειοψηφία να καταργεί ή να παρερμηνεύει το Σύνταγμα. 
Η αυθόρμητη αντίδραση άλλωστε του παριστάμενου Υπουργού παρά τω Πρωθυπουργώ κ. Σταμάτη εκφράζει την αυτονόητη και βιωμένη κοινοβουλευτική νομιμότητα. Είτε περίμενε ο κ. Σταμάτης την κατάθεση της πρότασης μομφής είτε όχι, έδρασε κατά το κοινοβουλευτικό αυτονόητο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΑΛΕΞΙΟΣ ΜΗΤΡΟΠΟΥΛΟΣ",319
"110555"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110556"," Δεν θα κάνω χρήση της δευτερολογίας, κύριε Πρόεδρε. Θα τελειώσω σε δύο λεπτά.","ΑΛΕΞΙΟΣ ΜΗΤΡΟΠΟΥΛΟΣ",319
"110557"," Δεν έχετε δευτερολογία.","ΑΘΑΝΑΣΙΟΣ ΜΠΟΥΡΑΣ",350
"110558"," Δεν υπάρχει δευτερολογία. Ζητήσατε δύο λεπτά. Σας δίνω το ένα λεπτό. Συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110559"," Άλλωστε όλοι αντιλαμβάνονται ότι η πρόταση μομφής κατά ενός Υπουργού που πρωτοστατεί στη δημόσια οικονομική πολιτική, υπό διάφορες ιδιότητες ήδη από το 1974, δηλαδή μετέχει σε όλες τις πολιτικές και οικονομικές πλευρές της πολιτικής ζωής, ήταν απαραίτητο να ασκηθεί. Εξάλλου, είναι γνωστή η προσήλωσή του στην εσφαλμένη συνταγή της Ευρωπαϊκής Ένωσης. 
Κυρίες και κύριοι συνάδελφοι, με το νέο μνημόνιο, Κυβέρνηση και τρόικα μετέτρεψαν τη χώρα σε ένα απέραντο εργατικό Ελντοράντο, χωρίς αρχές, χωρίς κανόνες, χωρίς έλεγχο, χωρίς προστασία, χωρίς κοινωνική νομιμοποίηση. Στόχος Κυβέρνησης και δανειστών είναι ο εργαζόμενος είλωτας…","ΑΛΕΞΙΟΣ ΜΗΤΡΟΠΟΥΛΟΣ",319
"110560"," Θα σας παρακαλέσω τώρα να ολοκληρώσετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110561"," …ο συνταξιούχος ζητιάνος, ο μικρομεσαίος διωκόμενος, ο αγρότης πένητας. Κυβέρνηση και τρόικα προωθούν τον πιο ακραίο, επιθετικό, αναχρονιστικό νεοφιλελευθερισμό, στη διοίκηση και τις εργασιακές σχέσεις. 
Γι’ αυτό, κυρίες και κύριοι Βουλευτές, το ελληνικό Κοινοβούλιο πρέπει να ορθώσει το ανάστημά του και πρέπει να ζητήσει άμεσα να μη συμπράττει σε αυτές τις άθλιες μεθοδεύσεις κατά του λαού μας. Πολύ σύντομα ο νομικός πολιτισμός, η εθνική υπερηφάνεια, η δημοκρατία του λαού θα εκφράσουν αποτροπιασμό γι’ αυτά που έγιναν αυτές τις μέρες και η κρίση της ιστορίας θα είναι αμείλικτη για την Κυβέρνηση και για όσους στηρίζουν αυτό το άθλιο πρόγραμμα κατά του λαού μας.
Σας ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΜΗΤΡΟΠΟΥΛΟΣ",319
"110562"," Τον λόγο εκ μέρους της Νέας Δημοκρατίας έχει ο συνάδελφος κ. Αναστάσιος Νεράντζης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110563"," Κυρίες και κύριοι συνάδελφοι, στα 11,8 λεπτά που παραχωρήθηκαν στον εκλεκτό συνάδελφό μας, τον οποίο ακούσαμε προηγουμένως, μόνον ένα λεπτό και κάτι χρονομέτρησα ότι αφιερώθηκε στο αντικείμενο της ημερήσιας διάταξης, το οποίο είναι η πρόταση δυσπιστίας προς το σημερινό Πρόεδρο της Βουλής. 
Θέλω να καταστήσω γνωστό στους συναδέλφους του ΣΥΡΙΖΑ ότι από το 1950 μέχρι σήμερα –το τονίζω- από τον έλεγχο που έκανα, ελπίζω να είναι ενδελεχής δεν διαπίστωσα να έχει υποβληθεί άλλη αίτηση δυσπιστίας κατά του Προεδρείου. Πρέπει να αναλογιστεί κανείς τα ταραχώδη χρόνια που μεσολάβησαν, ιδιαίτερα από το 1960 μέχρι το 1967 και παρά ταύτα δεν υπήρξε υποβολή προτάσεως δυσπιστίας. 
Αυτό τι σημαίνει; Σημαίνει ότι μετ’ εξαιρετικής φειδούς το πολιτικό σύστημα της χώρας διαχρονικά αντιμετώπισε τη χρήση αυτού του διαβήματος. Εσείς αυτή την πραγματικότητα την κακοποιήσατε, την παραβιάσατε σκαιά και κατάφωρα. Αντιλαμβάνομαι τους μικροϋπολογισμούς που σας οδήγησαν σε αυτό το αδιέξοδο, σε αυτήν την ατραπό, γιατί απλούστατα πάτε να λύσετε εσωτερικά σας προβλήματα. Δεν μπορούσα, όμως, να αποφύγω τον πειρασμό. 
Εγώ, παρά ταύτα, θα παραμείνω στο αυστηρό αντικείμενο της ημερήσιας διάταξης: Πρόταση δυσπιστίας κατά του Προέδρου της Βουλής.
Επειδή, όμως, το θέμα στηρίζεται σε δύο βάσεις, τη βάση τη συνταγματική και τη βάση την πολιτική και επειδή η σύνθεση της Βουλής –και πολύ ορθά- δεν είναι μόνο από νομικούς, θα αλλάξω τον τρόπο με τον οποίο θα προσεγγίσω το θέμα και θα προσλάβω έναν επαγωγικότερο τρόπο, για να μπορούν όλοι να με παρακολουθήσουν ευκολότερα. 
Αρκεί άραγε να ονοματίσει κανείς ένα κείμενο ως πρόταση δυσπιστίας για να προσλάβει το κείμενο τούτο αυτόν τον χαρακτήρα; Όχι, ασφαλώς. Άκουσα κάποιους συναδέλφους να λένε, «τι πειράζει, ο Κανονισμός της Βουλής το λέει». Ο Κανονισμός της Βουλής είναι ιδιότυπος νόμος, η μόνη διαφορά είναι ότι η δημοσίευση του δεν γίνεται από τον Πρόεδρο της Δημοκρατίας αλλά από τον Πρόεδρο της Βουλής.","ΑΝΑΣΤΑΣΙΟΣ ΝΕΡΑΝΤΖΗΣ",359
"110564"," Ενισχυμένος.","ΠΑΝΑΓΙΩΤΗΣ ΛΑΦΑΖΑΝΗΣ",279
"110565"," Κύριε Λαφαζάνη, γίνατε και νομικός και εσείς όπως και ο κ. Τσίπρας. Είναι ιδιότυπος νόμος. Αφήστε το «ενισχυμένος». Ενισχυμένος είναι ούτως ή άλλως. Την ίδια διαδικασία ακολουθεί ο νομοθέτης και για την Αναθεώρηση του Συντάγματος. Οπότε πάλι είναι ένας ηυξημένης, για να κάνω το χατίρι του κ. Λαφαζάνη –και δεν διαφωνώ- ισχύος νόμος.
Ο Κανονισμός, λοιπόν, της Βουλής τάσσει δύο προϋποθέσεις προκειμένου να χαρακτηριστεί ένα διάβημα πρόταση δυσπιστίας, είτε κατά της κυβερνήσεως είτε εναντίον κάποιου συγκεκριμένου άλλου φορέα του Προεδρείου.
Ποια είναι η πρώτη και μόνη ουσιαστική προϋπόθεση; Να μνημονεύονται μέσα τα στοιχεία εκείνα των ενεργειών και παραλείψεων του καθ’ ου –είτε Υπουργός, είτε οτιδήποτε άλλο- τα οποία θεμελιώνουν αυτήν τη δυσπιστία. Στην πρότασή δυσπιστίας σας ποιο είναι το στοιχείο αυτό; Η υποβολή του πολυνομοσχεδίου. Μα, το πολυνομοσχέδιο δεν υπεβλήθη από τον Στουρνάρα μόνον, δεν υπεγράφη από τον Στουρνάρα μόνον, δεν υπεστηρίχθη από τον Στουρνάρα μόνον. Άρα είναι πράξη συλλογική της Κυβερνήσεως και επομένως  κατά το άρθρο 85 όλη αυτή αφορά. Ωραία, λοιπόν!
Ποία άλλη είναι η διαδικαστική προϋπόθεση; Να μην έχει προηγηθεί άλλη όμοια, λέει ο Κανονισμός, πρόταση δυσπιστίας το τελευταίο εξάμηνο. Υπεβλήθη εδώ τέτοια πρόταση; Υπεβλήθη πρόταση και συνεζητήθη και απερρίφθη τον Νοέμβριο. Είναι η πρόταση αυτή όμοια; Όχι –λέει ο ΣΥΡΙΖΑ- δεν είναι όμοια, γιατί αυτή μεν η πρόταση στρέφεται κατά Υπουργού, ενώ εκείνη η πρόταση στρεφόταν καθ’ ολοκλήρου της Κυβερνήσεως.
Είπαμε, λοιπόν, ότι κατά το άρθρο 85 του Συντάγματος οι Υπουργοί είναι συλλογικώς υπεύθυνοι για τη χάραξη πολιτικής. Ένας κορυφαίος συνταγματολόγος που δεν ζει πια –υπάρχει κίνδυνος να εξέλθει εκ του τάφου του διαμαρτυρόμενος- και ο οποίος ανήκει στη γενικότερη δημοκρατική παράταξη -πάντως δεν ήταν ποτέ Νέα Δημοκρατία, ας τον ονομάσουμε πάντως- ο Δημήτρης Τσάτσος λέει –δεν το λέει απλώς, το γράφει στο συνταγματικό του δίκαιο- ότι σε δύο περιπτώσεις η πρόταση δυσπιστίας εναντίον ενός προσώπου μπορεί να επιφέρει πτώση της κυβερνήσεως. Η μία περίπτωση είναι όταν στρέφεται κατά του Πρωθυπουργού προσωπικώς, οπότε εάν γίνει δεκτή, πέφτει η κυβέρνηση και η δεύτερη περίπτωση είναι όταν στρέφεται κατά Υπουργού, του οποίου όμως τις ενέργειες καλύπτει η κυβέρνηση σύμπασα. 
Επομένως η πρόταση αυτή η οποία υπεβλήθη τότε και η πρόταση η οποία συζητήθηκε μόλις χθες, είναι απολύτως όμοιες και επομένως δεν μπορεί η παρούσα να συζητηθεί. Ωραία.
Ποιο είναι το αμέσως επόμενο βήμα; Δεν συζητείται. Εδώ, όμως, ψάχνουμε τη συμπεριφορά, τη δικονομική -από πλευράς κανονισμού- συμπεριφορά του Προέδρου της Βουλής. Βρισκόμαστε, λοιπόν, ενώπιον ενός απαραδέκτου. Τι είναι το απαράδεκτο; Δεν είναι ότι είναι απαράδεκτη η συμπεριφορά σου. Αφήστε το αυτό. Το απαράδεκτο είναι μορφή του ανίσχυρου που σημαίνει ότι ο δικαιοδοτών, αυτός που διευθύνει δικαστήριο ή ο πρόεδρος, τι κάνει; Κωλύεται από το να μπει στην εξέταση της ουσίας της υποθέσεως και τι κάνει; Την απορρίπτει. Η απόρριψη αυτή είναι για λόγους τυπικούς -όσοι δεν είναι νομικοί της πρακτικής ξέρουν ότι ανάλογη είναι και η δυνατότητα αναίρεσης- ενώ εάν απορριφθεί ως αβάσιμο αυτό το διάβημα, τότε απορρίπτεται κατ’ ουσίαν. Άλλο απαράδεκτο λοιπόν και άλλο αβάσιμο.
Ο Πρόεδρος, λοιπόν, της Βουλής βρέθηκε προ ενός απαραδέκτου, το οποίο απαράδεκτο τον εμπόδιζε να εξετάσει την ουσία της υποθέσεως. Ήταν και γαλαντόμος ο κ. Μεϊμαράκης. Κακώς, κατ’ εμέ. Κανονικά ο ίδιος έπρεπε να αποφασίσει –γιατί αυτός είναι ο δικαιοδοτών- εάν και κατά πόσο θα μπορούσε να κρίνει αυτό το διάβημά σας ως απαράδεκτο. Εκείνος, όμως, το παρέπεμψε στην Ολομέλεια από περισσή ευαισθησία. Επομένως ορθά ενήργησε. 
Πρέπει να σας πω και κάτι άλλο, επειδή έχετε έρθει σε απόγνωση και μπορεί πολύ σύντομα να υποβάλετε και καινούργια τέτοια πρόταση. Και δεν αρκούμαι στο ότι ενισχύετε την Κυβέρνηση με αυτόν τον τρόπο, την ατσαλώνετε, την ενδυναμώνετε, εξασφαλίζετε πλήρως τη συνοχή της, αλλά εννοώ και κάτι περισσότερο.
(Θόρυβος από την πτέρυγα του ΣΥΡΙΖΑ)","ΑΝΑΣΤΑΣΙΟΣ ΝΕΡΑNΤΖΗΣ",359
"110566"," Το παρατηρήσαμε και χθες.","ΜΑΡΙΑ ΜΠΟΛΑΡΗ",347
"110567"," Μην ενοχλείστε.","ΑΝΑΣΤΑΣΙΟΣ ΝΕΡΑΝΤΖΗΣ",359
"110568"," Κύριε Νεράντζη, περιμένετε μισό λεπτό.
Κύριοι συνάδελφοι, ο καθηγητής κ. Μητρόπουλος ακούστηκε με ευλάβεια. Αρκετοί από εδώ διαφωνούσαν με αυτά που έλεγε ο κ. Μητρόπουλος, αλλά δεν αντέδρασαν. Εσείς γιατί αντιδράτε; 
Παρακαλώ να κρατήσουμε τη συζήτηση σε ένα επίπεδο.
Συνεχίστε, κύριε Νεράντζη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110569"," Ευχαριστώ πολύ.
Πρέπει να ξέρετε αυτό που λέγεται. Θα σας είναι χρήσιμο στα τυχόν επόμενα διαβήματά σας. Το Σύνταγμα της χώρας ενισχύει τη δυνατότητα αποδοχής της προτάσεως εμπιστοσύνης εκ μέρους της κάθε κυβερνήσεως και καθιστά δυσκολότερη την αποδοχή της προτάσεως δυσπιστίας. Γιατί είναι δυσκολότερη; Γιατί απαιτούνται προϋποθέσεις και γιατί απαιτείται εξαιρετική πλειοψηφία. 
Νομίζετε ότι αυτό είναι ελληνική πατέντα; Αυτό υπάρχει στα περισσότερα ευρωπαϊκά συντάγματα. Αναφέρω ενδεικτικά το Θεμελιώδη Νόμο της Βόννης, της Γερμανίας του 1949 –δεν ξέρω αν είναι ο κ. Λοβέρδος εδώ, δεν τον βλέπω- ο οποίος καθιερώνει τη δημιουργική πρόταση δυσπιστίας που σημαίνει ότι ο ομοσπονδιακός καγκελάριος μπορεί να δεχθεί πρόταση δυσπιστίας ως προς το πρόσωπό του, μόνο εφόσον έχει εκλεγεί ο διάδοχός του. Και συνεχίζει ο κ. Λοβέρδος σε μια εξαιρετική μονογραφία του προ πολλών ετών, ότι αυτό δεν ισχύει προκειμένου περί μεμονωμένων Υπουργών.
Να ξέρετε, λοιπόν, ότι ο Πρόεδρος της Βουλής δεν εδικαιούτο να εξετάσει την πρότασή σας, διότι έλειπε διαδικαστική προϋπόθεση. Και αφού δεν εδικαιούτο, ορθά ενήργησε και δεν μπήκε στην ουσία. Θα παρεβίαζε τον νόμο, εάν συνεζητείτο αυτή η ουσία. 
Αυτή, λοιπόν, η περίπτωση μας δίνει να καταλάβουμε ότι αλλού είχατε εσείς τον σκοπό σας. Θέλετε να «τσιμπήσετε» -φαίνεται- δημοσκοπικά, θέλετε να συνενώσετε τα πλήθη σας, θέλετε να τους «ερεθίσετε», να τους εξεγείρετε, νομίζοντας ότι εμφανίζοντας ένα πρόσωπο σκληρό απέναντι στην Κυβέρνηση, σκληρότερο από το κανονικό, θα πετύχετε κάτι. Τουλάχιστον, φροντίστε το πρόσωπο αυτό να είναι σκληρό, να παραμείνει σκληρό και ακόμη σκληρότερο, αλλά να είναι νομότυπο, έτσι ώστε να διδάσκονται και οι επόμενοι αυτά που δεν έμαθαν όλες οι αντιπολιτεύσεις από το ’50 μέχρι σήμερα που δεν υπέβαλαν τέτοια πρόταση.
Δυσπιστούμε στην πρόταση δυσπιστίας σας. Θεωρούμε ότι αυτή η πρόταση δυσπιστίας είναι απιστία από πλευράς πολιτικής απέναντι στην προσπάθεια που κάνει ο τόπος. Αφήστε την Κυβέρνηση, αλλά σκεφθείτε να πήγαινε ο Στουρνάρας και να προήδρευε αυτού του οργάνου καθ’ η στιγμή αμφισβητείτο η δυνατότητά του να απολαύει της εμπιστοσύνης του Κοινοβουλίου. Λυπούμαι πάρα πολύ! Αιδώς, Αργείοι και Αργείες! 
(Χειροκροτήματα)","ΑΝΑΣΤΑΣΙΟΣ ΝΕΡΑΝΤΖΗΣ",359
"110570"," Πάντως, επειδή ο κ. Νεράντζης αναφέρθηκε στο παρελθόν, θα ήθελα να γνωρίσω στο Σώμα ότι ψάχνοντας και εγώ στο παρελθόν και στα αρχεία, είδα ότι η τελευταία πρόταση μομφής…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110571"," Κατά του Στεφανίδη.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110572"," Όχι, ήταν Αντιπρόεδρος. Το 1985 ο Στεφανίδης ήταν Αντιπρόεδρος. Η τελευταία πρόταση μομφής εναντίον Προέδρου Βουλής έγινε το 1927, πριν από ογδόντα επτά ολόκληρα χρόνια.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110573"," Ο αείμνηστος Στεφανίδης ασκούσε καθήκοντα Προέδρου της Βουλής λόγω του ότι ο τότε Πρόεδρος, ο αείμνηστος Αλευράς, ασκούσε καθήκοντα Προέδρου της Δημοκρατίας. Έτσι είναι τα πράγματα, κύριε Πρόεδρε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110574"," Ο κ. Ρήγας έχει τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110575"," Κυρίες και κύριοι συνάδελφοι, στον ΣΥΡΙΖΑ δεν υπάρχουν μεμονωμένα προβλήματα ενηλικίωσης. Δυστυχώς, υπάρχει συνολικό πρόβλημα ενηλικίωσης. Υπάρχει πρόβλημα πολιτικού παλιμπαιδισμού. Παίζουν παιχνιδάκια, αλλά τα παιχνιδάκια τα παίζουν με τους θεσμούς και είναι επικίνδυνα. Είναι επικίνδυνα και αποδείχθηκε από την ομιλία του κ. Μητρόπουλου το εξής παράδοξο. Τι μας είπε; «Εμείς δεν έχουμε τίποτα με τον κ. Μεϊμαράκη. Τον υποληπτόμαστε, είναι ένας έντιμος πολιτικός. Δεν έχουμε τίποτα μαζί του, αλλά υποβάλλουμε πρόταση δυσπιστίας για όσα συμβαίνουν στο Κοινοβούλιο».
Μετά από αυτό, θέλω να απευθυνθώ στον κ. Νεράντζη και να του πω, κύριε Νεράντζη, κάνατε μία απόλυτα τεκμηριωμένη παρέμβαση με νομικά επιχειρήματα. Μα, δεν υπήρξαν νομικά επιχειρήματα από την πλευρά τους. Εσείς πολύ σωστά το τεκμηριώσατε. Ακούσατε για ποιον λόγο κατέθεσαν πρόταση δυσπιστίας σε βάρος του Υπουργού; Γιατί –λέει- από το 1974 είναι εκφραστής μίας συγκεκριμένης πολιτικής και σήμερα υπηρετεί την πολιτική της Ευρωπαϊκής Ένωσης. Αυτός ήταν ο λόγος. Φανταστείτε, λοιπόν, πώς ένας νομικός από τον ΣΥΡΙΖΑ –όχι ένας άλλος Βουλευτής- τεκμηριώνει την πρόταση που κατέθεσαν και εναντίον του κ. Στουρνάρα και εναντίον του Προέδρου του Κοινοβουλίου.
Ακούστε, λοιπόν, δεν σας φταίει ούτε το κατεπείγον ούτε οι διαδικασίες. Φταίει το ότι δεν έχετε πολιτικά επιχειρήματα. Όσος χρόνος και να σας εδίδετο, τον μισό θα τον καταναλώνατε σε διαδικαστικά ζητήματα, όπως κάνατε πάντοτε. Δηλαδή, έχουμε το κατεπείγον, έχουμε ελάχιστες ώρες στη διάθεσή μας, μα και αυτές τις ελάχιστες ώρες τις καταναλώνετε, βγάζοντας διάφορους δεκάρικους λόγους περί πραξικοπημάτων, περί διαδικαστικών εμπλοκών και μιλώντας ατέρμονα για ζητήματα διαδικασίας. Ελάχιστα μπαίνετε στην ουσία και όταν μπαίνετε στην ουσία επαναλαμβάνετε τα ίδια. Το κακό μνημόνιο που φτωχοποίησε την Ελλάδα και δεν ρωτάτε βέβαια και δεν αναρωτιόσαστε ποια θα ήταν η θέση της χώρας, αν αυτό το καταραμένο μνημόνιο και αν αυτή η καταραμένη αναγκαστική πολιτική αντιμετώπισης μιας πρωτόγνωρης κρίσης δεν είχε εφαρμοστεί. 
Αλλά, εν πάση περιπτώσει, επιλέξατε να καταθέσετε μία πρόταση δυσπιστίας εναντίον του Υπουργού Οικονομικών σε μία εντελώς ατεκμηρίωτη εκδοχή της πρότασης δυσπιστίας λέγοντας ότι είναι πρόταση δυσπιστίας εναντίον ενός Υπουργού και βεβαίως δεν είναι όμοια με την προηγούμενη που αφορούσε την Κυβέρνηση. 
Όμως, αυτό το επιχείρημα κατερρίφθη, διότι αν ακολουθούσαμε τη δική σας ερμηνεία, τότε απεδείχθη ότι κάθε τρεις και λίγο, δεν θα επαρκούσε κοινοβουλευτική περίοδος για να μπορέσουμε να «εκδικάζουμε» μομφές δυσπιστίας σε βάρος των Υπουργών. Θα παίρνατε ένα-ένα τα μέλη του Υπουργικού Συμβουλίου και δεν θα μας επιτρέπατε ποτέ να κάνουμε κοινοβουλευτικό και νομοθετικό έργο. 
Και επειδή μιλάτε για τη νομοθέτηση την παρούσα περίοδο, ναι, θα πρέπει να ομολογήσουμε ότι δεν μας τιμά και σίγουρα δεν μας ικανοποιεί ο τρόπος με τον οποίο έρχονται πάρα πολλά νομοσχέδια να ψηφιστούν. Όμως, την ίδια πάντα περίοδο υπάρχει και έχει ψηφιστεί από αυτήν εδώ τη Βουλή μία διαδικασία εξαντλητικής εξέτασης των νομοσχεδίων με διπλή ανάγνωση, με όλα τα απαραίτητα στοιχεία διαβούλευσης και άνεσης χρόνου, προκειμένου η Βουλή να νομοθετεί. Και αυτό έγινε τώρα και είναι μία κατάκτηση για το πώς νομοθετούμε με σύγχρονο και καλό τρόπο.
Βεβαίως, οι περιστάσεις πολλές φορές –κάποιες φορές αδικαιολόγητα και καθ’ υπερβολή-  μας υποχρεώνουν να προσερχόμαστε ή να προσέρχεται η Κυβέρνηση και θα έλεγα, εκτός εισαγωγικών, πολλές φορές και εκβιαστικά να μπαίνουν ζητήματα που έχουν να κάνουν με την ψήφιση νομοσχεδίων, γιατί η χώρα βρίσκεται σε κατάσταση πολέμου. Ναι, πρέπει να το ομολογήσουμε. Και όταν είσαι σε κατάσταση πολέμου, όταν είσαι σε έκτακτη κατάσταση, δεν μένεις στα διαδικαστικά. Κάνεις με τον τρόπο που επιβάλλεται την εξέταση του νομοσχεδίου, καταθέτεις τα επιχειρήματά σου και δεν απεραντολογείς σε άλλα ζητήματα.
Άρα δεν σας φταίει ούτε το κατεπείγον, δεν σας φταίνε ούτε οι κακές διαδικασίες, σας φταίει –επαναλαμβάνω- το ότι δεν έχετε θέσεις, δεν έχετε άποψη, δεν έχετε τίποτα να συνεισφέρετε σε αυτήν την κρίσιμη κατάσταση που βρίσκεται η χώρα. 
Χθες, στην πιο κρίσιμη, την τελευταία περίοδο, ημέρα για τη χώρα μας, όταν ήταν απαραίτητο να προσέλθει στη συνεδρίαση του Eurogroup ο Υπουργός Οικονομικών έχοντας ένα όπλο στα χέρια του, ώστε να επιτραπεί όχι απλά η εκταμίευση της δόσης, αλλά και η απάντηση στο πρόβλημα των ομολόγων που λήγουν μέσα στο Μάιο, αυτό δεν σας ενδιέφερε. Και τι έγινε, λέει;. Ας λήξουν τα ομόλογα, ας πτωχεύσει η χώρα! Αυτή είναι η ευθύνη σας, αυτή είναι η συνέπειά σας, αυτή είναι η στάση ευθύνης που έχετε απέναντι στη χώρα και τον λαό.
Επίσης, επειδή, όπως είπε και ο κ. Νεράντζης, θέλετε να δημιουργήσετε συνθήκες έντασης, να δείξετε ότι παλεύετε μέχρι τελευταία στιγμή με ένταση για τα συμφέροντα του λαού, γι’ αυτό κάνετε αυτά τα απονενοημένα διαβήματα, τα οποία δεν πείθουν κανέναν, απλώς σας εκθέτουν στα μάτια της κοινής γνώμης.
Ο ελληνικός λαός χθες με οργή –πραγματικά με οργή- αντιμετώπισε την πρόταση δυσπιστίας. Και ο λαός δεν ήταν αυτά τα χίλια άτομα που μαζέψατε έξω από τη Βουλή –γιατί τόσους μαζέψατε!-που ήταν η λαϊκή εξέγερση που θα γινόταν και ολόκληρη η Ελλάδα θα κατέβαινε μπροστά στο Σύνταγμα; 
Ποιοι κατέβηκαν; Ούτε τα κομματικά σας στελέχη. Ούτε τα κομματικά σας μέλη. Με το ζόρι μαζέψατε χίλια άτομα! Γιατί; Γιατί φοβήθηκε ο λαός; Όχι, διότι ο λαός είναι πράγματι γονατισμένος από την κρίση, αγανακτισμένος, οργισμένος. Αλλά δεν σας εμπιστεύεται, δεν σας ακούει, δεν σας εμπιστεύεται γι’ αυτά που λέτε και πρωτίστως δεν σας πιστεύει. 
Γι’ αυτό, λοιπόν, το καλύτερο που θα μπορούσατε να κάνετε, είναι με όλες τις διαφωνίες, με όλες τις αντιρρήσεις, να συνεισφέρετε ουσιαστικά στην εθνική προσπάθεια, γιατί η χώρα αυτό που χρειάζεται σήμερα είναι πολιτική σταθερότητα. Είναι βασική αρχή του Συντάγματος η αρχή της πολιτικής και της κυβερνητικής σταθερότητας, την οποία χθες θελήσατε να κλονίσετε. 
Επομένως, αν θέλετε να συνεισφέρετε και να προσφέρετε κάτι στον τόπο –εκτός από κραυγές και αρνήσεις, οι οποίες ούτε τον τόπο βοηθούν ούτε και εσάς τους ίδιους- καλό είναι να αντιληφθείτε και να ακολουθήσετε το παράδειγμα όλων των αντιπολιτεύσεων στην Ευρώπη και ειδικότερα στις χώρες που βρίσκονται σε κρίση. Με σοβαρότητα, με συνέπεια, οι αντιπολιτεύσεις σε αυτές τις χώρες της κρίσης άρθρωσαν έναν λόγο σοβαρό. Έβαλαν τις αντιρρήσεις τους. Όμως, όταν υπήρχε η πρόκληση και η χώρα έπρεπε να περάσει από ένα κρίσιμο σταυροδρόμι, τότε όλες οι πολιτικές δυνάμεις ομονοούσαν. 
Μόνο εδώ στην Ελλάδα, μόνο εδώ σε αυτήν τη χώρα, υπάρχει μία ανεύθυνη Αξιωματική Αντιπολίτευση, η οποία έχει ταυτίσει τον πολιτικό της λόγο με τις δυνάμεις εκείνες, με τις οποίες δεν έχει βεβαίως καμμία σχέση, δεν μπορεί σε καμμία περίπτωση να ταυτιστεί, όμως δυστυχώς δεν φροντίζει ούτε απ’ αυτές τις δυνάμεις να διαφοροποιηθεί. 
Αν άκουγε κάποιος χθες την τοποθέτηση του Κοινοβουλευτικού Εκπροσώπου του ΣΥΡΙΖΑ και την τοποθέτηση Κοινοβουλευτικού Εκπροσώπου κόμματος το οποίο προσβάλλει με την παρουσία του την ελληνική Βουλή, δεν θα έβρισκε καμμία διαφορά.","ΠΑΝΑΓΙΩΤΗΣ ΡΗΓΑΣ",443
"110576"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110577"," Ολοκληρώνω, κύριε Πρόεδρε. 
Τα ίδια πράγματα! Το μνημόνιο, οι αυτοκτονίες, η κατάρρευση του κόσμου, οι ολιγάρχες, τα ίδια και τα ίδια! Φροντίστε, λοιπόν, να διαφοροποιήσετε τον πολιτικό σας λόγο και τις πρακτικές σας, για να μπορέσει ο κόσμος να σας ακούσει. 
Εν πάση περιπτώσει, επειδή σήμερα ως στόχο δεν είχατε να αναπτύξετε κανένα νομικό επιχείρημα, παρά να επαναλάβετε τα ίδια, δεν μπήκα στον κόπο καν να απαντήσω με νομικά επιχειρήματα σε μία έωλη πρόταση μομφής, την οποία είχατε καταθέσει. 
Γι’ αυτό, λοιπόν, σας λέω ότι τον χρόνο που χάναμε από μία μη δημιουργική συζήτηση στη Βουλή, θα σας τον χρεώσουμε. Αγαπητοί συνάδελφοι, δεν υπάρχει ζήτημα να κάνουμε σε καμμία περίπτωση αποδεκτή την πρόταση μομφής εναντίον του Προέδρου. Είναι απαράδεκτη έωλη και προσχηματική. 
Ευχαριστώ.
(Χειροκροτήματα)","ΠΑΝΑΓΙΩΤΗΣ ΡΗΓΑΣ",443
"110578"," Ευχαριστώ πολύ.
Τον λόγο έχει ο συνάδελφος κ. Δρίτσας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110579"," Ευχαριστώ, κύριε Πρόεδρε.   
Είναι λογικό, κύριε Ρήγα, να θεωρείτε ότι μόνο χίλιοι άνθρωποι ήταν χθες στο Σύνταγμα, γιατί είναι προφανής η απέχθεια απέναντι στον διαμαρτυρόμενο λαό. Δεν θέλετε ούτε να κοιτάξετε. Άρα δεν είχατε την ευκαιρία να δείτε τι πλήθος υπήρχε εκεί. 
(Χειροκροτήματα από την πτέρυγα του ΣΥΡΙΖΑ)
Δεν ξέρω ποια είναι η ακριβής ημερομηνία, αυτή που ανέφερε ο αγαπητός κ. Νεράντζης ή αυτή που ανέφερε ο κύριος Πρόεδρος, ο κ. Τραγάκης, σχετικά με το πότε έχει κατατεθεί ξανά πρόταση δυσπιστίας εναντίον Προέδρου της Βουλής. Δεν κάθισα να το μετρήσω και να το δω με τις λεπτομέρειές του. Θέλω, όμως, να επισημάνω ότι πρέπει να είναι πολύ μεγάλο το διάστημα. 
Και πρέπει να είναι και πολύ σπάνιες οι περιπτώσεις, όπου κόμμα της Αξιωματική Αντιπολίτευσης, όπως ο ΣΥΡΙΖΑ, εγκρίνει και ψηφίζει ένα Προεδρείο, όπως αυτό το Προεδρείο, στην αρχή της κοινοβουλευτικής περιόδου, όχι γιατί συμφωνεί με την πλειοψηφία αυτή, όχι γιατί εγκρίνει τις πολιτικές, αλλά γιατί ακριβώς αξιολογεί ότι στην περίοδο αυτή είναι τόσο κρίσιμα τα πράγματα που είναι ανάγκη να ενισχυθούν οι θεσμικοί πυλώνες της δημοκρατίας για να αντισταθούν σε κυβερνητικές πολιτικές που υποβαθμίζουν τη δημοκρατία, που καταλύουν τους θεσμούς, που εξουθενώνουν κάθε δικαίωμα και της μειοψηφίας αλλά και του λαού. 
Περί αυτού πρόκειται. Η κυβερνητική πολιτική δεν είναι μία πολιτική διεξόδου από την κρίση. Η πολιτική των μνημονίων δεν είναι μία πολιτική εξόφλησης του χρέους. Είναι μία βίαιη συνεχής και συστηματική, μέσω των περίφημων αναδιαρθρώσεων, βίαιη αναδιανομή του πλούτου από τους πολλούς στους πολύ λίγους. 
Αυτό συντελείται στη χώρα μας και αυτό συντελέστηκε εχθές με την ψήφιση αυτού του περίφημου νομοσχεδίου. Δεν ήταν οι διαφορές της πολιτικής άποψης, ήταν ότι βήμα-βήμα, άρθρο-άρθρο αυτό το νομοσχέδιο μετέφερε τεράστιο πλούτο. Είτε στον αγροτικό χώρο, στην κτηνοτροφία, είτε στα φάρμακα είτε στους ναυτικούς και στη ναυτιλία, είτε στις τράπεζες είτε σε κάθε τομέα, σε κάθε ρύθμιση, σε κάθε φράση αυτού του νομοσχεδίου, η συνεπαγωγή ήταν η μεταφορά πλούτου. Ακόμα και οι τροπολογίες της τελευταίας στιγμής μετέφεραν σε διάφορα κολέγια τη δυνατότητα να δίνουν άσκηση επαγγέλματος σε μηχανικούς και σε δικηγόρους. 
Αυτό τι είναι, κυρίες και κύριοι συνάδελφοι; Είναι πολιτική ή είναι εξυπηρέτηση συμφερόντων; Και αυτό ήταν το πνεύμα και η ουσία της πρότασης δυσπιστίας απέναντι στον Υπουργό Οικονομικών, τον «αρχιτέκτονα» όλης αυτής της πολιτικής και όλου αυτού του νομοσχεδίου. Φυσικά και ο κ. Χατζηδάκης έχει τεράστιες ευθύνες. Φυσικά και ο κ. Βρούτσης, ο κ. Γεωργιάδης, όλοι οι Υπουργοί έχουν ευθύνες αλλά ο «αρχιτέκτων» ήταν εκείνος και η σύνταξη αυτού του περίφημου χθεσινού νομοσχεδίου δεν ξέρω πού γινόταν, αν γινόταν πράγματι στα γραφεία των Υπουργείων ή κάπου αλλού. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ . ΓΕΩΡΓΙΟΣ ΚΑΛΑΝΤΖΗΣ )
Έρχεται, λοιπόν, ο ΣΥΡΙΖΑ και διεκδικεί το δικαίωμα να εκφράσει την ελληνική κοινωνία. Και αυτή ήταν η ουσία της πρότασής μας, να ταυτιστεί και να συμπορευτεί με τη λαϊκή απαίτηση να μην ψηφιστούν τέτοιου είδους νομοσχέδια και να μην ασκούνται τέτοιες πολιτικές. Γιατί η αντιλαϊκή πολιτική θέλει κατάργηση των δημοκρατικών θεσμών. Αν δεν έχεις κοινωνική στήριξη, αν δεν έχεις λαϊκή βάση, αν δεν έχεις λαϊκή συναίνεση, δεν μπορείς παρά να στηριχτείς ή στις ξιφολόγχες και στα τανκς ή σε τέτοιου είδους μεθοδεύσεις. 
Αυτά είναι Αλφαβήτα. Και το κράτος έκτακτης ανάγκης και οι έκτακτες συνθήκες αυτό ακριβώς καθιερώνουν: την υποβάθμιση κάθε δημοκρατικού δικαιώματος και του Κοινοβουλίου και της μειοψηφίας και των πολιτών. Κι αυτό υπερασπίστηκε ο ΣΥΡΙΖΑ. 
Κι έρχεται το Προεδρείο της Βουλής χωρίς να ερευνήσει, χωρίς να απευθυνθεί στη Νομική Υπηρεσία, με ένα επιχείρημα, το οποίο –όπως λένε οι νομικοί- «στασιάζεται», να πάρει θέση. Ποια θέση; Τη θέση που αναίρεσε η κυβερνητική πλειοψηφία, ενώ ο εκπρόσωπός της εδώ είχε αποδεχθεί. Γιατί δεν πήρε το Προεδρείο της Βουλής τη θέση του Υπουργού Επικρατείας της Κυβέρνησης, όπως δηλώθηκε εδώ; Με ποια επιχειρήματα, με ποια διερεύνηση προχώρησε στην αναίρεση αυτής της θέσης; 
Κυρίες και κύριοι Βουλευτές, η Βουλή, η αυτοδιοίκηση, οι δημοκρατικοί αιρετοί θεσμοί πρέπει να αντισταθούν σε τέτοιου είδους μεθοδεύσεις, που δεν είναι άσκηση πολιτικής, από μια πλειοψηφία η οποία προφανέστατα και αδιαμφισβήτητα δεν έχει λαϊκή συναίνεση και λαϊκή έγκριση, αλλά βρίσκεται σε πλήρη αναντιστοιχία με τη συντριπτική πλειοψηφία του ελληνικού λαού. 
Η Αντιπολίτευση πρέπει να έχει τη δυνατότητα σε τόσο κορυφαίες στιγμές να εκφράσει τη λαϊκή βούληση με πρωτοβουλίες που εκείνη θα κρίνει και να μην της το απαγορεύει το Προεδρείο της Βουλής, όταν έχει υποχρέωση αυτό το Προεδρείο -το οποίο έχουμε στηρίξει, ψηφίζοντάς το κι αναθέτοντάς του ακριβώς αυτές τις προσδοκίες- να σταθεί όρθιο απέναντι στις μεθοδεύσεις της τρόικας, του κ. Στουρνάρα, του κ. Σαμαρά κι όχι να γίνει προέκταση της κυβερνητικής βούλησης. 
Αυτό ήταν το σημαντικότερο νόημα και της πρότασης δυσπιστίας στον κ. Στουρνάρα και της πρότασης δυσπιστίας απέναντι στον Πρόεδρο και στο Προεδρείο και στον τρόπο που η Βουλή πρέπει να διεκδικήσει την καταξίωσή της. 
Διότι όλες αυτές οι κοινωνικές κατηγορίες που τους αφαιρέθηκε χθες και με τις διατάξεις του νόμου και με τις τροπολογίες της τελευταίας στιγμής σημαντικό μερίδιο, όχι του πλούτου τους αλλά της δυνατότητάς τους να ζήσουν και να αφήσουν στα παιδιά τους ένα μέλλον, χάριν ολιγοπωλίων, χάριν μειοψηφιών που κυριαρχούν, όλες αυτές οι κοινωνικές κατηγορίες, λοιπόν, δεν είχαν δικαίωμα να μιλήσουν στο ελληνικό Κοινοβούλιο σύμφωνα με τις προβλεπόμενες από το Σύνταγμα διαδικασίες, τη διαδικασία της ακρόασης των φορέων. 
Έχουν δικαίωμα οι φορείς, οι εκπρόσωποι των κοινωνικών ομάδων να έρχονται στο Κοινοβούλιο και τουλάχιστον για πέντε λεπτά να καταθέτουν τη δική τους οπτική και τη δική τους πραγματικότητα στο Κοινοβούλιο, που οφείλει να τη λαμβάνει υπ’όψιν για να νομοθετεί.
 Στο τόσο κορυφαίο και ιστορικό αυτό νομοσχέδιο, όπως το είπαν και οι υποστηρικτές του, με τις αναδιαρθρώσεις –η περίφημη αυτή μαγική λέξη!- οι φορείς αναγκάζονταν να παρεμβαίνουν στο κυλικείο της Βουλής, συνωθούμενοι διά των προεδρείων τους και προσπαθώντας να συζητήσουν με τους Υπουργούς και τους Βουλευτές. Η θεσμική λειτουργία της ελληνικής δημοκρατίας δεν τους επέτρεπε να μιλήσουν. 
Το Προεδρείο, λοιπόν, ποια καθήκοντα και ποιες αξίες έπρεπε να υπερασπιστεί; 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΘΕΟΔΩΡΟΣ ΔΡΙΤΣΑΣ",139
"110580"," Ολοκληρώστε, κύριε συνάδελφε, παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110581"," Θα ολοκληρώσω, κύριε Πρόεδρε. 
Ποιος είναι ο ρόλος του Προεδρείου; Είναι προέκταση η Βουλή -και κατά συνέπεια το Προεδρείο της- της εκάστοτε κυβερνητικής βούλησης της κυβερνητικής πλειοψηφίας; 
Αυτό δεν μπορεί να το δεχθεί ούτε επιστημονικά ούτε θεωρητικά ούτε πρακτικά κανείς και νομίζω ότι κανείς στην Αίθουσα δεν μπορεί να το διεκδικήσει αυτό ως άποψη. 
Αυτό είναι που συζητάμε σήμερα ως συνέχεια της χθεσινής συζήτησης. Και εκεί πραγματικά πρέπει να δοθούν απαντήσεις, όχι για το αν θα δεχθείτε ή δεν θα δεχθείτε την πρόταση δυσπιστίας του ΣΥΡΙΖΑ, αλλά αν θα τελειώσουμε με αυτές τις ιστορίες, αν πραγματικά το Προεδρείο και η Βουλή σύσσωμη θα αναβαθμίσει τον ρόλο της και θα σταθεί στο ύψος των περιστάσεων, αρνούμενη να υποταχθεί στις τροπολογίες του Υπουργείου Δικαιοσύνης, στις τροπολογίες του Υπουργού Υγείας και στην καθεμιά τροπολογία, που καθεμιά από αυτές ήταν και μερικά εκατομμύρια. 
Δεν είναι δυνατόν, λοιπόν, να περιορίσουμε ή να υποβαθμίσουμε τη συζήτηση και τις πρωτοβουλίες του ΣΥΡΙΖΑ σε τόσο φθηνές επιχειρηματολογίες ότι δήθεν δεν είχαμε κάτι άλλο να κάνουμε και πήραμε αυτήν την πρωτοβουλία για να δημιουργήσουμε εντυπώσεις. Είναι πάρα πολύ σοβαρή η πρωτοβουλία του ΣΥΡΙΖΑ και του Προέδρου του και είναι πάρα πολύ καίρια για την κρίσιμη περίοδο που περνάει ο τόπος.
Ευχαριστώ.
(Χειροκροτήματα από την πτέρυγα του ΣΥΡΙΖΑ)","ΘΕΟΔΩΡΟΣ ΔΡΙΤΣΑΣ",139
"110582"," Για την αποκατάσταση βέβαια της ακρίβειας και της αλήθειας, εμένα ως Αντιπρόεδρο δεν με ψηφίσατε, όχι γιατί είχατε κάτι με το πρόσωπό μου, όπως είπε ο κ. Παπαδημούλης τοποθετούμενος τότε, αλλά για πολιτικούς λόγους.
Τον λόγο έχει ο συνάδελφος κ. Νικόλαος Παναγιωτόπουλος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110583"," Ευχαριστώ, κύριε Πρόεδρε.
Κυρίες και κύριοι συνάδελφοι της Αντιπολίτευσης, το πολυνομοσχέδιο το συζητήσαμε χθες. Σήμερα συζητούμε κάτι άλλο. Το Κοινοβούλιο και η κοινοβουλευτική διαδικασία έχουν κανόνες. Αυτούς υποτίθεται ότι υπηρετούμε. Περισσότερα γι’ αυτό θα πω λίγο παρακάτω. 
Μετά το άνευ προηγουμένου, από το 1927 και εντεύθεν τουλάχιστον, κοινοβουλευτικό τερτίπι του Αρχηγού της Αξιωματικής Αντιπολίτευσης κατά τη χθεσινή συζήτηση, σήμερα συζητούμε την κατατεθείσα πρόταση μομφής κατά του Προεδρείου. Δυστυχώς για μια ακόμα φορά ο Αρχηγός του ΣΥΡΙΖΑ εξέπληξε δυσάρεστα, κατ’ άλλους λόγω δημοσκοπικών δυσχερειών, κατ’ άλλους λόγω εσωτερικών τριβών και εντάσεων και κατ’ άλλους επειδή η Κυβέρνηση δείχνει να περνά τον τελευταίο κάβο στον δρόμο για την απεξάρτηση της χώρας από δανειακές συμβάσεις και βαδίζει σε έναν άλλο δρόμο.
Τι μας είπε χθες ο κ. Τσίπρας; Μας είπε: καταθέτω πρόταση δυσπιστίας κατά του Υπουργού Οικονομικών. Δεν με νοιάζουν κανόνες σαν το εξάμηνο, αυτά είναι «ψιλά γράμματα» και τα αντιπαρέρχομαι. Εγώ θέλω να μην ολοκληρωθεί απόψε η συζήτηση επί του πολυνομοσχεδίου. Θέλω αύριο –σήμερα Δευτέρα- ο Υπουργός Οικονομικών να πάει στο ECOFIN με άδεια χέρια. Θέλω να υπονομεύσω την οριστική θετική απόφαση για την καταβολή της τελευταίας δανειακής δόσης. Θέλω να δημιουργήσω σκηνικό έντασης, κλίμα πόλωσης, γιατί η Κυβέρνηση «κινδυνεύει» να πετύχει. Προς τούτο μηχανεύομαι την πρόταση δυσπιστίας κατά του κ. Στουρνάρα και αν, κύριε Πρόεδρε της Βουλής των Ελλήνων, δεν μου κάνετε το κέφι, τότε σας προειδοποιώ ότι θα καταθέσω πρόταση μομφής εναντίον σας. 
Αυτά μας είπε χθες ο κ. Τσίπρας, πριν αποχωρήσει βέβαια για τη φιλικότερη ως προς το ύφος του, όχι ως προς τον θεσμό του Κοινοβουλίου που υποτίθεται ότι όλοι υπηρετούμε, ατμόσφαιρα της πλατείας. Υποθέτω ότι αν εμείς λειτουργούσαμε με το ίδιο σκεπτικό και του έκανε το κέφι ο κ. Μεϊμαράκης, σήμερα θα έπρεπε να συζητούμε πρόταση μομφής κατά του Προεδρείου της Βουλής από την πλευρά της Συμπολίτευσης.
Εμείς θα διαφωνήσουμε, βέβαια, με αυτό το σκεπτικό και προσθέτουμε ότι αυτή η στάση δεν παραπέμπει μόνο σε τακτικισμούς επιπέδου φοιτητικού αμφιθεάτρου, που αν δεν σου βγαίνουν τα χαρτιά, μπορείς πάντα να καταφύγεις ασφαλώς στη βαβούρα και στους καβγάδες και στον χαβαλέ.
Είναι και κάτι άλλο. Είναι πολλά άλλα. Πρώτον, είναι πρόταση πολιτικά αφελής, διότι αν υπήρχαν κάποιοι ενδοιασμοί ως προς την ψήφιση του πολυνομοσχεδίου χθες σε συναδέλφους της Συμπολίτευσης, σας διαβεβαιώ ότι αυτοί οι ενδοιασμοί ξεπεράστηκαν εντελώς με την κατάθεση της πρότασης δυσπιστίας. Λειτούργησε συσπειρωτικά για την ετυμηγορία της Συμπολίτευσης.
Δεύτερον, είναι προβληματική και ανεπαρκής στάση στο επίπεδο της στάθμισης των νομικών επιχειρημάτων. 
Κατ’ αρχάς, διότι κατά τα οριζόμενα στο άρθρο 150 του Κανονισμού της Βουλής, η συζήτηση πρότασης μομφής κατά του Προεδρείου προσδιορίζεται σε επόμενη συνεδρίαση κοινοβουλευτικού ελέγχου, ήτοι σήμερα, κυρίες και κύριοι συνάδελφοι, ημέρα Δευτέρα και όχι χθες, Κυριακή. Επομένως είναι άσφαιρα τα πυρά για την παρεμπόδιση της χθεσινής διαδικασίας. Δεν ξέρω ποιος είναι ο νομικός σύμβουλος του Αρχηγού της Αξιωματικής Αντιπολίτευσης. Εγώ θα σκεφτόμουν καθαρά να καταθέσω πρόταση μομφής εναντίον του!
Τρίτον, διότι ο Πρόεδρος της Βουλής, αποφαινόμενος επί της πρότασης δυσπιστίας κατά του Υπουργού Οικονομικών, δεν έκανε τίποτε άλλο από το να ασκήσει τα καθήκοντά του, όπως αυτά ορίζονται στα άρθρα 65 εδάφιο 4 του Συντάγματος, όπου ο Πρόεδρος διευθύνει τις εργασίες του Σώματος, 84 εδάφιο 2 και 3 περί πρότασης δυσπιστίας κατά της Κυβέρνησης, καθώς βέβαια και στο άρθρο 42, το σχετικό, του Κανονισμού της Βουλής, με το γνωστό –λέω εγώ- ακριβοδίκαιο μέχρι παρεξηγήσεως τρόπο του.
Τι έκανε ακριβώς ο Πρόεδρος της Βουλής; Εξέτασε από κοινού με τα υπόλοιπα μέλη του Προεδρείου και με το Νομικό Τμήμα της Βουλής τις προϋποθέσεις του παραδεκτού τής πρότασης δυσπιστίας της Αξιωματικής Αντιπολίτευσης κατά του Υπουργού Οικονομικών και αφού έκρινε ότι αυτές δεν συντρέχουν, δεν απέρριψε ο ίδιος αυτήν την πρόταση, αλλά την έθεσε στην κρίση του Σώματος, εμφορούμενος από περίσσιο –θα έλεγα εγώ πάλι- δημοκρατικό συναίσθημα. Αυτό έκανε.
Ποιο -ρωτάω εγώ- μπορεί να είναι το μεμπτό σημείο σε όλον αυτόν τον χειρισμό; Ακόμα και οι πρωτοετείς της Νομικής γνωρίζουν ότι η κρίση ενός νομικού επιχειρήματος εξελίσσεται σε δύο στάδια: Πρώτον, το στάδιο του παραδεκτού, δηλαδή τυπικές προϋποθέσεις προβολής του και, δεύτερον, την ουσία του. Αν κριθεί ότι παραδεκτώς προβάλλεται το επιχείρημα, τότε η συζήτηση προχωρά και στην ουσιαστική εξέτασή της. Αν όχι, τότε το επιχείρημα απορρίπτεται και η συζήτηση σταματά εκεί και τότε.
Κατά τη χθεσινή και απορριφθείσα πρόταση δυσπιστίας διαπιστώθηκε όντως και ορθώς η πρώτη προϋπόθεση του παραδεκτού της, δηλαδή ότι υπεγράφη από τον ελάχιστο αιτούμενο αριθμό Βουλευτών, τους πενήντα. Όμως, ως προς τη δεύτερη προϋπόθεση, τη χρονική, διαπιστώθηκε ότι δεν ικανοποιείται αυτή, αφού προφανώς δεν έχει παρέλθει εξάμηνο αφότου η Βουλή απέρριψε την άλλη πρότασης δυσπιστίας κατά της Κυβέρνησης. 
Το επιχείρημα ότι η χθεσινή πρόταση είναι διαφορετική από την προηγούμενη, αφού στρεφόταν όχι κατά της Κυβέρνησης αλλά κατά συγκεκριμένου Υπουργού, δεν ευσταθεί, αφού η λειτουργία της Κυβέρνησης διέπεται από την αρχή της συλλογικότητας των οργάνων της. Κάθε Υπουργός στο πλαίσιο της εκτέλεσης των υπουργικών του καθηκόντων τεκμαίρεται ότι εφαρμόζει την κυβερνητική πολιτική. 
Άλλωστε, το Σύνταγμα που είναι ο υπέρτατος κανονισμός της πολιτείας, είναι σαφέστατο σε αυτά που ορίζει στο άρθρο 84 εδάφια 2 και 3: «Πρόταση δυσπιστίας μπορεί να υποβληθεί μόνο μετά την πάροδο εξαμήνου αφότου η Βουλή απέρριψε προηγούμενη πρότασης δυσπιστίας.» Και, κυρίως, δείτε το εδάφιο 3: «Κατ’ εξαίρεση μπορεί να υποβληθεί πρόταση δυσπιστίας και πριν την πάροδο εξαμήνου, εάν είναι υπογεγραμμένη από την πλειοψηφία του όλου αριθμού των Βουλευτών».
Με άλλα λόγια, μία μόνο περίπτωση εξαίρεσης ορίζει το Σύνταγμά μας από το εξάμηνο: να υπογράφουν εκατόν πενήντα Βουλευτές και παραπάνω την πρόταση δυσπιστίας. Μία και μοναδική! Καμμία άλλη! Είναι καθαρή η θέση και προφανής και η λογική του συνταγματικού νομοθέτη, που δεν είναι άλλη από το να αποφεύγεται η καταχρηστική άσκηση του δικαιώματος κατάθεσης πρότασης δυσπιστίας από μία κακόπιστη Αξιωματική Αντιπολίτευση. 
Αυτήν την καταχρηστική λογική δεν μπορέσατε να αποφύγετε, δυστυχώς, συνάδελφοι της Αξιωματική Αντιπολίτευσης. Κακόπιστοι σταθήκατε ακόμα και σ’ έναν αποδεδειγμένα καθ’ όλα καλόπιστο Πρόεδρο και καλόπιστο Προεδρείο. Γι’ αυτό και, βέβαια, πάνω στη βάση του σκεπτικού που σας ανέπτυξα, η πρόταση μομφής κατά του Προεδρείου θα πρέπει να απορριφθεί, με την ίδια λογική που εσείς απορρίπτεστε αργά αλλά σταθερά στην κρίση του ελληνικού λαού, ως απαράδεκτη.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"110584"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τέσσερις μαθητές και μαθήτριες και τρεις εκπαιδευτικοί από το 1ο Γυμνάσιο Κομοτηνής (δεύτερο Τμήμα). 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο συνάδελφος Βουλευτής του ΣΥΡΙΖΑ κ. Δημήτριος Παπαδημούλης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110585"," Ευχαριστώ, κύριε Πρόεδρε. 
Κυρίες και κύριοι συνάδελφοι, ας μιλήσουμε για την ταμπακιέρα. Χρόνια τώρα, και με αυτήν την Κυβέρνηση σχεδόν δύο χρόνια, για να περάσει μια βάρβαρη μνημονιακή πολιτική μεθοδεύεται συνειδητά, εν ψυχρώ, η πλήρης υποβάθμιση και ο εξευτελισμός του Κοινοβουλίου.
Δεν έχει υπάρξει ξανά στην ιστορία του Κοινοβουλίου περίοδος με τόσες πολλές πράξεις νομοθετικού περιεχομένου, με τόσα πολλά κατεπείγοντα, με τόσες πολλές τροπολογίες της τελευταίας στιγμής -υπουργικές ή δήθεν βουλευτικές- που ευνοούν συμφέροντα, αθωώνουν μεγαλοτραπεζίτες και προωθούν ένα colpo grosso δισεκατομμυρίων. 
Αυτά θέλαμε να συζητήσουμε. Και, δυστυχώς, ο Πρόεδρος της Βουλής, ο οποίος επίσης για πρώτη φορά στην ιστορία του Κοινοβουλίου υπερψηφίστηκε στην έναρξη της θητείας του από την Αξιωματική Αντιπολίτευση –κάτι το οποίο δεν είχε τολμήσει ποτέ να κάνει ούτε η Νέα Δημοκρατία ούτε το ΠΑΣΟΚ ως Αξιωματική Αντιπολίτευση– ευθυγραμμίστηκε με τις κυβερνητικές ερμηνείες και σκοπιμότητες. 
Ποιο ήταν, κυρίες και κύριοι συνάδελφοι της Πλειοψηφίας, το βασικό επιχείρημα της Κυβέρνησης για το κατεπείγον ενός νομοσχεδίου με οκτακόσιες πενήντα τρεις ρυθμίσεις και εκατοντάδες σελίδες σε τρία άρθρα; Ότι θα πάρουμε τη δόση την 1η Απριλίου και πρέπει να το έχουμε ψηφίσει, γιατί αλλιώς θα χάσουμε τη δόση. Ποιο ήταν το βασικό πολιτικό επιχείρημα μομφής εναντίον του ΣΥΡΙΖΑ, όταν καταθέσαμε την πρόταση δυσπιστίας για τον κ. Στουρνάρα; Ότι θέλουμε να ματαιώσουμε την έλευση της δόσης που έρχεται την πρωταπριλιά. 
Λοιπόν, εσείς φέρατε την πρωταπριλιά δύο μέρες πριν, αυτό το Σαββατοκύριακο, λέγοντας ένα ψέμα στον ελληνικό λαό. Γιατί, στα μουλωχτά με τον κ. Στουρνάρα και σήμερα φανερά διά του Τύπου αποκαλύφθηκε το ψέμα σας. Γιατί το Εuroworking Group, που θα εκταμιεύσει τη δόση, θα γίνει στις 17 Απριλίου. Επομένως υπήρχε άνετα ο χρόνος να συζητηθούν τα πάντα, με τη συμμετοχή των φορέων σε πολλά άρθρα, σε πολλά νομοσχέδια, με την κοινοβουλευτική διαδικασία. Γιατί πήγατε σαν τον κλέφτη και τα περάσατε σε λίγες ώρες; Γιατί θέλατε να κρύψετε την περαιτέρω διάλυση των εργασιακών σχέσεων, την εξαφάνιση της μικρομεσαίας τάξης προς όφελος μιας αλυσίδας μεγαλοεισαγωγέων και πολυεθνικών, καθώς και το colpo grosso που ετοιμάζετε με την Eurobank. Σε αυτήν την περίπτωση αγοράσατε 1,25 ευρώ τη μετοχή, με το νόμο που εσείς ψηφίσατε τότε να λέει ότι δεν μπορεί το δημόσιο να πουλήσει κάτω από το 1,25 ευρώ. Και χθες περάσατε μια διάταξη που λέει ότι μπορείτε να πουλήσετε και κάτω από τη χρηματιστηριακή τιμή, που είναι τώρα 0,50 ευρώ, ακόμα και 0,30, όπως προσφέρει μια κοινοπραξία funds, δηλαδή τέσσερις φορές κάτω, με κόστος δισεκατομμυρίων για το δημόσιο χρήμα. Αυτό λέει  η διάταξη την οποία αρνήθηκε να ψηφίσει ένας πρώην Πρόεδρος της Βουλής από την κοινοβουλευτική Πλειοψηφία και καταψήφισε ένας πρώην Πρωθυπουργός!","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"110586"," Θα τον χειροκροτήσετε τώρα και αυτόν;","ΗΛΙΑΣ ΒΛΑΧΟΓΙΑΝΝΗΣ",64
"110587"," Αυτό ακριβώς προσπαθήσατε να κρύψετε με το ψέμα του κατεπείγοντος. Και δεν σας εγκαλεί μόνον ο ΣΥΡΙΖΑ.  Ο κ. Αλμούνια, που είναι της δικής σας σχολής και φιλοσοφίας, η Γενική Διεύθυνση Ανταγωνισμού της Κομισιόν σάς λέει «προσέξτε, άμα πάτε να πουλήσετε πολύ φθηνά, ζημιώνοντας το δημόσιο συμφέρον προς όφελος ιδιωτών, παραβιάζετε τους κανόνες περί ανταγωνισμού, γιατί πρόκειται για κρατική ενίσχυση ιδιώτη. Και αυτό το mail της DG.COM, της Γενικής Διεύθυνσης Ανταγωνισμού, με ημερομηνία 15 Μαρτίου προς το ΤΧΣ το κρύβετε. 
Επίσης, το Επιστημονικό Συμβούλιο της Βουλής στη σελίδα 33 και 34 λέει ότι η ασυλία που δίνετε στο ΤΧΣ να πουλήσει «μπιρ παρά», «κοψοχρονιά» με κόστος δισεκατομμυρίων για το δημόσιο αντιστρέφει το μαχητό και είναι προβληματικό συνταγματικά, σε σχέση με το άρθρο 4 παράγραφος 1 του Συντάγματος. 
Αυτά θέλατε να κρύψετε στην τούρλα του Σαββατοκύριακου, λέγοντας ψέματα ότι θα χάσουμε τη δόση, γιατί δήθεν την 1η Απριλίου εκταμιεύεται. Θα μου πείτε: και τι έπρεπε να κάνει ο Πρόεδρος;
Τι έπρεπε να κάνει, από τη στιγμή που υπάρχουν διαφορετικές απόψεις και ανάμεσα στους επιστήμονες συνταγματολόγους και μέσα στη Βουλή για το αν είναι όμοια ή όχι η πρόταση; Εμείς λέμε ότι δεν είναι όμοια, διότι η μία απευθύνεται στην Κυβέρνηση, η άλλη σε μέλος της Κυβέρνησης και έχουν και διαφορετικά σκεπτικά. Ο κ. Σταμάτης που είναι επίσης νομικός –εκτός από στενός συνεργάτης του κ. Σαμαρά- το δέχθηκε. Τον αδειάσατε και αυτόν. 
Τι έπρεπε να κάνει ο Πρόεδρος της Βουλής; Έστω ότι αφού συσκέφθηκε με τον κ. Βενιζέλο και πήρε την καινούργια κυβερνητική γραμμή που άδειαζε τον Υπουργό Επικρατείας και κολλητό του κ. Σαμαρά από την εποχή της Πολιτικής Άνοιξης, ήθελε να την εφαρμόσει. 
Αν ήταν ακριβοδίκαιος και θεσμικά σωστός, τι έπρεπε να κάνει; Να συγκαλέσει τη Διάσκεψη των Προέδρων, ενώπιον όλων να καλέσει και τη Νομική Υπηρεσία και το Νομικό Συμβούλιο της Βουλής και να πει «κοιτάξτε να δείτε, υπάρχει η άποψη Παραρά, υπάρχει και η άποψη Χρυσόγονου, Καμτσίδου και άλλων. Τι να κάνουμε;». Δεν το έκανε! Δεν τίμησε την εμπιστοσύνη και της Αξιωματικής Αντιπολίτευσης και της συντριπτικής πλειοψηφίας των Βουλευτών. Λειτούργησε ως Υπουργός της Κυβέρνησης. 
Επιπλέον και μετά την υποβολή της πρότασης μομφής, ενώ σύμφωνα και με τις παραδόσεις και με τον Κανονισμό έπρεπε να κατέβει κάτω και να προεδρεύσει ένας Αντιπρόεδρος μέχρις ότου κριθεί η πρόταση, συνέχισε να προεδρεύει σαν να μην τρέχει κάστανο. 
Κοιτάξτε να δείτε ποια είναι η ουσία του θέματος, η οποία ελπίζω να αγγίζει και κάποιον από εσάς. Η ουσία είναι ότι χρειαζόμαστε ένα ισχυρό Κοινοβούλιο με ουσιαστικό ρόλο, με ανεξαρτησία απέναντι στην Κυβέρνηση, όχι παρακολουθηματικό γαϊτανάκι, χωρίς πράξεις νομοθετικού περιεχομένου, με σύγχρονους θεσμούς, με ουσιαστικό διάλογο, με δυνατότητα ηλεκτρονικών ψηφοφοριών, χωρίς τροπολογίες ύποπτες της τελευταίας στιγμής, όπως σε πολλά άλλα Κοινοβούλια. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου τον ίδιο χρόνο, την ίδια ανοχή, χωρίς αυτό το μηχανηματάκι, κύριε Πρόεδρε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"110588"," Ολοκληρώστε, κύριε συνάδελφε.
Ο κ. Παναγιωτόπουλος μίλησε επτά λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110589"," Μιλώ για τους άλλους συναδέλφους. 
Ευχαριστώ. 
Και αυτό δεν το έχουμε. Δεν υπάρχει, παρά τις προτάσεις μας, καμμία πρωτοβουλία και από το σημερινό Πρόεδρο της Βουλής, για να προσαρμοστεί ο Κανονισμός της Βουλής στα σύγχρονα δεδομένα και με αυτόν τον τρόπο να ενισχύεται ο ρόλος του Κοινοβουλίου, γιατί αυτό είναι άμυνα απέναντι στους εχθρούς του κοινοβουλευτισμού και της δημοκρατίας. 
Αποφύγατε χθες με νομικισμούς και κοινοβουλευτικές κωλοτούμπες την κοινοβουλευτική μομφή στον κ. Στουρνάρα. Φάνηκε γιατί τα κάνατε αυτά. Γιατί την ώρα της ψηφοφορίας είχατε ηχηρές απώλειες από τους κόλπους της κοινοβουλευτικής Πλειοψηφίας και σε θέματα που πονάνε, στο colpo grosso με τις τράπεζες, στην εξαφάνιση της μεσαίας τάξης με την εργαλειοθήκη του ΟΟΣΑ που την πλήρωσε ο ελληνικός λαός 1 εκατομμύριο ευρώ για να τον αφανίσει. Αποφύγατε, λοιπόν, την κοινοβουλευτική μομφή στον κ. Στουρνάρα. 
Θα αποφύγετε σε λίγες ώρες –γιατί είμαστε ρεαλιστές- και την κοινοβουλευτική μομφή στον Πρόεδρο της Βουλής. Αυτό που δεν θα μπορέσετε να αποφύγετε, κυρίες και κύριοι συνάδελφοι, είναι η λαϊκή μομφή στην κάλπη του Μαΐου. Αυτή έρχεται και θα είναι ηχηρή. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"110590"," Μη βιάζεστε!","ΜΑΥΡΟΥΔΗΣ ΒΟΡΙΔΗΣ",69
"110591"," Τον λόγο έχει ο συνάδελφος Βουλευτής Ηλείας από το ΠΑΣΟΚ κ. Γιάννης Κουτσούκος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110592"," Ευχαριστώ, κύριε Πρόεδρε. 
Οφείλω, αγαπητοί συνάδελφοι, να ξεκινήσω με μία αναφορά στη διαδικασία και στον τρόπο που φθάσαμε εδώ μέχρι σήμερα. Σήμερα –θέλω να το επαναλάβω- δεν συζητάμε τις μνημονιακές πολιτικές, δεν συζητάμε τα νομοσχέδια και τις αποφάσεις που έχει πάρει η Βουλή, συζητάμε μία συγκεκριμένη πράξη της Αξιωματικής Αντιπολίτευσης και αυτή είναι η πρόταση μομφής κατά του Προέδρου της Βουλής. 
Πώς φτάσαμε μέχρι εδώ; 
Από τη μια, φτάσαμε μέσα από μία διαδικασία φορτισμένη πολιτικά, η οποία απεικόνισε μία διαπραγμάτευση επτάμηνης διάρκειας που συμπυκνώθηκε σε ένα σχέδιο νόμου και το οποίο ήρθε εδώ με τη διαδικασία του κατεπείγοντος, με κενά, με παραλείψεις, με προχειρότητες, με μπαλώματα, παρεμβάσεις της τελευταίας στιγμής και με μία αντίληψη -εγώ την έχω χαρακτηρίσει «τύπου Χατζηδάκη»- που βάφτιζε προαπαιτούμενο αποφάσεις που δεν μπορούσε να τις πάρει με μία κανονική λειτουργία και διαδικασία κοινοβουλευτική,προκειμένου για να εκβιάσει την ψήφο των Βουλευτών.
 Από την άλλη, δε, με μία πολιτική επιλογή της ηγεσίας της Αξιωματικής Αντιπολίτευσης, η οποία αντί να μιλήσει επί της ουσίας και να αξιοποιήσει αυτήν την κοινοβουλευτική διαδικασία, επιχείρησε να μεταθέσει με αλλεπάλληλες διαδικαστικές μεθοδεύσεις τη λήψη της απόφασης. Το «αλλεπάλληλες», αγαπητοί συνάδελφοι, σημαίνει ότι πρώτα υποβλήθηκε η πρόταση μομφής κατά του Υπουργού -ο οποίος εκπροσωπούσε την Κυβέρνηση και άρα σύμφωνα με την άποψη του Προέδρου η πρόταση μομφής δεν ευσταθούσε- και στη συνέχεια, αφού αυτή απερρίφθη, υποβλήθηκε η πρόταση μομφής κατά του Προέδρου και μάλιστα με έναν εντελώς άκομψο για το πρόσωπο και το κύρος του Προέδρου, αλλά και εκβιαστικό τρόπο, λέγοντας ότι «εάν ο Πρόεδρος δεν ερμηνεύσει όπως εμείς θέλουμε την πρόταση που έχουμε υποβάλει, θα καταθέσουμε πρόταση μομφής κατά του προσώπου του». 
Αυτή είναι, λοιπόν, η διαδικασία με την οποία φτάσαμε μέχρι σήμερα εδώ και φυσικά υπάρχει μία προσπάθεια σήμερα της Αξιωματικής Αντιπολίτευσης –εκφράστηκε διά του αξιότιμου πρώτου ομιλητή, του κ. Μητρόπουλου, και στη συνέχεια διά του κ. Παπαδημούλη- να ανασκευάσει τα κατά του Προέδρου με επιχειρήματα ότι «δεν έχουμε κάτι προσωπικό», «αξιότιμος ο κύριος Πρόεδρος».
Εγώ, όμως, αγαπητοί συνάδελφοι, θα ήθελα να θέσω, απευθυνόμενος όχι μόνο στην Αξιωματική Αντιπολίτευση αλλά σε όλους, το εξής ερώτημα. Τι σημαίνει σε μία κοινοβουλευτική δημοκρατία το Προεδρείο της Βουλής; Τι σημαίνει σε ένα θεσμό της δημοκρατίας να έχουμε εμπιστοσύνη σε αυτούς που τους έχουμε αναθέσει να διευθύνουν τις διαδικασίες και τις αποφάσεις αυτού του θεσμού; Σημαίνει ότι έχουμε μία ελάχιστη κοινή πολιτική συμφωνία στη βάση των δημοκρατικών αρχών που πιστεύουμε, ότι αυτοί τους οποίους έχουμε εκλέξει με την ψήφο μας –και μάλιστα αυτό έχει πολύ μεγαλύτερη σημασία όταν κανένα κόμμα δεν έχει πλειοψηφία να το κάνει- έχουν την εμπιστοσύνη μας, εκφράζουν τη δημοκρατική νομιμότητα και κάθε φορά και ερμηνεύουν, όταν χρειάζεται, τα επίδικα ζητήματα, για να έχουμε μία ομαλή λειτουργία του θεσμού. 
Τι αμφισβητήθηκε εν προκειμένω; Αμφισβητήθηκε ότι το Προεδρείο της Βουλής και συγκεκριμένα ο Πρόεδρος εξέφραζε αυτήν την πολιτική μας συμφωνία και συνεννόηση για τη δημοκρατική λειτουργία του θεσμού.
 Απαντώ ευθέως Υπάρχουν προβλήματα αγαπητοί συνάδελφοι στη λειτουργία του ελληνικού Κοινοβουλίου; Προφανώς. Είμαι ένας από τους Βουλευτές αυτού του Κοινοβουλίου, αλλά συνομιλώντας με τους συναδέλφους μου πιστεύω ότι είμαστε η πλειοψηφία, που νιώθουμε να συνθλιβόμαστε μεταξύ αντικοινοβουλευτικών πρακτικών που μετέρχεται πολλές φορές η Κυβέρνηση και μάλιστα εκβιαστικά από τη μια μεριά και διαδικαστικών μεθοδεύσεων από την άλλη που στερούν το νόημα, την παρουσία και τον λόγο του Βουλευτή. 
Είναι καινούργιο φαινόμενο; Χθες παρουσιάστηκε; Όχι. Αφορά μόνο τη μνημονιακή περίοδο; Εγώ θα συμφωνήσω μαζί σας ότι η κρίση που -διαπερνά το σύνολο του πολιτικού συστήματος και των κοινωνικών θεσμών- έχει αποτυπωθεί και στη λειτουργία του Κοινοβουλίου. Το βλέπουμε άλλωστε. Δεν είναι όμως καινούργιο φαινόμενο. Είναι πολύ παλιό φαινόμενο.
 Θα έλεγα ότι –απουσιάζει αυτήν τη στιγμή ο πρώην Πρόεδρος της Βουλής- πάρα πολλά από αυτά τα ζητήματα προσπάθησε να τα αντιμετωπίσει ο Κανονισμός, που με μεγάλη πλειοψηφία και συναίνεση έχει δώσει τη δυνατότητα στους Βουλευτές μέσω των επιτροπών, στο Προεδρείο μέσω της δυνατότητας άρνησής του να δέχεται τροπολογίες άσχετες ή εάν νοθεύεται η γνήσια κοινοβουλευτική διαδικασία να το αντιμετωπίσει. Αυτό, πολλές φορές έγκειται στη δική μας ευθύνη να το υπερασπίσουμε και όχι μόνο στο Προεδρείο.
Αγαπητοί συνάδελφοι, βοηθάει η χθεσινή μομφή, με τον τρόπο που έγινε, στο να αντιμετωπίσουμε τα προβλήματα; Εγώ λέω όχι. Γιατί, αγαπητοί συνάδελφοι; Γιατί έγινε στη μέση μιας πολιτικής συζήτησης που ήταν σε εξέλιξη ανεξάρτητα από τις ενστάσεις που μπορεί να είχε ο καθένας λίγο έως πολύ ή τις πολιτικές του αντιρρήσεις. Θα μπορούσε να γίνει την παραμονή της συζήτησης. Δεν ξέραμε ότι ο νομοσχέδιο θα έρθει με τη διαδικασία του κατεπείγοντος; Θα μπορούσε να γίνει όταν συζητήσαμε το πρώτο ή το δεύτερο μνημόνιο, το μεσοπρόθεσμο ή τα άλλα μέτρα.
Τα λέω αυτά για να αποδείξω ότι η πρόταση μομφής δεν έχει να κάνει με την ουσία της ευθύνης του Προεδρείου ως προς τη διεύθυνση των εργασιών του Κοινοβουλίου και την υποβάθμιση που εγώ θεωρώ ότι έχει υποστεί το Κοινοβούλιο αλλά ήταν μέρος ενός πολιτικού σχεδίου για να μεταθέσει τη λήψη της απόφασης. 
Πρέπει να είναι πολύ καθαρό. Δεν βλάπτει να το ομολογήσουμε. Στην πολιτική μπορεί ο καθένας να μετέρχεται όποια όπλα του προσφέρουν ο Κανονισμός, το Σύνταγμα και οι νόμοι. Προς επίρρωση του επιχειρήματός μου, λέω ότι, αν όντως η Αξιωματική Αντιπολίτευση ήθελε επί της ουσίας να συζητήσουμε, θα ήμαστε διατεθειμένοι να συνδράμουμε –και εγώ προσωπικά- στο να αντιμετωπίσουμε αυτές τις άθλιες τακτικές, όταν έρχονται τροπολογίες ολόκληρα νομοσχέδια την τελευταία ώρα της συζήτησης. Είμαστε διαθέσιμοι να το κάνουμε. 
Όμως, θέλω να παραδεχθείτε και εσείς ότι αυτή ήταν μία συγκεκριμένη πολιτική μεθόδευση. Εγώ μάλιστα υποστηρίζω ότι αυτή δεν βοηθάει στην αναβάθμιση του Κοινοβουλίου αλλά αντίθετα μεταθέτει τη συζήτηση από την ουσία σε ζητήματα που μέχρι τώρα έχουν δημιουργήσει στον ελληνικό λαό μία εικόνα σε βάρος του Κοινοβουλίου και τα αποτελέσματα τα βλέπετε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, θα κλείσω χωρίς να ζητήσω τον παραπάνω χρόνο που δώσατε στους άλλους συναδέλφους. 
Αγαπητοί συνάδελφοι, η χώρα μπήκε σε μία καινούργια φάση με τις θυσίες και τους κόπους του ελληνικού λαού. Αυτό αποτυπώθηκε σε ένα μέρος των αποφάσεων που πήραμε και χθες και έχει να κάνει με το ότι η χώρα έχει για πρώτη φορά πρωτογενές πλεόνασμα -μετά από κόπους και θυσίες, επαναλαμβάνω- και τώρα μπορεί να διαπραγματευθεί.
Στην καινούργια φάση, χρειαζόμαστε ενότητα δυνάμεων και διαπραγματευτική δύναμη. Δεν μας περισσεύει η πόλωση και ο νέος διχασμός. Εγώ έχω πολιτική άποψη για τις εξελίξεις αλλά φαντάζομαι πως ούτε και εκείνοι που διεκδικούν την εξουσία ούτε και οι καινούργιοι μονομάχοι του μικρού δικομματισμού πρέπει να είναι ευχαριστημένοι, που τουλάχιστον δημοσκοπικά είναι κάτω από το 50%. Στις επόμενες εκλογές, σε εκείνες που ορισμένοι θέλουν και νομίζουν ότι θα ανατρέψουν το πολιτικό σκηνικό, αθροιστικά δεν θα προσεγγίσουν ή θα ξεπεράσουν το 50%. 
Αυτή η πολιτική της ενότητας, της διαπραγματευτικής δύναμης της χώρας και των πολιτικών αποφάσεων που πρέπει να πάρουμε το αμέσως επόμενο διάστημα, δεν εξυπηρετείται με αυτές τις διαδικασίες της τεχνητής πόλωσης και της εκμετάλλευσης των κανονισμών και των συνταγματικών δικαιωμάτων που έχει ο καθένας, όταν αυτά γίνονται με εντελώς άκαιρο και άκομψο τρόπο και εξυπηρετούν πολιτικές σκοπιμότητες πέραν της ουσίας.
Είναι φανερό, λοιπόν, ότι για εμάς αυτή η πρόταση μομφής, δεν μπορεί να γίνει αποδεκτή, πολύ περισσότερο επειδή ο Πρόεδρος της Βουλής έχει εκλεγεί με αυτήν τη μεγάλη πλειοψηφία και χαίρει της εκτίμησης του Σώματος, την οποία πρέπει να προφυλάξουμε, γιατί είναι η απεικόνιση της λειτουργίας του Κοινοβουλίου και εν τέλει η υπεράσπιση των κανόνων της δημοκρατίας.
Ευχαριστώ πολύ. 
(Χειροκροτήματα)","ΓΙΑΝΝΗΣ ΚΟΥΤΣΟΥΚΟΣ",258
"110593"," Τον λόγο έχει ο Βουλευτής του ΣΥΡΙΖΑ κ. Κουρουμπλής.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110594"," Κύριε Πρόεδρε, θα ήθελα απευθυνόμενος στον καλό συνάδελφο κ. Νεράντζη να πω ότι δεν είναι το 1950 η εποχή που τελευταία υπήρξε μομφή κατά Προέδρου της Βουλής, αλλά το 1985 η Νέα Δημοκρατία…
(Θόρυβος στην Αίθουσα)
 Αφήστε τα, ξέρω καλύτερα από τον καθένα τι ήταν. Υπήρχε ή δεν υπήρχε Πρόεδρος τότε στη Βουλή, γιατί ο Αλευράς ασκούσε καθήκοντα Προέδρου Δημοκρατίας, αν θέλετε να γνωρίζετε. Μην παρεμβαίνετε, λοιπόν, και μη μου κάνετε διορθώσεις. Τα ξέρω καλύτερα από πολλούς.
Το δεύτερο που θέλω να πω στον αγαπητό συνάδελφο και σεβαστό Πρόεδρο κ. Τραγάκη, είναι ότι πράγματι από το 1923, σπάνια υπήρχε πρόταση μομφής. Θα ήθελα να μου πει, όμως, από το 1923 ή από το 1950, πόσες πράξεις νομοθετικού περιεχομένου ψήφισε η εκάστοτε Βουλή της Ελλάδος ή πόσες κατεπείγουσες διαδικασίες είχαν προωθηθεί από τους Προέδρους κάθε φορά της Βουλής των Ελλήνων. Είναι δύο ερωτήματα στα οποία πρέπει να απαντήσουν οι αγαπητοί συνάδελφοι.
Τώρα, λοιπόν, ερχόμαστε στο επίδικο.
 Κύριε Πρόεδρε, η Αριστερά, με συνείδηση του ρόλου που έχει ο θεσμός του Προέδρου της Βουλής, στην εκλογή του Προέδρου πριν από δύο χρόνια έκανε μία μεγάλη υπέρβαση κι έδωσε ισχυρότατη πλειοψηφία στον σημερινό Πρόεδρο της Βουλής.
 Φοβούμαι ότι με πράξεις και παραλείψεις, ο σημερινός Πρόεδρος της Βουλής, έχασε την ευκαιρία να μείνει στα χρονικά του Κοινοβουλίου ως ένας Πρόεδρος που σε δύσκολες στιγμές για την ελληνική κοινωνία, σε δύσκολους καιρούς για την ίδια τη δημοκρατία, θα μπορούσε, πραγματικά, να αποδειχθεί ένας σημαντικός ταγός και φρουρός του ναού της δημοκρατίας. 
Κυρίες και κύριοι συνάδελφοι, μέσα σε δύο χρόνια έχουμε πάνω από είκοσι πράξεις νομοθετικού περιεχομένου με δεκάδες διατάξεις που κατεδαφίζουν κοινωνικές κατακτήσεις των τελευταίων πενήντα χρόνων που έγιναν με αίμα και προσπάθειες του λαού. Τα τελευταία δύο χρόνια, έχουμε δέκα περιπτώσεις διαδικασιών κατεπείγουσας ψήφισης διατάξεων πολυσέλιδων νόμων, όπως το τελευταίο νομοσχέδιο τριακοσίων σελίδων το οποίο μας εδόθη στις 02.00΄ το πρωί. Δεκαπέντε ώρες δούλευα με τρεις συνεργάτες μου και δεν μπόρεσα να το διαβάσω. 
Μπορείτε να μου πείτε ότι το διαβάσατε, κύριοι συνάδελφοι, και μπορείτε, με το χέρι στην καρδιά και με συνείδηση, να πείτε στον ελληνικό λαό ότι ψηφίσατε ενσυνείδητα αυτά που διαβάσατε; Να μας το πείτε! Εγώ, λοιπόν, ομολογώ ότι δεν μπόρεσα να διαβάσω και να γίνω κάτοχος τριακοσίων σελίδων διατάξεων που η μία καταργούσε την άλλη.
Έρχονται, κυρίες και κύριοι συνάδελφοι, πολυσέλιδες τροπολογίες χωρίς να περάσουν από την αρμόδια επιτροπή και ο Πρόεδρος της Βουλής δεν παρεμβαίνει. Υπήρξαν κι άλλες περίοδοι κατά τις οποίες έρχονταν διατάξεις και υπήρξε μία παρέμβαση, κάποια αυτοσυγκράτηση στην κυβέρνηση, τις εκάστοτε κυβερνήσεις και τους εκάστοτε Υπουργούς. Το είδατε να συμβαίνει αυτήν την περίοδο πουθενά; 
Όταν έρχεται στη Βουλή των Ελλήνων και οι Βουλευτές των Ελλήνων, οι αντιπρόσωποι του έθνους, οι φρουροί της δημοκρατίας, οι υπερασπιστές της κοινωνίας και του ελληνικού λαού, ψηφίζουν το Αγγλικό Δίκαιο ως δίκαιο που θα διέπει τα ομόλογα, ξέρετε, κυρίες και κύριοι συνάδελφοι -ιδιαίτερα οι συνάδελφοι του ΠΑΣΟΚ- τι θα αναφωνούσε ο Γέρος της Δημοκρατίας; 
Ξέρετε τι είπε το 1965, όταν νομιμοποίησε την εκτροπή του βασιλικού πραξικοπήματος ο τότε συνταγματολόγος, ο κ. Σγουρίτσας, όπως επιχειρήσατε κι εχθές; Υπήρξε και τότε συνταγματολόγος, κυρίες και κύριοι συνάδελφοι, που ισχυρίστηκε ότι το πραξικόπημα εκείνο που ανέτρεψε την λαοπρόβλητη κυβέρνηση του Γεωργίου Παπανδρέου του 53% ήταν νόμιμο! Και αυτός ήταν καθηγητής πανεπιστημίου! Κι έρχεστε να μας πείτε τι έγινε χθες.
Ξέρετε, λοιπόν, τι αναφώνησε τότε ο Γεώργιος Παπανδρέου; «Καταστήσατε τη χώρα κατεχόμενη χώρα και καλούμεθα σε εθνική αντίσταση». Και τι μας είπατε εχθές; «Ξέρετε, πρέπει να ψηφίσουμε γιατί θα χάσουμε τη δόση». 
Έλεγε ο Γεώργιος Παπανδρέου πάλι: «Δεν υπάρχουν επείγουσες περιπτώσεις, αλλά επειγόμενοι άνθρωποι».
Εχθές, ήσασταν επειγόμενοι, γιατί αυτή ήταν η εντολή της τρόικας, όχι γιατί κινδύνευε η δόση. Εψεύσθητε ενώπιον του ελληνικού λαού, λέγοντας «αύριο θα γίνει αυτή η διαδικασία». Τι έχετε να πείτε στον ελληνικό λαό; Σας εξαπάτησαν κι εσάς, βέβαια, αυτοί για τους οποίους καταθέσαμε αίτηση δυσπιστίας μέσω του κ. Στουρνάρα. Βρήκατε, μάλιστα, νομικίστικα επιχειρήματα. Εδώ είμαστε, κυρίες και κύριοι συνάδελφοι, πολιτικό όργανο. Ο κ. Σταμάτης έπρεπε σήμερα να έχει παραιτηθεί, αν είχε στοιχειώδη ευθύνη απέναντι στον εαυτό του, διότι τον άδειασε η Κυβέρνηση. 
Τον Πρόεδρο της Βουλής, τον ψηφίσαμε και του δώσαμε την εμπιστοσύνη μας καθ’ υπέρβαση. Πείτε μας πότε το ΠΑΣΟΚ ή η Νέα Δημοκρατία προέβη σε μία τέτοια ενέργεια. Και ο κ. Νεράντζης, δεν βρήκε ούτε μία κουβέντα να πει για την Αξιωματική Αντιπολίτευση. Αυτό σημαίνει επίδειξη επιλεκτικής μνήμης.
Ερχόμαστε, λοιπόν, στο χθεσινό. Ανεβαίνει στο Βήμα ο Αντιπρόεδρος της Κυβερνήσεως και καθυβρίζει με λέξεις «αργκό» τον Αρχηγό της Αξιωματικής Αντιπολίτευσης. Δεν το άκουσε ο κύριος Πρόεδρος της Βουλής; Ποια θα έπρεπε να ήταν η θέση του; Δεν έπρεπε να ανακαλέσει τον κύριο Αντιπρόεδρο στην τάξη; 
Αντ’ αυτού, αντί να διακόψει και να συγκαλέσει, όπως όφειλε, τη Διάσκεψη των Προέδρων και να ζητήσει να έρθει μπροστά στη Διάσκεψη των Προέδρων το Επιστημονικό Συμβούλιο, μπορεί να μας πει με ποιους διασκεπτόταν στο γραφείο του; Έτσι θα δούμε αν ο Πρόεδρος της Βουλής πρέπει να είναι κομματάρχης ή ύψιστος θεσμός της δημοκρατίας. Βεβαίως, τα κόμματα είναι θεσμοί της δημοκρατίας. Είναι άλλος ο ρόλος ο δικός μου ως Βουλευτής ενός κόμματος και άλλος ο ρόλος ενός ύψιστου θεσμού της δημοκρατίας, όπως είναι ο Πρόεδρος της Βουλής των Ελλήνων.
Κυρίες και κύριοι συνάδελφοι, όταν εχθές ζητήσαμε να γίνει μία πιο διευρυμένη συζήτηση, γιατί δεν το υπερασπιστήκατε; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110595"," Ολοκληρώστε, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110596"," Ορίστε, κύριε Πρόεδρε, κάποια έγγραφα που καταθέτω στα Πρακτικά, για να διαβάσουν οι κύριοι συνάδελφοι τι έλεγε το Σεπτέμβριο του 2010 σε ανάλογη περίπτωση ο εκπρόσωπος της Νέας Δημοκρατίας, ο κ. Καράογλου.
 (Στο σημείο αυτό ο Βουλευτής κ. Παναγιώτης Κουρουμπλής καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Εδώ έχω ομιλίες σε ανάλογες περιπτώσεις του Κοινοβουλευτικού Εκπροσώπου κ. Μανώλη Κεφαλογιάννη το Γενάρη του 2011. Αυτά που εμείς είπαμε και λέμε είναι ψήγματα μπροστά στους χαρακτηρισμούς που έκαναν οι εκπρόσωποι της Νέας Δημοκρατίας για κατεδάφιση του Κοινοβουλίου, για εκτροπή και ανατροπή.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110597"," Σας παρακαλώ να ολοκληρώσετε, αν έχετε την καλοσύνη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110598"," Κύριε Πρόεδρε, ολοκληρώνω.
Εμείς, λοιπόν, κυρίες και κύριοι συνάδελφοι, θεωρούμε ότι η δημοκρατία κινδυνεύει. Μετατρέπεται από αστική δημοκρατία, σε αυταρχική δημοκρατία. Αυτό είναι επικίνδυνο ολίσθημα. 
Γι’ αυτό, λοιπόν, καλούνται όλοι οι θεσμοί και κυρίως το Προεδρείο της Βουλής, να προστατεύσουν από πειρασμούς αυτού του είδους, που πραγματικά πολλές φορές επιδεικνύονται και εκδηλώνονται από τις κυβερνήσεις, την εκτελεστική εξουσία και έχουν σκοπό να υποβαθμίσουν και να απαξιώσουν τη δημοκρατία, τους δημοκρατικούς θεσμούς και κυρίως το Κοινοβούλιο. Το Κοινοβούλιο, βάλλεται από εξωθεσμικούς παράγοντες που επιχειρούν να απαξιώσουν το Βουλευτή, γιατί θέλουν να μετατρέψουν τη Βουλή σε βουλή των πλουσίων ή των αργόσχολων.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110599"," Κύριε συνάδελφε, ολοκληρώστε. Είστε ήδη στο εντέκατο λεπτό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110600"," Γι’ αυτό, λοιπόν, χρειάζεται εγρήγορση από όλους. Δεν είναι θέμα του ΣΥΡΙΖΑ ή κάποιου άλλου κόμματος. 
Ας υπερβούμε επιτέλους αυτές τις περιχαρακώσεις και ας αναλάβουμε την ευθύνη να υπερασπιστούμε τη δημοκρατία, διότι σήμερα είναι η Νέα Δημοκρατία και το ΠΑΣΟΚ, αύριο θα είναι μια άλλη κυβέρνηση, μεθαύριο μια άλλη και δεν θα λειτουργούμε ανάλογα με τη θέση που είμαστε αλλά επιτέλους θα κυβερνούμε τη χώρα με ένα πρόσωπο και όχι προσωπεία. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110601"," Με όλο το σεβασμό, κύριε Κουρουμπλή, νομίζω ότι ήσασταν άδικος σε ένα χαρακτηρισμό σας ιδιαίτερα για τον κύριο Πρόεδρο, τον κ. Μεϊμαράκη. Δεν έδειξε ποτέ στοιχεία κομματάρχη ο κ. Μεϊμαράκης καθ’ ον χρόνον προεδρεύει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110602"," Εγώ, κύριε Πρόεδρε, δεν αναφέρθηκα προσωπικά. Είπα ότι ο θεσμός δεν πρέπει να υποκύπτει σ’ αυτόν τον πειρασμό.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110603"," Σωστά. Εντάξει, κύριε Κουρουμπλή. Χαίρομαι που το λέτε έτσι. Ίσως εγώ να μην το κατάλαβα καλά. 
Τον λόγο έχει τώρα ο συνάδελφος Βουλευτής εξ Αιτωλοακαρνανίας –από την ίδια περιφέρεια με τον κ. Κουρουμπλή- κ. Καραγκούνης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110604"," Ο κ. Κουρουμπλής είναι από τη Β΄ Αθηνών, κύριε Πρόεδρε. 
Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, θα προσπαθήσω να είμαι πάρα πολύ σύντομος και θα χωρίσω την τοποθέτησή μου σε δύο μέρη. Πρώτα θα σας εξηγήσω, τι δεν είναι αυτή η πρόταση μομφής που κατέθεσε ο κ. Τσίπρας και μετά βεβαίως θα σας πω τι είναι αυτή η πρόταση μομφής.
Δεν είναι μια πρόταση ουσίας, εκτός αν θεωρήσουμε πως κάθε τι που λέει ο κ. Τσίπρας είναι ορθό και η τυχόν απόκλιση από αυτό, αποτελεί μη αποδεκτή συμπεριφορά, η οποία μάλιστα θα έχει και συνέπειες. 
Όμως, κύριε Τσίπρα, εδώ έχουμε καθεστώς αστικής δημοκρατίας. Και θα σας εξηγήσω πώς λειτουργεί αυτό το καθεστώς. Σ’ αυτό, λοιπόν, υπάρχουν πολλές απόψεις. Δεν υπάρχει η έννοια των αντιφρονούντων και δεν έχουμε πολιτικά γραφεία που ανακοινώνουν το αλάθητο. Επομένως, με όλο το σεβασμό και παρά τον κίνδυνο να θεωρηθώ αντιφρονών, όλα αυτά τα χρόνια που σας παρακολουθώ, θεωρώ λάθος ό,τι έχετε πει. Μα ό,τι έχετε πει! Αυτό για σας μπορεί να θεωρηθεί ως ένδειξη ψυχικής ασθένειας, όπως ακριβώς γινόταν παλιά σε κάποια άλλα καθεστώτα. 
Η αλήθεια είναι ότι θα πρέπει να σκεφτείτε και την άλλη περίπτωση, όπως, για παράδειγμα, ότι απλώς κάνετε λάθος και επομένως όταν διαφωνούμε μαζί σας, όπως διαφώνησε χθες ο Πρόεδρος της Βουλής, δεν είμαστε άξιοι ούτε μομφών ούτε τιμωρίας ούτε εγκλεισμού ούτε βεβαίως άλλων καταναγκασμών. Μάλιστα, στη συγκεκριμένη περίπτωση, όλος ο ελληνικός λαός έχει καταλάβει ότι ο Πρόεδρος της Βουλής έκανε το ορθό και το εύλογο, δεδομένου του κανόνα του απαραδέκτου δεύτερης προτάσεως μομφής εντός εξαμήνου. 
Αισθάνομαι ότι δεν έχω καθόλου την ανάγκη να το εξηγήσω νομικά –άλλωστε, το έκαναν με ιδιαίτερη σαφήνεια και με πολύ εξαντλητικό τρόπο οι προλαλήσαντες- αφού είναι τόσο προφανές ότι ο Πρόεδρος της Βουλής έκανε το απόλυτα εύλογο, ακολουθώντας σειρά επιστημονικά αδιάβλητων συνταγματικών γνωμοδοτήσεων. 
Και σαν μην έφτανε αυτό, όλος ο ελληνικός λαός άκουσε ότι προαναγγείλατε την πρόταση μομφής με τρόπο εκβιαστικό και με το πνεύμα που είπα προηγουμένως, ότι αν ο Πρόεδρος της Βουλής, δηλαδή, δεν κάνει αυτό που θέλετε, θα υποβάλετε αυτήν την πρόταση ως την τιμωρία του. Είναι προφανής, λοιπόν, η σύγχυσή σας ως προς το πολιτειακό καθεστώς της χώρας. 
Καταλάβετε επιτέλους ότι σ’ αυτό το καθεστώς οι θεσμοί δεν απειλούνται, οι πλειοψηφίες δεν ανατρέπονται και κάθε φορά που θα μιλάτε και θα μετέρχεστε αυτά τα μέσα για να εκβιάζετε πολιτικά αποτελέσματα, αυτό το καθεστώς συνεχώς θα ενισχύεται. 
Για να το κλείσω, λοιπόν, όλο αυτό, επιτρέψτε μου απλώς να δώσω τα συγχαρητήριά μου στον Πρόεδρο της Βουλής για τον κοινοβουλευτικά υποδειγματικό τρόπο με τον οποίο χειρίστηκε αυτήν την κατάσταση της εκ μέρους σας ανομίας. 
Κλείνω, λοιπόν, το κεφάλαιο έχοντας εξηγήσει τι δεν είναι η πρότασή σας -δηλαδή πρόταση ουσίας και κοινοβουλευτικής σοβαρότητας- και μπαίνω πολύ σύντομα στο δεύτερο κεφάλαιο για να εξηγήσω τι είναι η πρότασή σας. 
Τόσο εγώ όσο και ο ελληνικός λαός έχει αντιληφθεί πως ό,τι είδαμε χθες από την πλευρά σας και ό,τι θα βλέπουμε μέχρι τις εκλογές, θα πρέπει να ερμηνεύεται με όρους ψυχολογίας. 
Είναι η αντίδραση στην απογοήτευση και στην ψυχρολουσία.
Σαν άνθρωπος, πραγματικά σας συμπαρίσταμαι. Σαν πολιτικός, εκφράζω την ικανοποίησή μου, διότι, όπως όλα δείχνουν, ο ελληνικός λαός γυρνάει την πλάτη στο πυροτέχνημα και στα ξεπερασμένα ιδεολογήματα του χθες που εκφράζετε. Το έχω πει σε πάρα πολλές αγορεύσεις μου στη Βουλή. Εκφράζετε το χθες και τη συντήρηση. Τάξατε στους πάντες τα πάντα, υιοθετώντας την πιο ακραία μορφή παλαιοκομματισμού και πάρα ταύτα, ξέρετε τι δείχνουν οι δημοσκοπήσεις.
Θα σας κάνω μια πρόβλεψη, λοιπόν. Τη νύχτα των ευρωεκλογών, κύριε Τσίπρα, δεν θα ξεκινήσετε την πορεία προς την εξουσία, όπως βαυκαλιζόσασταν και όπως, δυστυχώς, συνεχίζετε να κάνετε και σήμερα αλλά θα γνωρίσετε την εμπειρία της πραγματικής πρότασης μομφής, αυτής δηλαδή που θα αντιμετωπίσετε εντός του κόμματός σας.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"110605"," Αν είναι αλλιώς τι θα κάνετε;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110606"," Έχω την εντύπωση ότι σε κόμματα σαν το δικό σας, αγαπητέ συνάδελφε, κύριε Κουρουμπλή, αυτές οι μομφές δεν τελειώνουν ποτέ καλά.
(Χειροκροτήματα από την πτέρυγα της Νέας Δημοκρατίας)
Όμως, φυσικά, αυτό είναι δικό σας θέμα. Εμένα δεν μου πέφτει λόγος.
Απλώς προβλέπω ότι η πρόταση μομφής που κάνετε σήμερα, κύριε Πρόεδρε της Αξιωματικής Αντιπολίτευσης, θα είναι και η τελευταία που κάνετε σε αυτήν την Αίθουσα. Στην πολιτική, αργά ή γρήγορα, η πραγματικότητα μας προσγειώνει όλους. Μου θυμίζει μια φράση του Έλιοτ, ότι «η ανθρωπότητα δεν αντέχει υπερβολική πραγματικότητα».
Αν σας ήξερε, κύριε Τσίπρα, θα έλεγε ότι ίσως η ανθρωπότητα δεν αντέχει καθόλου πραγματικότητα, γιατί, όπως απέδειξε η συμπεριφορά σας και οι αντιδράσεις σας των τελευταίων ημερών, δεν την αντέχετε καθόλου.
Επειδή, όμως, εμείς την αντέχουμε, θα κάνουμε σήμερα αυτό που η πραγματικότητα επιβάλλει, να τελειώσουμε με την πρόταση-οπερέτα και να ασχοληθούμε με τα σοβαρά που έχει ανάγκη αυτή η χώρα.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"110607"," Τον λόγο έχει ο Βουλευτής του ΣΥΡΙΖΑ και Αντιπρόεδρος της Βουλής κ. Δραγασάκης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"110608"," Κύριε Πρόεδρε, όπως ήδη έχει αναφερθεί από όλους τους ομιλητές μας και όπως ο ίδιος ο Πρόεδρος της Κοινοβουλευτικής μας Ομάδας χθες, ο Αλέξης Τσίπρας, το έθεσε, ο τίτλος του θέματος που συζητούμε σήμερα θα μπορούσε να ήταν «Η θέση και ο ρόλος των κοινοβουλίων στην εποχή μιας μεγάλης και επικίνδυνης κρίσης, στην εποχή των μνημονίων» -όπως είπε ο Αλέξης Μητρόπουλος πριν- και από αυτήν τη σκοπιά νομίζω ότι έχει σημασία η όλη συζήτηση.
Ποιος ο ρόλος του Κοινοβουλίου σε μια εποχή συρρίκνωσης της δημοκρατίας, αφυδάτωσης της δημοκρατίας; Υπάρχει κανείς που δεν θεωρεί ότι αυτό το πρόβλημα είναι σοβαρό σήμερα; Υπάρχει κανείς σε αυτήν την Αίθουσα, που να θεωρεί ότι αυτό είναι μία λεπτομέρεια η οποία πρέπει να προσπερνιέται στο όνομα κάποιων σκοπιμοτήτων; Ελπίζω όχι. Τουλάχιστον σε όλη την Ευρώπη, για να μην πω σε όλο τον κόσμο, αυτό είναι ένα κεντρικό θέμα σήμερα.
Η δική μας άποψη ήταν και είναι ότι γενικά αλλά και ειδικά σε τέτοιες περιόδους, η Βουλή πρέπει να είναι οχυρό της δημοκρατίας, ανάχωμα στις προσπάθειες υπονόμευσης της δημοκρατίας ή εκφυλισμού της, από όπου και αν προέρχονται. Αυτό, βεβαίως, ισχύει γενικά, ισχύει και ειδικά σήμερα για τους συγκεκριμένους λόγους που αναφέρθηκαν από τους εισηγητές μας, με τις πράξεις νομοθετικού περιεχομένου κ.λπ..
Επειδή η Βουλή, όμως, είναι ένας οργανισμός που με μια έννοια «διοικείται» -να θέσω εντός εισαγωγικών τη λέξη- και λειτουργεί με την ευθύνη του Προεδρείου, τα ερωτήματα αυτά γίνονται πιο συγκεκριμένα. Ποια η στάση του Προεδρείου της Βουλής, όταν η Κυβέρνηση προσπαθεί να κάνει τη Βουλή Υφυπουργείο; Ή μήπως δεν συμβαίνει αυτό; Ποια η στάση του Προεδρείου, όταν αγνοείται στην ουσία, όταν έρχεται προ τετελεσμένων γεγονότων;
Ή μήπως στη Διάσκεψη των Προέδρων, κυρίες και κύριοι συνάδελφοι, δεν έχουμε βρεθεί άπειρες φορές -εδώ βλέπω τον κύριο Πρόεδρο, τον κ. Κακλαμάνη- μπροστά σε τέτοια αδιέξοδα; «Κάντε το, όχι επειδή είναι σωστό αλλά επειδή πρέπει,  διότι διαφορετικά θα καταρρεύσει η χώρα», και όλα τα άλλα που ακούσαμε. 
Για να είναι, όμως, η Βουλή οχυρό της δημοκρατίας, ανάχωμα σε προσπάθειες εκφυλισμού της δημοκρατίας, πρέπει να ανακτήσει έστω τη σχετική αυτονομία της, αυτή που προβλέπει το Σύνταγμα, έναντι των κυβερνήσεων και της εκτελεστικής εξουσίας. 
Έχω δεν θέλω να προσφέρω εύσημα σε κανέναν αλλά επειδή είμαι αρκετά χρόνια μέσα σε αυτήν την Αίθουσα πρέπει να πω ότι αυτό δεν είναι ανέφικτο. Και ο κ. Απόστολος Κακλαμάνης και ο κ. Σιούφας, και άλλοι που ενδεχομένως εγώ δεν είχα την τιμή ή την ευκαιρία να γνωρίσω, έδιναν αυτήν τη μάχη της διαφύλαξης κάποιου βαθμού αυτονομίας του Κοινοβουλίου. 
Έχω την αίσθηση ότι αυτή η προσπάθεια έχει υποχωρήσει τα τελευταία χρόνια με ευθύνη όλων μας. Δεν αποδίδω προσωπική ευθύνη στον Πρόεδρο γι’ αυτό. Επομένως, υπάρχει ένα θέμα. Και όσοι κάνουν ότι δεν το βλέπουν, φοβούμαι ότι δεν είναι ειλικρινείς ούτε με τον εαυτό τους. 
Η ανάγκη αυτονομίας, εμφανίζεται ιδιαίτερα σε κρίσιμες στιγμές, σε στιγμές που οι αποφάσεις που παίρνουμε έχουν μια ιστορική διάσταση. 
Μπορεί να μη συμφωνούμε πάντα για το ποιές είναι αυτές οι στιγμές αλλά εμείς στον ΣΥΡΙΖΑ, κρίναμε ότι το νομοσχέδιο που ήρθε προχθές ήταν μια τέτοια στιγμή. Πρώτον, διότι οι τομές που επιβάλλει στην κοινωνία δημιουργούν ένα νέο καθεστώς, μη αναστρέψιμο εύκολα και δεύτερον, διότι περικλείεται στο νομοσχέδιο αυτό ένα θέμα εξαιρετικά σοβαρό το οποίο δεν είχε γίνει γνωστό, δεν είχε συνειδητοποιηθεί -κι εμείς θέλαμε να γίνει γνωστό και να συνειδητοποιηθεί- και αυτό είναι το θέμα των τραπεζών με τρεις ειδικότερες διαστάσεις. Πρώτον, αποξενώνονται οι τράπεζες από το δημόσιο το οποίο ξόδεψε χρήματα για να διασωθούν. 
Εάν δεν αντιδράσουμε τώρα, σε λίγα χρόνια θα μιλάμε για κάποιες τράπεζες που θα έχουν τα κέρδη και για το ελληνικό κράτος και το λαό που θα έχουν τα χρέη, ιδιωτικοποίηση κερδών, δηλαδή και κοινωνικοποίηση χρεών. 
Δεύτερον, όπως γνωρίζετε, οι τράπεζες ακόμη και χρεοκοπημένες έχουν δύναμη, διότι ελέγχουν την οικονομία. Άρα, ποιος θα ελέγχει τις τράπεζες; Ποιος θα ελέγχει την οικονομία; Εμείς χαιρόμαστε, διότι νομίζουμε ότι πετύχαμε, έστω ως έναν βαθμό, η κοινωνία να καταλάβει ότι κάτι σοβαρό γίνεται. 
Υπάρχει ένας δεύτερος λόγος, ότι αυτό το νομοσχέδιο -που άλλοι το είπαν τρίτο μνημόνιο, άλλοι μνημόνιο 2α- σηματοδοτεί μια μετάβαση σε άλλη φάση. 
Θα έχετε κι εσείς διαβάσει τον κ. Βίμερ από τις Βρυξέλλες και άλλους αξιωματούχους. Γίνεται μια ανοιχτή συζήτηση. Αυτό που ο κ. Βενιζέλος με κάποια υποκρισία λέει «το τέλος των μνημονίων» και το εμφανίζει ως απειλή προς εμάς, στην ουσία είναι η αλλαγή του μοντέλου, είναι αυτό που ονομάζουν οικειοποίηση των μνημονίων, εσωτερίκευση των μνημονίων, καθεστωτικοποίηση του περιεχομένου των μνημονίων. 
Εμείς θελήσαμε να αντιδράσουμε σε αυτό και προσπαθήσαμε να αξιοποιήσουμε όλα τα μέσα που μας δίνει ο Κανονισμός της Βουλής. 
Η Κυβέρνηση τι έκανε; Μας είπε ψέματα, μας είπε ότι επικρέμαται η απειλή να μην πάρουμε τη δόση -δεν μπαίνω στο θέμα «δόση», αν έπρεπε- πώς πρέπει να γίνει αυτό κ.λπ.. Νομίζω ότι είπε ο κ. Παπαδημούλης, να επαναλάβω κι εγώ γιατί εδώ έχω την ατζέντα του άτυπου EUROGROUP, ότι δεν προβλέπεται τέτοιο θέμα αύριο και μεθαύριο, προβλέπεται να συζητηθεί στις 17 Απριλίου. 
Το δεύτερο το οποίο έκανε, ήταν ότι έπαιξε με τον Κανονισμό. Εγώ θα υποχωρήσω. Δεν θα πω ότι η δική μας ερμηνεία του Κανονισμού είναι απόλυτα ορθή. Θα δεχθώ -για την οικονομία της συζήτησης- ότι υπάρχει θέμα ερμηνείας του Κανονισμού. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αντιπροέδρου)
Θα χρειαστώ δύο λεπτά, κύριε Πρόεδρε.
Και επομένως, ο Πρόεδρος της Βουλής είχε ένα δίλημμα, όπως και όποιος να ήταν στη θέση του. Πρέπει να σας αποκαλύψω ότι ρώτησα τον κ. Μεϊμαράκη: «Μόνος σου θα σηκώσεις το βάρος και την ευθύνη αυτής απόφασης;» 
Ο κ. Μεϊμαράκης είχε δύο επιλογές. Πρώτον, να κάνει αυτό που έκανε, δηλαδή να ενεργήσει με βάση την κρίση του. Το δεύτερο που μπορούσε να κάνει είναι να επιδιώξει μία συναίνεση. 
Να υπάρξει Προεδρείο. Χθες δεν λειτούργησε το Προεδρείο. Προήδρευσα εγώ για κάποια ώρα. Προήδρευσε η κ. Κόλλια για κάποια  ώρα. Προήδρευσε ο κ. Μεϊμαράκης για κάποια ώρα. Δεν λειτούργησε συλλογικά το Προεδρείο που, αν γινόταν, είμαι σίγουρος ότι θα οδηγούσε σε καλύτερο αποτέλεσμα. 
Επανέρχομαι, λοιπόν, στο αρχικό θέμα και στο υπολανθάνον ερώτημα. Το τι έγινε χθες είναι η μία  όψη του νομίσματος. Το τι θα γίνει από εδώ και πέρα, είναι η δεύτερη και πιο σημαντική. 
Πώς θα προχωρήσουμε, λοιπόν; Θα ανεχόμαστε και στο μέλλον προσπάθειες, η Βουλή να αντιμετωπίζεται ως Υφυπουργείο της Κυβέρνησης ή θα αντιδρούμε όλοι μαζί ως Προεδρείο και ως Βουλευτές; Θα δεχθούμε να ακούγονται από το βήμα αυτό φράσεις για «πέμπτη φάλαγγα» σε κόμμα της Αξιωματικής Αντιπολίτευσης, όπως έκανε με αμετροέπεια ο κ. Βενιζέλος; 
Βλέπω τον κ. Ρήγα. Για μια  συναίνεση μιλούσατε, κύριε Ρήγα; Με την «πέμπτη φάλαγγα»; Για την εθνική στρατηγική; Σε ποιο κέντρο εθνικό χαράχτηκε η εθνική στρατηγική;","ΙΩΑΝΝΗΣ ΔΡΑΓΑΣΑΚΗΣ",137
"110609"," Όταν μας αποκαλείτε εγκληματίες και προδότες, θα τα ακούτε!","ΠΑΝΑΓΙΩΤΗΣ ΡΗΓΑΣ",443
"110610"," Με ποια δημοκρατική λαϊκή νομιμοποίηση εφαρμόζεται αυτή η πολιτική; Τώρα το θέμα δεν είναι η συναίνεση επί της πολιτικής. Τώρα το θέμα είναι η συναίνεση επί των όρων της αντιπαράθεσης. Αυτό κρίνεται εδώ μέσα. Πώς θα κάνουμε την αντιπαράθεσή μας; Με συναίνεση; Με διαβούλευση; Με διάλογο; Ή με μονομερείς αποφάσεις; 
Σας επισημαίνω πως, αν η επιλογή είναι με μονομερείς αποφάσεις, ανατρέπεται όλο το σύστημα εκλογής και λειτουργίας των οργάνων της Βουλής. Ο κ. Μεϊμαράκης είναι Πρόεδρος της Βουλής και από τον ΣΥΡΙΖΑ ψηφισμένος.","ΙΩΑΝΝΗΣ ΔΡΑΓΑΣΑΚΗΣ",137
"110611"," Μυστική είναι η ψηφοφορία.","ΑΘΑΝΑΣΙΟΣ ΜΠΟΥΡΑΣ",350
"110612"," Δείτε τα αποτελέσματα και τις δηλώσεις. Ωραία, εάν το αμφισβητείτε και αυτό, αφήστε με να ολοκληρώσω.  
Και εγώ είμαι Δ΄ Αντιπρόεδρος της Βουλής, ψηφισμένος και από πολλούς από εσάς και προσπαθώ να συμπεριφέρομαι με αυτήν την ιδιότητα. 
Εμείς θεωρούμε ότι η επίλυση τέτοιων θεμάτων με όρους διαλόγου και συναίνεσης  μέσα σε αυτήν την Αίθουσα  -και επαναλαμβάνω «συναίνεση» όχι για το περιεχόμενο της πολιτικής, αφού δεν μπορούμε να το κάνουμε αυτό εξ αντικειμένου, αλλά έστω για τους όρους λειτουργίας του Κοινοβουλίου και διεξαγωγής αντιπαραθέσεων- είναι κάτι στο οποίο αξίζει να επιμείνουμε. 
(Στο σημείο αυτό την Προεδρική Έδρα καταλαμβάνει ο  Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Τελειώνω, λοιπόν, με το εξής. Νομίζω ότι η συζήτηση είχε νόημα, διότι ακριβώς ανέδειξε προβλήματα τα οποία δεν αφορούν μόνο στο παρελθόν αλλά αφορούν ίσως και κυρίως στο μέλλον και τα οποία εάν δεν τα αντιμετωπίσουμε με νηφαλιότητα και δημοκρατικό τρόπο, ενδεχομένως η κρίση της οικονομίας, η κρίση της κοινωνίας, η κρίση της πολιτικής να πλήξει εντέλει και την ίδια τη δημοκρατία. 
Η συγκεκριμένη πρόταση με την οποία ήθελα να κλείσω, που αφορά το συγκεκριμένο θέμα είναι η εξής. Η Διάσκεψη των Προέδρων με τη βοήθεια και τη συνεργασία της Επιστημονικής Επιτροπής της Βουλής, με τη συνδρομή επιστημόνων συνταγματολόγων ας δει, επιτέλους, αυτό το άρθρο του Κανονισμού της Βουλής. Ας δούμε τι σημαίνει «όμοια» ή «μη όμοια» πρόταση. Ας  επιλύσουμε το ερώτημα το οποίο ετέθη εδώ. Δηλαδή επί έξι μήνες, ό,τι και αν συμβεί, δεν θα μπορεί η Βουλή να ζητήσει να αρθεί η εμπιστοσύνη σε έναν Υπουργό; Ας αρχίσουμε, λοιπόν, με αυτά τα συγκεκριμένα ως ένα θετικό αποτέλεσμα αυτής της διαδικασίας. 
Ευχαριστώ. 
(Χειροκροτήματα από την πτέρυγα  του ΣΥΡΙΖΑ)","ΙΩΑΝΝΗΣ ΔΡΑΓΑΣΑΚΗΣ",137
"110613"," Μου επιτρέπετε, κύριε Πρόεδρε;","ΜΑΝΩΛΗΣ ΓΛΕΖΟΣ",143
"110614"," Κύριε Γλέζο, θέλετε τον λόγο για ένα λεπτό; Παρακαλώ, όμως, να περιοριστείτε. Ευχαριστώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110615"," Δεν αναιρώ την ψήφο εμπιστοσύνης που έδωσα στον Πρόεδρο της Βουλής. Εξακολουθώ να του έχω εμπιστοσύνη αλλά θα ήμουν υποκριτής, εάν σήμερα δεν τον ήλεγχα για δύο λόγους:
Ο πρώτος λόγος αναφέρθηκε. Δεν συγκάλεσε το Προεδρείο. 
Ο δεύτερος λόγος είναι ακόμη πιο σημαντικός. Αποδέχθηκε τον βιασμό της συνείδησης των Βουλευτών, ο οποίος πραγματοποιήθηκε χθες. Το μεγαλύτερο έγκλημα που έγινε χθες ήταν αυτό. Ο βιασμός της συνείδησης του Βουλευτή και ως απόδειξη ακολούθησε το «Έχεις διαφωνία με το κόμμα; Σε διαγράφουμε.». 
Τι μεγαλύτερη απόδειξη από αυτόν τον λόγο; Αυτό είναι το μεγαλύτερο έγκλημα που διαπράχθηκε χθες στη Βουλή. Η συντριβή, η αλλοίωση, ο εξαναγκασμός, ο βιασμός της συνείδησης του Βουλευτή.
(Χειροκροτήματα από την πτέρυγα του ΣΥΡΙΖΑ)
Τον λόγο έχει ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Αθανασίου για δεκαοκτώ λεπτά.
Θα εξαντλήσετε τα δεκαοκτώ λεπτά, κύριε Υπουργέ;","ΜΑΝΩΛΗΣ ΓΛΕΖΟΣ",143
"110616"," Όχι.","ΧΑΡΑΛΑΜΠΟΣ ΑΘΑΝΑΣΙΟΥ",10
"110617"," Σας δίνω, λοιπόν, τον λόγο για δώδεκα λεπτά και βλέπουμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110618"," Κυρίες και κύριοι συνάδελφοι, κατ’ αρχάς αισθάνομαι την ανάγκη να προβώ σε μία τοποθέτηση. 
Ακούω συχνά στη Βουλή ότι το άλφα ζήτημα είναι πολιτικό και ότι για το βήτα ζήτημα απαιτείται πολιτική προσέγγιση. Ζητήματα, όμως, που άπτονται της εφαρμογής του Συντάγματος και σχετίζονται άμεσα με τη νομοθετική λειτουργία της Βουλής είναι πρωτίστως νομικά –κάτι παρόμοιο είχε πει παλιά και ο αξιότιμος Πρόεδρος κ. Κακλαμάνης- και απαιτούν νομική προσέγγιση, γιατί ως νομικά ζητήματα με ορθή ερμηνεία και εφαρμογή του Συντάγματος και του Κανονισμού της Βουλής και η πολιτική προσέγγισή τους γίνεται ασφαλέστερη και η νομοθετική λειτουργία της Βουλής καθίσταται αποτελεσματικότερη.
Ως προς την πρόταση δυσπιστίας των συναδέλφων του ΣΥΡΙΖΑ, με την οποία σύμφωνα με το άρθρο 152 του Κανονισμού, αποδίδονται πλημμέλειες στον Πρόεδρο της Βουλής και συγκεκριμένα ότι δεν διέκοψε της εργασίες προκειμένου να συζητηθεί η πρόταση δυσπιστίας του ΣΥΡΙΖΑ κατά του Υπουργού Οικονομικών, δεν θα ασχοληθώ με την αοριστία της πρότασης –γιατί είναι αόριστη- για να μη θεωρηθεί ως υπεκφυγή. Επιχειρήματα, όμως, δεν άκουσα. Δεν άκουσα, δηλαδή, τι παραβίασε ο Πρόεδρος. Μόνο κριτική κατά του νομοσχεδίου άκουσα. Πλημμέλειες κατά του Προέδρου, όπως απαιτεί η πρόταση δυσπιστίας και ο Κανονισμός, δεν άκουσα.
Αντιλαμβάνομαι το αδιέξοδο στο οποίο βρίσκεστε, κυρίες και κύριοι συνάδελφοι του ΣΥΡΙΖΑ, ελλείψει επιχειρημάτων και προσπαθείτε να αποπροσανατολίσετε τη συζήτηση, επιτιθέμενοι κατά του Υπουργού Επικρατείας, του κ. Σταμάτη.
Τι είπε ο κ. Σταμάτης ως υπεύθυνος Υπουργός; Αν η πρόταση δυσπιστίας είναι νόμιμη, θα το κρίνει η Βουλή. Τι άλλο έπρεπε να πει ένας υπεύθυνος Υπουργός που σέβεται τους θεσμούς; Εξάλλου ο Υπουργός Επικρατείας αλλά και η Κυβέρνηση, δεν υποκαθιστά τη λειτουργία του Κοινοβουλίου ούτε την ευχέρεια του Προέδρου της Βουλής να αποφαίνεται σε παρεμπίπτοντα ζητήματα, σύμφωνα με το άρθρο 67 του Κανονισμού αλλά ούτε και το δικαίωμα της Αντιπολίτευσης να προβάλλει αντιρρήσεις κατά της ανωτέρω απόφασης του Προέδρου, σύμφωνα με την παράγραφο 7 του άρθρου 67 του Κανονισμού της Βουλής.
Η τοποθέτησή μου θα επικεντρωθεί στα εξής. Στο νομικό μέρος του ζητήματος, στην έννοια της όμοιας πρότασης, στο πραγματικό μέρος και θα λήξω με την πρόταση-συμπέρασμά μου.
Ως προς το νομικό μέρος, τι μας λέει το άρθρο 84 παράγραφος 2 του Συντάγματος; Ότι όταν υποβληθεί μία πρόταση κατά της κυβέρνησης ή κατά μέλους της Βουλής και απορριφθεί, δεν μπορεί να υποβληθεί άλλη –δεν έχει τον επιθετικό προσδιορισμό «όμοια» το Σύνταγμα- πριν περάσει εξάμηνο. 
Ο Κανονισμός της Βουλής στο άρθρο 142Α, επαναλαμβάνει τη διάταξη αυτή αλλά στην παράγραφο 6 τι μας λέει; Προσθέτει τον επιθετικό προσδιορισμό «όμοια». Τι εννοεί «όμοια»; Ως προς το πρόσωπο; Δηλαδή το πρόσωπο της κυβέρνησης ως οντότητα ή το πρόσωπο κάθε μέλους της κυβέρνησης; Ή όμοια κατά περιεχόμενο; Ή και τα δύο;
Ως προς το πρόσωπο, ταυτίζεται το μέλος της κυβέρνησης με την κυβέρνηση όταν συνυπογράφει και εισηγείται νομοσχέδιο που αποτελεί συναπόφαση της κυβέρνησης, εκφράζοντας κυβερνητική πολιτική. Σαφώς και ταυτίζεται. Το αντίστροφο δεν θα ίσχυε, δηλαδή πρόταση δυσπιστίας κατά Υπουργού μεμονωμένα δεν είναι όμοια με πρόταση κατά της κυβέρνησης. Και εκεί θα είχε βάση η πρότασή σας.
Όσον αφορά το περιεχόμενο, είναι όμοια κατά το περιεχόμενο; Μα, σαφώς είναι κατά το περιεχόμενο κι αυτή είναι η έννοια του «όμοια» που έρχεται ως εφαρμοστικός νόμος –δεν είναι ακριβώς εφαρμοστικός νόμος ο Κανονισμός της Βουλής, έχει υψίστη τυπική ισχύ- και θέλοντας να δώσει έμφαση είναι επιχείρημα υπέρ αυτών που λέγονται.
Πράγματι, η οικονομική πολιτική ήταν τότε και το αντικείμενο της πρώτης πρότασης δυσπιστίας πριν παρέλθει το εξάμηνο, Οικονομική είναι και τώρα. Σε ποια προσωπική πλημμέλεια προέβη ο κ. Στουρνάρας; Πείτε μας. Πέραν τούτου, έβλαψε τη χώρα και πως; Δεν ψηφίζει η Βουλή; Μήπως όλα αυτά που λέτε στηρίζονται σε εσφαλμένη προϋπόθεση; 
Ας δούμε όμως ως επιχείρημα τι λέει και το άρθρο 85 του Συντάγματος. Επιτρέψτε μου να σας το διαβάσω: «Τα μέλη του Υπουργικού Συμβουλίου, καθώς και Υφυπουργοί είναι συλλογικώς υπεύθυνοι για τη γενική πολιτική της κυβέρνησης και καθένας από αυτούς για τις πράξεις ή παραλείψεις της αρμοδιότητος του». «Πράξεις ή παραλείψεις που έχουν έννομες συνέπειες», μας λέει η νομολογία και η επιστήμη. Πώς πλήττεται ένας Υπουργός ή ελέγχεται αν προβεί σε αυτές τις συνέπειες; Εφαρμοστικός νόμος, ο νόμος περί ευθύνης Υπουργών, σύμφωνα με το άρθρο 86 του Συντάγματος. 
Άρα, λοιπόν, εδώ έχουμε μία ταύτιση του συγκεκριμένου Υπουργού με την πράξη της κυβερνητικής πολιτικής. Ποιο είναι το πραγματικό μέρος; Είναι η οικονομική πολιτική της κυβέρνησης τότε –πριν παρέλθει το εξάμηνο- και η οικονομική πολιτική σήμερα. Άρα, όμοια κατά περιεχόμενο. Αυτό προκύπτει από την γραμματική ερμηνεία αλλά και από την τελολογική ερμηνεία του Συντάγματος, το σκοπό δηλαδή του Συντάγματος. Αλλιώς, θα είχαμε παρακώληση της νομοθετικής λειτουργίας της Βουλής, αν κάθε τόσο ή κάθε μέρα κάνατε μία πρόταση δυσπιστίας όλων των Υπουργών, οι οποίοι προσυπέγραψαν το νομοθέτημα. Αυτό θα οδηγούσε σε κατάχρηση και θα μπορούσε να αντιμετωπιστεί και από κατάχρηση δικαιώματος η πρότασή σας αλλά δεν πάμε εκεί γιατί δεν χρειάζεται. 
Άρα η πρόταση δυσπιστίας πάσχει από έλλειψη νόμιμης προϋπόθεσης προς εξέταση της νομικής και ουσιαστικής βασιμότητάς της. Άρα, είναι απαράδεκτη ελλείψει της προϋπόθεσης αυτής, την οποία σας ανέφερα. Συνεπώς, ορθώς ως τέτοια απορρίφθηκε από τον Πρόεδρο, εξετάζοντάς την παρεμπιπτόντως σύμφωνα με την παράγραφο 7 του άρθρου 67. Είναι απορίας άξιον, πως ενώ είχατε δικαίωμα συνάδελφοι του ΣΥΡΙΖΑ, δεν προβάλατε αντιρρήσεις κατά της απόφασης του Προέδρου. Έχετε το δικαίωμα σύμφωνα με τον Κανονισμό για να τεθεί σε ψηφοφορία, πράγμα που δεν κάνατε.","ΧΑΡΑΛΑΜΠΟΣ ΑΘΑΝΑΣΙΟΥ",10
"110619"," Η επιτροπή το έκανε αυτό.","ΠΑΝΑΓΙΩΤΗΣ ΛΑΦΑΖΑΝΗΣ",279
"110620"," Έρχομαι τώρα σε αυτήν καθαυτήν την αιτίαση της πρότασης. Πού στηρίζεται η αιτίαση; Στηρίζεται στο ότι δεν διέκοψε τις εργασίες της ο Πρόεδρος της Βουλής κατά το άρθρο 84 του Συντάγματος και 142, προκειμένου να συζητηθεί η πρόταση του ΣΥΡΙΖΑ. Αυτό επικαλέστηκε χθες και ο Πρόεδρος του ΣΥΡΙΖΑ, ο κ. Τσίπρας, διαβάζοντας τις παραγράφους 3 και 4 του άρθρου 142. Έχω την εντύπωση, κύριε Πρόεδρε –εγώ δεν σας αδικώ, δεν είστε νομικός- ότι σας παρέσυραν. 
Ας δούμε τι λένε το 142 παράγραφοι 3 και 4 και προσέξτε τις εκφράσεις. «Αν διαπιστωθεί ότι η πρόταση που υπογράφεται από ελάχιστο απαιτούμενο αριθμό Βουλευτών, η Βουλή διακόπτει τις εργασίες της για δύο ημέρες, εκτός αν η Κυβέρνηση ζητήσει να αρχίσει αμέσως τη συζήτηση, κ.λπ.». Το άρθρο 4 λέει: «Με την επιφύλαξη της ευχέρειας που παρέχει η προηγούμενη παράγραφος στη Κυβέρνηση, η συζήτηση για την πρόταση δυσπιστίας αρχίζει δύο ημέρες μετά την υποβολή της πρότασης». 
Τι θέλει να πει με αυτό; Θέλει να πει ότι η πρόταση είναι παραδεκτή. Θα είχε βάση το επιχείρημά σας, αν η πρόταση ήταν παραδεκτή και θα έπρεπε η Βουλή να εξετάσει τη νομική βασιμότητα κατ’ αρχήν και την ουσιαστική βασιμότητα σε δεύτερο χρόνο, πράγμα που δεν είναι. Σας είπα ότι κάποιος σας παρέσυρε. 
Όσον αφορά την πρόταση δυσπιστίας, εγώ έχω τελειώσει αλλά θέλω να πω κάτι στον κ. Μητρόπουλο, για να μη δημιουργούνται εντυπώσεις. Κύριε Μητρόπουλε, ξέρετε καμμία διεθνή σύμβαση είτε διακρατική είτε διεθνή μεταξύ ιδιωτών που να μην έχει εφαρμοστέο δίκαιο ξένο δίκαιο αλλά κανενός συμβαλλομένου μέρος; Είναι συνήθης πρακτική στις διεθνείς συμβάσεις, να εφαρμόζεται ξένο δίκαιο και κατά κανόνα εφαρμόζεται το Αγγλικό Δίκαιο. 
Αν δείτε τη δανειακή σύμβαση -όχι το μνημόνιο αλλά τη δανειακή σύμβαση- όσον αφορά την εκτέλεση, εφαρμόζεται το δίκαιο της εκτελέσεως, του τόπου της εκτελέσεως. Δεν θα ασχοληθώ τώρα μ’ αυτό γιατί θα καθυστερήσουμε πάρα πολύ. Οι νομικοί ξέρετε τι θέλω να πω.","ΧΑΡΑΛΑΜΠΟΣ ΑΘΑΝΑΣΙΟΥ",10
"110621"," Δεν ισχύει αυτό που λέτε.","ΖΩΗ ΚΩΝΣΤΑΝΤΟΠΟΥΛΟΥ",272
"110622"," Χωρίς δικαστική απόφαση, κύριε Υπουργέ…","ΑΛΕΞΙΟΣ ΜΗΤΡΟΠΟΥΛΟΣ",319
"110623"," Για την καταγγελία της σύμβασης του μνημονίου. Προφανώς δεν εννοείτε την καταγγελία του μνημονίου, εννοείτε την καταγγελία της δανειακής σύμβασης. Η δανειακή σύμβαση, είναι κατ’ εφαρμογή του μνημονίου. Έχετε μπερδέψει τις έννοιες. Δεν αναφέρομαι στον κ. Δραγασάκη ο οποίος ήταν πολύ προσεκτικός, γιατί μίλησε για επανεξέταση του μνημονίου. Δηλαδή, την καταγγελία πώς την εννοείτε; Από δω και πέρα, όπως λέμε οι νομικοί; Μία σύμβαση δεν διαφέρει σε τίποτα. Εx nunc, για το μέλλον;","ΧΑΡΑΛΑΜΠΟΣ ΑΘΑΝΑΣΙΟΥ",10
"110624"," Αναδρομικά το λέει ο Πρόεδρος.","ΑΛΕΞΙΟΣ ΜΗΤΡΟΠΟΥΛΟΣ",319
"110625"," Κύριε Μητρόπουλε, θα πάρετε την απάντηση.
Αν την εννοείτε από δω και πέρα, πρέπει να σταματήσει οποιαδήποτε επαφή –ξέρετε τι σημαίνει καταγγελία ex nunc- και ούτε άλλη χρηματοδότηση να έχουμε και να εξοφλήσουμε αμέσως όλες τις υποχρεώσεις μας, όλα τα βάρη τα οποία έχουμε αποδεχθεί για να εξυπηρετηθεί η σύμβαση. 
Αν εννοείτε ακύρωση της συμβάσεως εξ υπαρχής, δηλαδή υπαναχώρηση από τη σύμβαση εξ υπαρχής, τότε έχετε αντιληφθεί τι σημαίνει αυτό για την ελληνική πολιτεία; Ότι πρέπει να επιστρέψουμε αμέσως ό,τι έχουμε λάβει. Είμαστε σε θέση να τα αναλάβουμε όλα αυτά; Συνεπώς, θα έπρεπε να είμαστε πολύ πιο προσεκτικοί όσον αφορά τις έννοιες αυτές και να μην παραπλανάμε τον ελληνικό λαό.
Κύριε Δρίτσα, μία τελευταία απάντηση για σας. Όσον αφορά στις τροποποιήσεις στις οποίες αναφερθήκατε όσον αφορά και στο Υπουργείο Δικαιοσύνης, με συγχωρείτε αλλά νομίζω ότι δεν τις διαβάσατε, γιατί «αυστηροποιούμε» το δίκαιο και χτυπάμε τη διαφθορά τόσο έντονα για πρώτη φορά στη χώρα μας.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΧΑΡΑΛΑΜΠΟΣ ΑΘΑΝΑΣΙΟΥ",10
"110626"," Τον λόγο έχει ο Πρόεδρος κ. Κακλαμάνης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110627"," Κυρίες και κύριοι Βουλευτές, νομίζω ότι σ’ αυτήν τη συνεδρίαση, ένα είναι το βασικό θέμα και τρία τα επιμέρους ζητήματα. Είναι το ζήτημα της πρότασης δυσπιστίας προς τον Υπουργό Οικονομικών που θέλησε να καταθέσει ο Πρόεδρος της Αξιωματικής Αντιπολίτευσης, η πρόταση μομφής που κατέθεσε στη συνέχεια με τον αναγκαίο αριθμό των μελών της Κοινοβουλευτικής του Ομάδας εναντίον του Προέδρου της Βουλής και το συναφές μ’ αυτά θέμα της λειτουργίας του Σώματος. 
Σε ό,τι αφορά το πρώτο ζήτημα, έχοντας υπ’ όψιν όχι το τι συνέβη τον προηγούμενο αιώνα αλλά τουλάχιστον τα σαράντα χρόνια που λειτουργεί το Κοινοβούλιο μετά τη Μεταπολίτευση, είναι προφανές ότι μία φορά το εξάμηνο η Αντιπολίτευση μπορεί να καταθέσει πρόταση μομφής κατά της Κυβέρνησης ή μέλους της Κυβέρνησης και μάλιστα από τις Κοινοβουλευτικές Ομάδες, εάν μία εξ αυτών ασκήσει αυτό το δικαίωμα, τότε αποκλείει την άλλη. 
Βέβαια χθες, η κ. Κόλλια-Τσαρουχά που ήταν στο Προεδρείο και ο Υπουργός Επικρατείας κ. Σταμάτης, διατύπωσαν ορισμένες θέσεις ή απόψεις. Έχω τη γνώμη ότι θα πρέπει -αρχίζοντας από σήμερα- να χρησιμοποιούμε περισσότερη καλή πίστη σ’ αυτήν την Αίθουσα. 
Έτσι, αν παραλείψουμε και κάποιες κραυγές, ύβρεις και συκοφαντικού χαρακτήρα πολλές φορές δυσφημιστικές επιθέσεις, ίσως μπορέσουμε να αναβαθμίσουμε, πραγματικά, το κύρος του Κοινοβουλίου, αφού λίγο ή πολύ όλοι –νομίζω- διαπιστώνουμε ότι ισχύει πράγματι αυτό που το 1993, όσοι ήσαν στην Αίθουσα αυτή, με άκουσαν από τη θέση εκείνη του Προέδρου αναλαμβάνοντας τα καθήκοντά μου να τονίζω, ότι δηλαδή ισχυρά οικονομικά και εκδοτικά συμφέροντα πολιορκούν ασφυκτικά τη συνείδηση των εκπροσώπων του ελληνικού λαού. Αυτό νομίζω ότι τόσα χρόνια που πέρασαν θα έπρεπε να το είχαμε όλοι εμπεδώσει. 
Είναι, λοιπόν, αυτά τα συμφέροντα που θέλουν την απαξίωση του Κοινοβουλίου και φθάνουμε, πράγματι, πολλές φορές στο σημείο –και συνέβη τα τελευταία χρόνια και από εκείνη τη θέση επανειλημμένως το έχω καταγγείλει- να έχουμε Υπουργούς που περίπου να σκέφτονται τη Βουλή σαν το πρωτόκολλο στο οποίο θα περάσουν το νομοσχέδιό τους. 
Προφανώς ο Υπουργός Επικρατείας, θα μπορούσε εκ μέρους της Κυβέρνησης να απευθύνει μία πρόταση, δηλαδή ότι η Κυβέρνηση μετατρέπει την όποια έγκυρη ή μη πρόταση ή διάθεση της Αντιπολίτευσης σε πρόταση εμπιστοσύνης προς την Κυβέρνηση. Δεν το είπε αυτό. Προφανώς, διότι δεν το ήθελε η Κυβέρνηση και είναι λογικό να μην το ήθελε. Και θα σας έλεγα υπευθύνως, ως Βουλευτής που στηρίζει αυτήν την Κυβέρνηση, ότι πιστεύω πως κανείς από τη Συμπολίτευση, από τους Βουλευτές των δύο κομμάτων δεν θα το ήθελε, ακόμα και αν προσωπικοί ή οποιοιδήποτε άλλοι λόγοι θα οδηγούσαν σε μια παρέλκυση της συζήτησης για τρεις ημέρες, όταν θα ξέρουμε ότι την επομένη και την μεθεπομένη, διακυβεύεται αυτό που με κόστος πολιτικό, ψυχολογικό, πολλών μορφών κόστος επί χρόνια κάποιοι σηκώνουν μέσα σε αυτήν την Αίθουσα, για να ακούν από πάνω τις κραυγές «προδότες», «άνθρωποι της Μέρκελ» και όλα αυτά τα οποία ακούμε επί τόσα χρόνια. 
Η απαξίωση της Βουλής, κυρίες και κύριοι συνάδελφοι ιδιαίτερα της Αντιπολιτεύσεως -χωρίς να παραλείπω να πω ότι αυτό το χρειαζόμαστε και πολλοί από τη Συμπολίτευση- γνωρίζουμε όλοι πού οδηγεί. Ας κοιτάζατε όσοι το θέλατε σήμερα τα δελτία των 8, για να δείτε την προσπάθεια ανασκολόπισης ενός κόμματος που στέκεται όρθιο τριάμισι χρόνια, όσο και αν αιμορραγεί, γιατί πιστεύει ότι πρέπει αυτή η χώρα να σταθεί όρθια. 
Αυτήν την απαξίωση, νομίζω ότι δεν είναι κανείς σε αυτήν την Αίθουσα –είμαι απολύτως βέβαιος σε αυτό- που να μην την αντιλαμβάνεται, τουλάχιστον όπως ανταποκρίνονται σε αυτήν χειραγωγούμενοι οι μυριάδες των πολιτών που υποφέρουν, που είναι -όπως λέω- σε βαθιά κατάθλιψη. Έχουμε, λοιπόν, καθήκον και το πρώτο καθήκον είναι της Αντιπολιτεύσεως. Μη σας φανεί παράξενο. Η Κυβέρνηση νομοθετεί, η Αντιπολίτευση ελέγχει. Και αν το επίπεδο του ελέγχου κατεβαίνει εκεί που έχει φτάσει αυτά τα τριάμισι χρόνια, σίγουρα δεν έχουμε καλή Αντιπολίτευση. Όπως σας είπα χτες το βράδυ, υπάρχουν κυβερνήσεις που δεν είναι 100% κακές ούτε 100% καλές. 
Εάν η Αντιπολίτευση είναι καλή, συμβάλλει ώστε να γίνει καλύτερη και η Κυβέρνηση σε ό,τι κάνει καλό. 
Αν η Αντιπολίτευση είναι κακή, δυστυχώς αναβαθμίζονται τα κακά στοιχεία της κυβερνητικής πολιτικής. Αυτή είναι μια αλήθεια. Είναι μια διαπίστωσή μου, που έχω κάνει σαράντα χρόνια εδώ μέσα. Θα ήθελα να μείνει έτσι στα Πρακτικά της Βουλής. 
Είναι μεγάλη η ευθύνη της Αντιπολίτευσης, γιατί η χώρα βρίσκεται σήμερα σ’ αυτήν την δύσκολη κατάσταση. Ακούγαμε χθες για το πρωτογενές πλεόνασμα. Θα το είχαμε ήδη από το 2012, όπως προβλέπετο από τον προϋπολογισμό του 2012, αν δεν σπαταλούσαμε οκτώ μήνες. Για ποιο λόγο; Το ξέρετε και η Νέα Δημοκρατία και ο ΣΥΡΙΖΑ. 
Κατά συνέπεια, δεν υπάρχει βάση ώστε να σταθεί μια μομφή κατά του Προέδρου της Βουλής, πολλώ μάλλον, που δεν εκφράσατε καν τις αντιρρήσεις σας κατά τον Κανονισμό. Το είπε και ο Υπουργός Δικαιοσύνης. Να μην εκφραστούν όμως με κραυγές, που πολλές φορές δεν ακούγονται, ξέρετε. Όπως έχω πει πολλές φορές, αν δεν δώσει ήχο το Προεδρείο, δεν ακούγεται καν τι λέει κανείς από κάτω. Θα προβάλλατε αντιρρήσεις, θα ακολουθούσε ο Κανονισμός και θα εκαλείτο το Σώμα να αποφανθεί. Αυτό λέει ο Κανονισμός. Έτσι πρέπει να λειτουργεί η Βουλή. 
Κλείνω με το θέμα που και ο κ. Δραγασάκης αλλά και ο κ. Λαφαζάνης, μετέχοντες στη Διάσκεψη των Προέδρων και όλοι με άκουσαν την Πέμπτη, προχθές, να αναφέρω. 
Σας είπα, κύριοι της Αντιπολιτεύσεως, ότι έχετε πολλά μέσα, τα οποία δεν χρησιμοποιείτε, ώστε και ο έλεγχος να είναι πιο αποτελεσματικός και η Κυβέρνηση να κάνει λιγότερα λάθη και, αν κάνει κάτι καλό, να το κάνει καλύτερο. 
Σας ρωτώ. Πόσες φορές με έχετε ακούσει όταν έρχονται τα πακέτα των τροπολογιών να λέω ότι δεν είναι κατάσταση αυτή; Ο Κανονισμός λέει ότι γίνονται νομοτεχνικές βελτιώσεις. Χθες το βράδυ με ακούσατε. Το έλεγα στον Υπουργό Υγείας, που απαξίωνε να απαντήσει στον Κοινοβουλευτικό σας Εκπρόσωπο. Εκείνες είναι οι στιγμές -όπως θυμάμαι εγώ, που από νεαρός παρακολουθούσα το Κοινοβούλιο, πριν από τη δικτατορία, τις δεκαετίες του 1950 και του 1960- που ορθώνεται η Αντιπολίτευση και αποχωρεί. Τότε δικαιώνει το ρόλο της η Αντιπολίτευση. Δεν συμμετέχει σε κάτι που είναι ολοφάνερο ότι παραβιάζει τον Κανονισμό. Όχι διότι πλησιάζουν οι εκλογές του Μαΐου και θα πρέπει πια να βγούμε και στους δρόμους. 
Λυπάμαι αλλά εγώ επειδή το είπα, θέλω να είμαι έντιμος και τώρα που είστε εδώ μπροστά μου. Πιστεύω πως δεν είναι δυνατόν να μη γνωρίζατε, τουλάχιστον οι έμπειροι εδώ μέσα στο Κοινοβούλιο και όσοι διαβάζετε τον Κανονισμό και το Σύνταγμα, ότι αυτή η κίνηση δεν μπορούσε να σταθεί. Κατά συνέπεια, κάνατε μια κίνηση η οποία δεν έβλαψε μόνο εσάς αλλά έβλαψε και το Κοινοβούλιο. Διότι όλα τα μέσα ενημέρωσης δείχνουν το θέαμα, με χαρακτηρισμούς απαράδεκτους που δεν τιμούν κανέναν από εμάς. Ξέρουμε όμως ότι το κάνουν, γιατί όσο απαξιώνεται το Κοινοβούλιο τόσο πιο εύκολα, όσοι μέσω της τρόικας φέρνουν πράγματα που δεν έχουν καμμία σχέση με τις δεσμεύσεις της χώρας, τα περνάνε από εδώ μέσα. 
Ευχαριστώ πολύ.","ΑΠΟΣΤΟΛΟΣ ΚΑΚΛΑΜΑΝΗΣ",172
"110628"," Ευχαριστούμε, κύριε Πρόεδρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110629"," Κύριε Πρόεδρε, θα ήθελα τον λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"110630"," Ορίστε, κύριε Λαφαζάνη, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110631"," Μιας και ήταν προλαλήσας ο σεβαστός Πρόεδρος της Βουλής, δεν μπορώ παρά να εκφράσω τη θετική μου γνώμη για το ότι ψήφισε «ΠΑΡΩΝ» χθες στο άρθρο 2 του πολυνομοσχεδίου. Ήταν μια ψήφος θαρραλέα. Τον τιμά, κατά τη γνώμη μου και εκφράζει ελεύθερη βούληση.","ΠΑΝΑΓΙΩΤΗΣ ΛΑΦΑΖΑΝΗΣ",279
"110632"," Όσοι το εκμεταλλεύονται όμως αυτό, δεν τους τιμά.","ΑΠΟΣΤΟΛΟΣ ΚΑΚΛΑΜΑΝΗΣ",172
"110633"," Δεν το εκμεταλλεύομαι. Δεν το εκμεταλλεύομαι καθόλου.","ΠΑΝΑΓΙΩΤΗΣ ΛΑΦΑΖΑΝΗΣ",279
"110634"," Όχι εσείς. Δεν μιλάω για εσάς. Λέω ότι όσοι το εκμεταλλεύονται, δεν τους τιμά.","ΑΠΟΣΤΟΛΟΣ ΚΑΚΛΑΜΑΝΗΣ",172
"110635"," Μιλάω ειλικρινέστατα…","ΠΑΝΑΓΙΩΤΗΣ ΛΑΦΑΖΑΝΗΣ",279
"110636"," Κύριε Πρόεδρε,…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110637"," Δηλαδή μία καλή κουβέντα είπα…","ΠΑΝΑΓΙΩΤΗΣ ΛΑΦΑΖΑΝΗΣ",279
"110638"," Όχι εσείς! Είπα όσοι το εκμεταλλεύονται, δεν τους τιμά.","ΑΠΟΣΤΟΛΟΣ ΚΑΚΛΑΜΑΝΗΣ",172
"110639"," Ευχαριστούμε, κύριε Πρόεδρε.
Συνεχίστε, κύριε Λαφαζάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110640"," Το λέω με κάθε ειλικρίνεια αυτό, γιατί έτσι είναι και πάντοτε σε κρίσιμες στιγμές, δοκιμάζεται η δυνατότητα του καθενός να εκφράζεται κατά συνείδηση. Κι είναι δύσκολο αυτό. Και δεν το λέω παραταξιακά, είναι δύσκολο γενικώς.","ΠΑΝΑΓΙΩΤΗΣ ΛΑΦΑΖΑΝΗΣ",279
"110641"," Τον άλλον κ. Κακλαμάνη δεν θα τον συγχαρείτε;","ΜΑΥΡΟΥΔΗΣ ΒΟΡΙΔΗΣ",69
"110642"," Θα προσθέσω όμως και κάτι άλλο, για να συνεννοούμεθα. Λένε ότι είναι εθνικής σημασίας και δεν θα παίρναμε τη δόση, όμως, αν δεν ψηφιζόταν το νομοσχέδιο. Αν όλοι ακολουθούσαν τη στάση την οποία τήρησαν ορισμένοι Βουλευτές και δεν ψηφίζανε θετικά, αλλά ψηφίζανε «ΠΑΡΩΝ» ή και «κατά», όπως έκανε ο κ. Παπανδρέου,…","ΠΑΝΑΓΙΩΤΗΣ ΛΑΦΑΖΑΝΗΣ",279
"110643"," Τον οποίο συγχαίρετε, επίσης!","ΜΑΥΡΟΥΔΗΣ ΒΟΡΙΔΗΣ",69
"110644"," …και «ΠΑΡΩΝ» όπως ο κ. Κακλαμάνης, τότε τη δόση θα την παίρναμε; Τη δόση θα την παίρναμε αν όλοι ψηφίζαμε «ΠΑΡΩΝ» ή «κατά»;","ΠΑΝΑΓΙΩΤΗΣ ΛΑΦΑΖΑΝΗΣ",279
"110645"," Όχι.","ΜΑΥΡΟΥΔΗΣ ΒΟΡΙΔΗΣ",69
"110646"," Όχι.","ΓΕΡΑΣΙΜΟΣ ΓΙΑΚΟΥΜΑΤΟΣ",98
"110647"," Γιατί, λοιπόν, ο εκβιασμός αυτός δεν ισχύει –και καλώς δεν ισχύει- για την ελεύθερη ψήφο των Βουλευτών και ισχύει για την πρόταση που έκανε ο ΣΥΡΙΖΑ,…","ΠΑΝΑΓΙΩΤΗΣ ΛΑΦΑΖΑΝΗΣ",279
"110648"," Ελεύθερη ήταν η ψήφος.","ΣΟΦΙΑ ΒΟΥΛΤΕΨΗ",73
"110649"," …πρόταση δυσπιστίας, για την οποία μας είπατε ότι αν αυτή η πρόταση δυσπιστίας πέρναγε και κάναμε τριήμερη συζήτηση, είμαστε περίπου «εθνικοί προδότες» διότι θα χάναμε τη δόση; Και κοροϊδεύετε, κύριοι. Κι εδώ υπάρχει και μία ευθύνη του Προεδρείου. Κοροϊδεύετε απολύτως τον ελληνικό λαό, διότι δεν πρόλαβε να στεγνώσει το μελάνι των όσων γράφονται και να τελειώσει ο λόγος και οι συνέπειές του -η εκφορά του λόγου- και διαβάζουμε την άλλη μέρα ότι το Ecofin θα αποφασίσει για τη δόση στις 17 Απριλίου. Στις 17 Απριλίου, κύριοι! Ποιον κοροϊδεύετε; Γιατί αυτή η πρεμούρα; Ξέρετε τι θέλετε να κάνετε; Είναι απλό. 
Ξέρει ο κύριος Υπουργός τι λέω και ξέρει και τις ημερομηνίες. Είναι απλό το γιατί το κάνατε, κύριε Αθανασίου. Θέλατε άρον-άρον να τελειώσετε εξευτελίζοντας τη Βουλή, όπως είπαμε. Γιατί την εξευτελίσατε τη Βουλή, τη διασύρατε. Μη νομίζετε ότι η Βουλή είναι κάτι το στεγανό, ότι εδώ είμαστε μεταξύ μας μία μεγάλη παρέα. Υπάρχει ένας λαός από πίσω, που παρακολουθεί τα τεκταινόμενα. Υπάρχουν επαγγελματικές κατηγορίες. Υπάρχουν οι συνταξιούχοι που βλέπουν να κατακρεουργείται η σύνταξή τους. Υπάρχουν οι μισθωτοί που το νομοσχέδιό σας σφαγιάζει τους μισθούς τους. Υπάρχουν όλα τα επαγγέλματα που τους βάζετε λουκέτο. Υπάρχουν οι τράπεζες που έχει δώσει λεφτά το δημόσιο και βλέπει ο φορολογούμενος, που πληρώνει αφειδώς για να στηρίξει τις ιδιωτικές τράπεζες, τους ιδιώτες να συνεχίζουν να κάνουν κερδοσκοπία μέσω των τραπεζών και βλέπει από το νομοσχέδιο αυτό να τους χαρίζετε ξανά τα λεφτά του δημοσίου. Όλα αυτά τα βλέπει ένας ολόκληρος λαός. Γι’ αυτό δεν ψήφισαν ίσως και από την παράταξή σας κάποιοι. Δεν ξέρω.
Βλέπω, λοιπόν, ότι νομίζετε πως είμαστε εδώ πέρα μόνοι μας και ότι δεν παρακολουθεί ο κόσμος. Νομίζετε πως δεν βλέπει ότι άρον-άρον πάτε να κατεδαφίσετε όλα αυτά, με τη λογική του κατεπείγοντος, και δεν καλείτε τους φορείς, δεν ανοίγετε κανένα διάλογο, δεν ακούτε καμμία άποψη από κανέναν; Νομίζετε ότι δεν τα βλέπει αυτά; Ποιος διασύρει, λοιπόν, το Κοινοβούλιο; Ποιος το εξευτελίζει; Ποιος είναι αυτός ο οποίος υπονομεύει τις λειτουργίες του Κοινοβουλίου; Ποιοι είναι αυτοί που δεν σέβονται τον Κανονισμό και το Σύνταγμα; Εμείς που υποβάλαμε πρόταση δυσπιστίας σε αυτούς που έκαναν αυτά τα ανοσιουργήματα ή εσείς που τα στηρίζετε;
Αυτό είναι το πραγματικό ερώτημα, στο οποίο δεν απαντάτε. Έχετε άχαρο ρόλο, κύριε Αθανασίου. Αλλά τον άχαρο ρόλο εδώ δεν τον παίξατε και με κάποια χάρη έστω. Τον κάνατε πιο άχαρο με αυτά που είπατε. Διότι εδώ μας κάνατε δικανικές ακροβασίες. Δικανικές ακροβασίες κάνατε.
(Θυμηδία από την πτέρυγα της Νέας Δημοκρατίας)
Μη χαμογελάτε συγκαταβατικά. Εδώ ο κ. Σταμάτης στη θέση αυτή καθόταν. Σηκώθηκε ο άνθρωπος δύο φορές, αυθόρμητα –εγώ φαντάζομαι– και είπε το αυτονόητο. Μόλις ακούει ότι η Αξιωματική Αντιπολίτευση κάνει μομφή στον Υπουργό Οικονομικών, που έπαιξε κεντρικό ρόλο στο νομοσχέδιο-τέρας, λέει: «Βεβαίως, κάνουμε δεκτή την πρόταση». Και το επανέλαβε για δεύτερη φορά, θεωρώντας ότι εμείς δεν το είχαμε καταλάβει.","ΠΑΝΑΓΙΩΤΗΣ ΛΑΦΑΖΑΝΗΣ",279
"110650"," Σας απάντησε.","ΧΑΡΑΛΑΜΠΟΣ ΑΘΑΝΑΣΙΟΥ",10
"110651"," Δεν απήντησε τίποτα. Δεν απήντησε τίποτα. Δεν μπορεί να απαντήσει, γιατί είναι γραμμένα αυτά. Είναι εικόνες. Το έβλεπαν όλοι.","ΠΑΝΑΓΙΩΤΗΣ ΛΑΦΑΖΑΝΗΣ",279
"110652"," Δεν ήταν αρμοδιότητά του.
(Θόρυβος από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"110653"," Βεβαίως μετά λειτούργησε το «μαγειρείο», το παρασκήνιο…","ΠΑΝΑΓΙΩΤΗΣ ΛΑΦΑΖΑΝΗΣ",279
"110654"," Παρακαλώ, ηρεμήστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110655"," … παρασκήνιο ένθεν, θα έλεγα, και ένθεν. Γιατί υπάρχουν κι άλλα παρασκήνια, πολλαπλά παρασκήνια, που λειτουργούν σε αυτήν τη Βουλή. Και εδώ το παρασκήνιο είναι γεμάτο κάθε φορά. Δεν ξέρω πώς έρχονται. Εχθές, αν βλέπατε πίσω από αυτά τα υπουργικά έδρανα, ήταν περίπου εκατό άτομα, είχε και ορθίους στα πίσω έδρανα. Είχαν ορθίους πίσω. Δεν ξέρω πώς μπαίνουν εδώ πέρα. Είναι τιμητικό; Είναι εξαιρετικό; Είναι προσκλητικό; Εν πάση περιπτώσει, βλέπω πολλούς να κινούνται. Και βλέπω πολλούς που έχουν έναν ειδικό ρόλο και ειδικό γραφείο μέσα, δίπλα στον Πρωθυπουργό, να έρχονται και να φεύγουν εδώ πέρα –για πρώτη φορά το έχω δει εδώ στη Βουλή– να μοιράζουν χαρτάκια, να παίρνουν χαρτάκια, να δίνουν συστάσεις κ.λπ. Δεν γίνονται αυτά τα πράγματα. Δεν είναι λειτουργία αυτή Βουλής. Δεν είναι λειτουργία Κυβέρνησης.
Βεβαίως, είχαμε δει και το θέαμα μιας Κυβέρνησης, να λέει ο κ. Σταμάτης έτσι, να λέει διαφορετικά, να έρχεται ο Αντιπρόεδρος, για να παίξει το διακριτό ρόλο του –υποτίθεται– το ΠΑΣΟΚ, να διορθώνει τον κ. Σταμάτη. Την άλλη φορά τι είχαμε δει, θυμάστε: τον κ. Γρηγοράκο να αποσύρει την τροπολογία, εσείς, κύριε Μιχελάκη, να ερχόσαστε να λέτε «ισχύει η τροπολογία». Δυο-τρεις φορές έγινε αυτό.
(Θόρυβος από την πτέρυγα της Νέας Δημοκρατίας)
Κοιτάξτε, μιλάω με γεγονότα. Μιλάω με γεγονότα, μιλάω με καταστάσεις, τις οποίες βιώνουμε όλοι. Βεβαίως, αν θέλουμε, τις κρύβουμε κάτω απ’ το χαλί, για να κάνουμε εδώ πέρα ευγένειες, οι οποίες όμως δεν έχουν καμμία ουσία.
Η Βουλή δεν μπορεί να συνεχίσει έτσι. Δεν είναι δυνατόν να συνεχίσει έτσι.","ΠΑΝΑΓΙΩΤΗΣ ΛΑΦΑΖΑΝΗΣ",279
"110656"," …(Δεν ακούστηκε)","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΟΠΟΥΛΟΣ",257
"110657"," Αφήστε τα «θα την κλείσετε». Εσείς, έτσι όπως πάτε, σε λίγο θα την έχετε ανοιχτή, αλλά θα την έχετε τόσο απαξιώσει, που δεν θα έχει κανένα…","ΠΑΝΑΓΙΩΤΗΣ ΛΑΦΑΖΑΝΗΣ",279
"110658"," Έχει η Χρυσή Αυγή…","ΣΟΦΙΑ ΒΟΥΛΤΕΨΗ",73
"110659"," Κύριοι συνάδελφοι, παρακαλώ να μη σχολιάζουμε τον ομιλητή. Παρακαλώ πάρα πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110660"," Δεν θα έχει κανένα κύρος στον ελληνικό λαό. Η Βουλή δεν μπορεί να συνεχίσει έτσι, κύριοι. Και δεν μπορεί να συνεχίσει και με ευθύνη της Κυβέρνησης και με ευθύνη του Προεδρείου.
Επανειλημμένα έχουμε καλέσει το Προεδρείο και ειδικότερα τον Πρόεδρο να αναλάβει πρωτοβουλίες, να παίξει το ρόλο του, με την αυτονομία που διαθέτει. Γιατί ο Πρόεδρος της Βουλής διαθέτει αυτονομία. Ο Πρόεδρος της Βουλής οφείλει να κινείται με βάση τον Κανονισμό και να επιβάλλει τον Κανονισμό, βεβαίως με λογική και με σύνεση, σε όλες τις κατευθύνσεις, να διασφαλίζει ότι αυτή η Βουλή λειτουργεί δημοκρατικά και μπορούν οι Βουλευτές να ασκήσουν το ρόλο τους.
Να ασκήσει το ρόλο της όχι μόνο η Κυβέρνηση ως εκτελεστική εξουσία και να θεωρεί ότι εδώ έχει ένα διεκπεραιωτικό όργανο, ένα όχημα, που θα φέρνει τα νομοσχέδια και θα τα περνάει έτσι, άντε, περίπου διά βοής. Αλλά να παίζει το ρόλο της και η Αντιπολίτευση. Και δεν μου λέτε, τι ρόλος είναι αυτός; Τι ρόλος είναι αυτός;
Φέρνετε τροπολογίες - νομοσχέδια ολόκληρα Παρασκευή και τα εισάγετε την Τρίτη για συζήτηση. Φέρνετε τροπολογίες άσχετες εντελώς με τα νομοσχέδια, παραβιάζοντας το Σύνταγμα κατάφωρα, τη ρητή αναφορά του Συντάγματος. Φέρνετε υπουργικές τροπολογίες εκπρόθεσμες. 
Έχετε διαμορφώσει μια καινούργια φάμπρικα για την οποία στο παρελθόν προς τιμή του -επαναλαμβάνω- ο κ. Κακλαμάνης είχε αντιδράσει. Έχετε συνδιαμορφώσει μια καινούργια φάμπρικα. Δίνουμε στους Βουλευτές, κάνουν μια τροπολογία βουλευτική, η βουλευτική τροπολογία αυτή συνήθως είναι και εκπρόθεσμη, την αφήνουμε στα αζήτητα και βγαίνει ο κύριος Υπουργός φιλεύσπλαχνος και φιλοβουλευτικός στο τέλος της συνεδρίασης και λέει: «Κάνω δεκτή την τροπολογία».
Αυτό ξέρετε πως λέγεται; Λέγεται υφαρπαγή νομοθετικών ρυθμίσεων. Άλλο είναι το νόημα της βουλευτικής τροπολογίας και άλλο είναι να ερχόσαστε την τελευταία στιγμή με κατευθυνόμενη προσπάθεια να την ψηφίζετε. Αυτά όλα τα εκτρώματα γίνονται. 
Θα συνεχίσουμε να τα κάνουμε; Θα συνεχίσει να λειτουργεί έτσι η Βουλή; Θα συνεχίσει το Προεδρείο να τα ανέχεται αυτά, όταν παραβιάζουν τον Κανονισμό, όταν παραβιάζουν το Σύνταγμα ρητά; Θα συνεχίσουμε όλοι μας εδώ -και εσείς εδώ ως Συμπολίτευση- να τα αποδεχόμεθα και να μην μιλάμε και να λέμε όλα «μέλι γάλα» τη στιγμή που όλα βαδίζουν από το κακό στο χειρότερο με τη λειτουργία της Βουλής; Θα το συνεχίσουμε;
Εδώ έχει γίνει το επείγον και το κατεπείγον κανόνας, όχι εξαίρεση και μάλιστα για νομοσχέδια τα οποία δεν είναι απλώς νομοσχέδια ενός Υπουργού με μια αρχή, μέση και τέλος, αλλά πολυνομοσχέδια που δεν έχουν ούτε αρχή, ούτε τέλος και στα οποία μάλιστα μπαίνουν τροπολογίες της τελευταίας στιγμής σαν και αυτήν που δέχτηκε με υπογραφές Βουλευτών ο Υπουργός Οικονομικών.","ΠΑΝΑΓΙΩΤΗΣ ΛΑΦΑΖΑΝΗΣ",279
"110661"," Του κ. Βορίδη.","ΖΩΗ ΚΩΝΣΤΑΝΤΟΠΟΥΛΟΥ",272
"110662"," Και κλείνουμε και δύο νοσοκομεία στο τέλος της συζήτησης. 
Και ευτυχώς μετά από αντίδραση της Αντιπολίτευσης δεν απαντάει ο κύριος Υπουργός στον Κοινοβουλευτικό Εκπρόσωπο. Με πρωτοβουλία της Αντιπολίτευσης σύσσωμης απ’ ό,τι είδα και λόγω της αντίδρασής της πάρθηκε πίσω.
ΣΠΥΡΙΔΩΝ -","ΠΑΝΑΓΙΩΤΗΣ ΛΑΦΑΖΑΝΗΣ",279
"110663"," Λόγω της Συμπολίτευσης το απέσυρε.","ΑΔΩΝΙΣ ΓΕΩΡΓΙΑΔΗΣ",96
"110664"," Πάρθηκε πίσω.
ΣΠΥΡΙΔΩΝ -","ΠΑΝΑΓΙΩΤΗΣ ΛΑΦΑΖΑΝΗΣ",279
"110665"," Και σίγουρα όχι για εσάς.","ΑΔΩΝΙΣ ΓΕΩΡΓΙΑΔΗΣ",96
"110666"," Σας παρακαλώ! Μην διακόπτετε τον ομιλητή.
ΣΠΥΡΙΔΩΝ -","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110667"," Αφού αναφέρθηκε σε εμένα.","ΑΔΩΝΙΣ ΓΕΩΡΓΙΑΔΗΣ",96
"110668"," Βεβαίως, γιατί αντιδρώντας η Αντιπολίτευση…
(Θόρυβος – Κωδωνοκρουσίες)","ΠΑΝΑΓΙΩΤΗΣ ΛΑΦΑΖΑΝΗΣ",279
"110669","   Μέχρι τώρα πηγαίναμε μια χαρά. Υπάρχει λόγος τώρα σε αυτό το σημείο να ξεκινήσουμε τις αντεγκλήσεις; Σας παρακαλώ!
Κύριε Λαφαζάνη, συνεχίστε. Μην ενδίδετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110670"," Εγώ να συνεχίσω; Να σταματήσει ο κ. Γεωργιάδης.","ΠΑΝΑΓΙΩΤΗΣ ΛΑΦΑΖΑΝΗΣ",279
"110671"," Σας αρέσει και εσάς από την αρχή, το είδα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110672"," Αντιδρώντας η Αντιπολίτευση βεβαίως και διαμορφώνει καταστάσεις στο χώρο της Συμπολίτευσης και σας αναγκάζει να κάνετε θετικές υποχωρήσεις και αντί να πείτε «καλώς αντιδράσατε» και καλώς και εμείς υποκύψαμε στις αντιδράσεις σας, διότι αυτό ήταν το σωστό, ερχόσαστε τώρα να κάνετε ειρωνικά σχόλια από κάτω. Δεν είναι καλό, αλλά κάντε το. Αν νομίζετε ότι αυτό σας βοηθάει, κάντε το.
Αυτήν την ώρα, λοιπόν, εμείς κάναμε πρόταση δυσπιστίας στον Πρόεδρο. Η πρόταση δυσπιστίας είναι πρώτα απ’ όλα πρόταση για να υπερασπίσουμε τη Βουλή, τις λειτουργίες της, τον Κανονισμό και το Σύνταγμα. Είναι μια πρόταση - πρόκληση για να αλλάξουμε τον τρόπο που δουλεύει αυτή η Βουλή και αυτή η Αίθουσα. 
Μπορούμε να τα κάνουμε διαφορετικά. Όλοι ξέρουμε να κάνουμε το σωστό. Όλοι ξέρουμε αυτό το οποίο γίνεται λάθος. Όλοι ξέρουμε και μέσα μας -πιστεύω- οι περισσότεροι τουλάχιστον δεν δέχονται αυτό το οποίο γίνεται και στις κατ’ ιδίαν συζητήσεις το εκφράζουν. Πρέπει να το εκφράσουμε εδώ ομόφωνα όλοι, γιατί η λειτουργία της Βουλής δεν είναι λειτουργία των Βουλευτών αυτής της παρούσας Εθνικής Αντιπροσωπείας. Η λειτουργία της Βουλής είναι λειτουργία της δημοκρατίας της ίδιας και η δημοκρατία πρέπει να μείνει και να γίνει πιο βαθιά και ουσιαστική και όταν εμείς δεν είμαστε σε αυτήν την Αίθουσα.
Εδώ το παράδειγμα που πρέπει να αφήσουμε και η παρακαταθήκη, είναι ότι σε δύσκολες στιγμές κρίσης η Βουλή λειτούργησε, στάθηκε όρθια, είχε Βουλευτές μέσα που υπεράσπισαν το ρόλο τους.","ΠΑΝΑΓΙΩΤΗΣ ΛΑΦΑΖΑΝΗΣ",279
"110673"," Κύριε Λαφαζάνη, σας παρακαλώ, ήδη έχετε υπερβεί το χρόνο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110674"," Το Προεδρείο, λοιπόν, αντί να θεωρεί εκβιαστική αυτή την πρόταση, ότι έγινε για να εκβιαστεί, για να εκβιαστεί η θέληση και η βούλησή του, πρέπει αυτήν την πρόταση δυσπιστίας να τη δει ως ευκαιρία και ως δυνατότητα για να προχωρήσει διαφορετικά. Το Προεδρείο μπορεί να κάνει πολύ περισσότερα για μία Βουλή που θα λειτουργεί πολύ πιο δημοκρατικά και ουσιαστικά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"110675"," Κύριε Λαφαζάνη, παρακαλώ πάρα πολύ, ολοκληρώστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110676"," Εμείς αυτό θα το υπερασπιστούμε και θα το υπερασπιστούμε μέχρι τέλους, διότι αυτό επιτάσσει η ανάγκη να βγούμε από την κρίση και πρέπει να βγούμε από την κρίση με τη δημοκρατία όρθια και τη Βουλή ζωντανή και λειτουργούσα και με ένα πρόγραμμα, το οποίο να ανταποκρίνεται στο κοινό περί δικαίου αίσθημα του ελληνικού λαού. Αυτό θα κάνουμε.
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"110677"," Ευχαριστούμε. 
Τον λόγο έχει ο Πρόεδρος του ΣΥΡΙΖΑ κ. Αλέξης Τσίπρας.
Κύριε Πρόεδρε, δικαιούστε είκοσι λεπτά. Θα τα εξαντλήσετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110678"," Μάλλον δεν θα τα εξαντλήσω, κύριε Πρόεδρε. 
Κυρίες και κύριοι Βουλευτές, θα ήθελα εξαρχής να επαναλάβω αυτό που είπα και εχθές στην τοποθέτησή μου, την ώρα που καταθέταμε την πρόταση μομφής στον Πρόεδρο της Βουλής. Πρόκειται για μία πολιτική επιλογή έκφρασης της δυσαρέσκειάς μας για τη διαδικασία που επελέγη, της δυσαρέσκειάς μας για την παραβίαση του Κανονισμού και του Συντάγματος. 
Δεν πρόκειται για μία προσωπική διένεξη αλλά για μία πολιτική επιλογή αναγκαστική, από τη στιγμή που ο Πρόεδρος επέλεξε να πάρει πάνω του -ως μη όφειλε, κατά τη γνώμη μας- την απόφαση να αποδεχθεί πλήρως την πρόταση και τις προτροπές του Αντιπροέδρου της Κυβέρνησης, ο οποίος ήρθε ετεροχρονισμένα να αλλάξει τη θέση που είχε εκφράσει πρωτύτερα εκ μέρους της Κυβέρνησης ο Υπουργός Επικρατείας και να απορρίψει την πρόταση δυσπιστίας που καταθέσαμε στον Υπουργό Οικονομικών. Λέω «ως μη όφειλε», δεδομένου ότι θα μπορούσε να θέσει το θέμα στην Επιστημονική Επιτροπή της Βουλής, είτε έστω στη Διάσκεψη των Προέδρων. Δεν έπραξε ούτε το ένα ούτε το άλλο. 
Το ότι δεν πρόκειται για μία, αν θέλετε, προσωπική διένεξη, μαρτυρά και το γεγονός ότι ο κ. Μεϊμαράκης –αν δεν κάνω λάθος- είναι από τους λίγους -δεν είναι σύνηθες στα κοινοβουλευτικά χρονικά- Προέδρους της Βουλής που έχει εκλεγεί και με την ψήφο της Αξιωματικής Αντιπολίτευσης, τη δική μας ψήφο. Υπ’ αυτήν την έννοια έχουμε κι ένα λόγο παραπάνω, αν θέλετε, να είμαστε περισσότερο αυστηροί και απαιτητικοί. 
Χθες, κατά τη γνώμη μας, κυρίες και κύριοι Βουλευτές -το εκφράσαμε με έντονο τρόπο- έγινε ένα πρωτοφανές στα χρονικά κοινοβουλευτικό πραξικόπημα, με ακόμα πιο προφανή πολιτική σκοπιμότητα. Καταθέσαμε μία συνταγματικά ορθή πρόταση. 
Χθες μάλιστα, άκουσα τον αξιότιμο Πρόεδρο κ. Κακλαμάνη να μιλάει για χαρακτηρισμούς και ύβρεις.","ΑΛΕΞΙΟΣ ΤΣΙΠΡΑΣ",515
"110679"," Δεν είπα για χθες, γενικώς είπα.","ΑΠΟΣΤΟΛΟΣ ΚΑΚΛΑΜΑΝΗΣ",172
"110680"," Από τη δική μας πλευρά, κύριε Πρόεδρε, δεν υπήρξαν ούτε χαρακτηρισμοί ούτε ύβρεις. Αντιθέτως, χθες ειδικότερα, δεχθήκαμε καταιγισμό χαρακτηρισμών και ύβρεων που προσβάλλουν όχι εμάς προσωπικά, αλλά τους θεσμούς που εκπροσωπούμε. Ακούσαμε τον Αντιπρόεδρο της Κυβέρνησης να με κατηγορεί και να λέει ότι ο Πρόεδρος της Βουλής έφτυσε στα μούτρα τον Αρχηγό της Αξιωματικής Αντιπολίτευσης. 
Δεν είδα να το σχολιάζει κανείς αυτό. Να μας κατηγορεί ότι είμαστε η πέμπτη φάλαγγα, να μας κατηγορεί με μια απίστευτη εθνοκαπηλία -που μας πάει σε άλλες εποχές και σε άλλους πολιτικούς χώρους- ότι εμείς καταστρέφουμε τη χώρα την ώρα που κάποιοι άλλοι σώζουν τη χώρα. 
Εμείς δεν καταθέσαμε ούτε ύβρεις ούτε ήρθαμε εδώ με διάθεση να ανταλλάξουμε χαρακτηρισμούς. Ήρθαμε με πολιτικά επιχειρήματα. Βεβαίως, υπήρξε σκληρή πολιτική κριτική. Μιλήσαμε για πολιτικό έγκλημα και επιμένουμε σ’ αυτό. Φαντάζομαι ότι ενδεχομένως ως προς αυτό, κύριε Πρόεδρε, μπορεί να μην έχετε και πολύ διαφορετική άποψη σε σχέση και με τη χθεσινή σας στάση. Γιατί καταλαβαίνω τον διαρκή εκβιασμό που υφίστανται οι Βουλευτές της κοινοβουλευτικής Πλειοψηφίας όλα αυτά τα χρόνια, έναν εκβιασμό που χθες ξεπέρασε τα όρια και μάλιστα με ψευδείς αναφορές, ότι εάν δεν ψηφισθεί ή εάν καθυστερήσει τρεις μέρες η κοινοβουλευτική διαδικασία, δεν θα πάρουμε τη δόση, τη στιγμή που γνώριζε ο κ. Σταμάτης, όταν τα έλεγε αυτά στην πρώτη του ομιλία -όταν ακόμα, βεβαίως, μας έλεγε ότι είναι καθ’ όλα νόμιμη η πρότασή μας- ότι δεν πρόκειται να υπάρξει ζήτημα δόσης στο Eurogroup στην άτυπη συνάντηση των Υπουργών Οικονομικών που θα γίνει στη χώρα μας μεθαύριο, αλλά στις 17 του Απρίλη. Άρα, εδώ πρόκειται για έναν εκβιασμό συνειδητά ψευδή. 
Έλεγα, λοιπόν, κυρίες και κύριοι συνάδελφοι, ότι καταθέσαμε μια κατά την άποψή μας συνταγματικά ορθή πρόταση. Και σας καταθέτω μια σειρά από γνωμοδοτήσεις. Χθες αναφερθήκατε οι περισσότεροι στη γνωμοδότηση του κ. Χρυσόγονου και μάλιστα με περιπαικτικό ύφος: «Δεν μας λέτε ποιοι είναι αυτοί που γνωμοδοτούν». Δεν κατάλαβα δηλαδή: Κρίνετε τους καθηγητές Συνταγματικού Δικαίου, τους συνταγματολόγους ανάλογα με το εάν έχουν πολιτική προτίμηση ή όχι; Δηλαδή, ο κ. Βενιζέλος που τόσα χρόνια τον έχετε για έγκριτο συνταγματολόγο, επειδή είναι ΠΑΣΟΚ, δεν θα έπρεπε να έχει άποψη. 
Καταθέτω, λοιπόν, και τη γνωμοδότηση του κ. Χρυσόγονου, καθηγητή Συνταγματικού Δικαίου στο Αριστοτέλειο Πανεπιστήμιο και τη γνωμοδότηση του κ. Κατρούγκαλου, καθηγητή Δημοσίου Δικαίου στο Δημοκρίτειο Πανεπιστήμιο και τη γνωμοδότηση του κ. Φιλίππου, επίκουρου καθηγητή Συνταγματικού Δικαίου στη Νομική Σχολή Δημοκρίτειου Πανεπιστημίου Θράκης. Καταθέτω και απόσπασμα από τη μελέτη της κ. Καμτσίδου, καθηγήτριας Συνταγματικού Δικαίου στο Αριστοτέλειο Πανεπιστήμιο Θεσσαλονίκης, που μάλιστα έχει γραφεί σε ανύποπτο χρόνο.
(Στο σημείο αυτό ο Πρόεδρος του Συνασπισμού Ριζοσπαστικής Αριστεράς κ. Αλέξιος Τσίπρας καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Όλα αυτά αποδεικνύουν, κυρίες και κύριοι συνάδελφοι, ότι η πρότασή μας έπρεπε να συζητηθεί με τη διαδικασία που προβλέπει ο Κανονισμός και το Σύνταγμα. Η χθεσινή εξέλιξη προσβάλλει στον πυρήνα της την κοινοβουλευτική αρχή και έρχεται σε αντίθεση με τον πανθομολογούμενο διαχωρισμό μεταξύ συλλογικής ευθύνης της Κυβέρνησης και ατομικής ευθύνης Υπουργών. Άκουσα και τον Υπουργό τον κ. Αθανασίου να τοποθετείται επί μακρόν επ’ αυτού του ζητήματος. 
Διάκριση της ευθύνης σε συλλογική και ατομική. Βεβαίως, δεν χρειάζεται να είμαστε ούτε νομικοί ούτε συνταγματολόγοι. Αρκεί μια απλή ανάγνωση να κάνει κάποιος που ξέρει γράμματα. Άρθρο 84 παράγραφος 2 του Συντάγματος. Εγώ το Πολυτεχνείο έχω τελειώσει, κύριε Αθανασίου. Δεν έχω τελειώσει νομικά. Εντούτοις, γνωρίζω να διαβάζω ελληνικά. Επ’ ουδενί δεν συνδέεται ατομική ευθύνη Υπουργού με συλλογική ευθύνη Κυβέρνησης, διότι σε μια τέτοια εκδοχή θα καταλήγαμε στο άτοπο, μομφή που γίνεται δεκτή κατά μέλους της Κυβέρνησης να συνεπάγεται και πτώση της Κυβέρνησης, πράγμα το οποίο, όπως πολύ καλά γνωρίζετε, δεν υφίσταται. 
Ως εκ τούτου, πώς επαναφέρετε διαρκώς το ζήτημα του χρονικού ορίου του εξαμήνου, όταν η μία πρόταση είναι κατά συλλογικά της Κυβερνήσεως, η άλλη κατά μέλους της Κυβέρνησης; Η μία πρόταση, εάν γίνει αποδεκτή, οδηγεί σε πτώση της Κυβέρνησης. Η άλλη πρόταση, οδηγεί σε αναγκαστική παραίτηση Υπουργού, όχι σε πτώση κυβέρνησης.
Εξ όσων γνωρίζω, βέβαια, και ο κ. Βενιζέλος αποδέχεται το διαχωρισμό μεταξύ συλλογικής ευθύνης κυβέρνησης και ατομικής ευθύνης Υπουργών. Αλλά, βεβαίως, ο κ. Βενιζέλος είναι γνωστός μεταξύ των συνταγματολόγων και για τη συνήθειά του πολλές φορές, τις γνώσεις του για το Σύνταγμα να τις αξιοποιεί ως εργαλείο για την εξυπηρέτηση πολιτικών σκοπιμοτήτων.
Τι συνέβη, όμως, κατά τη διαδικασία, κυρίες και κύριοι Βουλευτές; Ο Υπουργός Επικρατείας κ. Σταμάτης όχι μία φορά, αλλά δύο φορές απεδέχθη την πρόταση. Την έκανε αμέσως αποδεκτή. Και να μην τον παραφράζετε. Υπάρχουν Πρακτικά. Υπάρχει και το βίντεο που έχει παιχτεί σε όλες τις τηλεοράσεις. Και μάλιστα επιχειρηματολόγησε τη δεύτερη φορά, λέγοντας ότι δεν θέτουμε κανένα θέμα νομιμότητας της πρότασης που καταθέτετε. Έχετε δικαίωμα να το κάνετε, αλλά είναι εθνικά επιζήμιο διότι δεν θα πάρουμε τη δόση.
Η Αντιπρόεδρος της Βουλής, η Προεδρεύουσα, ζήτησε ομιλητές για να ξεκινήσει αμέσως η διαδικασία της συζήτησης της πρότασης δυσπιστίας. Προσδιόρισε ακόμα και την έναρξη της συζήτησης. Και ξαφνικά όλα ανετράπησαν από τον Αντιπρόεδρο της Κυβέρνησης, ο οποίος εχθές θέλησε να λειτουργήσει και ως Κοινοβουλευτικός Εκπρόσωπος της Νέας Δημοκρατίας και ως Πρόεδρος της Βουλής και ως Αντιπρόεδρος της Κυβέρνησης και ως Πρόεδρος του ΠΑΣΟΚ και δεν ξέρω εγώ ως τι άλλο.
Σήμερα, όμως, είναι σε όλους –νομίζω- απολύτως σαφές ποια ήταν η σκοπιμότητα αυτής της θεαματικής αλλαγής στάσης της Κυβέρνησης ανάμεσα στην τοποθέτηση του κ. Σταμάτη και στην τοποθέτηση του κ. Βενιζέλου. Η τριήμερη συζήτηση στη Βουλή για την ουσία της κυβερνητικής πολιτικής, για την ουσία του πολυνομοσχεδίου, για τις βαρύτατες επιπτώσεις του στην οικονομία, στην κοινωνία, στην καθημερινότητα θα ήταν κόλαφος για την Κυβέρνηση. Ακόμα μεγαλύτερος κόλαφος θα ήταν η αναμενόμενη κρίση των Βουλευτών για τον Υπουργό των Οικονομικών κ. Στουρνάρα, έτσι και ετίθετο στην κρίση της Βουλής η πρόταση δυσπιστίας που καταθέσαμε. 
Αυτός ήταν και ο λόγος που καταπιαστήκατε από χθες σκόπιμα, κατά την άποψή μας, σε λανθασμένες νομικές ερμηνείες με μόνο σκοπό να αποφύγετε μια κοινοβουλευτική μάχη. Η Κυβέρνηση χθες φυγομάχησε, κύριε Αθανασίου. Το μόνο κυβερνητικό σχέδιο χθες κατά τη συζήτηση στη Βουλή ήταν η φυγομαχία. Και δυστυχώς, ο Πρόεδρος της Βουλής υπηρέτησε αυτό το κυβερνητικό σχέδιο. Και το Κοινοβούλιο για άλλη μια φορά τραυματίστηκε προκειμένου να μην στραπατσαριστεί η εικόνα της Κυβέρνησης. 
Ποιο ήταν το επικοινωνιακό τρικ που ακολουθούσε η Κυβέρνηση εδώ και ένα μήνα; Ότι δήθεν διαπραγματεύεται σκληρά. Αυτό το τρικ ο ίδιος ο Υφυπουργός Αγροτικής Ανάπτυξης, Υπουργός της Κυβέρνησης, το ξεγύμνωσε, αποδεικνύοντας ότι δεν υπήρξε καμμία ουσιαστική διαπραγμάτευση, αλλά εκ των προτέρων ο κ. Χατζηδάκης τα είχε δεχθεί όλα. 
Ποιο ήταν το δεύτερο τρικ; Ότι τελείωσε το μνημόνιο. Αλλά, αυτό που ψηφίστηκε χθες και πλέον εκ του αποτελέσματος και εκ των διαρροών από την κυβερνητική πλειοψηφία μπορούμε όλοι να συναγάγουμε, ήταν κάτι εξίσου σημαντικό με τα προηγούμενα μνημόνια, αν όχι άλλο ένα μνημόνιο. Αλλιώς, γιατί υπήρξαν αυτές οι διαρροές; Πάει, λοιπόν, και αυτό το τρικ. 
Τι έμεινε; Έμειναν οι αντάρτες του γάλακτος, οι αντάρτες γάλακτος, οι οποίοι, όπως κάθε φορά, κάνουν φασαρία και στο τέλος ψηφίζουν τα πάντα σε συνεννόηση, κατά την άποψή μας, με την Κυβέρνηση.","ΑΛΕΞΙΟΣ ΤΣΙΠΡΑΣ",515
"110681"," Δεν πήραμε εντολή από εσένα όμως.","ΜΙΧΑΗΛ ΚΑΣΣΗΣ",206
"110682"," Μη με διακόπτετε, παρακαλώ.","ΑΛΕΞΙΟΣ ΤΣΙΠΡΑΣ",515
"110683"," Κύριοι συνάδελφοι, κύριε Κασσή, παρακαλώ. Εάν κάποιος νομίζει ότι θίγεται, να πάρει τον λόγο επί προσωπικού. Παρακαλώ, όμως, να μη διακόπτετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"110684"," Σε συνεννόηση να ρίχνετε στάχτη στα μάτια του κόσμου, για να μην καταλάβει η ελληνική κοινωνία –έτσι πιστεύατε- τι εγκλήματα κρύβονταν σε αυτές τις οκτακόσιες σελίδες που κατατέθηκαν στις 3 το πρωί Παρασκευή προς Σάββατο, που έπρεπε το Σάββατο να διαβαστούν από όλους τους Βουλευτές, να συζητηθούν στην επιτροπή μέσα σε έξι ώρες και σε άλλες έξι ώρες την Κυριακή να καταλήξουμε και να ψηφίσουμε. Αυτή, λοιπόν, τη διαδικασία συγκάλυψης ήθελε να ξεσκεπάσει η πρόταση δυσπιστίας που κατέθεσε χθες ο ΣΥΡΙΖΑ εναντίον του Υπουργού των Οικονομικών και ταυτόχρονα να αναδείξει τις βαρύτατες πολιτικές ευθύνες του κ. Στουρνάρα, ο οποίος μάλιστα μας δήλωσε ότι είναι ευτυχής διότι ολοκλήρωσε το έργο του και έβγαλε τη χώρα από τον τάφο και ετοιμάζεται και για νέα αξιώματα. 
Ήθελε να ξεσκεπάσει, λοιπόν, αυτές τις βαρύτατες πολιτικές ευθύνες, αλλά και την προσπάθεια –αυτό είναι το αθλιέστερο όλων- της αυτοαμνήστευσης των εμπλεκομένων σε πράξεις, που κατά τη γνώμη μας συνιστούν κακουργηματική απιστία εις βάρος του δημοσίου. Διότι, πώς αλλιώς μπορούμε να χαρακτηρίσουμε αυτό που γίνεται με τις τράπεζες, όταν ξαφνικά, για παράδειγμα, σε μία συστημική τράπεζα, στη Eurobank, κερδοσκοπικά funds, ντόπια και ξένα, θα μπορούν με 2 ή 2,5 δισεκατομμύρια ευρώ να αποκτήσουν το 51%, τη στιγμή που το ελληνικό δημόσιο έχει ήδη βάλει 11,5 δισεκατομμύρια ευρώ; Με 11,5 δισεκατομμύρια ευρώ το ελληνικό δημόσιο θα έχει το 49% και με 2 ή 2,2 δισεκατομμύρια ευρώ κερδοσκοπικά funds θα έχουν το 51%. Αυτό για εσάς τι είναι;
Κυρίες και κύριοι Βουλευτές, αυτό ακριβώς ήθελε η Κυβέρνηση να αποφύγει. Γι’ αυτό και προσπάθησε να αναδείξει διάφορα νομικίστικα τερτίπια, διότι με την τριήμερη διαδικασία ήθελε δεν ήθελε η Κυβέρνηση θα ήταν αναγκασμένη εδώ να απολογηθεί και να μιλήσει γι’ αυτό το έγκλημα εις βάρος της μεσαίας τάξης, εις βάρος του δημόσιου πλούτου, για το σκάνδαλο των τραπεζών που σας είπα πιο πριν. Ήθελε δεν ήθελε θα συζητούσε και για τη διάλυση των εργασιακών σχέσεων, με τον κόσμο της μισθωτής σκλαβιάς που οικοδομεί το καθεστώς του μνημονίου. Γιατί ένα καθεστώς φτιάχνετε. 
Νομίζω, όμως, ότι τελικά δεν θα καταφέρετε να αποφύγετε αυτήν την ουσιαστική συζήτηση. Ήδη το πολυδιαφημισμένο «success story» νούμερο δύο μετατράπηκε χθες βράδυ σε ιστορία τρόμου. Τα χαμόγελα πάγωσαν. Προσπαθούν κάποιοι να πανηγυρίσουν στα Μέσα Μαζικής Ενημέρωσης αλλά η πραγματικότητα είναι ότι μετράτε τα τραύματά σας. Είστε μία Κυβέρνηση πολυτραυματίας.
Και επειδή κάποιοι έσπευσαν να πουν «μέγα λάθος η πρόταση μομφής κατά του Υπουργού των Οικονομικών», ε, ας κάνουμε κάθε δύο εβδομάδες και τέτοια λάθη, για να χάνετε και από δύο στην κοινοβουλευτική Πλειοψηφία.
(Χειροκροτήματα από την πτέρυγα του ΣΥΡΙΖΑ)
Χθες βράδυ, όμως, κυρίες και κύριοι συνάδελφοι, μετά από το αποτέλεσμα της ψηφοφορίας νομίζω και ο τελευταίος Έλληνας πολίτης κατάλαβε τι προσπαθούσε να αποφύγει η Κυβέρνηση με την επίκληση επιχειρημάτων, ερμηνειών και γνωμοδοτήσεων, σε σχέση με την ερμηνεία του Κανονισμού, προκειμένου να μη γίνει η συζήτηση. 
Διότι, όταν σε μια ψηφοφορία με αυτά τα εκβιαστικά διλήμματα, με την τρομοκρατία της δόσης, με το στανιό της κομματικής πειθαρχίας, φτάνετε με το ζόρι στις εκατόν πενήντα μία, ο κ. Στουρνάρας όχι εκατόν πενήντα μία δεν θα έπαιρνε, ούτε εκατόν σαράντα δεν θα έπαιρνε. Και νομίζω ότι με αυτόν τον τρόπο, εκθέσατε τον Υπουργό των Οικονομικών, διότι στην πράξη όχι μόνο δεν βρεθήκατε ως Κυβέρνηση αλληλέγγυοι απέναντί του, αλλά φανερώσατε το φόβο σας μπροστά στην επικείμενη διαδικασία της ψηφοφορίας, βάζοντας ξανά ψεύτικα εκβιαστικά διλήμματα σε σχέση με τη δόση που δεν θα δοθεί, αλλά ξέρετε Πρωταπριλιά έχουμε αύριο, δεν είχαμε χθες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Προέδρου της Κοινοβουλευτικής Ομάδας του Συνασπισμού Ριζοσπαστικής Αριστεράς) 
Επιτρέψτε μου, όμως, κύριε Πρόεδρε, να μου δώσετε τρία λεπτά να πω και για τα θέματα που αφορούν την κοινοβουλευτική διαδικασία, γιατί νομίζω ότι η σημερινή συζήτηση, αν θέλετε, αποτελεί και μια ευκαιρία για έναν ευρύτερο αναστοχασμό πάνω στο ρόλο του Κοινοβουλίου, στο κύρος των Βουλευτών, στις διαδικασίες και στους θεσμούς. Δεν υπάρχει αμφιβολία, στη συνείδηση της κοινωνίας έχει απαξιωθεί η κοινοβουλευτική διαδικασία και αυτό που ζούμε τα τελευταία χρόνια εδώ, είναι και μια αφυδάτωση της ίδιας της δημοκρατίας. Βεβαίως η ιστορία διδάσκει ότι σε περιόδους κρίσης γιγαντώνεται η υποβάθμιση του Κοινοβουλίου και  των θεσμών. Διδάσκει επίσης ότι η αντιλαϊκή πολιτική απαιτεί και επιβάλλει ένα απαξιωμένο Κοινοβούλιο. Αυτά που ζούμε, όμως, σε αυτό τον τόπο τέσσερα χρόνια τώρα -γιατί κάποιος, νομίζω Προεδρεύων, ανέτρεξε στο 1927, αν δεν κάνω λάθος, για να θυμηθεί παλαιότερες προτάσεις δυσπιστίας σε Πρόεδρο της Βουλής- είναι πρωτοφανή.
Θα σας μιλήσω με αριθμούς. Τετρακόσιοι εφαρμοστικοί νόμοι έχουν περάσει εδώ. Εκατόν ογδόντα από αυτούς τα τελευταία δυο χρόνια. Σαράντα πράξεις νομοθετικού περιεχομένου έχουν περάσει. Εννέα νομοσχέδια με τη διαδικασία του κατεπείγοντος, δηλαδή σε δυο μόνο μέρες, τα τελευταία δυο χρόνια! 
Ο Πρωθυπουργός εμφανίζεται μονάχα για την ψηφοφορία. Δεν έρχεται ουδέποτε στις ερωτήσεις που κατατίθενται από τους άλλους Αρχηγούς ή Βουλευτές. Κατήργησε την ώρα του Πρωθυπουργού. Τον ακολουθούν στην ίδια τακτική και οι Υπουργοί της Κυβέρνησης. Η Βουλή πλέον δεν βουλεύεται, δεν συζητά πολιτικά. Έχει αποκτήσει έναν απολύτως διεκπεραιωτικό ρόλο. Εκπρόθεσμες νυχτερινές εν κρυπτώ τροπολογίες. Νομοσχέδια εκατοντάδων σελίδων σε ένα άρθρο.
Πριν ξεκινήσει, λοιπόν, η σημερινή συζήτηση -θα ήσασταν εδώ νομίζω- είχε επίκαιρες ερωτήσεις, μόλις δύο. Άλλες φορές δεν υπάρχει καμμία. Διότι οι Υπουργοί επιλέγουν να απέχουν από τα κοινοβουλευτικά τους καθήκοντα. Λυπάμαι, αλλά η συμμετοχή στον κοινοβουλευτικό έλεγχο δεν είναι προαιρετική για τους Υπουργούς. Και ως προς αυτό, όλοι μας έχουμε ευθύνη, αλλά πρώτιστη ευθύνη έχει το Προεδρείο και ο Πρόεδρος της Βουλής.
Έχουμε κάνει αλλεπάλληλα διαβήματα για την ακύρωση επικαίρων ερωτήσεων, τη μη διεξαγωγή προ ημερησίας διάταξης συζητήσεων, για τις τροπολογίες που έρχονται από το πουθενά. Το παράξενο δε είναι ότι όταν αυτά τα συζητάμε κατ’ ιδίαν με τον Πρόεδρο τον κ. Μεϊμαράκη, συμφωνεί μαζί μας. Και βεβαίως δεσμεύεται ότι το Προεδρείο θα λάβει μέτρα. Διαπιστώσατε μήπως να έχει βελτιωθεί τα τελευταία χρόνια αυτή η κατάσταση; 
Κυρίες και κύριοι Βουλευτές, εμείς έχουμε μια τελείως διαφορετική αντίληψη για το Κοινοβούλιο και τον ρόλο του. Αντίληψη που θέλει την αποφασιστική ενδυνάμωση του Κοινοβουλίου ως αυτόνομου νομοθετικού και ελεγκτικού θεσμού της εκτελεστικής εξουσίας, που θέλει τον δραστικό περιορισμό της διαδικασίας του κατεπείγοντος. 
Οι δικές μας προτάσεις ξεκινούν από τη δυνατότητα υποβολής νομοσχεδίων και προτάσεων νόμου όχι μόνο από την Κυβέρνηση, αλλά και από συγκεκριμένο αριθμό Βουλευτών με δεσμευτική χρονική διαδικασία για την συζήτηση και την ψήφισή τους στην Ολομέλεια και καταλήγουν ακόμα και στη δυνατότητα σύστασης εξεταστικής επιτροπής από μικρότερο αριθμό Βουλευτών, διεξαγωγή δημοψηφίσματος ακόμα και για ψηφισμένο νομοσχέδιο με δικαίωμα πρότασης συγκεκριμένου αριθμού Βουλευτών. Έχουμε καταθέσει τις προτάσεις μας. 
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Αυτές οι αντιλήψεις και οι αρχές μας είναι και οι γενναίες θεσμικές αλλαγές που πιστεύουμε ότι πρέπει να γίνουν για να αποκτήσει το Κοινοβούλιο ξανά αυτόνομο ρόλο και παρουσία. Αυτό που ζητάμε είναι περισσότερη δημοκρατία, αυτό που απαιτούμε είναι η τήρηση του Κανονισμού της Βουλής και του Συντάγματος, το ακριβώς αντίθετο, λοιπόν, από αυτό που ζούμε τα τελευταία χρόνια, που ζούμε τη Βουλή του «εγκρίνεται κατά πλειοψηφία», τη Βουλή του «ακυρώνεται λόγω κωλύματος του Υπουργού».
 Κυρίες και κύριοι Βουλευτές, σε ό,τι μας αφορά θα υπερασπιστούμε με όποιο μέσο έχουμε την κοινοβουλευτική διαδικασία και το Σύνταγμα. Θεωρούμε ότι με αυτόν τον τρόπο υπερασπιζόμαστε την ίδια τη δημοκρατία, διότι μία Βουλή διακοσμητική χωρίς διάλογο και μακριά από την κοινωνία, με συνεχείς προκλήσεις από τη μεριά της Κυβέρνησης, μία Βουλή που στέκεται διαρκώς απέναντι στις ανάγκες της κοινωνίας και στις αγωνίες της είναι ό,τι χειρότερο γι’ αυτό που κι εσείς πριν είπατε, κύριε Πρόεδρε, για την απαξίωση της πολιτικής, την απαξίωση των θεσμών και την απαξίωση της ίδιας της δημοκρατίας.
Θα ήθελα, λοιπόν, να σας ζητήσω να εκλάβετε τη δική μας πρόταση δυσπιστίας πέρα από την προφανή δυσαρέσκειά μας για τη χθεσινή διαδικασία και ως μία απόπειρα θεσμικής απάντησης στον ευτελισμό και στην απαξίωση του Κοινοβουλίου, κάτι το οποίο νομίζω αφορά όλες τις πτέρυγες της Βουλής.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΑΛΕΞΙΟΣ ΤΣΙΠΡΑΣ",515
"110685"," Τον λόγο έχει ο Πρόεδρος της Βουλής κ. Ευάγγελος Μεϊμαράκης.
(Χειροκροτήματα)
 ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΙΜΑΡΑΚΗΣ (Πρόεδρος της Βουλής): Κύριε Πρόεδρε, κυρίες και κύριοι συνάδελφοι, δεν είχα την πρόθεση να μιλήσω, αλλά μετά από όσα άκουσα πάρα πολύ προσεκτικά και με σεβασμό, οφείλω να πω -και άκουσα από τον Αρχηγό της Αξιωματικής Αντιπολίτευσης τα μαθήματα δημοκρατίας και κοινοβουλευτισμού που μου έκανε- ότι κατ’ αρχάς χαιρετίζω την άποψη ότι δεν υπάρχει κάτι προσωπικό και θεωρώ ότι δεν είναι προσωπικό. Είναι μία πολιτική επιλογή.
Όμως, η πρόταση τυχαίνει να είναι σε εμένα. Εγώ είμαι το πρόσωπο. Οφείλω να απαντήσω και εγώ –όχι προσωπικά, κύριε Πρόεδρε, καθόλου προσωπικά- πολιτικά, κοινοβουλευτικά και με τον τρόπο που αρμόζει στον Πρόεδρο της Βουλής που απαντά στον Αρχηγό της Αξιωματικής Αντιπολίτευσης, θεσμικά.
Κατ’ αρχάς, για να συνεννοηθούμε, κυρίες και κύριοι συνάδελφοι, δεν υπάρχει Πρόεδρος Βουλής και Αντιπρόεδρος, ο οποίος δεν ανήκει σε έναν κομματικό σχηματισμό και δεν έχει μία ιδεολογία. 
Οι Πρόεδροι δεν προέρχονται από το πουθενά. Εκλέγονται με βάση ένα πρόγραμμα το οποίο παρουσιάζουν στους Έλληνες πολίτες, έχουν τον σταυρό προτίμησης και εφόσον η Ολομέλεια, το Σώμα τούς κάνει την τιμή να τους εκλέξει Προέδρους για να διευθύνουν τις εργασίες του Σώματος με βάση τον Κανονισμό, έχουν μία διττή –έτσι αισθάνομαι- υπόσταση και ιδιότητα, αφ’ ενός, μεν του Βουλευτού που ανήκει σε μία πολιτική οικογένεια και δεν μπορεί να απαρνηθεί την πολιτική του οικογένεια και το κόμμα του και αφ’ ετέρου του Προέδρου της Βουλής, όπου αυτοτελώς πρέπει να κρίνεται εάν ασκεί τα καθήκοντά του με τον Κανονισμό της Βουλής, το Σύνταγμα, τους νόμους και τα χρηστά ήθη τα οποία απαιτούνται και με την αντικειμενικότητα που απαιτείται.
Αν κατάλαβα καλά -χωρίς να αναφέρεστε προσωπικά σε εμένα- εγώ δεν ασκώ τα καθήκοντά μου σύμφωνα με τον Κανονισμό της Βουλής.
Και μάλιστα ελέχθη από τους εκλεκτούς συναδέλφους ότι είναι και κομματικό μακρύ χέρι στο Προεδρείο. 
Πρώτον, θέλω να σας ρωτήσω, πολύ φιλικά και όχι προσωπικά, ο δικός σας Αντιπρόεδρος τι αισθάνεστε ότι είναι; Όταν δηλαδή κατ’ επανάληψη από την έδρα έχει συμπεριφερθεί με αντίστοιχο, ανάλογο τρόπο, εμείς του κάναμε καμμία πρόταση μομφής; Και δεν είδα με τον ίδιο τρόπο…
(Θόρυβος στην Αίθουσα από την πτέρυγα του ΣΥΡΙΖΑ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110686"," Παρακαλώ!
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Σας παρακαλώ, κυρίες και κύριοι συνάδελφοι, τουλάχιστον επιτρέψτε μου να πω τα γεγονότα, αν θέλετε. Διότι εσείς, κατά την εκτίμησή σας, κρίνετε ότι εγώ συμπεριφέρθηκα κομματικά και εγώ, κατά τη δική μου εκτίμηση, κρίνω ότι σε κάποιες περιπτώσεις ο δικός σας Αντιπρόεδρος συμπεριφέρθηκε κομματικά. 
Εσείς, δηλαδή, μπορείτε να κρίνετε. Εγώ δεν μπορώ να κρίνω; Και αν κρίνω, δεν μπορώ να το πω και μάλιστα στην Ολομέλεια; Πού πρέπει να πάω να τα πω; 
(Θόρυβος στην Αίθουσα από την πτέρυγα του ΣΥΡΙΖΑ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110687"," Παρακαλώ, σεβασμός στον Πρόεδρο!
(Χειροκροτήματα από την πτέρυγα της Νέας Δημοκρατίας)
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Δεν θα τα πω μέσα στην Ολομέλεια; Έτσι, για να συνεννοηθούμε, δηλαδή, κυρίες και κύριοι συνάδελφοι. 
Και σας παρακαλώ μην μου συμπεριφέρεστε εμένα έτσι. Γιατί εγώ χθες κύριε Πρόεδρε, θεσμικά, αφελώς, επειδή όποτε είναι να μιλήσετε εσείς, θέλω να προεδρεύω για να σας τιμώ, από τις 14.00΄ ρώτησα τι ώρα θα μιλήσετε. Και ο κ. Βούτσης μας είπε ότι θα μιλήσετε στις 14.45΄ –μην λέω ονόματα τώρα. Μου είπαν ότι θα μιλήσετε στις 14.30΄, στις 14.45΄. Ό,τι ώρα θέλετε να μιλήσετε. 
Οφείλω να σας πω ότι ήμουν στο γραφείο μου και περίμενα να έρθετε να μιλήσετε. Και στις 15.50΄ επικοινώνησα με την Έδρα και τον κύριο Αντιπρόεδρο και τον ενημέρωσα ότι θα βγω εκτός Βουλής για λίγο. 
Δεν πρόλαβα να φύγω και ανεβήκατε στο Βήμα. Και καλά κάνατε. Δικαίωμά σας είναι. Δεν θέλατε να προεδρεύω εγώ, όταν θα καταθέτατε τη συγκεκριμένη πρόταση. Έτσι εκτιμώ. Μπορεί να μην κάνατε έτσι ή μπορεί να μην ήταν στις προθέσεις σας. Το λέω, όμως, γιατί θεωρώ ότι είχα μία εντιμότατη σχέση και συνεννόηση και συνεργασία με το Κόμμα της Αξιωματικής Αντιπολίτευσης με κατ’ επανάληψη προσπάθειες δικές μου και αναγνωρίζοντας πολλές φορές τις πολιτικές σκοπιμότητες που εσείς θέτετε και που πολλές φορές κοινοβουλευτικά παίξατε με το θεσμό και με το Κοινοβούλιο. 
Και για αυτό ακριβώς δεν έδωσα και ιδιαίτερη σημασία που ανεβήκατε στο Βήμα, αφού έφυγα. Και –προσέξτε- ενώ η κ. Κόλλια ήταν να αντικαταστήσει τον κ. Δραγασάκη, παρότι ήρθε η κ. Κόλλια, ο κ. Δραγασάκης δεν την άφησε να προεδρεύσει αμέσως. Αλλά κάθισε δίπλα η κυρία Κόλλια, πήρε την αίτησή σας και αφού είδε ότι είναι εντάξει, είπε ότι υπάρχει ο απαιτούμενος αριθμός υπογραφών –χωρίς να αναγνωστούν, ενώ έπρεπε- και αφού η Κυβέρνηση, χωρίς να διαβάσει την πρότασή σας, μη κρίνοντας το παραδεκτό νομικά ή όχι, είπε ότι αν υπάρχει παραδεκτό νομικά θα συζητηθεί –γιατί δεν την είχε δει την πρόταση- τότε η κ. Κόλλια διέκοψε, αφού παρέδωσε ο κ. Δραγασάκης την πάσα. 
Εγώ, καταρχάς, για να τα ξεκαθαρίζουμε, θέλω αυτοτελώς να κρίνομαι, όταν είμαι στην Έδρα. Όταν, κυρίες και κύριοι συνάδελφοι, δεν είμαι στην Έδρα, είμαι Νέα Δημοκρατία, είναι τιμή μου και υπερηφάνεια μου! Απευθύνομαι στους πολίτες με βάση αυτήν την ιδεολογία και με αυτήν εκλέγομαι και με αυτή θα ξαναεκλεγώ. 
(Ζωηρά και παρατεταμένα χειροκροτήματα από την πτέρυγα της Νέας Δημοκρατίας)
Και αυτό υποθέτω ότι μου το επιτρέπετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110688"," Σας το ευχόμεθα.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Σας ευχαριστώ πάρα πολύ. 
Το δεύτερο που θέλω να πω είναι ότι μου είπατε ότι το πήρα επάνω μου, ενώ μπορούσα να το πάω στην Διάσκεψη των Προέδρων. Δηλαδή τι νομίζατε; Ότι θα υπέκφευγα να το πάω στην Διάσκεψη των Προέδρων; Γιατί; Δεν έχουμε τη συντριπτική πλειοψηφία στην Διάσκεψη των Προέδρων; Και τι; Θα ήταν σωστό; Θα το αποδεχόσασταν; Και μας το λέτε τώρα; Γιατί δεν μου το λέγατε εκείνη την ώρα; Γιατί δεν μου είπατε: «Πήγαινέ το στην Διάσκεψη των Προέδρων»; Θα μπορούσαμε να διακόψουμε για πέντε λεπτά, να συγκαλέσουμε τη Διάσκεψη. Άκουσα τον κ. Δραγασάκη να λέει γιατί δεν το πήγα στο Προεδρείο. Γιατί; Τι, θα το έχανα στο Προεδρείο; 
Και πρέπει να σας πω ότι επειδή αυτή η Βουλή έχει για πρώτη φορά οκτώ κόμματα και επειδή αυτή η Βουλή για πρώτη φορά έχει συγκυβέρνηση μακράς πνοής και επειδή σε αυτή τη Βουλή δεν υπάρχει ο απαιτούμενος πολιτικός πολιτισμός που υπήρχε στις προηγούμενες Βουλές. Διότι δεν είναι ανάγκη να είναι όλα γραμμένα στον Κανονισμό. Υπάρχουν και οι άγραφοι κανόνες της δημοκρατίας, οι άγραφοι κανόνες της ηθικής, τους οποίους ουδέποτε παραβιάσαμε, γιατί δεν διανοούμεθα να τους παραβούμε και διότι τους θεωρούσαμε αυτονόητους.
Εάν, λοιπόν, τώρα οι άγραφοι κανόνες δεν είναι αυτονόητοι, να τους γράψουμε κι αυτούς στον Κανονισμό. Ο πολιτικός πολιτισμός όμως να ξέρετε έχει ήδη πληγεί με την πρόταση μομφής κατά του Προέδρου. Κι αφήστε τα «σας ψηφίσαμε». Κι επειδή με ψηφίσατε; Σας ευχαριστώ πολύ. Μήπως δεν ξέρατε τι ψηφίσατε;","ΠΑΝΑΓΙΩΤΗΣ ΛΑΦΑΖΑΝΗΣ",279
"110689"," Έτσι φαίνεται. 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Το παίρνετε πίσω τώρα. Μετά χαράς!
Εγώ, κύριε Πρόεδρε, θα εξακολουθήσω να ασκώ τα καθήκοντά μου με τον τρόπο που ορίζει ο Κανονισμός. Διότι εγώ και τώρα που σας άκουσα κι επειδή διάβασα προσεκτικά και τον κ. Χρυσόγονο και όλους αυτούς που καταθέτετε…","ΑΛΕΞΙΟΣ ΤΣΙΠΡΑΣ",515
"110690"," Δεν είναι «όλοι αυτοί». Συνταγματολόγοι είναι. 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Μάλιστα, με όλο το σεβασμό. Και αυτόν τον απαιτούμενο σεβασμό να τον δείξετε και στους συνταγματολόγους που κι εγώ θα επικαλεστώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"110691"," Δεν τους είπαμε «αυτούς». 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Σας λέω λοιπόν ότι οι ίδιοι κάνουν διάκριση συλλογικής κυβερνητικής ευθύνης κι ατομικής ευθύνης, μόνο που η διάκριση που γίνεται είναι σύμφωνα με αυτό, κύριε Πρόεδρε, που δεν είπατε «στην περίπτωση που ασκούν προσωπική πολιτική κι όχι κυβερνητική πολιτική, η οποία έχει εγκριθεί από το Υπουργικό Συμβούλιο ή από το Κυβερνητικό Συμβούλιο». Αυτό θα παρακαλούσα να το διαβάσατε, γιατί εγώ διάβασα τις γνωμοδοτήσεις. 
Επειδή πράγματι με ενδιαφέρει να λειτουργήσω όπως ορίζει το Σύνταγμα και οι νόμοι, πρέπει να σας πω ότι το Σύνταγμα είναι ο υπέρτατος νόμος και δεν έχει σημασία αν ο ισχυρός νόμος-Κανονισμός της Βουλής ορίζει το θέμα έτσι. Σημασία έχει ότι στην περίπτωση που έχουμε μια τέτοια διαφωνία ή μια τέτοια παρερμηνεία προσφεύγουμε στο Σύνταγμα. Ποιος, λοιπόν, αρνείται το Σύνταγμα; Εγώ ή εσείς; 
Εσείς, κύριε Πρόεδρε, αρνείστε το Σύνταγμα. Το Σύνταγμα δεν μιλάει πουθενά για ατομική ευθύνη, όταν υλοποιείς συλλογική κυβερνητική πολιτική. Πού το βρήκατε αυτό; Σε καμμία από τις γνωμοδοτήσεις που μου δώσατε δεν υπάρχει. 
Όμως, δεν διαβάσατε ούτε εσείς την πρόταση μομφής που καταθέσατε και θα έλεγα ότι δεν τη διάβασε και κανείς. Καταθέτετε πρόταση μομφής κατά του Υπουργού Οικονομικών για τις διατάξεις που εισάγει στο πολυνομοσχέδιο για τις τράπεζες. Τίποτε άλλο. Γι’ αυτό σας είπα από την Έδρα ότι με τη λογική αυτή θα μπορούσατε να καταθέτετε προτάσεις μομφής σε κάθε Υπουργό που εισάγει διατάξεις. 
Εάν από κάτω λέγατε «προσπαθεί να παραπλανήσει με δόλο τη Βουλή και να υφαρπάξει την ψήφο της Βουλής και να κάνει και να ράνει και γι’ αυτό έχει προσωπική ευθύνη» κ.τλ, ίσως –ίσως!- να έπρεπε να κρίνουμε ότι έχετε δίκιο και να προχωρούσαμε. 
Κυρίες και κύριοι συνάδελφοι, διαβάστε την πρόταση σας, παρακαλώ πολύ. Διότι εγώ τη διάβασα. Δεν πήρα αβασάνιστα απόφαση ούτε πήρα την απόφαση γιατί έτσι είπε η κυβερνητική πλειοψηφία. Κι αν έπαιρνα δηλαδή άλλη απόφαση και έλεγα «ναι, διακόπτουμε», έπρεπε να μου κάνει πρόταση μομφής η κυβερνητική Πλειοψηφία και να μου έλεγε «α, είσαι το μακρύ χέρι του ΣΥΡΙΖΑ» ή «είσαι ο Δούρειος Ίππος»; 
Ή αποδέχεστε, κυρίες και κύριοι συνάδελφοι, θεσμικά και νομικά και συνταγματικά τι ακριβώς λέει ή όχι. Γιατί δεν είχατε και δεν τολμήσατε να γράψετε στην πρόταση μομφής του Υπουργού Οικονομικών «εισάγει αυτές τις διατάξεις, κατά τη γνώμη μας, με ένα, δύο, τρία, με δόλο και τα υπόλοιπα»; Διαβάστε την πρότασή σας. Είναι ατελής. Δεν ξέρω ποιος την έγραψε. 
Όμως, είμαι σίγουρος ότι δεν τη διαβάσατε, όπως δεν διαβάσατε και τις γνωμοδοτήσεις που μας καταθέσατε, όπως δεν διαβάσατε και την πρόταση μομφής στον Πρόεδρο της Βουλής. Διότι, κύριε Πρόεδρε, η πρόταση μομφής δεν είναι πρόταση αποδοκιμασίας. Με το άρθρο του Κανονισμού, θεωρείται ότι έχω διαπράξει αξιόποινη πράξη. Εάν, λοιπόν, το κόμμα σας θεωρεί ότι έχω διαπράξει αξιόποινη πράξη, καλώς μου κάνει πρόταση μομφής. 
Όμως, από τις συζητήσεις που άκουσα μέχρι αυτήν τη στιγμή, δεν άκουσα κανένα να μου καταλογίζει αξιόποινη πράξη και ειλικρινά με πόνο ψυχής και με στεναχώρια σας τα λέω αυτά, διότι κι εγώ, πράγματι, δεν περίμενα ότι θα το κάνατε και δεν καταλαβαίνω και γιατί το κάνατε. 
Κάποιοι είπαν ότι το κάνατε διότι ούτως ή άλλως θα διέκοπτα κι άρα το πολυνομοσχέδιο δεν θα ψηφιζόταν και θα μπορούσατε να πείτε «να, εγώ σταμάτησα και την ψηφοφορία». 
Κι εκεί αδιάβαστοι πιαστήκατε. Δεν καταλάβατε ότι η πρόταση μομφής στον Πρόεδρο συζητείται σε ημέρα κοινοβουλευτικού ελέγχου και όχι την ώρα που συζητείται το κατεπείγον.
Τέλος, θέλω να σας πω και δύο-τρία πράγματα. Άκουσα με πολλή προσοχή αυτά που είπατε, τα οποία όμως δεν στρέφονται κατά της Βουλής και του Προέδρου. Είναι αντικυβερνητικά και θα έλεγα ότι στρέφονται πολλές φορές και κατά του Συντάγματος. Και για να ξεκαθαρίσουμε: Έχει το δικαίωμα η Κυβέρνηση να κάνει πράξη νομοθετικού περιεχομένου, ναι ή όχι; Και βέβαια, λέει το Σύνταγμα, εφόσον συντρέχουν έκτακτες περιστάσεις. Κατά την Κυβέρνηση, περνάμε έκτακτες περιστάσεις αυτήν τη στιγμή. Το πόσο θα διαρκέσει δεν ξέρω. Τι να κάνουμε; Αν ξέρετε εσείς, πείτε το. Η Κυβέρνηση θεωρεί…
(Θόρυβος στην Αίθουσα)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110692"," Παρακαλώ, κύριε Καπερνάρε.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Κύριοι συνάδελφοι, δεν αντιπαρατίθεμαι, λέω την άποψή μου την οποία με σεβασμό παρακαλώ, όπως σας ακούω, να την ακούσετε. 
Εσείς με κατηγορείτε και εγώ απολογούμαι στο κάτω-κάτω και θεωρώ χαρά μου και τιμή μου να απολογούμαι στο Σώμα, γιατί εγώ έτσι έχω μάθει, τουλάχιστον, σε αυτούς που με ψηφίζουν και με επιλέγουν να απολογούμαι και να απολογούμαι με επιχειρήματα.
Και σας λέω, λοιπόν: Το Σύνταγμα επιτρέπει, ναι ή όχι, πράξεις νομοθετικού περιεχομένου; Άλλο να πείτε ότι η Κυβέρνηση καθ’ υπερβολή έχει προχωρήσει και όπως μπορεί να έχουμε πει και εμείς και η ίδια η Κυβέρνηση είμαι σίγουρος ότι δεν το θέλει αυτό και ο ίδιος ο Πρωθυπουργός δεν θα είναι στην καλύτερη δυνατή θέση. Δεν θα ήθελε να συζητιούνται τα νομοσχέδια εδώ και πέντε μέρες; Τι, φοβάται; Όπως είδατε και χθες εκατόν πενήντα τρεις ψήφους πήρε το νομοσχέδιο. Δεν πήρε εκατόν σαράντα πέντε ή εκατόν σαράντα εννέα για να περάσει με απλή πλειοψηφία. Πήρε εκατόν πενήντα τρεις ψήφους.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110693"," Πήρε εκατόν πενήντα ένα ψήφους.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"110694"," Σταμάτα!","ΦΩΤΕΙΝΗ ΠΙΠΙΛΗ",430
"110695"," Σας παρακαλώ! 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Κύριοι συνάδελφοι, πήρε την πλειοψηφία, πάνω από εκατόν πενήντα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110696"," Και δύο εκφράσεις ψήφου θετικές!
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Μένουμε σύμφωνοι σε αυτό; Άρα, συμφωνήσατε και σε αυτό. Τότε, σε τι με κατηγορείτε; Για να καταλάβω σε τι με κατηγορείτε! 
Εγώ θεωρώ πράγματι ότι ήταν μια ευκαιρία να γίνει μια καλή συζήτηση και να υπήρχαν και προτάσεις και μάλιστα, κύριε Πρόεδρε, θα κάνω και μια πρόταση, αφού θέλετε και προτάσεις. Εγώ πιστεύω ότι χθες με καταχρηστικό τρόπο και με βάναυσο τρόπο εσείς παραβήκατε τον Κανονισμό και το Σύνταγμα.
(Χειροκροτήματα από την πτέρυγα της Νέας Δημοκρατίας)
Και θα σας πω, διότι από τη στιγμή που η Κυβέρνηση έχει το δικαίωμα να καταθέσει ένα νομοσχέδιο και να το χαρακτηρίσει κατεπείγον το νομοσχέδιο και η πλειοψηφία της επιτροπής…
(Θόρυβος στην Αίθουσα)
Είναι ο πολιτικός πολιτισμός που λέγαμε προηγουμένως. 
Επειδή, λοιπόν, η Κυβέρνηση το χαρακτηρίζει κατεπείγον και η επιτροπή με την πλειοψηφία της αποφασίζει αν είναι κατεπείγον ή όχι, άρα πού υπάρχει παράβαση του Κανονισμού; Δεν υπάρχει.","ΑΘΑΝΑΣΙΟΣ  ΜΠΟΥΡΑΣ",350
"110697"," Ακριβώς!
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Βεβαίως, μπορεί η Κυβέρνηση να μην έπρεπε να το χαρακτηρίσει κατεπείγον, κατά τη γνώμη σας. Μάλιστα. Η παράβαση του Κανονισμού πού είναι; Για να συνεννοηθούμε.
Ξέρετε πού είναι η δική σας παράβαση; Στο ότι εσείς θέλετε να αλλοιώσετε το χαρακτήρα του κατεπείγοντος. Εγώ σας κάνω και μια πρόταση για να αλλάξουμε τον Κανονισμό, ότι στο κατεπείγον νομοσχέδιο πρόταση μομφής κατά της Κυβέρνησης ή κατά Υπουργού θα συζητείται, αφού ψηφιστεί το κατεπείγον. 
(Χειροκροτήματα από την πτέρυγα της Νέας Δημοκρατίας)
Βεβαίως, αν θέλετε, κύριε Πρόεδρε, να έχουμε άλλη πρόταση. Είπα και χθες οι τροπολογίες Βουλευτών να μην γίνονται και να μην κατατίθενται σε κατεπείγοντα νομοσχέδια. Πρέπει να προσδιορίσουμε την έννοια του κατεπείγοντος, διότι εσείς είπατε ότι το κατεπείγον –όπως το χαρακτήρισε η Κυβέρνηση- το χαρακτήρισε έτσι γιατί αύριο είχαμε το ECOFIN, ενώ η δόση ήταν να εγκριθεί στις 17 Απριλίου, πράγμα το οποίο αφορά την Κυβέρνηση και όχι τη Βουλή. Και δεν είναι έτσι, όπως απήντησε η Κυβέρνηση, αλλά δεν έχει σημασία αυτό για τη Βουλή. Αυτό αφορά την Αξιωματική Αντιπολίτευση και την Κυβέρνηση. 
Εγώ μιλάω τώρα διά μέσου της Βουλής και σας λέω, κύριε Πρόεδρε, ότι όταν προβλέπεται το κατεπείγον, πιστεύω ότι πράγματι να είναι κατεπείγον και να ψηφίζεται σύμφωνα με τη διαδικασία που ορίζει ο Κανονισμός. Δεν θέλετε; Να αλλάξουμε τον Κανονισμό. Μέχρι να τον αλλάξουμε θα ισχύει αυτός και αν η Κυβέρνηση ξαναφέρει κατεπείγον, πάλι η ίδια διαδικασία θα ακολουθηθεί, γιατί αυτό λέει ο Κανονισμός και διότι αν δεν μας αρέσει ο Κανονισμός, εδώ είμαστε για να μπορέσουμε να τον αλλάξουμε. 
Εγώ θέλω ολοκληρώνοντας να σας πω ότι θεωρώ πως η πρόταση μομφής κατά του Προέδρου είναι άδικη. Θέλω να σας πω, επίσης, προσωπικά ότι τη θεωρώ ως ένα παιχνίδι με τον θεσμό του Προέδρου της Βουλής για είσπραξη μικροκομματικού οφέλους, όπως το ίδιο θεωρώ και την πρόταση μομφής στον Υπουργό Οικονομικών. 
Γιατί, εάν, κυρίες και κύριοι συνάδελφοι, πολιτικά –πέρα από το θεσμικό και το νομικό κομμάτι- χθες η Βουλή έλεγε «δεκτή η πρόταση» και ξεκινούσαμε τη συζήτηση, θα φτάναμε να ψηφίσουμε την Τρίτη τα μεσάνυχτα. Άρα, την Τρίτη, που το ECOFIN θα συναντάτο εδώ –όχι στις Βρυξέλλες- ο Έλληνας Υπουργός, που θα προήδρευε κιόλας, δεν θα είχε την εμπιστοσύνη της Βουλής, θα ήταν στον αέρα. Κι αυτό καλό είναι για εσάς. Για μένα δεν είναι και για τη χώρα δεν είναι και δεν το θεωρώ και υπεύθυνη στάση.
(Χειροκροτήματα από την πτέρυγα της Νέας Δημοκρατίας)
Λυπούμαι, κύριε Πρόεδρε, που δυστυχώς αναφέρομαι σε αυτά. Λυπούμαι που αυτά τα αναφέρω και τα λέω έτσι όπως πρέπει και όπως τα αισθάνομαι.
Όμως, πρέπει να σας πω ότι ανεξάρτητα από τις προσπάθειες που μπορεί να γίνονται για να μην πάρει η χώρα τη χρηματοδότηση, δεν μπορεί να γίνονται προσπάθειες για να μην ασκήσει και το θεσμικό ρόλο της Προεδρίας στην Ευρωπαϊκή Ένωση.","ΦΩΤΕΙΝΗ ΠΙΠΙΛΗ",430
"110698"," Απαγορεύετε τις συγκεντρώσεις στο κέντρο.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Θα μπορούσατε, κύριε Λαφαζάνη…","ΠΑΝΑΓΙΩΤΗΣ ΛΑΦΑΖΑΝΗΣ",279
"110699"," Σας παρακαλώ, κύριε Λαφαζάνη!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110700"," Όταν έρχονται οι αποικιοκράτες, το κέντρο αστυνομοκρατείται!","ΠΑΝΑΓΙΩΤΗΣ ΛΑΦΑΖΑΝΗΣ",279
"110701"," Κύριε Λαφαζάνη!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110702"," Θυμίζουν άλλες εποχές. Δεν είναι έτσι;","ΠΑΝΑΓΙΩΤΗΣ ΛΑΦΑΖΑΝΗΣ",279
"110703"," Κύριε Λαφαζάνη, παρακαλώ σταματήστε. Παρακαλώ να σέβεστε τον Πρόεδρο!
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Κύριε Λαφαζάνη, …","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110704"," Τις προάλλες ήρθε κάποιος άλλος, τώρα το ECOFIN. Αυτά θυμίζουν άλλες εποχές!","ΠΑΝΑΓΙΩΤΗΣ ΛΑΦΑΖΑΝΗΣ",279
"110705"," Μην απαντάτε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110706"," Αυτό δεν το ξέρετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"110707"," Συνεχίστε, κύριε Πρόεδρε. 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Προσπαθείτε να με κάνετε κομματάρχη και να σας μιλήσω σαν νεοδημοκράτης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110708"," Δεν το ξέρετε ότι έχουν απαγορευθεί οι συγκεντρώσεις; 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Σας ομιλώ, λοιπόν, σαν νεοδημοκράτης. Ναι, το πεζοδρόμιο δεν θα το επιτρέψουμε να κάνει κουμάντο στην Αθήνα! Έτσι; Για να συνεννοούμεθα, κύριε Λαφαζάνη.
(Χειροκροτήματα από την πτέρυγα της Νέας Δημοκρατίας)","ΠΑΝΑΓΙΩΤΗΣ ΛΑΦΑΖΑΝΗΣ",279
"110709"," Το πεζοδρόμιο έφερε τη δημοκρατία!
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Για να συνεννοούμεθα! Ακούσατε τι σας λέω;","ΠΑΝΑΓΙΩΤΗΣ ΛΑΦΑΖΑΝΗΣ",279
"110710"," Ναι, το πεζοδρόμιο που το καθυβρίζετε έφερε τη δημοκρατία, το πεζοδρόμιο στηρίζει τη Βουλή.
(Θόρυβος – Διαμαρτυρίες στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"110711"," Παρακαλώ, κυρίες και κύριοι συνάδελφοι. Προσπαθεί να δυναμιτίσει το κλίμα. Ας προχωρήσουμε ήρεμα.
Συνεχίστε, κύριε Πρόεδρε.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Όπως είδατε, κύριε Λαφαζάνη, σας ομιλώ σαν Βουλευτής της Νέας Δημοκρατίας και όχι σαν Πρόεδρος, γι’ αυτό και δεν είμαι πάνω στο Προεδρείο, είμαι από κάτω και θα σας πω ότι πάρα πολλές φορές…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110712"," Δεν ομιλείτε ως Πρόεδρος;
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Όχι, κύριε Λαφαζάνη.","ΠΑΝΑΓΙΩΤΗΣ ΛΑΦΑΖΑΝΗΣ",279
"110713"," Συνεχίστε, κύριε Πρόεδρε.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Θέλω να ξέρετε, κύριε Λαφαζάνη, ότι πάρα πολλές φορές έχω αυτοσυγκρατηθεί, έχω αυτοπειθαρχηθεί μπροστά στις υπερβολές, τις οποίες εσείς κατ’ επανάληψιν έχετε καταγγείλει και προσωπικά σε μένα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110714"," Ποιες είναι οι υπερβολές; Έχουμε κάνει υπερβολές; 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής) : Το ότι αυτά δεν είναι προσωπικά και είναι πολιτικές επιλογές, αυτά θα τα δούμε και τα ξέρετε.
Εγώ, λοιπόν, κυρίες και κύριοι συνάδελφοι, θέλω κλείνοντας να πω ότι η πρόταση μομφής θεωρώ πως ήταν ένα πολιτικό παιχνίδι με τους θεσμούς. Θέλω να σας πω ότι εφόσον η πρόταση μομφής δεν περάσει, θα συνεχίσω να ασκώ τα καθήκοντά μου όταν κάθομαι στην Έδρα ως Πρόεδρος της Βουλής. Όμως, όταν δεν είμαι στην Έδρα, είμαι και παραμένω ένα στέλεχος της Νέας Δημοκρατίας, που δίνει τον αγώνα του για να προχωρήσει αυτή η χώρα εμπρός.
Σας ευχαριστώ πολύ.
(Όρθιοι οι Βουλευτές της Νέας Δημοκρατίας χειροκροτούν ζωηρά και παρατεταμένα)","ΠΑΝΑΓΙΩΤΗΣ ΛΑΦΑΖΑΝΗΣ",279
"110715"," Ευχαριστούμε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110716"," Θα ήθελα τον λόγο επί προσωπικού.","ΙΩΑΝΝΗΣ ΔΡΑΓΑΣΑΚΗΣ",137
"110717"," Όχι από Έδρας!","ΕΥΑΓΓΕΛΟΣ ΒΕΝΙΖΕΛΟΣ",58
"110718"," Σας παρακαλώ, καθίστε. Από εδώ, από την Έδρα, ποτέ δεν τίθεται προσωπικό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110719"," Επί προσωπικού ζητώ τον λόγο.","ΙΩΑΝΝΗΣ ΔΡΑΓΑΣΑΚΗΣ",137
"110720"," Κάτω! Κατεβείτε κάτω!
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"110721"," Ένα λεπτό. Ηρεμήστε, παρακαλώ.
Ορίστε, κύριε Βενιζέλο, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110722"," Κυρίες και κύριοι Βουλευτές,…","ΕΥΑΓΓΕΛΟΣ ΒΕΝΙΖΕΛΟΣ",58
"110723"," Κύριε Πρόεδρε, δώσατε τον λόγο στον Αντιπρόεδρο;","ΙΩΑΝΝΗΣ ΔΡΑΓΑΣΑΚΗΣ",137
"110724"," Ναι, ναι, βεβαίως!","ΕΥΑΓΓΕΛΟΣ ΒΕΝΙΖΕΛΟΣ",58
"110725"," Προφανώς, μπορείτε να κάνετε ό,τι θέλετε. Δεν σας τιμά ούτε εσάς η αποδοχή αυτής…","ΙΩΑΝΝΗΣ ΔΡΑΓΑΣΑΚΗΣ",137
"110726"," Ασφαλώς και μπορώ.
Ορίστε, κύριε Βενιζέλο, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110727"," Θα ήθελα τον λόγο.","ΙΩΑΝΝΗΣ ΔΡΑΓΑΣΑΚΗΣ",137
"110728"," Μετά την ομιλία μου. Μην απευθύνεστε σ’ εμένα.","ΕΥΑΓΓΕΛΟΣ ΒΕΝΙΖΕΛΟΣ",58
"110729"," Κύριε Βενιζέλο, έχετε τον λόγο. Μην απαντάτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110730"," Σας παρακαλώ, ανέβηκα στο Βήμα!","ΕΥΑΓΓΕΛΟΣ ΒΕΝΙΖΕΛΟΣ",58
"110731"," Έχετε τον λόγο, κύριε Βενιζέλο. Παρακαλώ, κύριε Πρόεδρε, καθίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110732"," Σας παρακαλώ, ανέβηκα στο Βήμα. Δόθηκε ο λόγος.","ΕΥΑΓΓΕΛΟΣ ΒΕΝΙΖΕΛΟΣ",58
"110733"," Δεν καταλαβαίνω, τιμωρούμαι επειδή κάθισα εκεί δηλαδή;","ΙΩΑΝΝΗΣ ΔΡΑΓΑΣΑΚΗΣ",137
"110734"," Καθίστε, κύριε Δραγασάκη.","ΕΥΑΓΓΕΛΟΣ ΒΕΝΙΖΕΛΟΣ",58
"110735"," Παρακαλώ! 
Γνωρίζετε καλύτερα, κύριε Δραγασάκη, ότι για να ζητήσετε τον λόγο επί προσωπικού, πρέπει να είστε κάτω. Ποτέ δεν ζητείται ο λόγος επί προσωπικού από την Έδρα. Ορίστε, κύριε Βενιζέλο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110736"," Έθεσα ένα ερώτημα. Δεν τηρείται ο Κανονισμός για μένα επειδή, έκανα το λάθος να καθίσω εκεί, ενώ αν καθόμουν εδώ….","ΙΩΑΝΝΗΣ ΔΡΑΓΑΣΑΚΗΣ",137
"110737"," Είχε δοθεί ο λόγος στον κύριο Βενιζέλο. 
Κύριε Βενιζέλο, συνεχίστε. Σας έχω δώσει τον λόγο, σας έχω ανεβάσει στο Βήμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110738"," Ζητήσατε να κατέβει κάτω και κατέβηκε.","ΑΛΕΞΙΟΣ ΤΣΙΠΡΑΣ",515
"110739"," Κύριε Πρόεδρε, σας παρακαλώ, προστατέψτε το δικαίωμά μας να μιλήσουμε! Ο κ. Δραγασάκης θα πάρει τον λόγο αμέσως μετά την ομιλία μου.","ΕΥΑΓΓΕΛΟΣ ΒΕΝΙΖΕΛΟΣ",58
"110740"," Ακριβώς.
(Θόρυβος στην Αίθουσα από την πτέρυγα του ΣΥΡΙΖΑ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110741"," Ντροπή! Με ποιο δικαίωμα;","ΖΩΗ ΚΩΝΣΤΑΝΤΟΠΟΥΛΟΥ",272
"110742"," Γιατί μου έδωσε τον λόγο ο Πρόεδρος.","ΕΥΑΓΓΕΛΟΣ ΒΕΝΙΖΕΛΟΣ",58
"110743"," Ζητώ από το Προεδρείο μια εξήγηση, σύμφωνα με το άρθρο 68 του Κανονισμού…","ΙΩΑΝΝΗΣ ΔΡΑΓΑΣΑΚΗΣ",137
"110744"," Δεν είναι σωστό αυτό που κάνετε. Σεβαστείτε το γεγονός ότι ένας Αρχηγός κόμματος είναι στο Βήμα.","ΕΥΑΓΓΕΛΟΣ ΒΕΝΙΖΕΛΟΣ",58
"110745"," Κύριε Βενιζέλο, έχετε τον λόγο. 
Κύριε Δραγασάκη, δεν μπορείτε να πάρετε τον λόγο επί προσωπικού. 
(Θόρυβος, διαμαρτυρίες από την πτέρυγα του ΣΥΡΙΖΑ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110746"," Ζητώ από το Προεδρείο εξήγηση, ως μέλος του Κοινοβουλίου, γιατί στερούμαι τον λόγο;","ΙΩΑΝΝΗΣ ΔΡΑΓΑΣΑΚΗΣ",137
"110747"," Θα τον πάρει μετά. Τι είναι αυτά τα πράγματα; Αφού έχει δοθεί ο λόγος.","ΕΥΑΓΓΕΛΟΣ ΒΕΝΙΖΕΛΟΣ",58
"110748"," Κύριε Βενιζέλο, δεν έχω βάλει το χρόνο σας. 
Οφείλω μια απάντηση, λοιπόν. Καθίστε κάτω, κύριε Πρόεδρε και θα σας δώσω απάντηση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110749"," Προφανώς, δεν θα καθίσω! Ζητάω μια εξήγηση από το Προεδρείο, γιατί στερούμαι τον λόγο!","ΙΩΑΝΝΗΣ ΔΡΑΓΑΣΑΚΗΣ",137
"110750"," Μα, πρέπει να καθίσετε. Εάν δεν καθίσετε θα με φέρετε σε δύσκολη θέση. 
Κύριε Βενιζέλο, έχετε τον λόγο και μόλις ολοκληρώσετε, θα πάρει τον λόγο επί προσωπικού ο κ. Δραγασάκης. 
Ο χρόνος σας μετράει από τώρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110751"," Μα, έχει ζητήσει τον λόγο ο κ. Δραγασάκης!","ΖΩΗ ΚΩΝΣΤΑΝΤΟΠΟΥΛΟΥ",272
"110752"," Ο χρόνος σας, κύριε Βενιζέλο μετράει από τώρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110753"," Μα, έχει ζητήσει τον λόγο ο κ. Δραγασάκης!","ΖΩΗ ΚΩΝΣΤΑΝΤΟΠΟΥΛΟΥ",272
"110754"," Παρακολουθούμε δυστυχώς, αυτήν την κατρακύλα…","ΕΥΑΓΓΕΛΟΣ ΒΕΝΙΖΕΛΟΣ",58
"110755"," Είναι αίσχος! Αθλιότητα! Εάν αυτό θέλετε να είναι κοινοβουλευτική διαδικασία, ντροπή σας!","ΑΛΕΞΙΟΣ ΤΣΙΠΡΑΣ",515
"110756"," Μη μου σηκώνεις τον δάχτυλο εμένα! Στο καλό….","ΕΥΑΓΓΕΛΟΣ ΒΕΝΙΖΕΛΟΣ",58
"110757"," Παραβιάζετε τον Κανονισμό κατάφωρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110758"," Είναι ντροπή!
(Στο σημείο αυτό αποχωρεί από την Αίθουσα η Κοινοβουλευτική Ομάδα του ΣΥΡΙΖΑ διαμαρτυρόμενη έντονα)","ΝΙΚΟΛΑΟΣ ΒΟΥΤΣΗΣ",75
"110759"," Κύριε Πρόεδρε, σταματάω το χρόνο σας για ένα λεπτό και με συγχωρείτε, για να δώσω μια διευκρίνιση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110760"," Τι διευκρίνιση να δώσετε;","ΕΥΑΓΓΕΛΟΣ ΒΕΝΙΖΕΛΟΣ",58
"110761"," Θέλω να δώσω την εξής διευκρίνιση, η οποία είναι αυτονόητη. Δεν μπορεί ο οποιοσδήποτε που είναι στο Προεδρείο από την Έδρα να ζητήσει τον λόγο επί προσωπικού. Για να ζητήσει τον λόγο επί προσωπικού πρέπει να είναι στα έδρανα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110762"," Με συγχωρείτε για το έγκλημα που διέπραξα!
(Θόρυβος στην Αίθουσα)","ΙΩΑΝΝΗΣ ΔΡΑΓΑΣΑΚΗΣ",137
"110763","  Κύριοι συνάδελφοι, παρακαλώ! 
Για να ζητήσετε τον λόγο επί προσωπικού, κύριε Δραγασάκη, έπρεπε να είστε στο έδρανο. 
Πριν κατεβείτε στο έδρανο είχα δώσει τον λόγο στον Πρόεδρο του ΠΑΣΟΚ και Αντιπρόεδρο της Κυβέρνησης, τον κ. Βενιζέλο, ο οποίος έχει τον λόγο. 
Ορίστε κύριε Βενιζέλο, ξεκινάω το χρόνο σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110764"," Λοιπόν, δέχομαι τη συγγνώμη που ζήτησε ο κ. Δραγασάκης.","ΕΥΑΓΓΕΛΟΣ ΒΕΝΙΖΕΛΟΣ",58
"110765"," Από εσάς, όχι από το Προεδρείο.","ΙΩΑΝΝΗΣ ΔΡΑΓΑΣΑΚΗΣ",137
"110766"," Ναι, από εμένα. 
Κυρίες και κύριοι Βουλευτές, λυπάμαι πραγματικά για την εντυπωσιακή ευκολία με την οποία ο Πρόεδρος και η Κοινοβουλευτική Ομάδα του ΣΥΡΙΖΑ χρησιμοποιούν το ακραίο μέσο της αποχώρησης από τη συνεδρίαση της Βουλής. Η αποχώρηση από τη συνεδρίαση της Βουλής είναι ένα ακραίο γεγονός, το οποίο συνδέεται με στιγμές έντασης, που αφορούν την ουσία του δημοκρατικού και κοινοβουλευτικού πολιτεύματος της χώρας.
Όταν ανοίγουμε το δρόμο των θεσμικών τεχνασμάτων, της καταστρατήγησης του Συντάγματος, προκειμένου να παρεμποδίσουμε τη νομοθετική λειτουργία της Βουλής, προκειμένου να καθυστερήσουμε τεχνητά την άσκηση του νομοθετικού έργου και να δημιουργήσουμε πρόβλημα διεθνούς αξιοπιστίας στη χώρα, δεν υπάρχει κανένα πρόβλημα δημοκρατικής λειτουργίας, κανένα πρόβλημα θεσμών. Κάνουμε μία επιλογή, η οποία είναι ριψοκίνδυνη για τον τόπο, αλλά και για εμάς τους ίδιους. 
Έτσι χθες ο κ. Τσίπρας εγκλωβίστηκε στην επιλογή του, ο εγκλωβισμός αυτός συνεχίστηκε με την υποβολή πρότασης μομφής κατά του Προέδρου της Βουλής και συνεχίζεται τώρα, με την εκ νέου αποχώρηση από τη Βουλή, επειδή παραβιάζεται ο Κανονισμός! Γιατί ο Κανονισμός προβλέπει με ποια σειρά δίνεται ο λόγος στη Βουλή! 
Θα επανέλθω στα όσα είπα χθες πάρα πολύ συνοπτικά, σε σχέση με το θεσμικό και νομικό ζήτημα, το οποίο ετέθη. 
Ο κ. Τσίπρας και οι Βουλευτές του είχαν την ιδέα να χρησιμοποιήσουν το μέσο της πρότασης δυσπιστίας. Δυστυχώς γι’ αυτούς, είχαν την ίδια ιδέα και το Νοέμβριο του 2013. Υπέβαλαν τότε μία πρόταση δυσπιστίας, προκάλεσαν μία τεχνητή ένταση, εντέλει διευκόλυναν στην επιβεβαίωση της δεδηλωμένης εμπιστοσύνης της Βουλής προς την Κυβέρνηση, επέτρεψαν στην Κυβέρνηση να παρουσιάσει τις πολιτικές της σε μία τριήμερη συζήτηση και να κερδίσει την ψηφοφορία. 
Υπάρχει, όμως, κόστος. Το κόστος το προβλέπει το Σύνταγμα. Το Σύνταγμα προβλέπει ότι για έξι μήνες δεν μπορεί να χρησιμοποιηθεί το ίδιο μέσο.
Συνέλαβαν, λοιπόν, την ιδέα της εκ του πλαγίου παραβίασης του Συντάγματος. Αυτός είναι ο ορισμός της καταστρατήγησης του Συντάγματος, η εκ του πλαγίου παραβίαση με δήθεν επίκληση του γράμματος του Συντάγματος. Μόνο που εδώ και το γράμμα του Συντάγματος δεν τους ευνοεί καθόλου, γιατί -δυστυχώς γι’ αυτούς- είναι απολύτως σαφές. Το άρθρο 84 δεν διακρίνει την πρόταση δυσπιστίας ανάμεσα σε πρόταση δυσπιστίας κατά της Κυβέρνησης συλλογικά ή Υπουργού ατομικά, ανεξαρτήτως αν ο λόγος της πρότασης μομφής αφορά τη συλλογική πολιτική της Κυβέρνησης ή ατομικές επιλογές και ευθύνες του Υπουργού, ακόμα και αν αφορά ατομικές ευθύνες και επιλογές. 
Και να σας πω πώς αυτό αποδεικνύεται; Ο Πρωθυπουργός είναι και αυτός μέλος της Κυβέρνησης ή θα μπορούσε ανέτως να διευθύνει και ένα Υπουργείο. Μπορεί να υποβληθεί ατομική πρόταση δυσπιστίας κατά του Πρωθυπουργού ή κατά του Πρωθυπουργού υπό την υπουργική του ιδιότητα; Και αυτό δεν είναι πρόταση δυσπιστίας κατά της Κυβέρνησης; 
Ερμηνεύουμε το Σύνταγμα με βάση δύο κανόνες ερμηνευτικής. Ο πρώτος είναι η αναγωγή στις θεμελιώδεις αρχές του πολιτεύματος. Θεμελιώδης αρχή είναι η δεδηλωμένη και από το 1975 η κυβερνητική σταθερότητα. Το Σύνταγμα διευκολύνει την παροχή ψήφου εμπιστοσύνης και δυσκολεύει υπέρμετρα την αποδοχή πρότασης δυσπιστίας, γιατί θέλει να προστατεύσει ένα βασικό συνταγματικό αγαθό, που είναι η κυβερνησιμότητα του τόπου, να έχει ο τόπος κυβέρνηση, να έχει κατεύθυνση, να έχει κράτος που λειτουργεί, να έχει ασφάλεια. Το θέλει ο πολίτης, το θέλει η δημοκρατία. Ο δεύτερος κανόνας ερμηνείας του Συντάγματος είναι η συνταγματική πρακτική, που δεν είναι απλώς δεοντολογία, είναι συνήθειες που μπορεί να μη συνιστούν έθιμα κοινοβουλευτικά, αλλά πάντως συνιστούν ερμηνευτικά προηγούμενα. 
Όταν υποβάλλεται πρόταση δυσπιστίας κατά Υπουργού ατομικά, η πρακτική είναι ότι η Κυβέρνηση υπερασπιζόμενη την κυβερνητική της αλληλεγγύη μετατρέπει την πρόταση δυσπιστίας κατά Υπουργού σε πρόταση εμπιστοσύνης της Κυβέρνησης. Έτσι γινόταν πάντα τα τελευταία πολλά χρόνια. 
Άρα, κανονικά η Κυβέρνηση έπρεπε να πει χθες: «Ναι, ας πάμε σε μία πρόταση εμπιστοσύνης, για να διευκολύνουμε τον κ. Τσίπρα να παρεμποδίσει την ψήφιση του νομοσχεδίου και να μας σύρει σε καθυστέρηση και σε ευτελισμό, να μην έχουμε κυβέρνηση στο Eurogroup και στο ECOFIN, που διεξάγεται στην Αθήνα και να μην έχουμε ψηφισμένη τη συμφωνία με τους εταίρους και πιστωτές και να πλήξουμε την οικονομία, να πλήξουμε τον πολίτη, να τον υποβάλουμε σε περισσότερες θυσίες». 
Τι είπαμε εμείς πολιτικά; Είπαμε ότι εάν το ζήτημά σας είναι αμιγώς πολιτικό και αληθινό μετατρέπουμε την ψήφο για το νομοσχέδιο σε ψήφο εμπιστοσύνης. Και αυτό έγινε. Και η Κυβέρνηση επιβεβαίωσε την πλειοψηφία της, παρά τις περί του αντιθέτου λυσσαλέες προσπάθειες και αβυσσαλέες προσδοκίες. 
Άρα τι έγινε χθες; Έκανε ο κ. Τσίπρας μία πολύ μεγάλη τρύπα στο νερό και έπεσε μέσα, με το κόμμα του. 
Επικαλείται ο κ. Τσίπρας γνωμοδοτήσεις. Τον προκάλεσα χθες να πει τα ονόματα και τα παραθέματα. Ναι, δεν είναι κακό να γνωμοδοτούν τα μέλη της Κεντρικής Πολιτικής Επιτροπής του ΣΥΡΙΖΑ ή οι υποψήφιοι Ευρωβουλευτές του ΣΥΡΙΖΑ, επειδή έχουν και μία πανεπιστημιακή ιδιότητα. 
Ξέρετε τι έχω αντιμετωπίσει στη ζωή μου; Έχω αντιμετωπίσει πολλούς συνάδελφους μου στο πανεπιστήμιο να ισχυρίζονται ότι ο Πρόεδρος της Βουλής, που αναπληρώνει τον Πρόεδρο της Δημοκρατίας, αλλά που είναι Βουλευτής του κόμματός του –όπως σωστά και υπερήφανα είπε ο κ. Μεϊμαράκης, ότι είναι Βουλευτής της Νέας Δημοκρατίας- δεν μπορεί να ψηφίζει σε πρόταση δυσπιστίας υπέρ της Κυβέρνησης, γιατί αναπληρώνει τον Πρόεδρο της Δημοκρατίας. Ήταν η περιβόητη «ψήφος Αλευρά». Και όμως τότε επιστήμονες έλεγαν ότι θα πέσει η κυβέρνηση, γιατί ο αείμνηστος Αλευράς, ως Πρόεδρος της Βουλής που αναπληρώνει τον Πρόεδρο της Δημοκρατίας, παραιτήθηκε και ως εκ τούτου μειώνεται η πλειοψηφία της κυβέρνησης στη Βουλή, τεχνητά. 
Ήμουν είκοσι επτά χρονών, υφηγητής του Συνταγματικού Δικαίου, και αντιτάχθηκα στην άποψη αυτήν. Θεωρώ ότι έχω δίκιο. Το παραδέχτηκε αυτό εκ των υστέρων και η Νέα Δημοκρατία στις διαδικασίες αναθεώρησης του Συντάγματος, που ακολούθησαν.
Ξέρετε τι αντιμετώπισα το 1989; Έγκριτους επιστήμονες της εποχής να λένε ότι μπορεί διά νόμου να τροποποιηθεί αναδρομικά διάταξη περί ποινικής παραγραφής, που είναι διάταξη ουσιαστικού Ποινικού Δικαίου. Και μόνος μου - νέος ήμουν εκείνη την εποχή καθηγητής του Συνταγματικού Δικαίου- έλεγα τότε: Μα, αστειεύεστε; Το Σύνταγμα επιτρέπει την αναδρομική τροποποίηση επί τα χείρω ουσιαστικού ποινικού νόμου, γιατί η παραγραφή είναι θεσμός του ουσιαστικού Ποινικού Δικαίου; 
Άρα, η πρόβλεψη του Συντάγματος είναι ότι μεταξύ δύο προτάσεων δυσπιστίας μεσολαβεί προθεσμία διασκέψεως, όπως λέγεται, ωρίμου χρόνου, για να σκεφτόμαστε τι κάνουμε πριν το κάνουμε –αυτό σημαίνει «προθεσμία ώριμου χρόνου»- είναι σωστή. Από το 1927 δεκάδες επιστημόνων έχουν γράψει για τα θέματα αυτά. Κανείς δεν διανοήθηκε ότι μπορείς να μην κάνεις πρόταση δυσπιστίας κατά της Κυβέρνησης, αλλά κατά Υπουργού. Μόνον μία κυρία συνάδελφος, μέλος του ΣΥΡΙΖΑ συμπτωματικά, σε μία εργασία της. Δικαίωμά της. Το πιστεύει. Το είπε. Η Βουλή έχει καμμία υποχρέωση αυτό να το λάβει υπ’ όψιν; 
Δεν θέλω να αναφερθώ στο τι έχει πει με γνωμοδοτήσεις ο καθένας. Θα μπορούσα να πω πολλά για ποιους έχουμε γνωμοδοτήσει κατά καιρούς, τι διαδικασίες έχουμε παρεμποδίσει. Κύριε Προεδρεύοντα της Βουλής, σας αφορά. Έχετε κάποια ιστορική σχέση με το ζήτημα αυτό, σε σχέση με τους γνωμοδοτούντες.","ΕΥΑΓΓΕΛΟΣ ΒΕΝΙΖΕΛΟΣ",58
"110767"," Βεβαίως.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110768"," Οι γνωμοδοτήσεις μπορεί να απαγορεύουν, μπορεί να αποτρέπουν κάποιες διαδικασίες αποκάλυψης στοιχείων. Δεν θα προχωρήσω περαιτέρω. Θα τα βρει η ιστορική έρευνα. 
Εάν μαζί με το άρθρο 84 του Συντάγματος διαβάσουμε και το άρθρο 85, βλέπουμε τι σημαίνει συμμετοχή στη συλλογική ευθύνη και την κυβερνητική αλληλεγγύη. Γι’ αυτό είναι πραγματικά «η δευτέρα πλάνη χείρων της πρώτης», το να κάνεις και μία πρόταση μομφής κατά του Προέδρου της Βουλής. 
Ξέρετε τι εννοούσε περιχαρής ο κ. Τσίπρας χθες; «Ζήλια, ζήλια θα σας εμποδίσουμε να ψηφίσετε. Τώρα θα κάνουμε πρόταση μομφής κατά του Προέδρου». Δεν είχε πραγματικά καταλάβει εκείνη τη στιγμή ότι η πρόταση αυτή δεν συζητείται αμέσως, αλλά συζητείται σε συνεδρίαση κοινοβουλευτικού ελέγχου.
Άλλωστε, την άμεση διακοπή των εργασιών της Βουλής, όταν υποβάλλεται πρόταση δυσπιστίας δεν την προβλέπει το Σύνταγμα. Την προβλέπει ο Κανονισμός. Θα έλεγα ότι δεν είναι και σωστό αυτό, διότι έτσι παρεμποδίζεται η ομαλή λειτουργία του πολιτεύματος. Άρα, είναι απόλυτα σωστή η πρόταση του Προέδρου της Βουλής, κ. Μεϊμαράκη, ότι πρέπει να τροποποιηθεί η σχετική διάταξη του Κανονισμού και να μην παρεμποδίζεται το νομοθετικό έργο.
Άρα, λοιπόν, βρισκόμαστε σήμερα μπροστά σε έναν άλλο, νέο θεσμικό παραλογισμό. Κατηγορούμε τον Πρόεδρο της Βουλής, όχι προσωπικά, αλλά θεσμικά. Πρόταση μομφής κατά θεσμού δεν υπάρχει. Υπάρχει πρόταση μομφής κατά του προσώπου που δεν επιτελεί ορθά το θεσμικό του ρόλο. Έτσι δεν είναι; Οι θεσμοί είναι παγερά αδιάφοροι. Οι θεσμοί επικοινωνούν με την ιστορία. Τα πρόσωπα επικοινωνούν με τους πολίτες, με την κοινωνία και με τους συνομιλητές τους, όταν καταλαβαινόμαστε επί τη βάσει των κανόνων της κοινής λογικής.
Γιατί κατηγορείται ο Πρόεδρος της Βουλής; Διότι έθεσε το ερώτημα στην Ολομέλεια του Σώματος, η οποία και απεφάνθη. Αν εμφανιζόταν ως Πόντιος Πιλάτος και έλεγε: «δεν θέλω να αποφασίσω, μπορεί να αποφασίσει η Βουλή», εναντίον ποιου θα στρεφόταν η πρόταση μομφής; Κατά της Βουλής. Άλλα αντ’ άλλων, δηλαδή, γιατί δεν θέλουμε να μιλήσουμε επί της ουσίας.
Ποιο είναι, λοιπόν, το ουσιαστικό ζήτημα; Το ουσιαστικό ζήτημα είναι η βαθιά ενόχληση του ΣΥΡΙΖΑ και του κ. Τσίπρα προσωπικά, γιατί αλλάζουμε σελίδα, γιατί η χώρα μπαίνει πραγματικά στην τελική ευθεία της εξόδου από την κρίση και το μνημόνιο και γιατί αυτό πιστοποιείται. Πιστοποιείται από τους εταίρους μας, αλλά αυτό είναι το λιγότερο. Πιστοποιείται από τις αγορές, από τον ιδιωτικό διεθνή τομέα. Πιστοποιείται από την ίδια την ελληνική κοινωνία. Πρώτη φορά ανεβαίνει ο δείκτης οικονομικής ικανοποίησης ή αισιοδοξίας μετά από χρόνια. Είναι λογικό αυτό. Ο κόσμος διψά για ένα αισιόδοξο μήνυμα, για μία αλλαγή μετά από επτά χρόνια ύφεσης, με τέτοια ανεργία, με τόσες θυσίες.
Όμως, είπα και χθες ότι σκεφτόμαστε με βάση τις θυσίες, την κρίση, τις επιπτώσεις, μετρώντας με τι; Μετρώντας με τα δεδομένα του 2009, με τα δεδομένα του 2008. Εάν δεν είχε συμβεί αυτό που συνέβη, εάν δεν είχαμε ακολουθήσει το δύσκολο δρόμο και είχαμε πάει στην επιλογή της ασύντακτης χρεοκοπίας, της κατάρρευσης του τραπεζικού συστήματος, εάν τώρα δεν υπήρχαν καταθέσεις, εάν δεν υπήρχε τίποτε στη χώρα, εάν δεν είχαμε σώσει το 75% του εισοδήματος, αλλά είχαμε κρατήσει το 25%, εάν είχαμε φθάσει στις συνθήκες της Ουκρανίας ή της Πολωνίας παλαιότερα, όταν πτώχευσε, θα ήταν καλά;
Πλην Λακεδαιμονίων αγωνίζεται η χώρα. Αγωνίζεται η χώρα και κάποιοι λυπούνται, γιατί φεύγουν οι βάρβαροι, γιατί ανακτούμε την αξιοπρέπειά μας, την υπερηφάνεια μας, την αυτοδυναμία μας σιγά-σιγά, πόντο-πόντο, σε μία μάχη εκ του συστάδην και έχουμε αποτελέσματα. Είναι κρίμα, πραγματικά κρίμα που δεν διασφαλίσαμε όλη αυτήν την περίοδο συνθήκες εθνικής ενότητας και κοινωνικής συναίνεσης στα θεμελιώδη, στα στοιχειώδη. Δεν το πετυχαίνουμε ούτε τώρα, αλλά να ξέρετε ότι ακόμη και όταν επανέλθουμε -που επανερχόμαστε- στην ομαλότητα, στην κανονικότητα, η χώρα πρέπει να κάνει μία υπερπροσπάθεια, για να κερδίσει το χαμένο έδαφος. Άρα, χρειαζόμαστε και πάλι ενότητα, ανεξαρτήτως αποτελέσματος δημοτικών, περιφερειακών και ευρωπαϊκών εκλογών. Χρειαζόμαστε εθνική συστράτευση και όχι αυτή την τεχνητή οξύτητα, το διχασμό.
Είπε ο κ. Τσίπρας ότι μιλήσαμε σκληρά και αφού το είπε αυτό, παραπονούμενος, επειδή του μιλήσαμε σκληρά χθες, είπε ότι «αυτό που διαπράττετε είναι κακουργηματική απιστία, θα σας βάλω φυλακή».","ΕΥΑΓΓΕΛΟΣ ΒΕΝΙΖΕΛΟΣ",58
"110769"," Είναι καινούργια μόδα αυτή.","ΦΩΤΕΙΝΗ ΠΙΠΙΛΗ",430
"110770"," Υπάρχει η ευκολία με την οποία μιλούν με όρους Ποινικού Δικαίου, οι απειλές, οι εκφοβισμοί, οι εκβιασμοί, ένα δάχτυλο συνεχώς υψωμένο, ένας ψευτοεισαγγελικός λόγος του τύπου «θα ακυρώσουμε τις συμβάσεις, θα διώξουμε τους επενδυτές, θα σας βάλουμε φυλακή, ξανά φυλακή, πιο βαθιά φυλακή».
Και έρχονται εδώ και δεν έχουν να πουν ποτέ τίποτα. Κατατροπώνονται σε όλες τις διαδικασίες και αντί να διδαχθούν από αυτές τις αλλεπάλληλες ήττες, που είναι ήττες θεσμικές, πολιτικές και ηθικές, επιμένουν στο ίδιο.
Αντιλαμβάνεσθε ποιος καθοδηγεί τον κ. Τσίπρα, ποιο πνεύμα υπερίπταται; Ένα πνεύμα που ήταν πάντα πιστό σε αυτήν την αντίληψη -το ζήσαμε σε πολλές περιπτώσεις- που νόμιζε και νομίζει ότι απειλώντας με ποινικοποίηση, με φυλακή θα λύσει το πολιτικό πρόβλημα της Αριστεράς, μια κατάρα της Αριστεράς που την καθήλωσε επί χρόνια και τώρα η κρίση έδωσε συγκυριακά την ευκαιρία στο ΣΥΡΙΖΑ -από ένα μικρό κόμμα- να εκφράσει τη δυσαρέσκεια του ελληνικού λαού, αλλά κυρίως να εκφράσει τη δυσαρέσκεια των κοινωνικών στρωμάτων που συνδέονται παραδοσιακά με το ΠΑΣΟΚ και ως κλασικοί μικρομέγαλοι νομίζουν ότι κάτι κάνουν τώρα, ότι έχουν αποκτήσει και ρίζες, ενώ δεν έχουν καμμία ρίζα. Πού είναι η ρίζα; Σε ποιο δήμο; Σε ποια περιφέρεια; Σε ποιο σωματείο; Σε ποιο επιμελητήριο; Σε ποιο συνδικάτο; Σε ποια ομοσπονδία; Είναι μια ψευδαίσθηση.
Υπάρχει, λοιπόν, η απειλή εναντίον των επενδύσεων, εναντίον της ανάκαμψης, εναντίον της ελπίδας, εναντίον της απασχόλησης. Εις πείσμα αυτής της άποψης η χώρα ανακάμπτει και διαμορφώνονται πέντε πυλώνες της ανάκαμψης.
Ο πρώτος πυλώνας είναι θεσμικός, η πολιτική σταθερότητα, γιατί χωρίς πολιτική σταθερότητα δεν υπάρχει τίποτα ούτε ανάκαμψη ούτε ανάκτηση του χαμένου εδάφους. Σταθερότητα δεν γίνεται με συμπαθητικά λόγια ούτε με θεωρίες συνωμοσίας ούτε με κραυγές ούτε με δημαγωγίες ούτε με χτυπήματα στην πλάτη. Θέλει αποφάσεις επώδυνες, σκληρές και με κόστος. Το αναλαμβάνουμε και με το παραπάνω, ιδίως εμείς το έχουμε αναλάβει δυσανάλογα πολύ. 
Δεύτερος πυλώνας είναι ο δημοσιονομικός. Επιβεβαιώνεται η βιωσιμότητα του δημοσίου χρέους. Όλα αυτά που φαντασιώνεται ο κ. Τσίπρας για το κούρεμα, για τη διαπραγμάτευση, τα έχουμε κάνει. Έχουμε κουρέψει το χρέος, όσο δεν έχει κουρευτεί ποτέ στα παγκόσμια χρονικά χρέος, εξήντα πέντε μονάδες του ΑΕΠ, 130 δισεκατομμύρια το έχουμε αναδιαρθρώσει. 
Όλοι αντιλαμβάνονται ότι με πολύ εύκολες παραμετρικές αλλαγές επιβεβαιώνεται η βιωσιμότητα του ελληνικού χρέους. Εκτός αγοράς είναι άλλωστε το ελληνικό χρέος. Το 80% δεν είναι διαπραγματεύσιμο στη διεθνή αγορά, δεν είναι επιθετικό χρέος, δεν το κατέχουν κερδοσκόποι, το κατέχουν θεσμοί.
Τρίτος πυλώνας είναι ο αναπτυξιακός, που περνάει βέβαια σε πολύ μεγάλο βαθμό μέσα από τις τράπεζες, όχι τους τραπεζίτες, τις τράπεζες οι οποίες τελούν υπό τον ασφυκτικό έλεγχο του κράτους, αλλά και της Ευρωπαϊκής Ένωσης –όχι μόνο του κράτους- γιατί μας δάνεισαν για να κάνουμε την ανακεφαλαιοποίηση.
Προσέξτε όμως τι είναι αυτό που τους ενοχλεί. Πήραμε 50 δισεκατομμύρια για να ανακεφαλαιοποιήσουμε τις τράπεζες, δηλαδή για να προστατέψουμε τις καταθέσεις των Ελλήνων και την προοπτική δανείων και επενδύσεων. Έχουμε χρησιμοποιήσει μέχρι στιγμής 25 δισεκατομμύρια για την ανακεφαλαιοποίηση των συστημικών τραπεζών, των τεσσάρων μεγάλων τραπεζών και το κράτος θα τα πάρει πίσω όλα αυτά και ακόμη παραπάνω. 
Ήδη με τη σημερινή χρηματιστηριακή αξία –που είμαστε ακόμη στην αρχή της εξόδου- οι μετοχές που κατέχουμε αξίζουν 22 δισεκατομμύρια. Σε λίγους μήνες θα έχουμε κατά πολύ υπερβεί τα 25 δισεκατομμύρια που έχουμε δώσει. 
Δεν είναι κερδοσκοπική η επένδυσή μας. Είναι μια επένδυση θεσμική. Δεν είναι κερδοσκόπος το Ταμείο Χρηματοπιστωτικής Σταθερότητας, είναι εγγυητικός μηχανισμός με ευρωπαϊκά λεφτά. Στο απόθεμα είναι 12 δισεκατομμύρια. Είναι καβάτζα. 
Και τώρα, για τη νέα φάση της ανακεφαλαιοποίησης δεν δίνουμε ούτε ευρώ. Αυτά μένουν. Άρα, διαγράφονται από το χρέος, όπως θα διαγραφούν και τα παραπάνω από εικοσιπέντε, που θα ανακτήσουμε. Θα μείνουν τελικά λιγότερο από δώδεκα, με τα οποία χρηματοδοτήθηκε όχι η ανακεφαλαιοποίηση, αλλά η εκκαθάριση των τραπεζών, που δεν μπορούσαν να αντέξουν, των μικρότερων τραπεζών.
Και υπάρχει αυτός ο μύθος ότι ευνοούμε τους τραπεζίτες. Ποιους τραπεζίτες; Τους νέους που θα έρθουν για να μπουν στην «Eurobank». Αυτό είναι όλο το θέμα. Διότι δεν υπάρχει ζήτημα ανακεφαλαιοποίησης τώρα για καμμία άλλη τράπεζα, μόνο για την «Eurobank» που ανήκει πράγματι 100% στο κράτος, αλλά που έχει μέσα της και το «Ταχυδρομικό Ταμιευτήριο». 
Και φυσικά, θα μπορούσε το κράτος να κάνει την επιλογή να βάλει κι άλλα λεφτά από τα 12 δισεκατομμύρια που έχει, αλλά λέει ο κ. Αλμούνια και η Ευρωπαϊκή Κεντρική Τράπεζα: «Μα, δεν ενεργείτε εμπορικά. Εσάς σας ενδιαφέρει η εθνική σας οικονομία. Φέρτε ξένους επενδυτές, ανεβάστε το χρηματιστήριό σας, ανεβάστε το θετικό κλίμα αισιοδοξίας, πάρτε 3 δισεκατομμύρια από τη διεθνή αγορά και θα ανακτήσετε αυτά που έχετε βάλει για τις συστημικές τράπεζες ούτως ή άλλως -και από την «Eurobank»- με την άνοδο του οικονομικού ρεύματος». Γιατί πόσο είναι η απόσταση από τα 22 δισεκατομμύρια που αξίζουν τώρα οι μετοχές μέχρι τα 25 -30 σας λέω εγώ- ώστε να έχουμε και ένα μικρό κέρδος από αυτή την επένδυση;
Αυτό ζήτησε το ΤΧΣ, να μπει το ίδιο επενδυτής στην «Eurobank», στην ανακεφαλαιοποίηση. Και η απάντηση ήταν -κι έπρεπε να κάνουμε μία διαπραγμάτευση- «Εσείς είστε back stop, είστε ένας μηχανισμός τελικής εγγύησης. Δεν είστε επενδυτικό fund. Πρέπει να σκέφτεστε την οικονομία σας, τους πολίτες σας και το μέγεθος του δημοσίου χρέους». Αυτή είναι όλη η ουσία. Άρα λοιπόν, αυτός είναι ο τρίτος πυλώνας.","ΕΥΑΓΓΕΛΟΣ ΒΕΝΙΖΕΛΟΣ",58
"110771"," Είναι εκτός θέματος.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αντιπροέδρου της Κυβέρνησης και Υπουργού Εξωτερικών)","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"110772"," Ο τέταρτος πυλώνας είναι ο κοινωνικός…","ΕΥΑΓΓΕΛΟΣ ΒΕΝΙΖΕΛΟΣ",58
"110773"," Και με αυτόν τον πυλώνα κλείστε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110774"," …τώρα που θα κατανείμουμε το πρωτογενές πλεόνασμα στον φτωχό κόσμο, τους άνεργους, που θα δώσουμε ασφάλιση στους ανασφάλιστους, που θα στηρίξουμε τους υπερήλικες, τώρα θα φανεί η αποκατάσταση των αδικιών.
Ο πέμπτος πυλώνας είναι η αποκατάσταση της ευρωπαϊκής και διεθνούς θέσης της χώρας, γιατί, χωρίς ισχυρή οικονομία, έχεις πρόβλημα και εθνικής ισχύος. Ε, λοιπόν αυτό είναι που ενοχλεί. Και αυτό μετατρέπεται σε πρόταση δήθεν δυσπιστίας κατά του Υπουργού Οικονομικών και σε πρόταση δήθεν μομφής κατά του Προέδρου της Βουλής. Αυτός είναι ο σχολικός ορισμός της υποβάθμισης και της καταστρατήγησης του Συντάγματος, το λιγότερο. Αυτό είναι το ανάγλυφο παράδειγμα του πολιτικού αδιεξόδου. 
Τι έχει συμβεί τώρα; Η απαξίωση της πολιτικής αρχίζει και στρέφεται κατά της Αντιπολίτευσης. Μπορεί ο καθένας να εμφανίζεται εύκολα ως ανανεωτής της πολιτικής και να λέει «Ναι, εγώ εκφράζω το νέο, το αντισυμβατικό». Ποιοι εκφράζουν το παλιό; Τα κόμματα της κυβερνητικής πλειοψηφίας, το ΠΑΣΟΚ και η Νέα Δημοκρατία. Καλά, το ΠΑΣΟΚ είναι «ο αμνός ο αίρων τας αμαρτίας του κόσμου», αδικείται κατάφωρα. Και είναι λογικό γιατί έχει εκφράσει το πνεύμα και τη δυναμική της Μεταπολίτευσης. Άρα, μας καταλογίζουν τα σφάλματα της Μεταπολίτευσης- όποιος και να τα έχει κάνει- πολιτικά, λαϊκά, κοινωνικά, αναπτυξιακά, ηθικά, ιδεολογικά, όλα.","ΕΥΑΓΓΕΛΟΣ ΒΕΝΙΖΕΛΟΣ",58
"110775"," Τα καλά έγιναν με αυτόματο πιλότο.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"110776"," Άρα, λοιπόν, κανείς δεν εξετάζει ποιος έκανε τι. Μόνο τα τελευταία, μόνον συγκυριακά, μόνον επιφανειακά. Αλλά τώρα σου λέει ότι στο συμβατικό και το παλιό είναι και ο ΣΥΡΙΖΑ, είναι και τα άλλα κόμματα της Αντιπολίτευσης. Θα εμφανιστούν τα άλλα κόμματα τώρα, τα οποία δεν έχουν ευθύνη. Δεν έχουν ευθύνη για τη διακυβέρνηση και τις δύσκολες αποφάσεις. Δεν έχουν ευθύνη ούτε καν για την Αντιπολίτευση, τίποτα. Είναι άνευ οποιασδήποτε ευθύνης. 
Άρα ιδού ο εκνευρισμός. Ο εκνευρισμός οφείλεται στην έλλειψη πολιτικής προγραμματικής πρότασης, στην αποτυχία της στρατηγικής εφόδου από τα αποδυτήρια. Δεν βγαίνει το σενάριο εκλογών δημοψηφίσματος. Δεν βγαίνει το σενάριο ούτε για τις δημοτικές ούτε για τις περιφερειακές ούτε για τις ευρωπαϊκές εκλογές. Δεν βγαίνει στον κ. Τσίπρα και το ΣΥΡΙΖΑ. Ως εκ τούτου, να έρθουμε να δημιουργήσουμε προβλήματα στη λειτουργία της Κυβέρνησης και της Βουλής και άρα, στη χώρα.","ΕΥΑΓΓΕΛΟΣ ΒΕΝΙΖΕΛΟΣ",58
"110777"," Κύριε Πρόεδρε, έχετε πάρει και το μεγαλύτερο μέρος της δευτερολογίας σας. Παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110778"," Δηλαδή τι κάνουμε τώρα; Κάνουμε ασκήσεις επαναστατικής γυμναστικής, ασκήσεις πυκνής τάξεως στη Βουλή. 
Μα, θέλει κότσια για να το κάνεις αυτό. Πρέπει να ξέρεις, να μπορείς. Πρέπει, όταν κάνεις ένα βήμα, να ξέρεις το επόμενο. Αλλιώς, απλώς εμφανίζεσαι να μην μπορείς να διαχειριστείς τίποτα ούτε τους θεσμούς ούτε τη δημαγωγία. 
Αυτό είναι ο ορισμός της απόλυτης πολιτικής αποτυχίας.
Ευχαριστώ.
(Χειροκροτήματα)","ΕΥΑΓΓΕΛΟΣ ΒΕΝΙΖΕΛΟΣ",58
"110779"," Ευχαριστούμε πολύ, κύριε Πρόεδρε.
Σας βλέπω, βεβαίως, κύριε Δραγασάκη. Κατ’ αρχάς, για να κλείσουμε αυτό το θέμα –και θα το κλείσουμε- επί της ουσίας ο Πρόεδρος, ο κ. Βενιζέλος, ζήτησε πρώτος τον λόγο. Αμέσως μετά μπήκε ο Πρόεδρος της Βουλής. Ζήτησε και ο Πρόεδρος της Βουλής τον λόγο. Ρωτώ τον κ. Βενιζέλο: «Να δώσω πρώτα τον λόγο στον κύριο Πρόεδρο της Βουλής;». Μου κάνει νεύμα, λέγοντάς μου «ναι». Δίνω τον λόγο, λοιπόν, στον κύριο Πρόεδρο της Βουλής και μετά θα έδινα τον λόγο στον κ. Βενιζέλο.
Εσείς, από εδώ, από την Έδρα, ζητήσατε να λάβετε τον λόγο επί προσωπικού. Σας υπενθύμισα ότι δεν μπορείτε να λάβετε τον λόγο επί προσωπικού από την Έδρα, αλλά πρέπει να κατεβείτε κάτω στα Έδρανα και να ζητήσετε τον λόγο επί προσωπικού. Συγχρόνως, έδωσα τον λόγο και στον κ. Βενιζέλο. Αυτή είναι η ουσία.
Τώρα, για τους τύπους, επειδή ξέρω ότι είστε πολύ μελετηρός, θα αναγνώσω την παράγραφο 2 του άρθρου 68, που αφορά τα προσωπικά ζητήματα. Λέει, λοιπόν, το εξής: «Η επίκληση και αντιμετώπιση του προσωπικού ζητήματος γίνεται στην ίδια συνεδρίαση, στην οποία δημιουργήθηκε». Άρα, στην ίδια συνεδρίαση που δημιουργήθηκε, μπορώ να σας δώσω τον λόγο.
Συνεχίζει παρακάτω ,όμως, και λέει ότι ο Πρόεδρος μπορεί να μη δώσει τον λόγο, αν κρίνει ότι δεν υπάρχει προσωπικό ζήτημα. 
Έχω την αίσθηση ότι ζητάτε τον λόγο για τις αναφορές που έκανε ο σεβαστός Πρόεδρος της Βουλής στο όνομά σας. Εσείς νομίζετε ότι υπάρχει προσωπικό θέμα. Έχω δύο επιλογές, δηλαδή την επιλογή να ζητήσω από το Σώμα να κρίνει αν υπάρχει προσωπικό –που αν το ζητήσω, θα πει «όχι»- και την επιλογή να σας δώσω για ένα λεπτό τον λόγο, προκειμένου να εξηγήσετε σε τι συνίσταται το προσωπικό.
Σας δίνω, λοιπόν, τον λόγο για ένα λεπτό, για να μας εξηγήσετε σε τι συνίσταται το προσωπικό σας θέμα.
Ορίστε, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110780"," Δεν θέλω ένα λεπτό.
Ακούστηκαν ανακρίβειες από τον κ. Μεϊμαράκη σε ό,τι αφορά την άσκηση των καθηκόντων μου και θέλω να αποκαταστήσω την αλήθεια, όπως εγώ την αντιλαμβάνομαι.
Έχω τον λόγο;","ΙΩΑΝΝΗΣ ΔΡΑΓΑΣΑΚΗΣ",137
"110781"," Είπατε ποιο είναι το προσωπικό θέμα. Εγώ θα σας δώσω τον λόγο, αν και κρίνω ότι δεν υπάρχει προσωπικό θέμα. Αν υπήρχε, όμως, θα έπρεπε πολλοί από εδώ μέσα –και πρωτίστως ο κύριος Πρόεδρος της Βουλής, γιατί έγιναν αρκετές αναφορές στο όνομά του- να ζητούν τον λόγο επί προσωπικού. Όταν γίνονται αναφορές σε ονόματα συναδέλφων, αυτό δεν σημαίνει ότι δημιουργείται και προσωπικό θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110782"," Δεν μίλησα για αναφορές. Μίλησα για ανακρίβειες. Κάντε και εσείς μία προσπάθεια. Μίλησα για ανακρίβειες.
(Θόρυβος από την πτέρυγα της Νέας Δημοκρατίας)","ΙΩΑΝΝΗΣ ΔΡΑΓΑΣΑΚΗΣ",137
"110783"," Σας παρακαλώ, κύριοι συνάδελφοι.
Εγώ θα σας δώσω τον λόγο, για να εξηγήσετε το προσωπικό θέμα, σχετικά με τις ανακρίβειες, οι οποίες υπήρξαν. 
Ορίστε, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110784"," Συγγνώμη, έχω τον λόγο για να εξηγήσω ποιο είναι το προσωπικό θέμα; Δηλαδή, έχω ένα λεπτό ή πέντε λεπτά;","ΙΩΑΝΝΗΣ ΔΡΑΓΑΣΑΚΗΣ",137
"110785"," Σας δίνω –κατά παραχώρηση βέβαια- πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110786"," Κύριε Πρόεδρε, δεν θα αντιδικήσω μαζί σας. Ήταν μία κακιά στιγμή. Το μόνο δικαίωμα που έχουμε ως Βουλευτές εδώ μέσα είναι το περιβόητο «επί προσωπικού». 
Έχουμε και έναν άτυπο κανόνα όσοι προεδρεύουμε. Ζητά κάποιος Βουλευτής τον λόγο επί προσωπικού, του δίνουμε ένα λεπτό, λέει κάτι, καταγράφεται και προχωρούμε.
Ήταν μία άτυχη στιγμή για σας.","ΙΩΑΝΝΗΣ ΔΡΑΓΑΣΑΚΗΣ",137
"110787"," Και για σας...","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110788"," Η ατυχία μου ήταν ότι καθόμουν εκεί πάνω.","ΙΩΑΝΝΗΣ ΔΡΑΓΑΣΑΚΗΣ",137
"110789"," …γιατί ήσασταν από την Έδρα, όπως λέτε. Με συγχωρείτε, αλλά πρέπει να σηκώσω το χέρι μου και να πω «τίθεται θέμα επί προσωπικού». Σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110790"," Κύριε Πρόεδρε, μου στερείτε χρόνο.","ΙΩΑΝΝΗΣ ΔΡΑΓΑΣΑΚΗΣ",137
"110791"," Ορίστε, συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110792"," Κύριε Πρόεδρε, έχει κι αυτό το ενδιαφέρον του. Εγώ τώρα έμαθα ότι όταν κάθεται κανείς εκεί, δεν έχει αυτό το δικαίωμα. Όμως, βάζω τελεία σ’ αυτό και αναφέρομαι στην ουσία. 
Είπε ο Πρόεδρος, ο κ. Μεϊμαράκης –ή άφησε την εντύπωση- ότι σκόπιμα εγώ, ως προεδρεύων, δημιούργησα ασάφεια –ή και απέκρυψα- για το τι ώρα θα μιλήσει ο Πρόεδρος της Κοινοβουλευτικής Ομάδας του ΣΥΡΙΖΑ, κ. Τσίπρας. 
Τα πραγματικά γεγονότα έχουν ως εξής: Μιλήσαμε με τον κύριο Πρόεδρο και τον ενημέρωσα ότι η ενημέρωσή μου είναι πως θα έρθει μετά τις 15.30΄. Υπήρξαν δύο και τρία επανειλημμένα τηλεφωνήματα επ’ αυτού του θέματος. Δεν είχα, λοιπόν, ουδένα λόγο. Στο ερώτημα αν πρέπει να παρευρίσκεται ως εκδήλωση τιμής, για να τιμήσει δηλαδή με την παρουσία του την ομιλία του κ. Τσίπρα, είπα «δεν νομίζω ότι τίθεται τέτοιο θέμα». 
Βάζω τελεία. Κλείνει κι αυτό το θέμα.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Άρα, με επιβεβαιώνετε.","ΙΩΑΝΝΗΣ ΔΡΑΓΑΣΑΚΗΣ",137
"110793"," Κύριε Μεϊμαράκη, δεν θα αντιδικήσω ούτε με εσάς. Ούτε με εσάς! 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Δεν αντιδικώ, τα γεγονότα λέω.","ΙΩΑΝΝΗΣ ΔΡΑΓΑΣΑΚΗΣ",137
"110794"," Καταθέτω τα γεγονότα και γι’ αυτό έμεινα εδώ, συμφωνώντας με την απόφαση των συναδέλφων μου, για να γραφτούν στα Πρακτικά αυτά τα οποία έχω να πω. 
Δεύτερο γεγονός. Αφήσατε την εντύπωση ότι, ενώ ήρθε η κυρία Κόλλια να με αντικαταστήσει, εγώ σκόπιμα δεν της έδωσα την Έδρα. Είθισται όταν προεδρεύουμε και είναι σε εξέλιξη ένα αντικείμενο, το οποίο ο νέος Προεδρεύων ενδεχομένως να μην γνωρίζει στη λεπτομέρειά του, να ολοκληρώνεται το αντικείμενο και μετά να παραχωρούμε την Έδρα. Αυτό έγινε και με την κυρία Κόλλια, η οποία άλλωστε προήδρευσε και χειρίστηκε το θέμα άψογα. Άρα, προς τι όλη αυτή η θεωρία συνομωσίας; 
Τρίτη ανακρίβεια: ανέφερε ο κ. Μεϊμαράκης ότι έπρεπε να αναγνώσω τον κατάλογο των υπογραφόντων. Αυτό δεν προβλέπεται από το άρθρο 142 του Κανονισμού, κύριε Πρόεδρε. Μάλιστα, επειδή δεν ήμουν βέβαιος, ρώτησα τους παράγοντες της Βουλής που μας συμβουλεύουν και ουδείς, αλλά ούτε και εγώ είδα στο άρθρο 142 ότι έπρεπε να διαβάσω τα ονόματα. Επομένως, λυπούμαι γι’ αυτές τις ανακρίβειες.
Το επόμενο σημείο που θέλω να θέσω είναι το εξής: Άκουσα με ενδιαφέρον την ομιλία του κ. Μεϊμαράκη. Αντιλαμβάνομαι ότι έπρεπε να απαντήσει σε κάποια θέματα. Ομολογώ ότι δεν κατανόησα την ομιλία του. Δεν κατάλαβα, κύριε Μεϊμαράκη την ομιλία σας. Επιφυλάσσομαι να τη μελετήσω και επιφυλάσσομαι να συμπεράνω αν μπορούμε να συνεργαζόμαστε στο έργο για το οποίο έχουμε εκλεγεί εδώ. Διότι δεν κατανοώ με τον ίδιο τρόπο τη θεωρία των δύο ταυτοτήτων. Βεβαίως και εγώ είμαι στέλεχος του ΣΥΡΙΖΑ, βεβαίως και κάνω ομιλίες, βεβαίως και έχω κομματικές ιδιότητες. Όμως, θεωρώ ότι ο ρόλος δημιουργεί συνολική ευθύνη. Όταν ο Πρόεδρος της Δημοκρατίας ανήκει σε ένα κόμμα, δεν είναι κάποιες ώρες κόμμα και κάποιες ώρες Πρόεδρος της Δημοκρατίας. Όταν, λοιπόν, κάποιος είναι Πρόεδρος ή Αντιπρόεδρος της Βουλής, δεν είναι κάποιες ώρες έτσι…
(Θόρυβος-Διαμαρτυρίες στην Αίθουσα)
Θα με ακούσετε; Αν δεν θέλετε να ακούσετε, κάντε υπομονή, γιατί θέλω να γραφτούν στα Πρακτικά αυτά τα οποία λέω.","ΙΩΑΝΝΗΣ ΔΡΑΓΑΣΑΚΗΣ",137
"110795"," Ασφαλώς και θα ακουστείτε. 
Κύριοι συνάδελφοι, σας παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110796"," Άρα, έχω άλλη αντίληψη επί αυτού του θέματος. Και γι’ αυτό προσέξτε τι λέω. Θέλω να μελετήσω την ομιλία του κ. Μεϊμαράκη, να την αξιολογήσω και ενδεχομένως να ανταλλάξουμε και σκέψεις, για να καταλάβω πώς αντιλαμβάνεται τη λειτουργία της Βουλής από εδώ και πέρα. 
Έρχομαι στο τελευταίο σημείο. Προσωπικά, κύριε Πρόεδρε, κυρίες και κύριοι συνάδελφοι, όσα είπα στην ομιλία μου ισχύουν στο ακέραιο. Και αν μιλούσα τώρα, θα μιλούσα ακόμα πιο έντονα για την ανάγκη οικοδόμησης συναίνεσης όχι στην πολιτική, αλλά στον τρόπο άσκησης της αντιπαράθεσης γύρω από την πολιτική. 
Σας ευχαριστώ πολύ.","ΙΩΑΝΝΗΣ ΔΡΑΓΑΣΑΚΗΣ",137
"110797"," Ευχαριστούμε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110798"," Μομφή υποστηρίζετε, κύριε Πρόεδρε!","ΜΑΥΡΟΥΔΗΣ ΒΟΡΙΔΗΣ",69
"110799"," Κάνετε κουράγιο να ακούσετε αυτά τα οποία λέει κάποιος. Βρείτε τα μετά...","ΙΩΑΝΝΗΣ ΔΡΑΓΑΣΑΚΗΣ",137
"110800"," Άκουσα πάρα πολύ καλά! Μομφή υποστηρίξατε!","ΜΑΥΡΟΥΔΗΣ ΒΟΡΙΔΗΣ",69
"110801"," Κύριοι συνάδελφοι, σας παρακαλώ! 
Κύριε Πρόεδρε, θέλετε να πάρετε τον λόγο; 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Ναι, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110802"," Ορίστε, κύριε Πρόεδρε, έχετε τον λόγο. 
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Δεν θα μακρηγορήσω και δεν θα κάνω, όπως και στην αρχική μου τοποθέτηση, χρήση του χρόνου μου. 
Κατ’ αρχάς, θέλω να τονίσω ότι ο κ. Δραγασάκης επιβεβαίωσε αυτά που είπα. Και εγώ αυτό είπα. Είπα ότι τον πήρα τηλέφωνο. Εγώ, παρά το γεγονός ότι δεν το αναφέρει ο Κανονισμός, αντιλαμβάνομαι το θεσμικό μου ρόλο ως εξής: Να είμαι στην Έδρα όταν μιλάει ο Αρχηγός της Αξιωματικής Αντιπολίτευσης, αλλά και όταν μιλούν οι Αρχηγοί των κομμάτων. Αν με μέμφεστε και γι’ αυτό, τότε έχουμε παραλογιστεί. Γι’ αυτό ακριβώς και χαίρομαι που το επιβεβαιώνετε. Σας πήρα τηλέφωνο στην Έδρα, να ρωτήσω με σεβασμό τι ώρα θα μιλήσει ο Αρχηγός της Αξιωματικής Αντιπολίτευσης και εκ των υστέρων, κύριε Δραγασάκη, αισθάνομαι πράγματι -διότι δεν μπορούσα να φανταστώ ότι στις 16.00΄ θα μιλήσει ο Αρχηγός της Αξιωματικής Αντιπολίτευσης, αν δεν έχει κάτι ιδιαίτερο να πει- ότι τελικά έπρεπε να μου πείτε ότι θα μιλήσει στις 16.00΄ και να μη φύγω. Διότι εγώ ούτε λίγο ούτε πολύ ήταν σαν να σας ζητάω και την άδεια να φύγω. 
Δεύτερον, δεν κατάλαβα τι δεν καταλάβατε. Δεν καταλάβατε ότι έχουμε διπλό ρόλο; Δηλαδή, εσείς θα υπογράφετε την πρόταση μομφής κατά του Προέδρου της Βουλής και θα είστε ένας από τους πέντε ομιλητές του ΣΥΡΙΖΑ και ο Πρόεδρος της Βουλής δεν θα μπορεί να απαντήσει ως Βουλευτής της Νέας Δημοκρατίας; 
(Χειροκροτήματα από την πτέρυγα της Νέας Δημοκρατίας)
Δεν το κατάλαβα! Πώς τα φαντάζεστε, δηλαδή, αυτά; 
Εγώ, κύριε Δραγασάκη, σας λέω ειλικρινά –και το γνωρίζετε- ότι δεν είχα διάθεση να μιλήσω ούτε είχα και πρόθεση μάλιστα να έρθω σε μία δημόσια τέτοια συζήτηση με τον Αντιπρόεδρο. 
Εγώ θα περιμένω να διαβάσετε την ομιλία μου, να δω αν θα την καταλάβετε -γιατί σας θεωρώ έξυπνο άνθρωπο- και αφού την καταλάβετε να έρθετε να τη συζητήσουμε. Αν δεν την καταλάβετε, εγώ και ιδιαιτέρως θα σας τα ξαναπώ. 
(Χειροκροτήματα από την πτέρυγα της Νέας Δημοκρατίας)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110803"," Ευχαριστούμε πολύ, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110804"," Κύριε Πρόεδρε, θα ήθελα τον λόγο για ένα λεπτό.","ΙΩΑΝΝΗΣ ΔΡΑΓΑΣΑΚΗΣ",137
"110805"," Κύριε Δραγασάκη, δεν χρειάζεται να έχετε τον τελευταίο λόγο.  Επειδή αντιλαμβάνομαι, όμως, ότι θα βάλετε τα πράγματα στη θέση τους, σας δίνω τον λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110806"," Ο κύριος Πρόεδρος έκανε μία πρόταση την οποία θα αξιοποιήσω. Διότι, κύριε Πρόεδρε, είπατε και κάποια άλλα, που δεν τα σχολίασα. Εγώ, το ότι από εκεί πάνω λειτουργώ ως κομματικό στέλεχος, το έχω ακούσει μόνο από μία πλευρά μέχρι τώρα. Το είπατε και εσείς σήμερα.
ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ (Πρόεδρος της Βουλής): Και εγώ το ίδιο. Και πρόταση μομφής δεν περίμενα ότι εσείς θα υπογράψετε.","ΙΩΑΝΝΗΣ ΔΡΑΓΑΣΑΚΗΣ",137
"110807"," Από εμένα δεν το ακούσατε. 
Προχωρούμε τώρα, λοιπόν, και θα αξιοποιήσω την πρόταση του κ. Μεϊμαράκη.","ΙΩΑΝΝΗΣ ΔΡΑΓΑΣΑΚΗΣ",137
"110808"," Ωραία.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110809"," Αυτό που εννοώ ότι δεν καταλαβαίνω είναι τα όρια της πόλωσης την οποία θέλει να δημιουργήσει αυτή η παράταξη. Τελεία!","ΙΩΑΝΝΗΣ ΔΡΑΓΑΣΑΚΗΣ",137
"110810"," Αυτό να το σκεφτόσασταν!
(Θόρυβος στην Αίθουσα)","ΜΑΥΡΟΥΔΗΣ ΒΟΡΙΔΗΣ",69
"110811"," Θα ήθελα να ανακοινώσω προς το Σώμα ότι οι Υπουργοί Περιβάλλοντος, Ενέργειας και Κλιματικής Αλλαγής και Οικονομικών κατέθεσαν σήμερα σχέδιο νόμου: «Δημιουργία νέας καθετοποιημένης εταιρείας ηλεκτρικής ενέργειας».
Τον λόγο έχει ο Κοινοβουλευτικός Εκπρόσωπος των Ανεξάρτητων Ελλήνων κ. Αβραμίδης. 
Μετά τον κ. Αβραμίδη θα μιλήσουν άλλοι δύο Κοινοβουλευτικοί Εκπρόσωποι και θα πάμε στην ψηφοφορία. 
Ορίστε, κύριε Αβραμίδη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110812"," Σας ευχαριστώ, κύριε Πρόεδρε.
Παρακολούθησα μέχρι τώρα μία πολύ ενδιαφέρουσα συζήτηση με επιχειρήματα και ενδεχομένως αυτή η συζήτηση να είχε γίνει με διαφορετικό τρόπο, εάν υπήρχε μία πρόταση του Προεδρείου -λόγου χάρη- από καιρό για τον Κανονισμό της Βουλής, που θα έθετε και τα ζητήματα λειτουργίας του Κοινοβουλίου.
Θα ήθελα να διαβάσω το άρθρο 60, το πρώτο εδάφιο, μιας και αναφέρθηκε ο σεβαστός συνάδελφος κ. Γλέζος γι’ αυτό το οποίο προέκυψε χθες.
(Θόρυβος στην Αίθουσα)","ΓΑΒΡΙΗΛ ΑΒΡΑΜΙΔΗΣ",2
"110813"," Παρακαλώ, κύριοι συνάδελφοι!
Οι κύριοι συνάδελφοι που είναι στο διάδρομο εάν θέλουν να αποχωρήσουν, να αποχωρήσουν ήσυχα και ήρεμα. Έχουμε ομιλητή στο Βήμα, στον οποίο οφείλουμε σεβασμό. Σας παρακαλώ! 
Συνεχίστε, κύριε συνάδελφε. Τα δεκαπέντε δευτερόλεπτα που σας «στέρησα», θα σας τα αφήσω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110814"," Ευχαριστώ, κύριε Πρόεδρε.
Ανεφέρθη, λοιπόν, ο κ. Γλέζος και το σημείωσε αρνητικά στη διαγραφή που υπήρξε από τη χθεσινή διαδικασία, που προέκυψε, του κ. Κακλαμάνη. 
Επειδή ως νεοεκλεγείς Βουλευτής πήρα αυτό που πήραν όλοι οι συνάδελφοι και οι παλαιότεροι και οι νεότεροι στο Κοινοβούλιο, τον Κανονισμό της Βουλής των Ελλήνων και το Σύνταγμα της Ελλάδας, το Σύνταγμά μας λοιπόν στο άρθρο 60 λέγει το εξής: «Οι Βουλευτές έχουν απεριόριστο το δικαίωμα της γνώμης και ψήφου κατά συνείδηση». Αυτό λέει το Σύνταγμα. Και για την ψήφο κατά συνείδηση ενός συναδέλφου χθες υπήρξε διαγραφή. Για ψήφο συναδέλφων άλλου κόμματος δεν υπήρξε διαγραφή, παρ’ όλο που ο Αντιπρόεδρος της Κυβέρνησης και Πρόεδρος του ΠΑΣΟΚ ονόμασε τη χθεσινή ψηφοφορία «ψήφο εμπιστοσύνης». Είπε: «Μετατρέπουμε την ψηφοφορία αυτή σε ψήφο εμπιστοσύνης». Ενδεχομένως, ο Πρόεδρος του ΠΑΣΟΚ είτε ήθελε να εκθέσει τον κ. Σαμαρά, τον συνέταιρο του στην Κυβέρνηση -οφείλω να ερμηνεύσω τα γεγονότα- είτε δεν μπόρεσε να προχωρήσει στη διαγραφή, τη στιγμή που υπήρχε ο πρώην Πρόεδρος και πρώην Πρωθυπουργός, ο κ. Παπανδρέου, σε αυτούς που δεν ψήφισαν το πολυνομοσχέδιο.
Να έρθουμε, όμως, στο θέμα, κυρίες και κύριοι συνάδελφοι. Έχω εδώ -γιατί νομίζω ότι αξίζει να το διαβάσουμε- τι συζητούμε: Με βάση την ημερήσια διάταξη, λοιπόν, είναι: «Συζήτηση και λήψη απόφασης επί της προτάσεως μομφής κατά του Προέδρου της Βουλής» είτε είναι πλήρης είτε δεν είναι πλήρης, ποια είναι η πρόταση να την υπενθυμίσουμε. 
Πρόταση μομφής κατά του Προέδρου της Βουλής την οποία υπέγραψαν οι Βουλευτές του ΣΥΡΙΖΑ. 
«Στις 30 Μαρτίου 2014 κατά τη συνεδρίαση της Ολομέλειας της Βουλής κατατέθηκε από τους Βουλευτές του ΣΥΡΙΖΑ πρόταση δυσπιστίας κατά του Υπουργού Οικονομικών της Κυβέρνησης, σύμφωνα με τα άρθρα 84 του Συντάγματος και 142 του Κανονισμού της Βουλής. 
Μετά την κατάθεση της πρότασης και όπως προβλέπεται στην παράγραφο 3 του τελευταίου άρθρου διακόπηκε η συζήτηση. Στη συνέχεια και μετά την επανέναρξη της συζήτησης στην Ολομέλεια ο Πρόεδρος της Βουλής κατά παράβαση του άρθρου 84 του Συντάγματος και του άρθρου 142 του Κανονισμού δεν διέκοψε τις εργασίες, προκειμένου να συζητηθεί …
(Θόρυβος στην Αίθουσα)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ησυχία!","ΓΑΒΡΙΗΛ ΑΒΡΑΜΙΔΗΣ",2
"110815"," Ντροπή σας!","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"110816"," Ένα λεπτό, ένα λεπτό! Καθίστε κάτω, κύριε Κουίκ. Εκφράσεις τέτοιου είδους δεν επιτρέπονται.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110817"," Με συγχωρείτε, κύριε Πρόεδρε.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"110818"," Αποχωρούσαν οι συνάδελφοι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110819"," Περίπτερο το έχουν κάνει! Να δείξουν λίγο σεβασμό.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"110820"," Υπάρχει νεοορκισμένος Υπουργός και τον συνεχάρησαν. Ακολουθήστε και εσείς μία τακτική.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110821"," Όχι, εδώ το έχουν κάνει κιόσκι!","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"110822"," Ορίστε, κύριε συνάδελφε, συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110823"," Εγώ πάντως, έχω την αντοχή να συνεχίσω και δεν με σταματούν οι όποιες φωνές, συζητήσεις και φωνασκίες. Άλλωστε, υπάρχει και το καφενείο της Βουλής για όσους θέλουν να πάνε. 
Και συνεχίζω: «…προκειμένου, λοιπόν, να συζητηθεί η πρόταση δυσπιστίας του ΣΥΡΙΖΑ  κατά του Υπουργού Οικονομικών και την παρέπεμψε, χωρίς να έχει την αντίστοιχη αρμοδιότητα στο Σώμα. 
Για τους λόγους αυτούς οι υποβάλλοντες Βουλευτές κατ’ εφαρμογήν της διάταξης του άρθρου 150 του Κανονισμού της Βουλής καταθέτουν την παρούσα μομφή κατά του Προέδρου της Βουλής Ευάγγελου Μεϊμαράκη.
Οι υπογράφοντες  Βουλευτές».» 
Κυρίες και κύριοι συνάδελφοι, η συζήτηση για την πρόταση δυσπιστίας κατά του Προέδρου της Βουλής των Ελλήνων έρχεται ως λογικό επόμενο και ως φυσική εξέλιξη στον κοινοβουλευτικό κατήφορο, που σύρει τη χώρα και τον λαό μας η Κυβέρνηση των κ.κ. Σαμαρά και Βενιζέλου. Το success story και τα επεισόδια που σκαρφίζεται ο Πρωθυπουργός και ο Υπουργός των Οικονομικών με τους συνεργάτες τους στο Διεθνές Νομισματικό Ταμείο έχουν ξεπεράσει τα όρια αποτυχίας μιας επικοινωνιακής εκστρατείας. Έχουν συντριβεί υπό το βάρος της οικτρής πραγματικότητας της ελληνικής οικονομίας και των συνεπειών τους  για το λαό. 
Η Κυβέρνηση, εν όψει των εκλογικών αναμετρήσεων του Μαΐου και υπό τον τρόμο ολικής κατάρρευσης, προσπαθεί μάταια να πείσει ότι μετά τη συμφωνία με την τρόικα επέρχεται το τέλος του μνημονίου. 
Η πραγματικότητα απέχει μακριά απ’ όσα ισχυρίζεται η Κυβέρνηση. Η επίτευξη πρωτογενούς πλεονάσματος, η έξοδος στις αγορές και η μη λήψη νέου δανείου συντηρεί εις βάρος ενός ολόκληρου λαού μια επίπλαστη αφήγηση, αποκρύπτοντας την αλήθεια που επιφέρει πολλαπλές ακόμη δοκιμασίες και στερήσεις. 
Μπορεί άραγε κανείς από την Κυβέρνηση να μας απαντήσει ευθέως πόσες δόσεις υπολείπονται ακόμη από τους Ευρωπαίους εταίρους και το Διεθνές Νομισματικό Ταμείο και κατά πόσο θα συνεχίσει το Διεθνές Νομισματικό Ταμείο να παρεμβαίνει στην εσωτερική πολιτική της χώρας μας; Ας σταματήσουν, λοιπόν, τα ψέματα εδώ! 
Η όποια επίτευξη πλεονάσματος δεν σηματοδοτεί το τέλος των μνημονίων, αλλά αντίθετα τα προεόρτια για το τι έπεται. Και εδώ θέλω να αναφερθώ, μια που έγιναν αναφορές και από τον Πρόεδρο του ΠΑΣΟΚ και Αντιπρόεδρο της Κυβέρνησης στους ανασφάλιστους υπερήλικες, για τους οποίους έχει γίνει λόγος και άλλοτε από τον Πρόεδρο του ΠΑΣΟΚ κ. Βενιζέλο, επειδή την Πέμπτη σε επίκαιρη ερώτηση που έθεσα στον Υπουργό Εργασίας –ήταν ο κ. Κεγκέρογλου που απήντησε εδώ και είπε ότι είναι στις προθέσεις του Υπουργείου να φέρουν το ζήτημα αυτό- απάντησε ότι δεν είναι μόνο δικό τους ζήτημα, αλλά είναι και ζήτημα του κ. Στουρνάρα, δηλαδή του Υπουργείου Εθνικής Οικονομίας. Άρα, υπάρχουν ζητήματα και ευθύνες, τη στιγμή που σαράντα χιλιάδες συμπολίτες μας είτε Ελλαδίτες είτε ομογενείς Πόντιοι από τις χώρες της πρώην Σοβιετικής Ένωσης, Βορειοηπειρώτες και πεντακόσιοι Κωνσταντινουπολίτες ομογενείς, που δεν έχουν κανένα εισόδημα δεν έχουν τη δυνατότητα να ζήσουν. 
Υπάρχουν, λοιπόν, και συντελούνται εδώ εγκλήματα, εγκλήματα ζωής και εγκλήματα κατά της αξιοπρέπειας ανθρώπων, που δεν έχουν τον στοιχειώδη πόρο. Και μπορούμε εμείς να κοιμόμαστε ήσυχοι και να λέμε ότι όλα είναι καλά, τη στιγμή που υπάρχει μία τραγωδία;
Η Κυβέρνηση διαρρηγνύει τα ιμάτιά της, λέγοντας πως δεν χρειάζεται νέο δάνειο, ανακαλύπτοντας ταυτόχρονα διαθέσιμα κεφάλαια ύψους δισεκατομμυρίων. 
Από την άλλη, η κλιμάκωση των κόκκινων δανείων και η αδυναμία ουσιαστικών εργαλείων ρύθμισής τους, η κατάρρευση στην πράξη του ασφαλιστικού συστήματος και του κράτους πρόνοιας, το ξεπούλημα της δημόσιας περιουσίας είναι ζητήματα που βρίσκονται στην πρώτη γραμμή και απασχολούν την κοινωνία.
Η σημερινή μονότονη επανάληψη από στελέχη της συγκυβέρνησης ότι δεν θα υπάρξουν νέα μέτρα δεν έχει καμμία σχέση με την πραγματικότητα, τη στιγμή που η υφεσιακή εικόνα συνεχίζεται στην οικονομία μας.
Κυρίες και κύριοι συνάδελφοι, η χθεσινή μέρα ψήφισης του πολυνομοσχεδίου αποτελεί μια ακόμα μαύρη ημέρα για τον κοινοβουλευτισμό και τη δημοκρατία στη χώρα μας, με το δεδομένο που σημειώσαμε και της διαγραφής, όταν υπάρχει ψήφος συνείδησης. Και εμείς το σημειώνουμε, οι Ανεξάρτητοι Έλληνες, είναι κατοχυρωμένο σε εμάς και πάντοτε ψηφίζουμε κατά συνείδηση. Βεβαίως, η Κοινοβουλευτική Ομάδα έχει θέση, την οποία διατυπώνει και θα διατυπώσει εδώ.
Δεν συνιστά υπερβολή μετά από όσα έλαβαν χώρα εχθές σε ετούτη την Αίθουσα να μιλήσουμε για κοινοβουλευτικό πραξικόπημα, όπως χαρακτηρίστηκε εδώ. Άλλωστε, δεν είναι η πρώτη φορά. Κάθε φορά, όμως, τα τραύματα στο σώμα της ελληνικής δημοκρατίας είναι όλο και πιο βαθειά.
Μετά την υιοθέτηση σε πάγια τακτική νομοθέτησης μέσω των πράξεων νομοθετικού περιεχομένου, προς αποφυγή οποιουδήποτε ατυχήματος για την Κυβέρνηση, αλλά και την αδυναμία εναντίωσης του Προέδρου της Βουλής σε αυτήν την προσάρτηση πολλών άσχετων τροπολογιών, φτάσαμε στο σημείο να απορρίπτεται μια πρόταση μομφής, θεωρούμε εμείς, με προσχηματικό τρόπο.
Η πρόταση μομφής κατά του Υπουργού Οικονομικών κ. Στουρνάρα αποτέλεσε μία κίνηση αμφισβήτησης της ασκούμενης οικονομικής πολιτικής, όντως, και της πολιτικής που επιβάλλουν οι δανειστές, που ο ίδιος υιοθετεί, δίχως αντιρρήσεις και χωρίς ενστάσεις, κατά του ελληνικού λαού.
Η επιστημονική γνωμοδότηση της αρμόδιας Νομικής Υπηρεσίας της Βουλής δεν εμφανίστηκε ποτέ στην Αίθουσα της Ολομέλειας. Έχω τα Πρακτικά από την τοποθέτηση εδώ, στην Ολομέλεια, του Προέδρου των Ανεξάρτητων Ελλήνων, ο οποίος λέει απευθυνόμενος στον Πρόεδρο της Βουλής: «Κύριε Πρόεδρε, μέσα στα λόγια που διάβασε ο Αντιπρόεδρος της Κυβέρνησης είναι σαφές ότι θα ερωτηθεί η Νομική Επιτροπή της Βουλής. Ζητώ τώρα να αναγνώσετε την απόφαση της Νομικής Επιτροπής της Βουλής επί του θέματος. Υπάρχει ή δεν υπάρχει;».
Και στη συνέχεια πάλι ο κ. Καμμένος: «Συνεστήθη η Νομική Επιτροπή της Βουλής και σας έδωσε έγγραφο; Να μας το αναγνώσετε». «Θα σας απαντήσω, κύριε Πρόεδρε», ήταν η απάντηση του Προέδρου της Βουλής. 
Το επιχείρημα που εκφράστηκε διά του στόματος του Προέδρου της Βουλής αναφορικά με την εξομοίωση ενός μέλους της Κυβέρνησης και της πρότασης δυσπιστίας εναντίον του με όλη την Κυβέρνηση, βάσει απόψεων που έλαβε προφορικώς, όπως είπε χαρακτηριστικά, βεβαίως σε τελική ανάλυση μπορεί να είναι θέση, αλλά εξυπηρετούσε την Κυβέρνηση.
Η επίκληση του χρονικού ορίου του εξαμήνου από προηγούμενη πρόταση, όπως καταγράφεται στην παράγραφο 6 του ιδίου άρθρου του Κανονισμού της Βουλής, λειτουργεί προς επίρρωση του νομίμου αιτήματος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, την ανοχή σας.
Έχω από την εφημερίδα «ΕΘΝΟΣ» ένα σημείωμα, ένα μικρό αρθρίδιο, του συνταγματολόγου Γιώργου Κατρούγκαλου, που λέει βεβαίως ότι η διάταξη είναι δεκτική δύο ερμηνειών και, επίσης, ότι η άποψη που υποστηρίχθηκε από τον Πρόεδρο της Βουλής κ. Ευάγγελο Μεϊμαράκη ότι αυτό ισχύει μεν, αλλά μόνο εάν επρόκειτο για την προσωπική ζωή του Υπουργού, είναι απολύτως αβάσιμη, γιατί το άρθρο 84 αφορά αποκλειστικά στην πολιτική και κοινοβουλευτική ευθύνη των μελών της Κυβέρνησης. Στην περίπτωση ποινικής ευθύνης των Υπουργών έχει έδαφος εφαρμογής το άρθρο 86 του Συντάγματος, κατά συνέπεια εσφαλμένα δεν έγινε δεκτή από το Προεδρείο της Βουλής η πρόταση μομφής κατά του Υπουργού Οικονομικών. Αυτό δεν σημαίνει ότι δεν υπάρχουν επιχειρήματα και από τη μία και από την άλλη πλευρά και ότι δεν μπορούμε να συζητούμε ήρεμα και καθαρά.
Είναι κοινός τόπος –και κλείνω σε λίγο- πως η Κυβέρνηση νομοθετεί με έξωθεν εντολές σημαντικότατες αλλαγές για την ελληνική οικονομία, εξυπηρετώντας ξένα επιχειρηματικά πλάνα για την έξοδο από την οικονομική κρίση. Παραδίδει αμαχητί την εθνική κυριαρχία, δεν προβάλλει καμμία αντίσταση στα πολυεθνικά συμφέροντα, χαμηλώνοντας ακόμα περισσότερο τις προσδοκίες της μικρομεσαίας ελληνικής επιχειρηματικότητας, που πλήττεται και καταστρέφεται με την πολιτική αυτή.
Δεν θα κάνω αναφορά για τον Υπουργό Επικρατείας κ. Σταμάτη. Ο καθένας μπορεί να βγάλει τα συμπεράσματά του. Ως Ανεξάρτητοι Έλληνες αποδεικνύουμε και με τη σημερινή μας στάση την πεποίθησή μας πως η τελική νίκη του λαού θα επέλθει μέσα σε κλίμα συναίνεσης και συνεργασίας όλων των δυνάμεων που αντιστρατεύονται τη διάλυση της χώρας και την παραχώρηση της εθνικής κυριαρχίας. Η πρόταση μομφής κατά του Προέδρου της Βουλής είναι αλήθεια ένα ακραίο κοινοβουλευτικό εργαλείο.","ΓΑΒΡΙΗΛ ΑΒΡΑΜΙΔΗΣ",2
"110824"," Και μ’ αυτό ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110825"," Όμως, συμβαίνει και ασκήθηκε σε ακραίες καταστάσεις για τη χώρα και τον λαό, τη στιγμή που έχουμε πεντέμισι χιλιάδες αυτοκτονίες, δύο εκατομμύρια ανέργους και έχουμε πληττόμενες ολόκληρες τάξεις της ελληνικής κοινωνίας.","ΓΑΒΡΙΗΛ ΑΒΡΑΜΙΔΗΣ",2
"110826"," Δεν τα ξέρετε τα νούμερα. Τα νούμερα είναι πολύ ψευδή.","ΑΘΑΝΑΣΙΟΣ ΜΠΟΥΡΑΣ",350
"110827"," Κλείστε, παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110828"," Κλείνοντας, κύριε Πρόεδρε, εδώ δεν κρίνεται το «προφανώς ηγέρθησαν οι περισσότεροι», το οποίο ήταν καταφανώς αντίθετο με την πραγματικότητα σε μία ψηφοφορία στην οποία συμμετείχαμε και την είδαμε. Εδώ μπορεί να υπάρχει το δικαίωμα της ευθύνης και της γνώμης και της απόφασης. Επομένως για εμάς τους Ανεξάρτητους Έλληνες η θέση είναι υπερψήφιση της πρότασης μομφής που κατέθεσαν οι Βουλευτές του ΣΥΡΙΖΑ.
Ευχαριστώ πολύ.","ΓΑΒΡΙΗΛ ΑΒΡΑΜΙΔΗΣ",2
"110829"," Ξαδέλφια είστε.","ΑΘΑΝΑΣΙΟΣ ΜΠΟΥΡΑΣ",350
"110830"," Στο ίδιο τόξο.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"110831"," Τι ώρα θα γίνει η ψηφοφορία, κύριε Πρόεδρε;","ΑΠΟΣΤΟΛΟΣ ΚΑΚΛΑΜΑΝΗΣ",172
"110832"," Παρακαλώ πολύ!
Υπάρχουν ακόμα δύο Κοινοβουλευτικοί Εκπρόσωποι, ο κ. Ματθαιόπουλος και ο κ. Τσούκαλης, κλείνουμε και αρχίζει αμέσως η ονομαστική ψηφοφορία.
Τον λόγο έχει ο κ. Ματθαιόπουλος. 
Κύριε Ματθαιόπουλε, θα εξαντλήσετε όλο τον χρόνο σας; Και τα δώδεκα λεπτά;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110833"," Ναι.
Δεν θα σχολιάσω την εικόνα που παρουσιάζει η Αξιωματική Αντιπολίτευση με την απόφασή της να αποχωρήσει από την Ολομέλεια. Θα σχολιάσω τη γενικότερη εικόνα που παρουσιάζει το Κοινοβούλιο, το οποίο δυστυχώς διατηρεί ένα επίπεδο ανάλογο αυτό του γηπέδου, μιας λαϊκής αγοράς. Πριν είδαμε Βουλευτές της Νέας Δημοκρατίας να χτυπούν τα έδρανα, να φωνάζουν συνθήματα, να χρησιμοποιούν υβριστικές εκφράσεις, θέλοντας με αυτόν τον τρόπο να δείξουν ότι κέρδισαν τις εντυπώσεις και ότι μία ακόμη μάχη για το θεαθήναι έχει κερδηθεί από μεριάς τους. 
Δυστυχώς, όλα αυτά γίνονται τη στιγμή που ο ελληνικός λαός πεθαίνει από την πείνα, που τα προβλήματα τα οποία έχει προκαλέσει το μνημόνιο δεν έχουν λυθεί. Κι όμως κάποιοι εδώ μέσα έχουν το θράσος να χαμογελούν και να πανηγυρίζουν. Αυτήν την εικόνα, λοιπόν, ας τη βλέπει ο ελληνικός λαός, τον οποίο εσείς εξαθλιώσατε και με τα μνημονιακά σας μέτρα τον οδηγήσατε στην καταστροφή. 
Ακούγοντας πριν τους αποχωρήσαντες από το Βήμα ομιλητές και συγκεκριμένα τον Πρόεδρο της Βουλής, αντιλήφθηκα ότι υπάρχει μία τυπολατρική προσήλωση στον Κανονισμό της Βουλής, στο Σύνταγμα, στους νόμους, λες και όλα αυτά τα συνταγματικά αίσχη που έχουν διαπραχθεί εναντίον της Χρυσής Αυγής και εναντίον των Βουλευτών της ήταν τελικά ένα κακό όνειρο. Λες και όλες αυτές οι συνταγματικές εκτροπές που συντελέστηκαν εδώ και έξι ακριβώς μήνες δεν έγιναν ποτέ. Γι’ αυτά, όμως, δεν είπε λέξη ο Πρόεδρος της Βουλής, διότι πράγματι έχει και προσωπικές ευθύνες. Θα αναφερθώ αργότερα στη θεσμική του ιδιότητα, την οποία πολλές φορές χρησιμοποιεί για να πλήξει τη Χρυσή Αυγή. 
Ασφαλώς και -το λέω εξαρχής- στηρίζουμε την πρόταση μομφής απέναντι στο Προεδρείο της Βουλής που έχει καταθέσει η Αξιωματική Αντιπολίτευση, όχι όμως επειδή συντασσόμαστε με την Αξιωματική Αντιπολίτευση, γιατί βλέπω ότι κάποιοι κάνουν νεύματα. Υπάρχει πολύ μεγάλη, χαοτική διαφορά ανάμεσα σε εμάς και σε αυτούς, διότι εμείς, όποτε μιλάμε, μιλάμε με στοιχεία, καταγγέλλουμε με ονόματα και είμαστε ακριβείς. Η Αξιωματική Αντιπολίτευση έχει ακολουθήσει έναν διαφορετικό δρόμο και ας την κρίνουν οι ψηφοφόροι της. Όμως δεν κάνουμε στείρα αντιπολίτευση, μιλάμε με στοιχεία και έχουμε κάθε λόγο να στηρίζουμε μία τέτοια πρόταση, γιατί μόνο η Χρυσή Αυγή έχει πέσει θύμα μιας κατ’ επίφασιν δημοκρατίας και ενός Κοινοβουλίου το οποίο λειτουργεί παράνομα και αντισυνταγματικά. 
Προηγουμένως μίλησε ο εκπρόσωπος του 0%, ο Πρόεδρος του ΠΑΣΟΚ ή ο Πρόεδρος της Ελιάς, πείτε το όπως θέλετε, και μας έκανε μαθήματα κοινοβουλευτικού ήθους, φτάνοντας μέχρι το σημείο να μας πει ότι δεν υπάρχει δυνατότητα κάποιος Βουλευτής να απαξιώνει τον θεσμό, πρέπει να απαξιώνει το πρόσωπο και ότι οι θεσμοί είναι απρόσωποι, είναι αδιάφοροι. Εγώ θα του υπενθυμίσω και να του μεταφερθεί ότι η ποιότητα των θεσμών έχει να κάνει και με την ποιότητα των ανθρώπων που τους υπηρετούν. Ένας τίμιος και έντιμος πρωθυπουργός έχει μία έντιμη κυβέρνηση. Ένας ψεύτης πρωθυπουργός έχει μία κυβέρνηση ανίκανων, έχει μία Κυβέρνηση σαν τη σημερινή, η οποία κυριολεκτικά έχει διαλύσει τον ελληνικό λαό.
Επομένως στηρίζουμε την πρόταση αυτή.
Έχουν ακουστεί κάποια πράγματα στα οποία πρέπει να τοποθετηθούμε. Ίσως είναι λεπτομέρειες, αλλά είναι σημαντικά. Πριν από την πρόταση μομφής απέναντι στο Προεδρείο είχε κατατεθεί μία πρόταση εναντίον του Υπουργού Οικονομικών, για λόγους που δεν είναι της παρούσης να εξετάσουμε. Ο Πρόεδρος της Βουλής κατά τη χθεσινή συνεδρίαση είπε ότι κάτι τέτοιο θα μπορούσε να γίνει στην περίπτωση που ο Υπουργός λειτουργούσε έξω από το κυβερνητικό πλαίσιο, για παράδειγμα εάν ο Υπουργός Οικονομικών κ. Στουρνάρας έκανε κάτι χωρίς να του δοθεί εντολή από τον Σαμαρά ή από την Κυβέρνηση γενικότερα. 
Δεν είναι αυτό το πρόβλημα. Το πρόβλημα είναι ότι η Κυβέρνηση και το Υπουργείο Οικονομικών λειτουργούν ενάντια στη βούληση και τη θέληση του ελληνικού λαού. Όση συγκατάθεση κι αν έχει ο Υπουργός Οικονομικών εν όψει της αυριανής συνεδρίασης του ECOFIN, του Eurogroup, δεν έχει καμμία νομιμοποίηση, όσο ο ελληνικός λαός δεν στηρίζει τη μνημονιακή πολιτική και την Κυβέρνηση, στην οποία εδώ και τέσσερα χρόνια δεν έχουν δώσει τη συγκατάθεσή του οι άνθρωποι οι οποίοι έχουν φτάσει σ’ ένα σημείο πριν από την καταστροφή. Αυτό είναι ένα μεγάλο ζήτημα, μία λεπτομέρεια, την οποία κανείς δεν είχε την ευθιξία να θίξει.
Τα συμφέροντα που εξυπηρετούνται εδώ πέρα είναι συγκεκριμένα. Επειδή ο Πρόεδρος της Βουλής δεν είναι εδώ για να ακούσει την εισήγησή μου, θα επαναλάβω κάτι που εμένα προσωπικά με ενοχλεί και θα έπρεπε να ενοχλεί και όλους τους υπόλοιπους Βουλευτές, διότι πολλές φορές γίνονται παρατηρήσεις που έχουν να κάνουν με ζητήματα έξω από την ουσία των πραγμάτων. Δεν μπορεί Πρόεδρος του ελληνικού Κοινοβουλίου –είναι ένα από τα πολλά παραδείγματα που θα αναφέρω- να έχει ως επισκέπτη στο ελληνικό Κοινοβούλιο έναν θεσμικό από τα Σκόπια, ο οποίος είχε το θράσος να αποκαλέσει τη χώρα του «Μακεδονία». Δεν είχε την τυπική, την ελάχιστη ευθιξία να βγάλει έστω μία ανακοίνωση, να συντάξει μία επιστολή, για να καταδικάσει αυτό το αίσχος απέναντι στην ιστορία και το όνομα της Μακεδονίας. Και μετά κάποιοι λένε ότι πρέπει να σεβόμαστε τους θεσμούς, το Προεδρείο, το Σύνταγμα και τους νόμους. Όταν οι ίδιοι δεν σέβονται τους εαυτούς τους, όταν δεν σέβονται τον ελληνικό λαό, τι μένει σε μας να πράξουμε πέρα απ’ αυτό; 
Τα εγκλήματα που έχουν διαπραχθεί από το Προεδρείο με σειρά σημαντικότητας είναι τα εξής: 
Πρώτον και πιο σημαντικό, η παρούσα σύνθεση της Βουλής είναι εξ ορισμού παράνομη. Έχει καταργηθεί η λαϊκή κυριαρχία. Όσοι γνωρίζουν τα νομικά και τα συνταγματικά, ξέρουν ότι η Βουλή οφείλει να λειτουργεί επί τριακοσίων Βουλευτών. Μετά τις παράνομες προφυλακίσεις, μετά από μία άθλια σκευωρία η οποία στήθηκε εις βάρος μας, οδηγήθηκαν έξι Βουλευτές στη φυλακή και όλα τα νέα ανθελληνικά μνημονιακά μέτρα περνάνε με μειωμένη πλειοψηφία. Η Βουλή λειτουργεί με διακόσιους ενενήντα τέσσερις Βουλευτές και αν αύριο –ο μη γένοιτο- οδηγηθεί και όλη η υπόλοιπη Κοινοβουλευτική Ομάδα της Χρυσής Αυγής στη φυλακή, ο αριθμός αυτός θα είναι μειωμένος.
Δεύτερον, οι Βουλευτές που βρίσκονται στη φυλακή δεν έχουν στερηθεί των πολιτικών τους δικαιωμάτων, πράγμα το οποίο σημαίνει ότι, πέρα από το δικαίωμα, έχουν το καθήκον να παρευρίσκονται στις κοινοβουλευτικές διαδικασίες, σημαντικές ή όχι. Θα υπενθυμίσω ότι είχε συζητηθεί πρόταση μομφής εναντίον της Κυβέρνησης, ότι είχε γίνει η συζήτηση επί του προϋπολογισμού, ότι είχαν γίνει οι συζητήσεις για τα μνημόνια κ.ο.κ.. 
Οι Βουλευτές έχουν καθήκον να παρευρεθούν στη Βουλή και να τοποθετηθούν και να ψηφίσουν για όλα αυτά τα ζητήματα. Επειδή, όμως, οι ευθύνες μετατίθενται από τη Βουλή στις δικαστικές αρχές, έχουμε ακούσει το εξής εξωφρενικό, ότι δηλαδή η Βουλή δεν μπορεί να κάνει τίποτα, διότι η δικαιοσύνη θα διερευνήσει το αν επιτρέπεται ένας Βουλευτής να ασκήσει τα κοινοβουλευτικά του καθήκοντα. 
Είπε μάλιστα ο Μεϊμαράκης –το ενθυμούμαι σαν να είναι χθες- ότι, αν κάποιος θέλει να ψηφίσει, μπορεί να το κάνει. Αν θέλει να απόσχει από την ψηφοφορία, είναι πάλι δικό του προσωπικό πρόβλημα. Μόνο που κατά τη συγκεκριμένη περίπτωση υπάρχει ανωτέρα βία και μάλιστα φτάσαμε στο κατάπτυστο σημείο ένας δικαστικός λειτουργός, ένας διευθυντής φυλακών να ερμηνεύει το πολίτευμα κατά τη δική του κρίση, να αποφασίζει αυτός κατά πόσον οι κοινοβουλευτικές διαδικασίες είναι σημαντικές ή όχι. Αναφέρομαι στις περιπτώσεις εκείνες όπου η δικαστική λειτουργός έχει αρνηθεί τη μετάβαση των προφυλακισμένων Βουλευτών από τις φυλακές Κορυδαλλού στη Βουλή για να ψηφίσουν ή να τοποθετηθούν επί σημαντικών κοινοβουλευτικών διαδικασιών.
Με όλα αυτά, λοιπόν, οδηγηθήκαμε σε μία Βουλή των διακοσίων ενενήντα τεσσάρων Βουλευτών, σε μία Βουλή παράνομη και αντισυνταγματική, διότι έχει καταργηθεί στην ουσία η λαϊκή κυριαρχία.
Με αυτές τις πρακτικές, όμως, ζήσαμε και άλλα. Μεθαύριο θα απολογηθούν στην Επιτροπή Δεοντολογίας πέντε Βουλευτές από τη Χρυσή Αυγή. Αργότερα, όσο διαρκέσει η διαδικασία, θα απολογηθεί και η υπόλοιπη Κοινοβουλευτική Ομάδα του κινήματος. Το παράξενο –που σε μας δεν προκαλεί πλέον καμμία εντύπωση, γιατί έχουμε μάθει με ποιον τρόπο κινείστε εναντίον μας- είναι ότι πολλοί από τους απολογούμενους στην επιτροπή δεν περιλαμβάνονται καν στη δικογραφία.
Με απλά λόγια, απλά κατανοητά ελληνικά, δεν υπάρχει έγκλημα, δεν υπάρχει κατηγορητήριο. Υπάρχει, όμως, ποινική δίωξη από την Επιτροπή Δεοντολογίας στην οποία συμμετέχει κατήγορος της Χρυσής Αυγής. 
Συγκεκριμένα, ο κ. Ρήγας από το ΠΑΣΟΚ έχει καταθέσει στις δικαστικές αρχές εναντίον της Χρυσής Αυγής και όμως παρευρίσκεται στην Επιτροπή Δεοντολογίας για να μας κρίνει. Αυτό είναι δικονομική εκτροπή, είναι ανήθικο. Το καταγγέλλω και πρέπει επιτέλους το Προεδρείο να λάβει τα απαιτούμενα μέτρα, για να διασφαλιστεί –αν μη τι άλλο- η αμεροληψία της επιτροπής, γιατί στην ουσία η επιτροπή δίνει το πράσινο φως για την άσκηση ποινικής δίωξης στα όσα μέλη απολογούνται. 
Από εκεί και πέρα, γνωρίζαμε ότι θα αντιμετωπίσουμε σύσσωμο το αντικοινοβουλευτικό τόξο και αναφέρομαι στις πρώτες μέρες που, κατόπιν εντολής του ελληνικού λαού, εισήλθαμε στην ελληνική Βουλή, όταν πεντακόσιες χιλιάδες Έλληνες πολίτες μάς τίμησαν με την ψήφο τους και είχαμε το δικαίωμα να εκλέξουμε τον Ζ΄ Αντιπρόεδρο της Βουλής. Συγκεκριμένα, είχαμε προτείνει τον συναγωνιστή Πολύβιο Ζησιμόπουλο, αλλά για κάποιον λόγο, χωρίς να μας εξηγηθεί ποτέ το γιατί, δεν έγινε ποτέ κάτι τέτοιο. 
Επιπλέον, όλες οι προτάσεις νόμου που έχουν προταθεί από τη Χρυσή Αυγή –και συγκεκριμένα είναι τρεις στον αριθμό- σε ό,τι αφορά την κατάργηση της χρηματοδότησης στα κόμματα, σε ό,τι αφορά τη μη απόδοση ιθαγένειας στους αλλοδαπούς και την οριοθέτηση και θέσπιση αποκλειστικής οικονομικής ζώνης, ποτέ τα ζητήματα αυτά δεν συζητήθηκαν στην επιτροπή, όπως προβλέπει ο ίδιος ο Κανονισμός της Βουλής. Για κάποιον ανεξήγητον λόγο δεν ήθελε το Προεδρείο, ο Πρόεδρος της Βουλής να συζητηθούν σημαντικά νομοσχέδια. Γιατί αν έρχονταν τα θέματα αυτά στη Βουλή και έβλεπε ο ελληνικός λαός ότι σύσσωμο το κοινοβουλευτικό τόξο –όπως το αποκαλείτε- θα ψήφιζε αρνητικά στη κατάργηση της χρηματοδότησης των κομμάτων, τότε θα είχατε εκτεθεί ανεπανόρθωτα. 
Η υποκρισία έγκειται στο γεγονός ότι, όταν εμείς καταθέσαμε την πρόταση νόμου συγκεκριμένα για τη χρηματοδότηση των κομμάτων, είχαμε ακούσει το επιχείρημα ότι δεν προβλέπεται από το Σύνταγμα και για τον λόγο αυτό συμμορφωθήκαμε και είπαμε να προτείνουμε τη μείωση της κρατικής χρηματοδότησης, μια μείωση της τάξης του 80%. Ποτέ δεν έγινε κάτι τέτοιο. Αλλά πού να φανταζόμασταν ότι, κάποιους μήνες αργότερα, αυτοί που μας έλεγαν με νομικά επιχειρήματα ότι κάτι τέτοιο είναι παράνομο, θα μας ανέστειλαν την κρατική χρηματοδότηση, χωρίς να έχει τελεσιδικήσει η ελληνική δικαιοσύνη εις ό,τι αφορά την υπόθεση της Χρυσής Αυγής!
Όλα αυτά τα υποκριτικά, λοιπόν, έχετε μεταχειριστεί εις βάρος μας και μετά έχετε το θράσος να μας υποδεικνύετε ποιοι είναι οι κοινοβουλευτικοί θεσμοί. 
Κλείνω λέγοντας ότι –αν και είναι ήσσονος σημασίας- το ήθος και το ύφος ορισμένων ανθρώπων εδώ μέσα κατά τη διάρκεια των Ολομελειών είναι χαρακτηριστικό των ανθρώπων που πολεμούν τη Χρυσή Αυγή. Εμείς επανειλημμένως έχουμε ζητήσει από το Προεδρείο και τον κάθε Προεδρεύοντα να διαγράφονται από τα Πρακτικά υβριστικοί χαρακτηρισμοί που έχουν να κάνουν με τα γνωστά που μας αποδίδουν διάφοροι, δηλαδή ότι είμαστε νεοναζί, ότι είμαστε δολοφόνοι, ότι είμαστε μαχαιροβγάλτες. Δεν έχει γίνει ποτέ κάτι τέτοιο. 
Αντιθέτως, έχουμε δει Προεδρεύοντα στο Προεδρείο της Βουλής, τον κ. Δραγασάκη, να χαρακτηρίζει τη Χρυσή Αυγή ως εγκληματική οργάνωση. Με ποιο δικαίωμα μεταχειρίζεται τέτοιες υβριστικές εκφράσεις, χωρίς μάλιστα να διαγράφονται από τα Πρακτικά τέτοιες άθλιες εκφράσεις εις βάρος μας; 
Όμως, όταν η Χρυσή Αυγή μιλάει και λέει τη γλώσσα της αλήθειας, όταν, για παράδειγμα, επιβάλλεται πρόστιμο σε Βουλευτή μας ύψους 1.500 ευρώ επειδή μεταχειρίστηκε μία έκφραση και αποκάλεσε «κλέφτες» τους κλέφτες και «αλήτες» τους αλήτες, το Προεδρείο εξάντλησε όλη την αυστηρότητά του. Επέβαλε πρόστιμο, αλλά έκλεισε τα αυτιά του, έκλεισε τα μάτια του, δεν διάβασε τον Κανονισμό της Βουλής σε αντίστοιχες παρόμοιες περιπτώσεις Βουλευτών άλλων κομμάτων, που έχουν χρησιμοποιήσει πολύ χειρότερες εκφράσεις. 
Με αυτά και με αυτά, λοιπόν, φτάσαμε σήμερα να συζητούμε τα αυτονόητα. Έχει καταλάβει ολόκληρος ο ελληνικός λαός ότι οι διώξεις εις βάρος μας είναι μόνο πολιτικές και όχι δικαστικές. 
Κλείνω με την τοποθέτηση του Προέδρου της Βουλής κ. Μεϊμαράκη, ο οποίος έθεσε το θέμα στη σωστή του βάση, λέγοντας ότι πέρα από τον θεσμικό του ρόλο, είναι ταυτόχρονα και Βουλευτής της Νέας Δημοκρατίας. Πράγματι έτσι είναι, γιατί πολλές φορές ως Βουλευτής της Νέας Δημοκρατίας χρησιμοποιεί τις ίδιες βρόμικες τακτικές του κόμματός του για να πλήξει ένα νόμιμο πολιτικό κόμμα..","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"110834"," Παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110835"," ...για να βουλιάξει στα ψέματα το νόμιμο πολιτικό αγώνα του κινήματος.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"110836"," Παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110837"," Εάν, λοιπόν –και κλείνω με αυτό- ...","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"110838"," Ένα λεπτό. 
Μόνος σας είπατε προηγουμένως ότι πολλά από αυτά που λέγονται εις βάρος της Χρυσής Αυγής πρέπει να διαγράφονται. Και πολλά από αυτά που είπατε εσείς σήμερα από το Βήμα της Βουλής πρέπει να διαγραφούν. Παρακαλώ, κλείστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110839"," Θα το αφήσω αυτό στην κρίση του ελληνικού λαού. 
Γνωρίζω πολύ καλά, κύριε Πρόεδρε, με κάθε σεβασμό απέναντι σε εσάς και στον θεσμικό σας ρόλο ότι μιλάω σε ένα ακροατήριο κουφό. Αυτό φαίνεται από το γεγονός ότι κάθε φορά που μιλάει η Χρυσή Αυγή απ’ όλα τα κόμματα φεύγουν από την Αίθουσα, για να μην ακούσουν αλήθειες. Θα ήθελα πάρα πολύ να είναι παρών στη σημερινή συνεδρίαση και ο Πρόεδρος της Βουλής, για να του μεταφερθούν από εμένα τον ίδιο τα ζητήματα που έχω θέσει. 
Κλείνω λέγοντας ότι, εφόσον επικαλείται την κομματική του ιδιότητα, ως τέτοιος άγεται και φέρεται για να χτυπήσει τη Χρυσή Αυγή. Αυτό το αίσχος θα λήξει στις εκλογές του Μαΐου.
Σας ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"110840"," Κλείνουμε με τον Κοινοβουλευτικό Εκπρόσωπο της Δημοκρατικής Αριστεράς κ. Τσούκαλη και μετά θα αρχίσει η ψηφοφορία. 
Ορίστε, κύριε Τσούκαλη, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110841"," Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, όταν δημιουργήθηκε η Δημοκρατική Αριστερά, μέσα στο μάτι του κυκλώνα, μέσα στο μάτι της κρίσης, στον πυρήνα της κρίσης, χρησιμοποιήσαμε ένα σύνθημα το οποίο θέλαμε να μετουσιώσουμε και σε ουσία: Η δημοσιονομική και οικονομική κρίση να μη μετατραπεί σε κρίση δημοκρατίας. Παλεύαμε και εξακολουθούμε να παλεύουμε, θεωρώντας ότι η κρίση αντιμετωπίζεται πιο αποτελεσματικά με την ενίσχυση της δημοκρατίας. 
Κυρίες και κύριοι συνάδελφοι, σήμερα χάσαμε μια πολύ καλή ευκαιρία, μια χρυσή ευκαιρία να κάνουμε μια συζήτηση επί της ουσίας και μάλιστα μια συζήτηση επί της ουσίας στο κορυφαίο επίπεδο, που είναι το Κοινοβούλιο, η κορυφαία έκφραση της Κοινοβουλευτικής Δημοκρατίας μέσα σε αυτόν εδώ τον χώρο. Προσέξτε γιατί έχουμε χάσει την έννοια των οριοθετήσεων και των όρων γενικότερα. 
Η διαδικασία που ακολουθούμε σήμερα, κυρίες και κύριοι συνάδελφοι, είναι μια διαδικασία που αφορά αποκλειστικά και μόνο αυτόν εδώ τον χώρο, αυτόν εδώ τον θεσμό. Είναι η μοναδική ίσως μορφή κοινοβουλευτικού ελέγχου που αφορά αποκλειστικά και μόνο εμάς. Δεν αφορά κανέναν άλλον. Κάνουμε μια συζήτηση για να τακτοποιήσουμε, να συζητήσουμε και να προβληματιστούμε για τα του οίκου μας. 
Σε αυτήν τη συνεδρίαση, κυρίες και κύριοι συνάδελφοι –μοναδική ίσως συνεδρίαση και διαδικασία- δεν θα έπρεπε να είναι παρούσα η εκτελεστική εξουσία. Είναι κάτι που αφορά αποκλειστικά εμάς. Δεν θα έπρεπε να υπάρχει τοποθέτηση από κανένα μέλος της Κυβέρνησης. Θα χρησιμοποιήσω δυο αναφορές του κ. Δραγασάκη, τις οποίες έκανε σκόπιμα, γιατί προέρχεται από την Αντιπολίτευση που προκάλεσε και τη συγκεκριμένη διαδικασία. Είπε ότι η κατάντια στην οποία έχουμε φτάσει μας αφορά όλους. Είπε, επίσης, ότι είμαστε και συνυπεύθυνοι, ότι λίγο πολύ όλοι συμβάλλουμε σε όλα αυτά τα οποία διαδραματίζονται. Μάλιστα προσδιόρισε λέγοντας –και έτσι θα έπρεπε να είναι- να κάνουμε μια συζήτηση επιτέλους. Ποιος είναι ο ρόλος ενός Κοινοβουλίου σε περίοδο κρίσης και κυρίως πώς θα οργανώσουμε τις δυνάμεις, πώς θα το οχυρώσουμε με τέτοιον τρόπο, ούτως ώστε να αποκρούουμε ανομολόγητες επιθυμίες και επιδιώξεις της εκτελεστικής εξουσίας;
Απευθύνομαι τώρα σε εσάς. Μακάρι να ήταν περισσότεροι, για να κάνουμε μια ειλικρινή συζήτηση. Απευθύνομαι στην ιδιότητα του Βουλευτή, που έχει αποκλειστικό σκοπό να υπηρετήσει αυτόν εδώ τον χώρο. Πολλές φορές ενάντια στην Κυβέρνηση που πιθανόν να προέρχεται από το ίδιο το κόμμα πρέπει να προασπίσει αυτόν εδώ τον χώρο ως προπύργιο, ως ανάχωμα σε οποιεσδήποτε ανομολόγητες επιδιώξεις. 
Αυτή η συζήτηση, δυστυχώς, κυρίες και κύριοι συνάδελφοι, χάθηκε. Αυτή η δυνατότητα να συζητήσουμε. Εξακολουθούμε, όμως, να μην είμαστε ειλικρινείς. 
Όσο ήμασταν στην Κυβέρνηση, κυρίες και κύριοι συνάδελφοι, είχαμε πάρα πολλές ευκαιρίες να διαχειριστούμε τα τεράστια προβλήματα που είχαν ανακύψει σ’ αυτήν εδώ την Αίθουσα και επ’ ευκαιρία συζήτησης νομοσχεδίων. 
Ο κύριος Πρόεδρος εύχομαι να παρακολουθεί από το εσωτερικό μόνιτορ, για να του υπενθυμίσω ότι μεταφέροντας την αγωνία του κόμματός μας, ως μέλος της τρικομματικής κυβέρνησης, του είχα εκμυστηρευθεί ότι δυστυχώς υπάρχουν μέλη της κυβέρνησης που θεωρούν ότι το Κοινοβούλιο είναι βάρος, όσον αφορά στην αποτελεσματικότητα του κυβερνητικού έργου. 
Θεωρούν πάρεργη τη διαδικασία του Κοινοβουλίου και αυτό συμβαίνει επειδή έχουν αναγάγει σε ύψιστη προτεραιότητα την αποτελεσματικότητα, αδιαφορώντας για τη διαδικασία. 
Κυρίες και κύριοι συνάδελφοι, πρέπει να ομολογήσουμε ότι το μεγαλύτερο πρόβλημα της χώρας είναι το πολιτικό και όχι το δημοσιονομικό, γιατί δυστυχώς οι επιπτώσεις από το πολιτικό πρόβλημα είναι διαχρονικές και δυστυχώς πολύ δύσκολα επουλώσιμες. Και αν δεν το ομολογήσουμε, δεν πρόκειται να συμφωνήσουμε σε τίποτα. 
Είπε ο κύριος Πρόεδρος της Βουλής ότι βιώνουμε μία μόνιμη κατάσταση έκτακτης ανάγκης και κάποιοι τη χρησιμοποιούν αυτή, προκειμένου να μεθοδεύουν διαδικασίες είτε πράξεων νομοθετικού περιεχομένου –σε σαράντα αναφέρθηκε, μπορεί να είναι λίγο λιγότερες, αλλά περίπου τόσες είναι- είτε διαδικασίες κατεπείγοντος είτε τροπολογίες της τελευταίας στιγμής χωρίς επεξεργασία, χωρίς οτιδήποτε άλλο. 
Είναι συμβατές με τον Κανονισμό της Βουλής όλες αυτές οι διαδικασίες; Βεβαίως είναι συμβατές. Όμως, ξέρετε, υπάρχει και η αρχή και η άποψη ότι ακόμα και η κατάχρηση συνταγματικών αρχών είναι στρέβλωση της δημοκρατίας. 
Δεύτερη περίπτωση, κυρίες και κύριοι συνάδελφοι: Ποιος αποφασίζει την κυβερνητική πολιτική; Σύμφωνα με το άρθρο 82 παράγραφος 1 του Συντάγματος, η Κυβέρνηση καθορίζει την κυβερνητική πολιτική και διευθύνει τη γενική πολιτική της χώρας. Στην Ελλάδα ποιος καθορίζει την κυβερνητική πολιτική, κυρίες και κύριοι συνάδελφοι; Την καθορίζει, δυστυχώς, ο κύριος Πρωθυπουργός, γιατί βασικό όργανο καθορισμού της κυβερνητικής πολιτικής είναι το Υπουργικό Συμβούλιο. Έχει συνεδριάσει μία φορά το Υπουργικό Συμβούλιο; Δυστυχώς, δεν έχει συνεδριάσει. Αυτή, λοιπόν, είναι στρέβλωση της δημοκρατίας. 
Αυτό, λοιπόν, το οποίο πρέπει πάση θυσία όλοι να υπερασπιστούμε σε κάθε μας βήμα είναι η υπεράσπιση της νομιμότητας και η προστασία του Συντάγματος. Γιατί το Σύνταγμα και ο Κανονισμός της Βουλής, κυρίες και κύριοι συνάδελφοι, δεν είναι μία διαδικασία διαδικαστική, δεν είναι διαδικαστικό ζήτημα, δεν είναι νομικίστικο, όπως ακούστηκε. Είναι πρωτίστως πολιτικό. 
Επειδή, όμως, έχουμε να απαντήσουμε σε μία πρόταση μομφής, θέλω να θυμίσω τη βασική τοποθέτηση των εισηγητών της Δημοκρατικής Αριστεράς κατά τη συζήτηση της πρότασης δυσπιστίας που είχε καταθέσει ο ΣΥΡΙΖΑ κατά της Κυβέρνησης τον Νοέμβριο του 2013. Ο βασικός πυρήνας εκείνης της τοποθέτησης ήταν ότι με την πρόταση την οποία καταθέτετε, δίνετε φιλί της ζωής μέχρι τις ευρωεκλογές στην Κυβέρνηση, δεν θα μπορέσετε να την ξαναχρησιμοποιήσετε και προσέξτε πώς θα τη χρησιμοποιήσετε. 
Αυτό ακριβώς το επιχείρημα της Δημοκρατικής Αριστεράς εμφανίστηκε τώρα στον ΣΥΡΙΖΑ και δυστυχώς δεν μπορεί να το αντιμετωπίσει και δεν φτάνει μόνο αυτό, αλλά –προκειμένου να καλύψει ακριβώς αυτό το πρόβλημα το οποίο αντιμετώπισε- υπέβαλε πρόταση μομφής στον Πρόεδρο της Βουλής.
Επειδή, λοιπόν, ακούσαμε πάρα πολλά από τους εισηγητές του ΣΥΡΙΖΑ σε σχέση με την έννοια αυτής της διαδικασίας και της πρότασης, κυρίες και κύριοι συνάδελφοι, μομφή δεν υποβάλλεται κατά αντικειμένου ούτε κατά θεσμού. Μομφή υποβάλλεται κατά προσώπου. Όταν, λοιπόν, ακούγονται τα επιχειρήματα ότι δεν έχουμε κάτι προσωπικό, ότι θέλουμε να διασφαλίσουμε τη λειτουργία του Κοινοβουλίου και ότι θέλουμε να διασφαλίσουμε και να ενισχύσουμε τον θεσμό, αυτά είναι δυστυχώς λαθεμένα πράγματα. 
Αυτές οι τοποθετήσεις δεν βοηθούν όσον αφορά στην εξέλιξη της συζήτησης και αυτό το οποίο επιδιώκουμε.
Επειδή είμαι ο τελευταίος ομιλητής και καταλαβαίνω ότι θέλετε να τελειώσουμε μια ώρα αρχύτερα και λόγω της κούρασης, επειδή ετέθη ένα θέμα στην αρχή της όλης συζήτησης σε σχέση με το πότε συζητήθηκε η τελευταία πρόταση μομφής κατά Προέδρου της Βουλής, σας λέω ότι κατά Προέδρου Βουλής ήταν η μομφή κατά του τότε Προέδρου Μιχάλη Στεφανίδη, που αναπλήρωνε τον Αλευρά. Τότε ήταν η τελευταία.
Κυρίες και κύριοι συνάδελφοι, είναι συμβολικό: η συζήτηση εκείνης της πρότασης ξεκίνησε –η πρώτη μέρα– την 1η Απριλίου του 1985. Σαν σήμερα, για λίγες ώρες, έχουν συμπληρωθεί είκοσι εννέα χρόνια. Ήταν 1η Απριλίου και τότε.
Ήθελα να έχω μπροστά μου τον Μανώλη τον Γλέζο. Μία από τις πιο ουσιαστικές τοποθετήσεις στο θέμα της πρότασης μομφής ήταν του Μανώλη του Γλέζου, ως Βουλευτή Επικρατείας του ΠΑΣΟΚ τότε. Με την επιχειρηματολογία τη μεστή ουσιαστικά δεν υπερψήφισε και δικαιολόγησε για ποιον λόγο δεν έπρεπε να ψηφιστεί. Πολύ θα ήθελα την ίδια τοποθέτηση να την κάνει σήμερα εδώ, προκειμένου να γίνουμε ακόμα σοφότεροι και για να πειστούμε γιατί δεν έχει βάση η συγκεκριμένη πρόταση μομφής.
Εκεί όμως όπου θα σταθώ, κυρίες και κύριοι συνάδελφοι –και τελειώνω με αυτό, αλλά το έχω ανάγκη να το αναφέρω– είναι η στάση που τήρησε σε εκείνη τη συνεδρίαση το Κομμουνιστικό Κόμμα. Ήταν το τρίτο κόμμα της Βουλής τότε. Ήταν πρόταση την οποία υπέβαλε η Νέα Δημοκρατία κατά του ΠΑΣΟΚ για τα γνωστά γεγονότα που διαδραματίστηκαν στη Βουλή εκείνη την περίοδο, με τα έγχρωμα ψηφοδέλτια, με τις φωταψίες, με τις κάμερες που κυκλοφορούσαν ανάμεσα στα έδρανα κ.λπ..
Στην τοποθέτηση, λοιπόν, του εκπροσώπου, του Βουλευτή τότε, του αείμνηστου Κώστα Κάππου –ήθελα να είναι παρόντες τα μέλη του Κομμουνιστικού Κόμματος, γιατί την αναφορά την κάνω μόνο και μόνο για να αναφερθώ στο ήθος που είχε η Αριστερά κάποια χρόνια πριν– αναφέρεται, σε ένα απόσπασμα της ομιλίας του: «Όσον αφορά τώρα τον αγαπητό Προεδρεύοντα της Βουλής, συνάδελφο Μιχαήλ Στεφανίδη, έχω να πω ότι θα τον αναφέρει και θα τον καταγράψει η ιστορία όχι γιατί του κάνατε μομφή» -και αυτό αναφέρεται στη Νέα Δημοκρατία, γιατί η Νέα Δημοκρατία είχε κάνει τη μομφή τότε– «αλλά γιατί μέσα σε δύσκολες συνθήκες διαδικασίας και με όλη αυτή τη μεθοδευμένη προσπάθεια, την προσχεδιασμένη, ώστε να εμποδιστεί η κανονική ψηφοφορία, κατάφερε και διεξήγαγε τις εκλογές ενός υποψηφίου της συντριπτικής πλειοψηφίας του ελληνικού λαού. Γι’ αυτό και θα τον καταγράψει η ιστορία.». Και από κάτω βεβαίως υπάρχουν και τα χειροκροτήματα του ΠΑΣΟΚ τότε, στην τοποθέτηση αυτή του αείμνηστου Κώστα Κάππου.","ΝΙΚΟΛΑΟΣ ΤΣΟΥΚΑΛΗΣ",520
"110842"," Και με αυτό κλείνετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110843"," Αυτό, λοιπόν, το οποίο πρέπει να κάνουμε, κυρίες και κύριοι συνάδελφοι, και πρέπει να το οργανώσουμε και είναι ευθύνη του Προεδρείου της Βουλής, είναι το πώς θα οχυρώσουμε τη λειτουργία του Κοινοβουλίου, πώς θα χτίσουμε εκείνους τους τοίχους αντιστήριξης, ούτως ώστε να αποκρούσουμε τις επιθέσεις ή τις ανομολόγητες προσπάθειες της εκτελεστικής εξουσίας. Εμείς πρέπει να το αποφασίσουμε, όχι η εκτελεστική εξουσία.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"110844"," Ευχαριστούμε πολύ, κύριε συνάδελφε.
Κυρίες και κύριοι συνάδελφοι, κηρύσσεται περαιωμένη η συζήτηση επί της προτάσεως μομφής κατά του Προέδρου της Βουλής, η οποία υπεβλήθη από τον Πρόεδρο της Κοινοβουλευτικής Ομάδας του Συνασπισμού Ριζοσπαστικής Αριστεράς και Αρχηγό της Αξιωματικής Αντιπολίτευσης κ. Αλέξη Τσίπρα και από εβδομήντα Βουλευτές του κόμματός του, σύμφωνα με το άρθρο 150 του Κανονισμού της Βουλής.
Θα ακολουθήσει ονομαστική ψηφοφορία που θα διεξαχθεί σύμφωνα με τις διατάξεις του άρθρου 72 του Κανονισμού της Βουλής. 
Οι αποδεχόμενοι την πρόταση μομφής κατά του Προέδρου της Βουλής λέγουν «ΝΑΙ».
Οι μη αποδεχόμενοι την πρόταση μομφής κατά του Προέδρου της Βουλής λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Σας ενημερώνω ότι στο Προεδρείο έχουν περιέλθει, επίσης, σύμφωνα με το άρθρο 70Α του Κανονισμού της Βουλής, επιστολές συναδέλφων Βουλευτών ευρισκόμενων σε αποστολή της Βουλής στο εξωτερικό, με τις οποίες γνωστοποιούν την ψήφο τους. Οι ψήφοι αυτές θα συνυπολογιστούν στην καταμέτρηση που θα ακολουθήσει.
(Στο σημείο αυτό εισέρχεται στην Αίθουσα η Κοινοβουλευτική Ομάδα του ΣΥΡΙΖΑ)
Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και η κ. Όλγα Γεροβασίλη από τον ΣΥΡΙΖΑ.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110845"," Υπάρχει συνάδελφος, ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά και έχουν ως εξής:
(Να καταχωρισθούν οι σελ. 264-267)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110846"," Κυρίες και κύριοι συνάδελφοι, σας ενημερώνω ότι έχουν έλθει στο Προεδρείο επιστολές Βουλευτών οι οποίες εκφράζουν πρόθεση ψήφου. Αυτές οι επιστολές δεν συνυπολογίζονται στην καταμέτρηση των ψήφων και θα καταχωριστούν στα Πρακτικά της σημερινής συνεδρίασης.
(Οι προαναφερθείσες επιστολές έχουν ως εξής:
(Να καταχωρισθούν οι σελ. 269-279)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110847"," Κυρίες και κύριοι συνάδελφοι, θα ήθελα να ανακοινώσω στο Σώμα και να καταγραφεί και στα Πρακτικά ότι αύριο, όπως γνωρίζετε, έχουμε το πολιτικό μνημόσυνο του συναδέλφου και Αντιπροέδρου της Βουλής Αθανασίου Νάκου. Το πολιτικό μνημόσυνο θα γίνει στις 20.00΄ η ώρα για το κλείσιμο ενός χρόνου από τον ξαφνικό θάνατό του. Θα μιλήσει κάποιος εκ μέρους του Προεδρείου και ένας εκπρόσωπος απ’ όλα τα κόμματα από τρία λεπτά, όπως αποφασίστηκε στη Διάσκεψη. 
Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΜΕΤΑ ΤΗΝ ΚΑΤΑΜΕΤΡΗΣΗ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110848"," Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας.
Ψήφισαν συνολικά 241 Βουλευτές.
Υπέρ της πρότασης μομφής κατά του Προέδρου της Βουλής, δηλαδή «ΝΑΙ», ψήφισαν 76 Βουλευτές. 
Κατά της πρότασης μομφής δηλαδή «ΟΧΙ», ψήφισαν 165 Βουλευτές.
«ΠΑΡΩΝ» δεν ψήφισε κανείς Βουλευτής, σύμφωνα με το παρακάτω πρωτόκολλο ονομαστικής ψηφοφορίας:
(Να φωτογραφηθεί το πρωτόκολλο σελ. 281α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110849"," Συνεπώς η πρόταση μομφής κατά του Προέδρου της Βουλής που κατέθεσε η Κοινοβουλευτική Ομάδα του Συνασπισμού Ριζοσπαστικής Αριστεράς απορρίπτεται γιατί, για να γινόταν δεκτή, απαιτούνταν 151 θετικές ψήφοι. 
Με τη σημερινή ψηφοφορία η Ολομέλεια έκρινε ότι ο Πρόεδρος της Βουλής ορθά ερμήνευσε το άρθρο 84 παράγραφος 2 του Συντάγματος και τα άρθρα 142 και 67 του Κανονισμού της Βουλής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110850"," Για την πρόταση μομφής έκρινε. Δεν έκρινε πώς ερμήνευσε.","ΖΩΗ ΚΩΝΣΤΑΝΤΟΠΟΥΛΟΥ",272
"110851"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110852"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"110853"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"110854"," Το Σώμα παρέσχε τη ζητηθείσα εξουσιοδότηση κατά πλειοψηφία.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"110855"," Μάλιστα, μάλιστα.
Με τη συναίνεση του Σώματος και ώρα 0.31΄ λύεται η συνεδρίαση για σήμερα Τρίτη 1 Απριλίου 2014 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και αναφορά στη μνήμη του αειμνήστου συναδέλφου Αθανασίου Νάκου και β) νομοθετική εργασία, σύμφωνα με την ημερήσια διάταξη που έχει διανεμηθεί. 
    Ο","ΟΛΟΙ ΟΙ ΒΟΥΛΕΥΤΕΣ",NA
