"","Content","name","ParlmemberID"
"34893","Date","16-12-2013",NA
"34894"," Κύριε Πρόεδρε, κύριε Υπουργέ, ειδικά για σας μπορώ να πω ότι για το ίδιο θέμα έχω κάνει οκτώ επίκαιρες ερωτήσεις –επαναλαμβάνω, οκτώ επίκαιρες ερωτήσεις- από την κρίσιμη περίοδο του 2011, όταν αναγκαστικά φέραμε όλον αυτόν τον ορυμαγδό μέτρων και περικοπών μισθών και συντάξεων, έχοντας αφήσει πίσω άλλες πλευρές του δημοσίου. Πραγματικά απολάμβαναν για τουλάχιστον δέκα με δεκαπέντε χρόνια –και αναφέρομαι στις ανεξάρτητες αρχές- ένα δημόσιο πλούτο και μάλιστα χωρίς κανέναν απολογισμό και χωρίς κανέναν έλεγχο.
Η όγδοη επίκαιρη ερώτηση, έχει να κάνει με τη διακήρυξη της δημοπρασίας για μία ακόμα φορά από το Συνήγορο του Πολίτη. Υπενθυμίζω και στον Υπουργό ότι ήταν μία σκανδαλωδώς ευνοημένη και σπάταλη ανεξάρτητη αρχή, αναφορικά με το γεγονός ότι μόνο για έναν όροφο, πλήρωνε επί δώδεκα χρόνια 50.000 ευρώ μηνιαίως.
Πέρυσι, ο κ. Σταϊκούρας μού έκανε την τιμή και τη χαρά να με ικανοποιήσει εν μέρει στον αγώνα μου, ανακοινώνοντας δραστική μείωση στα ενοίκια των ανεξάρτητων αρχών. Όμως, εγώ επέμεινα –και μου απάντησε τότε- αν το Γενικό Λογιστήριο του Κράτους έχει ενημερωθεί από όλους τους διατάκτες των ανεξάρτητων αρχών, αν αυτές έχουν υποβληθεί στις ίδιες περικοπές που έχει υποβληθεί –θυμίζω- και το σύνολο της Βουλής των Ελλήνων.
Τώρα, ερωτάται ο Υπουργός για το εξής: Οι ανεξάρτητες αρχές, έχουν προσαρμοστεί στη μισθολογική συμμόρφωση; 
Υπάρχει, επιτέλους, πολιτική βούληση, κύριε Υπουργέ, τα πολυτελή κτήρια που νοικιάζονται για τις ανεξάρτητες αρχές να πάψουν να είναι πολυτελή και να μεταφερθούν όλες οι ανεξάρτητες αρχές σε εγκαταλελειμμένα ακίνητα του δημοσίου ή ασφαλιστικών και λοιπών ταμείων;
Ευχαριστώ.","ΦΩΤΕΙΝΗ ΠΙΠΙΛΗ",430
"34895"," Κι εμείς ευχαριστούμε.
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34896"," Κυρία συνάδελφε, με την επίκαιρη ερώτησή σας επανέρχεστε σε ένα σημαντικό θέμα, το οποίο κατά καιρούς έχει απασχολήσει τη δημόσια συζήτηση και για το οποίο ορθώς επιδεικνύετε ιδιαίτερο, σταθερό και διαχρονικό ενδιαφέρον. 
Θα ήθελα να πω ότι έχετε συμβάλει στην κατεύθυνση περιστολής των δαπανών. Θίγετε το ζήτημα τόσο του μισθολογικού όσο και του λειτουργικού κόστους των ανεξάρτητων διοικητικών αρχών, ο εξορθολογισμός του οποίου, όπως και κάθε διάσταση λειτουργίας των δομών της πολιτείας, συνεισφέρει στην ευρύτερη προσπάθεια για την εδραίωση της δημοσιονομικής εξυγίανσης, προσαρμογής και πειθαρχίας. 
	Μάλιστα, όταν πρόκειται για το μισθολογικό κόστος, το ζήτημα αποκτά πέρα από τη δημοσιονομική, όπως σωστά θίξατε, και κοινωνική διάσταση. Κι αυτό, διότι το ζήτημα της εφαρμογής των διατάξεων που διέπουν το νέο μισθολόγιο, είναι καθοριστικό για την κοινωνική νομιμοποίηση της εθνικής προσπάθειας που καταβάλλεται.
Ήδη την περασμένη εβδομάδα, σε σχετική ερώτηση συναδέλφου Βουλευτή ανέπτυξα τις πρωτοβουλίες του Γενικού Λογιστηρίου του Κράτους αναφορικά με τη συνεχή παρακολούθηση της εφαρμογής του ενιαίου μισθολογίου. Σ’ αυτό το πλαίσιο, εντάσσονται και οι πρωτοβουλίες και οι κινήσεις για τις ανεξάρτητες διοικητικές αρχές που έχουν ληφθεί το τελευταίο έτος. 
Συγκεκριμένα. Πρώτον, με έγγραφο της πολιτικής ηγεσίας του Γενικού Λογιστηρίου του Κράτους στις 27 Φεβρουαρίου -τότε είχατε υποβάλει και σχετικό ερώτημα- ζητήθηκε από τις ανεξάρτητες διοικητικές αρχές, να τεκμηριώσουν την εναρμόνισή τους με τις κείμενες μισθολογικές διατάξεις. Σε συνέχεια αυτού του εγγράφου όλες οι διοικήσεις των αρχών απέστειλαν σχετικές απαντήσεις.
Δεύτερον, με επιστολή του Αναπληρωτή Υπουργού Οικονομικών στις 18 Ιουνίου προς τον Γενικό Διευθυντή Μισθών, ζητήθηκε η άποψη και η αξιολόγηση της υπηρεσίας επί των εν λόγω απαντήσεων, αναφορικά με το βαθμό εναρμόνισης των ανεξάρτητων διοικητικών αρχών με τα προβλεπόμενα από το ισχύον νομοθετικό πλαίσιο. Μετά από την ανάλυση των εγγράφων από τις αρμόδιες υπηρεσίες, προέκυψε πως κατά δήλωσή τους όλες οι ανεξάρτητες διοικητικές αρχές, έχουν εναρμονιστεί μισθολογικά ως προς την εφαρμογή των κείμενων διατάξεων. Ωστόσο, πλήρης εικόνα για ενδεχόμενες μισθολογικές αποκλίσεις, δύναται να διαμορφωθεί μόνο μέσω διενέργειας μισθολογικών ελέγχων από τις αρμόδιες υπηρεσίες. 
Τρίτον, με επιστολή του Αναπληρωτή Υπουργού Οικονομικών στις 30 Οκτωβρίου προς τον Γενικό Διευθυντή Δημοσιονομικών Ελέγχων και αποστολή του σχετικού φακέλου, ζητήθηκε οι αρμόδιες υπηρεσίες να προβούν, όπου κρίνουν απαραίτητο στο πλαίσιο του ελεγκτικού τους έργου, στις ενδεδειγμένες ενέργειες. 
Κατόπιν αυτού, η επιτροπή συντονισμού ελέγχων στην εικοστή έβδομη συνεδρίασή της, στις 20 Νοεμβρίου, αποφάσισε την ένταξη αυτών των ελέγχων για τις ανεξάρτητες αρχές, στον προγραμματισμό ελέγχων από τη Γενική Διεύθυνση Δημοσιονομικών Ελέγχων, κατά την επικείμενη περίοδο. 
Τέταρτον, με εντολή του Αναπληρωτή Υπουργού Οικονομικών διενεργείται κατά την τρέχουσα περίοδο, σήμερα, δειγματοληπτικός έλεγχος σε φορείς της γενικής κυβέρνησης, συμπεριλαμβανομένων και ορισμένων ανεξάρτητων διοικητικών αρχών, για τη διασφάλιση της ορθής και ομοιόμορφης εφαρμογής του ισχύοντος μισθολογικού πλαισίου. 
Κυρία συνάδελφε, θα μιλήσω για συγκεκριμένα ποσά στη δευτερολογία μου. Όλες αυτές οι κινήσεις προωθούνται, για να διασφαλίσουμε ότι δεν υπάρχουν νησίδες μισθολογικής απόκλισης ούτε στις ανεξάρτητες αρχές ούτε σε κανένα άλλον φορέα της γενικής κυβέρνησης. Πρόκειται για νησίδες που -όπως σας είχα αναφέρει σε παλαιότερη σχετική επίκαιρη ερώτησή σας- υπήρξαν αλλά αντιμετωπίστηκαν. Και αυτό, γιατί η a la carte εφαρμογή των νόμων, δεν νοείται. Κατά τη δευτερολογία μου θα σας αναφέρω τα αποτελέσματα των πρόσφατων ελέγχων. 
Σας ευχαριστώ πάρα πολύ.","ΧΡΗΣΤΟΣ ΣΤΑΪΚΟΥΡΑΣ",476
"34897"," Κυρία συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34898"," Κύριε Πρόεδρε, επειδή κάποια πράγματα πρέπει να λέγονται, τουλάχιστον για να προσπαθήσουμε να ηρεμήσουμε ένα κομμάτι του ελληνικού λαού ότι δεν υποφέρει αδίκως αλλά ότι υπάρχει συμμάζεμα του κράτους, θα αναφερθώ σε αυτό που είπε τελευταία ο κ. Σταϊκούρας. Ο ίδιος, είχε αποκαλύψει μέσω των υπηρεσιών του ότι η Επιτροπή Ανταγωνισμού είχε από μόνη της, διά του Προέδρου της, του κ. Κυριτσάκη, δώσει αύξηση και δεν είχε υπακούσει στους νόμους. Τον κάλεσε ο Υπουργός και το Γενικό Λογιστήριο και μαζί με όλους επέστρεψαν τα χρήματα.
Όμως, δεν σας κρύβω τη δυσαρέσκεια μου για το ότι μόλις πριν από δύο μήνες η Διάσκεψη των Προέδρων της Βουλής τοποθέτησε το ίδιο προεδρείο, παρ’ ότι έκανε αυτό που εγώ το κρίνω πολιτικά απαράδεκτο, στην ίδια θέση.
Επανέρχομαι στο θέμα των ενοικίων. Πέρυσι το Φεβρουάριο –και δίνω ένα στοιχείο για να γραφτεί στα Πρακτικά- ο κ. Σταϊκούρας μού είχε πει ότι υπήρχε ήδη συγκλονιστική μείωση –για να δείτε τι σπατάλη γινόταν στο παρελθόν- στα ενοίκια από 769.000 ευρώ -το μήνα, κύριε Πρόεδρε!- έγινε μία πολύ ισχυρή περικοπή και μόνο τα ενοίκια –όχι οι βενζίνες, τα κινητά τηλέφωνα και τα κρατικά αυτοκίνητα που απολαμβάνουν οι ανεξάρτητες αρχές- μειώθηκαν χάρη στις προσπάθειες και του κυρίου Υπουργού στα 189.000 ευρώ το μήνα. Φανταστείτε τι σπατάλη υπήρχε στο παρελθόν. Αυτό είναι κάτι που ήθελα να τονίσω. 
Πιστεύω ότι τώρα το Υπουργείο τα έχει πάει πολύ καλύτερα. Όμως, εδώ θα μου επιτρέψετε να επιμείνω στο δεύτερο σκέλος. Πρέπει όλες οι ανεξάρτητες αρχές να κάνουν εξοικονόμηση, όπως έκαναν εξοικονόμηση στο Υπουργείο –νομίζω- κάποια εκατομμύρια, επειδή συμπύκνωσαν τις εφορίες και τις πήγαν σε ιδιόκτητα κτήρια, με αποτέλεσμα να μην πληρώνουν νοίκια. Επίσης, το Υπουργείο Εργασίας έχει ανακοινώσει, επειδή θα στεγαστούν όλα σε κρατικό κτήριο, μείωση 300.000 ευρώ, ενώ το δε ΥΠΕΚΑ, όταν εγκατασταθεί σε κτήριο στη Μητροπόλεως θα έχει 5 εκατομμύρια ευρώ μείωση μόνο από τα νοίκια. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Και τελειώνω με το εξής. Έχετε μία ξεχωριστή με πολλές αρμοδιότητες Γενική Γραμματεία, τη Γραμματεία όπου επικεφαλής είναι ο κ. Γούναρης. Αυτός είναι ο διαχειριστής της δημόσιας περιουσίας. Θεωρώ, λοιπόν, ότι πρέπει να πιέσουμε όλοι –και ο κ. Γούναρης- ώστε να μην υπάρχει στο άμεσο μέλλον καμμία ανεξάρτητη αρχή, καμμία αρχή γενικής κυβέρνησης, που να νοικιάζει από ιδιώτες κτήρια και να πάνε όλοι σ’ αυτά τα εγκαταλελειμμένα κτήρια –επαναλαμβάνω του δημοσίου και των ασφαλιστικών ταμείων- που υπάρχουν στο κέντρο της Αθήνας. Έτσι, θα έχουμε διπλό όφελος. Και θα ζωντανέψουν αυτά τα εγκαταλελειμμένα κτήρια αλλά και το πολύπαθο κέντρο της Αθήνας. 
Σας ευχαριστώ.","ΦΩΤΕΙΝΗ ΠΙΠΙΛΗ",430
"34899"," Ευχαριστούμε, κυρία συνάδελφε. 
Το λόγο έχει ο κύριος Υπουργός για να δευτερολογήσει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34900","  Κυρία συνάδελφε, σας ευχαριστώ και πάλι. Θεωρώ ότι οι προσεγγίσεις μας συγκλίνουν, όπως άλλωστε και με τους περισσότερους συναδέλφους μέσα σ’ αυτήν την Αίθουσα. Ο στόχος είναι κοινός και έγκειται στο να μην υπάρξουν περιπτώσεις μη τήρησης του σχετικού νομικού πλαισίου, οι οποίες υπονομεύουν σε όρους κοινωνικής δικαιοσύνης την τεράστια προσπάθεια που έχει καταβάλει η κοινωνία, για να έχουμε τα σημερινά δημοσιονομικά αποτελέσματα. 
Πρόσφατα έγιναν δύο δειγματοληπτικοί έλεγχοι σε δύο ανεξάρτητες αρχές στο πλαίσιο της γενικής κυβέρνησης. Στην Επιτροπή Ανταγωνισμού και στη Ρυθμιστική Αρχή Ενέργειας. Αυτοί οι έλεγχοι, λοιπόν, κατέδειξαν ότι σήμερα δεν υπάρχει κάποιο ζήτημα, όσον αφορά συνολικά τις αποδοχές του προσωπικού τους. Και αυτό, διότι φαίνεται να έχουν εφαρμόσει τις διατάξεις του νέου μισθολογίου και να έχουν κατατάξει τους υπαλλήλους στους οικείους βαθμούς και στα μισθολογικά κλιμάκια, σύμφωνα με τα προβλεπόμενα στις διατάξεις του ν. 4024/2011. 
Για να υπάρξει μια εικόνα για τη μισθολογική προσαρμογή σ’ αυτές τις ανεξάρτητες αρχές, οι οποίες απασχολούν εξειδικευμένο προσωπικό, αξίζει να αναφέρουμε ότι στην Επιτροπή Ανταγωνισμού, το μέσο μισθολογικό κόστος μειώθηκε την τελευταία τριετία περίπου κατά 16% και στη Ρυθμιστική Αρχή Ενέργειας, το μέσο μισθολογικό κόστος μειώθηκε περίπου κατά 29%. 
Βεβαίως, υπάρχουν τέσσερις Ανεξάρτητες Αρχές, η Ρυθμιστική Αρχή Ενέργειας, η Εθνική Αναλογιστική Αρχή, η Εθνική Επιτροπή Τηλεπικοινωνιών και Ταχυδρομείων και η Επιτροπή Εποπτείας και Ελέγχου Παιγνίων, που δεν έχουν ενταχθεί στο σύστημα πληρωμής της Ενιαίας Αρχής Πληρωμών. Δρομολογούνται κινήσεις για να ενσωματωθούν άμεσα τα στοιχεία και αυτών των ανεξάρτητων αρχών στο εν λόγω σύστημα. Συνεπώς, συνεχίζεται η παρακολούθηση των αρχών, όπως και όλων των φορέων της γενικής κυβέρνησης. Άλλωστε, αυτό επιτάσσει η προσήλωση στην κοινωνική δικαιοσύνη και την οικονομική αποτελεσματικότητα. 
Προς αυτήν την κατεύθυνση, κινείται η Κυβέρνηση όσον αφορά και το κόστος στέγασης των δομών των ανεξάρτητων διοικητικών αρχών. Ειδικότερα, επικεντρώνεται σε δύο άξονες. Από τη μία πλευρά, εστιάζει στο κόστος των μισθωμάτων των κτηρίων των αρχών με βάση τους νόμους του 2011 και του 2012. 
Έτσι, την τελευταία περίοδο -μέχρι και τότε που αναφέρατε κυρία συνάδελφε, γιατί τότε έγινε η δεύτερη περικοπή- πράγματι το επιβεβαιώνω και σήμερα πως στα πενήντα οκτώ ακίνητα που έχουν ανεξάρτητες αρχές σε όλη την Ελλάδα, έχει προκύψει μία ετήσια εξοικονόμηση 2,2 εκατομμυρίων ευρώ. Σε ορισμένες περιπτώσεις, η μείωση έφθασε και το 45% του αρχικού μισθώματος. Δύο ήταν οι νομοθετικές πρωτοβουλίες 2,2 δισεκατομμυρίων σε πενήντα οκτώ ακίνητα, όλων των ανεξάρτητων αρχών σε όλη την Ελλάδα.","ΧΡΗΣΤΟΣ ΣΤΑΪΚΟΥΡΑΣ",476
"34901"," Πόσο ήταν το ποσό;","ΦΩΤΕΙΝΗ ΠΙΠΙΛΗ",430
"34902"," Το ποσό ήταν 2,2 εκατομμύρια ευρώ ετησίως από πενήντα οκτώ κτήρια, τα οποία θα σας δώσω μετά. Από την άλλη πλευρά, εστιάζει στο ενδεχόμενο μετεγκατάστασης των δομών των αρχών σε δημόσια κτήρια.
Όπως έχω ενημερωθεί αρμοδίως, από το Γενικό Γραμματέα Δημόσιας Περιουσίας που αναφέρατε, ήδη εκπονείται πρόγραμμα εντοπισμού κατάλληλων δημόσιων κτηρίων, από τα περιλαμβανόμενα στο Μητρώο Ακίνητης Περιουσίας, το οποίο τηρείται στη Γενική Γραμματεία Δημόσιας Περιουσίας. Πρόκειται για μία διαδικασία, που όμως δεν είναι εύκολη, πέραν των άλλων και όποιων γραφειοκρατικών ζητημάτων για δύο βασικούς λόγους:
Ο πρώτος, είναι η τήρηση μίας σειράς από λειτουργικές και τεχνικές παραμέτρους, που συχνά σχετίζονται και με τη φύση του αντικειμένου της αρχής. Επηρεάζουν σημαντικά τους όρους κόστους ωφέλειας, μιας μεταφοράς των δομών της αρχής, καθιστώντας μη συμφέρουσες για το δημόσιο ορισμένες κτηριακές μεταφορές. 
Ο δεύτερος λόγος, είναι ότι η μετεγκατάσταση των αρχών σε κτήρια ταμείων ή ιδρυμάτων που έχετε στο ερώτημά σας, σε καμμία περίπτωση δεν μπορεί να θεσπιστεί υποχρεωτική και αυτό, διότι από την μία πλευρά, οι αρχές συνιστούν αυτόνομα νομικά πρόσωπα μη ανήκοντας στο κράτος με αυτόνομες διοικήσεις και προϋπολογισμό. Από την άλλη πλευρά, η μετεγκατάσταση σε ακίνητο ιδιοκτησίας ταμείου προϋποθέτει, αφ’ ενός τη συναίνεση της διοίκησής του και αφ’ ετέρου δεν μπορεί να θεωρηθεί αυτονόητα επωφελής για το δημόσιο, αφού εξυπηρετεί το σκοπό του ταμείου που είναι η μεγιστοποίηση των εσόδων του. 
Σε ό,τι αφορά τα ιδρύματα, χρειάζεται να γίνει διάκριση σε δύο κατηγορίες. Σε ιδρύματα που ανήκουν στην άμεση διαχείριση του Υπουργείου Οικονομικών –δηλαδή, αυτά στα οποία ο κοινωφελής σκοπός που έταξε ο διαθέτης, εκτελείται από το δημόσιο- και σε ιδρύματα με αυτόνομη διοίκηση. Και στις δύο περιπτώσεις, η εκμίσθωση ακινήτου των ιδρυμάτων αυτών, γίνεται στον προσφέροντα την υψηλότερη μεγαλύτερη τιμή, επ’ ωφελεία του κοινωφελούς ιδρύματος και όχι του δημοσίου. 
Πρόκειται συνεπώς για ένα ιδιαίτερα δύσκολο πολύπλοκο ζήτημα. Πρέπει να ενδυναμώσουμε την προσπάθειά μας προς αυτήν την κατεύθυνση που αναφέρατε, για την αξιοποίηση αυτών των ακινήτων και τα οποία οι αρμόδιοι αλλά και εμπλεκόμενοι, το εξετάζουν κατά περίπτωση.
Σας ευχαριστώ πολύ.","ΧΡΗΣΤΟΣ ΣΤΑΪΚΟΥΡΑΣ",476
"34903"," Ευχαριστούμε πολύ.
Επόμενη είναι η δεύτερη με αριθμό 368/10-12-2013 επίκαιρη ερώτηση πρώτου κύκλου του Βουλευτή Α΄ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Νικολάου Βούτση προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη μείωση του ανθρώπινου δυναμικού των εννέα κέντρων προστασίας παιδιού και των παραρτημάτων τους (Παιδοπόλεις).
Ορίστε, κύριε Βούτση, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34904"," Κύριε Πρόεδρε, κύριε Υπουργέ, γνωρίζετε ότι η ερώτηση έχει να κάνει με την ανησυχητική μείωση του δυναμικού των κέντρων προστασίας παίδων και των Παραρτημάτων τους, των παιδοπόλεων. 
Όμως, εγώ θα σας κάνω ευθέως το κρίσιμο πολιτικό ερώτημα. Ποιες είναι οι κόκκινες γραμμές της Κυβέρνησής σας –αν υπάρχουν- σε σχέση με την παιδική προστασία, σε συνθήκες παρατεταμένης κρίσης εδώ και πέντε χρόνια και ενώ έχουμε μπροστά μας ένα ζοφερό μέλλον και κάθε χρόνο επισωρεύονται προβλήματα πάνω στα μικρά παιδιά, λόγω της κατάστασης των οικογενειών; Διότι πάνω στο σύνολο της παιδικής προστασίας, υπάρχει μία δραματική κατάσταση. 
Αιτία αυτής της δραματικής κατάστασης, είναι η υποστελέχωση των δομών της παιδικής παραβατικότητας, τα επιδόματα αναδοχής στις οικογένειες, που όπως γνωρίζετε πολύ καλά, καθυστερούσαν απελπιστικά για μήνες και -έρχομαι στο προκείμενο- η ανησυχητική μείωση αυτού του ανθρώπινου δυναμικού. Δεν μιλάμε για αριθμούς και νομίζω ότι επικοινωνούμε σε αυτό. Με το να μου απαντήσετε, δηλαδή, ότι υπάρχει εποχικό ή επικουρικό προσωπικό για μερικούς μήνες που έρχεται για να κάνει την λάντζα ή να δώσει το φαγητό, πιστεύω πως αδικούμε το ίδιο το πρόβλημα. 
Μιλάμε για ανάγκες που έχουν σχέση με τους κοινωνικούς λειτουργούς, με τους βρεφονηπιοκόμους, με γιατρούς, με ψυχολόγους, με παιδοψυχολόγους, δηλαδή μιλάμε για ειδικότητες, που πρέπει να είναι εκεί για να βοηθιούνται αυτά τα παιδιά. Παραδείγματος χάριν, στον «Άγιο Ανδρέα» –σε ένα από τα πέντε ιδρύματα- υπάρχει ένας κοινωνικός λειτουργός για τριάντα τρία παιδιά και για εκατό ανάδοχες οικογένειες που έχουν γίνει από εκεί. Στην Πεντέλη, επίσης, είναι ένας. 
Αν δείτε τα νούμερα του 2008, πριν ξεκινήσει η κρίση και προτού υπάρξει η επιδείνωση του προβλήματος –γιατί μιλάμε για επιδείνωση του προβλήματος, δεν έχουμε να συγκρίνουμε με το 2008 όπως και σε άλλες κυβερνητικές κατηγορίες και σε άλλα προβλήματα- του προσωπικού σε σχέση με το σημερινό -και μιλάω για οργανικές θέσεις, για επιστήμονες και ειδικούς-, η απόσταση είναι πάρα πολύ μεγάλη. 
Τέλος, όπως γνωρίζετε –και κλείνω με αυτό, έτσι ώστε στη δευτερολογία μου να δοθεί η ευκαιρία να πούμε ενδεχομένως και μερικά άλλα πράγματα- υπάρχουν εξήντα κοινωνικοί λειτουργοί σε διαθεσιμότητα από το ΙΚΑ και από άλλο οργανισμό, οι οποίοι βρίσκονται για τρεις και έξι μήνες στον αέρα. Γιατί δεν στελεχώνουν αυτά τα κενά που υπάρχουν; Επίσης, υπολειτουργούν αυτά τα κέντρα –έχουν πολύ μεγαλύτερη δυναμικότητα- και υπάρχουν παιδιά που περιμένουν στα δύο μεγάλα παιδιατρικά κέντρα για να εισαχθούν και βεβαίως αυτό δεν γίνεται λόγω της έλλειψης προσωπικού. 
Ευχαριστώ.","ΝΙΚΟΛΑΟΣ ΒΟΥΤΣΗΣ",75
"34905"," Το λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34906"," Ευχαριστώ, κύριε Πρόεδρε. 
Κύριε συνάδελφε, η ερώτησή σας, δίνει την ευκαιρία να αναδείξουμε το σημαντικό ρόλο των δημόσιων μονάδων κοινωνικής φροντίδας. Το λέω αυτό, γιατί όπως υπαινίσσεστε και εσείς στην ερώτησή σας, συνήθως τη δημοσιότητα την απασχολούν θετικά, μόνο τα νομικά πρόσωπα ιδιωτικού δικαίου ή οι λεγόμενες ΜΚΟ. 
Όμως, για να ενημερώνεται και ο ελληνικός λαός, ο οποίος γνωρίζει ότι αυτό γίνεται τοπικά, πρέπει να πούμε ότι συμβαίνει και πανελλαδικά. Οι μονάδες κοινωνικής φροντίδας, τα κέντρα προστασίας παιδιού ή και τα κέντρα αποκατάστασης παιδιών με αναπηρία, έχουν ένα πάρα πολύ σημαντικό ρόλο. Οι διοικήσεις μαζί με τους εργαζομένους, καταβάλλουν τεράστια προσπάθεια, με επιτυχία σε μεγάλο βαθμό, για τη στήριξη και των οικογενειών αλλά και των παιδιών που το έχουν ανάγκη. 
Μέσα στο 2013, έχει γίνει μια θεσμική μεταβολή. Σε κάθε περιφέρεια, έχει δημιουργηθεί ενιαία πλέον περιφερειακή διοίκηση. Όμως, οι τριάντα οκτώ μονάδες –όπως ήταν πριν από τη ψήφιση αυτού του νόμου- παραμένουν αυτοτελείς και λειτουργούν ως παραρτήματα με το αντικείμενό της η κάθε μια. 
Τα δώδεκα πανελλαδικά κέντρα προστασίας παιδιού μαζί με επιμέρους παραρτήματα που υπάρχουν στον ίδιο τόπο –μπορεί να μη στεγάζονται σε ένα μέρος αλλά να είναι σε δύο μέρη- έχουν σημαντικό έργο. Για παράδειγμα, υπάρχουν περιπτώσεις που απασχόλησαν το πανελλήνιο και τη δημοσιότητα όπου αντιμετωπίστηκαν με τις δημόσιες μονάδες. 
Βεβαίως, δεν υποτιμώ το ρόλο των νομικών προσώπων ιδιωτικού δικαίου μη κερδοσκοπικού χαρακτήρα. Είναι και αυτός σημαντικός. Εξάλλου τους στηρίζουμε με οικονομική ενίσχυση στο βαθμό των δυνατοτήτων μας. Στο πλαίσιο αυτής της χρηματοδότης, έχουν την υποχρέωση να επιτελούν έργο –μέσα στο γενικότερο πλαίσιο βέβαια που ορίζει η πολιτεία- και το κάνουν. 
Επειδή αναφέρεται πολλές φορές το μνημόνιο και τις μειώσεις προσωπικού που έγιναν λόγω αυτού, να πω ότι στη συγκεκριμένη περίπτωση, συμβαίνει ακριβώς το αντίθετο. Δηλαδή, εάν υποθέσουμε ότι με το μνημόνιο αυξήθηκαν τα όρια ηλικίας, θα έπρεπε να μη φεύγουν. Όμως, όσον αφορά την πρόνοια, όλα τα ιδρύματα έχουν εξαιρεθεί από κάθε απόφαση που έχει να κάνει με τη διαθεσιμότητα. Δεν υπάρχει διαθεσιμότητα στην πρόνοια. 
Αντίθετα οι μονάδες αυτές, όπως πολύ σωστά είπατε, θα πρέπει και θα γίνουν φορείς υποδοχής προσωπικού, από τις ειδικότητες που έχουν βγει στη διαθεσιμότητα. Και αναφέρατε την περίπτωση των κοινωνικών λειτουργών του ΙΚΑ, με τους οποίους έχω συναντηθεί και πράγματι είναι ένα αξιόλογο δυναμικό. Ωστόσο, είναι και άλλες ειδικότητες που από τη διαθεσιμότητα στα ΤΕΛ μπορούν με την τοποθέτησή τους στις μονάδες κοινωνικής φροντίδας να συμβάλουν καθοριστικά. 
Τελειώνοντας, θα ήθελα να σας πω ότι σήμερα η αναλογία εργαζομένων και παιδιών σε όλα τα κέντρα της χώρας είναι ένα προς δύο. 
Αν είναι, δηλαδή, επτακόσια τα παιδιά, ανάλογα με τη διακύμανση, έχουμε το μισό αριθμό σε εργαζόμενους. Είναι τριακόσιοι σαράντα πέντε εργαζόμενοι. Βεβαίως δεν υπάρχει ίδια αναλογία παντού. Στην Αττική, συνολικά έχουμε εκατόν πενήντα επτά εργαζόμενους για εκατόν ογδόντα τρία παιδιά. Όμως, είναι επιμέρους ειδικότητες που χρειάζονται και έχουν ανάγκη. 
Αναλυτικά θα σας ενημερώσω για το τι γίνεται σήμερα και τι προγραμματισμός υπάρχει, για τη στελέχωση των κέντρων στήριξης στη δευτερομιλία μου.
Κλείνοντας όμως την πρωτομιλία μου, θα ήθελα να σας τονίσω για άλλη μια φορά ότι οι εργαζόμενοι μαζί με τις διοικήσεις, επιτελούν ένα πάρα πολύ σημαντικό έργο για τη στήριξη της οικογένειας, των παιδιών, όλων όσων έχουν ανάγκη τα κέντρα δημόσιας στήριξης. 
Αναφέρατε την περίπτωση αυτών που είναι στα νοσοκομεία και χρειάζεται να πάνε στα κέντρα. Στο Κέντρο Κοινωνικής Πρόνοιας Αττικής, έχουμε αιτήσεις για να μεταφορά από τα νοσοκομεία. Τις επόμενες μέρες θα μεταφερθούν δεκαπέντε, ούτως ώστε να υπάρξει στη συνέχεια η διαδικασία που προβλέπεται από το νόμο. 
Επιπλέον, να σας πω ότι προγραμματίζεται και στο Νοσοκομείο Παίδων «Αγλαΐα Κυριακού», καινούργια μονάδα φιλοξενίας παιδιών, ούτως ώστε να έχουμε τη μείωση του προβλήματος συσσώρευσης στα νοσοκομεία, ενώ τα παιδιά είναι υγιή και πρέπει να πάνε σε μονάδα, ούτως ώστε να ακολουθήσουν το δρόμο τους. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34907"," Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34908"," Από την απάντησή σας, κύριε Υπουργέ, σημειώνω ότι γνωρίζετε το πρόβλημα και κάνετε κάποιες προσπάθειες για να αντιμετωπιστεί. Σημειώνω όμως ότι ανοίγετε και ανοικτές θύρες σε ό,τι μας αφορά τα πολύ καλά λόγια που είπατε για τους λειτουργούς. Ελάχιστες φορές σ’ αυτή την Αίθουσα ακούγονται καλά λόγια γι’ αυτούς τους ανθρώπους που σε πολύ δύσκολες συνθήκες, σε συνθήκες κρίσης και απίστευτης εισοδηματικής συμπίεσης, επιτελούν ως λειτουργοί κυριολεκτικά το έργο τους σε τομείς της υγείας της παιδείας, της παιδικής προστασίας, των ΑΜΕΑ κ.λπ.. 
Αυτό το σημειώνουμε γιατί άλλοι συνάδελφοί σας και σε άλλες ευκαιρίες κυριολεκτικά «πατάνε επί πτωμάτων» -επιτρέψτε μου την έκφραση- στο όνομα, τάχα των μεταρρυθμίσεων. Μυρίζουν αίμα σε συνθήκες κρίσης. 
Κύριε Υπουργέ, συγκρίνετε τους αριθμούς των οργανικών θέσεων που έχουν μείνει ίδιες. Δείτε ποιες ειδικότητες υπάρχουν τώρα πέρα, όπως σας είπα, από τους εποχικούς ή τους επικουρικούς, τους οποίους τους παίρνουν για δυο, για πέντε, για έξι μήνες. Μερικοί μένουν και απλήρωτοι. Θα δείτε πραγματικά πως η κατάσταση έχει επιδεινωθεί ως προς τους αριθμούς σε σχέση με το διάστημα προ της κρίσεως, όταν οι ανάγκες, όπως σας είπα –και νομίζω ότι το αποδεχθήκατε- μέσα στην κρίση από οικογένειες, που κυριολεκτικά αφήνουν τα παιδιά τους για να προστατευθούν από την γενική κατάσταση, είναι πολύ μεγαλύτερες. 
Επιμένω. Ποιες είναι οι «κόκκινες» γραμμές για την προστασία αυτών των παιδιών; Την ίδια στιγμή έχουν υποστελεχωθεί και οι δομές του Υπουργείου Δικαιοσύνης σε σχέση με την παιδική παραβατικότητα. 
Έχω υποβάλει από τις 17 Οκτωβρίου ερώτηση, που για δύο μήνες μένει αναπάντητη. Γνωρίζετε ότι από τον Ιούλιο εκκρεμούν τα επιδόματα αναδοχής στις οικογένειες, οι οποίες έχουν πάρει αυτό το λειτούργημα. Είναι κι αυτό λειτούργημα. 
Υπάρχει ένα ζήτημα γενικότερης στρατηγικής, λογικής, οπτικής, ευαισθησίας, μέσα στα πλαίσια των όποιων μνημονιακών δεσμεύσεων έχετε πάρει. Δεν αναφέρομαι προσωπικά σε εσάς. Το αντιλαμβάνεστε. 
Θα σας πω κάτι, κύριε Υπουργέ και θα κλείσω, γιατί είναι βιωματικό και προσωπικό. Ο πατέρας μου ήταν Γενικός Διευθυντής του Υπουργείου Πρόνοιας. Ήταν ο άνθρωπος που έφερε –ίσως μαζί και με άλλους- το θεσμό των κοινωνικών λειτουργών στην Ελλάδα, αμέσως μετά τον Εμφύλιο, τις δεκαετίες του 1950 και 1960. 
Έχω βιώσει τι σημαίνει σε συνθήκες βαθύτατης κρίσης -όπως ήταν και τότε η κοινωνία μας, με σπαραγμούς κι αλληλοσπαραγμούς και καταστάσεις φτώχειας ασύλληπτες- τι θα πει το τότε μικρό κράτος, με την ελάχιστη κοινωνική πρόνοια, να ρίχνει το βάρος του, να ρίχνει τα φώτα του, να λειτουργούν άνθρωποι από το πρωί μέχρι το βράδυ επτά μέρες την εβδομάδα, πάνω σε παιδικούς σταθμούς, σε κέντρα παιδικής προστασίας, σε ΠΙΚΠΑ, σε όλη την Ελλάδα, για να μπορέσει να σταθεί στα πόδια της μία γενιά, η δικιά μου γενιά τότε κι άλλα μικρά παιδιά που μπόρεσαν και στάθηκαν ύστερα για δεκαετίες στη χώρα. 
Άρα, λοιπόν, δεν είναι ένα από τα θέματα -και κλείνω με αυτό, κύριε Πρόεδρε- το οποίο το συζητάμε ως τρέχον θέμα μαζί με όλα τα άλλα, όπως συζητάμε εδώ για εργαζόμενους κ.λπ. Είναι ένα ζήτημα ιδιαίτερης ευαισθησίας το οποίο πρέπει να επιδειχθεί, πρέπει να κοπούν από αλλού και να μπουν αλλού. Έξι μήνες είναι σε διαθεσιμότητα και κινητικότητα αυτοί οι κοινωνικοί λειτουργοί. Δεν έπρεπε να έχουν μπει μέσα εκεί; 
Επιτρέψτε μου αυτήν την ένταση -σας επαναλαμβάνω δεν έχει στοιχείο προσωπικό- αλλά δεν είναι δυνατόν όλα να τα αντιμετωπίζουμε ως αριθμούς. Τα μικρά παιδάκια, στις ανάδοχες οικογένειες πηγαίνουν και τα αφήνουν γιατί δεν μπορούν να τα συντηρήσουν και το γνωρίζετε πάρα πολύ καλά. Πηγαίνουν και τα βλέπουν το σαββατοκύριακο σαν να είναι σε μία οιονεί φυλακή στην Ελλάδα του 2013 κι εμείς καθόμαστε και μετράμε ακριβώς τα συσσίτια και το πόσοι πηγαίνουν εκεί μέσα. Με συγχωρείτε για την ένταση.","ΝΙΚΟΛΑΟΣ ΒΟΥΤΣΗΣ",75
"34909"," Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34910"," Κύριε συνάδελφε, το θέμα της κοινωνικής προστασίας, όπως είχα την ευκαιρία κι άλλη φορά στη Βουλή να τονίσω έχει μπει εκ των πραγμάτων στις κυβερνητικές προτεραιότητες. Λέω «εκ των πραγμάτων», γιατί ακριβώς οι ανάγκες έχουν αυξηθεί κατακόρυφα λόγω των επιπτώσεων της κρίσης. 
Βεβαίως, το πλέγμα των δημόσιων υπηρεσιών είναι ο βασικός κορμός, εκεί στηριζόμαστε, ταυτόχρονα, όμως, συνεργαζόμαστε και με όλους τους φορείς οι οποίοι μπορούν και προσφέρουν έργο. Μιλώ για όλες εκείνες τις πρωτοβουλίες των πολιτών, τις εθελοντικές οργανώσεις, τις μονάδες ανοιχτής φροντίδας, μιλάω για όλα τα ιδρύματα που κάνουν πάρα πολύ σημαντική δουλειά. 
Βεβαίως, έχουμε προβλήματα κι ελλείψεις, γι’ αυτό δεν θα έλεγα «κόκκινη γραμμή». Είναι «πράσινη» γραμμή, με την έννοια ότι θα πρέπει αυτή η προτεραιότητα την οποία αναφέρουμε να δοθεί ιδιαίτερα για την προστασία του παιδιού, για τα παιδιά που είναι σε εγκατάλειψη, τα παιδιά που βρίσκονται στο δρόμο, τα απροστάτευτα, όλα αυτά που έχουν ανάγκη τη στήριξη της πολιτείας. Αναφερθήκατε, βέβαια, σε μία δύσκολη περίοδο που υπήρξε εργώδης προσπάθεια και τότε. Σήμερα όμως οι δυνατότητες είναι πολύ περισσότερες. 
Ο θεσμός της αναδοχής στην οποία αναφερθήκατε είναι πολύ σημαντικός. Ταυτόχρονα με το δημόσιο ίδρυμα έχουμε και χιλιάδες οικογένειες, δίπλα, που με τη στήριξη αυτού του επιδόματος εθελοντικά προσφέρουν και κάνουν σημαντική δουλειά και είναι πολύ καλύτερα εάν είχαμε τη δυνατότητα όλα τα παιδιά να είναι σε ανάδοχες οικογένειες. 
Το θέμα το οποίο θέσατε με το επίδομα, επειδή δεν το είχατε θέσει στην ερώτηση, δεν το έχω υπόψη μου. Θα το ερευνήσω, όμως, να δω εάν και κατά πόσο υπάρχει καθυστέρηση και θα σας ενημερώσω. Αναφέρομαι στην επίκαιρη ερώτηση την οποία μου έχετε καταθέσει όπου δεν αναφέρεται αυτό το θέμα. Δεν έχει σημασία όμως, άμεσα θα το ερευνήσουμε να δούμε εάν υπάρχει καθυστέρηση και ποια. 
Κλείνοντας, όμως, θα ήθελα να πω ότι το θέμα του προσωπικού. Κατ’ αρχήν εξαιρέθηκε ακριβώς γι’ αυτούς τους λόγους από τη διαθεσιμότητα, η πρόνοια και τα ιδρύματα. Το δεύτερο είναι ότι όσες αιτήσεις ήρθαν για την πρόσληψη επικουρικού προσωπικού –οι οποίες δεν είναι ούτε για δύο ούτε για έξι μήνες, το επικουρικό προσωπικό είναι για ένα χρόνο απ’ ό,τι ξέρω- όλες εγκρίθηκαν και μάλιστα, εάν καθυστερήσει η μόνιμη στελέχωση, την οποία θα σας αναφέρω παρακάτω, μας δίνει τη δυνατότητα να δώσουμε τη στήριξη ενδιάμεσα με το επικουρικό προσωπικό, που είναι σημαντικό το ότι είναι για ένα χρόνο και είναι ειδικότητες, όπως γιατροί, ψυχολόγοι, κοινωνικοί λειτουργοί κι όλες αυτές οι απαραίτητες ειδικότητες. 
Όσον αφορά την πεντάμηνη απασχόληση τώρα και σε αυτό, εκτός από τους γενικών καθηκόντων έχουμε ειδικότητες -όπως αναφέρατε- κοινωνικών λειτουργών, νοσηλευτών, φροντιστών και ψυχολόγων κι άλλων ειδικοτήτων, που είναι απαραίτητες για τα κέντρα. Δηλαδή, δεν μπορούσα εγώ να περιμένω πότε θα γίνει η τελική έγκριση των πινάκων του ΑΣΕΠ ώστε να προσληφθούν οι μόνιμοι ή όσοι είναι σε κινητικότητα -για την οποία θα αναφέρω αμέσως μετά- για να λειτουργούν τα κέντρα όπως πρέπει.
Με την ευκαιρία του Προγράμματος Κοινωφελούς Εργασίας, διακόσιοι πενήντα από τους οποίους -οι μισοί και πάνω- είναι ειδικοτήτων που αναφέρετε, θα είναι στα κέντρα για πέντε μήνες. Αυτό είναι προσωρινό, αλλά θα καλύψουν το κενό μέχρι να έρθει η κινητικότητα. 
Η κινητικότητα, λοιπόν, πότε έρχεται; Θα έρθει μετά την αξιολόγηση των δομών που γίνεται τώρα. Τι σημαίνει αξιολόγηση; Σημαίνει ότι θα καταλήξει αναγκαστικά σε νούμερα, δηλαδή πόσες χρειάζεται το κάθε κέντρο για να λειτουργήσει, όχι μόνο με τις υπάρχουσες υποχρεώσεις, αλλά και με την προοπτική ανάπτυξης και αντιμετώπισης των αυξημένων κοινωνικών αναγκών.
Εμείς, λοιπόν, στο έγγραφο του κ. Μητσοτάκη, που μας έστειλε νομίζω στο τέλος Οκτωβρίου -θα σας πω ακριβή ημερομηνία- προκειμένου να στείλουμε τις κενές θέσεις με βάση αυτούς που έχουν βγει στη διαθεσιμότητα, θα απαντήσουμε αμέσως μετά την αξιολόγηση. Εκτιμώ ότι είναι πάνω από διακόσιες πενήντα οι ανάγκες σε ειδικότητες μόνο για τα κέντρα, τα οποία αναφέραμε. Γιατί διακόσιες πενήντα είναι και οι πεντάμηνες συμβάσεις συν τους επικουρικούς.
Θα γίνει, λοιπόν, προσπάθεια να καλυφθούν αυτές οι ανάγκες με τις προκηρύξεις που εκκρεμούν και κυρίως με την κινητικότητα.
Σας ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34911"," Και εμείς σας ευχαριστούμε.
Συνεχίζουμε με την τρίτη υπ’ αριθμό 361/10-12-2013 επίκαιρη ερώτηση πρώτου κύκλου του Βουλευτή Β΄ Αθηνών των Ανεξαρτήτων Ελλήνων κ. Βασιλείου Καπερνάρου προς τον Υπουργό Υποδομών, Μεταφορών και Δικτύων, σχετικά με την αύξηση των διοδίων από τις ανώνυμες εταιρείες εκμετάλλευσης, παρά την μη τήρηση των νομικών και συμβατικών υποχρεώσεών τους.   
Κύριε Καπερνάρο, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34912"," Ευχαριστώ πολύ, κύριε Πρόεδρε.
Κύριε Υπουργέ, έρχομαι ξανά στο γνωστό θέμα. Υπογράψατε νέες συμβάσεις τις προάλλες με τη «Νέα Οδό», με την οποία είχατε υπογράψει –έχουμε πει ότι η διοίκηση είναι ενιαία- από το 2007 ότι η εταιρεία αυτή έπρεπε να κατασκευάσει παραδρόμους. Όταν τελείωσε από τη Μεταμόρφωση μέχρι τα Σκάρφεια του Νομού Φθιώτιδος οι παράδρομοι αυτοί όχι μόνο δεν έγιναν, αλλά αυτό το κομμάτι της Εθνικής Οδού έγινε με χρήματα του ελληνικού λαού. Από τότε όμως οι Έλληνες πληρώνουν διόδια και είναι υποχρεωμένοι να πορεύονται από το δρόμο αυτό, πληρώνοντας -επαναλαμβάνω- διόδια. 
Το ερώτημα είναι: Γιατί να πληρώνουν οι Έλληνες διόδια, ενώ έπρεπε η εταιρεία από το 2007 να έχει φτιάξει τους παραδρόμους τους οποίους δεν έφτιαξε;
Ένεκα τούτου, σας έχω γνωστοποιήσει ότι υπάρχει και η υπ’ αριθμόν 338/2010 απόφαση του Μονομελούς Πρωτοδικείου Λαμίας με τη διαδικασία των ασφαλιστικών μέτρων, που έκρινε ότι δεν έχουν γίνει αυτοί οι παράδρομοι και βεβαίως, επιρρίπτει ευθύνες στο ελληνικό δημόσιο και στην ελληνική κυβέρνηση. 
Η ερώτηση είναι: Γιατί δεν έγινε; Για ποιο λόγο όλο αυτό το χρονικό διάστημα να πληρώνουν διόδια οι Έλληνες πολίτες; Για ποιο λόγο δεν έχετε σήμερα λάβει πρόνοια, δεν έχετε λάβει μέτρα, δεν έχετε στραφεί εναντίον της παραχωρησιούχου, η οποία ενώ υποχρεούτο να κατασκευάσει τις παράπλευρες οδούς δεν το έκανε, απαιτώντας τις ρητές δεσμεύσεις της; Και πώς είναι δυνατόν εσείς να προαναγγέλλετε ακόμα και αύξηση σε αυτά τα διόδια, που κακώς μέχρι σήμερα πλήρωνε ο ελληνικός λαός;","ΒΑΣΙΛΕΙΟΣ ΚΑΠΕΡΝΑΡΟΣ",185
"34913"," Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34914"," Σας ευχαριστώ, κύριε Πρόεδρε.
Κύριε Πρόεδρε, η σύμβαση παραχώρησης είναι ένα αρκετά πολύπλοκο πλέγμα διατάξεων, που απαιτεί μια πολύ βαθιά και προσεκτική μελέτη προτού διατυπωθούν κρίσεις, όπως αυτές που αναφέρει ο κύριος συνάδελφος στην ερώτησή του περί δήθεν θρασύτατης παραβίασης του νόμου εκ μέρους του παραχωρησιούχου μέχρι και σήμερα.
Το πρώτο, λοιπόν, που πρέπει να σας πω εδώ είναι ότι τα στελέχη του Υπουργείου Υποδομών κάνουν καλά τη δουλειά τους. Είναι εξειδικευμένα επιστημονικά στελέχη και έμπειρα.  Παρακολουθούν καθημερινά την εκτέλεση της σύμβασης. Μάλιστα, για το σκοπό αυτό συστήνω τώρα και μια ομάδα ακόμα πιο εξειδικευμένων στελεχών δίπλα στον Υπουργό, προκειμένου να παρακολουθήσει την εκτέλεση της σύμβασης με τρόπο υποδειγματικό, που θα μπορούσε πραγματικά, ιδιαίτερα για τις υπηρεσίες, να αποτελέσει πρότυπο λειτουργίας των δημοσίων υπηρεσιών.
Θέλω, λοιπόν, να θυμίσω σε όλους σας ότι το τμήμα των αυτοκινητοδρόμων όπου αναφέρεται ο κύριος συνάδελφος, δηλαδή από τη Μεταμόρφωση μέχρι τη Σκάρφεια, έχει κατασκευαστεί από το δημόσιο -δεν το κατασκεύασε ο παραχωρησιούχος- σε διάφορες χρονικές περιόδους, από την εποχή του αειμνήστου Κωνσταντίνου Καραμανλή μέχρι πρόσφατα. 
Τότε, λοιπόν, δεν μιλούσε κανείς γι’ αυτό το θέμα. Τα διόδια υπήρχαν και τότε. Αναρωτιέμαι, λοιπόν, γιατί τώρα τίθεται το ζήτημα σε σχέση με τους παραχωρησιούχους. Το έργο –επαναλαμβάνω- το έκανε το δημόσιο και τα διόδια υπήρχαν και τότε. Γιατί, λοιπόν, γεννήθηκε τώρα το θέμα;
Η συμβατική υποχρέωση του παραχωρησιούχου για το τμήμα αυτό, όπως προκύπτει από το άρθρο 2 παράγραφος 3 της ειδικής συγγραφής υποχρεώσεων, που προσαρτάται στη σύμβαση παραχώρησης, αναφέρεται ρητά και αποκλειστικά για τον παραχωρησιούχο σε μελέτες, κατασκευές, επεμβάσεις προς εξασφάλιση ενιαίου επιπέδου λειτουργίας και εξυπηρέτησης του έργου. 
«Ειδικότερα –λέει- θα μελετηθεί και θα ανασκευαστεί, όπου χρειάζεται, βάσει συμβατικών προδιαγραφών το δομικό τμήμα και οι ασφαλτικές στρώσεις του οδοστρώματος, με όλα τα αναγκαία τεχνικά και αποστραγγιστικά έργα.»
Οι εργασίες αυτές εκτελέστηκαν από τον παραχωρησιούχο, με εξαίρεση ενός μικρού τμήματος στην Υλίκη, λόγω  ενός προβλήματος απαλλοτρίωσης που υπάρχει -απαράδεκτη καθυστέρηση από κάποιο δικαστήριο του Νομού Βοιωτίας-  και το κόστος όλης αυτής της δουλειάς που έκανε ο παραχωρησιούχος είναι 100 εκατομμύρια ευρώ. 
Η υποχρέωση, λοιπόν, κατασκευής παραπλεύρων οδών αναφέρεται στο τμήμα Αντιρρίου-Ιωαννίνων, όπου κατασκευάζονται και θα κατασκευαστούν, όπως προβλέπεται από τις προδιαγραφές του έργου. Δεν αναφέρονται στον δρόμο Μεταμόρφωση – Σκάρφεια. 
Βέβαια, το πιο εξωφρενικό είναι ο ισχυρισμός με τον οποίο κλείνει ο κύριος συνάδελφος την ερώτησή του. Τι μας λέει δηλαδή; Ότι επειδή δήθεν δεν υπάρχει παράπλευρο δίκτυο, ο πολίτης που θέλει να πάει στη Θεσσαλονίκη χωρίς να πληρώσει διόδια δεν μπορεί να το κάνει. Βέβαια, αυτό που δεν λέει είναι ότι το παράπλευρο δίκτυο δεν είναι για να πηγαίνουμε από την Αθήνα στη Θεσσαλονίκη, αλλά είναι δρόμοι με διατομή μόλις πεντέμισι μέτρων, οι οποίοι κατασκευάζονται αποκλειστικά για την εξυπηρέτηση των παρόδιων ιδιοκτησιών, που αποκόπτονται από τους αυτοκινητόδρομους ή γειτονικών με τον αυτοκινητόδρομο γαιών υψηλής παραγωγικότητας, δηλαδή αγροτικές εκτάσεις. 
Είναι προφανής, λοιπόν, η σύγχυση ανάμεσα στην έννοια του παράπλευρου δικτύου και της έννοιας της εναλλακτικής διαδρομής, η οποία βεβαιωμένα υπάρχει σε όλους τους υφιστάμενους και κατασκευαζόμενους αυτοκινητόδρομους. 
Θα συνεχίσω στη δευτερολογία μου, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"34915"," Κύριε συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34916"," Κύριε Πρόεδρε, ο κύριος Υπουργός μάλλον δεν διαβάζει σωστά ή εάν τα διαβάζει σωστά, δεν τα κατανοεί. 
Η σύμβαση του 2007 με τις ίδιες εταιρείες, με τις ίδιες ισπανικές εταιρείες –είναι τρεις οι εταιρείες αυτές- και με μία ελληνική –τη «ΓΕΚ ΤΕΡΝΑ» του κ. Περιστέρη- τι λέει; 
Στην παράγραφο 4.3.3  αναφέρεται ότι ο παραχωρησιούχος αναλαμβάνει με την παρούσα σύμβαση  μόνο την υποχρέωση μελέτης, χρηματοδότησης, κατασκευής –ο κύριος Υπουργός δεν περιέλαβε τη λέξη «κατασκευή» στο υπό ανάγνωση προηγούμενο κείμενό του- και εγγύησης κατά την περίοδο εγγύησης τ.ε.. 
Στα τοπικά έργα περιλαμβάνεται, πρώτον, το δευτερεύον οδικό δίκτυο με όλο τον εξοπλισμό ασφαλείας. Φθάνουμε στην παράγραφο ιι΄ όπου αναφέρεται ότι οι παράπλευροι οδοί (sr) και όποιο άλλο δευτερεύον οδικό δίκτυο, θα κατασκευαστεί, σύμφωνα με τον αρχικό σχεδιασμό και τις προβλέψεις. 
Βεβαίως, και το έργο αυτό έγινε με τα λεφτά του ελληνικού λαού. Όμως, όταν ήρθε η παραχωρησιούχος γι’ αυτό το κομμάτι έπρεπε να κάνει παραδρόμους. 
Και έρχεται το δικαστήριο, όταν οι ίδιοι συμμετείχαν στο δικαστήριο των ασφαλιστικών μέτρων και λέει το Πρωτοδικείο Λαμίας: «Τα παραπάνω πιθανολογούνται από τη σαφή πειστική κατάθεση του μάρτυρα Ανέστη Μαυροειδή, δημάρχου Δαφνουσίων Νομού Φθιώτιδας, ο οποίος κατέθεσε ότι τα δημοτικά διαμερίσματα Λιβανατών-Αρκίτσας και Αταλάντης-Τραγάνας δεν συνδέονται με παράπλευρο οδικό δίκτυο». Ένεκα τούτου, κερδίζουν οι Λαμιώτες τα ασφαλιστικά μέτρα και δεν βάζει η «Νέα Οδός» μπάρες να τους κλείσει τα βενζινάδικα, κύριε Υπουργέ, που δεν έχετε ενημερωθεί.
Σας λέω, λοιπόν, το εξής: Πράγματι, έπρεπε να κάνουν παραδρόμους, διότι αν πάτε στην Πάτρα, μπορείτε να πάτε από την παλαιά οδό, που είναι δίκην παραδρόμου, χωρίς να πληρώσετε διόδια. Αυτή είναι η φιλοσοφία της Ευρωπαϊκής Ένωσης στο ποσοστό που χρηματοδοτεί. Γιατί η Ευρωπαϊκή Ένωση επιβάλει κατά τέτοιο τρόπο, μάλιστα τοπικά –όταν, βέβαια, έχουν φυσικά αδιέξοδα, όπως η θάλασσα- να μπαίνει για ένα μικρό κομμάτι στην κλειστή οδό, να βγαίνει από τον επόμενο κόμβο και να συνεχίζει από τον παράδρομο. 
Αυτή είναι η φιλοσοφία των παραπλεύρων οδών, δεν είναι να πας από την Αταλάντη μέχρι τις Λιβανάτες. Λιβανάτες-Αταλάντη όπου μπορείς θα μπαίνεις μέσα, θα βγαίνεις και θα φτάνεις Θεσσαλονίκη. Αυτή είναι η φιλοσοφία. Γι’ αυτό το λόγο γίνονται οι παράδρομοι.
Εν πάση περιπτώσει, έχουμε το εξής: Σε εκείνα τα μέρη υπάρχουν διόδια. Γιατί υπάρχουν διόδια που τα παίρνει αυτή η εταιρεία -ή αυτές οι εταιρείες- και μάλιστα για να φτιάξουν την «Ιονία Οδό», όταν δεν έχει εκτελέσει το έργο η εταιρεία αυτή, η οποία αθέτησε τις δεσμεύσεις της, κορόιδεψε τον ελληνικό λαό διά της Κυβερνήσεώς τους; Και τα λεφτά παίρνουν και τα διόδια παίρνουν και τους παραδρόμους δεν έφτιαξαν και τώρα θα τους αυξήσετε τα διόδια. Και μας λέτε ότι δεν ήταν υποχρεωμένοι να τους κατασκευάσει. Σας διαψεύδει η απόφαση του Πρωτοδικείου Λαμίας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Η ερώτηση παραμένει. Θέλετε να απαντήσετε; Θα σας πω και κάτι άλλο και τελειώνω, κύριε Πρόεδρε, για να ξέρει και ο κύριος Υπουργός. Την υπόθεση αυτή, κύριε Υπουργέ, ξέρετε ότι εμείς δεν την αφήνουμε. Δύο και τριών λεπτών απάντηση με ό,τι θέλετε, δεν το δεχόμαστε.
Αυτό θα κατατεθεί με μηνυτήρια αναφορά στον Εισαγγελέα του Αρείου Πάγου, γιατί έτσι ξέρουμε να κάνουμε κι εσείς θα μας λέτε ότι ποινικοποιούμε την πολιτική ζωή. Εδώ έχουμε να κάνουμε με τον κ. Ρουφίνο, τον οποίον άλλαξαν οι ίδιες οι εταιρείες, οι οποίες συμβάλλονται σήμερα με τη νέα σύμβαση. Ο κ. Ρουφίνο -σας επαναλαμβάνω μπορείτε με ένα τηλέφωνο να το διαπιστώσετε- είναι κατηγορούμενος για δύο κακουργήματα και ένα πλημμέλημα. Έχει ανατεθεί στον ανακριτή Λαμίας η υπόθεση, γι’ αυτό και τον αντικατέστησαν. Όλες οι άλλες εταιρείες είναι οι ίδιες που συμπράττουν σε αυτήν την κοινοπραξία, που κορόιδεψαν και ωστόσο παίρνουν τα διόδια.","ΒΑΣΙΛΕΙΟΣ ΚΑΠΕΡΝΑΡΟΣ",185
"34917","  Κύριε Υπουργέ, παρακαλώ έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34918"," Κύριε Πρόεδρε,  κύριε συνάδελφε, έχω πλήρη επίγνωση του τι λέω. Ο κύριος συνάδελφος μπορεί να πάει στον Εισαγγελέα του Αρείου Πάγου, αλλά πριν το πάτε εσείς, θα το στείλω εγώ, σήμερα. 
Προσέξτε, όμως. Επαναλαμβάνω ότι κάποια στιγμή…","ΜΙΧΑΗΛ ΧΡΥΣΟΧΟΪΔΗΣ",554
"34919"," Θα σας στείλω έγγραφο, για να σας ενισχύσω.","ΒΑΣΙΛΕΙΟΣ ΚΑΠΕΡΝΑΡΟΣ",185
"34920"," Επειδή ενδιαφέρεστε –υποθέτω- για τους πελάτες σας, τους οποίους εκπροσωπείτε εκεί στη Λαμία, τους βενζινάδες…","ΜΙΧΑΗΛ ΧΡΥΣΟΧΟΪΔΗΣ",554
"34921"," Όχι, δεν έχω. Ακούστε με, σας διορθώνω, δεν είναι πελάτες μου.","ΒΑΣΙΛΕΙΟΣ ΚΑΠΕΡΝΑΡΟΣ",185
"34922","  Κύριε Καπερνάρο, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34923"," Επειδή μπορεί να μας ακούνε οι παράνομοι πρατηριούχοι της εθνικής οδού…","ΜΙΧΑΗΛ ΧΡΥΣΟΧΟΪΔΗΣ",554
"34924"," Οι οποίοι δεν είναι πελάτες μου όμως.","ΒΑΣΙΛΕΙΟΣ ΚΑΠΕΡΝΑΡΟΣ",185
"34925"," Δεν είναι πελάτες σας, λέτε. 
Είπατε ότι θα τα στείλετε στον Εισαγγελέα του Αρείου Πάγου. Εγώ σας λέω να τα στείλετε στον Εισαγγελέα του Αρείου Πάγου τώρα. Και επειδή εσείς δεν θα τα στείλετε, θα τα στείλω εγώ αύριο το πρωί τα Πρακτικά της Βουλής.
Εδώ ή θα κάνουμε πολιτική, η οποία θα είναι πολιτική εντίμων πολιτικών μεταξύ τους και απέναντι στον ελληνικό λαό ή θα κάνουμε πολιτική για τα μάτια του κόσμου.","ΜΙΧΑΗΛ ΧΡΥΣΟΧΟΪΔΗΣ",554
"34926"," Μέχρι τώρα γιατί δεν τα στείλατε;","ΒΑΣΙΛΕΙΟΣ ΚΑΠΕΡΝΑΡΟΣ",185
"34927"," Κύριε Καπερνάρο, σας παρακαλώ, μη διακόπτετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34928"," Εγώ είμαι ψύχραιμος και χαμογελαστός και σας βλέπω συνέχεια νευρικό. Ακούστε με λίγο σας παρακαλώ. 
Εγώ, λοιπόν, αύριο το πρωί θα στείλω στον εισαγγελέα του Αρείου Πάγου τα Πρακτικά της Βουλής και θα πω ότι ο κ. Καπερνάρος είπε ότι εδώ συντελούνται παράνομες πράξεις. 
Επαναλαμβάνω ότι αυτό ήταν υποχρέωση του δημοσίου να το κάνει, δεν ήταν του παραχωρησιούχου. Γι’ αυτό, λοιπόν, να πείτε στους παράνομους πρατηριούχους, αν έχετε επαφή με αυτούς, ότι θα εφαρμοστεί ο νόμος.    
Εσείς επικαλείστε την απόφαση του Πρωτοδικείου της Λαμίας. Πολύ καλά κάνετε. Θα εφαρμοστούν, λοιπόν, οι νόμοι, για να τελειώνουμε.","ΜΙΧΑΗΛ ΧΡΥΣΟΧΟΪΔΗΣ",554
"34929"," Ποιοι νόμοι;","ΒΑΣΙΛΕΙΟΣ ΚΑΠΕΡΝΑΡΟΣ",185
"34930"," Δεύτερον, θέλω να σας πληροφορήσω, κύριε συνάδελφε, ότι σε λίγες μέρες –κυριολεκτώ, λέγοντας σε λίγες μέρες και ίσως αύριο να είμαι έτοιμος να σας πω και την ημερομηνία- προκηρύσσεται έργο από τα Καμμένα Βούρλα μέχρι τη Λαμία, προκειμένου να καλυφθεί όλο το δίκτυο με κάποια τμήματα παραδρόμων, τα οποία δεν έχουν ολοκληρωθεί. Όμως, το δημόσιο αναλαμβάνει αυτή την υποχρέωση με ένα διαγωνισμό-«σκούπα», κύριε συνάδελφε, τις επόμενες ημέρες για να το κλείσει. 
Κατά τα άλλα, λοιπόν, εγώ αύριο το πρωί θα στείλω στον κύριο Εισαγγελέα όλα αυτά που είπε και ο κ. Καπερνάρος, γιατί εγώ δεν έχω να φοβηθώ τίποτα και κανέναν. Έτσι έμαθα να ασκώ την πολιτική. Θέλω να σας πω ότι, όχι μόνο δεν έχω να φοβηθώ τίποτα και κανέναν, αλλά όλες τις συμβάσεις που ψηφίσαμε πριν από λίγες ημέρες τις έστειλα εγώ στον εισαγγελέα εδώ και δεκαπέντε ημέρες. Έτσι θα κάνουμε πολιτική από εδώ και πέρα και έτσι θα πολεμήσουμε την αδιαφάνεια και την υποκρισία.","ΜΙΧΑΗΛ ΧΡΥΣΟΧΟΪΔΗΣ",554
"34931"," Συμφωνούμε. Η υποκρισία δεν είναι ποινικό αδίκημα. Αν ήταν ποινικό αδίκημα, θα ήταν μέσα πολλοί.","ΒΑΣΙΛΕΙΟΣ ΚΑΠΕΡΝΑΡΟΣ",185
"34932"," Κύριε Καπερνάρο, παρακαλώ!
Θα συζητηθεί τώρα η πέμπτη με αριθμό 372/10.12.2013 επίκαιρη ερώτηση πρώτου κύκλου του Βουλευτή Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Παιδείας και Θρησκευμάτων, σχετικά με τα προβλήματα στη λειτουργία των επαγγελματικών λυκείων (ΕΠΑΛ). 
Το λόγο έχει ο κ. Λαμπρούλης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34933"," Ευχαριστώ, κύριε Πρόεδρε.
Τον Αύγουστο του 2013, πριν από τέσσερις μήνες δηλαδή, η Κυβέρνηση ψήφισε νόμο για την αναδιάρθρωση της δευτεροβάθμιας εκπαίδευσης. Στόχος, όπως τουλάχιστον διατείνονταν τότε, ήταν η αναβάθμιση και της επαγγελματικής εκπαίδευσης.
Βρισκόμαστε, λοιπόν, τρεις μήνες μετά την έναρξη της σχολικής χρονιάς και οι μαθητές της τεχνικοεπαγγελματικής εκπαίδευσης, παιδιά λαϊκών οικογενειών, στα σχολεία τους έρχονται καθημερινά αντιμέτωποι με την πολιτική που τους στερεί το δικαίωμα στη μόρφωση. 
Τα στοιχεία που έρχονται από όλη τη χώρα είναι αποκαλυπτικά και δείχνουν για άλλη μια φορά το πρόσωπο αυτής της πολιτικής, το ταξικό πρόσωπο της πολιτικής που εφαρμόζετε, που δήθεν αναβαθμίζει την επαγγελματική εκπαίδευση. Χιλιάδες είναι οι χαμένες ώρες και εκατοντάδες οι ελλείψεις σε εκπαιδευτικούς σε όλη τη χώρα. Οι προσλήψεις αναπληρωτών στις αρχές του Δεκέμβρη προφανώς δεν λύνουν το πρόβλημα, καθώς ανάμεσα στα άλλα δεν συμπεριλαμβάνουν ειδικότητες σε τομείς που καταργήθηκαν, όπως για παράδειγμα της υγείας.
Η ίδια κατάσταση επικρατεί και στα ΕΠΑΛ ειδικής αγωγής που ξεκίνησαν στα τέλη Νοέμβρη. Είναι κυριολεκτικά απάνθρωπο να επιβάλλετε σε παιδιά που το πρωί δουλεύουν ή ψάχνουν για δουλειά να μετακινούνται από πόλη σε πόλη, προκειμένου να βρουν εσπερινά ΕΠΑΛ, που έχουν την ειδικότητα, που επιθυμούν να ακολουθήσουν. 
Βεβαίως, τρεις μήνες μετά την έναρξη της σχολικής χρονιάς, η Κυβέρνηση κατά τη γνώμη μας πρέπει να πάρει άμεσα μέτρα εξασφάλισης της λειτουργίας των σχολείων και να επιλύσει τα οξυμένα προβλήματα των μαθητών στα ΕΠΑΛ. 
Σε αυτήν την κατεύθυνση, με βάση τα ανωτέρω, ρωτούμε τον Υπουργό: Τι θα κάνει προς αυτήν την κατεύθυνση, ώστε να προσληφθούν καθηγητές και όσοι απολύθηκαν και σε μαθήματα ειδικοτήτων αλλά και γενικής παιδείας, για να στελεχωθούν τα ΕΠΑΛ; 
Τι θα γίνει με τους μαθητές της Γ΄ τάξης των ΕΠΑΛ σε ειδικότητες που καταργήθηκαν και δεν έχουν καθηγητές να διδάξουν; Θα κληθούν να εξεταστούν, για παράδειγμα, το καλοκαίρι σ’ αυτά τα μαθήματα σε πανελλαδικό επίπεδο;
Τι θα γίνει με τη μεταφορά των μαθητών; Εμείς λέμε η Κυβέρνηση να αναλάβει να καλύψει με πάσο απεριόριστων διαδρομών τη μεταφορά των μαθητών είτε μέσω των ΚΤΕΛ είτε με λεωφορεία εδώ στην Αθήνα είτε με τον ηλεκτρικό και το μετρό. 
Βεβαίως, λέμε με ευθύνη των δήμων και παρέμβαση από την Κυβέρνηση να διατίθεται ένα γεύμα σ’ αυτά τα παιδιά.","ΓΕΩΡΓΙΟΣ ΛΑΜΠΡΟΥΛΗΣ",277
"34934"," Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34935"," Ευχαριστώ, κύριε Πρόεδρε. 
Θα προσπαθήσω να απαντήσω σε ένα προς ένα στα θέματα που έθιξε ο κύριος συνάδελφος, ο οποίος έβαλε πραγματικά πολλά και σοβαρά θέματα.
Πρέπει, επίσης, να ομολογήσω ότι οι ερωτήσεις του Κομμουνιστικού Κόμματος Ελλάδας είναι πάντα πολύ τεκμηριωμένες και με στοιχεία, είναι πολύ μελετημένες και οφείλω να το πω. Δηλαδή, ακόμη και αν έχουμε μια βεντάλια με πολλές δράσεις και επιτυχίες σαν Υπουργείο, αν έχουμε ένα μελανό σημείο, θα το βρουν, θα το εντοπίσουν και θα μας κάνουν την κατάλληλη ερώτηση, όπως πρέπει να κάνουν τα κόμματα της Αντιπολίτευσης.
Βεβαίως, οι εποχές έχουν αλλάξει και σε εποχές κρίσης πρέπει, όχι απλώς να αλλάξει ο τρόπος που και εμείς απαντάμε, δηλαδή να ερχόμαστε εδώ και να μιλάμε με ειλικρίνεια, αλλά και αυτός που κάνει την ερώτηση να έχει συγκεκριμένες προτάσεις οι οποίες μάλιστα θα είναι τεκμηριωμένες και κοστολογημένες. Γιατί, για παράδειγμα, το να πούμε «προτείνω να κάνουμε προσλήψεις», ευχαριστώ πολύ, αλλά δεν μου λέει τίποτα. Πρέπει να δούμε με ποιον τρόπο θα γίνεται αυτό. 
Ακόμα και για τις προσλήψεις που γίνονται μέσω ΕΣΠΑ, ξέρω ότι το Κομμουνιστικό Κόμμα για θέματα ιδεολογίας λέει ότι «εμείς δεν θέλουμε κονδύλια από την Ευρωπαϊκή Ένωση». Όμως, για εμένα είναι πολύ ευτυχές το γεγονός, όταν μπορούμε να εκμεταλλευτούμε αυτά τα κονδύλια για να έχουμε εργαζόμενους στα σχολεία μας.
Πάμε, λοιπόν, τώρα στα θέματα τα οποία έθιξε, αν και, όπως ξέρετε, η διαχείριση του προσωπικού είναι αποκλειστική αρμοδιότητα του κ. Αρβανιτόπουλου. Το σχέδιο για τις καταργούμενες ειδικότητες το βρήκα, όταν πήγα στο Υπουργείο, έτοιμο και διαμορφωμένο. Το αν θα μπορούσε άλλη επιλογή από την οριζόντια περικοπή τομέων ή ένας άλλου είδους χειρισμός είναι κάτι προς συζήτηση, έχει συζητηθεί πολλές φορές και δεν θα επανέλθω. 
Τώρα έρχομαι στο θέμα για τα κενά τα οποία έχουν δημιουργηθεί. Προφανώς, κανένας Υπουργός Παιδείας δεν θα ήταν και δεν είναι ευχαριστημένος, όταν υπάρχει έστω και μία κενή ώρα στα σχολεία. Και το λέω ιδιαίτερα για αυτά τα παιδιά που, όπως είπατε, είναι παιδιά λαϊκών οικογενειών και έχει να κάνει με μαθήματα τα οποία είναι πανελλαδικώς εξεταζόμενα. Εκ του αποτελέσματος, τα όσα έγιναν από το Υπουργείο δεν είναι αρκετά. Θα έπρεπε με όλες τις δράσεις που κάναμε, τις οποίες θα σας αναφέρω, να έχουμε ακόμη περισσότερες δράσεις, για να μην έχουμε αυτό το πρόβλημα. Σε αυτό θα συμφωνήσω μαζί σας. 
Θα σας πω, όμως, τι μέτρα έχουμε λάβει σε μία χρονιά με ιδιαίτερες δυσκολίες και πρωτόγνωρες διεργασίες για το ελληνικό δημόσιο, όπως αυτή της διαθεσιμότητας, στην οποία δεν είχαμε πρότερη εμπειρία. Σε μία χρονιά, λοιπόν, όπου είχαμε δεκαοκτώ χιλιάδες λιγότερους εκπαιδευτικούς, αφού είχαμε δέκα χιλιάδες λιγότερους αναπληρωτές από τον τακτικό προϋπολογισμό σε σχέση με πέρυσι, δύο χιλιάδες εκπαιδευτικούς σε διαθεσιμότητα και έξι χιλιάδες εκπαιδευτικούς που συνταξιοδοτήθηκαν. Σε μία χρονιά, που βάσει των απαιτήσεων από το Υπουργείο Παιδείας έπρεπε να συμβάλλουμε στη διαθεσιμότητα με επτάμισι χιλιάδες εκπαιδευτικούς –θυμάστε τα αρχικά νούμερα- τέθηκαν στη διαθεσιμότητα τελικά μόνο οι χίλιοι οκτακόσιοι εβδομήντα, μετά και τις ενστάσεις, από περίπου δύο χιλιάδες που ήταν αρχικά. 
Μετά από τεκμηρίωση και μελέτη έχουμε ολοκληρώσει με την αναδιάρθρωση των δομών στο Υπουργείο Παιδείας, που αυτό σημαίνει όχι άλλες διαθεσιμότητες για το Υπουργείο Παιδείας με τους εκατόν εβδομήντα χιλιάδες υπαλλήλους. Τελειώσαμε τη διαθεσιμότητα με τους χίλιους οκτακόσιους εβδομήντα εκπαιδευτικούς, βάσει μάλιστα ενός σχεδίου για την αναδιάρθρωση της επαγγελματικής εκπαίδευσης, όπως αυτό αποκαλύφθηκε πλήρως και με το νόμο που ψηφίσαμε το Σεπτέμβρη.
Αυτό, όμως, που έχει μεγάλη σημασία είναι ότι το Υπουργείο έχει ήδη αναπτύξει πρόγραμμα κινητικότητας για την επανατοποθέτηση του 75% των χιλίων οκτακοσίων εβδομήντα εκπαιδευτικών που τέθηκαν σε διαθεσιμότητα, ενώ εκπονείται η ανάπτυξη προγραμμάτων κινητικότητας και για τους υπόλοιπους το 2014. 
Τα προγράμματα αυτά προβλέπουν περίπου εννιακόσιους είκοσι πέντε μόνιμους εκπαιδευτικούς σε δομές κατάρτισης ΙΕΚ, ΣΕΚ, σχολεία δεύτερης ευκαιρίας, κέντρα δια βίου μάθησης. Διακόσιοι τριάντα τρεις μόνιμοι εκπαιδευτικοί με δεύτερα πτυχία στις δομές του Υπουργείου, ενενήντα δύο μόνιμοι διοικητικοί υπάλληλοι σε δομές κατάρτισης και εκατόν πενήντα βρεφονηπιοκόμοι σε δήμους του Υπουργείου Εσωτερικών.
Όσον αφορά συγκεκριμένα τις καταργούμενες ειδικότητες στην γ΄ τάξη των ΕΠΑΛ και στη β΄ τάξη των ΕΠΑΣ, πράγματι, όπως σας είπα, παρατηρείται δυσλειτουργία και θα έπρεπε να είμαστε πιο γρήγοροι, αφού έχουμε να κάνουμε με αυτά τα παιδιά που δίνουν τον αγώνα τους καθημερινά. 
Μέχρι σήμερα έχουμε διαθέσει διακόσιες πέντε χιλιάδες οκτακόσιες ώρες με πρόσληψη ωρομισθίων εκπαιδευτικών. Παρουσιάστηκε, ωστόσο, μειωμένο ενδιαφέρον από τους ίδιους τους εκπαιδευτικούς για την υποβολή αιτήσεων και αυτό αντικειμενικά είναι μία δυσκολία που δεν μπορούσαμε να αντιπαρέλθουμε, με την έννοια ότι δεν μπορείς να υποχρεώσεις κανέναν εκπαιδευτικό να πάει να κάνει το μάθημά του.
Αυτό που κάναμε, στη συνέχεια, ήταν να δούμε μέσω τοπικών προκηρύξεων πια το ενδιαφέρον των ιδιωτών. 
Άλλη δεξαμενή, επίσης, αποτέλεσε το εξαιρούμενο της διαθεσιμότητας εκπαιδευτικό προσωπικό των καταργούμενων ειδικοτήτων μέσω του άρθρου 46 του ν. 4186/2013. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού) 
Θα συνεχίσω στη δευτερολογία μου, για να μη μακρηγορήσω. 
Σας ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"34936"," Το λόγο έχει ο κ. Λαμπρούλης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34937"," Ευχαριστώ, κύριε Πρόεδρε.
Δεν είναι ένα το μελανό σημείο, αν αναφέρεστε στο συγκεκριμένο θέμα της ερώτησης, γιατί εσείς πιάσατε αρκετά σε ό,τι αφορά το σχεδιασμό του Υπουργείου με βάση τις ανάγκες που προκύπτουν ή που προέκυψαν. 
Οφείλατε να έχετε προβλέψει και να έχετε καλύψει τα κενά από το Σεπτέμβρη. Βεβαίως, όταν φέρατε το νόμο στις 31 Αυγούστου και τον ψηφίσαμε και την επόμενη ημέρα ξεκινούσαν τα σχολεία, βεβαίως ένας τέτοιος σχεδιασμός θα ήταν απαγορευτικός. Ένα παράδειγμα σας αναφέρω. 
Επίσης, δεν απαντήσατε ειδικά. Βεβαίως, παραδέχεστε ότι είναι απαράδεκτη αυτή η κατάσταση που διαμορφώθηκε φέτος στα ΕΠΑΛ με την κατάργηση σαράντα εννέα ειδικοτήτων, με διαθεσιμότητα δυόμισι χιλιάδων εκπαιδευτικών και κατάργηση τομέων, όπως στην υγεία, πρόνοια κ.λπ. Δεν χρειάζονται αυτά ως επαγγελματική κατάρτιση; Ή για παράδειγμα κατάργηση στον τομέα των εφαρμοσμένων τεχνών κ.λπ.. Ας μην αναλώνουμε το χρόνο γι’ αυτό. 
Βεβαίως, είναι υπόλογη η Κυβέρνηση σε αυτήν την κατεύθυνση απέναντι στους χιλιάδες μαθητές που βρίσκονται κυριολεκτικά στον αέρα. Και είναι υπόλογη η Κυβέρνηση απέναντι στους εργαζόμενους μαθητές αλλά και στους ενήλικους, οι οποίοι παλεύουν να συνδυάσουν εργασία, υποχρεώσεις στο σπίτι και στην οικογένεια με τη φοίτηση σε ένα από τα εσπερινά ΕΠΑΛ, προκειμένου να πάρουν το απολυτήριο λυκείου και πτυχίο στην ειδικότητα που έχουν επιλέξει, ασκώντας το δικαίωμα που τουλάχιστον τους δίνονταν στα χαρτιά. Είναι οι ίδιοι που καθημερινά δέχονται επίθεση στα δικαιώματα στη δουλειά, στη μόρφωση, στον πολιτισμό, τον αθλητισμό, ανάγκες που σήμερα μοιάζουν πολυτέλεια.
Είναι αντιμέτωποι με την ανεργία και τα κουτσουρεμένα μεροκάματα, τη φοροληστεία. Αγωνίζονται με αξιοπρέπεια και πείσμα για να κατακτήσουν το αυτονόητο. Και βέβαια η κατάσταση στα Εσπερινά Γενικά Λύκεια και ΕΠΑΛ, στις ΕΠΑΣ, στα ημερήσια σχολεία, στους χώρους κατάρτισης έχει ένα κοινό παρανομαστή: τις τεράστιες ανισότητες στην εκπαίδευση που δεν είναι κεραυνός εν αιθρία αλλά απόρροια της ασκούμενης πολιτικής που έχει χαραχθεί χρόνια τώρα και υλοποιείται βεβαίως αξιοποιώντας και την κρίση την περίοδο αυτή και στο χώρο της εκπαίδευσης, μιας πολιτικής που εχθρεύεται και καταργεί δικαιώματα και που εκφράζει και υλοποιεί το πόσοι, πότε και ποια εκπαίδευση θα δίνεται στο κάθε παιδί.
Απέναντι σε αυτήν την πολιτική της Κυβέρνησης, Ευρωπαϊκής Ένωσης και κεφαλαίου δεν χωρούν αυταπάτες πως θα υπάρξει ουσιαστική και φιλολαϊκή αναβάθμιση και της επαγγελματικής εκπαίδευσης και ως κριτήριο για την εκπαίδευση ή –αν θέλετε- της παραγωγής είναι το κέρδος, στο οποίο υποτάσσεται βεβαίως και η εκπαίδευση ως εμπόρευμα. Αυτήν την κατεύθυνση με τις πολιτικές σας υπηρετείτε που κινείται και στην κατεύθυνση παράδοσης δομών και υποδομών στα επιχειρηματικά συμφέροντα αλλά και στην κατεύθυνση παραγωγής φθηνού ευέλικτου εργατικού δυναμικού. Σας παραπέμπω στο νομοσχέδιο του Αυγούστου γι’ αυτό. 
Συνεπώς αποτελεί τεράστια πρόκληση σήμερα που η πρόοδος της επιστήμης και της τεχνολογίας έχουν φτάσει σε υψηλά επίπεδα χάρη στο μόχθο των εργαζομένων οι ίδιοι να μην μπορούν να το απολαύσουν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε. 
Να γιατί, λοιπόν, εμείς λέμε ότι χρειάζεται –και απευθυνόμαστε στο λαό, στους εργαζόμενους, στους μαθητές, στους φοιτητές- οργάνωση και ενδυνάμωση του αγώνα και των διεκδικήσεων. Χρειάζεται συσπείρωση και γιγάντωση της λαϊκής συμμαχίας για ανατροπή αυτής της πολιτικής της Κυβέρνησης της Ευρωπαϊκής Ένωσης και του κεφαλαίου, έτσι ώστε ο κάθε εργαζόμενος να καρπώνεται τον πλούτο που παράγει και με βάση τις ανάγκες του, ανάμεσα στα άλλα βεβαίως και στη δημόσια αποκλειστικά επαγγελματική εκπαίδευση με την ολοκλήρωση βεβαίως της γενικής βασικής υποχρεωτικής εκπαίδευσης.
Ευχαριστώ, κύριε Πρόεδρε.","ΓΕΩΡΓΙΟΣ ΛΑΜΠΡΟΥΛΗΣ",277
"34938"," Και εμείς ευχαριστούμε, κύριε συνάδελφε.
Παρακαλώ τον κύριο Υπουργό να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34939"," Είναι αλήθεια ότι μετά και από τις δράσεις τις οποίες σας προανέφερα παρατηρούνται σήμερα ώρες που δεν καλύπτονται. Περίπου εξίμισι χιλιάδες ώρες κενές από τις διακόσιες πέντε χιλιάδες οκτακόσιες που καλύφθηκαν με κάποιους από τους παραπάνω τρόπους που σας ανέφερα. Το γνωρίζουμε και δίνουμε λύση μέσω του προγράμματος κινητικότητας που προανέφερα. 
Είναι θέμα των αμέσως επόμενων ημερών –και θέλω να το ανακοινώσω- να εκδώσει το Υπουργείο Διοικητικής Μεταρρύθμισης την πρόσκληση για τις θέσεις αυτές, στις οποίες μέσω μοριοδότησης από το ΑΣΕΠ θα επαναπροσληφθούν καθηγητές σε διαθεσιμότητα, δηλαδή οι διακόσιοι τριάντα τρεις και οι εννιακόσιες είκοσι πέντε και οι ενενήντα δύο.
Τέλος, έγκριση αναμένουμε από τα Υπουργεία Διοικητικής Μεταρρύθμισης και Οικονομικών για χίλιες πεντακόσιες τουλάχιστον συμπληρωματικές πιστώσεις αναπληρωτών που αφορούν σε πρωτοβάθμια και δευτεροβάθμια με δυνατότητα να κατευθυνθούν και στις καταργούμενες ειδικότητες. Έχει γίνει μια προσπάθεια όπως βλέπετε έστω και με λάθη και παραλείψεις με αυτές τις ιδιαίτερες συνθήκες και με την τελευταία πρόσληψη χιλίων εκατόν δύο αναπληρωτών έχουν καλυφθεί πλήρως σε όλη την επικράτεια ανάγκες σε όλες τις άλλες ειδικότητες συνολικά. 
Για την κάλυψη των αναγκών σε όλες τις ειδικότητες όπως σας είπα προχωρήσαμε στην πρόσληψη τετρακοσίων τεσσάρων αναπληρωτών διαφόρων ειδικοτήτων. Και σε επόμενο κύμα προσελήφθησαν επιπλέον χίλιοι εκατόν δύο αναπληρωτές μόνο για τη δευτεροβάθμια εκπαίδευση και μεταξύ των άλλων και για τις ανάγκες των επαγγελματικών λυκείων. Άρα, αυτό έχει λυθεί.
Αναφορικά με το ερώτημα για το δωρεάν γεύμα στα σχολεία, υλοποιείται ήδη μεγάλο πρόγραμμα με τη διανομή μικρογεύματος σε μαθητές δημοτικών σχολείων στο πλαίσιο της στήριξης των σχολείων με ενιαίο αναμορφωμένο εκπαιδευτικό πρόγραμμα. Τα σχολεία αυτά βρίσκονται στην πλειονότητά τους σε περιοχές των Νομών Αττικής και Θεσσαλονίκης που συγκεντρώνουν αυξημένο αστικό πληθυσμό και παρουσιάζουν χαμηλούς κοινωνικοοικονομικούς και εκπαιδευτικούς δείκτες. Η επιλογή των σχολείων είναι με βάση κοινωνικοοικονομικά κριτήρια όπως το μέσο εισόδημα της περιοχής. 
Η δράση σίτισης αφορά περίπου διακόσια ενενήντα σχολεία και εβδομήντα μία χιλιάδες περίπου μαθητές. Το ύψος της δαπάνης έχει προϋπολογιστεί στα 9.400.000 ευρώ και συγχρηματοδοτείται από το Ευρωπαϊκό Κοινωνικό Ταμείο και από εθνικούς πόρους. Δυστυχώς, δεν υπάρχουν οι πόροι για δωρεάν γεύμα παντού όσο και να το επιθυμούμε. Κάνουμε όμως αυτό που μπορούμε στο πλαίσιο του δυνατού με το πρόγραμμα αυτό. 
Ως προς το θέμα της μεταφοράς, όπως ξέρετε –το έχω πει και άλλες φορές- αποτελεί εδώ και τρία χρόνια από την ψήφιση του «Καλλικράτη» αρμοδιότητα της τοπικής αυτοδιοίκησης, όπως καλά γνωρίζετε. Οι δαπάνες μεταφοράς και επιδότησης των μαθητών βαρύνουν τις πιστώσεις των δευτεροβάθμιων ΟΤΑ, ενώ στον τακτικό προϋπολογισμό του Υπουργείου Παιδείας δεν εγγράφονται καν πιστώσεις για δαπάνες μεταφοράς μαθητών. Πάντως, η μεταφορά γίνεται και στοιχίζει –απλά το λέω για να το ξέρουμε- περίπου 155 εκατομμύρια ετησίως. 
Παράλληλα, το Υπουργείο Παιδείας έχει μεριμνήσει για τους μαθητές άνω των δεκαοκτώ που φοιτούν σε σχολεία δημόσιας εκπαίδευσης που εδρεύουν στην Αττική, προκειμένου να μετακινούνται με μειωμένο κόμιστρο κατά τη διάρκεια του σχολικού έτους. Επιδοτούμε τον ΟΑΣΑ, ώστε οι μαθητές άνω των δεκαοκτώ να πληρώνουν 50% μειωμένο εισιτήριο. Μιλήσαμε –επειδή αναφερθήκατε στην αναβάθμιση της επαγγελματικής εκπαίδευσης- χωρίς «δήθεν» και θεσπίσαμε το θεσμό της μαθητείας συνδέοντας την επαγγελματική εκπαίδευση με την αγορά εργασίας που ήταν ζητούμενο χρόνων. 
Μιλήσαμε για αναβάθμιση της επαγγελματικής εκπαίδευσης γιατί εξορθολογήσαμε τομείς και ειδικότητες, προσφέροντας περισσότερες τώρα ειδικότητες -είκοσι έξι τον αριθμό, ενώ μέχρι χθες ήταν δέκα εννιά- ώστε τα πτυχία να έχουν αντίκρισμα στην αγορά εργασίας, με σύγχρονες ειδικότητες που απαντούν σε σύγχρονες ανάγκες. 
Επίσης, μιλήσαμε για αναβάθμιση της επαγγελματικής εκπαίδευσης γιατί με το εθνικό πλαίσιο προσόντων δώσαμε επαγγελματικά δικαιώματα σε εκατόν δέκα χιλιάδες αποφοίτους και στις ειδικότητες που καταργούνται από το λύκειο και μεταφέρονται σε άλλη βαθμίδα, ούτως ώστε τα παιδιά αποφοιτώντας να έχουν επαγγελματικά δικαιώματα. 
Ευχαριστώ πολύ.","ΣΥΜΕΩΝ ΚΕΔΙΚΟΓΛΟΥ",219
"34940"," Κι εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, εξήντα τρεις μαθήτριες και μαθητές και πέντε εκπαιδευτικοί από το 4ο Γυμνάσιο Ξάνθης.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Ολοκληρώνουμε με την τρίτη με αριθμό 365/10-12-2013 επίκαιρη ερώτηση δευτέρου κύκλου του Βουλευτή Εύβοιας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με την ανάγκη ελέγχου κατά της φοροδιαφυγής σε νυχτερινά κέντρα κατά τη διάρκεια των εορτών. 
Ορίστε, κύριε συνάδελφε, έχετε τον λόγο για να αναπτύξετε την επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34941"," Ευχαριστώ, κύριε Πρόεδρε.
Κύριε Υπουργέ, έχουμε κάνει πολλές φορές συζητήσεις. Υπάρχουν και διαξιφισμοί ανάμεσά μας τόσο στην Επιτροπή Οικονομικών Υποθέσεων όσο και εντός της Αιθούσης της Ολομέλειας. 
Κύριε Υπουργέ, πριν λίγες βδομάδες συζητήθηκε από την Ολομέλεια της Βουλής η κύρωση μιας πράξης νομοθετικού περιεχομένου με θέμα «Επείγουσες ρυθμίσεις Κώδικα Είσπραξης Δημοσίων Εσόδων». Αν θυμάστε, στη σχετική εισήγησή μας για την πράξη νομοθετικού περιεχομένου θεωρούσαμε ότι, ναι, θα πρέπει να είναι πρώτο μέλημα της Κυβέρνησης η καταπολέμηση της φοροδιαφυγής, της φοροαποφυγής και της εισφοροδιαφυγής. 
Βεβαίως, τότε θα θυμάστε ότι στην τοποθέτηση μου είχα πει πως, ναι, θα συναινούσαμε σε αυτό το σχέδιο νόμου, κυρώνοντας την πράξη νομοθετικού περιεχομένου, αν δεν την είχατε φέρει με πράξη, αλλά μέσω φυσιολογικής κοινοβουλευτικής διαδικασίας. 
Αφορά η πράξη νομοθετικού περιεχομένου –το λέω για τους κυρίους συναδέλφους αλλά και για όσους παρακολουθούν- την επέκταση ελέγχου το μήνα Αύγουστο, στην περίοδο εορτών, αλλά και καθ’ όλο το εικοσιτετράωρο. 
Ενώ πήραμε αυτήν την απόφαση –όπως την πήρατε, κατά πλειοψηφία- το ΣΔΟΕ έρχεται λίγο μετά και παραχωρεί τους ελέγχους στη νεοσυσταθείσα Υπηρεσία Προληπτικού Ελέγχου και κατά συνέπεια στους υπαλλήλους των κατά τόπους ΔΟΥ. Για ένα διάστημα, το οποίο επεκτείνεται από την ημέρα ψήφισης-κύρωσης της πράξης νομοθετικού περιεχομένου μέχρι και το Φεβρουάριο, δεν υπάρχει δυνατότητα διεξαγωγής ελέγχων μετά τις δέκα το βράδυ, καθώς –λέει- δεν υπάρχουν κονδύλια για την κάλυψη των υπερωριών. 
Η στιγμή που επιλέγεται για τη μεταφορά καθηκόντων στη νεοσυσταθείσα υπηρεσία συμπίπτει με την περίοδο των γιορτών, όπου και αναμενόταν προφανέστατα από την Κυβέρνηση να υπάρχει μεγαλύτερη κίνηση στα νυχτερινά κέντρα. 
Λαμβάνοντας, λοιπόν υπ’ όψιν όλα τα παραπάνω, κύριε Υπουργέ, ερωτάσθε: Ποια μέτρα θα λάβετε ώστε να υπάρχει πλήρης έλεγχος των νυχτερινών κέντρων κατά τη διάρκεια των εορτών; Για ποιο λόγο χρησιμοποιήθηκε για ακόμα μια φορά η λογική της πράξης νομοθετικού περιεχομένου για να καλύψει νομοθετικό κενό, ενώ η πολιτεία, το κράτος ήταν ανέτοιμο να το υποστηρίξει; 
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"34942"," Κι εμείς, κύριε συνάδελφε. 
Ορίστε, κύριε Υπουργέ, έχτε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34943"," Κύριε Βουλευτά, κατ’ αρχάς, να διευκρινίσω ότι υπάρχει μια σύγχυση και συγχέετε την επέκταση του ελέγχου με τις κατασχέσεις. Αυτά είναι δυο διαφορετικά πράγματα. Προσέξτε, διότι αυτή η παρανόηση δημιουργεί πάρα πολύ κακή εσφαλμένη εντύπωση, ως προς το τι γίνεται. 
Η πράξη νομοθετικού περιεχομένου δεν αφορούσε τους ελέγχους αλλά αφορούσε τη δυνατότητα με τις κατασχέσεις κινητών εις χείρας του οφειλέτου από δικαστικό επιμελητή ή από υπάλληλο ΔΟΥ, παρουσία ενός ενήλικου μάρτυρα. Στις κατασχέσεις κατά τις νυχτερινές ώρες παρίσταται ως μάρτυρας δημόσιος υπάλληλος ή αστυνομικό όργανο. Ήταν δυνατόν δηλαδή –κι έτσι έγινε- να γίνουν κατασχέσεις κινητών στις προαναφερόμενες ώρες, ημέρες και χρονικά διαστήματα από την έναρξη ισχύος της πράξης νομοθετικού περιεχομένου, καθώς αυτές μπορούσαν να γίνουν από δικαστικούς επιμελητές και παρουσία αστυνομικών οργάνων. 
Άρα, μιλάμε για δύο διαφορετικά πράγματα. Το πρώτο είναι αυτό στο οποίο αναφερθήκατε και θα σας απαντήσω και σε αυτό, αλλά το δεύτερο είναι αυτό που είπατε ότι ψηφίστηκε η πράξη νομοθετικού περιεχομένου, εγκρίθηκε, κυρώθηκε και δεν μπορούσε να γίνει. Δεν μιλάμε για έλεγχο, μιλάμε για δυνατότητα κατάσχεσης. Και όπως είχαμε πει και στην Ολομέλεια, όταν συζητούσαμε την κύρωση της πράξης αυτής, υπήρχε κενό διότι δεν μπορούσαν να γίνουν κατασχέσεις -μιλάμε πάντα για κινητά πράγματα- μέσα σε συγκεκριμένες χρονικές περιόδους, δηλαδή είτε το μήνα Αύγουστο είτε τη νύχτα.  Άρα, δεν μιλάμε για τους ελέγχους μιλάμε μόνο και μόνο για την κατάσχεση. 
Άρα, λοιπόν, αυτό που θέλαμε να κάνουμε είναι να μην δοθεί η δυνατότητα σε καταστήματα που λειτουργούν κυρίως την τουριστική περίοδο είτε τις νυχτερινές ώρες να επικαλούνται αυτές τις διατάξεις και να μην μπορεί βεβαίως, η πολιτεία να κάνει εκτέλεση, να κάνει κατασχέσεις.
Θα ήθελα, επίσης, να συμπληρώσω σε αυτό το οποίο είπατε ότι υπάρχει το πρόβλημα με τα κονδύλια, ότι αυτό έχει διευθετηθεί και από τον Υπουργό με τις κατάλληλες ενέργειες. Συνεπώς, πρώτον, δεν υπάρχει θέμα κονδυλίων. Το δεύτερο που θα ήθελα να σας πω είναι ότι με το υπό συζήτηση νομοσχέδιο για τη φορολογία ακινήτων και τις άλλες διατάξεις υπάρχει πρόβλεψη για τη δυνατότητα επέκτασης και μετά τις δέκα των προσωρινών και προληπτικών ελέγχων. Στη δευτερολογία μου θα σας το εξηγήσω και αυτό.","ΓΕΩΡΓΙΟΣ ΜΑΥΡΑΓΑΝΗΣ",312
"34944"," Ευχαριστούμε, κύριε Υπουργέ. 
Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34945"," Ευχαριστώ, κύριε Πρόεδρε.
Κοιτάξτε, κύριε Υπουργέ, δεν νομίζω ότι υπάρχει ούτε παρανόηση ούτε σύγχυση. Είναι απόλυτα σωστό ότι υπάρχουν δυο διαφορετικά θέματα. Όμως, για να γίνει κατάσχεση επί κινητής περιουσίας σαφώς και χρειάζεται ένα κλιμάκιο. Για το κλιμάκιο αυτό θα πρέπει να υπάρχει κονδύλι για να καλύψει τις υπερωρίες. Το πρώτο είναι αυτό. 
Το δεύτερο, σε ό,τι έχει να κάνει με το ζήτημα των ελέγχων, δεν είναι δική μου εκτίμηση και βεβαίως η ίδια η «ΚΑΘΗΜΕΡΙΝΗ» σε άρθρο της στις 30 Νοεμβρίου αναφέρει ότι το Γενικό Λογιστήριο του Κράτους δεν φαίνεται να εγκρίνει προς το παρόν υπερωρίες. Τι σημαίνει αυτό στην πράξη; Εστιατόρια και νυχτερινά κέντρα θα μπορούν ανενόχλητα να φοροδιαφεύγουν. Κατά τα λοιπά το ελεγκτικό ενδιαφέρον επικεντρώνεται πλέον σε φαρμακεία, εστιατόρια, συνεργεία αυτοκινήτων κ.λπ.. Αυτό, επαναλαμβάνω, είναι δημοσιευμένο, όπως δημοσιευμένο είναι και στο CAPITAL ανάλογο σχετικό δημοσίευμα.
Η ουσία, όμως, κύριε Υπουργέ, έχει να κάνει με το εξής: Ο Αριστοτέλης έλεγε ότι η συνεχής μεταβολή των νόμων ισοδυναμεί με μη εφαρμογή των νόμων. Και επειδή –επαναλαμβάνω- για τη Δημοκρατική Αριστερά αλλά και για μένα προσωπικά η φοροδιαφυγή είναι το μέγιστο των κοινωνικών εγκλημάτων, αντιλαμβάνεστε ότι η αγωνία είναι ειλικρινής και δεν έχει το χαρακτήρα μιας επικοινωνιακής πολιτικής. 
Θέλουμε να έχουμε ουσιαστική απάντηση. Είπατε ότι διευθετήθηκε. Θέλουμε να μάθουμε πότε διευθετήθηκε και αν όντως θα υπάρχουν έλεγχοι στο διάστημα των εορτών στα νυχτερινά κέντρα, που όντως είναι παρατηρημένη εκτεταμένη φοροδιαφυγή. Εξάλλου, υπάρχουν συγκεκριμένες δημοσιεύσεις που μιλάνε για φοροδιαφυγή άνω των 13.000 ευρώ από μη έκδοση αποδείξεων που διαπιστώθηκε σε νυχτερινό κέντρο διασκέδασης της Αθήνας στη διάρκεια ελέγχου της υπηρεσίας της Οικονομικής Αστυνομίας και της Δίωξης Οικονομικού Εγκλήματος. Αυτό έγινε σε ένα κέντρο, με έναν έλεγχο και είναι από τις 2 Δεκεμβρίου 2013. 
Αντιλαμβάνεστε, λοιπόν, ότι εμείς είμαστε σταθεροί και συνεπείς στο να στηρίξουμε όλες εκείνες τις νομοθετικές πρωτοβουλίες που πραγματικά θα στοχεύουν στην πάταξη της φοροαποφυγής και της φοροδιαφυγής αλλά δεν θα συναινέσουμε σ’ αυτήν την πρακτική που πολλές φορές έχει ακολουθήσει η Κυβέρνηση, να χρησιμοποιεί δηλαδή επικοινωνιακού τύπου πυροτεχνήματα για να δώσει στην κοινωνία την αίσθηση ότι κάτι γίνεται. 
Κλείνω, κύριε Πρόεδρε, λέγοντας ότι από το 2009 μέχρι σήμερα εγώ έχω μετρήσει δέκα φορολογικούς νόμους. Από το 2009 –επαναλαμβάνω- από το ν. 3808 μέχρι τον τελευταίο που συζητάμε αύριο -δεύτερη ανάγνωση- για τον φόρο ακίνητης περιουσίας μέτρησα δέκα. Η πολυσπερμία, η πολυνομία είναι αυτονόητο ότι δεν βοηθάει στο να παταχθεί η φοροδιαφυγή.
Θα ήθελα λοιπόν, κύριε Υπουργέ, καθώς σας εμπιστεύομαι, να μου δώσετε μία ξεκάθαρη απάντηση. Θα υπάρχουν έλεγχοι στα νυχτερινά κέντρα κατά την περίοδο των εορτών; Ναι ή όχι;","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"34946"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34947"," Κύριε Πρόεδρε, κύριε Βουλευτά, θα ήθελα, κατ’ αρχάς, να σας πω ότι ακριβώς οι νομοθετικές παρεμβάσεις και η ψήφιση κωδίκων, στις οποίες προχωρήσαμε μέσα στο 2013, αποσκοπούν ακριβώς σ’ αυτό, στο να σταματήσουμε την πολυνομία και την ύπαρξη διαφόρων διατάξεων σε διάφορους νόμους, που ακριβώς προκαλούσε ένα σοβαρό πρόβλημα στο φορολογικό μας σύστημα. Γι’ αυτό, λοιπόν, προχωρήσαμε και σε δύο ενιαίους κώδικες για να ξέρει κάποιος πού να βρίσκει τις φορολογικές διατάξεις και να έχουμε ένα σύγχρονο πλαίσιο.
Δεύτερον, επαναλαμβάνω ότι αυτό στο οποίο αναφερθήκατε -αυτή η πράξη νομοθετικού περιεχομένου- δεν έχει σχέση με τους ελέγχους, αλλά έχει σχέση με κατασχέσεις. Και οι κατασχέσεις έγιναν διότι ακριβώς μπορούσαν να γίνουν με την παρουσία δικαστικών επιμελητών και αστυνομικών οργάνων.
Τρίτον, ο προληπτικός και προσωρινός φορολογικός έλεγχος, ο οποίος ήταν μία από τις δραστηριότητες του ΣΔΟΕ –και έχει πάρα πολλές δραστηριότητες, όπως ξέρετε, το ΣΔΟΕ- μεταφέρθηκε στη Γενική Γραμματεία Δημοσίων Εσόδων ακριβώς για να μπορέσει να ανταποκριθεί αυτή η υπηρεσία –εννοώ το ΣΔΟΕ- στη μεγάλη πρόκληση, που είναι το μεγάλο οικονομικό έγκλημα και η επιτάχυνση των εκκρεμών υποθέσεων για τις οποίες πολλά έχουν ακουστεί εδώ και όλοι μας θέλουμε να προχωρήσουν γρήγορα.
Στο διάστημα αυτό και μέχρι να νομοθετηθεί και αυτή η τελευταία παρέμβαση, βεβαίως, οι έλεγχοι γίνονταν. Υπάρχουν και πρόσφατα δελτία Τύπου της Γενικής Γραμματείας Δημοσίων Εσόδων. Κατά τις νυχτερινές ώρες εστίαζε η Οικονομική Αστυνομία, που έχει κι αυτή μεγάλο ρόλο.
Συμπληρώσαμε με αυτόν τον τρόπο και με τη συνεργασία του Υπουργείου Δημοσίας Τάξεως και της Οικονομικής Αστυνομίας αυτήν τη δραστηριότητα, δηλαδή τον έλεγχο. Το ομολογήσατε κι εσείς με το παράδειγμα που φέρατε περί της περιπτώσεως αυτής για τις παραβάσεις που διαπιστώθηκαν σε νυχτερινό κέντρο.
Άρα, επομένως με την Οικονομική Αστυνομία και με τη Γενική Γραμματεία Δημοσίων Εσόδων, που πλέον με τη διάταξη αυτή μπορεί και πέραν της δεκάτης να έχει τους προσωρινούς και προληπτικούς ελέγχους, έχουμε διασφαλίσει ότι το ελεγκτικό έργο θα προχωράει απρόσκοπτα.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"34948"," Κι εμείς ευχαριστούμε.
Κυρίες και κύριοι συνάδελφοι, η τέταρτη με αριθμό 373/10-12-2013 επίκαιρη ερώτηση δευτέρου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα προβλήματα των εργαζομένων στην εταιρεία «ALAPIS» δεν θα συζητηθεί και διαγράφεται.
Η δεύτερη με αριθμό 369/10-12-2013 επίκαιρη ερώτηση δευτέρου κύκλου του Βουλευτή Μεσσηνίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αθανασίου Πετράκου προς τους Υπουργούς Αγροτικής Ανάπτυξης και Τροφίμων και Ανάπτυξης και Ανταγωνιστικότητας, σχετικά με την εξαίρεση της στρεμματικής ενίσχυσης της σταφίδας από τη νέα Κοινή Αγροτική Πολιτική (ΚΑΠ) και τη λήψη μέτρων για την προστασία και προώθηση της μαύρης κορινθιακής σταφίδας δεν θα συζητηθεί και διαγράφεται.
Η πρώτη με αριθμό 375/10-12-2013 επίκαιρη ερώτηση δευτέρου κύκλου της Βουλευτού Καστοριάς της Νέας Δημοκρατίας κ. Μαρίας Αντωνίου προς τον Υπουργό Παιδείας και Θρησκευμάτων, σχετικά με τη δημιουργία τμήματος Αρχιτεκτόνων Μηχανικών του Πανεπιστημίου Δυτικής Μακεδονίας με έδρα την Καστοριά δεν θα συζητηθεί και διαγράφεται.
Τέλος, η τέταρτη με αριθμό 364/10-12-2013 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Πολιτισμού και Αθλητισμού , σχετικά με τη «Μουσειακή Πολιτική» της χώρας μας δεν θα συζητηθεί και διαγράφεται.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Πολιτισμού και Αθλητισμού: «Άδεια εγκατάστασης λειτουργίας χώρου παραστάσεων – Άδεια παράστασης».
Επίσης, η Ειδική Μόνιμη Επιτροπή Κοινοβουλευτικής Δεοντολογίας, σύμφωνα με το άρθρο 7Α του ν. 3023/2002, όπως αυτό προστέθηκε με το άρθρο 23 του ν. 4203/2013 και το άρθρο 83Α του Κανονισμού της Βουλής, καταθέτει την έκθεσή της μετά τη διαβίβαση του σχετικού φακέλου από τον Αντεισαγγελέα του Αρείου Πάγου, τις Ειδικές Εφέτες Ανακρίτριες του Εφετείου Αθηνών και τον Υπουργό Εσωτερικών, για το εάν συντρέχει ή μη περίπτωση αναστολής της χρηματοδότησης του Κόμματος «Λαϊκός Σύνδεσμος-Χρυσή Αυγή».
Η σχετική έκθεση θα καταχωρηθεί στα Πρακτικά της σημερινής συνεδρίασης και έχει ως εξής:
(Να φωτογραφηθεί η σελ. 67α)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34949"," Κύριοι συνάδελφοι, έχουν διανεμηθεί τα Πρακτικά του Σαββάτου 9 Νοεμβρίου, της Δευτέρας 11 Νοεμβρίου και της Τρίτης 12 Νοεμβρίου και ερωτάται το Σώμα αν τα επικυρώνει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34950"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"34951"," Συνεπώς τα Πρακτικά του Σαββάτου 9 Νοεμβρίου, της Δευτέρας 11 Νοεμβρίου και της Τρίτης 12 Νοεμβρίου επικυρώθηκαν.
Κυρίες και κύριοι συνάδελφοι ολοκληρώθηκε ο κύκλος των επίκαιρων ερωτήσεων.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"34952"," Μάλιστα, μάλιστα.
Με τη συναίνεση του Σώματος και ώρα 19.25΄ λύεται η συνεδρίαση για αύριο ημέρα Τρίτη 17 Δεκεμβρίου 2013 και ώρα 18.00’, με αντικείμενο εργασιών του Σώματος: α) κοινοβουλευτικός έλεγχος, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
