"","Content","name","ParlmemberID"
"57515","Date","20-11-2014",NA
"57516"," Κυρίες και κύριοι συνάδελφοι, έχω την τιμή να σας ανακοινώσω το δελτίο επικαίρων ερωτήσεων της Παρασκευής 21 Νοεμβρίου 2014. 
ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 286/18-11-2014 επίκαιρη ερώτηση του Βουλευτή Ρεθύμνου του Συνασπισμού Ριζοσπαστικής Αριστεράς κ. Ανδρέα Ξανθού προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την επανεξέταση των αδειοδοτήσεων του επενδυτικού σχεδίου ανεμογεννητριών «Βιομηχανικές Ανανεώσιμες Πηγές Ενέργειας» στο Νομό Ρεθύμνου.
2. Η με αριθμό 283/18-11-2014 επίκαιρη ερώτηση της Βουλευτού Β΄ Θεσσαλονίκης των Ανεξαρτήτων Ελλήνων κ. Σταυρούλας Ξουλίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αποποινικοποίηση των οφειλών στον Οργανισμό Ασφάλισης Ελευθέρων Επαγγελματιών (ΟΑΕΕ) και τη διασφάλιση της παροχής ιατροφαρμακευτικής περίθαλψης στους ασφαλισμένους.
3. Η με αριθμό 290/18-11-2014 επίκαιρη ερώτηση του Βουλευτή Εύβοιας της Δημοκρατικής Αριστεράς κ. Δημητρίου Αναγνωστάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με το «Εθνικό Σχέδιο Διαχείρισης Επικίνδυνων Αποβλήτων».
4. Η με αριθμό 292/18-11-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Οικονομικών, σχετικά με την επαναπρόσληψη των απολυμένων δημοσίων υπαλλήλων.
5. Η με αριθμό 284/18-11-2014 επίκαιρη ερώτηση του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Βασιλείου Καπερνάρου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση των επιδομάτων από την εφαρμογή του ελάχιστου εγγυημένου εισοδήματος.
Β. ΕΠΙΚΑΙΡΕΣ ΕΡΩΤΗΣΕΙΣ δεύτερου κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 287/18-11-2014 επίκαιρη ερώτηση της Βουλευτού Β΄ Πειραιά του Συνασπισμού Ριζοσπαστικής Αριστεράς κ. Ευγενίας (Τζένης) Βαμβακά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διαχείριση των εσόδων του Κέντρου Είσπραξης Ασφαλιστικών Οφειλών.
2. Η με αριθμό 293/18-11-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τους Υπουργούς Εργασίας, Κοινωνικής Ασφάλισης και Πρόνοιας και Δημόσιας Τάξης και Προστασίας του Πολίτη, σχετικά με την απόλυση εκλεγμένου εκπροσώπου εργαζομένων και τη μη εφαρμογή της εργατικής νομοθεσίας.
3. Η με αριθμό 296/18-11-2014 επίκαιρη ερώτηση του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Δημητρίου (Μίμη) Ανδρουλάκη προς τον Υπουργό Οικονομικών, σχετικά με τις θέσεις της ελληνικής κυβέρνησης για το μέγεθος, τη δομή και τη λειτουργία του υπό συζήτηση νέου Ευρωπαϊκού Ταμείου.
Εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 270/17-11-2014 επίκαιρη ερώτηση πρώτου κύκλου του Βουλευτή Δράμας της Νέας Δημοκρατίας κ. Δημητρίου Κυριαζίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη νομοθετική επιλογή περί της ένταξης των φορέων κοινωνικής μέριμνας της Δράμας σε ένα ενιαίο ΝΠΔΔ υπό την επωνυμία «Κέντρο Κοινωνικής Πρόνοιας Περιφέρειας Ανατολικής Μακεδονίας-Θράκης» δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης, η δεύτερη με αριθμό 275/17-11-2014 επίκαιρη ερώτηση πρώτου κύκλου του Βουλευτή Ευβοίας του Συνασπισμού Ριζοσπαστικής Αριστεράς κ. Ευάγγελου Αποστόλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την πορεία των εργασιών κατάρτισης του Εθνικού Κτηματολογίου και των δασικών χαρτών δεν θα συζητηθεί λόγω κωλύματος του κυρίου Υπουργού και διαγράφεται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57517"," Κύριε Πρόεδρε, μου επιτρέπετε;","ΕΥΑΓΓΕΛΟΣ ΑΠΟΣΤΟΛΟΥ",35
"57518"," Όχι, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57519"," Κύριε Πρόεδρε, μια ευχή μόνο να εκφράσω.","ΕΥΑΓΓΕΛΟΣ ΑΠΟΣΤΟΛΟΥ",35
"57520"," Έχετε απόλυτο δίκιο, αλλά…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57521"," Μια ευχή μόνο: Κάποια στιγμή οι Υπουργοί να έρχονται. Το θέμα της πορείας κατάρτισης του Κτηματολογίου και των δασικών χαρτών είναι ένα ζήτημα που σέρνεται. Το θέμα αυτό πραγματικά καρκινοβατεί και θα χάσουμε και χρήματα. Από εκεί και πέρα, δεν έχω να πω τίποτα άλλο.","ΕΥΑΓΓΕΛΟΣ ΑΠΟΣΤΟΛΟΥ",35
"57522"," Όπως ξέρετε, κύριε συνάδελφε, αποτελεί και δική μας έκκληση προς τους Υπουργούς να έρχονται. 
Βλέπω ότι σήμερα θα συζητηθούν έξι επίκαιρες ερωτήσεις. Βέβαια, καλό θα ήταν να συζητηθούν όλες. Πιστεύω ότι θα ομαλοποιηθεί η κατάσταση, γιατί είναι σωστό να έρχονται οι Υπουργοί να απαντούν στις ερωτήσεις των συναδέλφων. Αυτό είναι κάτι που ζητάει και ο κύριος Πρόεδρος, αλλά και όλοι μας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57523"," Κύριε Πρόεδρε, μου επιτρέπετε;","ΔΗΜΗΤΡΙΟΣ ΚΥΡΙΑΖΙΔΗΣ",263
"57524"," Ορίστε, κύριε Κυριαζίδη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57525"," Κύριε Πρόεδρε, είναι αναγκαία η συζήτηση αυτή της επίκαιρης ερώτησης, καθ’ ότι έχουμε τεράστια προβλήματα στις κοινωνικές δομές του νομού μου, αλλά πιστεύω και των άλλων δομών, ύστερα από τις συγχωνεύσεις που γίνανε. Λείπει η εποπτεία, ο έλεγχος και αυτό προκύπτει από το γεγονός ότι είχαμε δύο υπεξαιρέσεις. Μάλιστα, υπήρξε μία πρόσφατη.","ΔΗΜΗΤΡΙΟΣ ΚΥΡΙΑΖΙΔΗΣ",263
"57526"," Μην μπαίνετε στην ουσία.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57527"," Ναι, αλλά δεν μπορεί και να μην συζητηθεί.","ΔΗΜΗΤΡΙΟΣ ΚΥΡΙΑΖΙΔΗΣ",263
"57528"," Επανακαταθέστε την ερώτησή σας. Μπορείτε να την επανακαταθέσετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57529"," Λείπουν 170.000 από ένα θεραπευτήριο χρονίων παθήσεων που το έχουν ανάγκη οι περιθαλπτόμενοι. Δεν είναι δυνατόν να μην συζητηθεί η υπόθεση αυτή!","ΔΗΜΗΤΡΙΟΣ ΚΥΡΙΑΖΙΔΗΣ",263
"57530"," Έχετε δίκιο και το ξέρετε. Παρακαλώ επανακαταθέστε την ερώτησή σας, για να έρθει άμεσα ξανά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57531"," Ελπίζω να υπάρξει αυτή η δυνατότητα.","ΔΗΜΗΤΡΙΟΣ ΚΥΡΙΑΖΙΔΗΣ",263
"57532"," Η τέταρτη με αριθμό 272/17-11-2014 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξαρτήτων Ελλήνων κ. Σταυρούλας Ξουλίδου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την προστασία του υδροφόρου ορίζοντα στην περιοχή των λιμνών Κορώνειας και Βόλβης στο Νομό Θεσσαλονίκης, δεν θα συζητηθεί και διαγράφεται.
Επίσης, δεν θα συζητηθεί και η τρίτη με αριθμό 269/17-11-2014 επίκαιρη ερώτηση πρώτου κύκλου του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την κατασκευή μονάδας επεξεργασίας λυματολάσπης στα Ιωάννινα και διαγράφεται.
Εισερχόμεθα στην πέμπτη με αριθμό 266/17-11-2014 επίκαιρη ερώτηση πρώτου κύκλου του Βουλευτή Μεσσηνίας του Λαϊκού Συνδέσμου–Χρυσή Αυγή κ. Δημητρίου Κουκούτση προς τον Υπουργό Αγροτικής Ανάπτυξης και Τροφίμων, σχετικά με την κατάσταση στην Συνεταιριστική Ένωση Σύκων και Ξηρών Καρπών (ΣΥΚΙΚΗ).
Τον λόγο έχει ο κύριος συνάδελφος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57533"," Ευχαριστώ, κύριε Πρόεδρε.
Δεν μπορώ να πω ότι στη Βουλή αυτή έχουμε παράπονα από το Υπουργείο Αγροτικής Ανάπτυξης και Τροφίμων, όσον αφορά την παρουσία του στις επίκαιρες ερωτήσεις. Και ο προηγούμενος Υπουργός παρίστατο. Δεν έχουμε παράπονο. Είναι αλήθεια αυτό.
Από εκεί και πέρα, στην πατρίδα μου τη Μεσσηνία έχει την έδρα της και λειτουργούσε από το 1953 μία τριτοβάθμια Συνεταιριστική Οργάνωση, η «ΣΥΚΙΚΗ», με περιφέρειά της όλη την Ελλάδα και με αποκλειστικό και βασικό ενδιαφέρον της τη στήριξη της παραγωγής και εκμετάλλευσης της συκοκαλλιέργειας σε όλη την Ελλάδα. 
Είχε προικιστεί από το ελληνικό κράτος με όλη την περιουσία του καταργηθέντος Γραφείου Προστασίας Σύκων, με εγκαταστάσεις στις περιοχές των Νομών Αρκαδίας, Μεσσηνίας, Λακωνίας, Λέσβου και Εύβοιας. Επιπλέον, είχε βοηθηθεί μέσω συνθηκών δανειοδοτήσεων, επιχορηγούμενων έργων για την κατασκευή εργαστηρίων επεξεργασίας και σύγχρονων κέντρων συγκέντρωσης σύκων και απόσυκων, όπως στους περισσότερους νομούς και δη στης Μεσσηνίας κ.λπ.. 
(Στο σημείο αυτό κτυπάει προειδοποιητικό κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, θα μου επιτρέψετε ένα λεπτό ακόμα για μια επισήμανση, γιατί πολύς κόσμος δεν γνωρίζει …","ΔΗΜΗΤΡΙΟΣ ΚΟΥΚΟΥΤΣΗΣ",246
"57534"," Ξέρετε ότι θα το κάνω, μην διακόπτετε. Συνεχίστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57535"," Σας ευχαριστώ.
Οι παραγωγοί ξηρών σύκων προστατεύονται δε από το 1958 μέχρι πρότινος, με τιμές ασφαλείας και απόσυρσης του πλεονάζοντος προϊόντος με καθολικό διαχειριστή τη «ΣΥΚΙΚΗ». 
Κατά την περίοδο της δεκαετίας του ’90 -διακυβέρνησης της χώρας από τα συγκυβερνώντα σήμερα κόμματα, Νέα Δημοκρατία και ΠΑΣΟΚ- η ΣΥΚΙΚΗ απηλλάγη μαζί με όλες τις άλλες συνεταιριστικές οργανώσεις της χώρας, όλων των βαθμίδων, από τις οφειλές προς τις τράπεζες. Η απαλλαγή είχε στόχο την «εξυγίανση», όπως ονομάστηκε η ενέργειά τους αυτή, προς τους συνεταιρισμούς των προαναφερόμενων κομμάτων. Πολλοί δε μάλιστα στη Μεσσηνία ισχυρίζονται για τη «ΣΥΚΙΚΗ» ότι οι οφειλές της προς τις τράπεζες πληρώθηκαν δύο φορές, λόγω ειδικών πολιτικών συνθηκών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Η εξέλιξη, δυστυχώς, της συκοπαραγωγής είναι τραγική. Από το 1961 με ένα εκατομμύριο επτακόσιες σαράντα δύο χιλιάδες περίπου δέντρα, παραγωγή τριάντα χιλιάδες τόνους, φτάσαμε να έχουμε γύρω στις επτακόσιες χιλιάδες δέντρα και παραγωγή εννέα χιλιάδες πεντακόσιους τόνους. Αναλογιστείτε ότι το 1999 ένα κιλό σύκα ήταν στις 457 δραχμές. Αυτή είναι τεράστια η διαφορά. Αυτό είναι ένα στοιχείο. Βέβαια, έχω και άλλα έγγραφα να καταθέσω. Θα τα καταθέσω όλα μαζί.
Ενώ, όπως είπαμε, ήταν τριάντα χιλιάδες τόνοι περίπου το 1961, με το πελοποννησιακό σύκο -Μεσσηνία, Λακωνία, Αρκαδία- να καταλαμβάνει συντριπτικό ποσοστό αναλογίας κατά 80%, στις μέρες μας, φτάσαμε, η παραγωγή της πανελλήνιας παραγωγής σύκων να είναι κάτω από τις δέκα χιλιάδες τόνους, εκ των οποίων μόνο το 40% αποτελούσε το πελοποννησιακό, για να καταλήξουμε να αποτελεί μόνο το 25% της πανελλαδικής παραγωγής, η οποία έπεσε κάτω από τους εννέα χιλιάδες τόνους.
Όλες αυτές οι αναφορές μου γίνονται, προκειμένου να καταρριφθούν οι ισχυρισμοί των εκπροσώπων της συνεταιριστικής οργάνωσης «ΣΥΚΙΚΗ» στις υπηρεσίες του Υπουργείου σας, σε εσάς και την κοινή γνώμη, ότι ηγούνται της υγιέστερης πανελλαδικά συνεταιριστικής οργάνωσης, όταν έχουν να δείξουν θετικό πρόσημο στους ισολογισμούς δεκαπέντε ολόκληρα χρόνια. Αξίζει δε να σημειωθεί ότι, συνυπολογισμένου του παραγωγικού αγροτικού έργου τους σε μηδενικά κέρδη, η «ΣΥΚΙΚΗ» εισπράττει ένα εκατομμύριο ευρώ ετησίως –έχω εδώ τα υποβαλλόμενα- εκ των περιουσιακών στοιχείων, τα οποία προέρχονται από το Ταμείο Προστασίας των Σύκων, επιδοτήσεις έργων από το δημόσιο και την Ευρωπαϊκή Ένωση, διαγραφή χρεών κ.λπ., επιδιώκοντας έτσι μια παραπλανητική δημόσια εικόνα των διοικούντων ως επιτυχημένων στο καθήκον που έχουν αναλάβει.
Η «ΣΥΚΙΚΗ», όμως, πριν από την υποβάθμισή της σε πρωτοβάθμιο αγροτικό συνεταιρισμό, το 2012 είχε ως μέλη της τις Ενώσεις Αγροτικών Συνεταιρισμών Μεσσηνίας και Λακωνίας, όλους τους συνεταιρισμένους -ως φυσικά μέλη- αγρότες του είδους των συνεταιρισμών των ανωτέρω ενώσεων, ως και τα συνεργαζόμενα με αυτήν μέλη-συκοπαραγωγούς, ανερχόμενα σε αρκετές χιλιάδες, με πληρωμένες συνεταιριστικές μερίδες τους μέσω των ΕΑΣ Μεσσηνίας και Λακωνίας και των πρωτοβάθμιων συνεταιρισμών τους, ως φαίνεται στα καταστατικά της οργάνωσης «ΣΥΚΙΚΗ» από το 2000 και μετά. Εδώ έχω το καταστατικό.","ΔΗΜΗΤΡΙΟΣ ΚΟΥΚΟΥΤΣΗΣ",246
"57536"," Ολοκληρώστε, κύριε συνάδελφε, αν έχετε την καλοσύνη. Έχετε και τη δευτερολογία σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57537"," Μάλιστα, κύριε Πρόεδρε.
Θα ήθελα, λοιπόν, να θέσω κάποια ερωτήματα: Οι φορείς της Μεσσηνίας και της Λακωνίας, όπως η «ΣΥΚΙΚΗ», οι ΕΑΣ, οι πρωτοβάθμιοι συνεταιρισμοί, οι νομαρχιακές και τοπικές αυτοδιοικήσεις Μεσσηνίας και Λακωνίας, έχουν υποβάλει προς εσάς προτάσεις ή οποιοδήποτε ενδιαφέρον για αναδιάρθρωση των γερασμένων ή εγκαταλελειμμένων συκεώνων των ανωτέρω περιοχών; 
Τέλος, ποια είναι η πρόθεση ή οι δυνατότητες του Υπουργείου σας ή της Ευρωπαϊκής Ένωσης για τη χρηματοδότηση ή συγχρηματοδότηση μιας προσπάθειας αναδιάρθρωσης; 
Το σημερινό διοικητικό συμβούλιο της «ΣΥΚΙΚΗ» και η νέα διαμορφωθείσα κατάσταση –θα την περιγράψω στη δευτερολογία μου- σε αυτή υπό τον κ. Παπαγεωργίου, φίλο, κολλητό του κ. Σαμαρά, έχει υποβάλει στις υπηρεσίες του Υπουργείου σας τα απαιτούμενα στοιχεία για την ένταξη και καταχώρηση της «ΣΥΚΙΚΗ» στο Εθνικό Μητρώο Αγροτικών Οργανώσεων; Έχει καταχωρηθεί και αξιολογηθεί από τις υπηρεσίες του Υπουργείου σας θετικά ή αρνητικά; Και τέλος πάντων, έχει γίνει κάποιος λογιστικός, διοικητικός, οικονομικός διαχειριστικός έλεγχος;
Εσείς, κύριε Υπουργέ, πρέπει να το κάνετε αυτό. Εσείς έχετε τα ελεγκτικά όργανα. 
Ευχαριστώ πολύ.","ΔΗΜΗΤΡΙΟΣ ΚΟΥΚΟΥΤΣΗΣ",246
"57538"," Έξι λεπτά μιλήσατε, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57539"," Είναι μεγάλο το θέμα, κύριε Πρόεδρε.","ΔΗΜΗΤΡΙΟΣ ΚΟΥΚΟΥΤΣΗΣ",246
"57540"," Έτσι κι αλλιώς, δεν έχουμε πολλές απαντήσεις!","ΕΥΑΓΓΕΛΟΣ ΑΠΟΣΤΟΛΟΥ",35
"57541"," Έχετε τον λόγο, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57542"," Κύριε Πρόεδρε, με αφορμή την ερώτηση του συναδέλφου από τη Μεσσηνία, θα ήθελα να πω ότι συζητάμε για ένα θέμα ιδιαίτερα κρίσιμο, που αφορά τις συλλογικές μορφές οργάνωσης και τελικά την ίδια την αξία της παραγωγής των Ελλήνων αγροτών, της αγροτιάς μας. 
Πριν από οτιδήποτε άλλο, θέλω να πω ότι πρέπει ιδιαίτερα να προβληματιστούμε και όλοι μαζί να κινηθούμε στην ίδια κατεύθυνση, αξιολογώντας τη μεγάλη ειδοποιό διαφορά που έχουμε με το ευρωπαϊκό γίγνεσθαι στον πρωτογενή τομέα. Και αυτή η ειδοποιός διαφορά δεν είναι άλλη από το χαμηλό επίπεδο οργάνωσης σήμερα των Ελλήνων αγροτών. Οι ομάδες παραγωγών δεν περισσεύουν και οι υγιείς συνεταιρισμοί, επίσης, δεν περισσεύουν. 
Αυτό, βέβαια, έχει τρομακτικό κόστος, για να μιλήσουμε για το σήμερα. Γιατί, αν φθάσουμε ως το 1953, θα είναι μία συζήτηση πολύ ενδιαφέρουσα, αλλά πιο χρήσιμο και κρίσιμο είναι να αξιοποιήσουμε τις συζητήσεις για το παρελθόν για να δράσουμε από εδώ και πέρα.
Εγώ, λοιπόν, θέλω να βάλω στην πρωτολογία μου ένα συγκεκριμένο όριο. Δεν λέω ότι υπήρξε υπαινιγμός από τον συνάδελφο για κάτι τέτοιο. Όμως, υπάρχει ένας ολόκληρος δημόσιος διάλογος εδώ και λίγα χρόνια στην Ελλάδα, όπου υπαρκτά ζητήματα κακής διαχείρισης σε συνεταιρισμούς στο παρελθόν, ζητήματα αντιδικιών για τον τρόπο που μεταβιβάστηκαν δικαιώματα και περιουσίες σε νέες μορφές, κυριαρχούν στο δημόσιο διάλογο και υποβαθμίζουν το μείζον ζήτημα, που είναι αυτό που μόλις είπα. 
Οι Έλληνες αγρότες από την 1η Ιανουαρίου του 2015 με τη νέα ΚΑΠ πρέπει να βρεθούν οργανωμένοι σε σοβαρές και ισχυρές ομάδες παραγωγών, σε σοβαρούς, δυνατούς και υγιείς οικονομικά συνεταιρισμούς, για να μπορέσουν να δώσουν αξία στη δουλειά τους και το προϊόν τους. 
Αυτή είναι η μεγάλη πραγματικότητα, την οποία πρέπει να έχουμε όλοι υπόψη μας. Καμμία άλλη σκοπιμότητα, κανένα άλλο πρόβλημα, όσο μεγάλο κι αν είναι, δεν μπορεί να σκιάσει αυτήν την πραγματικότητα και αυτήν την κοινή θέση όλων. Εγώ αυτό θέλω να έχω ως αφετηρία.
Σπεύδω να πω, μιλώντας για τη «ΣΥΚΙΚΗ», ότι υπήρξαν αδυναμίες που έχουν εντοπιστεί στο ν. 4015. Μία από τις αδυναμίες του ν. 4015 σχετίζεται και με την εξέλιξη στη ΣΥΚΙΚΗ. Έχουν διορθωθεί αυτές οι αδυναμίες ήδη, αλλά το ζήτημα δεν είναι ούτε δικαστικό ούτε ποινικό, γιατί στα δικαστήρια βρίσκονται σήμερα. Το ζήτημα είναι το σύκο. 
Εγώ, λοιπόν, στην πρωτολογία μου θέλω να απαντήσω στο βασικό ερώτημα που έχει σχέση με την παραγωγή του σύκου -αυτό που θέσατε- και να πω, ναι, συνάδελφε, το Υπουργείο Αγροτικής Ανάπτυξης και Τροφίμων στα πλαίσια των δυνατοτήτων που παρέχει ο δεύτερος πυλώνας, το αναπτυξιακό σκέλος δηλαδή της νέας Κοινής Αγροτικής Πολιτικής, προφανώς και είναι απολύτως θετικό, όχι στα λόγια, αλλά στην πράξη, για να υπάρξει μια αναγέννηση του φυτικού κεφαλαίου και συγκεκριμένα της καλλιέργειας σύκων. Γιατί είναι γνωστό, για όποιον ξέρει στοιχειώδη ιστορία στην Ελλάδα, πόσο δυναμική υπήρξε αυτή η καλλιέργεια και πόσο με ευθύνη πολλών, δική μας ευθύνη, έχει σταδιακά τα τελευταία χρόνια απαξιωθεί. 
Στο καίριο, παραγωγικό -αν θέλετε- ερώτημα που βάζετε, η απάντηση είναι καθαρά, ναι, δεν είναι υπό προϋποθέσεις. Μια προϋπόθεση υπάρχει, για να είμαι απολύτως σαφής: Να έχουμε πρόταση που να εκφράζει πολλούς, να έχει συλλογικό χαρακτήρα και να έχει, όχι συμβολική σημασία, αλλά να είναι μια παρέμβαση συνολικά και να δημιουργεί μια νέα πραγματικότητα που να βάζει τα πράγματα στη θέση τους σε ό,τι αφορά την παραγωγική δυνατότητα του τόπου για το συγκεκριμένο προϊόν.","ΠΑΡΙΣ ΚΟΥΚΟΥΛΟΠΟΥΛΟΣ",245
"57543"," Ευχαριστούμε πολύ.
Αγαπητέ κύριε συνάδελφε, με όλο μου το σεβασμό, έχετε τον λόγο για δύο λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57544"," Ξέρετε, είπαμε για την παραγωγή. Δηλαδή με αυτά που μου λέτε, υπάρχει συγκεκριμένο σχέδιο, το οποίο θα εκπονηθεί, έχει εκπονηθεί από το Υπουργείο. Είπατε ότι υγιείς συνεταιρισμοί δεν περισσεύουν. Εδώ υπάρχει από το Πρωτοδικείο Καλαμάτας -και θα το καταθέσω- ένσταση της Ένωσης Γεωργικών Συνεταιρισμών Λακωνίας που εδρεύει στη Σπάρτη και φέρνει στο φως ένα μεγάλο πρόβλημα της οργάνωσης «ΣΥΚΙΚΗ». Ποιο είναι; Ότι η «ΣΥΚΙΚΗ» συνεχίζει τη λειτουργία της από τις 18 Μαΐου του 2012, χωρίς συγκεκριμένο καταστατικό. Δεν υπάρχει καταστατικό.
Επίσης, ζητούμε να λάβουμε γνώση των εκθέσεων των ορκωτών λογιστών, των τριών τελευταίων ισολογισμών και των χρήσεων 2011, 2012 και 2013 της οργάνωσης «ΣΥΚΙΚΗ». Απλά πράγματα.
Θέλω, επίσης, να μου γνωρίσετε τις τελευταίες τροποποιήσεις του ν. 4015 που έγιναν εντός του 2014 μέχρι σήμερα. Ποια από αυτές δεν νομιμοποιεί τη «ΣΥΚΙΚΗ» να κάνει την 6η Δεκεμβρίου του 2014 γενική συνέλευση, προκειμένου να ανασυντάξει δήθεν το καταστατικό λειτουργίας της; 
Ο κ. Παπαγεωργίου ο οποίος -με βάση δημοσιεύματα εφημερίδων- κάνει στον κ. Σαμαρά τραπέζια εβδομήντα ατόμων, δεν μας έχει πει το εξής. Ακούστε τι συνέβη. Τα φυσικά μέλη, είπαμε, είναι όλοι οι συνεταιρισμένοι αγρότες, οι Ενώσεις Αγροτικών Συνεταιρισμών Μεσσηνίας και Λακωνίας. Αυτά είναι τα μέλη που αποφασίζουν. Η απόφαση, όμως, αυτή για να γίνει αγροτικός συνεταιρισμός πρωτοβάθμιος από τριτοβάθμιος πάρθηκε, όχι από φυσικά της μέλη, αλλά από ένα νέο σώμα που δημιούργησε το διοικητικό συμβούλιο με τον κ. Παπαγεωργίου, θέτοντας ως μερίδα 500 ευρώ, αποτελούμενο από εκατόν πενήντα τρία μέλη, τα οποία ήταν στην πλειοψηφία τους μέλη του διοικητικού συμβουλίου της οργάνωσης «ΣΥΚΙΚΗ» και των οικογενειών τους, υπάλληλοι της οργάνωσης «ΣΥΚΙΚΗ» και των οικογενειών τους και, τέλος, οι γνωστοί ανά το πανελλήνιο αποστειρωτές, απεντομοτές, όπως λέμε εμείς, γιατί ως πιτσιρικάδες στη Μεσσηνία όλοι έχουμε δουλέψει στη «ΣΥΚΙΚΗ».
Στράφηκε, λοιπόν, η ΕΑΣ Λακωνίας εναντίον τους δικαστικώς. Και υπάρχει έκδοση της υπ’ αριθ. 311/2014 απόφασης του Μονομελούς Πρωτοδικείου Καλαμάτας -εκούσια δικαιοδοσία- με βάση την οποία ακυρώνεται το καταστατικό λειτουργίας της, που είχε εγκρίνει η συνέλευση των εκατόν πενήντα τριών μελών του συστήματος Παπαγεωργίου στις 18 Μαΐου του 2014. Στην ανωτέρω δικαστική απόφαση είναι άξια σχολιασμού η ημέρα, που προβλέπεται από το νόμο, ολοκλήρωσης της διαδικασίας συγχώνευσης - μετατροπής των συνεταιρισμών, που είναι η 30η Σεπτεμβρίου 2014. 
Υπάρχει μεγάλη ανησυχία, προβληματισμός και στη Λακωνία και στη Μεσσηνία για την πορεία της συνεταιριστικής οργάνωσης είτε ως τριτοβάθμιας είτε ως πρωτοβάθμιας που διαφεντεύεται -εντός και εκτός νόμου, ως πιστεύουν στη Μεσσηνία και Λακωνία οι διάφοροι φορείς- για πολλά χρόνια υπό τον κ. Παπαγεωργίου, χωρίς αντιπολίτευση. Δεν υπάρχει αντιπολίτευση, πράγμα ζηλευτό, βέβαια, για το δημοκρατικό τόξο. 
Οι ανωτέρω θέσεις δεν είναι δικές μου. Είναι των μέσων ενημέρωσης και των φορέων Μεσσηνίας και Λακωνίας, όπως φαίνεται σε υποβαλλόμενα που έχω εδώ να σας αναφέρω. Οπότε, καταλαβαίνετε ότι το σκάνδαλο είναι μέγα. Τουλάχιστον να ήξερε ο λαός της Μεσσηνίας και της Λακωνίας ότι θα γίνει ενδελεχής έλεγχος, ότι θα υπάρξει κάποιος λογιστικός έλεγχος για να ξέρουν τι γίνεται. Βοά ο αγροτικός κόσμος στη Μεσσηνία και όχι μόνο. 
Ευχαριστώ πολύ. 
(Στο σημείο αυτό ο Βουλευτής κ. Δημήτριος Κουκούτσης καταθέτει για τα Πρακτικά τα προαναφερθέντα έγγραφα, τα οποία βρίσκονται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΔΗΜΗΤΡΙΟΣ ΚΟΥΚΟΥΤΣΗΣ",246
"57545"," Σήμερα με εκπλήξατε, γιατί αν και δεν σας βοηθάει η εμφάνισή σας, πάντα ήσασταν λιτός και ακριβής. Σήμερα τι συνέβη;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57546"," Και εσείς μας εκπλήξατε με την ανοχή σας.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"57547"," Δεν θα έχετε παράπονο. 
Τον λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57548"," Ευχαριστώ, κύριε Πρόεδρε. 
Στο δεύτερο σκέλος της απάντησής μου θέλω να μείνω αποκλειστικά στη συγκεκριμένη συνεταιριστική οργάνωση, για να ξεκαθαρίσουμε μερικά πράγματα. Θα απαντήσω ευθέως, χωρίς καμμία υπεκφυγή. Τι έχει γίνει; 
Το Υπουργείο Αγροτικής Ανάπτυξης έχει επισημάνει εδώ και καιρό αδυναμία στο ν.4015/2011 και συγκεκριμένα στα άρθρα που αφορούν τη διαδικασία μετατροπής. Υπήρξαν πολλές καταγγελίες. Μία από αυτές αφορούσε και τη «ΣΥΚΙΚΗ». Υπήρχαν πολλές ενστάσεις, παράπονα αν θέλετε. Όσα ερχόντουσαν στο Υπουργείο δεν είχαν όλα μορφή, οσμή σκανδάλου υποχρεωτικά. Δεν ήταν καλή οδός αυτή για να λύνουμε προβλήματα, δηλαδή να δίνουμε σε όλα αύρα και οσμή σκανδάλου. 
Υπήρξαν, λοιπόν, πολλές ενστάσεις ότι από ατέλεια του νόμου στα διάδοχα σχήματα των προηγούμενων συνεταιριστικών οργανώσεων που ακολουθώντας το νόμο μετατρέπονταν σε ΑΣ, σε αγροτικό συνεταιρισμό, ή σε ΑΕΣ, αγροτική εταιρική σύμπραξη –είναι οι δύο μορφές που μπορούσαν να επιλέξουν- πολλές φορές υπήρχε ένα κενό και μικρό μέρος των παλαιών συνεταιριστών κατάφερε να καταστεί καθολικός διάδοχος των περιουσιακών στοιχείων –και όχι μόνο- της παλαιάς οργάνωσης, που ανήκει προφανώς σε πολλούς και σε γενεές. 
Αυτό το στερεότυπο παράπονο, επισήμανση, καταγγελία έχει έρθει από πολλές μεριές της χώρας.
Κάνουμε, λοιπόν, δύο απλές ενέργειες που αφορούν και τη συγκεκριμένη οργάνωση για την οποία μιλάτε: Η πρώτη ενέργεια είναι να αυξήσουμε την πλειοψηφία της συνέλευσης, αλλά και τη φυσική παρουσία μελών. Με λίγα μέλη δεν μπορούν να αποφασίσουν μετατροπές. Και έχουν ένα ολόκληρο έτος τα μέλη της συνεταιριστικής οργάνωσης που έχουν ένσταση για την εξέλιξη εν γένει, να προσφύγουν στα δικαστήρια και να ακυρώσουν τη συγκεκριμένη εξέλιξη. 
Το δεύτερο που έχουμε κάνει είναι να καταργήσουμε την τρίμηνη προθεσμία που είχαν για τη μετατροπή τους οι οργανώσεις, γιατί ακριβώς όπου υπάρχει δικαστική εμπλοκή με το τρίμηνο φέρνεις σε αδιέξοδο που γεννάει ζητήματα με υποχρεώσεις σε ΙΚΑ, σε δημόσιο, σε μισθοδοσίας κ.λπ. και δημιουργεί μια κατάσταση η οποία είναι δύσκολα αντιμετωπίσιμη. Όλα αυτά έχουν μεγάλη σημασία. 
Επίσης, τα στοιχεία των ισολογισμών –με προσωπική, δική μου απόφαση λόγω αρμοδιότητας, καθώς έτυχε να την υπογράψω εγώ στις 29 Οκτωβρίου- καθώς και του τζίρου με τις εκθέσεις των ορκωτών, είναι αναπόσπαστα στοιχεία που οδηγούν έναν συνεταιρισμό στο χαρακτηρισμό σε ενεργό ή μη ενεργό. 
Αυτά νομίζω είναι ένα ικανό θεσμικό περίβλημα για να μπορεί το κράτος να κάνει τη δουλειά του και να ασκεί την αποστολή του ελέγχου, που είναι συνταγματική επιταγή. 
Ολοκληρώνοντας, κύριε Πρόεδρε, θέλω να πω ότι η εμπειρία των προηγουμένων ετών, αλλά και η πρόσφατη, λέει ότι το θεσμικό πλαίσιο θα πρέπει να επιτρέπει -κατά τη γνώμη μου- στους αγρότες να προχωρούν με μια σχετική ή μεγάλη, αν θέλετε, ελευθερία στις μορφές των οργανώσεων, για να μην έρχεται να την επιβάλλει διαρκώς το κράτος. Το συνεταιρίζεσθαι είναι αποτέλεσμα ελεύθερης βούλησης των αγροτών και όχι καταναγκασμού. Το καλώς νοούμενο συμφέρον των αγροτών μπορεί και πρέπει να τους οδηγήσει σε συλλογικές μορφές οργάνωσης και όχι μια κρατική επιταγή. Έχουν αλλάξει τα χρόνια, νομίζω, παντού. 
Είπα στην πρωτολογία μου ότι εκεί που επιχειρούν και λειτουργούν συλλογικά στην Ευρωπαϊκή Ένωση, έχουν πολλαπλά θετικά αποτελέσματα. 
Είναι μεγάλο κίνητρο. Γι’ αυτό και θεωρώ ως ύψιστη υποχρέωση του Υπουργείου Αγροτικής Ανάπτυξης και εμού προσωπικά, στο διάστημα που βρίσκομαι εκεί, να ανορθώσουμε την ιδέα του συνεταιρίζεσθαι, να ανορθώσουμε την ιδέα της συλλογικής δράσης, κατοχυρώνοντας εμείς εδώ από τη Βουλή και την Κυβέρνηση τις διαδικασίες ελέγχου και διαφάνειας. Τίποτα άλλο. 
Όλα τα άλλα είναι αποφάσεις των ίδιων των αγροτών ως ατομικών και συλλογικών υποκειμένων.
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"57549"," Και εμείς ευχαριστούμε.
Συνεχίζουμε με την έκτη με αριθμό 280/17-11-2014 επίκαιρη ερώτηση δεύτερου κύκλου του Βουλευτού Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Αγροτικής Ανάπτυξης και Τροφίμων, σχετικά με την αποζημίωση των αμπελοκαλλιεργητών Δαμασίου-Τυρνάβου του Νομού Λάρισας, αλλά και όλης της Θεσσαλίας, για τις ζημιές που υπέστησαν οι καλλιέργειές τους από τον περονόσπορο.
Έχετε τον λόγο, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57550"," Ευχαριστώ, κύριε Πρόεδρε.
Η περιοχή Δαμασίου του Δήμου Τυρνάβου στο Νομό Λάρισας, αλλά και η ευρύτερη περιοχή του συγκεκριμένου χώρου που αναφέρεται και στην ερώτηση και ακούσατε μόλις τώρα, η περιοχή, δηλαδή, του Τυρνάβου, όπου κατά ένα μεγάλο ποσοστό κυριαρχεί η αμπελοκαλλιέργεια, το 2011 επλήγη σφοδρότατα από τον περονόσπορο, με αποτέλεσμα την πρόκληση ανυπολόγιστης καταστροφής της αμπελοκαλλιέργειας. Μάλιστα, υπάρχουν και τα σχετικά έγγραφα -είναι στη διάθεσή σας, θα σας τα καταθέσω- της Αγροτικής Διεύθυνσης Οικονομίας και Κτηνιατρικής της Περιφερειακής Ενότητας Λάρισας, όπου αναφέρεται πως η μείωση της παραγωγής για το 2011 λόγω της προσβολής των αμπελιών από τον περονόσπορο, ανέρχεται στο 35%. 
Να σημειωθεί ότι παρόμοιο πρόβλημα υπήρξε, όχι μόνο στο Νομό Λάρισας –αν θέλετε σε επίπεδο νομού- αλλά και στο Νομό Τρικάλων και στο Νομό Καρδίτσας. 
Στη βάση, λοιπόν, των ανωτέρω οι αμπελοκαλλιεργητές διεκδίκησαν από το κράτος αποζημίωση της παραγωγής που χάθηκε. Αντί, όμως, αποζημίωσης, αυτό που εισέπραξαν από το κράτος -βεβαίως προς μεγάλη τους έκπληξη- ήταν η διαπίστωση πως η περιοχή Δαμασίου, αλλά και οι υπόλοιπες περιοχές στις οποίες αναφέρθηκα, δεν συμπεριελήφθησαν στις επιλέξιμες προς αποζημίωση περιοχές. 
Θεωρούμε πως είναι δικαιολογημένη η αγανάκτηση και η οργή των αμπελοκαλλιεργητών απέναντι σ’ αυτή την κατάσταση.
Βεβαίως, η ερώτηση έχει να κάνει με το σε τι ενέργειες θα προχωρήσει το Υπουργείο Αγροτικής Ανάπτυξης ώστε να αποζημιωθούν οι αμπελοκαλλιεργητές του Δαμασίου, αλλά και όλης της Θεσσαλίας για την καταστροφή που υπέστησαν από τον περονόσπορο το 2011, για το σύνολο της καταστραφείσας παραγωγής τους.","ΓΕΩΡΓΙΟΣ ΛΑΜΠΡΟΥΛΗΣ",277
"57551"," Έχετε τον λόγο, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57552"," Ευχαριστώ, κύριε Πρόεδρε.
Υπάρχουν τρία θέματα στην ερώτηση του συναδέλφου, κ. Λαμπρούλη. 
Το ένα είναι αν πραγματικά έχουν γίνει όσα πρέπει να γίνουν από την πλευρά του Υπουργείου και του αρμόδιου Οργανισμού για τις αποζημιώσεις του ΕΛΓΑ, αλλά και της πολιτείας γενικότερα. Διότι υπάρχουν και άλλες μορφές αποζημιώσεων με την μορφή των ΠΣΕΑ ή των κρατικών ενισχύσεων ως γνωστόν. Υπάρχουν κι άλλοι τρόποι να αποζημιωθεί κάποια στιγμή η παραγωγή, εκτός από την απευθείας αποζημίωση από τον ΕΛΓΑ.
Δεύτερον, να δούμε αν είμαστε ικανοποιημένοι από αυτό που γίνεται ή δεν γίνεται.
Και τρίτον, να δούμε τι μπορούμε να κάνουμε. 
Και ξεκινάω έτσι, γιατί θέλω να πω, κύριε συνάδελφε, ότι το πρόβλημα των αμπελοπαραγωγών του Δαμασίου είναι απολύτως εντοπισμένο. Τυγχάνει –αν θέλετε- να έχω και μια προσωπική σχέση. Ο δήμος μου, στον οποίο είχα την τιμή να είμαι επί δεκαεννιά χρόνια δήμαρχος -θα το ξέρετε φαντάζομαι- η πόλη της Κοζάνης, είναι φιλόξενη εδώ και πολλά χρόνια με κατ’ εξαίρεση χορήγηση άδειας για το βρώσιμο σταφύλι των παραγωγών του Δαμασίου, το οποίο προτιμάται από τους καταναλωτές εδώ και δεκαετίες και το περιμένουν πώς και πώς. Γνωρίζω πολύ καλά και τους παραγωγούς και την ποιότητα της παραγωγής τους. 
Επίσης, από τα επίσημα στοιχεία των υπηρεσιών προκύπτει ότι, ναι, στο Δαμάσι είχαμε μεγαλύτερη ζημιά από τη συνήθη. Δεν είχαμε μια συνήθη μείωση της παραγωγής του 2011, αλλά μια παραγωγή που, όπως λένε τα επίσημα στοιχεία, ξεπέρασε το 30-35%. Εδώ, όμως, έχουμε ένα μεγάλο πρόβλημα με τον Κανονισμό. Ο Κανονισμός, όποια διέξοδο κι αν ακολουθήσουμε, δεν μας το επιτρέπει, γιατί ζητά να εκτιμήσουμε τη ζημιά σε επίπεδο περιφερειακής ενότητας –νομού, που λέγαμε παλαιότερα- ζητά να είναι 30% κάτω από το μέσο όρο των τριών τελευταίων ετών. Και κάτι τέτοιο, όπως εξίσου καλά με μένα γνωρίζετε, δεν συμβαίνει, δυστυχώς, για την περιφερειακή ενότητα Λάρισας. 
Έτσι, λοιπόν, στο πρόγραμμα αποζημίωσης για τον περονόσπορο του 2011, η περιοχή Δαμασίου, όπως και άλλες περιοχές της Θεσσαλίας –ορθά το επισημαίνετε στην ερώτησή σας- μένουν έξω από το καθεστώς αποζημίωσης.
Εγώ, όχι απλά για τα Πρακτικά, αλλά για την πληρότητα της απάντησης, πρέπει να πω ότι από την πλευρά του ΕΛΓΑ, αλλά και των αρμοδίων περιφερειακών υπηρεσιών που εποπτεύονται από τον Περιφερειάρχη Θεσσαλίας, το ΔΑΟΚ δηλαδή Λάρισας και υπολοίπων νομών, έχουν γίνει όλα όσα πρέπει να γίνουν. Κινήθηκε, δηλαδή, εγκαίρως η διαδικασία από την πλευρά του Υπουργείου μέσω των ΠΣΕΑ για την ενίσχυση των παραγωγών, αλλά τα πρωτόκολλα αυτοψίας, δυστυχώς, δεν τεκμηρίωσαν το 30% σε επίπεδο περιφερειακής ενότητας. Ωστόσο, αυτό είναι ένα πρόβλημα. 
Κι έρχομαι τώρα στο δεύτερο ερώτημα, το οποίο έθεσα μόνος μου. Προφανώς, δεν μας ικανοποιεί αυτή η εξέλιξη, γιατί στο Δαμάσι, όπως ξέρουμε καλά από τα στοιχεία των υπηρεσιών -των ίδιων των υπηρεσιών που λένε ότι δεν πιάνουμε το 30% ζημιάς σε επίπεδο περιφερειακής ενότητας- το ποσοστό αυτό το υπερβαίνουμε. Αυτό μας λένε οι ίδιες οι υπηρεσίες. Δεν μπορεί να τις πιστεύουμε στη μια περίπτωση και να μην τις πιστεύουμε στην άλλη. Έτσι δεν είναι; 
Επειδή, όμως, τυγχάνει, όπως σας είπα, να έχω και προσωπική εμπειρία από τη συγκεκριμένη περιοχή και παραγωγή, ξέρω πολύ καλά την αξιοπιστία και την ποιότητα του προϊόντος. Θέλω να πω ότι υπάρχει και μια ιδιαίτερη ευαισθησία για λόγους, ας πούμε, ιστορικούς. Υπάρχει, λοιπόν, ένα ζήτημα. 
Στο δεύτερο σκέλος της απάντησής μου θα σας πω τι θα μπορούσαμε, ενδεχομένως, να κάνουμε, γιατί όλα όσα επιτρέπει η κείμενη νομοθεσία και ο Κανονισμός του ΕΛΓΑ έχουν εξαντληθεί και η απάντηση είναι δυστυχώς αρνητική. Δυστυχώς!","ΠΑΡΙΣ ΚΟΥΚΟΥΛΟΠΟΥΛΟΣ",245
"57553"," Κύριε συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57554"," Ευχαριστώ, κύριε Πρόεδρε.
Κύριε Υπουργέ, καλά τα λόγια συμπάθειας, κατανόησης, αναγνώρισης –εννοώ της συγκεκριμένης παραγωγής της περιοχής για την οποία γίνεται λόγος- αλλά εδώ υπάρχει ένα σοβαρό ζήτημα. Θα αποζημιωθούν ή όχι; Αυτά που είπατε, συμβαίνουν. Αυτά είναι καταγεγραμμένα. 
Το ζήτημα είναι ότι μέσω ημών έρχεται μια ερώτηση πάνω σε ένα υπαρκτό, οξυμένο, πρόβλημα και συγκεκριμένα των σταφυλοπαραγωγών του Δαμασίου, αλλά και της ευρύτερης περιοχής. Διότι δεν είναι μόνο το Δαμάσι, είναι και ο Τύρναβος. Και, βεβαίως, σκοντάφτει σε αυτό που μόλις είπατε, ότι αν η καταστροφή της αμπελοκαλλιέργειας είναι σε επίπεδο νομού κάτω του 30%, δηλαδή είναι στο 28%-29%, δεν δικαιούνται αποζημίωση. 
Εδώ, λοιπόν, χρειάζεται παρέμβαση και πολιτική, μάλιστα, παρέμβαση. Αυτό είναι το πρώτο.
Δεύτερον, οι αγρότες πληρώνουν χαράτσι στον ΕΛΓΑ και ήδη από το 2011 έγιναν οι υπέρογκες αυξήσεις κ.λπ.. Ας μην ανοίγουμε τώρα αυτό το θέμα. 
Βεβαίως και έχουν απαίτηση να αποζημιωθούν. Κι εμείς λέμε ότι θα πρέπει να αποζημιώνονται, ανεξάρτητα από το πρόβλημα που προέκυψε είτε είναι καιρικές συνθήκες είτε είναι περονόσπορος ή άλλες ασθένειες που μπορούν να πλήξουν τη σταφυλοπαραγωγή εν προκειμένω.
Τι ζητούν πάγια οι σταφυλοπαραγωγοί -και δεν είναι το μοναδικό προϊόν που ζητούν αποζημιώσεις από όποιο πρόβλημα προέκυψε- στο σύνολό τους; Ζητούν την προστασία της παραγωγής τους από τις αθρόες εισαγωγές σταφυλιών και κρασιών, καθώς και από τις λεγόμενες ελληνοποιήσεις του οίνου και να σταματήσουν παράλληλα οι εισαγωγές σταφυλιών κ.λπ..
Εμείς λέμε ότι αυτή η πολιτική, αυτός ο δρόμος ανάπτυξης που έχουν μπροστά οι αγρότες θα οξύνει συνεχώς τα προβλήματά τους, τα προβλήματα της μικρομεσαίας αγροτιάς που σχετίζονται και με την Κοινή Αγροτική Πολιτική και γενικότερα με την αντιαγροτική πολιτική της Ευρωπαϊκής Ένωσης, αλλά βεβαίως και με την πολιτική των ελληνικών κυβερνήσεων. Και, βεβαίως, παίρνουν τραγικές διαστάσεις και με την καπιταλιστική, οικονομική κρίση που βιώνει η χώρα μας.
Για εμάς, για το Κομμουνιστικό Κόμμα, οι αγρότες έχουν μια επιλογή: Το δρόμο της αντίστασης και του αγώνα. Είναι ο δρόμος της σύγκρουσης με τα μονοπώλια και την Ευρωπαϊκή Ένωση και η διεκδίκηση ενός άλλου δρόμου ανάπτυξης και οικονομίας, που θα υπηρετεί τις λαϊκές ανάγκες. 
Σε αυτήν την προοπτική λέμε -και καλούμε τους αγρότες- ότι βρίσκεται η σωτηρία από το ξεκλήρισμα και την εξασφάλιση παράλληλα ενός καλύτερου μέλλοντος. Στη χώρα μας εμείς λέμε -και αυτό είναι καταγεγραμμένο και το ξέρουν όλοι- ότι μπορεί να υπάρξει μια διαφορετική αγροτική ανάπτυξη, που, όμως, θα υλοποιείται στο πλαίσιο ενός κεντρικού σχεδιασμού της οικονομίας, με κοινωνικοποίηση των μέσων παραγωγής και της γης, με τη συνεταιριστικοποίηση της διάσπαρτης αγροτικής γης και παραγωγής και τη δημιουργία των παραγωγικών συνεταιρισμών.
Στο πλαίσιο αυτό μπορούν και οι μικρομεσαίοι αγρότες να διασφαλίζουν σταθερή δουλειά και ικανοποιητικό εισόδημα, παράγοντας φτηνά και υγιεινά αγροτικά προϊόντα για τη διατροφή του λαού μας, αλλά και τις αναγκαίες πρώτες ύλες για την ανάπτυξη της μεταποιητικής βιομηχανίας.
Συνεπώς, στο δια ταύτα του ερωτήματος, κύριε Υπουργέ, δεν μας απαντάτε. 
Εγώ θα σας καταθέσω για τα Πρακτικά, για να ενημερωθείτε και εσείς -ενδεχομένως να έχετε ενημερωθεί- το αίτημα του Αγροτικού Συνεταιρισμού Δαμασίου, αλλά και το πόρισμα του Διευθυντή της Αγροτικής Οικονομίας και Κτηνιατρικής της Περιφερειακής Ενότητας Λάρισας για το συγκεκριμένο ζήτημα.
(Στο σημείο αυτό ο Βουλευτής κ. Γεώργιος Λαμπρούλης, καταθέτει για τα Πρακτικά τα προαναφερθέντα έγγραφα, τα οποία βρίσκονται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΓΕΩΡΓΙΟΣ ΛΑΜΠΡΟΥΛΗΣ",277
"57555"," Οι Βολιώτες το έχουν εγκρίνει αυτό;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57556"," Κοιτάξτε. Η Λάρισα ή τέλος πάντων η περιοχή που αναφερθήκαμε στη Λάρισα επλήγη πιο πολύ, η Καρδίτσα και τα Τρίκαλα. Στο Βόλο, ευτυχώς, επλήγη η περιοχή του αιγιαλού ελάχιστα. Μιλάμε, δηλαδή, για αμελητέα ποσότητα στρεμμάτων. Αυτό, τουλάχιστον, γνωρίζω εγώ. Άρα, δεν χρειάζεται η άδεια των Βολιωτών.","ΓΕΩΡΓΙΟΣ ΛΑΜΠΡΟΥΛΗΣ",277
"57557"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57558"," Κύριε Πρόεδρε, εγώ δεν είπα λόγια συμπάθειας. Εγώ απλά είπα το εξής: Υπάρχει ένα πλαίσιο το οποίο ένα υπαρκτό πρόβλημα δεν μας επιτρέπει να το αντιμετωπίσουμε. Αυτό είπα. Δεν είναι ούτε αντιφατικό ούτε ηθικοπλαστικό αυτό που είπα. Εδώ θα βάλουμε τα πράγματα σε μια σειρά. 
Εάν ρωτάτε αν έχουμε πρόθεση, απόφαση, σκέψη υπολανθάνουσα ή καθαρή ή ανοικτή να παραβιάζουμε τον κανονισμό, η απάντηση είναι όχι. Οι λογικές «πακέτου Χατζηγάκη», τις οποίες υπερασπίζεται ο ΣΥΡΙΖΑ σήμερα όπου έχουμε πρόβλημα, έχουν οδηγήσει τη χώρα σε βαρύτατους καταλογισμούς, που καλούμαστε είτε να τους ανακτήσουμε από τους ίδιους τους αγρότες είτε να τους μοιραστούν όλοι οι Έλληνες φορολογούμενοι. 
Είναι γνωστή η θέση του κόμματός σας για την Ευρώπη. Όμως, εμείς εδώ λέμε ότι το ισοζύγιο για την ελληνική αγροτιά από τη συμμετοχή μας στην Ευρωπαϊκή Ένωση είναι απόλυτα θετικό. Και θα μπορούσε να είναι πολύ πιο θετικό εάν, πρώτον, δεν ασχολούμασταν διαρκώς με την παράβαση και παραβίαση ορίων, όρων και κανόνων και αν από την άλλη ανοίγαμε δυναμικά το δρόμο της συλλογικής δράσης, της καινοτομίας, της μεταποίησης κ.ο.κ., αν δίναμε προστιθέμενη αξία σε ό,τι παράγει η ελληνική γη, αν ό,τι κάνουμε, το κάνουμε καλύτερα. Αυτή είναι η δική μας άποψη σε αυτό.
Είμαστε ικανοποιημένοι από την απάντηση που δίνουμε στους παραγωγούς; Όχι. Είναι μία αδυναμία του Κανονισμού, αν θέλετε, το ότι ζητάει τη ζημιά σε επίπεδο περιφερειακής ενότητας και αδικεί αμπελοπαραγωγούς μίας συγκεκριμένης περιοχής. Ωραία.","ΠΑΡΙΣ ΚΟΥΚΟΥΛΟΠΟΥΛΟΣ",245
"57559"," Θα αλλάξετε τον Κανονισμό..","ΓΕΩΡΓΙΟΣ ΛΑΜΠΡΟΥΛΗΣ",277
"57560"," Τι κάνουμε, λοιπόν, από την πλευρά μας: Εμείς, στην αρχή του 2015 θα παρουσιάσουμε το νέο Κανονισμό του ΕΛΓΑ, γιατί είναι εντοπισμένα αυτά τα προβλήματα. Έχει γίνει αναλογιστική μελέτη, η οποία αναμένεται να επικαιροποιηθεί και με το ΟΣΔΕ του 2015 που αναμένεται να είναι πολύ πιο αξιόπιστο από τα μέχρι τώρα, διότι θεμελιώνονται τα δικαιώματα των ενισχύσεων στη γη και στις τρεις κατηγορίες -κτηνοτροφία, δενδρώνες, αρόσιμες εκτάσεις- έτσι ώστε να δούμε σε ασφαλιστικούς κινδύνους ή σε επιμέρους περιπτώσεις -όπως αυτές που λέτε- πώς μπορεί να συνδράμει ασφαλιστικά ο ΕΛΓΑ. Είναι στο επίκεντρο, θέλω να σας πω, του διαλόγου τέτοια ζητήματα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού) 
Δεύτερον, στο Πρόγραμμα Αγροτικής Ανάπτυξης, το νέο ΕΣΠΑ, το ΠΑΑ, όπως λέμε, του Υπουργείου Αγροτικής Ανάπτυξης, που έχει μία σχετική αυτοτέλεια και αυτονομία, το νέο Κοινοτικό Πλαίσιο Στήριξης, έχουν προβλεφθεί πολύ σοβαροί πόροι για ασφαλιστικές καλύψεις και αποζημιώσεις παραγωγών σε τέτοιες περιπτώσεις, ακριβώς ώστε να έχουμε και τους διαθέσιμους πόρους, αλλά και το θεσμικό πλαίσιο. Νομίζω ότι αυτός είναι ο σωστός δρόμος, γιατί αυτό που έχει μεγαλύτερη σημασία, είναι να μπορούμε να απαντάμε από εδώ και πέρα σε τέτοιες περιπτώσεις για ένα πρόβλημα που είναι εντοπισμένο με βάση τον Κανονισμό. 
Τι κάναμε μέχρι τώρα; Όπου δεν μας βόλευε ο Κανονισμός, βγαίναμε απ’ έξω. Οι καταλογισμοί είναι κάποια δισεκατομμύρια στο τέλος. Αφήστε, λοιπόν, αυτό το θλιβερό έργο σε αυτούς που είναι οπαδοί του παρελθόντος. Εσείς κάποια άλλα πράγματα λέτε για την Ευρώπη. Είναι σεβαστό αυτό που λέτε, αλλά διαφωνούμε. 
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"57561"," Οπαδοί του παρελθόντος είναι οι αγρότες που θέλουν να αποζημιωθούν;","ΓΕΩΡΓΙΟΣ ΛΑΜΠΡΟΥΛΗΣ",277
"57562"," Όχι, βέβαια.","ΠΑΡΙΣ ΚΟΥΚΟΥΛΟΠΟΥΛΟΣ",245
"57563"," Τώρα με συγχωρείτε, τι λέτε; Ποιοι είναι οι οπαδοί του παρελθόντος;","ΓΕΩΡΓΙΟΣ ΛΑΜΠΡΟΥΛΗΣ",277
"57564"," Παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57565"," Ο κόσμος βρίσκεται σε απόγνωση κι εσείς μας λέτε ότι θα γίνει από το 2015.","ΓΕΩΡΓΙΟΣ ΛΑΜΠΡΟΥΛΗΣ",277
"57566"," Σας παρακαλώ. Δεν υπάρχει λόγος. Αποδέχθηκε το δίκαιο του αιτήματός σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57567"," Τι αποδέχθηκε;","ΓΕΩΡΓΙΟΣ ΛΑΜΠΡΟΥΛΗΣ",277
"57568"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μαθητές και μαθήτριες και δύο εκπαιδευτικοί-συνοδοί τους από το 4ο Γυμνάσιο Πετρούπολης, Α΄ Τμήμα. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Οι επόμενες δύο επίκαιρες ερωτήσεις αναφέρονται στο ίδιο θέμα και θα συζητηθούν ταυτόχρονα, χωρίς να επηρεάζεται το δικαίωμα και ο χρόνος της ομιλίας των συναδέλφων, σε εφαρμογή της διάταξης της παραγράφου 4 του άρθρου 131 του Κανονισμού της Βουλής και είναι οι εξής: 
Η έβδομη με αριθμό 279/17-11-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Εσωτερικών και Οικονομικών, σχετικά με την καταβολή των δεδουλευμένων των εργαζομένων σε Παιδικούς Σταθμούς με τα Προγράμματα ΕΣΠΑ και η όγδοη με αριθμό 268/17-11-2014 επίκαιρη ερώτηση πρώτου της Βουλευτού Δωδεκανήσου των Ανεξάρτητων Δημοκρατικών Βουλευτών κ. Τσαμπίκας (Μίκας) Ιατρίδη προς τους Υπουργούς Οικονομικών και Εσωτερικών, σχετικά με την καταβολή των δεδουλευμένων των εργαζομένων στους παιδικούς σταθμούς στη Ρόδο μέσω των Προγραμμάτων ΕΣΠΑ. 
Επειδή γνωρίζω τις αρχές σας και το σεβασμό σας στην γυναίκα, κύριε Κατσώτη και για λόγους ισότητας, θα δώσω τον λόγο πρώτα στην κ. Ιατρίδη.
Ορίστε, κυρία Ιατρίδη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57569"," Ευχαριστώ πολύ, κύριε Πρόεδρε και κύριε συνάδελφε για την παραχώρηση. 
Το θέμα, το οποίο έχω φέρει με επίκαιρη ερώτησή μου, καθώς και ο κύριος συνάδελφος, είναι ένα θέμα που αφορά τους εργαζόμενους μέσω ΕΣΠΑ στις κοινωνικές δομές των δήμων, μεταξύ αυτών και για τους δημοτικούς παιδικούς σταθμούς. 
Από την ενημέρωση που είχα χθες, προκύπτει ότι το Ελεγκτικό Συνέδριο ενημέρωσε το Δήμο Ρόδου -βεβαίως, δεν γνωρίζω τι έχει γίνει με τους υπόλοιπους δήμους στην υπόλοιπη Ελλάδα για το ίδιο ζήτημα- ότι θα θεωρήσει τελικά τα εντάλματα πληρωμής και έτσι οι εργαζόμενοι θα πληρωθούν κανονικά τα δεδουλευμένα τους μέσα στο Δεκέμβριο. Αυτήν την ενημέρωση έχω εγώ. Βεβαίως, δεν ξέρω αν ο κύριος Υπουργός έχει καλύτερη και σαφέστερη εικόνα για να μας μεταφέρει. Πάντως, το να πληρώνονται οι εργαζόμενοι τρεις μήνες μετά -ειδικά όταν αυτός ο μισθός αποτελεί και το μοναδικό τους εισόδημα- είτε είναι στο δημόσιο είτε στον ιδιωτικό τομέα, αποτελεί μεγάλο κοινωνικό πρόβλημα. 
Όπως αναφέρω και στην επίκαιρη ερώτησή μου, έτσι όπως είναι δεδομένη η διαδικασία της υπογραφής των συμβάσεων των εργαζομένων μέσω ΕΣΠΑ, με τις δημοσιεύσεις στο ΦΕΚ και τις θεωρήσεις από το Ελεγκτικό Συνέδριο, προκύπτει αντικειμενικό πρόβλημα στους δήμους να είναι συνεπείς στις προθεσμίες. 
Το επισημαίνω αυτό, γιατί και φέτος η απόφαση της αρμόδιας επιτροπής πήγε στους δήμους στις 21-8-2014, ενώ είναι γνωστό ότι οι εργαζόμενοι πρέπει να ξεκινήσουν την 1η Σεπτεμβρίου εκάστου έτους. 
Συνεπώς, αντικειμενικά δεν υπάρχει χρόνος για τους δήμους να προχωρήσουν τη διαδικασία, με αποτέλεσμα το Ελεγκτικό Συνέδριο να μην αναγνωρίζει την αναδρομικότητα και οι εργαζόμενοι να κινδυνεύουν να μείνουν απλήρωτοι ή και να χάσουν μερικά από τα ημερομίσθιά τους. 
Βέβαια, όπως είπα και πιο πριν, φαίνεται ότι το Ελεγκτικό Συνέδριο έδωσε το ίδιο λύση για το θέμα. Παρ’ όλα αυτά, από τη στιγμή που το συγκεκριμένο ζήτημα δεν είναι φετινό, αλλά έχει εμφανιστεί και τα προηγούμενα χρόνια, είναι αναγκαίο το Υπουργείο Εσωτερικών να προχωρήσει σε μόνιμη λύση του προβλήματος. 
Η ερώτηση, λοιπόν, είναι αν από τη στιγμή που έχει εντοπιστεί το πρόβλημα, το Υπουργείο προτίθεται να αλλάξει τη διαδικασία, ώστε και οι δήμοι να μπορούν να είναι συνεπείς και οι εργαζόμενοι να μην αγωνιούν για τα χρήματά τους. 
Ολοκληρώνω με το δεύτερο ερώτημα, κύριε Πρόεδρε. Από τη στιγμή που οι ανάγκες των δήμων είναι διαρκείς, υπάρχει πρόβλεψη οι εν λόγω υπάλληλοι να αποκτήσουν σχέση μόνιμης εργασίας; 
Σας ευχαριστώ.","ΤΣΑΜΠΙΚΑ ΙΑΤΡΙΔΗ",165
"57570"," Κι εμείς ευχαριστούμε. 
Τον λόγο έχει ο κ. Χρήστος Κατσώτης, Βουλευτής Β΄ Αθηνών του Κομμουνιστικού Κόμματος Ελλάδας, ο οποίος βέβαια έχει και ευρύτερη τοποθέτηση επί του θέματος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57571"," Ευχαριστώ, κύριε Πρόεδρε. 
Όντως, έχουμε μια ευρύτερη τοποθέτηση επί του θέματος. Θεωρούμε ότι οι ανάγκες στους παιδικούς σταθμούς είναι μόνιμες και πρέπει εδώ να καλυφθούν από μόνιμο προσωπικό, με σταθερή σχέση εργασίας και δικαιώματα. Αυτό είναι ένα θέμα, που η Κυβέρνηση πρέπει να απαντήσει. 
Γιατί δεν λύνει αυτό το ζήτημα, που είναι διαρκές πρόβλημα, και το αντιμετωπίζει με προγράμματα του ΕΣΠΑ, με αυτές τις διαδικασίες οι οποίες φτάνουν στο σημείο να μένουν οι εργαζόμενοι απλήρωτοι ως και τρεις μήνες και να είναι μέσα στον κυκεώνα αυτό του Ελεγκτικού Συνεδρίου και με την αναμονή αν θα εγκρίνουν ή όχι αυτές τις δαπάνες, λόγω βέβαια και των προβλημάτων που δημιουργούνται από τις δημοσιεύσεις στην Εφημερίδα της Κυβερνήσεως αυτών των συμβάσεων του ΕΣΠΑ με τους εργαζόμενους; 
Δεν έχουν βέβαια, την ίδια θέση και την ίδια στάση οι υπηρεσίες του Ελεγκτικού Συνεδρίου σε όλους τους νομούς, σε όλη την περιφέρεια. Ωστόσο, υπάρχουν πάρα πολλοί δήμοι που αντιμετωπίζουν αυτό το πρόβλημα. Δεν είναι μόνο ο Δήμος της Ρόδου. Είναι οι Δήμοι της Νίκαιας, του Ρέντη, του Άγιου Δημητρίου, του Παύλου Μελά, Κορδελιού, Ευόσμου, Ωραιοκάστρου και άλλοι δήμοι, στους οποίους οι εργαζόμενοι στους παιδικούς σταθμούς έχουν το αντίστοιχο πρόβλημα. 
Πιστεύω ότι το θέμα αυτό χρήζει οριστικής αντιμετώπισης και βέβαια, η οριστική αντιμετώπιση, κατά την εκτίμησή μας, είναι η Κυβέρνηση να αποφασίσει αυτοί οι εργαζόμενοι να είναι μόνιμοι, με σταθερή δουλειά, στους παιδικούς σταθμούς, οι οποίοι δεν φτάνουν, όπως είναι γνωστό, και πρέπει να δημιουργηθούν και άλλοι, για να καλύψουν συνολικά όλες τις ανάγκες του παιδικού πληθυσμού της χώρας. 
Τα δύο ερωτήματά μας, λοιπόν, είναι πρώτον, η οριστική λύση και δεύτερον, το πώς η Κυβέρνηση θα αντιμετωπίσει το ζήτημα της πληρωμής των εργαζομένων, ξεπερνώντας αυτές τις διαδικασίες και τις παραλείψεις της δημοσίευσης στο ΦΕΚ. 
Βεβαίως, δεν θεωρούμε ότι οι εργαζόμενοι πρέπει να χάσουν δεδουλευμένα, επειδή η αναδρομικότητα είναι προβληματική. Θα πρέπει, λοιπόν, να αντιμετωπιστεί αυτό το ζήτημα, καλύπτοντας τα δεδουλευμένα από την ώρα που οι εργαζόμενοι άρχισαν να παρέχουν τις υπηρεσίες στους παιδικούς σταθμούς.","ΧΡΗΣΤΟΣ ΚΑΤΣΩΤΗΣ",214
"57572"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57573"," Ευχαριστώ, κύριε Πρόεδρε. 
Κύριε συνάδελφε, πρόκειται για ένα υπαρκτό θέμα, το οποίο θα αντιμετωπιστεί άμεσα. Δεν υπάρχει κανένα ενδεχόμενο να μην πάρουν οι εργαζόμενοι τα δεδουλευμένα τους. 
Είναι ένα θέμα που αφορά τυπικά το Υπουργείο Διοικητικής Μεταρρύθμισης, γιατί η υποχρέωση δημοσίευσης σε ΦΕΚ και των συμβασιούχων οι οποίοι πληρώνονται, αμείβονται από πόρους της Ευρωπαϊκής Ένωσης είναι μια διάταξη του ν. 4038/2010, ο οποίος είναι πρωτοβουλία του Υπουργείου Διοικητικής Μεταρρύθμισης. Εμείς είμαστε σε επικοινωνία, σε συνεννόηση. Υπάρχει μια επιστολή μας στον αρμόδιο Υπουργό, τον κ. Μητσοτάκη, και αναζητείται τρόπος για την άμεση επίλυση του προβλήματος. 
Όπως είπε και η κ. Ιατρίδη, σας λέω κι εγώ ότι ήδη και σε άλλους δύο δήμους, εκτός από τον Δήμο Ροδίων, έχει αντιμετωπιστεί το πρόβλημα μετά από αποφάσεις των επιτρόπων, που σημαίνει ότι υπάρχει το ενδεχόμενο και κατ’ αυτόν τον τρόπο, χωρίς ανάγκη ρύθμισης, να αντιμετωπιστεί το πρόβλημα. Μπορώ όμως να δεσμευτώ και να σας πω ότι εάν δεν αντιμετωπιστεί, άμεσα, από το Ελεγκτικό Συνέδριο, κατ’ αυτόν τον τρόπο το πρόβλημα, θα υπάρξει άμεση νομοθετική πρωτοβουλία, η οποία θα αναληφθεί από το Υπουργείο Διοικητικής Μεταρρύθμισης. 
Σε σχέση τώρα με το δεύτερο ερώτημα, το δικό σας -και η κ. Ιατρίδη έβαλε το ζήτημα- δηλαδή τι γίνεται με αυτούς τους ανθρώπους που απασχολούνται διαρκώς, που ουσιαστικά είναι πάγιες και διαρκείς οι ανάγκες και εάν θα μπορέσουν να μονιμοποιηθούν κατά κάποιον τρόπο, εδώ και πολλά χρόνια έχουμε κάνει θαύματα σε αυτή τη χώρα στο δημόσιο. Το εμπλουτίζαμε με διάφορους περίτεχνους τρόπους. Δεν έχουμε αποφασίσει ανθρώπους που πληρώνονται από προγράμματα της Ευρωπαϊκής Ένωσης να τους μονιμοποιούμε ή να μετατρέπουμε τη σύμβασή τους σε αορίστου χρόνου στο δημόσιο. Αυτή η απαγόρευση ισχύει και τώρα, γιατί θα προέκυπταν κολοσσιαία δημοσιονομικά προβλήματα. 
Τι γίνεται στους παιδικούς σταθμούς; Φέτος εγκρίναμε τρεισήμισι χιλιάδες συμβασιούχους ορισμένου χρόνου, αμειβόμενους από το ΕΣΠΑ, σε πρώτο χρόνο και στη συνέχεια, λόγω καθυστέρησης από μια σειρά δήμους, άλλους πεντακόσιους. Αυτή η έγκριση γίνεται μέσω της ΠΥΣ. Για να προκύψει η ΠΥΣ όμως, γίνεται προηγουμένως μια προκήρυξη από την εταιρεία της τοπικής αυτοδιοίκησης, η οποία αφορά κατ’ αρχάς τις δομές, τους παιδικούς σταθμούς δηλαδή, οι οποίες κάνουν αίτηση ένταξης στο πρόγραμμα και στη συνέχεια κάνουν αίτηση οι μητέρες, οι γονείς, για τα παιδιά τους. Γι’ αυτό και προκύπτει αυτή η καθυστέρηση. 
Ωστόσο, στους αμειβόμενους από προγράμματα της Ευρωπαϊκής Ένωσης υπάρχει η διαδικασία αυτόματης ανανέωσης της σύμβασης την οποία είχαν. Δεν προέκυπτε από εκεί η καθυστέρηση. Το πρόβλημα με τα δεδουλευμένα των δύο μηνών περίπου δημιουργήθηκε από την υποχρέωση δημοσίευσης στο ΦΕΚ ακριβώς και της ανανέωσης της σύμβασής τους. Αυτό, λοιπόν, το θέμα αντιμετωπίζεται. 
Σε σχέση τώρα με τις πάγιες και διαρκείς ανάγκες, υπάρχει πράγματι κολοσσιαίο ζήτημα. Εγώ τουλάχιστον, με το που βρέθηκα στο Υπουργείο Εσωτερικών, εκείνο που είπα είναι ότι εάν μπορούμε να προσφέρουμε μια υπηρεσία στη χώρα αυτή την περίοδο, είναι να μπορέσουμε να πάρουμε μόνιμο προσωπικό στους παιδικούς σταθμούς, σε ένα βάθος δύο-τριών ετών, έτσι ώστε τα παιδιά, όπως όταν πηγαίνουν στο δημοτικό ξέρουν ότι θα βρουν τον δάσκαλό τους, έτσι και όταν πηγαίνουν στον παιδικό σταθμό να ξέρουν ότι θα βρουν την κατάλληλη βρεφονηπιαγωγό να τους περιμένει. 
Κάναμε κάτι φέτος; Ναι. Ήδη για ένα «μερίδιο» τετρακοσίων πενήντα επτά ανθρώπων που είχαμε να διορίσουμε στο Υπουργείο Εσωτερικών, όπως αυτό προέκυψε από την κατανομή του «δικαιώματος» που είχε η χώρα με την αναλογία ένα προς πέντε ή και ένα προς ένα στην περίοδο των απολύσεων, εμείς δώσαμε προτεραιότητα στους παιδικούς σταθμούς και μάλιστα, στους παιδικούς σταθμούς όλης της χώρας. Για μόνιμο προσωπικό μιλάμε. 
Ποια ήταν τα κριτήρια; Πρώτον, αποτελέσματα του ΑΣΕΠ, τα οποία δεν έχουν υλοποιηθεί. Δόθηκε προτεραιότητα σε όσους ήταν ενταγμένοι σε οριστικά αποτελέσματα από το ΑΣΕΠ. Αφορά τους δήμους όλης της χώρας και τους μεγάλους δήμους της Αθήνας και της Θεσσαλονίκης, γιατί θεωρήσαμε ότι σε αυτούς τους δήμους υπάρχει συνήθως και η μεγαλύτερη ανάγκη. Δεν εξαιρέσαμε κανέναν. Υπήρχε μια δεύτερη κατηγορία προσωπικού, που δεν αφορούσε τους παιδικούς σταθμούς -να σας το εξηγήσω με την ευκαιρία- η οποία αφορούσε τους μικρούς νησιωτικούς και ορεινούς δήμους –και μόνον αυτούς. Εκεί κάναμε έναν κλειστό διαγωνισμό. 
Αυτό σημαίνει ότι έχουν δικαίωμα να κάνουν αίτηση αυτοί για τους οποίους έχουν εκδοθεί αποτελέσματα από το ΑΣΕΠ και έχουν πετύχει σε άλλους δήμους. Όποιος θέλει να μετοικήσει, μπορεί να κάνει αίτηση εκεί. 
Υπάρχει και μία τρίτη κατηγορία προσωπικού, η οποία αφορά πάλι τους δήμους, τους περιφερειακούς όμως, όχι της Αθήνας, όχι της Θεσσαλονίκης, όχι τις πρωτεύουσες των παλιών νομών, γιατί εκεί έχουμε πληθώρα μηχανικών, ικανοποιητικό αριθμό οικονομολόγων κ.λπ.. Ο προγραμματισμός για το νέο έτος θα έχει περίπου αυτά τα χαρακτηριστικά. 
Σας ευχαριστώ.","ΓΕΩΡΓΙΟΣ ΝΤΟΛΙΟΣ",370
"57574"," Ευχαριστούμε κι εμείς, κύριε Υπουργέ.
Κυρία Ιατρίδη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57575"," Ευχαριστώ πολύ. 
Προφανώς, δεν θα αμφισβητήσω τις προθέσεις του κυρίου Υπουργού για την επίλυση των ζητημάτων, ο οποίος άλλωστε αναφέρθηκε εκτενώς τόσο στο πρώτο όσο και στο δεύτερο ερώτημα. 
Βεβαίως, η ανασφάλεια την οποία νιώθουν και θα συνεχίσουν να νιώθουν οι εργαζόμενοι στους δημοτικούς παιδικούς σταθμούς θα συνεχιστεί, διότι βρίσκονται σε αυτό το καθεστώς εδώ και πάρα πολλά χρόνια. Η οριστική λύση, την οποία επιθυμούν και επιζητούν και οι ίδιοι, αλλά και οι μητέρες -αν θέλετε- όπως εξήγησε και ο κύριος Υπουργός, είναι η μονιμοποίηση τους ή μία σταθερή σχέση εργασίας με τους δήμους. 
Θα ήθελα βεβαίως να μου επιτρέψετε να μιλήσω πιο γενικά και να επισημάνω ότι οι κοινωνικές δομές στα νησιά μας δεν επαρκούν και αντιμετωπίζουμε σημαντικά προβλήματα. Δεν θα κουράζομαι να λέω ότι τίποτα στα νησιά δεν είναι το ίδιο με την ηπειρωτική Ελλάδα. 
Το λέω αυτό, γιατί ειδικά τώρα το χειμώνα είμαστε αποκομμένοι, πολλές φορές και λόγω καιρού. Περαιτέρω, γνωρίζουμε όλοι ότι τα νησιά μας, τα νησιά του Αιγαίου, βρίσκονται στο στόχαστρο των εξ ανατολών γειτόνων για πολλούς λόγους, στρατηγικούς και γεωπολιτικούς. 
Πιστεύω, λοιπόν, ότι θα συμφωνήσουμε όλοι σε αυτή την Αίθουσα ότι τα νησιά του Αιγαίου χρειάζονται στήριξη και κυρίως να υπάρχουν οι συνθήκες, ώστε να παραμείνουν οι νησιώτες σε αυτά. 
Δυστυχώς, όμως, μέχρι τώρα η πολιτική που έχει εφαρμοστεί από τους δανειστές, αλλά και από την ίδια την Κυβέρνηση, έχει οδηγήσει στο κλείσιμο βασικών δομών και υπηρεσιών στα νησιά μας. Τα κενά στην υγεία και στην παιδεία είναι τεράστια. Έτσι όμως δεν μπορούν να παραμείνουν οι νησιώτες σε αυτά. Αυτό που σας λέω -το γνωρίζει άλλωστε και ο κύριος Υπουργός- είναι η πραγματικότητα που ζούμε καθημερινά εμείς οι νησιώτες. 
Μπορεί πολλοί να νομίζουν ότι ο τουρισμός μάς καλύπτει, αλλά το χειμώνα δεν έχει τουρισμό και τα έσοδα από το καλοκαίρι δεν διαχέονται στην τοπική οικονομία. Συνεπώς, η λύση σε ένα θέμα όπως οι εργαζόμενοι στους δημοτικούς σταθμούς και τις άλλες κοινωνικές δομές μέσω ΕΣΠΑ είναι ζωτικής σημασίας και θα δώσει επιτέλους ένα μήνυμα ότι η κεντρική εξουσία ενδιαφέρεται και για τη νησιωτική Ελλάδα. 
Κλείνω, κύριε Πρόεδρε, και σας ευχαριστώ πολύ για την ανοχή σας, όπως και τον κύριο Υπουργό, με ένα θέμα που δεν είναι βέβαια της επίκαιρης ερώτησης, αλλά αφορά την επιβίωση των νησιών μας: Το ζήτημα της κατάργησης των μειωμένων συντελεστών ΦΠΑ στα νησιά μας, που δυναμικά κι επανειλημμένα επαναφέρει η τρόικα, σύμφωνα και με χθεσινό δημοσίευμα αθηναϊκής εφημερίδας.
 Αν συμβεί κάτι τέτοιο, αν καταργήσετε τους μειωμένους συντελεστές ΦΠΑ στα νησιά, θα ενταφιάσετε με δική σας ευθύνη όλο το Αιγαίο. Μην το κάνετε! 
Σας ευχαριστώ.","ΤΣΑΜΠΙΚΑ ΙΑΤΡΙΔΗ",165
"57576"," Σε αυτό να είστε βέβαιη ότι έχετε μαζί σας όλη τη Βουλή, διότι τα ακριτικά νησιά, η Σαμοθράκη για παράδειγμα -μιας που είναι ο κύριος Υπουργός εδώ- ή τα δικά μας τα νησιά, αλλά και τα άλλα νησιά, η Γαύδος και το Καστελόριζο…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57577"," Η Γαύδος δεν είναι δυστυχώς μέσα στα νησιά που έχουν μειωμένο συντελεστή. Πληρώνει 23%.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"57578"," Λέω λοιπόν και δεν διαφωνεί κανένας ότι επειδή η δύναμις η οικονομική της Ελλάδας, ενώ θα έπρεπε να είναι παντού, εστιάζεται στα νησιά μας, πρέπει με κάθε τρόπο να είμαστε κοντά τους -και νομίζω ότι είμαστε. 
Κύριε Κατσώτη, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57579"," Ευχαριστώ, κύριε Πρόεδρε. 
Πιστεύω ότι η συζήτηση άνοιξε. Το ζήτημα των παιδικών σταθμών είναι πολύ μεγάλο. Έχουμε συζητήσει αρκετές φορές σε αυτή την Αίθουσα για την ανάγκη, πράγματι, μίας άλλης πολιτικής, που αυτή δεν μπορεί να γίνει από την Κυβέρνηση σήμερα, γιατί η αντίληψή της είναι εντελώς διαφορετική όσον αφορά την κάλυψη των κοινωνικών αναγκών του λαού μας. Η γραμμή της είναι ότι όλα θα εμπορευματοποιούνται, όλα θα αγοράζονται και θα πωλούνται. 
Και εδώ δεν είναι τυχαίο ότι οι παιδικοί σταθμοί ήταν κρατική δομή, την οποία το ΠΑΣΟΚ την πέρασε στους δήμους. Βεβαίως, σήμερα έχουμε αυτήν την εξέλιξη, όσον αφορά τις εργασιακές σχέσεις και τα δικαιώματα των εργαζομένων στους παιδικούς σταθμούς, όπου μέσα από τα προγράμματα της Ευρωπαϊκής Ένωσης -μια αυταπάτη, η οποία καλλιεργείται διαρκώς ότι η Ευρωπαϊκή Ένωση λύνει και αντιμετωπίζει προβλήματα- σήμερα είναι ακόμη και απλήρωτοι οι εργαζόμενοι, που είναι με τα προγράμματα του ΕΣΠΑ. 
Κύριε Υπουργέ, είναι γνωστό ότι κάθε αρχή του έτους γίνεται μεγάλη συζήτηση για την ανάγκη να καλυφθούν οι ελλείψεις στους παιδικούς σταθμούς. Ήδη φέτος, πάνω από πενήντα χιλιάδες παιδικός πληθυσμός έμεινε εκτός, γιατί δεν επαρκούν οι δομές και διότι, βεβαίως, οι εργαζόμενοι είναι πολύ λίγοι για να μπορούν να καλύψουν ανάγκες. Είναι γνωστό, επίσης, σε εσάς ότι οι δήμοι λειτούργησαν με δίμηνα, με πεντάμηνα και με τέτοιες μορφές, προκειμένου να καλύψουν ανάγκες που αντιμετωπίζουν οι παιδικοί σταθμοί των χώρων ευθύνης τους. 
Τα δίμηνα, τα πεντάμηνα, αυτοί οι εργαζόμενοι με ελαστικές μορφές, οι οποίοι είναι σήμερα και αύριο μπορεί να φύγουν είναι πρακτικές και αντιεπιστημονικές και αντιπαιδαγωγικές γι’ αυτά τα παιδιά, τα οποία πηγαίνουν στους παιδικούς σταθμούς. Βεβαίως, εκεί επιτελούν ένα σημαντικό παιδαγωγικό έργο, αφού κοινωνικοποιούνται τα παιδιά μέσα σε αυτούς τους σταθμούς. Διότι δεν μιλάμε για «πάρκινγκ». Αν είναι να μιλάμε για «πάρκινγκ παιδιών», τότε μιλάμε για άλλο πράγμα. 
Άρα, λοιπόν, το ερώτημά μας αυτό, όσον αφορά το θέμα της κάλυψης με μόνιμο προσωπικό των παιδικών σταθμών, είναι αναγκαίο όσο ποτέ άλλοτε. Φαίνεται, δηλαδή, καθημερινά ότι εδώ πρέπει να ληφθούν μέτρα και αποφάσεις. Και πρέπει, βέβαια, οι γονείς των παιδιών να παλέψουν και να αγωνιστούν για τους παιδικούς σταθμούς που έχει ανάγκη ο κάθε δήμος, για να μπορούν να πάνε τα παιδιά τους, χωρίς τροφεία και χωρίς να ληστεύονται. Διότι ληστεύονται και από τους διαρκείς φόρους της Κυβέρνησης, όπως συμβαίνει τώρα και με το ΦΠΑ στα νησιά, ληστεύονται και με τα τροφεία. Και ληστεύονται και με μια σειρά από άλλους τρόπους που επιβάλλει η Κυβέρνηση, για να μπορέσει να ικανοποιήσει ανάγκες του μεγάλου κεφαλαίου. 
Κλείνοντας, λοιπόν, θέλω να πω ότι πιστεύουμε πως και οι εργαζόμενοι στους παιδικούς σταθμούς, αυτοί που σήμερα είναι απλήρωτοι, θα πρέπει να μην αρκεστούν στις διαβεβαιώσεις. Διότι μπορεί αυτές, τώρα με βάση αυτά που λέτε να έχουν μια θετική εξέλιξη, αύριο, όμως, αν ανεχθούν ή αν μείνουν στάσιμοι οι εργαζόμενοι χωρίς να αγωνιστούν, θα έχουμε από την αρχή ξανά την ίδια κατάσταση. Για τον λόγο αυτό, εμείς πιστεύουμε ότι και οι εργαζόμενοι στους παιδικούς σταθμούς θα πρέπει να απεργήσουν στις 7 Νοεμβρίου και να είναι στους δρόμους, απαιτώντας μόνιμη και σταθερή δουλειά για να καλυφθούν αυτές οι δομές για τους εργαζόμενους και το λαό.","ΧΡΗΣΤΟΣ ΚΑΤΣΩΤΗΣ",214
"57580"," Ευχαριστούμε. 
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57581"," Αρκεί να μην παραβιάζουμε θύρες ανοιχτές, βέβαια και οι εργαζόμενοι κι εμείς και όλοι μας. 
Θα ήθελα να πω το εξής: Το θέμα που προέκυψε με τους αμειβόμενους μέσω ΕΣΠΑ στους παιδικούς σταθμούς δεν αφορά μόνο τους παιδικούς σταθμούς, αλλά αφορά όλους τους εργαζόμενους που πληρώνονται μέσω προγραμμάτων ΕΣΠΑ. Επομένως, είναι ένα συνολικό ζήτημα σε σχέση με την υποχρέωση δημοσίευσης της ανανέωσης της σύμβασης τους, το οποίο θα πρέπει να αντιμετωπιστεί από την Κυβέρνηση. Δεν γίνεται διαφορετικά. Το ένα θέμα είναι αυτό. 
Όσον αφορά το δεύτερο θέμα, στο οποίο επανήλθατε και αφορά τη μονιμοποίηση αυτών των εργαζομένων, θέλω να σας πω ότι δεν υπάρχει αυτό το ενδεχόμενο. Δεν υπάρχει αυτή η δυνατότητα. Όποιος, πραγματικά, ισχυρίζεται κάτι τέτοιο, πιστεύω ότι είναι σε άλλο πλανήτη, όχι σε άλλη χώρα. Δεν είναι δυνατόν να συμβεί αυτό. 
Θυμάμαι μια συζήτηση όταν ήρθε εκείνο το 164 του κ. Παυλόπουλου στη Βουλή, όπου η τότε κυβέρνηση πανηγύριζε γιατί μονιμοποιήθηκαν τριάντα πέντε χιλιάδες άνθρωποι. Εμείς τότε ως Αντιπολίτευση λέγαμε γιατί δεν μονιμοποιείτε κι άλλους τόσους, που δεν είχαν τα κριτήρια και η Αριστερά έλεγε γιατί δεν παίρνουμε κι άλλους τόσους συνολικά για να τους μονιμοποιήσουμε. Ε, αυτή η πολιτική είδατε πού μας οδήγησε. 
Δεν είναι δυνατόν…","ΓΕΩΡΓΙΟΣ ΝΤΟΛΙΟΣ",370
"57582"," Δηλαδή δεν μας οδήγησαν εδώ τα κέρδη των καπιταλιστών, αλλά η δουλειά των εργαζομένων!","ΧΡΗΣΤΟΣ ΚΑΤΣΩΤΗΣ",214
"57583"," Όχι, όχι. Ο κύριος Υπουργός λέει για τον τρόπο με τον οποίο γίνονταν οι προσλήψεις. Είναι ξεκάθαρος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57584"," Αυτή η πολιτική μάς οδήγησε εκεί και δεν είναι δυνατόν το θέμα της ανεργίας να αντιμετωπίζεται με προσλήψεις στο δημόσιο. 
Εξάλλου, ο εμπλουτισμός, όπως σας είπα, του δημοσίου γινόταν με διάφορους περίτεχνους τρόπους, παραδείγματος χάριν με συμβάσεις έργου. Τι σήμαιναν οι συμβάσεις έργου; Μπλοκάκια. Τι σήμαιναν τα μπλοκάκια; Κακή ασφάλιση. Καταργήθηκαν αυτά; Καταργήθηκαν. Υποστηρίχθηκε από την Αριστερά η κατάργησή τους; Δεν υποστηρίχθηκε. Γι’ αυτό πολλές φορές δημιουργείται μία σύγχυση.
Τώρα, όσον αφορά, κυρία Ιατρίδη, να θυμίσω ότι η πρωτεύουσα της περιφερειακής ενότητας έχει υπερεπαρκή αριθμό υπαλλήλων. Ίσως υπάρχουν κάποια ελλείματα σε κάποιες κατηγορίες υπαλλήλων, αλλά ο συνολικός αριθμός εξακολουθεί να είναι μεγάλος. Ήταν, βέβαια, πολύ μεγάλος πριν από μερικά χρόνια, πριν από την αποχώρησή τους. Το λέω για να ξέρουμε το τι συμβαίνει και στα νησιά μας. Υπάρχουν και μικρά νησιά, ένα εξ αυτών αφορά και την εκλογική σας περιφέρεια, που επίσης έχουν υπερεπάρκεια υπαλλήλων και θα έλεγε προκλητική υπερεπάρκεια. Θα πρέπει να τα δούμε ένα-ένα αυτά, να τα εξατομικεύσουμε και να τα αντιμετωπίσουμε.
Τι γίνεται στα νησιά, που δεν έχουν κανέναν υπάλληλο; Πολλές φορές κάνει ο δήμαρχος ή ο αντιδήμαρχος τον υπάλληλο. Για την αντιμετώπιση αυτών των προβλημάτων, εμείς κάναμε αυτόν τον κλειστό διαγωνισμό. Θεωρήσαμε ηθικό χρέος ο διαγωνισμός να είναι κλειστός και να απευθύνεται σ’ αυτούς για τους οποίους έχουν εκδοθεί οριστικά αποτελέσματα επιτυχίας από τον ΑΣΕΠ. 
Τι θα γίνει του χρόνου, όταν δεν υπάρχει επαρκής αριθμός εκδοθέντων οριστικών αποτελεσμάτων σε κάποιες ειδικότητες, παραδείγματος χάριν στους παιδικούς σταθμούς; Τότε εκεί θα κάνουμε νέο διαγωνισμό έγκαιρα, από τώρα.
Να θυμίσω, όμως, κύριε Κατσώτη, ότι φέτος το κράτος, επειδή είναι μια έννοια με την οποία εσείς συγγενεύετε πολύ και την υιοθετείτε…","ΓΕΩΡΓΙΟΣ ΝΤΟΛΙΟΣ",370
"57585"," Όχι, κάνετε λάθος.","ΧΡΗΣΤΟΣ ΚΑΤΣΩΤΗΣ",214
"57586"," Το κράτος είναι αυτό το οποίο έβαλε τα πολλά λεφτά στους παιδικούς σταθμούς. Εκτός από την εμπροσθοβαρή δράση που πέτυχε το Υπουργείο Εργασίας, ήρθε το Υπουργείο Ανάπτυξης και διέθεσε από τις δημόσιες επενδύσεις ένα σοβαρότατο ποσό και είναι η πρώτη φορά που απορρόφησαν οι παιδικοί σταθμοί ένα τόσο μεγάλο αριθμό παιδιών. Έμειναν παιδιά απ’ έξω; Έμειναν εκεί όπου οι δομές δεν ήταν αρκετές, εκεί όπου υπήρχαν εισοδηματικά κριτήρια τα οποία δεν επληρούντο κλπ.. 
Η φετινή λειτουργία των παιδικών σταθμών θα έλεγα ότι είναι παράδειγμα ευαισθησίας όσον αφορά αυτού του χαρακτήρα τις δράσεις της τοπικής αυτοδιοίκησης, τις δράσεις προνοιακού χαρακτήρα.
Σας ευχαριστώ.","ΓΕΩΡΓΙΟΣ ΝΤΟΛΙΟΣ",370
"57587"," Κι εμείς ευχαριστούμε.
Η έκτη με αριθμό 277/17-11-2014 επίκαιρη ερώτηση πρώτου κύκλου του Βουλευτή Α΄ Αθηνών της Δημοκρατικής Αριστεράς κ . Ιωάννη Πανούση προς τον Υπουργό Υγείας, σχετικά με τις μονάδες μέριμνας νέων, δεν θα συζητηθεί και διαγράφεται. 
Επίσης, η πρώτη με αριθμό 271/17-11-2014 επίκαιρη ερώτηση δεύτερου κύκλου του Βουλευτή Λέσβου της Νέας Δημοκρατίας κ . Παύλου Βογιατζή προς τον Υπουργό Εθνικής Άμυνας, σχετικά με τις διευκρινίσεις επί των παραγράφων 5 και 7 του αρ.93 του ν.3852/2010 για τους αιρετούς υπαξιωματικούς των Ενόπλων Δυνάμεων, δεν θα συζητηθεί και διαγράφεται.
Προχωρούμε στη δεύτερη με αριθμό 276/17-11-2014 επίκαιρη ερώτηση δεύτερου κύκλου του Βουλευτή Βοιωτίας του Συνασπισμού Ριζοσπαστικής Αριστεράς κ. Ιωάννη Σταθά προς τον Υπουργό Οικονομικών , σχετικά με την υποστελέχωση της ΔΟΥ Θήβας.
Έχετε τον λόγο, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57588"," Κύριε Υπουργέ, είμαστε στη δυσάρεστη θέση να πούμε ότι μετά την αναδιάρθρωση που έγινε σε εφορίες στην ελληνική επικράτεια, στη ΔΟΥ Θήβας, η οποία είναι μία από τις δέκα μεγαλύτερες εφορίες της Ελλάδας σε έσοδα, μετά την κατάργηση που έγινε την 1-7-2013 τόσο το τμήμα ελέγχου όσο και το τμήμα του δικαστικού, που είχε είκοσι ένα άτομα, με την καινούργια αναδιάρθρωση έπρεπε να έχει είκοσι πέντε άτομα. Αυτήν τη στιγμή έχει γύρω στα έντεκα άτομα και τώρα που μιλάμε έχουν φύγει ήδη με σύνταξη άλλα τέσσερα άτομα και η διευθύντρια είναι σε άδεια για συνταξιοδότηση. Το πρώτο εφτάμηνο του 2014 ήταν η τέταρτη ΔΟΥ σε έσοδα στην ελληνική επικράτεια. 
Αυτή, λοιπόν, είναι η ΔΟΥ Θήβας, η οποία εξυπηρετεί τη μεγαλύτερη βιομηχανική ζώνη που υπάρχει στην Ελλάδα, Οινοφύτων-Σχηματαρίου. Επειδή έχουμε και πάρα πολύ μεγάλη ανάπτυξη κι έχουν φύγει πια οι επιχειρήσεις και δεν είναι στις μεγάλες ΦΑΕ, όπως ξέρετε πάρα πολύ καλά έχουν επιστρέψει πάλι στη ΔΟΥ Θήβας, γιατί έχουν μειωθεί οι τζίροι–το λέω ειρωνικά- από την ανάπτυξη.
Αυτό έχει ως αποτέλεσμα να έχουν αυξηθεί τα έσοδα και αυτά τα έσοδα τα έχουν γιατί κάνουν υπεράνθρωπες προσπάθειες οι εργαζόμενοι που έχουν απομείνει. Έχουμε κάνει ερωτήσεις στο παρελθόν και Βουλευτές της Νέας Δημοκρατίας και εγώ για το θέμα της υποστελέχωσης, για το θέμα ότι έχουν υποτιμήσει –θα έλεγα- τη ΔΟΥ Θήβας.
Βλέπω εδώ μία αντίφαση. Θέλουμε να έχουμε έσοδα ή δεν θέλουμε να έχουμε έσοδα σ’ αυτήν τη χώρα; Εδώ πέρα κάνουμε περικοπές μισθών, συντάξεων και εκκρεμούν εκατομμύρια –μιλώ για τη ΔΟΥ Θήβας- τα οποία χρήματα θα μπουν σαν έσοδα του κράτους και θα βοηθήσουν τον προϋπολογισμό.
Εγώ βλέπω σε τοπικό επίπεδο -δεν ξέρω τι γίνεται στην υπόλοιπη επικράτεια- εδώ πέρα ότι η Κυβέρνηση από τη μία φορολογεί, από τη μία μειώνει και λέει ότι δεν υπάρχουν έσοδα κ.λπ., και από την άλλη βλέπω μία ΔΟΥ, η οποία μπορεί να εισπράξει έσοδα, αλλά δεν μπορεί να λειτουργήσει. Αυτό βλέπουμε. Ό,τι έσοδα έχει αυτήν τη στιγμή τα κερδίζει καθαρά και τα εισπράττει λόγω του φιλότιμου των εργαζομένων που έχουν απομείνει.
Άρα πρέπει να έχουμε άμεση στελέχωση, τουλάχιστον με δέκα υπαλλήλους έμπειρους, για να μπορέσει να εισπράξει το ελληνικό κράτος, να μπορέσουν να εξυπηρετηθούν οι πολίτες και να μπορέσει να λειτουργήσει η ΔΟΥ Θήβας.","ΙΩΑΝΝΗΣ ΣΤΑΘΑΣ",475
"57589"," Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57590"," Ευχαριστώ, κύριε Πρόεδρε.
Με βάση την ενημέρωση που μας έχει δώσει η αρμόδια Διεύθυνση Ηλεκτρονικής Διακυβέρνησης και Ανθρώπινου Δυναμικού της Γενικής Γραμματείας Εσόδων, όντως υπήρξε στενότητα προσωπικού λόγω του μεγάλου αριθμού συνταξιοδοτήσεων που έχει συμβεί τα τελευταία χρόνια και έχει πλήξει και τη ΔΟΥ Θήβας. Επίσης, έχει προτεραιότητα η τοποθέτηση των ελεγκτών σε ΔΟΥ οι οποίες έχουν ελεγκτικό έργο, προκειμένου να επιτευχθεί ο στόχος της είσπραξης των δημοσίων εσόδων και των φορολογικών ελέγχων.
Η ΔΟΥ Θήβας είναι ΔΟΥ Α΄-Β΄ τάξεως επιπέδου διεύθυνσης, στην οποία δεν λειτουργούν τμήματα ελέγχου και δικαστικού και αυτές οι αρμοδιότητες έχουν περάσει, όπως γνωρίζετε, στη ΔΟΥ Λιβαδειάς.
Με απόφαση της Γενικής Γραμματείας Δημοσίων Εσόδων κατανέμονται οργανικές θέσεις της Γενικής Γραμματείας Δημοσίων Εσόδων σύμφωνα με το νέο οργανόγραμμα του Υπουργείου Οικονομικών και αποτέλεσμα αυτής της απόφασης είναι ότι κατανεμήθηκαν στη ΔΟΥ Θήβας είκοσι τρεις θέσεις εφοριακών, εννέα κατηγορίας ΠΕ, τρεις κατηγορίας ΤΕ και έντεκα κατηγορίας ΔΕ και μία θέση επιμελητή κατηγορίας ΥΕ. Σημειώνεται ότι με την εν λόγω απόφαση δεν προβλέπεται καμμία θέση για τους κλάδους Πληροφορικής, Διοικητικού, Οικονομικού και προσωπικού ηλεκτρονικών υπολογιστών.
Σήμερα στη ΔΟΥ Θήβας βεβαίως υπηρετούν λιγότεροι υπάλληλοι απ’ όσες είναι οι οργανικές θέσεις. Έχοντας λάβει υπ’ όψιν το νέο οργανόγραμμα και τη νέα κατανομή των θέσεων, η Γενική Γραμματεία Δημοσίων Εσόδων εξετάζει, στο μέτρο του δυνατού, όλες τις ενναλακτικές λύσεις στο πλαίσιο της νομοθεσίας –μετακινήσεις, αποσπάσεις και μεταθέσεις- ώστε να καλυφθούν επαρκώς τα κενά και να αντιμετωπιστούν τα λειτουργικά προβλήματα, έτσι ώστε να ασκείται αποτελεσματικά το έργο της υπηρεσίας και σ’ αυτήν τη ΔΟΥ.","ΓΕΩΡΓΙΟΣ ΜΑΥΡΑΓΑΝΗΣ",312
"57591"," Κύριε συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57592"," Το βασικότερο απ’ όλα είναι ότι πράγματι είναι λιγότερες οι θέσεις, όπως είπατε κι εσείς και το βλέπουμε.
Θα πω το εξής: Ενώ, μετά από απόφαση του υπηρεσιακού συμβουλίου, κατανεμήθηκαν διακόσιες οχτώ θέσεις σε ΔΟΥ ανά την επικράτεια, δεν πήγε ούτε μία θέση στη Βοιωτία ούτε στη ΔΟΥ Λιβαδειάς, που και αυτή έχει πρόβλημα, αλλά κυρίως ούτε στη ΔΟΥ Θήβας, που αυτήν τη στιγμή υπολειτουργεί στην κυριολεξία.
Άρα εμείς αυτό που θέλουμε είναι να δεσμευθείτε πόσα άτομα, πόσοι υπάλληλοι θα έλθουν άμεσα, γιατί, αν δεν έλθουν άμεσα αυτοί οι υπάλληλοι, σε δέκα ημέρες -και το λέω, το δηλώνω- δεν θα μπορεί να λειτουργεί η ΔΟΥ Θήβας, δεν θα μπορεί να ανοίγει καν, δεν θα μπορεί να εξυπηρετεί κανέναν ούτε να εισπράττει έσοδα ούτε να λειτουργεί. Θα κλείσει στην κυριολεξία.
Άρα θέλουμε αυτήν τη στιγμή να δεσμευθείτε πόσοι υπάλληλοι άμεσα θα έλθουν. Έχουμε και αποσπασμένους. Έχω κάνει κι ερώτηση στο παρελθόν για να έλθουν οι αποσπασμένοι που ανήκουν στη ΔΟΥ Θήβας και έχουν πάει σε άλλες αντίστοιχες υπηρεσίες ανά την επικράτεια είτε στην Αθήνα είτε σε όμορους νομούς. Αυτοί πρέπει να έλθουν, να επιστρέψουν άμεσα στη ΔΟΥ Θήβας, για να μπορέσει να λειτουργήσει.
Άρα σήμερα από εσάς ζητάμε μια δέσμευση για να μπορέσουμε πραγματικά να λειτουργήσουμε τη ΔΟΥ Θήβας, να εξυπηρετήσουμε τον κόσμο και να έχουμε έσοδα και σαν ελληνικό κράτος, που αυτήν τη στιγμή έχουμε μεγάλο πρόβλημα.
Πραγματικά, θα θέλαμε να δούμε ότι η Κυβέρνηση ενδιαφέρεται για έσοδα. Γιατί όπως αντιμετωπίζει το θέμα αυτήν τη στιγμή αυτό που αντιλαμβανόμαστε είναι ότι δεν ενδιαφέρεται να εισπράξει έσοδα. Αυτό αντιλαμβανόμαστε εμείς με αυτήν τη λειτουργία. 
Γιατί δεν μιλάμε για μια οποιαδήποτε ΔΟΥ, αλλά για την τέταρτη ΔΟΥ σε έσοδα στην Ελλάδα. Δεν μιλάμε για κάποια ΔΟΥ που μπορεί να είναι σε κάποια περιοχή που δεν έχει έσοδα και να μη χρειάζεται τόσο άμεσα. Πρόκειται για τη ΔΟΥ που εξυπηρετεί τη μεγαλύτερη βιομηχανική ζώνη της χώρας, την περιοχή Οινοφύτων-Σχηματαρίου, με επιχειρήσεις που θέλουν να καταβάλουν και να λειτουργήσουν. Γιατί, όχι μόνο δεν έχουν τα έσοδα, αλλά δεν μπορεί να εξυπηρετήσει και αυτές τις επιχειρήσεις η ΔΟΥ όπως είναι αυτήν τη στιγμή. Επίσης, δεν μπορεί να εξυπηρετήσει τους υπαλλήλους, τους λογιστές κ.λπ., για να έχουμε έσοδα. 
Θέλουμε, λοιπόν, να δεσμευτείτε και να μας πείτε σήμερα ένα άμεσο χρονοδιάγραμμα. Γιατί τονίζω ότι αυτήν τη στιγμή είναι και ακέφαλη η συγκεκριμένη ΔΟΥ και θα έχουμε και πρόβλημα υπογραφών –όπως ξέρετε πολύ καλύτερα από εμένα- στα υπηρεσιακά έγγραφα, για να μπορέσει να λειτουργήσει η ΔΟΥ Θήβας.","ΙΩΑΝΝΗΣ ΣΤΑΘΑΣ",475
"57593"," Ευχαριστώ πολύ. 
Κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57594"," Θα ήθελα να πω, όπως είπα και στην πρωτολογία μου, ότι μετά την κατανομή των οργανικών θέσεων η Γενική Γραμματεία Δημοσίων Εσόδων, η οποία όπως γνωρίζετε είναι αρμόδια για τις ΔΟΥ και για τα τελωνεία της χώρας, λαμβάνει μέριμνα, έτσι ώστε με όλες τις εναλλακτικές λύσεις που σας ανέφερα –μετακινήσεις, αποσπάσεις ή και μεταθέσεις- να πληρωθούν οι θέσεις που έχουν κατανεμηθεί στη ΔΟΥ Θήβας και να συμπληρωθούν όλες αυτές οι θέσεις με το κατάλληλο ανθρώπινο δυναμικό. 
Επίσης, από ό,τι γνωρίζουμε –και αυτό είναι στην αρμοδιότητα της Γενικής Γραμματείας Δημοσίων Εσόδων-, προχωρούν και τοποθετήσεις διευθυντών, όπου υπάρχει έλλειψη. 
Θα ήθελα επίσης να ενημερώσω ότι για την περαιτέρω ενίσχυση της Γενικής Γραμματείας Δημοσίων Εσόδων έχει υποβληθεί αίτημα από το Υπουργείο Οικονομικών τον Σεπτέμβριο του 2014, περί έγκρισης για την κίνηση διαδικασιών πρόσληψης πεντακοσίων υπαλλήλων κατηγορίας ΠΕ του κλάδου εφοριακών, προκειμένου να καλυφθούν ανάγκες της γραμματείας σε όλη τη χώρα. Για τις ανωτέρω προσλήψεις έχει ήδη εκδοθεί η εγκριτική απόφαση της επιτροπής τον Οκτώβριο. 
Συνεπώς, πέραν της κατάλληλης χρησιμοποίησης του υπάρχοντος δυναμικού, έτσι ώστε να πληρωθούν τα κενά με βάση τις οργανικές θέσεις που έχουν κατανεμηθεί στις διάφορες ΔΟΥ, θα ενισχυθεί και περαιτέρω από τις προσλήψεις αυτές, οι οποίες προχωρούν.
Σας ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"57595"," Και εμείς ευχαριστούμε, κύριε Υπουργέ. 
Συνεχίζουμε με την τρίτη με αριθμό 274/17-11-2014 επίκαιρη ερώτηση δεύτερου κύκλου του Βουλευτή Χίου του ΠΑΣΟΚ κ. Κωνσταντίνου Τριαντάφυλλου προς τον Υπουργό Οικονομικών, σχετικά με τη φορολόγηση πολυεθνικών εταιρειών στο διαδίκτυο. 
Κύριε συνάδελφε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57596"," Ευχαριστώ, κύριε Πρόεδρε.
Κύριε Υπουργέ, όπως γνωρίζετε, ένα ζήτημα το οποίο αναδεικνύεται ολοένα και περισσότερο σε διεθνές επίπεδο και προφανώς αφορά τα φορολογικά έσοδα και της χώρας μας είναι το ζήτημα της φορολόγησης της ψηφιακής οικονομίας. Είναι ένα ζήτημα το οποίο άπτεται διαφόρων θεμάτων της οικονομίας στο σκέλος που αφορά το διαδίκτυο. 
Το ηλεκτρονικό εμπόριο ή η ψηφιακή οικονομία είναι πλέον ένα μεγάλο μέρος της παγκόσμιας και της εθνικής, θα έλεγα, οικονομίας. Αυτό πλέον συνεχίζει και προκαλεί πολύ μεγάλο προβληματισμό, σε σχέση με τον τρόπο με τον οποίο φορολογείται ο πλούτος που παρέχεται στον συγκεκριμένο χώρο. 
Είναι γνωστά τα παραδείγματα, τόσο της «GOOGLE», όσο και των «AMAZON», «APPLE», του «FACEBOOK», της «MICROSOFT». Υπάρχουν θέματα που έχουν αναδειχθεί από τον Οργανισμό για την Οικονομική Συνεργασία και Ανάπτυξη σε σχέση και με τη «VODAFON» ή με τα «STARBUCKS». Πρόκειται για μεγάλες πολυεθνικές, οι οποίες κυρίως δραστηριοποιούνται στο διαδίκτυο ή έχουν διάφορους τομείς και χώρες όπου δραστηριοποιούνται.
Εκεί, λοιπόν, που υπάρχει το ζήτημα είναι το πώς αντιμετωπίζουμε εμείς σε εθνικό επίπεδο τη φοροαποφυγή αυτών των επιχειρήσεων, οι οποίες είτε χρησιμοποιούν πολλά τεχνάσματα σε σχέση με την εσωτερική τους λειτουργία -δηλαδή μεταξύ μητρικής, θυγατρικής και της έδρας τους- είτε έχουν έναν απλό τρόπο, δηλαδή κοστολογούν πολύ ψηλά υπηρεσίες τις οποίες παρέχει η μητρική εταιρεία και η μητρική εταιρεία τελικά εδρεύει σε μια χώρα με πολύ χαμηλό συντελεστή φορολόγησης. 
Παραδείγματα χωρών ;όπου εδρεύουν αυτές οι εταιρείες είναι η Ιρλανδία, το Λουξεμβούργο, αλλά είναι και πάρα πολλά περίεργα νησιά, νησιά τα οποία δηλαδή είναι οι αποκαλούμενοι φορολογικοί παράδεισοι, όπως είναι ο Μαυρίκιος ή τα νησιά των Βερμούδων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα μου επιτρέψετε, κύριε Πρόεδρε, να ολοκληρώσω. 
Είναι, λοιπόν, ένα ζήτημα σε ένα παγκόσμιο επίπεδο. Συζητιέται ήδη σε επίπεδο Ευρωπαϊκής Ένωσης. Προσωπικά έχω καταθέσει μαζί με άλλους τριάντα επτά Βουλευτές πρόταση ψηφίσματος στην Κοινοβουλευτική Συνέλευση του Συμβουλίου της Ευρώπης. Είναι ένα ζήτημα ψηλά πλέον στην ατζέντα της Ευρωπαϊκής Ένωσης. Έχει συζητηθεί στο κοινοβούλιο της Μεγάλης Βρετανίας, όπου υπάρχει σχετική έκθεση για την «GOOGLE». 
Νομίζω ότι είναι η ώρα να δούμε και εμείς ως Ελλάδα πόσο ακριβώς κόστος έχουμε από τη δεδομένη φοροαποφυγή των μεγάλων πολυεθνικών του διαδικτύου. 
Σας ευχαριστώ πολύ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"57597"," Σας ευχαριστούμε και εμείς. 
Ορίστε, κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57598"," Κύριε Βουλευτά, ευχαριστώ για την εμπεριστατωμένη επίκαιρη ερώτησή σας. Έχετε θέσει πάρα πολλά θέματα. Είναι λίγος ο χρόνος που έχω στη διάθεσή μου, αλλά θα προσπαθήσω σε αυτόν τον χρόνο να σας απαντήσω. 
Τον Μάιο του 2013, όπως γνωρίζετε, αντικείμενο του Ευρωπαϊκού Συμβουλίου ήταν και το θέμα της φοροδιαφυγής, φοροαποφυγής στην Ευρωπαϊκή Ένωση. Ένα σημείο των συμπερασμάτων ήταν το ότι θα συνεχιστούν οι εργασίες όσον αφορά τον επιθετικό φορολογικό σχεδιασμό και τη μεταφορά κερδών. 
Μέσα σε αυτό το πλαίσιο, πρώτον, υιοθετήθηκε μία τροποποίηση της οδηγίας για μητρικές-θυγατρικές για τον υβριδικό δανεισμό. Υπάρχει περαιτέρω πρόταση για να τροποποιηθεί αυτή η οδηγία, έτσι ώστε να μη γίνεται κατάχρηση στις μεταφορές μερισμάτων από τις θυγατρικές στις μητρικές. 
Επίσης, στο ίδιο πλαίσιο υπήρξε μελέτη , η οποία υποβλήθηκε στην Ευρωπαϊκή Επιτροπή, για την ψηφιακή οικονομία. Στη μελέτη αυτή υπάρχουν πάρα πολύ χρήσιμα συμπεράσματα για το θέμα της αντιμετώπισης των φαινομένων του ηλεκτρονικού εμπορίου σε σχέση και με τον ΦΠΑ αλλά και με τη μεταφορά κερδών. 
Ένα πολύ σημαντικό ζήτημα που τέθηκε ήταν και η κοινή βάση κερδών, η πρόταση για οδηγία που συζητείται πάρα πολύ καιρό στην Ευρωπαϊκή Ένωση. Είναι ένα ζήτημα το οποίο θα μπορέσει να αντιμετωπιστεί επαρκώς, εφόσον προχωρήσει και αυτή η οδηγία. 
Όπως ασφαλώς θα γνωρίζετε, η οδηγία αυτή προσπαθεί να αντιμετωπίσει το θέμα των συμφωνιών μεταξύ συνδεδεμένων επιχειρήσεων, έτσι ώστε με έναν τρόπο, ανάλογα με κάποια κριτήρια, να φορολογείται κάθε εταιρεία ενός ομίλου με βάση αυτά τα κριτήρια και να γίνεται η κατανομή των κερδών στις χώρες στις οποίες έχει δραστηριότητα ο όμιλος. 
Αυτή η πρωτοβουλία θα δώσει ένα οριστικό τέλος στην όλη συζήτηση για τις ενδοομιλικές συναλλαγές, διότι, εφόσον υπάρχουν κριτήρια με τα οποία κατανέμονται τα κέρδη, σταματάμε να συζητάμε για το πώς φορολογούνται ή πώς δομούνται οι ενδοομιλικές συναλλαγές. 
Θα έχω την ευκαιρία και στη δευτερολογία μου να σας πω και μερικές από τις πρωτοβουλίες που έχουν ξεκινήσει και στη χώρα μας στην κατεύθυνση αυτή. 
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"57599"," Και εμείς ευχαριστούμε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα δύο μαθητές και μαθήτριες και τρεις εκπαιδευτικοί-συνοδοί από το 4ο Γυμνάσιο Πετρούπολης (Β΄ Τμήμα). 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Τριαντάφυλλος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57600"," Θα ήθελα να καλωσορίσω και εγώ τους μαθητές και τους εκπαιδευτικούς.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"57601"," Ζουν πολλοί Χιώτες στην Πετρούπολη;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57602"," Όχι, αλλά νομίζω ότι είναι χρήσιμο κάθε μαθητής που εισέρχεται στον Κοινοβούλιο και συμμετέχει στο πρόγραμμα για τη δημοκρατία να είναι ο ίδιος πρεσβευτής, είτε είναι στην Πετρούπολη είτε είναι στη Χίο, κύριε Πρόεδρε. 
Στο σημείο αυτό θα ήθελα να πω το εξής: Κύριε Υπουργέ, όπως γνωρίζετε, υπάρχει πλέον και η έκθεση –την οποία γνωρίζετε καλά- του Οργανισμού Οικονομικής Συνεργασίας και Ανάπτυξης, του ΟΟΣΑ. Είχα την τύχη να παρακολουθήσω και ένα μέρος της παρουσίασής της όταν ήρθε ο ίδιος ο κ. Άνχελ Γκουρία στο Στρασβούργο, προσκεκλημένος του Συμβουλίου της Ευρώπης.
Η έκθεση αυτή ουσιαστικά μιλά πλέον για τη διάβρωση της φορολογικής, με τη διαδικασία της μεταφοράς εσόδων στην ψηφιακή οικονομία. Ουσιαστικά είναι ένα μήνυμα, είναι μία έκθεση που με πολύ εμπεριστατωμένο τρόπο τεκμηριώνει το πρόβλημα, όπως σήμερα υπάρχει, στην παγκόσμια ψηφιακή οικονομία. 
Εδώ υπάρχουν δύο ζητήματα. Με τι έχουμε να κάνουμε; 
Έχουμε να κάνουμε με τη χρήση μίας διεθνούς σύμβασης και πρακτικής, ότι δεν είναι δυνατόν μία υπηρεσία, μία εταιρεία, μία επιχείρηση να φορολογείται διπλά κατά την ενάσκηση του επιχειρηματικού της σχεδίου και της δραστηριότητάς της. Αυτοί, λοιπόν, κάνουν χρήση αυτού του πράγματος. 
Τι γίνεται στη συνέχεια; Ουσιαστικά έχουμε τις θυγατρικές εταιρείες, οι οποίες πληρώνουν δυσανάλογα υψηλά πνευματικά δικαιώματα στις μητρικές εταιρείες ή, σε κάποιες περιπτώσεις, και αντίστροφα. Η μητρική εταιρεία, δηλαδή, πληρώνει δυσανάλογα ψηλά πνευματικά δικαιώματα στη θυγατρική εταιρεία, η οποία εδρεύει σε έναν φορολογικό παράδεισο.
Προσέξτε τώρα. Ταυτόχρονα έχουμε και πολύ υψηλή εσωτερική καταβολή τιμήματος για την παροχή υπηρεσιών, πάλι όμως προς τους φορολογικούς παραδείσους.
Τι είναι ο φορολογικός παράδεισος; Όπως είπα προηγουμένως, δεν είναι μόνο τα νησιά, δεν είναι μόνο ο Μαυρίκιος, οι Βερμούδες ή οποιαδήποτε άλλα νησιά. Είναι και κάποιες χώρες-μέλη της Ευρωπαϊκής Ένωσης, οι οποίες όχι μόνο έχουν χαμηλό συντελεστή, αλλά κάνουν και το εξής, το οποίο εγώ αδυνατώ να κατανοήσω στο πλαίσιο του Ευρωπαϊκού Δικαίου: συνάπτουν ειδικές συμφωνίες. Ενώ δηλαδή υπάρχει χώρα-μέλος της Ευρωπαϊκής Ένωσης, όπου ο συντελεστής είναι γύρω στο 10% με 12%, τελικά μία εταιρεία μπορεί να συνάψει –ο ΟΟΣΑ ανέφερε τα «STARBUCKS», αν και δεν είναι ψηφιακή οικονομία, που παρουσίασαν δεκάδες εκατομμύρια κέρδη στη χώρα αυτή- ειδική συμφωνία και ουσιαστικά να μην πληρώσει ούτε ένα ευρώ.
 Επομένως υπάρχει ένα σοβαρό ζήτημα πλέον διάβρωσης της φορολογικής βάσης της παγκόσμιας, της διεθνούς οικονομίας, που επηρεάζει προφανώς την Ελλάδα. Στη Γαλλία έχει προσδιοριστεί το ποσοστό. Είναι περίπου 800 εκατομμύρια αυτά που έχασε το γαλλικό δημόσιο.
Στην Ελλάδα υποθέτω ότι είναι πολύ μικρότερο, λόγω της πολύ μικρής διείσδυσης του ηλεκτρονικού εμπορίου. Έχουμε το χαμηλότερο ποσοστό ηλεκτρονικού εμπορίου από όλες τις χώρες-μέλη της Ευρωπαϊκής Ένωσης. 
Θεωρώ, όμως, ότι υπάρχουν δύο τρόποι –που περνούν και μέσα από όλες τις διεθνείς εκθέσεις- για να αντιμετωπιστεί αυτό το φαινόμενο: 
Ο πρώτος είναι να ζητήσουμε και εμείς ως χώρα, στο πλαίσιο της Ευρωπαϊκής Ένωσης, στο πλαίσιο της συζήτησης για την εμπορική σύμβαση-συμφωνία με τις Ηνωμένες Πολιτείες της Αμερικής, να υπάρχει η φορολόγηση εκεί που καταναλώνεται, εκεί που παρέχεται υπηρεσία, εκεί που βρίσκεται ο πελάτης. Το πρώτο, λοιπόν, είναι ο ΦΠΑ εκεί που βρίσκεται ο πελάτης. ΦΠΑ όταν κάποιος αγοράζει βιβλίο της «ΑMAZON» με τον ΦΠΑ τον ελληνικό. Ένα είναι αυτό.
Δεύτερον, πρέπει να υπάρχει επιτέλους ένα απλό και διαφανές σύστημα στη διεθνή ψηφιακή οικονομία. Τι σημαίνει αυτό; Ότι όλες οι συναλλαγές μέσω διαδικτύου, που είναι πάρα πολλά δισεκατομμύρια ευρώ, να περνάνε πλέον με έναν διεθνή φόρο –αυτή είναι η πρόταση του ψηφίσματος που κατέθεσα στο Συμβούλιο της Ευρώπης- κατ’ αντιστοιχία του διεθνούς φόρου για τις χρηματοπιστωτικές συναλλαγές. 
Με αυτούς τους δύο τρόπους ουσιαστικά θα πετύχουμε να μειώσουμε τη φοροαποφυγή και να αντιμετωπίσουμε, αν θέλετε, και με έναν τρόπο πολιτικό και κοινωνικό όλες αυτές τις πρακτικές, διότι είναι καλό ο πολίτης –όχι μόνο ο Έλληνας, αλλά και ο Ευρωπαίος- να γνωρίζει ποιον φόρο και πόσο φόρο πληρώνει η κάθε εταιρεία, της οποίας τις υπηρεσίες ο ίδιος αγοράζει.
Σας ευχαριστώ πολύ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"57603"," Κύριε Υφυπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57604"," Κατ’ αρχάς θα ήθελα να αναφερθώ στις πρωτοβουλίες που έχουν αναληφθεί από πλευράς της ελληνικής πολιτείας για τη θεσμοθέτηση σύγχρονων κανόνων για την αντιμετώπιση της φοροαποφυγής.
Πρώτον, βάλαμε μέσα στη νομοθεσία μας νέους κανόνες για τις ενδοομιλικές συναλλαγές.
Δεύτερον, θεσμοθετήσαμε τη δυνατότητα αμφισβήτησης συναλλαγής, εάν γίνεται μόνο για φορολογικούς σκοπούς. Είναι η γενική διάταξη κατά της φοροαποφυγής, που υπάρχει σε όλες τις σύγχρονες νομοθεσίες.
Τρίτον, θεσμοθετήσαμε διάταξη για τις ελεγχόμενες επιχειρήσεις, τη λεγόμενη CFC νομοθεσία, που ακριβώς προσπαθεί να αντιμετωπίσει το φαινόμενο αυτό και είναι μέσα πλέον στον Φορολογικό Κώδικα Εισοδήματος. 
Βάλαμε επίσης κανόνα για τις συναλλαγές μεταξύ ελληνικών επιχειρήσεων και επιχειρήσεων που είναι εγκατεστημένες σε χώρες με χαμηλούς φορολογικούς συντελεστές ή χώρες που δεν έχουν διοικητική συνδρομή με την Ελλάδα, ώστε να υπάρχει δυνατότητα αμφισβήτησης αλλά και απόδειξης ότι είναι πραγματική η συναλλαγή.
Αυτές είναι οι πρωτοβουλίες που ελήφθησαν από πλευράς Ελλάδας. Συμμετέχουμε βεβαίως σε όλες τις πρωτοβουλίες της Ευρωπαϊκής Ένωσης. Όμως θέλω να τονίσω ότι, ακριβώς όπως είπατε, το φαινόμενο δεν μπορεί να αντιμετωπιστεί μόνο από μία χώρα. Θα πρέπει να υπάρχει συνεργασία. Έχει γίνει αυτό αντιληπτό στη διεθνή κοινότητα, τόσο σε επίπεδο ΟΟΣΑ όσο σε επίπεδο G20, αλλά και σε επίπεδο Ευρωπαϊκής Ένωσης. 
Για μένα, όπως σας είπα, μια μεγάλη ενέργεια είναι να προχωρήσει η οδηγία για την ενοποιημένη κοινή φορολογική βάση, η οποία σαν στόχο έχει την κατανομή των κερδών των ομίλων, με κάποια κριτήρια. Η οδηγία σε διάφορες μορφές της έχει έρθει εδώ και πολλά χρόνια. Στην τελευταία της μορφή συζητείται μια δεκαετία περίπου.
Αυτό θα λύσει το πρόβλημα, γιατί, όταν θα έχουμε την κατανομή των κερδών με βάση αυτά τα κριτήρια, θα εκλείψει και ο λόγος για τις ενδοομιλικές συναλλαγές στα φαινόμενα που αναφερθήκατε, δηλαδή τις χρεώσεις για υπηρεσίες, δικαιώματα κ.λπ.. 
Συνεπώς πιστεύω ότι οι πρωτοβουλίες μέσα στην Ευρωπαϊκή Ένωση είναι πολύ κρίσιμες και σημαντικές. Πρέπει να ολοκληρωθούν πολύ γρήγορα μαζί και με τις πρωτοβουλίες για τις αλλαγές ν κοινοτική νομοθεσία του ΦΠΑ για τη φορολόγηση στη χώρα του λήπτη και όχι στη χώρα του παρέχοντος.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"57605"," Η τέταρτη με αριθμό 273/17-11-2014 επίκαιρη ερώτηση δευτέρου κύκλου του Βουλευτή Έβρου των Ανεξαρτήτων Ελλήνων κ. Μαρίνου Ουζουνίδη προς τον Υπουργό Δημόσιας Τάξης και Προστασίας του Πολίτη, σχετικά με τη φημολογία περί δημιουργίας νέου ανοιχτού κέντρου κράτησης στην Ορεστιάδα δεν συζητείται και διαγράφεται.
Η πέμπτη με αριθμό 278/17-11-2014 επίκαιρη ερώτηση δευτέρου κύκλου της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Ανάπτυξης και Ανταγωνιστικότητας, σχετικά με την παροχή ρευστότητας στις μικρομεσαίες επιχειρήσεις δεν συζητείται και διαγράφεται.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι πέντε μαθητές και μαθήτριες και μία εκπαιδευτικός από το 3ο Αρσάκειο Δημοτικό Σχολείο Ψυχικού. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57606"," Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ του Καναδά αφενός και της Δημοκρατίας της Αυστρίας, του Βασιλείου του Βελγίου, της Δημοκρατίας της Βουλγαρίας, της Κυπριακής Δημοκρατίας, της Τσεχικής Δημοκρατίας, του Βασιλείου της Δανίας, της Δημοκρατίας της Εσθονίας, της Δημοκρατίας της Φινλανδίας, της Γαλλικής Δημοκρατίας, της Ομοσπονδιακής Δημοκρατίας της Γερμανίας, της Ελληνικής Δημοκρατίας, της Δημοκρατίας της Ουγγαρίας, της Ιρλανδίας, της Ιταλικής Δημοκρατίας, της Δημοκρατίας της Λετονίας, της Δημοκρατίας της Λιθουανίας, του Μεγάλου Δουκάτου του Λουξεμβούργου, της Μάλτας, του Βασιλείου των Κάτω Χωρών, της Δημοκρατίας της Πολωνίας, της Πορτογαλικής Δημοκρατίας, της Ρουμανίας, της Σλοβακικής Δημοκρατίας, της Δημοκρατίας της Σλοβενίας, του Βασιλείου της Ισπανίας, του Βασιλείου της Σουηδίας, του Ηνωμένου Βασιλείου της Μεγάλης Βρετανίας και Βορείου Ιρλανδίας και της Ευρωπαϊκής Κοινότητας αφετέρου».
Το νομοσχέδιο, όπως είναι γνωστό, ψηφίστηκε στη Διαρκή Επιτροπή κατά πλειοψηφία. Εισάγεται για συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν τον λόγο, όπως είναι γνωστό, όσοι έχουν αντίρρηση επί της κύρωσης αυτής της συμφωνίας. 
Στην επιτροπή η Νέα Δημοκρατία ψήφισε υπέρ, ο ΣΥΡΙΖΑ κράτησε επιφυλάξεις, το ΠΑΣΟΚ και οι Ανεξάρτητοι Έλληνες ψήφισαν υπέρ, η Χρυσή Αυγή διατήρησε επιφυλάξεις, η Δημοκρατική Αριστερά ψήφισε υπέρ, το Κομμουνιστικό Κόμμα Ελλάδας ψήφισε κατά και οι Ανεξάρτητοι Δημοκρατικοί Βουλευτές ψήφισαν υπέρ. 
Τον λόγο έχει η εισηγήτρια του ΣΥΡΙΖΑ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57607"," Κύριε Πρόεδρε, θα ήθελα τον λόγο.","ΜΙΧΑΛΗΣ ΠΑΠΑΔΟΠΟΥΛΟΣ",401
"57608"," Με συγχωρείτε. Ζήτησε τον λόγο ο κύριος Υπουργός. Ίσως έχει κάτι να μας πει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57609"," Ναι, του θέσαμε κάποια ερωτήματα.","ΕΥΓΕΝΙΑ ΟΥΖΟΥΝΙΔΟΥ",382
"57610"," Κύριε Πρόεδρε, να δώσω κάποιες απαντήσεις πρώτα πριν από την εισήγηση.","ΜΙΧΑΛΗΣ ΠΑΠΑΔΟΠΟΥΛΟΣ",401
"57611"," Ναι, βεβαίως. Είναι προς το καλόν της συζήτησης. Θα βοηθήσετε πάρα πολύ και σας ευχαριστούμε. Είστε από την Κοζάνη και ξέρετε. Πόσα λεπτά θέλετε, κύριε Υπουργέ;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"57612"," Πέντε λεπτά, κύριε Πρόεδρε.
Κατ’ αρχάς να καλωσορίσω κι εγώ τα παιδιά από το Αρσάκειο και να συγχαρώ τους εκπαιδευτικούς του Αρσάκειου για το πολύ χρήσιμο παιδαγωγικό έργο το οποίο κάνουν. Είναι πρότυπο το παιδαγωγικό τους έργο, αλλά και πολλά δημόσια σχολεία είναι στην κατηγορία αυτή.
Κυρίες και κύριοι συνάδελφοι, κατ’ αρχάς θα ήθελα, πριν μιλήσω για την κύρωση της αεροπορικής συμφωνίας, να δώσω κάποιες απαντήσεις σε ερωτήματα συναδέλφων τα οποία τέθηκαν στην επιτροπή. 
Έτσι, λοιπόν, στην ερώτηση της κ. Ουζουνίδου και της κ. Φούντα, σχετικά με την απαλλαγή από δασμούς, φόρους και τέλη, σύμφωνα με το άρθρο 8, ήθελα να πω ότι το άρθρο 8 αποτελεί ένα πάγιο άρθρο αεροπορικών συμφωνιών. Αντίστοιχο άρθρο περιελάμβανε και η οικεία διμερής συμφωνία Ελλάδας-Καναδά. Οι απαλλαγές αυτές, λοιπόν, ισχύουν διεθνώς στο πλαίσιο της αμοιβαιότητας και περιλαμβάνονται σε όλες τις διμερείς αεροπορικές συμφωνίες. 
Η απαλλαγή από δασμούς και φόρους των συγκεκριμένων αντικειμένων, που αφορούν κυρίως σε εφόδια του αεροσκάφους -καύσιμα, λιπαντικά- και στα είδη που σχετίζονται με τη λειτουργία και την πτήση του αεροσκάφους, καθώς και οι απαλλαγές από τον φόρο προστιθέμενης αξίας των ειδών που προσδιορίζονται για τον εφοδιασμό των αεροσκαφών προβλέπονται στο άρθρο 148 παράγραφος ε΄ της οδηγίας 2006/112, η οποία έχει ενσωματωθεί στο εθνικό μας δίκαιο με το άρθρο 27 του κώδικα 2859/2000.
Επίσης, βάσει του άρθρου 86 του ν.1684/1987 και κατ’ εφαρμογή του αντίστοιχου άρθρου 93 της οδηγίας 2009/132 –δίνω τα στοιχεία αυτά, για να υπάρχουν και στα Πρακτικά της Βουλής, αλλά και να τα σημειώσετε για να βρείτε ακριβώς αυτό το οποίο λέω- εφαρμόζονται οι απαλλαγές που περιγράφονται στις συνιστώμενες πρακτικές 442, 444 του παραρτήματος 9 από τη Σύμβαση του Σικάγου. 
Στη δεύτερη ερώτηση της κ. Ουζουνίδου και της κ. Φούντα, όσον αφορά το άρθρο 13 παράγραφος 3 σχετικά με τις πτήσεις με τον κοινό κωδικό, στο εδάφιο δ΄ της άνω παραγράφου θα προσέξετε ότι αναφέρεται ρητά ότι η υποχρέωση των εταιρειών να ενημερώνουν τους επιβάτες για το ποιος αερομεταφορέας θα εκτελεί κάθε τμήμα του δρομολογίου είναι ξεκάθαρη. 
Σε όλες τις συμφωνίες τη χρήση κοινού κωδικού οι αεροπορικές εταιρείες υποχρεούνται να την καταγράφουν στο εισιτήριο, ώστε να γνωρίζουν οι επιβάτες με ποιον αερομεταφορέα γίνεται κάθε σκέλος της διαδρομής. 
Στην τρίτη ερώτηση των συγκεκριμένων συναδέλφων, περί διασφάλισης θεμιτού ανταγωνισμού μεταξύ αεροπορικών εταιρειών και συμβαλλομένων μερών, αυτό επιτυγχάνεται ξεκάθαρα με την κατάργηση των επιδοτήσεων και των κρατικών ενισχύσεων σε αεροπορικές εταιρείες που νοθεύουν τον ανταγωνισμό καθώς και με την ισότιμη πρόσβαση στις αερολιμενικές υπηρεσίες και στα συστήματα κράτησης θέσεων. 
Επίσης, στην ερώτηση της κ. Ουζουνίδου σχετικά με τις άγονες γραμμές, οι τακτικές αεροπορικές γραμμές στις οποίες έχει επιβληθεί η υποχρέωση παροχής δημόσιας υπηρεσίας –αυτό σημαίνει άγονη γραμμή- έχουν θεσπιστεί, βάσει των διατάξεων των άρθρων 16, 17 και 18 του κανονισμού 1008/2008, ο οποίος έχει αντικαταστήσει τον 2408/1992.
Στο σχετικό άρθρο 4, λοιπόν, το δικαίωμα αποκλειστικής εκμετάλλευσής τους έχει ανατεθεί κατόπιν διενέργειας δημοσίων διεθνών μειοδοτικών διαγωνισμών. Το ύψος του οικονομικού αντισταθμίσματος, που παρέχεται ως αποζημίωση και όχι ως επιδότηση, δεν μπορεί να υπερβαίνει το ποσό που απαιτείται για να καλυφθεί το καθαρό κόστος που προκύπτει από την εκπλήρωση της υποχρέωσης αυτής, δηλαδή της παροχής δημόσιας υπηρεσίας, λαμβανομένων υπ’ όψιν και των σχετικών εσόδων με το εύλογο κέρδος που έχουμε.
Η τέταρτη ερώτηση αφορά στο ποιες είναι οι καθορισμένες εταιρείες, βάσει του άρθρου 3 της συμφωνίας. Καθορισμένες, βάσει του άρθρο 3 της συμφωνίας, είναι οι εταιρείες που έχουν αδειοδοτηθεί για την εκτέλεση δρομολογίων μεταξύ δύο μερών και έχουν δικαίωμα να αποβιβάζουν και επιβιβάζουν επιβάτες στην επικράτεια του άλλου συμβαλλόμενου μέρους. Αυτό έχει να κάνει με την τρίτη και τέταρτη ελευθερία του αέρος.
Οι άλλες εταιρείες των συμβαλλομένων μερών, στις οποίες δεν έχουν καθοριστεί ελεγκτές δρομολογίων μεταξύ των μερών, έχουν επίσης δικαίωμα υπέρπτησης ή τεχνικής προσέγγισης. Αυτό έχει να κάνει με την πρώτη και δεύτερη ελευθερία του αέρος, βάσει της Σύμβασης του Σικάγου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κύριε Πρόεδρε, τελειώνω.
Στην ερώτηση, επίσης, της κ. Ουζουνίδου, σχετικά με τη μεικτή επιτροπή, θέλω να πω ότι στη μεικτή επιτροπή από ευρωπαϊκής πλευράς προεδρεύει η Ευρωπαϊκή Επιτροπή, συνεπικουρούμενη από τη συμβουλευτική επιτροπή, αποτελούμενη από εκπροσώπους των κρατών-μελών, εμπειρογνώμονες και επί των διμερών αεροπορικών συμφωνιών.
Στην πέμπτη ερώτηση, σχετικά με την επίλυση διαφορών, η διαδικασία διευθέτησης διαφορών που ανακύπτουν από την εφαρμογή της συμφωνίας, αποτελεί επίσης μία πάγια διαδικασία, η οποία περιλαμβάνεται σε όλες τις διμερείς αεροπορικές συμφωνίες. Στην περίπτωση κατά την οποία από τη διαδικασία διευθέτησης διαφορών προκύψει ότι υπάρχει παραβίαση της συμφωνίας και δεν υπάρξει συμμόρφωση του συμβαλλόμενου μέρους προς τις αποφάσεις του δικαστηρίου, προβλέπεται διάταξη περί αναστολής της εφαρμογής ευεργετημάτων που απορρέουν από τη συμφωνία, μέχρι ακόμα και την επίλυση των διαφορών.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Σχετικά με την τελευταία ερώτηση, για την απελευθέρωση των αερομεταφορών, θέλω να πω ότι αποτελεί πρωταρχική επιδίωξη και βασικό στόχο, που τίθεται σε παγκόσμιο επίπεδο με πολλαπλά οφέλη, τα οποία θα προκύψουν κυρίως για τους καταναλωτές με την προσφορά περισσότερων επιλογών ναύλου, την πρόσβαση στην αγορά, τον ανταγωνισμό, τις θετικές οικονομικές και κοινωνικές επιπτώσεις στην αύξηση του τουρισμού και του εμπορίου και της διακίνησης αγαθών παγκοσμίως.
Κυρίες και κύριοι συνάδελφοι, η συμφωνία αυτή υπογράφτηκε το 2009 στις Βρυξέλλες και αφορά το άνοιγμα της αγοράς στις αεροπορικές μεταφορές μεταξύ Καναδά και ΕΕ. Η συμφωνία αυτή δεν είναι μία διμερής συμφωνία. Είναι μία ολοκληρωμένη συμφωνία αεροπορικών μεταφορών, η οποία αντικαθιστά τις διμερείς συμφωνίες τις οποίες υπέγραψαν τα κράτη-μέλη ξεχωριστά, δηλαδή κάθε κράτος να έχει τα δικά του δρομολόγια, τις δικές του τιμές, με αποτέλεσμα να μην μπορούσε να λειτουργήσει ο ελεύθερος ανταγωνισμός.
Δεν πρέπει, επίσης, να παραγνωρίζουμε το γεγονός ότι η Ευρωπαϊκή Επιτροπή έδωσε μάχη με τα κράτη-μέλη για να τα πείσει για την αναγκαιότητα της εφαρμογής αυτής της αεροπορικής συμφωνίας και την κατάργηση των διμερών συμφωνιών.
Μάλιστα, για την υπογραφή της συμφωνίας είχε ζητηθεί και η σύμφωνη γνώμη του Ευρωκοινοβουλίου. Με τη συμφωνία, λοιπόν, αυτή δεν υπάρχουν περιορισμοί και η πρόσβαση στις αγορές των αεροπορικών μεταφορών είναι ελεύθερη. Είναι σημαντικό αυτό. Δηλαδή, με τη συμφωνία αυτή δημιουργείται μία πλήρως ανοιχτή, απελευθερωμένη αγορά στις αερομεταφορές, με αναμφισβήτητα οφέλη για τους επιβάτες, αφού όλες οι αεροπορικές εταιρείες της Ευρωπαϊκής Ένωσης θα μπορούν να εκτελούν απευθείας πτήσεις προς τον Καναδά από οπουδήποτε στην Ευρώπη, ενώ καταργούνται όλοι οι περιορισμοί στις διαδρομές, στις τιμές ή στον αριθμό των εβδομαδιαίων πτήσεων μεταξύ Ευρώπης και Καναδά.","ΜΙΧΑΛΗΣ ΠΑΠΑΔΟΠΟΥΛΟΣ",401
"57613"," Ολοκληρώστε, παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57614"," Τελειώνω, κύριε Πρόεδρε.
Αυτό θα έχει ως συνέπεια το επιβατικό κοινό, οι αερομεταφορές αλλά και η οικονομία των συμβαλλομένων μερών να αποκτήσουν πολλαπλά οφέλη, να υπάρξει αύξηση των επενδύσεων, βελτίωση των υπηρεσιών προς τους καταναλωτές και την προστασία του περιβάλλοντος.
Κυρίες και κύριοι συνάδελφοι, νομίζω ότι στην επιτροπή στην οποία συμμετέχει και η Ελλάδα στα άρθρα που ανέφερα παραπάνω -και απάντησα και στην ερώτηση της κ. Ουζουνίδου ότι από ευρωπαϊκής πλευράς προεδρεύει η Ευρωπαϊκή Επιτροπή, συνεπικουρεί η συμβουλευτική- έχουν εκπροσώπους και εμπειρογνώμονες όλα τα κράτη-μέλη, άρα και η Ελλάδα. Επομένως η συμμετοχή της Ελλάδας είναι σημαντική σε αυτό.
Θεωρώ, λοιπόν, ότι είναι τουλάχιστον άδικο -θα μπορούσε να πει κανείς- για την παρούσα Βουλή να μην υπάρξει ομόφωνη ψήφιση μιας τέτοιας συμφωνίας.
Νομίζω ότι η αντιπολιτευτική τακτική που ακολουθεί σήμερα η Αντιπολίτευση στο σύνολό της θα πρέπει να μείνει απ’ έξω από τέτοιες συμφωνίες, τις οποίες έχουν αποδεχθεί όλα τα κράτη-μέλη της Ευρωπαϊκής Ένωσης. 
Για την Ελλάδα δε τέτοιες συμφωνίες προσφέρουν άμεσα οφέλη, βοηθούν την ανάπτυξη του εθνικού μας προϊόντος -που είναι ο τουρισμός-, την έντονη διακίνηση τουριστών και αποτελούν για τη χώρα μας πηγή εσόδων, πηγή ανάπτυξης. Δεν μπορούμε από τη μία να λέμε ότι στηρίζουμε τις συμφωνίες για τις διεθνείς αερομεταφορές και από την άλλη να τις καταψηφίζουμε. 
Γι’ αυτό θα παρακαλούσα όλους τους συναδέλφους να υπερψηφίσουν την παρούσα συμφωνία. 
Ευχαριστώ, κύριε Πρόεδρε. 
(Χειροκροτήματα από την πτέρυγα της Νέας Δημοκρατίας)","ΜΙΧΑΛΗΣ ΠΑΠΑΔΟΠΟΥΛΟΣ",401
"57615"," Και εμείς ευχαριστούμε, κύριε Υπουργέ. 
Τον λόγο έχει η κ. Ουζουνίδου, εισηγήτρια του ΣΥΡΙΖΑ, για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57616"," Κύριε Πρόεδρε, κυρίες και κύριοι, αναφερθήκαμε λεπτομερώς στο πλαίσιο της συζήτησης στην επιτροπή για την παρούσα κύρωση. 
Η παρούσα συμφωνία αποτελεί μια συμφωνία τύποις αμοιβαιότητας, με αποτέλεσμα την περαιτέρω φιλελευθεροποίηση του τομέα των αερομεταφορών. Η διαδικασία αυτή παρεμποδίζει τον ελεγκτικό και ρυθμιστικό ρόλο του κράτους στον στρατηγικό αυτόν τομέα, επιτρέποντας την είσοδο στη μονοπωλιακή συγκέντρωση, που αποτελεί πάντα επακόλουθο του ελεύθερου ανταγωνισμού. 
Στο όνομα της διευκόλυνσης των επιχειρηματικών ευκαιριών στον τομέα των διεθνών αερομεταφορών προωθούνται τα συμφέροντα των πολυεθνικών στον κλάδο, εις βάρος των εθνικών εταιρειών και των αντίστοιχων στρατηγικών τους συμφερόντων. 
Θέλουμε ακόμα μια φορά να το πούμε -και θα το ξαναπούμε- ότι δεν έχουμε εθνικό αερομεταφορέα. Δημιουργήσατε ένα ιδιωτικό μονοπώλιο και το αποτέλεσμα -στο όνομα του ανταγωνισμού- ήταν να μην έχουμε τόσες πτήσεις εσωτερικού όσες θα μπορούσαμε να έχουμε και ταυτοχρόνως να έχουμε πολύ υψηλά εισιτήρια εσωτερικών αερομεταφορών. 
Αναμένουμε, όπως συζητήσαμε στην επιτροπή, την επιτροπή Ανταγωνισμού, για να μας ενημερώσει για το τι έχει κάνει στον τομέα των αερομεταφορών και πώς εξηγείται το πολύ μεγάλο κόμιστρο στις εσωτερικές πτήσεις. 
Κυρίες και κύριοι, ενώ δεν προκύπτει ευθέως από το κείμενο της συμφωνίας, σε ένα περιβάλλον όπου κυριαρχούν ελάχιστοι πολυεθνικοί όμιλοι είναι δύσκολο να ασκήσεις ουσιαστικό έλεγχο. 
Αυτή είναι η πραγματικότητα, κύριε Υπουργέ, όσο και αν δεν συμφωνείτε.
Ακόμη και αυτές οι ρυθμίσεις αεροναυτικής ασφάλειας δύνανται να ατονήσουν, για να γίνουν θυσία στον βωμό του κέρδους, δεδομένου ότι η ασφάλεια θα τείνει να εξαρτάται από τους προβληματισμούς των εταιρειών περί κόστους οφέλους. 
Παράλληλα, η συμφωνία πλήττει ευθέως τους εργαζόμενους και τα εργασιακά δικαιώματα. Η απελευθέρωση διευκολύνει το ντάμπινγκ από τις πολυεθνικές, οδηγώντας σε ανασφάλεια της εργασίας, λόγω της αναγκαστικής επιδείνωσης των εργασιακών συνθηκών. 
Παρ’ όλο που υπάρχει αναφορά για το περιβάλλον, αφ’ ενός δεν υπάρχει καμμία ρύθμιση για τις εκπομπές θερμοκηπιακών αερίων από τις διεθνείς αερομεταφορές, αφ’ ετέρου το κόστος-όφελος θα παίζει βασικό ρόλο. Αυτό τονίζεται και στην αιτιολογική έκθεση αλλά και στα άρθρα του κειμένου. 
Σας είπαμε στην επιτροπή ότι οι ευρωομάδες της Αριστεράς και του σοσιαλιστικού κόμματος έθεσαν το θέμα της ελλιπέστατης αναφοράς της κοινωνικής διάστασης, την απουσία ρητής αναφοράς στις εργασιακές συνθήκες των εργαζομένων και συνέστησαν στην επιτροπή να χρησιμοποιεί τη δυνατότητα προσφυγής στη μεικτή επιτροπή, για να προωθεί τη συμμόρφωση προς τη σχετική διεθνή νομοθεσία για τα κοινωνικά δικαιώματα και τα πρότυπα εργασίας. 
Όσον αφορά άλλα ειδικότερα θέματα, μας είπατε σε σχέση με τους φόρους και τα τέλη ότι υπάρχει ήδη κύρωση. Αυτό δεν σημαίνει, κύριε Υπουργέ, ότι συμφωνούμε με αυτό. 
Το ίδιο το Γενικό Λογιστήριο του Κράτους αναγνωρίζει ότι θα επέλθει απώλεια εσόδων, λόγω των ρυθμίσεων για την απαλλαγή από τελωνειακούς δασμούς και φόρους και λόγω της δυνατότητας μεταφοράς από τις καναδικές εταιρείες κεφαλαίων από έσοδα που αποκτήθηκαν εδώ χωρίς περιορισμούς. 
Σε ό,τι αφορά τον κοινό κωδικό, για τον οποίο είπατε ότι υπάρχει ρητή αναφορά για ενημέρωση των επιβατών, έχουμε την πρακτική –γιατί αυτό παρουσιάζεται ως μεγάλο επίτευγμα- η οποία λέει ότι πολλές φορές έχουν γίνει καταγγελίες επιβατών ακριβώς για το γεγονός ότι από άλλη εταιρεία αγόρασαν και με άλλη εταιρεία βρέθηκαν στο τέλος, με πολύ λιγότερες παροχές. Γι’ αυτό τονίσαμε το συγκεκριμένο. 
Σε σχέση με τις διεθνείς μεταφορές, την ανάπτυξη και τα λοιπά που είπατε, να δεχθούμε ότι η χρησιμοποίηση χερσαίων, θαλάσσιων ή επίγειων μεταφορών δεν οδηγεί σε καρτέλ ελέγχου όλου του δικτύου μεταφορών. Σαφώς. Όμως, ένας αριθμός μικρομεσαίων επιχειρήσεων απειλείται ή όχι; 
Ένα άλλο θέμα που μας απασχολεί είναι η απουσία ρήτρας της προστασίας της εθνικής άμυνας και της ακεραιότητας της χώρας. Εμείς πιστεύουμε ότι θα έπρεπε να υπάρχει και να αποτελεί λόγο μονομερούς αναστολής της σύμβασης. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Σας είχαμε θέσει κάποια ερωτήματα, τα οποία χαιρόμαστε πάρα πολύ που ο κύριος Υπουργός τα έψαξε και μας απάντησε συγκριμένα.
Θα αναφερθώ σε σχέση με το άρθρο 14 και τα ερωτήματα που σας έβαλα για τις άγονες γραμμές. Κύριε Υπουργέ, μας είπατε ότι για τις άγονες γραμμές δεν υφίσταται θέμα –γιατί αυτό μάς είπατε εν τέλει. Κατ’ αρχάς, εμείς πρέπει να πούμε ότι δηλώνουμε ικανοποιημένοι. Εφιστούμε την προσοχή, όμως, στις νομικές υπηρεσίες του Υπουργείου σας, όπως και της Ευρωπαϊκής Ένωσης, μήπως πρέπει να απαλείψουν τον όρο «άλλη παρέμβαση», γιατί αυτό μπορεί να ανοίξει και άλλους δρόμους.
Κυρίες και κύριοι, καταλήγοντας να υπογραμμίσω για ακόμη μία φορά πως για εμάς είναι απαραίτητες και αναγκαίες, σε παγκόσμιο επίπεδο, στον κλάδο των αερομεταφορών, συνεργασίες στην ασφάλεια των πτήσεων, στην προστασία του περιβάλλοντος και στην τήρηση του Διεθνούς Δικαίου για τα εργασιακά δικαιώματα και οπωσδήποτε για τη διασφάλιση των θέσεων εργασίας. 
Ήθελα, επίσης, να πω και μια κουβέντα, γιατί στην επιτροπή συζητήθηκε το θέμα, για την πώληση των περιφερειακών αεροδρομίων. Σχετικά με το θέμα απαντήσατε, κύριε Υπουργέ, ότι αυτό δεν επηρεάζει καθόλου την Υπηρεσία Πολιτικής αεροπορίας και ότι δεν είναι πώληση και είναι παραχώρηση.","ΕΥΓΕΝΙΑ ΟΥΖΟΥΝΙΔΟΥ",382
"57617"," Δεν είναι πώληση.","ΜΙΧΑΛΗΣ ΠΑΠΑΔΟΠΟΥΛΟΣ",401
"57618"," Λοιπόν, κύριε Υπουργέ, με την υπ’ αριθμόν 195/ 27-10-2011 διυπουργική απόφαση παραχωρείται το δικαίωμα διοίκησης, διαχείρισης, λειτουργίας, ανάπτυξης, επέκτασης, συντήρησης και εκμετάλλευσης όλων των κρατικών αεροδρομίων, των οποίων η οργάνωση, η λειτουργία και η διοίκηση ασκείται από την Υπηρεσία Πολιτικής Αεροπορίας. 
Αυτό το δικαίωμα, κύριε Υπουργέ, μεταβιβάσθηκε χωρίς αντάλλαγμα στο ΤΑΙΠΕΔ. Κι αυτό το δικαίωμα πήρε το ΤΑΙΠΕΔ…","ΕΥΓΕΝΙΑ ΟΥΖΟΥΝΙΔΟΥ",382
"57619"," Ολοκληρώστε, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57620"," …με τους υποψήφιους επενδυτές. Αυτό το δικαίωμα διαπραγματεύεται. Τελειώνω, κύριε Πρόεδρε.","ΕΥΓΕΝΙΑ ΟΥΖΟΥΝΙΔΟΥ",382
"57621"," Ευχαριστούμε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57622"," Εμείς θέλουμε να αναπτύξουμε το αερομεταφορικό έργο με όλες τις χώρες του κόσμου, κάτω από τις συγκεκριμένες συνθήκες ασφαλείας, προστασίας περιβάλλοντος και όλων αυτών.
Η συμφωνία αυτή δεν μας βρίσκει σύμφωνους στο σύνολό της, γι’ αυτό ψηφίζουμε «παρών».
(Χειροκροτήματα από την πτέρυγα του ΣΥΡΙΖΑ)","ΕΥΓΕΝΙΑ ΟΥΖΟΥΝΙΔΟΥ",382
"57623"," Ευχαριστούμε πολύ, κυρία συνάδελφε.
Τον λόγο έχει ο ειδικός αγορητής του Λαϊκού Συνδέσμου- Χρυσή Αυγή κ. Γρέγος για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57624"," Η συγκεκριμένη σύμβαση της Ευρωπαϊκής Ένωσης με τον Καναδά αφορά την απελευθέρωση των αερομεταφορών μεταξύ τους. Το πλαίσιο που ορίζει η σύμβαση αυτή θα αντικαταστήσει τις σχετικές διμερείς συμβάσεις μεταξύ Καναδά και κρατών-μελών της Ευρωπαϊκής Ένωσης.
Η σύμβαση έχει υπογραφεί εδώ και πέντε περίπου χρόνια και είναι απορίας άξιον γιατί έρχεται τόσο καθυστερημένα η κύρωσή της. Κανονικά μετά από πέντε σχεδόν χρόνια θα έπρεπε να συζητάμε για τα ίδια τα αποτελέσματα της σύμβασης, για το πώς μπορεί να βελτιωθεί, τα λάθη, τις παραλείψεις και όχι να την κυρώνουμε απλώς τυπικά. 
Σήμερα δεν έχουμε κάποια σαφή εικόνα για το αν η σύμβαση είναι θετική ή όχι για τις αερομεταφορές μεταξύ Καναδά και Ευρωπαϊκής Ένωσης. Από τη μια, η απελευθέρωση αυτή θα οδηγήσει σίγουρα σε απώλεια εσόδων για τα κράτη-μέλη, λόγω της κατάργησης δασμών και τελών. Από την άλλη, δεν έχουμε στοιχεία για το εάν αυξήθηκαν οι αεροπορικές συνδέσεις Ελλάδας-Καναδά και γενικότερα Ευρωπαϊκής Ένωσης- Καναδά. 
Η καλύτερη σύνδεση Ελλάδας-Καναδά με συχνές και φθηνές γραμμές για Καναδά και πίσω θα ήταν πράγματι κάτι σημαντικό για τη χώρα μας.
Υπάρχουν εκατοντάδες χιλιάδες ομογενείς στον Καναδά και επιπλέον θα ήταν προς το συμφέρον της χώρας μας να υπάρξουν οι δομές και το πλαίσιο για να αυξηθεί η κίνηση των τουριστών από τον Καναδά. Για την ώρα, πάντως, τα εισιτήρια για Καναδά από και προς Αθήνα κινούνται σε επίπεδο μεταξύ 900 ευρώ έως 1500 ευρώ. Οπότε, δεν ξέρουμε αν έχουν πετύχει κάτι, τουλάχιστον σε επίπεδο τιμών. 
Από την άλλη, θα ήθελα να σταθώ και σε ένα άλλο σχετικό ζήτημα. Συζητάμε για να κυρώσουμε μία σύμβαση ειδικά για τις αερομεταφορές, που υπεγράφη εδώ και πέντε χρόνια με τον Καναδά, την ίδια ώρα που η τρόικα θεωρεί ως προαπαιτούμενο την ιδιωτικοποίηση όλων των περιφερειακών αεροδρομίων της χώρας. 
Η λεγόμενη «παραχώρηση των περιφερειακών αεροδρομίων», που προχωράει με γοργούς ρυθμούς, θα αποτελέσει και την ταφόπλακα των αερομεταφορών μεταξύ των άγονων γραμμών της χώρας με την ηπειρωτική Ελλάδα. Αυτά τα αεροδρόμια, που χτίστηκαν και λειτούργησαν με τα χρήματα, τον κόπο και τον ιδρώτα του ελληνικού λαού, θα παραχωρηθούν για ένα κομμάτι ψωμί στο εγχώριο και το ξένο κεφάλαιο δήθεν για να εκσυγχρονιστούν και να λειτουργήσουν καλύτερα. Πρόκειται για τη γνωστή και πάγια τακτική του νεοφιλελευθερισμού, που έγκειται στο ότι απαξιώνουμε και υποβαθμίζουμε κάτι, για να ανακύπτει η ιδιωτικοποίηση, η παραχώρηση των δημοσίων δομών και εταιρειών ως μία αναγκαιότητα. 
Οι μέχρι τώρα ιδιωτικοποιήσεις –βλέπε ΟΠΑΠ, Ελληνικό και άλλες πολλές- έχει αποδειχθεί ότι γίνονται σε πολύ χαμηλές τιμές, οι οποίες δεν ανταποκρίνονται στην πραγματική αξία των δομών, που ξεπουλιούνται. 
Επίσης, έχει φανεί ότι ο ιδιώτης δεν σκοπεύει να ρίξει χρήμα, όπως θα λέγαμε λαϊκά, για να αναβαθμίσει μια υποδομή ή μια υπηρεσία, αλλά περιμένει από τα ίδια τα έσοδα που ήδη έχει η εταιρεία –το περιφερειακό αεροδρόμιο στην περίπτωσή μας- για να κάνει τις όποιες κινήσεις συν το υπολογιζόμενο κέρδος του. 
Το αποτέλεσμα είναι σχεδόν πάντα καταστροφικό. Η παραχώρηση των περιφερειακών αεροδρομίων με τους φόρους που προωθεί η Κυβέρνηση θα είναι καταστροφική. Αντί να μιλάμε για μια σύμβαση με τον Καναδά το 2009, ας μιλήσουμε για το τώρα, για το αύριο των ελληνικών περιφερειακών αεροδρομίων, της χώρας, που έχουν μπει στο στόχαστρο των διεθνών τοκογλύφων. 
Εδώ να σημειώσουμε και να τονίσουμε ότι οι αεροπορικές εταιρείες πρέπει να είναι συνεπείς ως προς τις υποχρεώσεις τους προς το κοινό και να τηρούνται αυστηρά και να είναι σεβαστά τα δικαιώματα των πολιτών. 
Επίσης, έχουμε επισημάνει ότι υπάρχει κίνδυνος τρομοκρατικών χτυπημάτων σε κοινόχρηστους χώρους, όπως αεροδρόμια, λιμάνια, μετρό κ.λπ., αλλά δεν έχουμε δει κάποια αυξημένα μέτρα. 
Ακόμα, πρέπει να εξάρουμε και τις ικανότητες των Ελλήνων πιλότων. 
Στο πλαίσιο του κοινοβουλευτικού ελέγχου της Χρυσής Αυγής έχουν κατατεθεί και ερωτήσεις σχετικά με την υποβάθμιση του διεθνούς αεροδρομίου «Καπετάν Βασίλης Κωνσταντακόπουλος». 
Ένα ακόμα θέμα που έχουμε θέσει με τη μορφή ερώτησης είναι η ασέβεια προς την ιστορία της Ελληνικής Αεροπορίας με την πώληση του Αεροδρομίου του Σέδες Θεσσαλονίκης και άλλες πολλές. 
Για την παρούσα κύρωση ψηφίζουμε «ΠΑΡΩΝ».","ΑΝΤΩΝΙΟΣ ΓΡΕΓΟΣ",113
"57625"," Ευχαριστούμε, κύριε συνάδελφε. 
Τον λόγο έχει για πέντε λεπτά ο ειδικός αγορητής του Κομμουνιστικού Κόμματος Ελλάδας κ. Νικόλαος Καραθανασόπουλος. 
Ορίστε, κύριε συνάδελφε, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57626"," Ευχαριστώ, κύριε Πρόεδρε. 
Το ΚΚΕ, όπως τόνισε και στην επιτροπή, καταψηφίζει τη συγκεκριμένη σύμβαση, δηλαδή αυτήν τη σύμβαση που αφορά τη συμφωνία των αεροπορικών μεταφορών μεταξύ της Ευρωπαϊκής Ένωσης και του Καναδά. Την καταψηφίζουμε χωρίς ταλαντεύσεις και ενδοιασμούς, γιατί στον πυρήνα αυτής της πολιτικής, αυτή της σύμβασης, βρίσκεται η πολιτική της απελευθέρωσης συνολικότερα των μεταφορών και ειδικότερα των αερομεταφορών. Αυτή η πολιτική της απελευθέρωσης αποσκοπεί στο να ικανοποιήσει τις σύγχρονες ανάγκες των πολυεθνικών που δραστηριοποιούνται στον συγκεκριμένο κλάδο των αερομεταφορών. 
Τα αποτελέσματα αυτής της πολιτικής τα έχουμε ζήσει. Είναι μια πολιτική που ξεκίνησε από τα μέσα της δεκαετίας του ’90. Έτσι, λοιπόν, έχουμε την απελευθέρωση των εσωτερικών πτήσεων, την ιδιωτικοποίηση των κρατικών αερομεταφορών, την ιδιωτικοποίηση των υποδομών στα αεροδρόμια από το κεντρικό εδώ στην Ελλάδα μέχρι και τα περιφερειακά που μπαίνουν στο στόχαστρο και περιλαμβάνουν την καθαριότητα μέχρι και τον έλεγχο ακόμα και των επιβατών, την ιδιωτικοποίηση των υπηρεσιών αεροπλοΐας, την κατάργηση των κρατικών εναέριων χώρων στο πλαίσιο του ενιαίου ευρωπαϊκού ουρανού. 
Τα παραπάνω καταγράφονται και αποτυπώνονται ακριβώς στη συγκεκριμένη σύμβαση, μιας και αυτή, όπως είπε και ο κύριος Υπουργός, καταγράφει την άρση των περιορισμών της πρόσβασης στις αγορές, τη σταδιακή απελευθέρωση στα δικαιώματα κίνησης αλλά και την άρση των όποιων περιορισμών στη συμμετοχή στο μετοχικό κεφάλαιο των αεροπορικών εταιρειών μέχρι την πλήρη εξαγορά τους. 
Δηλαδή, μέσα από αυτήν τη διαδικασία θα έχουμε έναν νέο κύκλο συγκέντρωσης στον τομέα των αερομεταφορών μέσα από εξαγορές και συγχωνεύσεις. Το αποτέλεσμα αυτών των εξαγορών και των συγχωνεύσεων είναι η επιδείνωση της θέσης των εργαζομένων. Έχουμε απολύσεις. Αυτό συνήθως γίνεται, κύριε Υπουργέ. Αυτό αποτελεί τον κανόνα. Όπως κανόνα αποτελεί και η ανατροπή στις εργασιακές σχέσεις αυτών που θα παραμείνουν και η εντατικοποίηση της δουλειάς. 
Από αυτήν την άποψη, λοιπόν, είναι φανερό ότι μέσα από αυτήν τη διαδικασία θα υπάρξει ακόμη μεγαλύτερη συγκέντρωση στον τομέα των αερομεταφορών και ο έλεγχος τους από μία χούφτα πολυεθνικές. Αυτό θα αποβεί, βεβαίως, σε βάρος των εργαζομένων στον τομέα των αερομεταφορών αλλά και σε βάρος της ικανοποίησης των αναγκών για αερομεταφορές της λαϊκής οικογένειας και της εξυπηρέτησης των λεγόμενων άγονων γραμμών, δηλαδή αυτές που δεν είναι κερδοφόρες. 
Το αποτέλεσμα το βλέπουμε καθημερινά και στη χώρα μας. Δηλαδή, το αν θα ικανοποιηθούν ή όχι οι λαϊκές ανάγκες εξαρτάται ακόμα περισσότερο, όλο και πιο πολύ, από το καπιταλιστικό κέρδος. 
Από αυτήν την άποψη εμείς το λέμε καθαρά: Δεν μπορεί να συνδέεται η ικανοποίηση των λαϊκών αναγκών με το καπιταλιστικό κέρδος. Πρέπει να ξεμπερδεύουμε. Πρέπει να καταργηθεί αυτό, για να μπορούν να ικανοποιηθούν οι λαϊκές ανάγκες. 
Βεβαίως, άλλος ένας παράγοντας, για τον οποίο εμείς καταψηφίζουμε, είναι ότι μέσα απ’ αυτήν τη συμφωνία απαγορεύονται –το αναφέρατε και εσείς, το τονίσατε ρητά- οι όποιες διμερείς συμφωνίες ανάμεσα στα κράτη-μέλη και στον Καναδά, που αποτελεί έναν ακόμη παράγοντα εθελούσιας εκχώρησης δικαιωμάτων -από τη στιγμή που συμμετέχουμε βεβαίως, στην Ευρωπαϊκή Ένωση- για κάποιους, οι οποίοι σφυρίζουν αδιάφορα και αποδέχονται την Ευρωπαϊκή Ένωση και από την άλλη μεριά ασκούν επιλεκτική κριτική. Είναι φανερό ότι αυτό αποτελεί έναν μονόδρομο. Όμως, κατά τη γνώμη μας, αυτός ο μονόδρομος δεν ικανοποιεί, δεν απαντά στις σύγχρονες λαϊκές ανάγκες. 
Γι’ αυτόν ακριβώς τον λόγο, κύριε Πρόεδρε, -το επαναλαμβάνω και πάλι-καταψηφίζουμε την παρούσα σύμβαση.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57627"," Ευχαριστούμε τον κύριο συνάδελφο.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ του Καναδά αφενός και της Δημοκρατίας της Αυστρίας, του Βασιλείου του Βελγίου, της Δημοκρατίας της Βουλγαρίας, της Κυπριακής Δημοκρατίας, της Τσεχικής Δημοκρατίας, του Βασιλείου της Δανίας, της Δημοκρατίας της Εσθονίας, της Δημοκρατίας της Φινλανδίας, της Γαλλικής Δημοκρατίας, της Ομοσπονδιακής Δημοκρατίας της Γερμανίας, της Ελληνικής Δημοκρατίας, της Δημοκρατίας της Ουγγαρίας, της Ιρλανδίας, της Ιταλικής Δημοκρατίας, της Δημοκρατίας της Λετονίας, της Δημοκρατίας της Λιθουανίας, του Μεγάλου Δουκάτου του Λουξεμβούργου, της Μάλτας, του Βασιλείου των Κάτω Χωρών, της Δημοκρατίας της Πολωνίας, της Πορτογαλικής Δημοκρατίας, της Ρουμανίας, της Σλοβακικής Δημοκρατίας, της Δημοκρατίας της Σλοβενίας, του Βασιλείου της Ισπανίας, του Βασιλείου της Σουηδίας, του Ηνωμένου Βασιλείου της Μεγάλης Βρετανίας και Βορείου Ιρλανδίας και της Ευρωπαϊκής Κοινότητας αφετέρου».
Ερωτάται το Σώμα: Γίνεται δεκτό το νομοσχέδιο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57628"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57629"," Παρών.","ΕΥΓΕΝΙΑ ΟΥΖΟΥΝΙΔΟΥ",382
"57630"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57631"," Συνεπώς το νομοσχέδιο του Υπουργείου Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ του Καναδά αφενός και της Δημοκρατίας της Αυστρίας, του Βασιλείου του Βελγίου, της Δημοκρατίας της Βουλγαρίας, της Κυπριακής Δημοκρατίας, της Τσεχικής Δημοκρατίας, του Βασιλείου της Δανίας, της Δημοκρατίας της Εσθονίας, της Δημοκρατίας της Φινλανδίας, της Γαλλικής Δημοκρατίας, της Ομοσπονδιακής Δημοκρατίας της Γερμανίας, της Ελληνικής Δημοκρατίας, της Δημοκρατίας της Ουγγαρίας, της Ιρλανδίας, της Ιταλικής Δημοκρατίας, της Δημοκρατίας της Λετονίας, της Δημοκρατίας της Λιθουανίας, του Μεγάλου Δουκάτου του Λουξεμβούργου, της Μάλτας, του Βασιλείου των Κάτω Χωρών, της Δημοκρατίας της Πολωνίας, της Πορτογαλικής Δημοκρατίας, της Ρουμανίας, της Σλοβακικής Δημοκρατίας, της Δημοκρατίας της Σλοβενίας, του Βασιλείου της Ισπανίας, του Βασιλείου της Σουηδίας, του Ηνωμένου Βασιλείου της Μεγάλης Βρετανίας και Βορείου Ιρλανδίας και της Ευρωπαϊκής Κοινότητας αφετέρου», έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του σύνολο και έχει ως εξής:
(Να καταχωριστεί το κείμενο του νομοσχεδίου σελ.106)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57632"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57633"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"57634"," Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, εισερχόμαστε στη συζήτηση επί των άρθρων και του συνόλου του σχεδίου νόμου του Υπουργείου Οικονομικών: «Ελληνικά Λογιστικά Πρότυπα και συναφείς ρυθμίσεις».
Στη χθεσινή συνεδρίαση συζητήθηκε και ψηφίστηκε το νομοσχέδιο επί της αρχής. 
Στη σημερινή συνεδρίαση θα συζητηθούν τα άρθρα και οι τροπολογίες του νομοσχεδίου ως μια ενότητα. 
Τέλος, πριν δώσω τον λόγο στον εισηγητή της Νέας Δημοκρατίας κ. Βεσυρόπουλο, έχω να ανακοινώσω στο Σώμα μια επιστολή: «Κύριε Πρόεδρε, σας γνωρίζουμε ότι στη συζήτηση της 20ης Νοεμβρίου 2014 επί του σχεδίου νόμου του Υπουργείου Οικονομικών από την Κοινοβουλευτική Ομάδα των Ανεξαρτήτων Ελλήνων ορίζεται ως ειδικός αγορητής ο Βουλευτής κ. Γαβριήλ Αβραμίδης.».","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57635"," Κύριε Πρόεδρε, θα παρακαλούσα να λάβω τον λόγο για να κάνω κάποιες επισημάνσεις.","ΓΕΩΡΓΙΟΣ ΜΑΥΡΑΓΑΝΗΣ",312
"57636"," Κύριε Υπουργέ, θέλετε τον λόγο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57637"," Ναι, κύριε Πρόεδρε, για ένα λεπτό μόνο. Απλώς ο Υπουργός έχει στείλει μερικές προσθήκες-αναδιατυπώσεις, σε σχέση με αυτά που έχουν συζητηθεί στην επιτροπή. Είναι κάποιες αποσαφηνίσεις που είχαν συζητηθεί και ζητηθεί, μάλιστα, κατά τη συζήτηση στην επιτροπή.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"57638"," Παρακαλώ να τις καταθέσετε στα Πρακτικά, κύριε Υπουργέ για να διανεμηθούν στους κυρίους συναδέλφους.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57639"," Ναι, κύριε Πρόεδρε.
(Στο σημείο αυτό ο Υφυπουργός Οικονομικών κ. Γεώργιος Μαυραγάνης, καταθέτει για τα Πρακτικά τις προαναφερθείσες προσθήκες-αναδιατυπώσεις, οι οποίες έχουν ως εξής: 
(Να μπουν οι σελ.110-112)","ΓΕΩΡΓΙΟΣ ΜΑΥΡΑΓΑΝΗΣ",312
"57640"," Κύριε Βεσυρόπουλε, έχετε τον λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57641"," Ευχαριστώ, κύριε Πρόεδρε. 
Κυρίες και κύριοι συνάδελφοι, μιλώντας χθες στην Ολομέλεια κατά την πρώτη ημέρα συζήτησης του νομοσχεδίου, επεσήμανα τη μεταρρυθμιστική του στόχευση αλλά και τη συναίνεση των παραγωγικών τάξεων και της πλειοψηφίας των φορέων απέναντι στις διατάξεις του. Θέλω να υπογραμμίσω για μία ακόμη φορά ότι η συναίνεση αυτή πρέπει να μετατραπεί και σε πολιτική συναίνεση σε ό,τι αφορά τη στάση των κομμάτων απέναντι σ’ αυτό το νομοσχέδιο. Πρόκειται για ένα νομοσχέδιο που ουσιαστικά απλοποιεί και κωδικοποιεί τη λογιστική πολυνομία και τους λογιστικούς κανόνες και αποτελεί κορύφωση της πρώτης σοβαρής μεταρρυθμιστικής προσπάθειας που ξεκίνησε δύο χρόνια πριν με τον Κώδικα Φορολογικής Απεικόνισης Συναλλαγών. 
Θα αναφερθώ σύντομα και περιεκτικά στις διατάξεις αυτού του νομοσχεδίου, που αποτελείται από οκτώ κεφάλαια και σαράντα άρθρα και δημιουργεί ένα σταθερό, απλό, ενιαίο και σύγχρονο πλαίσιο λογιστικών κανόνων, που θα διευκολύνουν, θα δημιουργούν αίσθηση ασφάλειας αλλά και ασφάλεια δικαίου. 
Στο κεφάλαιο 1 προσδιορίζεται το πεδίο εφαρμογής των διατάξεων αυτού του νομοσχεδίου. Αποτυπώνονται με ακρίβεια οι οντότητες, δηλαδή οι επιχειρήσεις, νομικά ή φυσικά πρόσωπα και οι αυτοαπασχολούμενοι με βάση το μέγεθος. Καθορίζεται με απόλυτη σαφήνεια ποιες είναι οι επιχειρήσεις που είναι υποχρεωμένες να συντάσσουν τις χρηματοοικονομικές τους καταστάσεις με βάση τα διεθνή πρότυπα αλλά και ποιες επιχειρήσεις εμπίπτουν στις ρυθμίσεις αυτού του νομοσχεδίου, καθώς και ποιες απαλλάσσονται. Υπάρχει ακριβής προσδιορισμός του μεγέθους τους στο άρθρο 2 με τις ανάλογες διαβαθμίσεις. Επίσης, υπάρχει κλιμάκωση και αποκλιμάκωση σε ό,τι αφορά τις υποχρεώσεις των επιχειρήσεων για την τήρηση συγκεκριμένων λογιστικών κανόνων, ανάλογα με το μέγεθός τους. 
Το κεφάλαιο 2 του νομοσχεδίου αναφέρεται στο κανονιστικό πλαίσιο για την τήρηση των λογιστικών αρχείων. Συγκεκριμένα, επέρχονται περαιτέρω βελτιώσεις από αυτές που επήλθαν με τον Κώδικα Απεικόνισης Φορολογικών Συναλλαγών. Διευκολύνονται οι επιχειρήσεις αλλά και οι έλεγχοι. Υπάρχει η ευχέρεια να απεικονίζονται και να συσχετίζονται όλα. Κάθε επιχείρηση, όπως προβλέπεται στο άρθρο 4, γνωρίζει ποια είναι τα αρχεία που πρέπει να τηρεί. Με το άρθρο 7 καθορίζονται τα χρονικά όρια ενημέρωσης των λογιστικών αρχείων ή σύνταξης των χρηματοοικονομικών καταστάσεων με το άρθρο 7. 
Στο κεφάλαιο 3 και από τα άρθρα 8 έως 15 έχουμε τις διατάξεις που συνδέονται με το κανονιστικό πλαίσιο για τα παραστατικά, διατάξεις που χαρακτηρίζονται από απλότητα και ευκολία στην τήρηση των λογιστικών κανόνων. Ουσιαστικά υπάρχουν ελάχιστες αλλαγές, αφού το τιμολόγιο αποτελεί το βασικό παραστατικό για πωλήσεις αγαθών ή για παροχή υπηρεσιών, όπως η λιανική απόδειξη πώλησης για τις λιανικές πωλήσεις.
Στο άρθρο 13 αναφέρεται ότι ο χρόνος έγκρισης του τιμολογίου μπορεί να παραταθεί μέχρι και τη δέκατη πέμπτη ημέρα του επόμενου μήνα από τον οποίο έγινε η παράδοση ή αποστολή των αγαθών.
Στο επόμενο άρθρο, στο άρθρο 14, αποτυπώνεται μια σημαντική καινοτομία, όπως είναι η αναγνώριση από τους συναλλασσόμενους του ηλεκτρονικού τιμολογίου, με πλήρη εξασφάλιση της αυθεντικότητας του ηλεκτρονικού τιμολογίου και της συναλλαγής, σύμφωνα με τα προβλεπόμενα στο άρθρο 15.
Τίθενται σε ισχύ σύγχρονες και απλοποιημένες λογιστικές καταστάσεις για κάθε επιχείρηση, όπως προβλέπεται από τις διατάξεις των άρθρων 16 και 17. Το όριο για τα βιβλία εσόδων-εξόδων παραμένει στο 1,5 εκατομμύριο ευρώ και δεν επέρχεται καμμία μεταβολή, αφού υπάρχει σαφής διάταξη, που προβλέπει ότι η υποχρέωση τήρησης διπλογραφικών βιβλίων προκύπτει όταν μία επιχείρηση υπερβαίνει το όριο του 1,5 εκατομμυρίου ευρώ για δύο συνεχόμενες χρονιές. Καθορίζεται με ακρίβεια και απόλυτη σαφήνεια η υποχρέωση κάθε επιχείρησης, σχετικά με τις χρηματοοικονομικές καταστάσεις που είναι υποχρεωμένη να υποβάλλει, με βασικό κριτήριο το μέγεθος κάθε επιχείρησης. Είναι ξεκάθαρο ότι απλοποιούνται όλες οι υποχρεώσεις υποβολής και τήρησης στοιχείων, ανάλογα με το μέγεθος κάθε ατομικής επιχείρησης, νομικού ή φυσικού προσώπου. 
Υπάρχει, επίσης, αφαίρεση λογιστικών, λειτουργικών και διοικητικών βαρών όσο αποκλιμακώνεται το μέγεθος των επιχειρήσεων.
Σημαντικές είναι οι διατάξεις του πέμπτου κεφαλαίου για τους κανόνες επιμέτρησης των ενσώματων και άυλων περιουσιακών τίτλων, τα οποία αρχικά συμπεριλαμβάνονται και υπολογίζονται στο κόστος κτήσης και στη συνέχεια στο αποσβέσιμο κόστος κτήσης.
Στο άρθρο 19 υπάρχουν οι διατάξεις για την καταγραφή των χρηματοοικονομικών περιουσιακών στοιχείων, που αρχικά προσμετρούνται στο κόστος και στη συνέχεια στο κόστος κτήσεως, αφαιρούμενων των ζημιών απομείωσης. 
Στο επόμενο άρθρο έχουμε τις διατάξεις για τον τρόπο με τον οποίο προσμετρούνται αποθέματα και υπηρεσίες. 
Σημαντική είναι η παράγραφος 1 του άρθρου 21 για τις προκαταβολές δαπανών, που αρχικά προσμετρούνται στο κόστος κτήσης και θεωρούνται καταβαλλόμενα ποσά και στη συνέχεια η επιμέτρησή τους γίνεται με την αφαίρεση των χρησιμοποιούμενων ποσών και των ενδεχόμενων ζημιών απομείωσης.
Γίνεται κατανοητό ότι όλες οι διατάξεις του πέμπτου κεφαλαίου, αυτές που αφορούν τους τρόπους προσμέτρησης κρατικών επιχορηγήσεων και αναβαλλόμενων φόρων, την επιμέτρηση περιουσιακών στοιχείων και υποχρεώσεων στην εύλογη αξία, τα επενδυτικά ακίνητα, τα εμπορικά αποθέματα και τα διαθέσιμα προς πώληση χρηματοοικονομικά περιουσιακά στοιχεία, διευκολύνουν τη λειτουργία των επιχειρήσεων και αποτυπώνουν την ακριβή εικόνα τους, στοιχείο που διευκολύνει και τους ελεγκτικούς μηχανισμούς και ενισχύει την ανταγωνιστικότητα των ελληνικών επιχειρήσεων. 
Προβλέπεται, επίσης, ότι η συναλλαγή σε ξένο νόμισμα θα μετατρέπεται στο νόμισμα στο οποίο καταρτίζονται οι χρηματοοικονομικές καταστάσεις της οντότητας και, μάλιστα, με τη συναλλαγματική ισοτιμία που ίσχυε κατά τον χρόνο συναλλαγής. Δεν κάνουμε τίποτα περισσότερο από το να δίνουμε στις ελληνικές επιχειρήσεις τη δυνατότητα να εφαρμόζουν τις βέλτιστες πρακτικές που εφαρμόζουν και οι ευρωπαϊκές επιχειρήσεις.
Στο προτελευταίο κεφάλαιο έχουμε τις διατάξεις για το προσάρτημα και τις απαλλαγές επί των χρηματοοικονομικών καταστάσεων.
Θα ήθελα επίσης να σταθώ στο άρθρο 30, που προβλέπει τις επιλογές που θεσπίζονται και καταρρίπτει την κινδυνολογία για περαιτέρω επιβαρύνσεις μέσα από αυτό το νομοσχέδιο. 
Είναι επίσης δεδομένο ότι οι μητρικές και θυγατρικές επιχειρήσεις διαχωρίζονται ανάλογα με το μέγεθός τους σε μικρούς, μεσαίους και μεγάλους ομίλους.
Στο όγδοο και τελευταίο κεφάλαιο του νομοσχεδίου υπάρχουν οι διατάξεις που αφορούν τον χρόνο εφαρμογής των διατάξεων του νομοσχεδίου για τις επιχειρήσεις που ισχύουν οι διατάξεις, βέβαια. Είναι η 1η Ιανουαρίου του 2015, κάτι που δημιούργησε αρχικά προβληματισμό για το γεγονός ότι δεν υπάρχει χρόνος προσαρμογής. Αυτό δεν ισχύει, γιατί η εφαρμογή των νέων κανόνων περιλαμβάνει ζητήματα για τη σύνταξη των χρηματοοικονομικών καταστάσεων που θα πρέπει να συνταχθούν στις αρχές του 2016. Άρα υπάρχει ένας ολόκληρος χρόνος προσαρμογής και προετοιμασίας.
Να τονίσω, επίσης, ότι αυτοί οι νέοι λογιστικοί κανόνες είναι πλήρως κωδικοποιημένοι και έχουν αντιστοίχιση στους σημερινούς. Η πολυνομία και οι διάσπαρτες αλληλοκαλυπτόμενες διατάξεις που δημιουργούσαν σύγχυση καταργούνται.
Στο άρθρο 38 υπάρχουν οι τροποποιούμενες ή οι καταργούμενες διατάξεις. Κωδικοποιούνται διατάξεις και νόμοι που πλησιάζουν ακόμα και τον έναν αιώνα ζωής και ισχύος, όπως είναι ο ν. 2190/1920. Μου έχει δοθεί πολλές φορές η ευκαιρία να τονίσω ότι οι συνθήκες αλλάζουν και απαιτούν προσαρμογή, κατάργηση των χρονοβόρων και γραφειοκρατικών διαδικασιών. Αυτό κάνουμε: Διευκολύνουμε και στηρίζουμε τις επιχειρήσεις, αφαιρούμε διοικητικά και λειτουργικά βάρη. 
Μια τελευταία αναφορά στο άρθρο 39, εκεί που προσδιορίζονται σαφείς και συγκεκριμένες εξαιρέσεις από τον νόμο κατηγοριών όπως: οι αγρότες που υπάγονται στο ειδικό καθεστώς ΦΠΑ με βάση τα ακαθάριστα έσοδά τους από την πώληση αγροτικών προϊόντων -δίνεται, μάλιστα, η δυνατότητα στη Γενική Γραμματεία Δημοσίων Εσόδων να ορίσει και να μεταβάλει, βελτιώνοντας ακόμα περισσότερο τα ποσοτικά αυτά όρια- τα φυσικά πρόσωπα και οι εποχικά απασχολούμενοι, εφόσον ο τζίρος τους δεν υπερβαίνει τα 10.000 ευρώ. 
Μία ακόμα καινοτομία είναι και η διάταξη για τη σύσταση της επιτροπής που θα παρακολουθεί και θα αξιολογεί την εφαρμογή του συγκεκριμένου νόμου, θα μπορεί να εντοπίζει προβλήματα και να εισηγείται διορθωτικές παρεμβάσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε.
Θέλω, επίσης, να χαρακτηρίσω ως θετική και την τροπολογία με την οποία παρατείνεται η προθεσμία διορθώσεων στο Ε9 έως τις 19 Δεκεμβρίου.
Κυρίες και κύριοι συνάδελφοι, το νομοσχέδιο αυτό σίγουρα αποτελεί ένα βήμα προόδου. Δημιουργείται ένα νέο, απλοποιημένο και σύγχρονο πλαίσιο λογιστικών κανόνων, το οποίο δίνει τη δυνατότητα στις ελληνικές επιχειρήσεις κάθε μεγέθους να ακολουθούν τα απλοποιημένα ευρωπαϊκά ισχύοντα. 
Είπα και χθες ότι κάποιες από αυτές τις επιχειρήσεις, έχοντας διαπιστώσει τα πλεονεκτήματα, εφαρμόζουν ήδη το ευρωπαϊκό πλαίσιο λογιστικής τυποποίησης.
Μέσα από αυτό το νομοσχέδιο η λογιστική πολυνομία ανήκει και περνάει οριστικά στο χθες. Είναι πολύ σημαντικό γεγονός ότι αυτό το νομοσχέδιο έχει τη στήριξη της επιχειρηματικής κοινότητας, των επαγγελματιών, των εκπροσώπων και των φορέων. Αυτό δείχνει ένα νέο δρόμο. Το δρόμο της συναίνεσης και της συνεννόησης. Αυτός είναι ο δρόμος που οδηγεί τη χώρα στην ανάπτυξη, σε ένα καλύτερο αύριο. Εμείς αυτόν το δρόμο θα συνεχίσουμε να ακολουθούμε. 
Κυρίες και κύριοι συνάδελφοι, σας καλώ να υπερψηφίσετε το νομοσχέδιο. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΑΠΟΣΤΟΛΟΣ ΒΕΣΥΡΟΠΟΥΛΟΣ",60
"57642"," Και εμείς ευχαριστούμε τον κύριο συνάδελφο. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι τέσσερις μαθητές και μαθήτριες και δύο εκπαιδευτικοί-συνοδοί τους από το 3ο Γενικό Λύκειο Θήβας Σχολείο.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο εισηγητής του ΣΥΡΙΖΑ, κ. Γελαλής για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57643"," Ευχαριστώ, κύριε Πρόεδρε. 
Μετά από τέσσερις συνεδριάσεις στην επιτροπή και τη χθεσινή συνεδρίαση στον Ολομέλεια νομίζω ότι είμαστε σε πολύ καλύτερη θέση από ό,τι ήμασταν στην αρχή και έχουμε μια καλύτερη εικόνα όσον αφορά το σχέδιο νόμου «Ελληνικά Λογιστικά Πρότυπα και συναφείς ρυθμίσεις». 
Ενσωματώνεται στο ελληνικό δίκαιο η οδηγία 34/2013 της Ευρωπαϊκής Ένωσης και κάποια άρθρα αποτελούν απλή μεταφορά της οδηγίας με ορισμούς «πεδία εφαρμογής του σχεδίου νόμου» και «γενικές αρχές». 
Θεωρώ θετικό το γεγονός ότι μέσα από την ενσωμάτωση της οδηγίας συγκεντρώνονται σε ένα νομοθετικό κείμενο οι ρυθμίσεις των συναλλαγών του ΚΦΑΣ και οι λογιστικές διατάξεις για την αποτίμηση των περιουσιακών στοιχείων των επιχειρήσεων και του νέου λογιστικού μοντέλου το οποίο θέλετε να εφαρμόσετε. 
Η ενσωμάτωση, όμως, της οδηγίας γίνεται καθ’ υπέρβαση της, αφού εισάγονται ως υποχρεωτικές διατάξεις των διεθνών λογιστικών προτύπων και κυρίως τα άρθρα 18 με 23 που αφορούν τους κανόνες επιμέτρησης –της παλιάς αποτίμησης-, χωρίς να προβλέπεται κάτι τέτοιο από την ίδια την οδηγία. 
Επίσης, διατηρούμε πολλές αμφιβολίες για το αν οι επιχειρήσεις που αποφάσισαν να τηρήσουν το ισχύον ελληνικό γενικό λογιστικό σχέδιο θα μπορούν να λειτουργήσουν ομαλά καθ’ όλη τη διάρκεια της χρήσης. Όταν χρειαστεί να αποτιμήσουν τα περιουσιακά στοιχεία, να βγάλουν τα αποτελέσματα χρήσης και να καταρτίσουν τις νέες καταστάσεις του παραρτήματος, θα πρέπει να προσαρμοστούν σε μία νέα πραγματικότητα. Αυτό σημαίνει κόστος για την εκπαίδευση του προσωπικού και για την αγορά νέων λογιστικών εφαρμογών. 
Να έρθουμε τώρα σε αυτό καθαυτό το νομοσχέδιο. 
Κεφάλαιο 1. «Πεδίο εφαρμογής, κατηγορίες οντοτήτων βάσει του μεγέθους»: 
Στο άρθρο 1 ορίζεται σε ποιες επιχειρήσεις θα εφαρμόζονται τα ελληνικά λογιστικά πρότυπα. 
Στο άρθρο 2 -«Καθορισμός μεγέθους οντοτήτων»- καθορίζεται το μέγεθος σε μικρές, πολύ μικρές, μικρές, μεσαίες και μεγάλες επιχειρήσεις, σύμφωνα με αυτά τα οποία ορίζονται στην οδηγία. 
Σχετικά με τα άρθρα 1 και 2 ψηφίζουμε «υπέρ». 
Το κεφάλαιο 2 αφορά τα λογιστικά αρχεία. Συγκεκριμένα, στο άρθρο 3 έχουμε σημαντικές επισημάνσεις. Με την παράγραφο 5 ορίζεται ότι οι επιχειρήσεις που θα εφαρμόσουν τα νέα λογιστικά πρότυπα, θα υποχρεωθούν στην τήρηση διπλών λογιστικών αρχείων, το πρώτο για τη σύνταξη των χρηματοοικονομικών καταστάσεων και το δεύτερο για φορολογικούς λόγους. Επομένως, θα αντιμετωπίσουν μια αύξηση του κόστους λειτουργίας. Σύμφωνα και με την ίδια την Επιστημονική Επιτροπή της Βουλής δεν φαίνεται να επιτυγχάνεται η μείωση του διοικητικού κόστους, η οποία είναι ένας από τους βασικούς σκοπούς για τον οποίο γίνεται αυτό το σχέδιο νόμου. Είναι στην αιτιολογική έκθεση, στη σελίδα 1. 
Στην παράγραφο 9 του άρθρου 3 δίνεται η δυνατότητα να εφαρμόζουν το ισχύον σχέδιο λογαριασμών όσες επιχειρήσεις το επιθυμούν. Προκειμένου να μην επιβαρυνθούν με πρόσθετο κόστος οι επιχειρήσεις, προτείναμε να έχουν την επιλογή να εφαρμόσουν πλήρως το λογιστικό σχέδιο που χρησιμοποιούν σήμερα, δηλαδή τους λογαριασμούς, τη λογιστική τυποποίηση και τις οικονομικές καταστάσεις του ελληνικού γενικού λογιστικού σχεδίου. 
Η πρότασή μας, βέβαια, αυτή δεν έγινε δεκτή. 
Στην παράγραφο 7 του άρθρου 3 προβλέπεται ότι στα λογιστικά σχέδια τα παραστατικά, συμπεριλαμβανομένων των τιμολογίων πώλησης, επιτρέπεται να συντάσσονται σε γλώσσα άλλη από την ελληνική. Προτείναμε αυτό να προβλεφθεί -όπως ισχύει άλλωστε και σήμερα- μόνο για την περίπτωση πωλήσεων σε άλλες χώρες. Έτσι, όμως, όπως είναι διατυπωμένη η διάταξη, υπάρχει ο κίνδυνος κάποιες μεγάλες επιχειρήσεις να μεταφέρουν τα λογιστήριά τους σε τρίτες χώρες λόγω χαμηλού κόστους. 
Για τους παραπάνω λόγους δεν ψηφίζουμε αυτό το άρθρο, κύριε Υπουργέ. Περιμέναμε, τουλάχιστον, να το αλλάξετε. Δεν είδαμε κάποια αλλαγή. 
Το άρθρο 4 αφορά τα άλλα λογιστικά αρχεία.
Το άρθρο 5 είναι η διασφάλιση της αξιοπιστίας του λογιστικού συστήματος. 
Στην παράγραφο 17 του άρθρου 5 έχουμε μία παρατήρηση. Αναφέρεται πως η κάθε οντότητα πρέπει να παρέχει κάθε αρχείο μεταφρασμένο στα αρμόδια ελεγκτικά όργανα. Όμως, στην παράγραφο 7 του άρθρου 3 αναφέρεται ότι τα λογιστικά αρχεία τηρούνται στην ελληνική γλώσσα. Οι δύο αυτές διατάξεις έρχονται σε αντίθεση μεταξύ τους και νομίζω ότι κάποια διόρθωση έστω και τώρα μπορεί να γίνει. 
Το άρθρο 6 αφορά το χρόνο ενημέρωσης. 
Το άρθρο 7 είναι η διαφύλαξη των λογιστικών αρχείων. Ψηφίζουμε υπέρ. Επισημαίνουμε αυτή την διάταξη της παραγράφου 17 του άρθρου 5. Πραγματικά ενσωματώνονται σε ένα νομοθέτημα όλες οι διάσπαρτες διατάξεις για τα λογιστικά αρχεία.
Το κεφάλαιο 3 αναφέρεται στα παραστατικά των πωλήσεων από το άρθρο 8 έως το άρθρο 15. Το κεφάλαιο 3 κινείται σε μια σωστή κατεύθυνση. Συγκεντρώνει διάφορες διατάξεις περί έκδοσης παραστατικών σε ένα κεφάλαιο. Αυτό πραγματικά είναι ένα θετικό στοιχείο. Βέβαια, ισχύουν τα όσα έχουμε πει για τον Κώδικα Φορολογικής Απεικόνισης. Δηλαδή, όταν γίνεται μία τέτοια μεταρρύθμιση, θα πρέπει πάντα, κύριε Υπουργέ, να έχουμε έναν ισχυρότατο φοροεισπρακτικό μηχανισμό. Το πρόβλημά μας -και ειδικά αυτήν την εποχή- είναι το σκέλος των εσόδων. Θα πρέπει να έχουμε έσοδα. 
Εσείς, όμως, απεναντίας, αντί γι’ αυτό, έχετε διαλύσει κυριολεκτικά τον φοροεισπρακτικό μηχανισμό. Καλή η απλοποίηση, αλλά στην πορεία θα φανεί αν είναι πλήρης. Θα έχουν βγει όλες οι ερμηνευτικές στις 1-1-2015 που θα ξεκινήσει η οικονομική περίοδος; Θα είναι επαρκής ή θα δημιουργηθεί η ίδια αναστάτωση στην αγορά όπως είχε δημιουργηθεί και με τον ΚΦΑΣ; Βέβαια, όλα αυτά μένει να τα δούμε στην πράξη. πλέον. Ψηφίζουμε τα άρθρα 8, 9, 10, 11, 12, 13, 14 και 15.
Το κεφάλαιο 4 αναφέρεται στις αρχές σύνταξης χρηματοοικονομικών καταστάσεων. Στο άρθρο 16 ορίζονται οι νέες χρηματοοικονομικές καταστάσεις και ποια οντότητα θα τηρεί τη μια ή την άλλη κατάσταση του παραρτήματος. Είναι ένα τυπικό θέμα και εδώ ψηφίζουμε υπέρ. 
Στο άρθρο 17 έχουμε να επισημάνουμε ότι η παράγραφος 7 παραπέμπει απευθείας στα διεθνή λογιστικά πρότυπα. Αναφέρει ότι οντότητες που καταρτίζουν τις χρηματοοικονομικές καταστάσεις, σύμφωνα με το πλαίσιο που καθορίζεται στον παρόντα νόμο, δύνανται να αναζητούν ερμηνευτική καθοδήγηση από τα σχετικά διεθνή λογιστικά πρότυπα στο βαθμό που οι ρυθμίσεις των προτύπων αυτών είναι συμβατές με τον παρόντα νόμο. Ενώ αρνείστε ότι εισάγονται κανόνες των διεθνών λογιστικών προτύπων στις μη εισηγμένες οντότητες, με αυτή την παράγραφο αυτοαναιρείστε. Αν δεν φύγει αυτή η παράγραφος δεν μπορούμε να ψηφίσουμε το άρθρο 17. Άρα θα είμαστε κατά.
Το κεφάλαιο 5 αναφέρεται σε κανόνες επιμέτρησης στα άρθρα 18 έως 23. Τα άρθρα 18 έως 23 ορίζουν νέους κανόνες επιμέτρησης, αποτίμησης. Εισάγουν τον όρο «εύλογη αξία», ο οποίος είναι όρος των διεθνών λογιστικών προτύπων. Αλλάζουν τους κανόνες αποτίμησης και υπολογισμού των αποσβέσεων των περιουσιακών στοιχείων των οντοτήτων. Οι επιχειρήσεις θα μπορούν να αποτιμούν τα περιουσιακά τους στοιχεία όπως τις συμφέρει. Το αποτέλεσμα πιθανόν να δημιουργήσει μια νέα «φούσκα» αφού θα υπάρχει μια πλασματική εικόνα υγιών επιχειρήσεων. 
Επιπλέον, το κόστος, λόγω τήρησης διπλών βιβλίων, θα αυξηθεί για τις μικρομεσαίες και τις μη εισηγμένες επιχειρήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό ακόμη θέλω, κύριε Πρόεδρε.
Στην επιτροπή κάναμε σαφείς προτάσεις προκειμένου να τροποποιηθούν οι διατάξεις των άρθρων 18 έως 23, αλλά δεν έγινε δεκτή καμμία. Επομένως, καταψηφίζουμε τα άρθρα 18 έως 23.
Τα άρθρα 24 έως 28 είναι διαδικαστικού χαρακτήρα και ψηφίζουμε «παρών».
Ερχόμαστε τώρα στο κεφάλαιο 6 που είναι το προσάρτημα και οι απαλλαγές στα άρθρα 29 και 30. Στα άρθρα αυτά ορίζονται λεπτομέρειες σχετικά με την εφαρμογή του νόμου. Στο άρθρο 30 ορίζεται ποια οντότητα ανάλογα με τη νομική μορφή θα τηρεί τη μια ή την άλλη κατάσταση και ποια θα απαλλάσσεται. Είμαστε υπέρ αυτών των άρθρων.
Ερχόμαστε στο κεφάλαιο 7, άρθρο 31 έως 36, όπου θεσπίζονται κανόνες για τις ενοποιημένες χρηματοοικονομικές καταστάσεις. Ό,τι ισχύει για μια επιχείρηση και τις ατομικές καταστάσεις ισχύει και για τις ενοποιημένες. Δεν έχουμε να παρατηρήσουμε κάτι εδώ. Επομένως, ψηφίζουμε «παρών» και σε αυτά τα άρθρα.
Στο κεφάλαιο 8 και στο άρθρο 37, παράγραφος 1α, είναι η πρώτη εφαρμογή των νέων ελληνικών λογιστικών προτύπων, η οποία προτείνεται να μετατεθεί για μετά τις 31-12-15. Ακόμα κι αν κάποια επιχείρηση θελήσει να εφαρμόσει το νέο λογιστικό σχέδιο, είναι αδύνατο να το πετύχει σε ένα μήνα από τώρα. Σε σχέση με την παράγραφο 1β, η εφαρμογή του απλοποιημένου και διορθωμένου ΚΦΑΣ πρέπει να πάει ένα χρόνο μετά, από 1-1-16 δηλαδή και μετά. Αυτή η βιασύνη πιστεύουμε θα δημιουργήσει τεράστια αναστάτωση στην αγορά. Πότε θα μελετηθεί, πότε θα εκπαιδευτεί το προσωπικό των επιχειρήσεων στα νέα λογιστικά πρότυπα και το προσωπικό του φοροεισπρακτικού μηχανισμού; Πότε θα βάλουν τα πληροφοριακά συστήματα και τις νέες λογιστικές εφαρμογές; Πότε θα βγουν οι ερμηνευτικές εγκύκλιοι; Όλα αυτά –ας πούμε- πιστεύουμε ότι σε ένα μήνα είναι αδύνατον να γίνουν. 
Στην παράγραφο 3 α.2 ορίζεται ότι από την ισχύ του νόμου και μετά, όποια οντότητα επιλέξει ως βάση επιμέτρησης το ιστορικό κόστος, θα πρέπει να αποτιμήσει τα ιδιοχρησιμοποιούμενα και επενδυτικά της ακίνητα στην εύλογη αξία την πρώτη φορά. Στη συνέχεια θα τα αποτιμά με βάση το ιστορικό κόστος. Τους δίνετε, δηλαδή, μια δυνατότητα να αυξήσουν πλασματικά την αξία των παγίων και να παρουσιάζουν μία εικόνα υγιούς επιχείρησης προς τα έξω. Καταψηφίζουμε το άρθρο 37.
Στο άρθρο 38, όπου με την παράγραφο 3 καταργείται ρητά το ελληνικό γενικό λογιστικό σχέδιο, έστω και με την επιφύλαξη του άρθρου 3 της παραγράφου 9 όπου ανέφερε ο κύριος Υπουργός στην επιτροπή ότι θα προστεθεί στο σχέδιο νόμου η κατάργηση, απλώς, από πλήρης γίνεται μερική.","ΔΗΜΗΤΡΗΣ ΓΕΛΑΛΗΣ",85
"57644"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57645"," Ολοκληρώνω, κύριε Πρόεδρε. Θέλω να μιλήσω για δύο άρθρα ακόμη.","ΔΗΜΗΤΡΗΣ ΓΕΛΑΛΗΣ",85
"57646"," Ξεπεράσατε τα έντεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57647"," Είναι θετική η προσθήκη και ήταν απαραίτητη αλλά δεν αρκεί. Το γιατί το αναλύσαμε στο άρθρο 3. «Παρών» λοιπόν θα πούμε και στο άρθρο 38.
Πάμε τώρα στο άρθρο 39. Στην παράγραφο 1 του άρθρου αυτού ορίζονται κάποιες κατηγορίες φορολογημένων που δεν υπόκεινται στις ρυθμίσεις του σχεδίου, όπως οι αγρότες του ειδικού καθεστώτος. Δεν έχουμε κάποια παρατήρηση εδώ. Στην παράγραφο 3, όμως, του άρθρου 39 ορίζεται μια επιτροπή η οποία θα ελέγχει την τήρηση του νόμου και θα εκδίδει εγκυκλίους. Το Υπουργείο, δηλαδή, έμμεσα αυτοκαταργείται. Γιατί να τον ελέγχει τον νόμο μια επιτροπή; Και ποια θα είναι αυτή η επιτροπή; Δεν κατανοούμε τον λόγο της ύπαρξής της. Με αυτόν τον τρόπο καταργείται ένα μέρος και της ίδιας της αρμοδιότητας που είχε η ελληνική λογιστική τυποποίησης. Θα πούμε «παρών» στο άρθρο αυτό εκτός κι αν αλλάξετε κάτι από την παράγραφο 3.","ΔΗΜΗΤΡΗΣ ΓΕΛΑΛΗΣ",85
"57648"," Αν κοιτάξετε τον χρόνο στον πίνακα, κύριε Γελαλή, θα σταματήσετε μόνος σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57649"," Τελειώνω σε λιγότερο από μισό λεπτό.
Όσον αφορά το άρθρο 40, δεν μπορούμε να καταψηφίσουμε το άρθρο αυτό γιατί δεν φέρνει καμμία αλλαγή σήμερα. Δεν μπορούμε ούτε να ψηφίσουμε θετικά καθώς με τις προβλεπόμενες αποφάσεις της Γενικής Γραμματείας Δημοσίων Εσόδων μπορεί να επιβαρυνθούν οι επιχειρήσεις με αλλαγές που θα επιφέρουν αύξηση του κόστους. Επομένως ψηφίζουμε «παρών».
Ευχαριστώ, κύριε Πρόεδρε, για την ανοχή σας.
(Χειροκροτήματα από την πτέρυγα του ΣΥΡΙΖΑ)","ΔΗΜΗΤΡΗΣ ΓΕΛΑΛΗΣ",85
"57650"," Τον λόγο έχει ο ειδικός αγορητής του ΠΑΣΟΚ, κ. Κουτσούκος, για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57651"," Ευχαριστώ, κύριε Πρόεδρε.
Είπα χθες για ποιον λόγο ψηφίζουμε το νομοσχέδιο αυτό και αναφέρθηκα στις δύο διαστάσεις του. Η μια είναι η μεταρρυθμιστική διάσταση και είχα την ευκαιρία να αναλύσω πώς εμείς στο ΠΑΣΟΚ εννοούμε τις μεταρρυθμίσεις ενταγμένες σε ένα πολιτικό σχέδιο με κοινωνική διαβούλευση και ελάχιστη πολιτική συναίνεση. Ο δεύτερος και πιο σημαντικός λόγος είναι ότι αυτό το νομοσχέδιο πέρα από το ότι είναι μια μεταρρύθμιση, είναι μια απλοποίηση των διατάξεων του ΚΦΑΣ που είναι συνέχεια του παλιού Κώδικα Βιβλίων και Στοιχείων, άρα διευκολύνει τις επιχειρήσεις και είναι και μια εκσυγχρονιστική τομή στο σύστημα τήρησης των λογαριασμών και των οικονομικών καταστάσεων των οικονομικών μονάδων, που δίνουν τη δυνατότητα με συγκρίσιμο τρόπο να εξάγονται πιο εύκολα συμπεράσματα.
Ταυτόχρονα χθες -και θέλω να το επαναλάβω και σήμερα- αναφέρθηκα στη συμβολή του ΠΑΣΟΚ, ώστε αυτό το νομοθέτημα να μην προσθέσει κόστος στις επιχειρήσεις, με την έννοια ότι δεν μπορούσαμε να υποχρεώσουμε τις επιχειρήσεις να αλλάξουν τα λογιστικά τους σχέδια και τον ηλεκτρονικό τους εξοπλισμό. Άρα θεωρούμε μείζον το γεγονός ότι προαιρετικά οι επιχειρήσεις μπορούν να κρατούν το ίδιο λογιστικό σχέδιο που εφαρμόζουν στις 31-12-2014.
Τώρα ο χρόνος είναι πολύ λίγος για να αναφερθεί κανείς στα άρθρα αναλυτικά. Σταχυολογώ, λοιπόν, ορισμένα άρθρα που θεωρώ ιδιαίτερα σημαντικά και αναφέρομαι στο γεγονός του πεδίου εφαρμογής που καθορίζει το άρθρο 1 και στην παράγραφο 4 της προαιρετικότητας στην εφαρμογή των διεθνών προτύπων χρηματοοικονομικής αναφοράς.
Το άρθρο 2 καθορίζει σε τέσσερις κατηγορίες τις οντότητες: μικρές, πολύ μικρές, μεσαίες και μεγάλες με κριτήρια τον κύκλο εργασιών, το ενεργητικό και τους απασχολούμενους. Για να έχουμε και μια αίσθηση των μεγεθών, η πολύ μικρή επιχείρηση είναι αυτή που έχει ενεργητικό 350.000, τζίρο 700.000 και απασχολεί μέχρι δέκα άτομα, ενώ η μεσαία είναι αυτή που έχει κύκλο εργασιών 40 εκατομμύρια, ενεργητικό 20 εκατομμύρια και απασχολεί διακόσια πενήντα άτομα. Από εκεί και πάνω είναι οι πολύ μεγάλες. Φαντάζεστε ότι στην Ελλάδα είναι πολύ λίγες.
Το άρθρο 3 θεωρώ ότι είναι ιδιαίτερα σημαντικό γιατί αναφέρεται στο σύστημα τήρησης των λογαριασμών, δηλαδή στη διπλογραφική μέθοδο, παραπέμποντας στο παράρτημα 3 που έχει τα σχέδια των λογαριασμών. Βεβαίως εδώ είναι η παράγραφος 9, η οποία δίνει τη δυνατότητα της προαιρετικής εφαρμογής του υφιστάμενου σχεδίου δίνοντας τη δυνατότητα να εξακολουθούν οι επιχειρήσεις να εφαρμόζουν το Εθνικό Γενικό Λογιστικό Σχέδιο που εφάρμοζαν στις 31-12-2014 και η παράγραφος 12, που προβλέπει τις απλοποιήσεις.
Επίσης, ήθελα να αναφερθώ στο γεγονός πως με τα άρθρα 4, 5 και 6 καθορίζονται τα ζητήματα που αφορούν την τήρηση των λογαριασμών, την παρακολούθηση των παγίων, την αξιοπιστία των στοιχείων και τη διαφύλαξη τους για μια πενταετία με βάση και τους φορολογικούς κανόνες της παραγραφής, ενώ οι διατάξεις του κεφαλαίου 3, δηλαδή τα άρθρα 8, 9,10 αναφέρονται στην έκδοση του τιμολογίου, στο περιεχόμενό του. 
Θεωρώ σημαντικό το γεγονός ότι μετά και από προτάσεις μας έγινε αποδεκτό -το λέει η παράγραφος 13- ότι θα συνεχίσει η εκκαθάριση των αγροτών σε ετήσια βάση, γιατί υπάρχει ένας συγκεκριμένος τρόπος που διακινούν τα εμπορεύματά τους ιδίως μέσω των συνεταιρισμών. Βεβαίως αναδεικνύονται και τα ζητήματα που έχουν να κάνουν με την αξιοπιστία αυτών των στοιχείων και την έκδοση των αποδείξεων λιανικής πώλησης, όπως επίσης ορίζονται και οι χρόνοι ενημέρωσης των βιβλίων.
Τώρα υπάρχει ένα θέμα στο οποίο αναφέρθηκα και χθες εδώ. Έχουμε την αποτίμηση των περιουσιακών στοιχείων με βάση τα ισχύοντα μέχρι τώρα και τις παραδοσιακές μεθόδους και την εισαγωγή της εύλογης αξίας, η οποία γεννά ορισμένα ερωτήματα στον βαθμό βέβαια που δεν θα λειτουργούν οι ελεγκτικοί μηχανισμοί, γιατί το νομοσχέδιο αναφέρεται στην αξιόπιστη μέθοδο της αποτίμησης με βάση την εύλογη αξία.
Θεωρώ ιδιαίτερα σημαντικές, κυρίες και κύριοι συνάδελφοι, τις διατάξεις του άρθρου 30 που αναφέρονται στις απλοποιήσεις για τις πάρα πολύ μικρές οντότητες που δίνεται η δυνατότητα να έχουμε σημαντικές εξαιρέσεις. Θέλω να σημειώσω ότι και στη δική μας προτεραιότητα ήταν ότι πρέπει να προφυλάξουμε από κοστοβόρες και πολυδαίδαλες διαδικασίες τις μικρές και πολύ μικρές επιχειρήσεις, οι οποίες στην Ελλάδα είναι η ραχοκοκαλιά της ελληνικής οικονομίας, όπως συνηθίζουμε να λέμε. 
Στο άρθρο 39 υπάρχουν οι εξαιρέσεις των αγροτών που υπάγονται στο ειδικό καθεστώς του ΦΠΑ και των ευκαιριακά απασχολουμένων που έχουν τζίρο μέχρι 10.000. Αντιλαμβάνεστε ότι δεν μπορούσαμε να βάλουμε ούτε τους καστανάδες ούτε αυτούς που ψήνουν καλαμπόκια σε μία διαδικασία τήρησης βιβλίων. Εδώ προβλέπεται βεβαίως και η διαρκής επιτροπή, η οποία αν είναι συγκροτημένη σωστά και με εκπροσώπηση κάποιων φορέων θα έχει τη δυνατότητα να παρακολουθεί την υλοποίηση, να παρεμβαίνει όταν υπάρχουν στρεβλώσεις και μερικές φορές να βάλει και φρένο στη διοίκηση αν επιχειρήσει αυτό το απλό νομοθέτημα να το κάνει πολυδαίδαλο μέσα από τις διάφορες ερμηνείες. 
Τέλος, υπάρχουν οι μεταβατικές διατάξεις, που δίνεται η δυνατότητα με υπουργικές αποφάσεις να καθορίζονται ζητήματα που αφορούν την τεχνολογία και την εξέλιξη των ταμειακών μηχανών και των υπόλοιπων συστημάτων επισήμανσης. Βεβαίως, υπάρχουν και τα παραρτήματα, τα οποία τα έκρινα ιδιαίτερα σημαντικά για να έχουμε αυτήν την τυποποίηση. Κατά συνέπεια θα ψηφίσουμε και τα άρθρα. 
Θέλω να περάσω σύντομα στις τροπολογίες, γιατί νομίζω δεν θα πάρουμε ξανά τον λόγο για τις τροπολογίες, κύριε Πρόεδρε. 
Την τροπολογία του Υπουργείου Οικονομικών για την παράταση υποβολής των δηλώσεων του ΕΝΦΙΑ θα την υπερψηφίσουμε. Θα υπερψηφίσουμε, παρ’ ότι δεν ήρθε εδώ να μας την εξηγήσει η κυρία Υπουργός -σας ενδιαφέρει κι εσάς, για τη Χαλκιδική, κύριε Πρόεδρε- τη διαδικασία με την οποία θα δίνονται πλέον τα σήματα για τα δωμάτια. Τη θεωρώ πολύ σημαντική. Πρέπει να σημειώσουμε ότι η αρμοδιότητα μεταφέρεται στο ΣΕΠΕ και έχω την εντύπωση -θα έπρεπε να μας το εξηγήσει η κυρία Υπουργός- ότι ο ΣΕΠΕ εκπροσωπεί το σύνολο των επιτηδευματιών που εκμεταλλεύονται δωμάτια, δηλαδή και των ξενοδόχων και των ενοικιαζόμενων. Για να μην δημιουργούμε υπερδομές που ενδεχόμενα δεν έχουν αντιπροσωπευτικότητα, το θέτω ως ερώτημα. Θα έπρεπε να είναι εδώ να μας το πει. Θα την υπερψηφίσουμε. 
Βεβαίως, έχουμε τις τροπολογίες του κ. Μητσοτάκη, παρ’ ότι είναι εκπρόθεσμες. Έχω την αίσθηση ότι με άκουγε προχθές που έλεγα πώς πρέπει να γίνονται οι μεταρρυθμίσεις και ότι εν πάση περιπτώσει ο ρόλος του Υπουργείου είναι να κωδικοποιήσει τις διάσπαρτες διατάξεις του κώδικα κατάστασης των δημοσίων υπαλλήλων, τις οποίες αλλάζει κάθε μέρα. 
Τελειώνω, με το ερώτημα που απηύθυνα χθες στον κ. Μαυραγάνη, το οποίο φαντάζομαι ότι θα είναι έτοιμος σήμερα να απαντήσει. Με το άρθρο 22 του ν.4203/13 δώσαμε παράταση δύο ετών στις υποθέσεις που παραγράφονταν μέχρι 31-12-2013, εφόσον αφορούν τις λεγόμενες λίστες, δηλαδή στοιχεία που έχει η χώρα μας είτε από τις διμερείς συναλλαγές είτε έχουν συγκεντρώσει άλλες υπηρεσίες και πρέπει να ελεγχθούν. Θυμίζω ότι η παραγραφή είναι πενταετής. Βεβαίως, σωστά δόθηκε αυτή η διετής παράταση, διότι εκτιμούσαμε ότι θα έχει ολοκληρωθεί το έργο. 
Λέω πάλι και σήμερα, για να το ακούσει και ο κόσμος, ότι έχει γίνει σημαντικό έργο, έχουν ελεγχθεί πάρα πολλές υποθέσεις, έχουν αποδώσει φορολογικά, αλλά είναι να γίνει πάρα πολύ δουλειά ακόμα με τις λίστες. Κατά συνέπεια δεν πρέπει να επιτρέψουμε να παραγραφεί το ’14. Άρα χρειάζεται μία επέκταση αυτής της διάταξης. Το λέω πάρα πολύ συγκεκριμένα και νομίζω ότι θα έχει την πρόνοια, γιατί αυτή είναι η δουλειά του Υπουργείου. Δεν μιλάω για ευαισθησία. Λέω ότι πρέπει να κάνουμε τη δουλειά να μαζέψουμε τους φόρους. Πρέπει να επεκτείνει αυτήν την παράταση της παραγραφής κατά δύο έτη και για τη χρήση του ’14. Κι εδώ είμαστε το ’15 -αν είμαστε καλά- να δούμε αν έχουν περαιωθεί αυτοί οι έλεγχοι, ώστε να μη χρειαστεί να δώσουμε ξανά παράταση. 
Ευχαριστώ, κύριε Πρόεδρε.","ΓΙΑΝΝΗΣ ΚΟΥΤΣΟΥΚΟΣ",258
"57652"," Εμείς ευχαριστούμε τον κ. Κουτσούκο. 
Τον λόγο έχει ο ειδικός αγορητής των Ανεξαρτήτων Ελλήνων, κ. Γαβριήλ Αβραμίδης για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57653"," Ευχαριστώ, κύριε Πρόεδρε. 
Το συζητούμενο νομοσχέδιο καταργεί την υπάρχουσα νομοθεσία για τη λογιστική τυποποίηση αντικαθιστώντας την με τα ελληνικά λογιστικά πρότυπα, τα οποία στην πραγματικότητα συνιστούν τον προθάλαμο των διεθνών λογιστικών προτύπων, με τα οποία καλούνται να συμμορφωθούν και οι μη εισηγμένες ελληνικές επιχειρήσεις, επιβάλλοντας στην ουσία την υποχρεωτική υιοθέτηση των διεθνών λογιστικών προτύπων από την πλειονότητα των φορέων εκπροσώπησης του εγχωρίου επιχειρείν, δηλαδή από τις μικρές και μεσαίες επιχειρήσεις. 
Σύμφωνα με τα όσα αποτυπώνονται στο νομοσχέδιο, η αντικατάσταση των νομοθετημάτων της λογιστικής τυποποίησης στην Ελλάδα από τα διεθνή λογιστικά πρότυπα πρέπει να έχει διευθετηθεί εντός ενός ιδιαίτερα ασφυκτικού χρονικού πλαισίου. 
Οι υιοθετούμενες αλλαγές θα πρέπει να διασφαλίζουν την ισότιμη μεταχείριση των επιχειρήσεων από τις κρατικές αρχές, όσον αφορά την αναλογική φορολογική επιβάρυνση, παράμετρος που αν δεν ληφθεί σοβαρά υπ’ όψιν καταστρατηγεί τους κανόνες του υγιούς ανταγωνισμού. 
Ο εξορθολογισμός και ο εκσυγχρονισμός του θεσμικού πλαισίου δραστηριοποίησης του επιχειρείν δεν γίνεται μόνο από την τυπική συνένωση σε ένα νομοθέτημα όλων των κανόνων που διέπουν τη λειτουργία του, αλλά κυρίως από το περιεχόμενο των κανόνων και από το πόσο χρηστικοί και ωφέλιμοι καθίστανται για την επιβίωση και την ομαλή λειτουργία των επιχειρήσεων. 
Οι διατάξεις που εκσυγχρονίζουν τους κανόνες λογιστικής τυποποίησης, χωρίς να διαταράσσουν τη λειτουργία των λογιστηρίων των επιχειρήσεων, μας βρίσκουν σύμφωνους και εφόσον δεν επέρχεται η μεταβολή της λογιστικής καθημερινότητας από την 1η Ιανουαρίου 2015. 
Κυρίες και κύριοι συνάδελφοι, με τις διατάξεις του κεφαλαίου 1, άρθρα 1 και 2, ορίζεται το πεδίο εφαρμογής του νομοσχεδίου. 
Με το κεφάλαιο 2, άρθρα 3 έως 7, θεσπίζονται ρυθμίσεις σχετικά με το λογιστικό σύστημα και τα τηρούμενα λογιστικά αρχεία. 
Με το κεφάλαιο 3, άρθρα 8 έως 15, ρυθμίζονται ζητήματα που αφορούν στα παραστατικά πωλήσεων επί τη βάση των αντίστοιχων ρυθμίσεων της Οδηγίας 2006/112/ΕΕ, σχετικά με το κοινό σύστημα Φόρου Προστιθέμενης Αξίας. 
Με το κεφάλαιο 4, άρθρα 16 έως 17, ορίζονται οι χρηματοοικονομικές καταστάσεις που καταρτίζουν οι υποκείμενες οντότητες αναλόγως της κατηγορίας στην οποία εμπίπτουν κατά παραπομπή στα υποδείγματα του παραρτήματος Β΄ και καθιερώνονται οι βασικές αρχές σύνταξής τους, σύμφωνα προς την οδηγία 2013/34/ΕΕ. 
Με το κεφάλαιο 5, άρθρα 18 έως 28, θεσπίζονται κανόνες επιμέτρησης αποτίμησης, οι οποίοι βασίζονται κατά κύριο λόγο στην παραδοχή του ιστορικού κόστους. 
Με το κεφάλαιο 6, άρθρα 29 έως 30, τίθενται οι γενικές αρχές σύνταξης του Παραρτήματος και το περιεχόμενο ανά κονδύλι των χρηματοοικονομικών καταστάσεων. 
Με το κεφάλαιο 7, άρθρα 31 έως 36, θεσπίζονται οι προϋποθέσεις και οι κανόνες σύνταξης ενοποιημένων χρηματοοικονομικών καταστάσεων. 
Με το κεφάλαιο 8, άρθρα 37 έως 40, ρυθμίζονται ζητήματα πρώτης εφαρμογής του νομοσχεδίου, απαριθμούνται οι καταργούμενες διατάξεις και τροποποιούνται διατάξεις του ν.2190/1920, ρυθμίζονται λοιπά θέματα εφαρμογής του νομοσχεδίου και θεσπίζονται μεταβατικές διατάξεις. 
Κυρίες και κύριοι συνάδελφοι, όσα παρόμοια με το συζητούμενο νομοσχέδιο και αν συμφωνήσουμε θα έχουμε κάνει μια τρύπα στο νερό, αν συνεχίζουμε να εφαρμόζουμε την ίδια μνημονιακή συνταγή. Σήμερα, βοούν ακόμη και τα αλαλάζοντα κύμβαλα των συγκυβερνητικών ΜΜΕ. Δυόμισι δισεκατομμύρια διαλαλούν πως είναι η «τρύπα» που πρέπει να «βουλώσει», η οποία θέλει για το μνημονιακό μινώταυρο και άλλες αυτοκτονίες και άλλες ροές μετανάστευσης νέων και άλλα λουκέτα σε επιχειρήσεις και άλλες χιλιάδες ανέργων και άλλες ουρές φτωχοποιημένων ή νεόπτωχων συνταξιούχων. Οι πάντες γνωρίζουν ότι το ελληνικό δημόσιο χρέος δεν είναι βιώσιμο, δεν είναι διαχειρίσιμο ούτε οικονομικά ούτε κοινωνικά. 
Ας δούμε μερικά από τα πλεονεκτήματα του νομοσχεδίου: Αναβάθμιση του Κώδικα Φορολογικής Απεικόνισης Συναλλαγών. Ρύθμιση της τεκμηρίωσης διακίνησης των αποθεμάτων. Εκσυγχρονισμός ρυθμίσεων περί δελτίου αποστολής. Τεκμηρίωση των διαθέσιμων αποθεμάτων, σύμφωνα με τις διεθνείς πρακτικές. Δικαίωμα επιλογής σχεδίου λογαριασμού. 
Το μεγαλύτερο πλεονέκτημα θεωρούμε ότι είναι η κωδικοποίηση των διάσπαρτων λογιστικών κανόνων και τούτο γιατί οι Ανεξάρτητοι Έλληνες, το Πανελλήνιο Άρμα Πολιτών και το Χριστιανοδημοκρατικό Κόμμα, από την ίδρυσή τους, ήταν υπέρ της απλότητας των φορολογικών διατάξεων, γεγονός που οδηγεί στη μείωση του λειτουργικού κόστους για τις επιχειρήσεις. Θέλουμε να μπει ένα τέλος στη λογιστική πολυνομία και αν το νομοσχέδιο συνδυαστεί, συνοδευτεί άμεσα από ερμηνευτικό κείμενο οδηγιών εφαρμογής απλό και ξεκάθαρο, τότε μπορεί να επιτευχθεί ο στόχος που είναι η κατάργηση του αναχρονιστικού κώδικα βιβλίων συναλλαγών και μακάρι να γίνει πραγματικότητα. 
Επίσης στα θετικά του συγκαταλέγονται και τα παρακάτω. Αναγνωρίζεται το τιμολόγιο στο βασικό παραστατικό για τις πάσης φύσεως πωλήσεις αγαθών και υπηρεσιών. Για λιανικές πωλήσεις προβλέπεται απόδειξη λιανικής πώλησης. Διευρύνεται ο χρόνος έκδοσης του τιμολογίου πώλησης, το οποίο μπορεί να εκδίδεται μέχρι τη δέκατη πέμπτη μέρα του επόμενου μήνα από την αποστολή ή παράδοση των αγαθών. Επεκτείνεται η δυνατότητα για έκδοση του τιμολογίου πώλησης προς το δημόσιο ή νομικό πρόσωπο δημοσίου δικαίου εντός του έτους στο οποίο οριστικοποιείται η συναλλαγή, πιστοποίηση δημοσίων έργων κ.λπ., έτσι ώστε να καλύπτει κάθε περίπτωση πώλησης προς το δημόσιο ή το νομικό πρόσωπο δημοσίου δικαίου. Διατηρείται η χρήση ταμειακής μηχανής ή φορολογικού μηχανισμού για πωλήσεις λιανικής με δυνατότητα απαλλαγής ορισμένων κατηγοριών. Προωθείται η ηλεκτρονική τιμολόγηση στη χονδρική και τη λιανική και η συνακόλουθη περαιτέρω μείωση του κόστους συναλλαγών. 
Επίσης, διευθετούνται αποτελεσματικά πολύπλοκα ζητήματα που αποδίδονται στην υφιστάμενη λογιστική πολυνομία, καθώς επιχειρείται για πρώτη φορά μία ομαδοποίηση των λογιστικών κανόνων με βάση τις διεθνείς βέλτιστες πρακτικές. Η προσέλκυση ξένων επενδύσεων καθίσταται περισσότερο ευχερής, καθώς τα οικονομικά στοιχεία που περιλαμβάνονται στους ισολογισμούς των ελληνικών επιχειρήσεων θα βρίσκονται σε εναρμόνιση με τις διεθνείς λογιστικές εγγραφές. 
Τώρα θα αναφέρω μερικά από τα αρνητικά του νομοσχεδίου. Γεννάται θέμα αξιοπιστίας των στοιχείων, καθώς οι πιστωτές των επιχειρήσεων, παραδείγματος χάριν οι τράπεζες, δεν θα εμπιστευτούν τις αξίες που προσδιορίζονται από τα αμφιβόλου αξιοπιστίας κριτήρια των διεθνών λογιστικών προτύπων. Μάλιστα, σχεδόν το σύνολο των πιστωτικών ιδρυμάτων αποτιμά και θα συνεχίσει να αποτιμά τα περιουσιακά στοιχεία της δανειοδοτούμενης επιχείρησης με βάση τα δικά του κριτήρια. 
Με την υποχρεωτική εφαρμογή των διεθνών λογιστικών προτύπων και από τις μη εισηγμένες σε χρηματιστήριο επιχειρήσεις, η οικονομική επιβάρυνσή τους θα εκτοξευτεί τόσο με το εφάπαξ κόστος των αλλαγών που θα πρέπει να γίνουν στα μηχανογραφικά πακέτα τους όσο και με την αναγκαστική τήρηση διπλών βιβλίων, αυτών των φορολογικών νόμων και αυτών των διεθνών λογιστικών προτύπων, διογκώνοντας έτσι το ετήσιο συνολικό λειτουργικό τους κόστος.
Κυρίες και κύριοι συνάδελφοι, τέλος, επειδή πιστεύουμε ότι για την επιτυχή υλοποίηση σημαντικό ρόλο θα διαδραματίσει η διαρκής επιτροπή που προβλέπεται να συσταθεί, δηλώνουμε ότι θα την παρακολουθήσουμε στενά και θα πιέζουμε, ώστε η Κυβέρνηση να συστήσει άμεσα τη διαρκή επιτροπή, που θα πρέπει να έχει την κατάλληλη στελέχωση και να εξασφαλίζει την εκπροσώπηση των παραγωγικών τάξεων. Επίσης, θα πιέζουμε, ώστε να εκδοθούν άμεσα οι προβλεπόμενες αποφάσεις και οι εγκύκλιοι για την ορθή και ευχερή εφαρμογή του νόμου. Πρέπει να αποφευχθεί η έκδοση μεγάλου πλήθους και συχνά αντικρουόμενων εγκυκλίων, που στο παρελθόν αύξαναν αντί να διευκολύνουν την εφαρμογή. 
Καταθέτω για τα Πρακτικά τις προτεινόμενες μεταβολές από εμάς, τους Ανεξάρτητους Έλληνες, από το Πανελλήνιο Άρμα Πολιτών και από το Χριστιανοδημοκρατικό Κόμμα, οι οποίες είναι με κόκκινα στοιχεία. 
Ευχαριστώ πολύ. 
(Στο σημείο αυτό ο Βουλευτής κ. Γαβριήλ Αβραμίδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΓΑΒΡΙΗΛ ΑΒΡΑΜΙΔΗΣ",2
"57654"," Κι εμείς ευχαριστούμε. 
Τον λόγο έχει ο Αναπληρωτής Υπουργός Οικονομικών κ. Σταϊκούρας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57655"," Θα ήθελα λίγο να τοποθετηθώ επί των βουλευτικών τροπολογιών. Ως προς το σύνολο αυτών των βουλευτικών τροπολογιών, θα έλεγα ότι αφορά πλήθος διαφορετικών ρυθμίσεων, αρμοδιότητας πολλών διαφορετικών Υπουργείων. Θίγονται πολλά και, πράγματι, αρκετά σημαντικά ζητήματα. Ενδεικτικά αναφέρω ότι στις προτεινόμενες τροπολογίες περιλαμβάνονται ρυθμίσεις για θεμελίωση συνταξιοδοτικού δικαιώματος, για ληξιπρόθεσμες οφειλές των δήμων αλλά και φορολογικές ρυθμίσεις. 
Ως εκ τούτου, για την αποδοχή τους απαιτείται κατ’ αρχάς μελέτη των προτεινόμενων ρυθμίσεων, αξιολόγηση των συνεπειών τους και ποσοτικοποίηση των ενδεχόμενων οικονομικών αποτελεσμάτων τους από το Γενικό Λογιστήριο του Κράτους. Συνεπώς δεν είναι δυνατή η αποδοχή τους για ένταξη στο παρόν σχέδιο νόμου.
Σας ευχαριστώ πολύ.","ΧΡΗΣΤΟΣ ΣΤΑΪΚΟΥΡΑΣ",476
"57656"," Ευχαριστούμε κι εμείς τον κύριο Υπουργό.
Τον λόγο έχει ο ειδικός αγορητής του Λαϊκού Συνδέσμου-Χρυσή Αυγή, ο κ. Κουκούτσης Δημήτριος. 
Έχετε οκτώ λεπτά, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57657"," Ευχαριστώ, κύριε Πρόεδρε.
Εν μέσω κρίσης, όταν ο μέσος επιχειρηματίας εν Ελλάδι ή ο μικρομεσαίος κλαίνε και οδύρονται, οι τράπεζες βγαίνουν εσπευσμένα να πουν ότι σε αυτήν τη χώρα όλα είναι εντάξει, προχωράμε καλά και να στηρίξουν το κυβερνητικό έργο. Πράγματι, είναι λογικό αυτό. Οι μόνες επιχειρήσεις σε αυτήν τη χώρα που την περίοδο της κρίσης ανεβάζουν τα κέρδη τους είναι οι τράπεζες. 
Όσο για το νομοσχέδιο, είπαμε ότι η Χρυσή Αυγή δηλώνει «παρών» κι ότι έχουμε κάποιες παρατηρήσεις. 
Στο άρθρο 2 ορίζεται ποιες είναι οι μικρές, οι μεσαίες και οι μεγάλες επιχειρήσεις. 
Στο άρθρο 3 δίνεται η δυνατότητα στις επιχειρήσεις να εφαρμόζουν το σχέδιο λογαριασμών του ελληνικού γενικού λογιστικού σχεδίου όπως είναι σήμερα. Πιθανότατα θα προκύψουν προβλήματα για το τι πρέπει να ακολουθηθεί.
Στο κεφάλαιο 4 επιβεβαιώνεται ότι εισάγονται διατάξεις που οδηγούν στην υποχρεωτική εφαρμογή των διεθνών λογιστικών προτύπων, επιβαρύνοντας όμως οικονομικά τις επιχειρήσεις. 
Στο κεφάλαιο 5 συμπεραίνει κάποιος ότι από τη στιγμή που έχουν περιληφθεί διατάξεις προαιρετικές ως υποχρεωτικές, προκύπτουν νέες επιβαρύνσεις με τη λειτουργία νέων υποχρεωτικών μηχανογραφικών συστημάτων.
Υπάρχουν και τα θετικά, τα οποία αναφέραμε. Δεν χρειάζεται να επαναλαμβάνουμε τα ίδια και τα ίδια. Είναι η κωδικοποίηση των διάσπαρτων νόμων κ.λπ.. 
Όσον αφορά τις τροπολογίες, θα θέλαμε να πούμε ότι οι τροπολογίες 2000/301 και 2001/302 ήρθαν χθες το βράδυ αργά. Δεν έχει λόγο να συζητάμε για αυτές. Για εμάς, έτσι όπως γίνεται το κοινοβουλευτικό έργο, δεν έχει νόημα. Ως εκ τούτου, θεωρούμε ότι δεν πρέπει καν να συζητηθούν εκ μέρους μας. 
Με την τροπολογία 1994/296 προβλέπεται η πάταξη του φαινομένου της λειτουργίας των παράνομων τουριστικών καταλυμάτων μέσω της έκδοσης του ειδικού σήματος. Τον ίδιο σκοπό δεν υποτίθεται ότι πληρούν οι καρτέλες με τις τιμές πίσω από την πόρτα και το ειδικό σήμα λειτουργίας του ΕΟΤ; 
Το δε θέμα της ετήσιας ανανέωσης λειτουργίας, αντί να απλοποιείται, γίνεται όλο και πιο περίπλοκο. Γιατί να μην έχουν δικαίωμα να διεκδικήσουν την έκδοση και διανομή πανελλαδικά ή περιφερειακά και άλλα επαγγελματικά σωματεία ή οργανισμοί ή ακόμα και εταιρίες;
Με τη χαριστική αυτή ανάθεση ουσιαστικά γίνεται αναγκαστική εγγραφή στο ΣΕΤΕ κάθε συλλόγου ή ομοσπονδίας ή συνομοσπονδίας τουριστικών καταλυμάτων, αλλιώς θα διαλυθούν αφού δεν θα μπορούν να εξυπηρετήσουν τα μέλη τους στην αναγκαστική αυτή διαδικασία. 
Τι είναι όμως ο ΣΕΤΕ, για να εξαναγκαστούν όλα αυτά τα σωματεία να εγγραφούν σε αυτόν; Σύμφωνα με το καταστατικό του είναι απλώς ένα πρωτοβάθμιο σωματείο του αστικού κώδικα, ούτε καν επαγγελματικό σωματείο ούτε καν τριτοβάθμιο ή δευτεροβάθμιο. 
Ομοίως, δύο από τις ενώσεις τουριστικών καταλυμάτων στις οποίες προβλέπεται από την τροπολογία ότι ο ΣΕΤΕ θα μπορεί να μεταβιβάζει το δικαίωμα έκδοσης και χορήγησης των αυτοκόλλητων σημάτων, δηλαδή η ΠΟΞ και η ΣΕΕΔΔΕ, δεν είναι επαγγελματικά σωματεία όπως ο ν.1712/1987 ορίζει. Τα όργανα δηλαδή της διοίκησης και των τριών αυτών σωματείων δεν έχουν προκύψει από αρχαιρεσίες, στις οποίες διασφαλίζεται η δημοκρατικότητα της απλής αναλογικής που επιβάλει ο ν.1712/7-8-1987. 
Μήπως πρέπει η Κυβέρνηση να καθορίσει μόνο τα κριτήρια και τις προϋποθέσεις που πρέπει να πληρούν οι φορείς που θα διεκδικήσουν την ανάληψη μιας τέτοιας διαδικασίας, αντί να «δίνει το δαχτυλίδι» στον εκλεκτό ΣΕΤΕ;
Ως εκ τούτου, εμείς καταψηφίζουμε.
Ευχαριστώ, κύριε Πρόεδρε.","ΔΗΜΗΤΡΙΟΣ ΚΟΥΚΟΥΤΣΗΣ",246
"57658"," Κι εμείς ευχαριστούμε τον κ. Κουκούτση.
Τον λόγο έχει η συνάδελφος ειδική αγορήτρια της Δημοκρατικής Αριστεράς κ. Ασημίνα Ξηροτύρη-Αικατερινάρη για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57659"," Μακάρι να είχαμε τέτοια ευχέρεια, κύριοι συνάδελφοι, κύριε Πρόεδρε και κύριε Υπουργέ, να συζητήσουμε και για τα θέματα του ιδιωτικού χρέους, τις ληξιπρόθεσμες οφειλές, τα κόκκινα δάνεια δηλαδή, το μεγάλο θέμα της αναθεώρησης του χρέους, όπως το μεγάλο θέμα αν η χώρα έχει και ποιο είναι το αναπτυξιακό της πρόγραμμα, το πρόγραμμα ανασυγκρότησης, για να το συνδέσει με τις διεκδικήσεις για την αναθεώρηση του χρέους. Αυτά ή δεν τα συζητάμε καθόλου ή ορισμένα θέματα που αφορούν όλους τους Έλληνες πολίτες, όπως είναι τα στεγαστικά δάνεια, τα κόκκινα δάνεια, οι πλειστηριασμοί, όπως είναι όλα αυτά που σας είπα μέχρι τώρα, τα συζητάμε με τροπολογίες της μιας ημέρας – και ιδού βέβαια το αποτέλεσμα.
Το σχέδιο νόμου που συζητάμε σήμερα αποτελείται από οκτώ κεφάλαια, σαράντα άρθρα, παραρτήματα, που ενσωματώνουν κατά κύριο λόγο τις λογιστικές διατάξεις της οδηγίας 34∕2013 και υλοποιούν περαιτέρω την απλοποίηση του Κώδικα Φορολογικής Απεικόνισης που ξεκίνησε με τον ν. 4093.
Είχαμε κάνει ένα σχόλιο αρχικά ότι θα πρέπει να ξεκαθαριστεί τελικά αν το παρόν νομοσχέδιο απλοποιεί τον υφιστάμενο Κώδικα Φορολογικής Απεικόνισης Συναλλαγών ή τον καταργεί, γιατί σε άλλα σημεία αναφέρεται ότι τον καταργεί και σε άλλα ότι τον απλοποιεί.
Κύριε Υπουργέ, μας απαντήσατε ότι ο κώδικας καταργείται ρητά με την παράγραφο 1 του άρθρου 39. Όσον αφορά τις κοινές του διατάξεις, που αποκαθιστούν τον ΚΦΑΣ, δηλαδή τα κεφάλαια 2 και 3, εμείς λέμε ότι αυτά συνιστούν βελτίωση και απλούστευση έναντι του καταργούμενου ΚΦΑΣ, όπως αναφέρεται και στην αιτιολογική έκθεση. Ενδεχομένως αυτό δεν είναι τόσο σαφές. Επιμένουμε, λοιπόν, ότι θα μπορούσε να είναι σαφέστερο στο νομοσχέδιο.
Το κεφάλαιο 1 μας βρίσκει σύμφωνους. Είναι το πεδίο εφαρμογής, οι κατηγορίες των οντοτήτων. Εδώ πραγματικά υπάρχει ένα αξιόλογο, ένα πλήρες γλωσσάριο στο παράρτημα Α΄. Είναι αναπόσπαστο τμήμα του παρόντος νόμου, το οποίο ξεκαθαρίζει τους όρους και με βάση την ευρωπαϊκή και διεθνή πρακτική καθορίζονται εκείνες οι οντότητες που εφαρμόζουν τα διεθνή πρότυπα χρηματοοικονομικής αναφοράς. Εδώ έγινε μια μεγάλη συζήτηση και υπήρξε μια σύγχυση κατά πόσον αυτά από κάποιες διατάξεις φαίνεται να είναι υποχρεωτικά. Τελικά, όλοι έχουμε καταλάβει ότι δεν είναι υποχρεωτικά για τις επιχειρήσεις παρά μόνο για τις εισηγμένες, για άλλες επιχειρήσεις που δεν τους αφορά αυτό το νομοσχέδιο. 
Στο κεφάλαιο 2 πράγματι υπάρχει μια πολύ καλή και συγκροτημένη αναφορά στα θέματα των λογιστικών αρχείων με τρόπο που, όπως λέει το άρθρο 3, να διασφαλίζεται η αξιόπιστη και ελέγξιμη αλληλουχία τεκμηρίων, ώστε να είναι ευχερής η συσχέτιση συναλλαγών και γεγονότων με τα λογιστικά αρχεία και τις χρηματοοικονομικές καταστάσεις.
Είναι ένα πολύ σοβαρό θέμα, γιατί πραγματικά όταν το νομοσχέδιο αφήνει όλες τις πρωτοβουλίες και τις ευθύνες στους ενδιαφερόμενους, στις επιχειρήσεις δηλαδή, πρέπει από την άλλη πλευρά να υπάρξει μια τέτοια αλληλουχία τεκμηρίων συνδεδεμένη, έτσι ώστε να μπορεί να υπάρχει και ο κρατικός έλεγχος.
Με την παράγραφο 5 του άρθρου 3 παραμένει υποχρέωση της οντότητας να παρακολουθεί ενδεχόμενη διαφοροποίηση της φορολογικής από τη λογιστική βάση.
Επανέρχομαι στη γενική παρατήρηση. Πράγματι, το προτεινόμενο νομοσχέδιο αποτελεί σε μεγάλο βαθμό κείμενο αρχών που μεταθέτει την ευθύνη της ορθής λογιστικής τήρησης στους πραγματικούς ιδιοκτήτες, στις επιχειρήσεις και τους επαγγελματίες, αφού στην παράγραφο 1 του άρθρου 3 ορίζεται ότι η διοίκηση της οντότητας έχει την ευθύνη για την τήρηση αξιόπιστου λογιστικού συστήματος και κατάλληλων λογιστικών αρχών για τη σύνταξη χρηματοοικονομικών καταστάσεων και άλλων πληροφοριών. 
Αυτό είναι μια απλούστευση, ένας εκσυγχρονισμός, από την άλλη πλευρά όμως, πράγματι το κράτος, το Υπουργείο σας, κύριε Υπουργέ, καθιστά κάποιον υπεύθυνο για ένα ολοκληρωμένο και συστηματικό έλεγχο για την τήρηση όλου αυτού του νομοσχεδίου. 
Το άρθρο 5 αναφέρεται στη διασφάλιση της αξιοπιστίας του λογιστικού συστήματος. Εδώ, υπήρξε μια διόρθωση σε σχέση και με μια παρατήρηση που σας είχαν κάνει οι φορείς, να περιλαμβάνονται δηλαδή όλες οι οντότητες. Κάνατε την διόρθωση «κάθε οντότητα». Άρα νομίζω ότι διορθώνεται το θέμα ή συμπληρώνεται, τέλος πάντων. 
Το κεφάλαιο 3 αφορά τα παραστατικά πωλήσεων. Εδώ, κάναμε μια σημαντική συζήτηση. Θεωρούμε ότι είναι θετικές οι διατάξεις της. Παρ’ όλα αυτά, δεν μας απαντήσατε. Το θέμα αυτό συνδέεται άμεσα με το θέμα της σύνδεσης των ταμειακών μηχανών με τη Γενική Γραμματεία Πληροφοριακών Συστημάτων, και εσείς αναδείξατε τη σημασία του ηλεκτρονικού τιμολογίου. Θα θέλαμε, λοιπόν, περισσότερο να μας πείτε το πώς θα γίνει σιγά-σιγά αυτή η αξιοποίηση, ούτως ώστε να μπορεί στις πολλές περιπτώσεις που υπάρχουν το κράτος παίρνει το ΦΠΑ άμεσα και να μην υπάρχει όλη αυτή η διαδικασία και αν θα το εισπράξει ή όχι. 
Επομένως, στα θέματα αυτά των τιμολογίων είμαστε σύμφωνοι. Θεωρούμε όμως ότι έχετε υποχρέωση να μας δώσετε μια απάντηση για το τι θα κάνετε, ούτως ώστε το σύστημα να είναι συνδεδεμένο πλήρως και να αξιοποιούνται όλα τα συστήματα της σύγχρονης τεχνολογίας, για να κάνετε καλύτερα τη δουλειά σας για την πάταξη της φοροδιαφυγής. 
Όσον αφορά τα θέματα των επιμετρήσεων στο κεφάλαιο 5, εδώ τα άρθρα 18 έως 23 αναφέρονται στην επιμέτρηση των περιουσιακών στοιχείων και των υποχρεώσεων με βάση την παραδοχή του ιστορικού κόστους. Όλη αυτή η διαδικασία της αποτίμησης, η οποία δεν μπορεί να διαφοροποιηθεί, αφορά και τις περισσότερες επιχειρήσεις. 
Με το άρθρο 24 δίνετε τη δυνατότητα επιμέτρησης περιουσιακών στοιχείων με βάση την εύλογη αξία. Υπάρχουν ορισμένες παρατηρήσεις στο σημείο αυτό και από το κείμενο της Επιστημονικής Επιτροπής. Νομίζω ότι ενδεχομένως θα μπορούσε να είναι πιο καλό αυτό το άρθρο και αυτή η ρύθμιση. 
Όσον αφορά τα θέματα των χρηματοοικονομικών καταστάσεων και των απλοποιήσεων και των απαλλαγών, θα ήθελα να πω ότι είναι καλές οι απλοποιήσεις και οι απαλλαγές, αλλά καμμιά φορά η προαιρετικότητα των απλοποιήσεων και των απαλλαγών μπορεί να αφήνει μεγαλύτερα περιθώρια ελιγμών. Από την άλλη μεριά αναρωτιέται κανείς πώς αυτή η ανομοιόμορφη εφαρμογή θα επιτρέψει να κάνετε καλύτερα τον έλεγχο και θα επιτρέψει τη συγκρισιμότητα. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε Πρόεδρε, θα χρειαστώ δύο λεπτά ακόμη. 
Έρχομαι στο θέμα των ενοποιημένων χρηματοοικονομικών καταστάσεων, στο κεφάλαιο 7, το οποίο είναι ένα μεγάλο θέμα. Υπάρχουν διάφορες προϋποθέσεις και διάφορες απαλλαγές, όσον αφορά την υποχρεωτική ενοποίηση σε κατηγορίες οντοτήτων. Αυτό εμείς θεωρούμε ότι δημιουργεί κάποιους κινδύνους. Θέσαμε εδώ το μεγάλο θέμα ότι όλη αυτή η σύγχυση πραγματικά μπορεί να διευκολύνει τις έκνομες δραστηριότητες ομίλων μέσω ενδοομιλικών συναλλαγών. Διότι η εμπειρία έχει δείξει ότι οι ενοποιημένες χρηματοοικονομικές καταστάσεις και αυτές, αν δεν ελέγχονται όπως πρέπει, δεν διασφαλίζουν την αποτροπή της φοροδιαφυγής. 
Και θα έλεγα ότι στην απάντηση που μας δώσατε, κύριε Υπουργέ, ότι δηλαδή σε καμμία περίπτωση ο νόμος δεν αφήνει ακάλυπτα θέματα διαφάνειας και φοροδιαφυγής, αφού κατά κύριο λόγο με τις παραγράφους 25 έως 31 του άρθρου 29 του νομοσχεδίου επιβάλλεται η παροχή πληροφοριών με λεπτομέρεια για τις σχέσεις και τις αλλαγές της οντότητας με τα συνδεδεμένα της μέρη, παρατηρώ μια αντίφαση και όχι συμπληρωματικότητα του άρθρου 29 ως προς το κεφάλαιο 7. Το κεφάλαιο 7 έχει απλοποιήσεις, έχει απαλλαγές και μετά το άρθρο 29 βέβαια καθορίζει ορισμένες υποχρεώσεις για όλο το σύνολο των εμπλεκομένων με μία οντότητα. Νομίζω ότι υπάρχει εδώ ένα πρόβλημα. 
Όσον αφορά την πρώτη εφαρμογή των διατάξεων, τελικά οι φορείς κάπου έχουν συγκλίνει ότι είναι αρκετό το χρονικό περιθώριο το οποίο τους δίνεται. Εγώ νομίζω ότι το πρώτο στάδιο, δηλαδή μέχρι το τέλος τους έτους να έχουν τακτοποιηθεί ορισμένα πράγματα, είναι πάρα πολύ μικρό και θα μπορούσε να δοθεί μια μεγαλύτερη προθεσμία. Όμως, δεν μπορούμε να πάμε σε προτάσεις ότι μπορούν ακόμα οι μικρές επιχειρήσεις σωστά να χρησιμοποιούν πιο απλουστευμένο και το παλιό σύστημα, κ.λπ.. Αν συνέχεια ξηλώνουμε αυτόν τον νόμο πριν τον κάνουμε, δηλαδή συνεχώς να έχουμε εξαιρέσεις στην εφαρμογή αυτού του νόμου, δεν θα έχουμε κάνει τίποτα. Και σε αυτό συμφωνώ μαζί σας, ότι πρέπει πραγματικά από ένα σημείο και ύστερα όλα να είναι υποχρεωτικά στην τήρησή τους. 
Έγινε μεγάλο θέμα με την επιτροπή και με το ρόλο που θα έχει. Κυρίως βλέπω κι εγώ το ρόλο της πάνω στο να ετοιμάσει όλες τις εγκυκλίους, τις υπουργικές αποφάσεις που χρειάζονται, ούτως ώστε να μην βρεθεί πάλι ιδιαίτερα ο μικρός επιχειρηματίας σε έναν κυκεώνα εγκυκλίων και ασαφειών εφαρμογής αυτούς του συστήματος, να τον βοηθήσει. 
Πραγματικά ο έλεγχος, αυτή η μεγάλη υποχρέωση που έχει το κράτος να ελέγχει όλα αυτά τα πράγματα σε καμμία περίπτωση δεν μπορεί να ανήκει στην επιτροπή αυτή ή να καλύπτεται από την επιτροπή. Η επιτροπή θα κάνει αυτές τις συμπληρώσεις, διορθώσεις και επεξηγήσεις για να λειτουργήσει αυτός ο νόμος, γιατί θεωρούμε ότι η λυδία λίθος της εφαρμογής αυτού του νομοσχεδίου είναι πράγματι ο ελεγκτικός μηχανισμός.
(Στο σημείο αυτό κτυπάει το κουδούνι λήξεως του χρόνου ομιλίας του κυρίας Βουλευτού)
Παράλληλα με τα λογιστικά πρότυπα θα πρέπει να έχετε για τις υπηρεσίες σας και τα ελεγκτικά πρότυπα…","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"57660"," Κυρία συνάδελφε, σας παρακαλώ. Ξεπεράσαμε κατά πολύ το χρόνο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57661"," Τελείωσα, κύριε Πρόεδρε.
Μισό λεπτό για τις τροπολογίες, κύριε Πρόεδρε.
Η τροπολογία 1994 για την ειδική σήμανση των τουριστικών καταλυμάτων δεν μας βρίσκει σύμφωνους. Τα σήματα μέχρι τώρα τα έδινε ο ΕΟΤ, τώρα έχει ενσωματωθεί η λειτουργία σε διεύθυνση του Υπουργείου Τουρισμού. Δεν είναι δυνατόν ο ΣΕΤΕ να δίνει τα σήματα. Γιάννης κερνάει και Γιάννης πίνει; Πώς θα γίνει αυτό το θέμα; Δεν συμφωνούμε με αυτήν την τροπολογία. 
Οι άλλες δύο είναι τροπολογίες που αφορούν θέματα διοικητικά για το Υπουργείο Οικονομικών. Σχετικά με την τροπολογία 2301, για την πρώτη παράγραφο θα θέλαμε να μας πείτε ποια είναι τα συλλογικά όργανα που δίνουμε τη δυνατότητα στον Υπουργό Οικονομικών να τα ανασυγκροτεί σε περίπτωση που η συγκρότησή τους επηρεάζεται από το νέο οργανισμό του Υπουργείου Οικονομικών. Να μάθουμε εδώ πέρα ποια είναι αυτά τα συλλογικά όργανα και να μην είναι έτσι δοσμένη η εξουσιοδότηση. 
Βέβαια, με την παράγραφο 2 για την παράταση της ημερομηνίας του ΕΝΦΙΑ συμφωνούμε. 
Υπάρχει και μία άλλη υπουργική τροπολογία, που ήρθε εκπρόθεσμα, που αφορά το συμβούλιο υπηρεσιακής κατάστασης των προϊσταμένων γενικής διεύθυνσης, δηλαδή να μην υπάρχει ο συνταξιούχος ως πρόεδρος του πενταμελούς αυτού οργάνου.
(Στο σημείο αυτό κτυπάει το επανειλημμένα κουδούνι λήξεως του χρόνου ομιλίας του κυρίας Βουλευτού)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"57662"," Ολοκληρώστε μ’ αυτό, σας παρακαλώ πολύ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57663"," Τελείωσα, κύριε Πρόεδρε.
Νομίζω ότι η αντικατάστασή του θα πρέπει να γίνει από ένα άλλο μέλος του ΑΣΕΠ, ούτως ώστε να μην υπάρχει η πλειοψηφία, όπως φαίνεται εδώ, να είναι η πλειοψηφία υπουργική και όχι πιο αντικειμενική.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"57664"," Γιατί με φέρνετε σε δύσκολη θέση, κυρία Αικατερινάρη; Έχετε μιλήσει δεκατέσσερα λεπτά, ενώ ζητήσατε ένα, δύο!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57665"," Τελείωσα, κύριε Πρόεδρε!
Εγώ σας φέρνω σε δύσκολη θέση, ή οι τροπολογίες που έρχονται την τελευταία στιγμή;","ΑΣΗΜΙΝΑ ΞΗΡΟΤΥΡΗ- ΑΙΚΑΤΕΡΙΝΑΡΗ",374
"57666"," Τι να κάνουμε δηλαδή; Έχετε ξεπεράσει τον χρόνο κατά επτά λεπτά! Σας το επαναλαμβάνω συνέχεια!
Κυρία Τζάκρη, έχετε τον λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57667"," Ευχαριστώ πολύ, κύριε Πρόεδρε. 
Κυρίες και κύριοι Βουλευτές, θέλω να αναφερθώ λίγο στη συγκυρία: Τελικά αποδείχθηκε ότι κόκκινες γραμμές έχει μόνο η τρόικα και ότι η συγκυβέρνηση των κυρίων Σαμαρά και Βενιζέλου θεώρησε απλά ότι με τον γνωστό τρόπο, ο οποίος χαρακτηρίζει βέβαια παλαιάς κοπής πολιτικούς, με το να εκφράσουν δηλαδή - για να το πώς κατά το κοινώς λεγόμενο- μόνο «πολιτική μαγκιά» θα μπορούσαν και να πείσουν το διεθνές σύστημα και να παίξουν το παιχνίδι τους στο εσωτερικό. 
Τελικά όμως αποδείχθηκε ότι το σχέδιο Σαμαρά-Βενιζέλου, δηλαδή το success story, δεν ήταν τίποτε άλλο από ένας πύργος στην άμμο, που διαλύθηκε αμέσως μόλις η τρόικα απλώς δεν σηκώνει το τηλέφωνο για να απαντήσει!
Θέλω όμως να διαπιστώσω –παρά τη σκληρή κριτική που κάνω- πως η χώρα οδεύει προς μια πραγματικά δύσκολη κατάσταση, για την οποία αυτή η Κυβέρνηση δεν έχει κανένα απολύτως σχέδιο, παρά μόνο το πώς θα καθίσουν οι συγκυβερνώντες όσο το δυνατό περισσότερο καιρό γίνεται στην καρέκλα της εξουσίας. 
Είναι προφανές ότι κάνουν κακό στη χώρα και συνολικά στην οικονομία και ότι η καλύτερη και πιο έντιμη επιλογή της συγκυβέρνησης αυτή τη στιγμή θα ήταν να προκηρύξει εκλογές και όχι να ακολουθήσει την πολιτική της καμένης γης που φαίνεται ότι ακολουθεί. 
Ο κ. Σαμαράς και ο κ. Βενιζέλος θα παραδώσουν σε τρεις μήνες τη χώρα σε χειρότερη κατάσταση από αυτή που βρισκόταν το 2012. Οι αγορές είναι τελείως κλειστές για τη χώρα, οι τράπεζες βρίσκονται σε μια νέα εξάρτηση από τον μηχανισμό έκτακτης ρευστότητας της Ευρωπαϊκής Κεντρικής Τράπεζας, η πληρωμή των υποχρεώσεων του δημοσίου προς τους ιδιώτες έχει σταματήσει και η οικονομία συνεχίζει να βαλτώνει στα θολά νερά της ανασφάλειας και της αβεβαιότητας. 
Θα επαναλάβω, λοιπόν, αυτό που είπα προηγουμένως ότι η μόνη για τη χώρα στην παρούσα συγκυρία θα ήταν να προκηρυχθούν άμεσα εκλογές.
Ερχόμενη τώρα στην εισήγηση επί των άρθρων του παρόντος νομοσχεδίου για τα ελληνικά λογιστικά πρότυπα, θα ήθελα να πω κατ’ αρχάς ότι σκοπός του νομοσχεδίου είναι η συγκέντρωση σε ένα νομοθέτημα των λογιστικών κανόνων που διέπουν την οργάνωση και λειτουργία των επιχειρήσεων και των λοιπών υποκειμενικών οντοτήτων και η παρεχόμενη από αυτές χρηματοοικονομική πληροφόρηση, καθώς επίσης και η πλήρης ενσωμάτωση των ρυθμίσεων της κοινοτικής οδηγίας με αριθμό 34/2014 που περιλαμβάνει λογιστικές διατάξεις. 
Το πρώτο άρθρο, που περιλαμβάνει τα άρθρα 1 και 2, αναφέρεται στο πεδίο εφαρμογής του νόμου και στην κατηγοριοποίηση των υποκειμενικών οντοτήτων, δηλαδή των επιχειρήσεων που είναι είτε φυσικά είτε νομικά πρόσωπα δημοσίου ή ιδιωτικού δικαίου, κερδοσκοπικού ή μη χαρακτήρα, που αφορά η εφαρμογή του νόμου. Δηλαδή Α.Ε, Ε.Π.Ε, ετερόρρυθμες εταιρείες κ.λπ..
Η παράγραφος 1 μάλιστα ορίζει ότι το πλήρες γλωσσάριο όρων του παραρτήματος Α΄ είναι αναπόσπαστο τμήμα του παρόντος νομοσχεδίου και ότι είναι ιδιαίτερα χρήσιμο για την εφαρμογή του νόμου. 
Το άρθρο 2 κατατάσσει σε κατηγορίες τις υποκειμενικές οντότητες που υπάγονται στο νόμο με βάση το μέγεθός τους και όχι το νομικό τους τύπο.
Τα κεφάλαια 2 και 3 ουσιαστικά υποκαθιστούν τον καταργούμενο Κώδικα Φορολογικής Απεικόνισης Συναλλαγών. Το κεφάλαιο 2, το οποίο περιλαμβάνει τα άρθρα 3 έως 8, αφορά τους κανόνες σχετικά με την τήρηση λογιστικών αρχείων, δηλαδή βιβλίων, στοιχείων και παραστατικών και απλοποιεί τον Κώδικα Φορολογικής Απεικόνισης Συναλλαγών, καθώς καταργεί ένα σημαντικό τμήμα γραφειοκρατικών ρυθμίσεων. 
Η σημαντικότερη ρύθμιση αυτού του κεφαλαίου είναι η δυνατότητα που προβλέπεται στην παράγραφο 8 του άρθρου 3, ώστε κάθε οντότητα να τηρεί προαιρετικά σχέδιο λογαριασμών ως μέρος του λογιστικού της συστήματος ή εναλλακτικά να εφαρμόζει το σχέδιο λογαριασμών που ισχύει κατά την 31η Δεκεμβρίου 2014.
Όπως μάλιστα παρατήρησα και στην εξέταση του νομοσχεδίου και στην αρμόδια επιτροπή, κύριε Υπουργέ, σωστά έχει επισημανθεί ότι η διατύπωση της παραγράφου 9 του άρθρου 3 είναι ελλιπής. Διότι, το σχέδιο λογαριασμών του ενιαίου γενικού σχεδίου λογαριασμών, στο οποίο προφανώς αναφέρεται η παράγραφος αυτή, δεν μπορεί εναλλακτικά να ισχύει με το σχέδιο λογαριασμών, εφόσον καταργείται, σύμφωνα με το άρθρο 38 παράγραφος ΣΤ΄ του παρόντος νομοσχεδίου. 
Έτσι, το σχέδιο λογαριασμών του άρθρου 3 παράγραφος 9 μένει χωρίς νομική βάση, με όποιες συνέπειες μπορεί να προκύψουν, εφόσον πρώτον δεν περιλαμβάνει τους κανόνες που ρυθμίζουν το περιεχόμενο και τη λειτουργία των λογαριασμών του ενιαίου γενικού σχεδίου λογαριασμών και δεύτερον δεν αναφέρεται καν στις οικονομικές καταστάσεις που είναι άρρηκτα συνδεδεμένες στους λογαριασμούς του σχεδίου λογαριασμών. 
Γι’ αυτόν τον λόγο προτείνεται η τροποποίηση της παραγράφου 9 του άρθρου 3 ως εξής: «Εναλλακτικά του σχεδίου λογαριασμών του πρώτου εδαφίου της παραγράφου 8 του παρόντος άρθρου, η οντότητα που υπόκειται σε αυτόν τον νόμο έχει τη δυνατότητα να εφαρμόζει τα σχέδια λογαριασμών και τους κανόνες που ρυθμίζουν το περιεχόμενο και τη συλλειτουργία των λογαριασμών αυτών, καθώς και τις οικονομικές καταστάσεις που προβλέπει η νομοθεσία πριν την ψήφιση του παρόντος νόμου, ήτοι του προεδρικού διατάγματος 1123/1980 που αναφέρεται στο ελληνικό λογιστικό σχέδιο, του προεδρικού διατάγματος 148/1984 που αναφέρεται στο κλαδικό λογιστικό σχέδιο ασφαλιστικών επιχειρήσεων και του προεδρικού διατάγματος 344/1992 που αφορά το κλαδικό σχέδιο τραπεζών. Στην περίπτωση αυτή η οντότητα καταρτίζει και τις χρηματοοικονομικές καταστάσεις του παραρτήματος Β΄ του παρόντος νόμου με βάση τα στοιχεία των οικονομικών καταστάσεων του προηγούμενου εδαφίου». 
Έρχομαι τώρα στο κεφάλαιο 3 του νομοσχεδίου που περιλαμβάνει τα άρθρα 8 έως 15 και ενσωματώνει τις ρυθμίσεις της κοινοτικής οδηγίας 112/2006 περί ΦΠΑ που αναφέρονται στην έκδοση τιμολογίου. 
Θα ήθελα να πω ότι εδώ συμπεριλαμβάνονται οι πολύ θετικές ρυθμίσεις του άρθρου 8, με το οποίο δίνεται ο ορισμός της έννοιας του τιμολογίου και αναγνωρίζεται το τιμολόγιο ως το βασικό παραστατικό για τις πάσης φύσεως πωλήσεις αγαθών και υπηρεσιών, διευρύνεται ο χρόνος έκδοσης του τιμολογίου πώλησης, το οποίο μπορεί να εκδίδεται μέχρι και τη δέκατη πέμπτη ημέρα του επόμενου μήνα από την αποστολή ή παράδοση των αγαθών, με τη διατήρηση ωστόσο της έκδοσης τιμολογίων εντός του ιδίου έτους, στο οποίο έγινε η αποστολή ή η παράδοση των αγαθών ή η παροχή των υπηρεσιών. 
Θα ήθελα να πω, επίσης, ότι προβλέπεται η απόδειξη λιανικής πωλήσεως για τις πωλήσεις λιανικής πωλήσεως ως βασικό παραστατικό, ότι επεκτείνεται η δυνατότητα για έκδοση του τιμολογίου πώλησης προς το δημόσιο ή το νομικό πρόσωπο δημοσίου δικαίου εντός του έτους στο οποίο οριστικοποιείται η συναλλαγή, όπως για παράδειγμα, όταν γίνεται πιστοποίηση δημοσίων έργων κ.λπ., έτσι ώστε να καλύπτει κάθε περίπτωση πώλησης προς το δημόσιο ή προς νομικό πρόσωπο δημοσίου δικαίου, με την απαλλαγή που προβλέπεται από την παράγραφο 9 του άρθρου 8 για δραστηριότητες ή πράξεις που πραγματοποιεί το δημόσιο ή το νομικό πρόσωπο δημοσίου δικαίου ως δημόσια εξουσία. 
Ακόμη, προωθείται η ηλεκτρονική τιμολόγηση στη χονδρική και λιανική και η συνακόλουθη περαιτέρω μείωση του κόστους των συναλλαγών και διατηρείται η χρήση ταμειακής μηχανής ή φορολογικού μηχανισμού για πωλήσεις λιανικής με δυνατότητα απαλλαγής ορισμένων κατηγοριών, κάτι που προβλέπεται από το άρθρο 12. 
	 Θα ήθελα να πω, επίσης, ότι το κεφάλαιο 4 επιγράφεται «Αρχές Σύνταξης Χρηματοοικονομικών Καταστάσεων» και περιλαμβάνει τα άρθρα 16 έως 17. Με το κεφάλαιο αυτό τίθενται σε ισχύ σύγχρονα λογιστικά πρότυπα και λογιστικές καταστάσεις, σύμφωνα με τις διεθνείς πρακτικές. 
Όμως, θέλω να έρθω στο κεφάλαιο 5 που περιλαμβάνει τους κανόνες επιμέτρησης -άλλως αποτίμησης- των περιουσιακών στοιχείων των επιχειρήσεων και περιλαμβάνει τα άρθρα 18 έως 28 του νομοσχεδίου, στα οποία υπάρχουν ζητήματα. 
Στα άρθρα 18 έως 28 του νομοσχεδίου, στα οποία περιλαμβάνονται οι κανόνες που ρυθμίζουν την επιμέτρηση -άλλως αποτίμηση- των περιουσιακών στοιχείων των επιχειρήσεων, περιλαμβάνονται πέντε διατάξεις -το άρθρο 18 παράγραφος 3α, η παράγραφος 3β.1. του ιδίου άρθρου, η παράγραφος 3β.2. του ιδίου άρθρου, το άρθρο 19 παράγραφος 3, το άρθρο 20 παράγραφος 6 και το άρθρο 21- στις οποίες οι συντάκτες του νομοσχεδίου έχουν συμπεριλάβει είτε διατάξεις διεθνών λογιστικών προτύπων υποχρεωτικής εφαρμογής από τις επιχειρήσεις, είτε διατάξεις προς την οδηγία 34 που θεωρούνται προαιρετικές και ορίζονται ως υποχρεωτικές από το παρόν νομοσχέδιο, είτε διατάξεις διαφορετικού περιεχομένου από το περιεχόμενο της ανωτέρω οδηγίας, που υποτίθεται ότι ενσωματώνουμε στο εγχώριο δίκαιο. 
Κατά τη συζήτηση, κύριε Υπουργέ, στην αρμόδια επιτροπή σάς είχα προτείνει συγκεκριμένες τροποποιήσεις, οι οποίες πρέπει να επέλθουν στα συγκεκριμένα άρθρα, ώστε να υπάρχει πλήρης εναρμόνιση με την κοινοτική οδηγία 34/2014, την οποία υποτίθεται ότι ενσωματώνουμε στο εγχώριο δίκαιο με το παρόν νομοσχέδιο. Επειδή δεν έχω και χρόνο, δεν θα μιλήσω ειδικότερα για ό,τι πρότεινα επ’ αυτών. 
Το κεφάλαιο 6 που επιγράφεται «Προσάρτημα και Απαλλαγές» περιλαμβάνει τα άρθρα 29 και 30, με σημαντικότερο άρθρο του κεφαλαίου αυτού το άρθρο 30, όπου προβλέπονται –παρέχονται- όλες οι απλοποιήσεις και οι απαλλαγές που προβλέπει η οδηγία, με έμφαση στις μικρομεσαίες επιχειρήσεις που αποτελούν και τη ραχοκοκαλιά της εθνικής μας οικονομίας. 
Έτσι, από το άρθρο αυτό οι πολύ μικρές επιχειρήσεις, δηλαδή οι ομόρρυθμες εταιρείες, οι ετερόρρυθμες εταιρείες, οι αυτοαπασχολούμενοι και οι ατομικές επιχειρήσεις ορθά θα συνεχίσουν να τηρούν τα λογιστικά τους βιβλία, όπως τα τηρούσαν, σύμφωνα με το άρθρο 3, και δεν υποχρεώνονται σε εφαρμογή σχεδίων λογαριασμών. 
Διατηρούνται απαλλαγές και διευκολύνσεις που ισχύουν και σήμερα, για παράδειγμα, διατηρείται η απαλλαγή από την υποχρέωση διενέργειας φυσικής απογραφής για επιχειρήσεις με τζίρο μέχρι και 150.000 ευρώ, ενώ προβλέπεται η δυνατότητα να ορίζει η διοίκηση περαιτέρω απλοποιήσεις και απαλλαγές. Δηλαδή, με λίγα λόγια, υπάρχει δυνατότητα διατήρησης των απαλλαγών που προϋπήρχαν και είναι κάτι το οποίο επιτρέπεται και από την κοινοτική οδηγία. 
Μάλιστα πρότεινα και μία συγκεκριμένη τροποποίηση που πρέπει να γίνει στην παράγραφο 5 του άρθρου 30, για το εάν προκύπτουν έσοδα από απογραφές, τα οποία πρέπει να κατανέμονται για τις επόμενες τρεις χρονιές από τη χρονιά στην οποία αυτές διαπιστώνονται.
Έρχομαι τώρα στις ειδικές απαλλαγές της παραγράφου 11 του άρθρου 30. Έχω προτείνει όμοια απαλλαγή με τις επιχειρήσεις πρατηρίων υγρών καυσίμων να ισχύει και για τις επιχειρήσεις πώλησης καπνοβιομηχανικών προϊόντων, λόγω της ενιαίας αντιμετώπισης των επιχειρήσεων αυτού του είδους από τη νομοθεσία μέχρι τώρα.
Το έβδομο κεφάλαιο αναφέρεται ακριβώς στις προϋποθέσεις και τους κανόνες σύνταξης των ενοποιημένων χρηματοοικονομικών καταστάσεων.
Το όγδοο κεφάλαιο προβλέπει και τις μεταβατικές διατάξεις. Θα ήθελα τώρα να σταθώ στο άρθρο 39 του κεφαλαίου αυτού, που προβλέπει τη σύσταση ειδικής επιτροπής για την παρακολούθηση και αξιολόγηση του κώδικα. 
Να παρατηρήσω εδώ, όπως παρατήρησαν και άλλοι συνάδελφοι, ότι θα πρέπει σε αυτήν την επιτροπή να εκπροσωπηθούν όλοι οι παραγωγικοί φορείς και είναι πραγματικά υψηλού κύρους και αντιπροσωπευτική των βουλήσεων όλων των μερών. 
Όσον αφορά τις τροπολογίες, θα ήθελα να πω ότι παρά το γεγονός ότι έγινε τόσο μεγάλη συζήτηση στην προηγούμενη νομοθετική πρωτοβουλία για τις τροπολογίες που έρχονται τελευταία στιγμή, δυστυχώς, συνεχίζεται αυτή η απαράδεκτη πρακτική από την πλευρά της Κυβέρνησης.
Εγώ θα ήθελα να ξέρω, κύριε Υπουργέ, αν προτίθεται το Υπουργείο Οικονομικών να κάνει δεκτές κάποιες από τις τροποποιήσεις που έχουν προτείνει οι συνάδελφοι.","ΘΕΟΔΩΡΑ ΤΖΑΚΡΗ",497
"57668"," Ήταν εδώ ο Υπουργός και απήντησε. Δεν ήσασταν.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57669"," Ναι, αλλά δεν τοποθετήθηκε επί των τροπολογιών, οι οποίες…","ΘΕΟΔΩΡΑ ΤΖΑΚΡΗ",497
"57670"," Ήταν εδώ ο Υπουργός κ. Σταϊκούρας και μίλησε για τις τροπολογίες.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57671"," Πράγματι, κύριε Πρόεδρε, ήταν εδώ. Τον άκουσα. Δεν τοποθετήθηκε, όμως, επί των τροπολογιών, που κατατέθηκαν από τους συναδέλφους.","ΘΕΟΔΩΡΑ ΤΖΑΚΡΗ",497
"57672"," Είπε ότι δεν τις κάνει δεκτές.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57673"," Μάλιστα.
Σε κάθε περίπτωση πάντως εκτιμώ ότι η τροπολογία που κατατέθηκε από τους συναδέλφους, που προβλέπει ότι θα πρέπει να εξαιρεθούν από τη φορολόγηση του εισοδήματος των αγροτών τα ημερομίσθια του αγρότη και των μελών της οικογένειάς του, σύμφωνα με το αφορολόγητο των μισθωτών, κατ’ αντιστοιχία δηλαδή, βρίσκεται στη σωστή κατεύθυνση και είναι μία δέσμευση και του κ. Θεοχάρη, όταν στις αρχές του 2013 οι αγρότες είχαν βγει στους δρόμους. 
Εκτιμώ, δηλαδή, ότι αυτά είναι έξοδα τα οποία θα πρέπει να αφαιρούνται. Επίσης, σε κάθε περίπτωση δεν πρέπει να θεωρούνται τεκμήρια διαβίωσης και να φορολογούνται ως τέτοια τα χωράφια και τα οικόπεδα όπου βρίσκονται τα αγροτόσπιτα, γιατί στην προκειμένη περίπτωση πρόκειται ουσιαστικά περί εργαλείων και θα πρέπει να εξαιρούνται από τη φορολόγηση που ισχύει σε άλλες περιπτώσεις. 
Εν πάση περιπτώσει, εφόσον το Υπουργείο –κακώς, βεβαίως, γιατί η διοίκηση πρέπει να έχει και συνέχεια, όπως εγώ εκτιμώ- απορρίπτει την τροπολογία αυτή, δεν έχει κανένα νόημα να επιμείνω περισσότερο.
Να πω, επίσης, ότι στις υπουργικές τροπολογίες ψηφίζω αρνητικά σε ό,τι αφορά την τροπολογία που κατέθεσε το Υπουργείο Οικονομικών σε συνεργασία με το Υπουργείο Τουρισμού σε ό,τι αφορά τα σήματα που προβλέπει να δίδονται από τον ΣΕΤΕ, γιατί είναι σαν να συμπίπτουν οι ιδιότητες ελεγκτή και ελεγχόμενου.
Για τον ίδιο λόγο, βεβαίως, απορρίπτω –επειδή έχω ζητήματα και επί της αρχής- την τροπολογία που έφερε ο κ. Μητσοτάκης για τα συμβούλια. Η τροπολογία αυτή, όπως και το σύνολο του νομοσχεδίου, είναι προσχηματική. Ο κ. Μητσοτάκης με το νομοσχέδιο που κατέθεσε, ήθελε και πήρε τις μεταβατικές διατάξεις με τις οποίες προβαίνει στην αλλαγή των γενικών διευθυντών, των διευθυντών και γενικά των προϊσταμένων της διοίκησης, όχι μόνο στα Υπουργεία, αλλά σε όλους τους οργανισμούς της χώρας. 
Αυτό είναι το δόγμα Μητσοτάκη: Μέχρι να βρούμε τους καλύτερους –που δεν βιαζόμαστε- θα τοποθετήσουμε στη δημόσια διοίκηση στις θέσεις γενικών διευθυντών και σε όλη την ιεραρχία τους «δικούς μας», τους αρεστούς. Γι’ αυτόν τον λόγο την απορρίπτω.
Σε ό,τι αφορά, βεβαίως, την τροπολογία του Υπουργείου Οικονομικών…
Νομίζω, κύριε Πρόεδρε, ότι θα κρατήσω λίγο χρόνο και για τη δευτερολογία μου, γιατί…","ΘΕΟΔΩΡΑ ΤΖΑΚΡΗ",497
"57674"," Μιλάτε δεκατρία λεπτά. Δευτερολογία δεν υπάρχει, κυρία Τζάκρη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57675"," Δώστε μου ένα λεπτό.","ΘΕΟΔΩΡΑ ΤΖΑΚΡΗ",497
"57676"," Μετά, κυρία Τζάκρη. Θα τοποθετηθείτε κανονικά στη δευτερολογία σας. Αν ήταν έτσι, θα μπορούσαμε… Δεν το λέει ο Κανονισμός αυτός. Εν πάση περιπτώσει, μιλάτε δεκατρία λεπτά από τα οκτώ. Σε ένα λεπτό ολοκληρώστε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57677"," Γιατί βιάζεστε τόσο πολύ, κύριε Πρόεδρε; Είναι άδεια η Βουλή. Βουλευτές δεν υπάρχουν.","ΠΑΝΑΓΙΩΤΗΣ ΛΑΦΑΖΑΝΗΣ",279
"57678"," Κύριε Λαφαζάνη, ξέρω. Θέλετε να κάνετε το συνήγορο. Ας τον κάνετε λοιπόν! Να κάνουμε παραβίαση του Κανονισμού;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57679"," Μα, μας κατεβάζετε από το Βήμα!","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"57680"," Τι λέτε; Γιατί διαμαρτύρεστε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57681"," Εντάξει, αν θέλετε, κύριε Πρόεδρε, στη δευτερολογία μου δώστε μου λίγο χρόνο να τοποθετηθώ και επ’ αυτού.","ΘΕΟΔΩΡΑ ΤΖΑΚΡΗ",497
"57682"," Κυρία Τζάκρη, σας είπα καθίστε. Στο τέλος το Προεδρείο θα είναι και εγκαλούμενο. Σας παρακαλώ, κυρία συνάδελφε, καθίστε. Ο χρόνος ομιλίας είναι οκτώ λεπτά. Σας αφήνω δεκατέσσερα, δεκαπέντε και διαμαρτύρεστε και από πάνω! Τι να πω!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57683"," Και δεκαπέντε λεπτά να μας δώσετε, πάλι θα υπάρχουν διαμαρτυρίες.","ΑΠΟΣΤΟΛΟΣ ΒΕΣΥΡΟΠΟΥΛΟΣ",60
"57684"," Να μιλήσουμε πρώτα εμείς και μετά μιλάτε.","ΙΟΡΔΑΝΗΣ ΤΖΑΜΤΖΗΣ",498
"57685"," Κύριε Πρόεδρε, σύμφωνα με τον Κανονισμό η συζήτηση του νομοσχεδίου κατ’ άρθρον γίνεται για ένα-ένα τα άρθρα. Ξέρετε πόσο θα μας έπαιρνε αυτό; Δύο ημέρες.
Γιατί το λέει αυτό ο Κανονισμός; Για να γίνεται διεξοδική συζήτηση…","ΠΑΝΑΓΙΩΤΗΣ ΛΑΦΑΖΑΝΗΣ",279
"57686"," Ωραία, εσείς λέτε να μην το ξέρω;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57687"," Εμείς συντομεύουμε και μιλάμε οκτώ λεπτά.","ΠΑΝΑΓΙΩΤΗΣ ΛΑΦΑΖΑΝΗΣ",279
"57688"," Πόσο χρόνο θέλετε να βάζουμε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57689"," Με συγχωρείτε, άλλο θέλω να πω. Δεν σας κάνω παρατήρηση, αλίμονο! 
Όταν έχουμε όμως μερικούς εισηγητές που θέλουν να πάρουν λίγο περισσότερο χρόνο, αλλά θα τελειώσουμε γρήγορα, δεν είναι ανάγκη να πιεζόμεθα.","ΠΑΝΑΓΙΩΤΗΣ ΛΑΦΑΖΑΝΗΣ",279
"57690"," Κύριε Λαφαζάνη, όπως ξέρετε και εσείς τον Κανονισμό, τον ξέρω και εγώ εξίσου καλά, για να μην πω και καλύτερα. Έχει συμφωνηθεί χρόνος ομιλίας οκτώ λεπτών. Αφήνω να μιλάνε δέκα πέντε λεπτά. Τι άλλο να κάνω;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57691"," Όχι, εντάξει.","ΠΑΝΑΓΙΩΤΗΣ ΛΑΦΑΖΑΝΗΣ",279
"57692"," Πείτε μου αν είναι να το κάνουμε δεκαέξι λεπτά, να το κάνουμε. Να μην το υπενθυμίζω; Όχι όμως να διαμαρτυρόμαστε κιόλας!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57693"," Σας λέει εκτός Κανονισμού, δείξτε λίγο ανοχή γιατί δεν υπάρχουν ομιλητές και θα τελειώσουμε σε μισή ώρα.","ΘΕΟΔΩΡΑ ΤΖΑΚΡΗ",497
"57694"," Κυρία Τζάκρη, ακούσατε τι είπα; Αν διαμαρτύρεστε κιόλας, τότε δεν φταίει κανείς, αλλά εγώ που δεν κάνω αυστηρή εφαρμογή του Κανονισμού.
Κύριε Τζαμτζή, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57695"," Ευχαριστώ, κύριε Πρόεδρε.
Κυρίες και κύριοι συνάδελφοι, εγκαλούμαστε ως Κυβέρνηση και ως συγκυβερνώντες Βουλευτές ότι θέλουμε με διάφορες ρυθμίσεις να σώσουμε τις καρέκλες μας. Αυτό που θέλω να απαντήσω είναι ότι άλλοι ακολουθούν τέτοιες πρακτικές, ψάχνοντας εδώ και εκεί να σώσουν τη δική τους καρέκλα. 
Εμείς ακολουθούμε μία συγκεκριμένη δύσκολη πολιτική, την οποία εφαρμόζουμε μιλώντας ειλικρινά στους πολίτες, χωρίς να υποσχόμαστε «λαγούς με πετραχήλια» και είμαστε ξεκάθαροι σε αυτά που μπορούμε να προσφέρουμε. Δεν υποσχόμαστε σε κανέναν ότι αύριο το πρωί θα τρώει με χρυσά κουτάλια.
Όμως, είμαστε αυτή η Κυβέρνηση, η συγκυβέρνηση που σηκώνει τεράστιο βάρος στις πλάτες της, που έσωσε τη χώρα από τη χρεοκοπία, σιγά-σιγά οδηγεί τη χώρα με σύνεση και συνέπεια στη μετά μνημόνιο εποχή και με σταθερά βήματα στην ανάπτυξη. 
Στο πλαίσιο αυτών των αλλαγών και των μεταρρυθμίσεων είναι και αυτό το νομοσχέδιο για τα ελληνικά λογιστικά πρότυπα και τις διάφορες ρυθμίσεις που επιφέρει. Δεν θα μπω στη διαδικασία να αναφερθώ περαιτέρω. Στηρίζω το νομοσχέδιο γιατί είναι προς τη σωστή κατεύθυνση.
Κύριε Υπουργέ, θα σταθώ σε μία τροπολογία που έχουμε καταθέσει δεκαεπτά συνάδελφοι και που -πιστέψτε με- πολλοί ακόμα συνάδελφοι θα ήθελαν να την συνυπογράψουν. Είναι η τροπολογία με γενικό αριθμό 1996 και ειδικό 298 που αναφέρεται στη φορολόγηση των αγροτών.
Πρέπει να ξεκαθαρίσουμε το θέμα, επειδή δεχόμαστε πολλά χτυπήματα κάτω από τη μέση. Ας αφήσουν τον αισχρό λαϊκισμό ακόμα και συνάδελφοι μέσα στην ίδια την παράταξη. Εμείς δεν λαϊκίζουμε! Στέλνω μήνυμα σε αυτούς τους συναδέλφους…","ΙΟΡΔΑΝΗΣ ΤΖΑΜΤΖΗΣ",498
"57696"," Της παράταξής σας.","ΕΥΑΓΓΕΛΟΣ ΑΠΟΣΤΟΛΟΥ",35
"57697"," Φέρνουμε συγκεκριμένη πρόταση την οποία έχουμε συζητήσει από την αρχή του έτους, με τον τότε Γενικό Γραμματέα κ. Θεοχάρη. Η πρότασή μας είχε γίνει δεκτή. 
Τι λέει λοιπόν αυτή η τροπολογία; Λέει ξεκάθαρα ότι ο αγρότης δεν ζητάει χάρες. Αυτό που απαιτεί ο αγρότης είναι δικαιοσύνη στη φορολόγηση, τίποτα περισσότερο. Οι αγρότες δεν επαιτούν, ζητούν να υπάρξει δικαιοσύνη.
Αναφερόμαστε πρώτα απ’ όλα στα μεροκάματα του αγρότη και της οικογένειάς του και λέμε να υπάρξει το αφορολόγητο όπως ακριβώς συμβαίνει στους μισθωτούς. Να σας δώσω ένα παράδειγμα. Αν ένας μισθωτός έχει 10.000 εισόδημα, με 22% φορολόγηση θα πληρώσει φόρο 2.200 ευρώ. Αν αφαιρέσουμε το αφορολόγητο 2.100 ευρώ, θα πληρώσει 100 ευρώ. 
Ένας αγρότης με 10.000 ευρώ εισόδημα -που είναι η πολύ μεγάλη πλειοψηφία των αγροτών- με 13% φορολόγηση, καλείται να πληρώσει 1.300 ευρώ. Δεν έχει κανένα αφορολόγητο αυτός. 
Έρχομαι να σταθώ και σε ένα ακόμη. Ακόμη θα μπορούσαμε να πάμε και στην πρόταση, κύριε Υπουργέ, να πάει στο 50%. Επειδή έχει 26% ο ελεύθερος επαγγελματίας και 13% ο αγρότης, ο ελεύθερος επαγγελματίας ή ο μισθωτός έχουν 2.100, ας έχει ο αγρότης 1.050.
Είναι προτάσεις τις οποίες καταθέτουμε και είναι απόλυτα δικαιολογημένες και το καταλαβαίνετε αυτό. Είμαι σίγουρος ότι το καταλαβαίνετε. Τα έχουμε συζητήσει και ξέρω πολύ καλά ότι βλέπετε θετικά αυτές τις προτάσεις. Είναι προτάσεις που θα δώσουν λύσεις και δικαιοσύνη στη φορολόγηση των αγροτών. 
Δεύτερο θέμα που θέτουμε είναι αυτό της φορολόγησης τεκμηρίων διαβίωσης. Φορολόγηση τεκμηρίων διαβίωσης είναι τα χωράφια τα οποία είναι εργαλεία. Φορολόγηση τεκμηρίων διαβίωσης είναι και το τρακτέρ; Είναι και τα μηχανήματα; Αν δεν τα έχει αυτά ο αγρότης, δεν υπάρχει. Δεν χρειάζεται να είμαι φωστήρας για να καταλάβω ότι δεν μπορεί να αποτελεί τεκμήριο διαβίωσης το τρακτέρ του αγρότη, η φρέζα του, η πλατφόρμα του και τα εργαλεία του γενικά. 
Και εδώ θέλω να σας επισημάνω ότι ισχύει το εξής: Έχουμε πάρα πολλές αναφορές από αγρότες ότι φορολογείται κανονικά η αποθήκη. Οι αγροτικές αποθήκες έχουν εξαιρεθεί και θα οδηγηθούμε όλοι -και εμού συμμετέχοντος σε αυτή τη διαδικασία- να κάνουμε έλεγχο στο Ε9. 
Όμως, υπάρχει και το εξής: Σε κάποιες εφορίες ο έφορος λέει ότι εάν είναι η αποθήκη πάνω από εκατόν πενήντα τετραγωνικά μέτρα, ας είναι και αγροτική, θα τη φορολογήσουμε. Έχει λογική αυτό; 
Θέλω να σας πάω σε μία περίπτωση. Εγώ δεν χρειάζομαι πολύ μεγάλη αποθήκη. Ένας όμως βαμβακοκαλλιεργητής που έχει και μηχανή, με την οποία δουλεύει και τα δικά του και τα έξω, απαιτεί τεράστια αποθήκη, γιατί στην αποθήκη αυτή αποθηκεύει εκατό τόνους βαμβάκι. Είναι δυνατόν να του πούμε ότι αυτό δεν είναι αγροτική αποθήκη; Είναι κατά το δοκούν, κατά πώς θέλει ο κάθε έφορος να φορολογεί; Είναι δυνατόν να πάμε σε αυτή τη λογική; Θα πρέπει αυτό το θέμα να το δείτε.","ΙΟΡΔΑΝΗΣ ΤΖΑΜΤΖΗΣ",498
"57698"," Έλεος!","ΕΥΑΓΓΕΛΟΣ ΑΠΟΣΤΟΛΟΥ",35
"57699"," Από εκεί και πέρα, όσον αφορά στη συγκεκριμένη τροπολογία, αναφέρω μέχρι και παράδειγμα: Ένας αγρότης με κέρδος 5.000 ευρώ και τεκμήριο διαβίωσης 15.000 ευρώ, τα οποία είναι ελάχιστα για μία αγροτική οικογένεια, καλείται να πληρώσει φόρο εισοδήματος 1.950 ευρώ και αν συνυπολογιστεί και η προκαταβολή με 27,5%, τότε το ποσό -1.950 συν 536- φτάνει στα 2.486,25 ευρώ. Δηλαδή από το κέρδος των 5.000 ευρώ που έχει ο αγρότης, μείον τα 2.486,25, τού μένουν 2.513,75 ευρώ, για να επιβιώσει.
Τρίτο θέμα: Πότε θα γίνει κατανοητό ότι ο αγρότης δεν είναι έμπορος και δεν είναι επιτηδευματίας; Ο αγρότης είναι παραγωγός! Το 99,9% των αγροτών δεν εμπορεύονται τα προϊόντα τους. Μακάρι να μπορούσαν όλοι να τα εμπορεύονται. Δεν έχουν τέτοια δυνατότητα όμως. Δεν είναι επιτηδευματίες. Πρέπει να υπάρξει αλλαγή. 
Τέταρτον, οι κοινοτικές ενισχύσεις: Σαράντα χρόνια από τότε που μπήκε η χώρα μας στην Ευρωπαϊκή Ένωση, κύριε Υπουργέ, δεν φορολογούνται οι κοινοτικές ενισχύσεις. Γιατί; Γιατί είναι συγκεκριμένου σκοπού. Είναι ενισχύσεις για τη συνέχιση της καλλιέργειας.
Δεν μπορούμε να πάμε στη λογική «σου κόβω τις ενισχύσεις». Εδώ είχαμε το απαράδεκτο, να μπαίνει η τράπεζα πρόσφατα με την κατάθεση της ενιαίας ενίσχυσης και να δημεύει τα χρήματα, να αρπάζει τα χρήματα του αγρότη και ενώ αυτός έχει υπολογίσει ότι θα πάρει 1.500 ευρώ για να πάει να πληρώσει τα φάρμακα και τα λιπάσματα και να μπορέσει να συνεχίσει την καλλιέργεια, δεν έχει βρει μέσα δεκάρα τσακιστή. Έλεος!
Το τέταρτο είναι η μη παρακράτηση των επιδοτήσεων, το οποίο και σας ανέφερα.
Το πέμπτο είναι η καταβολή προκαταβολής φόρου.
Κύριε Υπουργέ, πρέπει να εξηγήσω ένα θέμα. Σήμερα -θα πάρω παράδειγμα την περιοχή μου- οι αγρότες της Πέλλας, μία περιοχή η οποία κατά κύριο λόγο έχει ροδάκινο, είναι απλήρωτοι. Ο μήνας έχει 20 Νοεμβρίου και είναι απλήρωτοι. Είναι απλήρωτοι και για ζημιές του 2013 που έπαθαν και θα έπρεπε να έχουν αποζημιωθεί από τον ΕΛΓΑ. Το κράτος, στη λογική των διαφόρων ποινών που βάζει, θα έπρεπε και αυτό να έχει την ποινή να δίνει τα χρήματα σε αυτούς έντοκα. Δεν το κάνει και δεν το ζητούν καν οι αγρότες.
Πού να βρουν, όμως, τα λεφτά; Όταν θα τους πληρώσει το κράτος μετά το νέο έτος, πού θα βρουν τα λεφτά να πληρώσουν τη φορολογία τους και να πληρώσουν και 27,5% προκαταβολή φόρου;
Σας το ζητούμε, διότι μιλάμε επί συγκεκριμένων πραγμάτων, τα οποία γνωρίζουμε καλύτερα από τον καθένα. Απλήρωτοι είναι οι αγρότες μας. Αγώνα επιβίωσης κάνουν και περιμένουν πότε θα μπει η εξισωτική ενίσχυση, πότε θα μπει η ενιαία ενίσχυση να πάρουν πέντε φράγκα για να επιβιώσουν αυτοί και η οικογένειά τους.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΙΟΡΔΑΝΗΣ ΤΖΑΜΤΖΗΣ",498
"57700"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57701"," Τελειώνω, κύριε Πρόεδρε. Με συγχωρείτε.","ΙΟΡΔΑΝΗΣ ΤΖΑΜΤΖΗΣ",498
"57702"," Αφήστε τον, κύριε Πρόεδρε.","ΕΥΑΓΓΕΛΟΣ ΑΠΟΣΤΟΛΟΥ",35
"57703"," Αυτό που θέλω να επισημάνω -και για το οποίο σας παρακαλώ πολύ- είναι ότι δεν έχουν τη δυνατότητα να πληρώσουν τον φόρο. Αυτό είναι το μεγάλο πρόβλημα. Δεν είναι το ότι μειώσαμε την προκαταβολή φόρου στο 27,5%. Δεν έχουν τα λεφτά να πληρώσουν.
Εγώ θέλω, κύριε Υπουργέ, να σας πω μία τελευταία κουβέντα. Υπάρχει η δυνατότητα -και το ξέρετε πολύ καλά- αυτά τα θέματα να ρυθμιστούν με εγκύκλιο της Γενικής Γραμματείας Δημοσίων Εσόδων του Υπουργείου Οικονομικών.","ΙΟΡΔΑΝΗΣ ΤΖΑΜΤΖΗΣ",498
"57704"," Κύριε Τζαμτζή, ολοκληρώστε παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57705"," Κλείνω, κύριε Πρόεδρε.
Άσχετα αν η τροπολογία μας κατατέθηκε έγκαιρα, είναι εμπρόθεσμη, εγώ θεωρώ ότι καταλαβαίνετε πάρα πολύ καλά ότι υπάρχει η δυνατότητα να υπάρξουν οι αλλαγές. Μπροστά μας σε λίγο καιρό θα έχουμε τη φορολόγηση των αγροτών και ας το ακούσουν από το Βήμα αυτό όλοι όσοι θέλουν να λένε ότι οι αγρότες δεν πληρώνουν. Οι αγρότες φορολογούνται πλέον κανονικά.
Αυτό που θέλω, λοιπόν, να τονίσω είναι ότι πρέπει να αποδοθεί δικαιοσύνη με τις αλλαγές τις οποίες προτείνουμε.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΟΡΔΑΝΗΣ ΤΖΑΜΤΖΗΣ",498
"57706"," Και εμείς ευχαριστούμε.
Πράγματι, κύριε Υπουργέ, ο κ. Τζαμτζής και άλλοι συνάδελφοι που γνωρίζουμε καλά τα αγροτικά θέματα προσπαθούμε σε αυτή την Αίθουσα να πείσουμε για τα αυτονόητα. Όμως, ξέρετε ότι το μεγάλο πρόβλημα στη χώρα αυτή είναι να πείσουμε για τα αυτονόητα και ιδιαίτερα…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57707"," Μόνο να το θυμάστε και όταν ψηφίζετε, κύριε Πρόεδρε.","ΕΥΑΓΓΕΛΟΣ ΑΠΟΣΤΟΛΟΥ",35
"57708"," Δεν θέλω συνήγορο!
Και ιδιαίτερα να πείσουμε αυτούς που δεν έχουν πατήσει χώμα, για να μην πω πιο βαριές κουβέντες, ότι μερικοί είναι και μετεξεταστέοι στα μαθηματικά.
Κύριε Σαμοΐλη, έχετε τον λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"57709"," Ευχαριστώ, κύριε Πρόεδρε.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Θα έλεγα ότι ο εισηγητής μας κ. Γελαλής έκανε μία αναλυτική παρουσίαση των θέσεών μας, όσον αφορά τα εθνικά λογιστικά πρότυπα.
Εγώ θα ήθελα να κάνω μία παρέμβαση, όσον αφορά μία τροπολογία που κατέθεσε η Υπουργός Τουρισμού και ο Υπουργός Οικονομικών, που αφορά τις ξενοδοχειακές επιχειρήσεις και τα ενοικιαζόμενα διαμερίσματα και δωμάτια σε όλη τη χώρα.
Θα θυμίσω ότι το καλοκαίρι ο τουριστονόμος 4276/2014 κατήργησε τους τιμοκαταλόγους που έμπαιναν πίσω από την πόρτα του δωματίου. Τώρα, λοιπόν, έρχονται με μία τροπολογία να κατοχυρώσουν και να δώσουν ένα καινούργιο αυτοκόλλητο να το κολλάνε στις πόρτες. Τότε, ακολουθώντας και τα εργαλεία του ΟΟΣΑ, που λέγαμε, μας είχατε πει ότι όλα αυτά είναι αναχρονιστικά, αντιεπιστημονικά και μη τεχνολογικά.
Σήμερα, λοιπόν, έρχεται να παραμείνει ουσιαστικά σ’ αυτά τα αναχρονιστικά πρότυπα, αλλά να δώσει τη δυνατότητα στο ΣΕΤΕ να εκδίδει αυτά τα αυτοκόλλητα. 
Θεωρούμε ότι αυτή η τροπολογία είναι απαράδεκτη, όταν μάλιστα σε ένα τόσο μικρό χρονικό διάστημα αλλάζει με τα ίδια επιχειρήματα. Είναι απαράδεκτη, λοιπόν, αυτή η τροπολογία και θα πρέπει να αποσυρθεί.","ΣΤΕΦΑΝΟΣ ΣΑΜΟΪΛΗΣ",452
"57710"," Πού είναι η Υπουργός Τουρισμού;","ΠΑΝΑΓΙΩΤΗΣ ΛΑΦΑΖΑΝΗΣ",279
"57711"," Η Υπουργός Τουρισμού απουσιάζει.","ΣΤΕΦΑΝΟΣ ΣΑΜΟΪΛΗΣ",452
"57712"," Πάει για Πρωθυπουργός!","ΠΑΝΑΓΙΩΤΗΣ ΛΑΦΑΖΑΝΗΣ",279
"57713"," Καινούργια είναι τώρα αυτά, κύριε Λαφαζάνη;","ΚΩΝΣΤΑΝΤΙΝΟΣ ΚΛΕΙΤΣΙΩΤΗΣ",227
"57714"," Εν ολίγοις, χωρίς έξοδα και χωρίς ιδιαίτερες διαδικασίες, θα πρέπει και ο ιδιοκτήτης των καταλυμάτων, αφού με τον έναν ή τον άλλο τρόπο πράγματι χρησιμοποιεί τις τεχνολογικές εξελίξεις και από τη στιγμή που είναι καταχωρισμένος σε ένα μητρώο και έχει την άδεια λειτουργίας και όλα τα σχετικά, να μπορεί να πατά το κουμπί και να εκτυπώνει το αυτοκόλλητο. Αυτά είναι απλά πράγματα. 
Όμως, πράγματι θα ήθελα να σταθώ σε ένα σημείο. Επειδή και για τα εθνικά λογιστικά πρότυπα έχετε πάντα την ίδια καραμέλα, ότι δηλαδή είναι πρόοδος, ανατροπή, αλλαγή, πού τη βλέπετε αυτήν την ανατροπή, την αλλαγή και την πρόοδο, όσον αφορά την τροπολογία για το αυτοκόλλητο και την ενίσχυση επί της ουσίας ενός πρωτοβάθμιου σωματείου, όπως είναι ο ΣΕΤΕ, ο οποίος τα εκδίδει αυτά, αντικαθιστώντας την Πανελλήνια Ομοσπονδία Ξενοδόχων και την Πανελλήνια Συνομοσπονδία Ενοικιαζομένων Δωματίων και Διαμερισμάτων;
Θεωρούμε ότι είναι πολιτική σκοπιμότητα να απαξιώσετε και την Πανελλήνια Ομοσπονδία Ξενοδόχων, αλλά ιδιαίτερα την Πανελλήνια Συνομοσπονδία Ενοικιαζομένων Δωματίων και Διαμερισμάτων, που στην όλη πολιτική και λογική σας είναι ο τελευταίος τροχός της αμάξης. Όμως, κάνετε ένα τεράστιο λάθος. Είναι αυτοί οι οποίοι παράγουν έργο. Είναι στο μέτωπο της δημιουργίας. Είναι αυτοί που βλέπουν το πρόβλημα και θα έπρεπε να τους έχουμε σε καλύτερη θέση. Γι’ αυτό τον λόγο, εμείς ζητάμε αυτή η τροπολογία να αποσυρθεί ως απαράδεκτη.
Όμως, επειδή ακούστηκαν πάρα πολλά πράγματα για τα εθνικά λογιστικά πρότυπα, δεν θα σταθώ στις λεπτομέρειες, αλλά στην έννοια της εύλογης αξίας ή και της ιστορικής μετέπειτα αξίας που εισάγει αυτό το νομοσχέδιο. Δεδομένου ότι δεν υπάρχουν ελεγκτικοί μηχανισμοί, οι οποίοι θα ελέγξουν τους εκτιμητές και θα καθορίσουν την εύλογη αξία και δεδομένου ότι στην πολιτική σας δεν υπάρχει η ενίσχυση αυτών των ελεγκτικών μηχανισμών, οι οποίοι θα ελέγχουν τους εκτιμητές του καθορισμού της εύλογης αξίας, εμείς φοβούμαστε, κύριε Υπουργέ –και το υπογραμμίζουμε αυτό, για να το λάβετε υπ’ όψιν σας- ότι θα δημιουργηθεί νέα «φούσκα».
Φαντάζομαι ότι κατανοείτε τους λόγους. Διότι όταν η αξία είναι «άλφα» και ο επιχειρηματίας την κάνει «δύο άλφα», τότε θα έχουμε καινούργιες τραπεζικές και επιχειρηματικές «φούσκες», όπως είχαμε όλα αυτά τα χρόνια μέχρι σήμερα, με αποτέλεσμα σήμερα να ζούμε τα αποτελέσματα. 
Είπε προηγούμενος ομιλητής της Νέας Δημοκρατίας «εν πάση περιπτώσει, τι τα θέλετε; Περάσαμε έξι χρόνια ύφεσης, αλλά σήμερα προχωράμε στη μεταμνημονιακή εποχή». Εγώ θα τόνιζα και θα έλεγα ότι πράγματι περνάμε στη μεταμνημονιακή εποχή, αλλά με πολλά και πιο ενισχυμένα μνημόνια, με τη λεγόμενη «γραμμή στήριξης», που είναι από μόνη της ένα τεράστιο μνημόνιο με μέτρα τα οποία θα είναι τρομερά και σε βάρος του ελληνικού λαού. 
Διάβαζα σήμερα στον Τύπο ότι από το 2013 έως το 214 αυξήθηκαν οι πολύ πλούσιοι Έλληνες κατά 11,90%. Σας τα λέω για να δείτε τους νόμους που ψηφίζετε και όλα αυτά τα καινοτόμα τα οποία μας λέτε ότι είναι παραμύθια. Από πεντακόσιοι πενήντα οι πολύ πλούσιοι Έλληνες, έγιναν πεντακόσιοι εξήντα πέντε και η περιουσία τους είναι 56 δισεκατομμύρια ευρώ, παρακαλώ! Περίπου δηλαδή το 1/3 του ΑΕΠ. Αυτή είναι η κατάσταση. 
Πουθενά δεν βλέπουμε αυτό το νομοσχέδιο να λαμβάνει υπ’ όψιν την κοινωνία διότι, κύριοι συνάδελφοι, δεν ζούμε στο κενό. Ζούμε μία φοβερή οικονομική και ανθρωπιστική κρίση και υπάρχουν ευθύνες γι’ αυτό. Για παράδειγμα, γνωρίζω συμπολίτη μας Κερκυραίο ο οποίος θα έπρεπε να κάνει μία εγχείρηση κήλης προ εξαμήνου και δεν μπορεί να την κάνει. Δεν του την κάνουν στο Νοσοκομείο της Κέρκυρας, διότι το συγκεκριμένο νοσοκομείο δεν έχει το ειδικό δίχτυ που πρέπει να βάλει στην εγχείρηση. Υπάρχουν, όμως, και εκατομμύρια τέτοια παραδείγματα, τα οποία αποδεικνύουν την τεράστια οικονομική και ανθρωπιστική κρίση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΣΤΕΦΑΝΟΣ ΣΑΜΟΪΛΗΣ",452
"57715"," Ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57716"," Τελειώνω, κύριε Πρόεδρε. 
Θεωρώ, λοιπόν, ότι και το εν λόγω νομοσχέδιο για τα λογιστικά πρότυπα δεν προσθέτει κάτι στη λειτουργία και των επιχειρήσεων, ενώ δεν αποτελεί, αν θέλετε, ένα μικρό λιθαράκι στο ξεπέρασμα αυτής της κρίσης. Το αντίθετο μάλιστα! Έχει μία εμμονή με την παράδοση στη λειτουργία των αγορών. Όμως, και ιστορικά έχει αποδειχθεί ότι οι αγορές λειτουργούν απλά και μόνο για το κέρδος και για τίποτα παραπάνω. 
Κύριοι συνάδελφοι, οι εποχές και η συγκυρία ιδιαίτερα σήμερα απαιτούν οτιδήποτε κάνουμε και οτιδήποτε συζητήσουμε, από το πιο μικρό μέχρι το πιο μεγάλο τεχνικό θέμα, να λαμβάνουμε υπ’ όψιν μας αυτή την οικονομική και ανθρωπιστική κρίση που περνάει η χώρα. 
Στο σημείο αυτό, για παράδειγμα, θα ήθελα να σας πω το εξής για τα λογιστικά πρότυπα. Πραγματικά δεν νομίζουμε ότι διορθώνουν τίποτα. Χθες κάποιος ομιλητής της Νέας Δημοκρατίας είπε το νέο νομοσχέδιο είναι σαράντα πέντε σελίδες, ενώ παλιά ήταν χίλιες διακόσιες σελίδες. Δεν μας είπε όμως ότι και το παλιότερο νομοσχέδιο ήταν λίγες σελίδες και ότι ήταν οι εγκύκλιοι και οι περαιτέρω επεξηγήσεις που δίνονταν από το Υπουργείο που το έκαναν να φτάνει τις χίλιες διακόσιες σελίδες. Και, εν πάση περιπτώσει, αυτό που έχει σημασία δεν είναι ο αριθμός, αν είναι δηλαδή πέντε ή δέκα σελίδες, αλλά το αν τελικά απλοποιούνται οι διαδικασίες και χωρίς κόστος. Διότι απ’ ό,τι φαίνεται με το εν λόγω νομοσχέδιο που αφορά τα λογιστικά πρότυπα, αυξάνεται και το κόστος των επιχειρήσεων. Και αυτός ο οποίος το καταλαβαίνει αυτό περισσότερο είναι ο μικρός και όχι ο μεγάλος ο οποίος γίνεται πλουσιότερος από το 2013-2014.
Ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ)","ΣΤΕΦΑΝΟΣ ΣΑΜΟΪΛΗΣ",452
"57717"," Ευχαριστούμε και εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, δεκαεννέα μαθητές και μαθήτριες και δυο εκπαιδευτικοί-συνοδοί τους από το Ιδιωτικό Γυμνάσιο «Εκπαιδευτήρια Καραχάλιου». 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Κλειτσιώτης για οκτώ λεπτά. 
Μετά θα κάνει μια ολιγόλεπτη παρέμβαση ο Υπουργός Διοικητικής Μεταρρύθμισης κ. Μητσοτάκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57718"," Ευχαριστώ, κύριε Πρόεδρε.
Κύριε Σαμοΐλη, με εκπλήξατε πραγματικά με την τοποθέτησή σας, γιατί στην Επιτροπή Οικονομικών όλοι οι φορείς που ήρθαν, τοποθετήθηκαν θετικά για το νομοσχέδιο που είχαμε στην επιτροπή. Μάλιστα, κάποιος από αυτούς που μίλησε, είπε ότι το νομοσχέδιο αυτό έπρεπε να έχει έρθει χθες. 
Κοινή παραδοχή, επομένως, είναι ότι όλοι αυτοί οι οποίοι εμπλέκονται με το νομοσχέδιο αυτό, είπαν τα καλύτερα λόγια. Κι εγώ προσωπικά θα ήθελα να απευθυνθώ στον κ. Μαυραγάνη και να πω ότι, ναι, το νομοσχέδιο «Ελληνικά Λογιστικά Πρότυπα και οι συναφείς ρυθμίσεις», όπως ονομάζεται, είναι ένα νομοσχέδιο, το οποίο –επιτέλους- μετά από πολλά χρόνια, έρχεται, είναι σαφέστατο και βοηθάει και τους επιχειρηματίες, βοηθάει και τους λογιστές στο να κάνουν καλύτερα τη δουλειά τους και να είναι, όσο το δυνατόν καλύτερα συμμορφωμένοι απέναντι και στο ελληνικό δημόσιο και απέναντι στη σωστή λειτουργία των επιχειρήσεών τους. 
Τέλος πάντων, άποψή σας είναι αυτή, αλλά δεν συμβαδίζει με αυτά που είπαν όλοι οι φορείς. 
Το σχέδιο νόμου, λοιπόν, που καλούμαστε να συζητήσουμε σήμερα έρχεται να ενσωματώσει στο εσωτερικό δίκαιο, με πληρότητα και ορθότητα, τις λογιστικές διατάξεις της ευρωπαϊκής οδηγίας 34/2013. Έρχεται να ενοποιήσει, να συμπληρώσει και να εκσυγχρονίσει τους λογιστικούς κανόνες της χώρας, οι οποίοι επί σειρά ετών εμπόδιζαν την ομαλή λειτουργία όλης της οικονομίας, αναγκάζοντας τους Έλληνες επιχειρηματίες και λογιστές να διαβάζουν και να εφαρμόζουν χιλιάδες λεπτομερείς νόμους και εγκυκλίους. 
Μέχρι σήμερα μια επιχείρηση, ανεξαρτήτου μεγέθους, έπρεπε να εφαρμόζει ταυτόχρονα το ελληνικό λογιστικό σχέδιο, τον Κώδικα Φορολογικής Απεικόνισης Συναλλαγών, τις διατάξεις του ν. 2190/1920, του ν. 3150/1955 για τις ΕΠΕ και εάν ήταν εισηγμένη ή θυγατρική ξένης, έπρεπε να εφαρμόσει και τα διεθνή λογιστικά πρότυπα χρηματοοικονομικής αναφοράς. Αυτό πρακτικά είναι από δύσκολο έως ακατόρθωτο. Επιπρόσθετα, εκδίδονται χιλιάδες εγκύκλιοι ΠΟΛ κάθε χρόνο, που συχνά καθορίζουν ειδικές οδηγίες που αφορούν τη λογιστική λειτουργία. 
Το περίπλοκο λογιστικό σύστημα των λογιστικών εγγραφών για τον προσδιορισμό του λογιστικού αποτελέσματος με αλλεπάλληλες μεταφορές από λογαριασμό σε λογαριασμό, ήταν μη ουσιαστικό. Σήμερα, λοιπόν, ερχόμαστε και κάνουμε δικαιότερο και πιο απλούστερο όλο αυτό το σύστημα.
Εδώ, κύριε Υπουργέ, θα ήθελα να επισημάνω ότι όλη αυτή η προσπάθεια που κάνατε είναι σε σωστή κατεύθυνση. Όμως, θα πρέπει να δούμε και τις προθεσμίες όλων αυτών των ημερομηνιών για τις φορολογικές δηλώσεις, για τις καταθέσεις όλων των οικονομικών απεικονίσεων. Εδώ, θα πρέπει να είμαστε συγκεκριμένοι. Λόγω του ότι λήγει και σιγά-σιγά το οικονομικό έτος και πάμε στο 2015, θα πρέπει όσον αφορά στις φορολογικές δηλώσεις, από τη στιγμή που λέει ο νόμος ότι αρχίζουν από 1η Φεβρουαρίου και είναι συγκεκριμένη ημερομηνία έναρξης των εργασιών, όσο θα αργεί να ανοίξει η πύλη του Υπουργείου Οικονομικών, τόσο πίσω θα πρέπει να πάει και η ημερομηνία λήξης τους. 
Εδώ, κύριε Υπουργέ, θα ήθελα να επισημάνω τη σωστή τροπολογία που καταθέσατε, όσον αφορά, την παράταση της διόρθωσης του Ε9. Όμως, θέλω να μου πείτε γιατί βάλατε ως ημερομηνία την 19η Δεκεμβρίου και όχι την 31η Δεκεμβρίου. Ποιος είναι ο λόγος; Νομίζω ότι μπορούμε να το διορθώσουμε και να βάλουμε το τέλος του μήνα σαν ημερομηνία λήξης. Δεν έχει καμμία ουσιαστική διαφορά το εάν θα είναι 19 Δεκεμβρίου ή 31 Δεκεμβρίου. Νομίζω ότι μπορείτε να το διορθώσετε και να το πάτε στο τέλος του μήνα. 
Θα ήθελα τώρα να αναφερθώ στην τροπολογία που καταθέσαμε δεκαεπτά, αν δεν κάνω λάθος, συνάδελφοι Βουλευτές όσον αφορά τη φορολόγηση των αγροτών. 
Εδώ, κύριε Υπουργέ, επιτρέψτε μου να πω ότι θα πρέπει να αντιμετωπίσουμε τους γεωργούς σαν εργάτες γης. Και η ουσία είναι αυτή. Ο εργάτης γης θα πρέπει να έχει το αφορολόγητο των μισθωτών, κύριε Υπουργέ. Αυτή τη στιγμή –τα είπε και ο κ. Τζαμτζής προηγουμένως αναλυτικότερα- θα πρέπει να αντιμετωπίσουμε όλους αυτούς τους ανθρώπους με άλλο μάτι. Δεν είναι επιχειρηματίας, κύριε Υπουργέ, ο κτηνοτρόφος ο οποίος είναι στη στάνη του και έχει βγάλει καθαρά κέρδη 10.000. Είναι πάνω στο βουνό, στη στάνη όλη μέρα και όλη νύχτα, ασχολείται με τα ζώα του, μέσα στη λάσπη και ερχόμαστε εμείς να τον αντιμετωπίσουμε σαν επιχειρηματία, σαν έμπορο. Κύριε Υπουργέ, είναι επιτακτική ανάγκη να μπει το αφορολόγητο των μισθωτών και στους γεωργός. 
Τα βιβλία εσόδων-εξόδων -γι’ αυτό, άλλωστε, δεν γίνεται αναφορά από κανέναν αγροτικό σύλλογο και από κανέναν γεωργό- ναι, έπρεπε να μπουν και μάλιστα -αν θέλετε την άποψή μου- πολλά χρόνια πριν, γιατί έτσι απεικονίζεται πραγματικά τι εισπράττει ο κάθε γεωργός. Διότι μέχρι σήμερα, με τα αντικειμενικά κριτήρια που είχαμε, όπως για παράδειγμα «αν καλλιεργείς βαμβάκι, 50 ευρώ το στρέμμα» ήταν άδικο, γιατί κάποια χρονιά μπορεί να μην έβγαζες καθόλου παραγωγή και να σε φορολογούσαν χωρίς λόγο.
Εδώ, όμως, τώρα ερχόμαστε και φορολογούμε από το μηδέν. Είναι πολύ άδικο, κύριε Υπουργέ. Το μηδέν για τον εργάτη γης είναι απαράδεκτο. Και θέλω να πιστεύω ότι σε επόμενο νομοσχέδιο, που θα φέρουμε ξανά την τροπολογία, θα γίνει δεκτή από την πλευρά σας.
Και κάτι άλλο για τη φορολόγηση των επιδοτήσεων: Εδώ και σαράντα χρόνια περίπου οι επιδοτήσεις δεν φορολογούντουσαν, κύριε Υπουργέ, και σήμερα ερχόμαστε να τις φορολογήσουμε. Η εξισωτική επιδότηση δίνεται για να στηρίξουμε κάποιους ανθρώπους, οι οποίοι επιβιώνουν δύσκολα, το επάγγελμά τους είναι πάρα πολύ δύσκολο. Εδώ, κύριε Υπουργέ, θα πρέπει να τα αντιμετωπίσουμε με άλλο μάτι.
Τι λέμε, κύριε Υπουργέ, σήμερα; Ότι δύο βασικά είναι οι πόλοι ανάπτυξης σε αυτήν τη χώρα: Ο τουρισμός και ο πρωτογενής τομέας. Τον πρωτογενή τομέα, λοιπόν, κύριε Υπουργέ, δεν μπορούμε να τον φορολογούμε από το πρώτο ευρώ με 13%. 
Εδώ θα πρέπει να πάρετε θέση. Νομίζω ότι είναι δίκαιο το αίτημά μας, των δεκαεπτά Βουλευτών. Και σας πληροφορώ πως αν κάναμε προσπάθεια, θα ήταν εβδομήντα επτά αυτοί οι Βουλευτές. Θέλω, λοιπόν, να το δείτε και σε κάποια επόμενη συζήτηση που θα έχουμε στη Βουλή, να είστε στην ευχάριστη θέση να μας ανακοινώσετε ότι θα γίνει δεκτή αυτή η τροπολογία.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΛΕΙΤΣΙΩΤΗΣ",227
"57719"," Ευχαριστούμε και εμείς.
Ο Υπουργός Διοικητικής Μεταρρύθμισης και Ηλεκτρονικής Διακυβέρνησης κ. Μητσοτάκης έχει τον λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57720"," Ευχαριστώ, κύριε Πρόεδρε. 
Θα ήθελα εκ μέρους του Υπουργείου να υπερασπιστώ την τροπολογία με γενικό αριθμό 2001 και ειδικό 402. 
Η τροπολογία αυτή, κυρίες και κύριοι συνάδελφοι, έχει δύο άρθρα. Το πρώτο άρθρο αφορά σε μία αλλαγή την οποία προτείνουμε για να μπορέσει να καταστεί εφικτή η συγκρότηση του Συμβουλίου Υπηρεσιακής Κατάστασης Προϊσταμένων Γενικής Διεύθυνσης.
Δυστυχώς, κύριε Πρόεδρε, κυρίες και κύριοι συνάδελφοι, είχε προβλεφθεί στην αρχική ρύθμιση ένα από τα πέντε μέλη του συμβουλίου να είναι συνταξιούχος δικαστικός. Είχαμε πολύ μεγάλη δυσκολία να βρούμε υποψήφιο πρόθυμο να συμμετάσχει στο συμβούλιο αυτό, το οποίο πρέπει να συγκροτηθεί άμεσα, προκειμένου να δρομολογηθεί η διαδικασία επιλογής γενικών διευθυντών. Προτείνουμε, λοιπόν, την αντικατάσταση του συνταξιούχου δικαστικού με ένα μέλος του Συμβουλίου του Κράτους, έτσι ώστε να καταστεί εφικτή η άμεση συγκρότηση του συλλογικού αυτού οργάνου.
Να ενημερώσω, επί τη ευκαιρία, την Εθνική Αντιπροσωπεία ότι η διαδικασία επιλογής γενικών διευθυντών με βάση τις διατάξεις του ν. 4275 προχωράει κανονικά. Ολοκληρώθηκε η πρώτη φάση της διαδικασίας επιλογής των πρώτων είκοσι δύο οριζόντιων Γενικών Διευθύνσεων Διοικητικού και Οικονομικών Υπηρεσιών. 
Έχουν ήδη κατατεθεί οι σχετικές υποψηφιότητες, τις οποίες επεξεργάζεται το ΑΣΕΠ, ώστε να προχωρήσουμε στη δεύτερη και την τρίτη φάση. 
Το λέω αυτό για να αποκρούσω για άλλη μια φορά τις κατηγορίες ότι δεν ήταν πρόθεση του Υπουργείου να προχωρήσει στην εφαρμογή των πάγιων διατάξεων του ν.4275/2014. 
Το δεύτερο άρθρο της σχετικής τροπολογίας, κύριε Πρόεδρε, μας δίνει την εξουσιοδότηση με προεδρικό διάταγμα να προβούμε σε διοικητική κωδικοποίηση του υπαλληλικού κώδικα, του ν.3528/2007 και να συγκροτηθεί μια τριμελής επιτροπή η οποία θα δρομολογήσει τη σχετική διαδικασία. 
Αξίζει να δείτε από την αιτιολογική έκθεση, κύριε Πρόεδρε, πόσες φορές με νόμο έχει τροποποιηθεί ο σχετικός νόμος, πράγμα το οποίο καθιστά άκρως απαραίτητη την κωδικοποίησή του, έτσι ώστε να μπορούν να διευκολυνθούν και οι υπηρεσίες του δημοσίου αλλά και οι πολίτες, έχοντας στη διάθεσή τους πια την τελική μορφή του υπαλληλικού κώδικα, όπως θα έχει διαμορφωθεί από αυτήν την κωδικοποίηση. Μιλάμε συχνά για κωδικοποιήσεις και, δυστυχώς, η έφεση την οποία έχουμε στην πολυνομία καθιστά αυτές τις κωδικοποιήσεις ακόμα πιο απαραίτητες. 
Ευχαριστώ πολύ, κύριε Πρόεδρε.","ΚΥΡΙΑΚΟΣ ΜΗΤΣΟΤΑΚΗΣ",320
"57721"," Κύριε Πρόεδρε, θα ήθελα τον λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"57722"," Ορίστε, κύριε Λαφαζάνη, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57723"," Αυτά τα πράγματα που γίνονται σε αυτήν τη Βουλή είναι όνειδος. Έρχεται εδώ μια τροπολογία η οποία είναι εκπρόθεσμη. Κύριε Μητσοτάκη, η τροπολογία είναι εκπρόθεσμη! Γιατί;","ΠΑΝΑΓΙΩΤΗΣ ΛΑΦΑΖΑΝΗΣ",279
"57724"," Διότι υπήρξε καθυστέρηση από το Γενικό Λογιστήριο του Κράτους. Διαφωνείτε με την ουσία της τροπολογίας;","ΚΥΡΙΑΚΟΣ ΜΗΤΣΟΤΑΚΗΣ",320
"57725"," Θα απαντήσετε. Και μην εκνευρίζεστε, γιατί είστε εν αδίκω. Παραβιάζετε και τον Κανονισμό και το Σύνταγμα. Δεν είναι δυνατόν να τα παραβιάζετε και από την άλλη να επικαλείστε τη νομιμότητα και να απολύετε κόσμο! Έλεος πια! Πρέπει να δείξετε τουλάχιστον μία στοιχειώδη αξιοπιστία, ίχνη αξιοπιστίας και να μην εκνευρίζεστε. 
Εδώ η Βουλή είναι για να δίνετε εξηγήσεις και να απαντάτε με επιχειρήματα. Είσαστε εκπρόθεσμοι; Παραβιάζετε τον Κανονισμό και το Σύνταγμα; Φέρνετε μια τροπολογία σε άσχετο νομοσχέδιο; Τι λέει το Σύνταγμα; Το Σύνταγμα λέει ότι δεν επιτρέπονται αυτές οι τροπολογίες. Εδώ μιλάμε για να νομοσχέδιο του Υπουργείου Οικονομικών. Τι σχέση, λοιπόν, έχει η δική σας τροπολογία; Και τι είμαστε εδώ πέρα; 
Είναι δυνατόν εμείς να τοποθετούμαστε εφ’ όλης της ύλης, να έρχεστε στις 13.55’, να μας κάνετε δύο λεπτά τοποθέτηση και να φεύγετε εισπράττοντας την έγκριση της Βουλής, παρά το Σύνταγμα και παρά τον Κανονισμό; Αυτά είναι απαράδεκτα πράγματα. Απαράδεκτα! 
Δεν είναι δυνατόν να τοποθετούμαστε έτσι, κύριε Πρόεδρε. Ξέρω ότι το Προεδρείο διαφωνεί και έχει κάνει επανειλημμένες εκκλήσεις -αλλά και η Διάσκεψη των Προέδρων ομοφώνως- να σταματήσει αυτή η τακτική. Προχθές διαβάστηκε η έκκληση της Διάσκεψης των Προέδρων, η οποία ήταν ομόφωνη, από όλες τις πτέρυγες, η οποία έλεγε ότι δεν είναι δυνατόν να συνεχίζεται αυτή η κατάσταση με εκπρόθεσμες τροπολογίες, οι οποίες έρχονται την τελευταία στιγμή σε άσχετα νομοσχέδια. Αυτό λέμε.","ΠΑΝΑΓΙΩΤΗΣ ΛΑΦΑΖΑΝΗΣ",279
"57726"," Είναι γεγονός ότι ο κ. Λαφαζάνης έχει δίκιο, κύριε Υπουργέ. 
Προτείνω να δώσω τον λόγο στον κ. Μαυραγάνη…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57727"," Κύριε Πρόεδρε, θα ήθελα να ρωτήσω κάτι τον κύριο Υπουργό, σχετικά με την τροπολογία.","ΑΣΗΜΙΝΑ ΞHΡΟΤΥΡΗ-ΑΙΚΑΤΕΡΙΝΑΡΗ",374
"57728"," Να μην προχωρήσουμε κανονικά; Να δώσω τον λόγο στον κ. Μαυραγάνη και μετά να πάρετε τον λόγο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57729"," Για δύο λεπτά μόνο.","ΑΣΗΜΙΝΑ ΞHΡΟΤΥΡΗ-ΑΙΚΑΤΕΡΙΝΑΡΗ",374
"57730"," Ωραία. 
Μισό λεπτό τότε, κύριε Υπουργέ, να θέσει η κ. Ξηροτύρη ένα ερώτημα. 
Παράκληση μόνο να μείνετε στο ερώτημα για να συνεχίσουμε κανονικά. Μετά θα έχετε τον λόγο πάλι για να πείτε εκτενώς τις απόψεις σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57731"," Θα ήθελα να πω κάτι, κύριε Υπουργέ, σχετικά με τη σύνθεση του συμβουλίου που αναγκάζεστε να αλλάξετε επειδή δεν μπορείτε να βρείτε το συνταξιούχο δικαστικό: Δεν εξετάζετε την περίπτωση να μην είναι ένα ακόμη μέλος από το Νομικό Συμβούλιο, αλλά να είναι ένα πιο ανεξάρτητο μέλος; Για παράδειγμα να είναι ένας καθηγητής πανεπιστημίου που να έχει σχέση με τα θέματα αυτά. Βλέπω, δηλαδή, ότι είναι κάπως πιο συγκεντρωτική πλέον η σύνθεση αυτού του συμβουλίου. 
Όσον αφορά το δεύτερο, που προτείνετε με προεδρικό διάταγμα να γίνει η κωδικοποίηση των διατάξεων: Εγώ θυμάμαι ότι η κωδικοποίηση των διατάξεων που αφορούσαν τα δημόσια έργα έγινε με νόμο. Γιατί να μη γίνει με νόμο αυτή η κωδικοποίηση και να γίνει με προεδρικό διάταγμα;","ΑΣΗΜΙΝΑ ΞHΡΟΤΥΡΗ-ΑΙΚΑΤΕΡΙΝΑΡΗ",374
"57732"," Κύριε Υπουργέ, αν έχετε την καλοσύνη και εφόσον το επιθυμείτε, βέβαια, μπορείτε να δώσετε κάποια σύντομη απάντηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57733"," Ως προς το εκπρόθεσμο της τροπολογίας, κύριε Πρόεδρε, η ευθύνη δεν βαραίνει το Υπουργείο Διοικητικής Μεταρρύθμισης. 
Εξήγησα -αυτός είναι ο λόγος που είμαι εδώ- γιατί εισάγουμε αυτή την τροπολογία με αυτή τη μορφή. Είναι απολύτως απαραίτητο να συγκροτηθεί το σχετικό όργανο για να προχωρήσουμε επιτέλους στην εφαρμογή των πάγιων διατάξεων για την επιλογή των γενικών διευθυντών. Εκτός αν επιθυμείτε να μην προχωρήσουμε και να μείνουμε στις μεταβατικές διατάξεις, κύριε Λαφαζάνη. Να δούμε επιτέλους την ουσία των διατάξεων, πίσω από την ωραία ρητορική, την οποία αποδέχομαι σε ένα επίπεδο. 
Θέλουμε ή δεν θέλουμε να εφαρμοστεί ο σχετικός νόμος, έτσι ώστε να επιλέγονται οι γενικές διευθυντές με αξιοκρατικά κριτήρια; Υπήρχε ένα πρόβλημα. Το αναγνωρίζουμε, το παρουσιάζουμε και προτείνουμε μια λύση, έτσι ώστε να συγκροτηθεί άμεσα το σχετικό συμβούλιο που είναι απαραίτητο. Και αυτός είναι ο λόγος που χρησιμοποιούμε το εργαλείο της τροπολογίας για να νομοθετήσουμε. 
Από εκεί και πέρα θεωρούμε ότι η έκδοση του προεδρικού διατάγματος, για να κωδικοποιήσουμε τη σχετική νομοθεσία, είναι ο καλύτερος τρόπος. Μιλάμε για διοικητική κωδικοποίηση. Δεν συζητάμε για αλλαγές στον Υπαλληλικό Κώδικα. Συζητάμε απλά για την συγκέντρωση σε έναν κώδικα πια με τη μορφή προεδρικού διατάγματος διάσπαρτων διατάξεων, οι οποίες δυστυχώς είχαν νομοθετηθεί τα τελευταία οκτώ χρόνια, με αποτέλεσμα να καθίσταται εξαιρετικά δυσχερής η επεξεργασία του Υπαλληλικού Κώδικα κυρίως από τους δημοσίους υπαλλήλους. Γι’ αυτό συζητάμε. Για διοικητική κωδικοποίηση. Δεν κάνουμε παρεμβάσεις στον Υπαλληλικό Κώδικα. Γι’ αυτό και προκρίνεται η λύση του προεδρικού διατάγματος.","ΚΥΡΙΑΚΟΣ ΜΗΤΣΟΤΑΚΗΣ",320
"57734"," Κύριε Πρόεδρε,…","ΠΑΝΑΓΙΩΤΗΣ ΛΑΦΑΖΑΝΗΣ",279
"57735"," Κύριε Λαφαζάνη, αν έχετε την καλοσύνη να μη δώσουμε συνέχεια τώρα. Αμέσως μετά θα έχετε τον λόγο να…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57736"," Ένα δευτερόλεπτο. Εγώ είχα καταλάβει ότι με τη δεύτερη παράγραφο –νομίζω ότι είναι ένα άρθρο με δύο παραγράφους, δεν είναι δύο άρθρα- προβλεπόταν προεδρικό διάταγμα για τη σύσταση της επιτροπής. Αν μιλάμε για κωδικοποίηση δεκαπέντε νόμων, με συγχωρείτε, άλλα δεν μπορείτε να το κάνετε με προεδρικό διάταγμα. Εδώ θέλουμε έκθεση και της Επιστημονικής Επιτροπής για να έχουμε και εμείς μια πιο ασφαλή άποψη γι’ αυτό το θέμα. 
Η κωδικοποίηση δεν είναι απλό θέμα. Η κωδικοποίηση στην ουσία είναι μια νέα νομοθετική ρύθμιση, η οποία αξιοποιεί και επαναδιατάσσει δεκαπέντε νόμους, απ’ ό,τι βλέπω. Αυτό δεν μπορεί να μην περάσει από την έγκριση της Βουλής και να πάμε με προεδρικό διάταγμα να το εγκρίνουμε. Μιλάμε για τον Κώδικα των Δημοσίων Υπαλλήλων. Είναι ένα πάρα πολύ κρίσιμο νομοθέτημα.","ΠΑΝΑΓΙΩΤΗΣ ΛΑΦΑΖΑΝΗΣ",279
"57737"," Το άρθρο 43, παράγραφος 2 προβλέπει τη διαδικασία της διοικητικής κωδικοποίησης. Δεν κάνουμε τίποτα άλλο, κύριε Λαφαζάνη, από το να αθροίζουμε όλες τις διάσπαρτες διατάξεις σε έναν κώδικα. Μα, ούτε σ’ αυτό δεν μπορούμε να συμφωνήσουμε επιτέλους;","ΚΥΡΙΑΚΟΣ ΜΗΤΣΟΤΑΚΗΣ",320
"57738"," Δεν αθροίζονται οι διατάξεις. Θέλουν επανακαθορισμό.","ΠΑΝΑΓΙΩΤΗΣ ΛΑΦΑΖΑΝΗΣ",279
"57739"," Νομίζω ότι ο κ. Λαφαζάνης δεν μπαίνει στην ουσία. Θέτει σαν θέμα το κατά πόσον μπορεί να γίνει με προεδρικό διάταγμα. 
Προσωπικά δεν μπορώ να εκφέρω γνώμη αλλά στον χρόνο που έχουμε μπορεί να γίνει μια διαβούλευση, κύριε Υπουργέ, να το δείτε το θέμα.
Ο κ. Δαβάκης έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57740"," Κύριε Πρόεδρε, με το νομοσχέδιο που συζητούμε εδώ και δύο μέρες εντάσσονται στο εσωτερικό δίκαιο οι λογιστικές διατάξεις της οδηγίας 3420 της Ευρωπαϊκής Ένωσης για την περαιτέρω απλοποίηση του Κώδικα Φορολογικής Απεικόνισης Συναλλαγών και του ν. 4093/2012. Είναι μια ακόμα μεταρρυθμιστική προσπάθεια της Κυβερνήσεως που έχει στόχο τη μείωση του λειτουργικού και διοικητικού βάρους των επιχειρήσεων, την ενίσχυση της ανταγωνιστικότητας και τη διευκόλυνση της φορολογικής διοίκησης. 
Το παρόν νομοθέτημα είναι κάτι που ζητούσε ο επιχειρηματικός κόσμος της χώρας, διότι στοχεύει στην ενοποίηση, τη συμπλήρωση και τον εκσυγχρονισμό των λογιστικών κανόνων, ενώ καταπολεμά τη λογιστική πολυνομία και υπηρετεί την ανάγκη για διαφάνεια, αξιοπιστία και συγκρισιμότητα της χρηματοοικονομικής πληροφόρησης. Η δέσμη όλων αυτών των συνθηκών μαζί συμβάλλουν στην ομαλή λειτουργία της αγοράς. 
Άλλωστε ο εκσυγχρονισμός του γενικού λογιστικού σχεδίου ήταν απαραίτητος, όπως αναγνώρισε και η Αντιπολίτευση, τόσο κατά τη συζήτηση του νομοσχεδίου στην επιτροπή όσο και από τις ομιλίες των Βουλευτών της Αντιπολιτεύσεως στην Αίθουσα αυτή. 
Παρ’ όλη τη σπουδαιότητα της ρύθμισης αυτής είμαι υποχρεωμένος να πω δύο λόγια για την τροπολογία που έφεραν συνάδελφοι Βουλευτές, την τροπολογία 1996, που αφορά στο φορολογικό καθεστώς των αγροτών. Είναι γεγονός -και το ξέρουμε όλοι σε αυτήν την Αίθουσα- ότι με τον ν.4172/2013 εισήχθησαν διατάξεις που άλλαζαν το φορολογικό καθεστώς των Ελλήνων αγροτών. Μάλιστα, όπως όλοι θυμόμαστε, την εποχή εκείνη πριν από έναν σχεδόν χρόνο είχε δημιουργηθεί σάλος εξαιτίας και της μη γνώσης, αλλά και της γενικότερης οικονομικής αντιμετώπισης που υφίσταντο οι Έλληνες της ελληνικής περιφέρειας, οι Έλληνες πολίτες, οι Έλληνες παραγωγοί, με άλλο λόγια οι Έλληνες αγρότες.
Τότε, στις 27 Ιανουαρίου του 2014, επεδίωξα να συναντήσω τον τότε Γενικό Γραμματέα κ. Θεοχάρη. Τον έφερα σε επαφή με συνεταιριστικές οργανώσεις αλλά και με λογιστές της περιφέρειάς μου, του Νομού Λακωνίας προκειμένου σε μια δημιουργική συζήτηση να φωτιστούν σκοτεινές πλευρές που πράγματι τότε υπήρχαν και να δοθούν οι δέουσες λύσεις, οι οποίες ήταν απαραίτητο να δοθούν. Πράγματι, υπήρξαν κάποιες βελτιώσεις, οι οποίες κατέτειναν προς την επίλυση και τον καθησυχασμό των Ελλήνων αγροτών σχετικά με αυτόν τον θόρυβο που είχε δημιουργηθεί. 
Το βασικό, όμως, πρόβλημα δεν επιλύθηκε και επιτείνεται κατά τη στιγμή αυτή με τη λήξη του οικονομικού έτους. Είχαμε επισημάνει από τότε ότι αποτελεί μεγάλο λάθος να αντιμετωπίζονται οι Έλληνες αγρότες, οι πολίτες της ελληνικής περιφέρειας, αυτοί που παράγουν νυχθημερόν σε αυτόν τον τόπο σαν επιχειρηματίες. Δεν αρνούνται οι Έλληνες αγρότες να φορολογηθούν, αλλά η αντίληψη της διοίκησης να τους εκλαμβάνει ως επιχειρηματίες και να υποχρεώνονται σε προκαταβολή φόρου και τέλος επιτηδεύματος και τήρηση βιβλίων και στοιχείων είναι κάτι το οποίο αποτελεί μια θρυαλλίδα στη γενικότερη κοινωνική αναζωπύρωση και στον γενικότερο κοινωνικό προβληματισμό, ο οποίος υπάρχει σήμερα και στην ένσταση.
Μάλιστα, έχει τεθεί τόσο από τη ΠΑΣΕΓΕΣ όσο και από τους φοροτεχνικούς ότι υπάρχουν και απορίες και γκρίζες ζώνες στο φορολογικό καθεστώς. Όπως είναι φυσικό πρέπει άμεσα να ξεκαθαριστεί το τοπίο για να γνωρίζουν και οι αγρότες αλλά και οι λογιστές τους, στους οποίους με την ουρά πηγαίνουν προκειμένου να προχωρήσουν τις φορολογικές τους υποθέσεις τι μέλλει γενέσθαι και να σταματήσει η παραπληροφόρηση και κυρίως να σταματήσει ο λαϊκισμός πολλών, οι οποίοι -και κυρίως εννοώ την Αντιπολίτευση- προσπαθούν να εκμεταλλευθούν αυτήν την κατάσταση για ίδιον όφελος.
Εμείς θεωρούμε ότι πρέπει να γίνουν ορισμένες τροποποιήσεις και βελτιώσεις στη νομοθεσία, όπως να καταργηθεί και το τέλος επιτηδεύματος και η προκαταβολή φόρου για τους αγρότες. 
Επίσης, ο μειωμένος φορολογικός συντελεστής του 13% δεν αποφέρει, κύριε Υπουργέ, μεγάλο όφελος όσο υπάρχουν τα τεκμήρια διαβίωσης. Πιστεύω δε ότι το θέμα των τεκμηρίων θα επανεξεταστεί συνολικά για το σύνολο των Ελλήνων φορολογουμένων. Είναι κάτι το οποίο πρέπει να δει άμεσα η Κυβέρνηση, διότι έχει προκαλέσει τεράστιες αδικίες σε μεγάλη μερίδα της ελληνικής κοινωνίας. Τεκμήριο μπορούμε να θεωρήσουμε, όπως προείπαν και άλλοι συνάδελφοι, το χωράφι, τα υποστατικά, τις αποθήκες, τα οποία είναι τα μέσα της παραγωγής;
Θα θεωρήσω δεδομένη εξάλλου τη δέσμευση της πολιτικής ηγεσίας του Υπουργείου Αγροτικής Ανάπτυξης ότι οι κοινοτικές επιδοτήσεις, κάτι που μας απασχόλησε πριν λίγο καιρό σε αυτήν την Αίθουσα, δεν θα φορολογηθούν. Αναμένω και τη δέσμευση του Υπουργείου Οικονομικών ότι δεν προτίθεται να θέσει τέτοιο θέμα, δηλαδή τη φορολόγηση των κοινοτικών επιδοτήσεων που δεν είναι εισόδημα, είναι ένα διαρθρωτικό μέτρο το οποίο από της εισόδου της χώρας στην Ευρωπαϊκή Ένωση δημιουργεί τη στήριξη του αγροτικού εισοδήματος για την παραγωγή και την περαιτέρω βελτίωση των καλλιεργειών.
Επίσης, πολλοί συνάδελφοι έχουμε θέσει πολλές φορές στην Αίθουσα αυτή ότι είναι ανεπίτρεπτο να παρακρατούνται επιδοτήσεις και αποζημιώσεις των αγροτών έναντι ληξιπρόθεσμων οφειλών. Επίσης, έχουμε και το απαράδεκτο φαινόμενο της παρακράτησης βεβαιωμένων μη ληξιπρόθεσμων οφειλών από επιστροφές φόρου και ΦΠΑ χωρίς τη συναίνεση του φορολογουμένου και για ολόκληρο το ποσό. Δηλαδή, σε πολλούς από τους αγρότες μας παρακρατήθηκε η επιστροφή του ΦΠΑ για να εξοφλήσει οφειλή από ΕΝΦΙΑ που δεν είχε καταστεί ληξιπρόθεσμη και για ολόκληρο το ποσό, ενώ θα μπορούσε να το εξοφλήσει σε περισσότερες δόσεις όπως γίνεται παντού. Για άλλη μια φορά θα το πω αυτό είναι απαράδεκτο.
Η δε γραφειοκρατία που δημιουργήθηκε, κύριε Υπουργέ, από τη διαδικασία του συμψηφισμού οφειλών σήμερα καθυστερεί και την καταβολή των επιστροφών ΦΠΑ με τους αγρότες να βρίσκονται σε απόγνωση, καθώς τα χαράτσια και οι υποχρεώσεις τρέχουν και δεν μπορούν να ανταποκριθούν. 
Θέλω να σας δώσω ένα παράδειγμα. Έχουμε το φαινόμενο η ΔΟΥ της Σπάρτης να έχει ολοκληρώσει τη διαδικασία για την επιστροφή ΦΠΑ, που και αυτή είναι χρονοβόρα και να περιμένει τον ΟΓΑ να απαντήσει αν ο φορολογούμενος οφείλει στον ΟΓΑ, ώστε να παρακρατηθεί το ποσό της επιστροφής. Σε μία περίοδο με έντονα προβλήματα στον αγροτικό κόσμο, με τον καταρροϊκό πυρετό, την εξισωτική που δεν καταβλήθηκε στο σύνολό της λόγω των προβλημάτων στα βοσκοτόπια, η αβεβαιότητα με το φορολογικό καθεστώς είναι σαν μία σταγόνα που πάει να ξεχειλίσει ένα ποτήρι. 
Τέλος, οφείλω να επισημάνω ότι η παρέμβασή μου αυτή δεν αποτελεί μία κίνηση για να ακουστώ αρεστός στους αγρότες της χώρας μας και τους συμπατριώτες μου. 
Με τους συμπατριώτες μου με συνδέουν δεσμοί τέτοιοι που αποτελεί –θα έλεγα- ντροπή να δημιουργούμε συνθήκες λαϊκισμού υπεράσπισης των συμφερόντων τους. Πλειοδοσία υποσχέσεων και πράγματα που δεν μπορούν να γίνουν, μέσα σε ένα καθεστώς υποδείξεων από την τρόικα, αλλά κυρίως μία προσπάθεια, μία εθνική προσπάθεια που εσείς κάνετε για να στηρίξετε τη χώρα όρθια, πολλές φορές υπονομεύεται από αστοχίες, λάθη, γραφειοκρατικές αγκυλώσεις -αν θέλετε- και πράγματα τα οποία αποτελούν μεγάλη αδικία, κυρίως προς το έργο το οποίο επιτελεί αυτή η Κυβέρνηση. 
Μιλάμε όλοι εμείς οι συνάδελφοι της ελληνικής περιφέρειας για τους Έλληνες αγρότες, γιατί η στήριξη του εισοδήματος των Ελλήνων αγροτών των αγροτικών περιοχών της χώρας είναι μέρος του κύκλου του γενικότερου εισοδήματος της τοπικής κοινωνίας, γιατί το εισόδημα όλης της τοπικής κοινωνίας εξαρτάται από τη στήριξη του εισοδήματος των αγροτών. Αν έχει σταθερό εισόδημα ένας αγρότης –και είμαι βέβαιος ότι παραβιάζω ανοιχτές θύρες μ’ αυτό που σας λέω- θα έχει εισόδημα και ο μικροεπιχειρηματίας, ο εργαζόμενος σε ένα μαγαζί και οποιοσδήποτε άλλος. 
Αυτά ήθελα να πω, πάνω στον άξονα αυτών που προείπα. 
Ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"57741"," Ευχαριστούμε κι εμείς.
Ο κ. Δημήτριος Κυριαζίδης έχει τον λόγο για τέσσερα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57742"," Κυρίες και κύριοι συνάδελφοι, κύριε Υπουργέ, αγαπητέ κύριε Πρόεδρε, στην τοποθέτηση για την τροπολογία που κατετέθη από τον συνάδελφο κ. Τζαμτζή, ο οποίος την ανέπτυξε, για τη φορολόγηση των αγροτών -και ο κ. Δαβάκης προηγουμένως αναφέρθηκε στο ζήτημα αυτό- είχαμε έναν έπαινο από πλευράς του συναδέλφου της Αξιωματικής Αντιπολίτευσης, ο οποίος θεώρησε ενδεχομένως ότι ο κ. Τζαμτζής έκανε εσωτερική αντιπολίτευση. 
Όμως, κύριε Πρόεδρε, οφείλουμε να πούμε ότι ο εσωτερικός διάλογος και η δημόσια διαβούλευση εδώ στην Ολομέλεια, από πλευράς των Βουλευτών της Κυβέρνησης γίνεται, έτσι ώστε να διορθωθούν και να βελτιωθούν ζητήματα. 
Δύο χρόνια που είμαι εδώ, δεν είδα ποτέ από Βουλευτή της Αξιωματικής Αντιπολίτευσης να αντιπαραταχθεί σε μία θέση του κόμματός του, σε ό,τι αφορά ζητήματα ζωτικής σημασίας για τη χώρα. Προηγουμένως στην προσπάθεια του Υπουργού Μεταρρύθμισης για μία αναγκαία κωδικοποίηση κατεσπαρμένων διατάξεων από το 2007 για να υπάρξει ένας κώδικας, έτσι ώστε κάποιος να μπορεί να ανατρέχει για να ανεύρει ό,τι στοιχείο θέλει, ο κ. Λαφαζάνης, δυστυχώς, δεν συμφώνησε για μία ακόμα φορά. Βεβαίως, οφείλω να συνδράμω στην τροπολογία αυτή, από πλευράς των συναδέλφων και εμού, όπως αναπτύχθηκε από τον κ. Τζαμτζή. 
Έχει ειπωθεί ότι δεν θα γίνει δεκτή καμμία τροπολογία. Όμως, οφείλω να αναπτύξω μία τροπολογία, σε ό,τι αφορά ζητήματα για τους δήμους ή, αν θέλετε, οφειλές προς τους δήμους από δημότες. Έχουν να κάνουν ιδιαίτερα με ζητήματα οφειλών που δεν έχουν βεβαιωθεί ακόμα, καθότι οι δήμοι δεν απέστειλαν τα σχετικά στοιχεία προς το δημόσιο, έτσι ώστε αυτά να ενσωματωθούν και να αποτελέσουν απαίτηση του δημοσίου προς αυτούς. 
Αυτό έχει ως αποτέλεσμα να μην είναι δυνατή η λειτουργία, κύριε Υπουργέ, παραδείγματος χάριν, των καταστημάτων. Για να πάρουν οι καταστηματάρχες μια δημοτική ενημερότητα θα πρέπει να ανταποκριθούν στις υποχρεώσεις αυτές. Μα, δεν έχουν βεβαιωθεί αυτά. 
Ακόμα και από το 2009 υπάρχουν περιπτώσεις όπου δυστυχώς οι δήμοι, και επί την ανάληψη των καθηκόντων προσφάτως, δεν είχαν τη δυνατότητα να βεβαιώσουν όλα αυτά στο δημόσιο ταμείο, με αποτέλεσμα οι καταστηματάρχες να μην είναι δυνατόν να πάρουν φορολογική ενημερότητα και κατ’ επέκταση ούτε άδεια μουσικής οργάνων, για να μπορέσουν να λειτουργήσουν σε ένα επίπεδο τα καταστήματά τους. 
Εκείνο που ζητούσαν ήταν η δυνατότητα να μπουν οι περιπτώσεις αυτές σε μια ρύθμιση ή στη δυνατότητα συμψηφισμού, έτσι ώστε να μπορέσουν να καταβάλουν το όποιο ποσό, προκειμένου να ανταποκριθούν στις επαγγελματικές ανάγκες τους. Επίσης, ζητούσαν έναν συγκεκριμένο χρόνο, προκειμένου να είναι δυνατόν να καταβάλουν προς το δημόσιο αυτά που οφείλουν. 
Κύριε Υπουργέ, δεν είναι δυνατόν να μην τους δίνουμε αυτή τη δυνατότητα, έτσι ώστε να μπορούν να ανταποκριθούν και να λειτουργήσουν τις επιχειρήσεις τους.","ΔΗΜΗΤΡΙΟΣ ΚΥΡΙΑΖΙΔΗΣ",263
"57743"," Ολοκληρώθηκε ο κατάλογος των ομιλητών. 
Τον λόγο έχει ο Υπουργός κ. Μαυραγάνης για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57744"," Κύριε Πρόεδρε, έχει τονιστεί ότι το νομοσχέδιο για τα ελληνικά λογιστικά πρότυπα αποτελεί ένα πολύ σημαντικό βήμα προόδου της χώρας μας, με το οποίο διευκολύνεται η επιχειρηματικότητα και το έργο όσων υποστηρίζουν λογιστικά τις επιχειρήσεις, ενώ παράλληλα ενσωματώνεται πλήρως η Οδηγία 2013/34/ΕΕ. 
Παράλληλα, γίνεται και ένα πολύ αποφασιστικό βήμα, έτσι ώστε να φτάσουμε από τον παλιό Κώδικα Βιβλίων και Στοιχείων, ένα αναχρονιστικό και τυπολατρικό νομοθέτημα, που προκαλούσε συνεχώς προβλήματα στην εύρυθμη λειτουργία της αγοράς, στο μεταβατικό στάδιο του Κώδικα Φορολογικής Απεικόνισης Συναλλαγών και σήμερα, με το σχέδιο αυτό, σε έναν πολύ απλοποιημένο κώδικα για τις συναλλαγές, όσον αφορά την καταγραφή τους από φορολογικής πλευράς. 
Είναι ένα αποφασιστικό βήμα, που δείχνει τη βούληση της Κυβέρνησης να προχωρήσει σε μεταρρυθμίσεις οι οποίες τυγχάνουν της αποδοχής της κοινωνίας και τονώνουν την επιχειρηματικότητα, καταπολεμώντας παράλληλα τη γραφειοκρατία. Συνεπώς, σε αυτή την προσπάθεια πιστεύουμε ότι όσο περισσότεροι είναι μαζί μας τόσο καλύτερο είναι το αποτέλεσμα. 
Σε μερικά επιμέρους άρθρα θα πω ότι δεν επιβάλλονται τα διεθνή λογιστικά πρότυπα, όπως είχα πει και χθες στην ομιλία μου. Θα πω ότι τα διεθνή λογιστικά πρότυπα δεν απευθύνονται σε εταιρείες μικρές, αλλά μόνο σε εισηγμένες, ενώ η οδηγία αφορά άλλες περιπτώσεις, τις οποίες εξήγησα και χθες. 
Για τις αποσβέσεις -ένα θέμα που εθίγη- στο άρθρο 18.3α, η ελληνική μετάφραση της οδηγίας χρησιμοποιεί τη φράση «οικονομική χρησιμότητα». Ο όρος στο αγγλικό κείμενο, που υπερισχύει των εθνικών μεταφράσεων, είναι «useful economic life», που έχει αποδοθεί ορθά στο σχέδιο νόμου ως «ωφέλιμη οικονομική ζωή». Η «οικονομική χρησιμότητα» δεν είναι λογιστικός όρος για τον λογισμό αποσβέσεων και ο όρος είχε εσφαλμένα ενσωματωθεί στον ν. 2190/1920. 
Σε ό,τι αφορά την ενδεχόμενη διαφοροποίηση λογιστικών και φορολογικών αποσβέσεων και την ανάγκη παρακολούθησης αυτών των διαφορών, η επιχείρηση με βάση τα πραγματικά περιστατικά δύναται να κρίνει ότι οι φορολογικές και λογιστικές αποσβέσεις συμπίπτουν, περίπτωση στην οποία δεν χρειάζεται καμμία διαφορά στην παρακολούθηση. 
Οι φορολογικές αποσβέσεις είναι ορισμένες από τον φορολογικό νόμο και οι επιχειρήσεις δεν έχουν καμμία δυνατότητα να επηρεάσουν κατά το δοκούν τις φορολογικές τους υποχρεώσεις. 
Από την άλλη πλευρά, είναι αντίθετο προς την οδηγία να επιβάλουμε για λογιστικούς σκοπούς τη χρήση ενιαίων συντελεστών απόσβεσης. Στις πολύ μικρές και εκτός πεδίου οδηγίας επιχειρήσεις, όπου έχουμε τη νομική δυνατότητα, ορίζουμε ότι θα εφαρμόζονται μόνο οι φορολογικές αποσβέσεις. 
Όσον αφορά το άρθρο 18 παράγραφος 3β και τις ενδείξεις απομείωσης των στοιχείων του ενεργητικού, εάν δεν αναφερθούν οι ενδείξεις απομείωσης, η διάταξη δεν μπορεί να εφαρμοστεί στην πράξη, όπως αναφέρθηκε και από φορείς στη διαβούλευση στην επιτροπή. Οι επιχειρήσεις δεν θα γνωρίζουν τι πρέπει να κάνουν. Η αναφορά στις ενδείξεις πράγματι υπάρχει στα διεθνή λογιστικά πρότυπα. Ανάλογες αναφορές υπάρχουν σε όλα τα αποδεκτά και πλήρη λογιστικά πλαίσιο διεθνώς. 
Η αναφορά του νόμου σε ενδείξεις απομείωσης δεν οδηγεί σε αναγνώριση ζημιάς οπωσδήποτε. Οι ενδείξεις δεν τεκμηριώνουν από μόνες τους ζημιά. Εάν η επιχείρηση κρίνει και μπορεί να τεκμηριώσει ότι η ζημιά είναι αναστρέψιμη, δεν οφείλει να τη λογίσει. 
Το άρθρο 19 παράγραφος 3 αναφέρεται στη δυνατότητα χρήσης του αποσβέσιμου κόστους στην επιμέτρηση έντοκων χρηματοοικονομικών στοιχείων. Η χρήση της μεθόδου αυτής είναι υποχρεωτική από την οδηγία, όταν η επίπτωση της μεθόδου αυτής είναι σημαντική στις χρηματοοικονομικές καταστάσεις έναντι του κόστους κτήσης. 
Για την καθαρή ρευστοποιήσιμη αξία στο άρθρο 20 παράγραφος 6, η οδηγία προβλέπει με σαφήνεια τη χρήση της καθαρής ρευστοποιήσιμης αξίας στο άρθρο 12 παράγραφος 7. Υπάρχει παρανόηση από εσφαλμένη απόδοση του όρου της Οδηγίας «current market value» ως «τρέχουσα τιμή αντικατάστασης» στα ελληνικά. Στα αγγλικά η τιμή αντικατάστασης είναι διαφορετική. 
Σε σχέση με το άρθρο 21 παράγραφος 2, όπου αναφέρθηκε ότι η ανακτήσιμη αξία δεν προβλέπεται από την οδηγία, όπως είπα και προηγουμένως, ο ακρογωνιαίος λίθος της λογιστικής του ιστορικού κόστους που καθιερώνεται ως βασική αρχή στην οδηγία, είναι η αναγνώριση των ζημιών απομείωσης, εφόσον υπάρχουν, ώστε τα στοιχεία του ενεργητικού να εμφανίζονται στη μικρότερη αξία μεταξύ αξίας κτήσης και ανακτήσιμης αξίας τους, δηλαδή στο ποσό που θα ανακτήσουν από τη ρευστοποίηση ή τον διακανονισμό των στοιχείων και όχι στη μεγαλύτερη και πλασματική αξία του κόστους κτήσης. Αυτή η διάταξη είναι σαφής και απόλυτη στην οδηγία στο άρθρο 12 παράγραφοι 6 και 7 για όλα ανεξαιρέτως τα στοιχεία του ενεργητικού. 
Στο άρθρο 37 η ρύθμιση για τη δυνατότητα της εφάπαξ χρήσης εύλογων αξιών παρέχει τη δυνατότητα λογιστικής εξυγίανσης στον ισολογισμό των επιχειρήσεων που έχουν υπεραξίες σε ακίνητα με τις οποίες μπορούν να αντισταθμίσουν μειώσεις που θα προκύψουν από τις απομειώσεις αποθεμάτων και απαιτήσεων, καθώς και από την αναγνώριση προβλέψεων για την πρώτη εφαρμογή. 
Όσον αφορά αυτό που ειπώθηκε για τις ταμειακές μηχανές, για τις τεχνικές προδιαγραφές, έχουμε προβλέψει τη δυνατότητα αξιολόγησης, γιατί το Υπουργείο οφείλει να παρακολουθεί τις τεχνολογικές εξελίξεις, να αξιολογεί την αποτελεσματικότητα και την αξιοπιστία του μέτρου και τη διευκόλυνση που παρέχει στον προσδιορισμό της φορολογητέας ύλης, λαμβάνοντας πάντα υπ’ όψιν και το κόστος που προκαλείται στις επιχειρήσεις. 
Επίσης, θα ήθελα να τονίσω ότι ήδη μέσω των συγκεντρωτικών καταστάσεων συγκεντρωτικά λαμβάνονται τα στοιχεία που έχουν σχέση και με τις λιανικές πωλήσεις. 
Η εφαρμογή των εύλογων αξιών εκτός από τα διεθνή λογιστικά πρότυπα που όντως υπάρχει, προβλέπεται ρητά και από την οδηγία με το άρθρο 8. Με σύνεση επιλέξαμε να μην τις επιβάλουμε, αλλά απλώς να τις επιτρέψουμε, εφόσον μας έδινε το δικαίωμα αυτό η οδηγία. Η δυνατότητα υπάρχει ήδη στον ν. 2190/1920 στο άρθρο 43 παράγραφος γ΄ και ελάχιστες επιχειρήσεις έχουν κάνει χρήση. 
Τέλος, σε σχέση με σχόλιο που ακούστηκε για τον ΚΦΑΣ, θα ήθελα να επισημάνω ότι ο ΚΦΑΣ καταργείται ρητά με την παράγραφο 1 του άρθρου 39. Οι νέες διατάξεις που υποκαθιστούν είναι στα κεφάλαια 2 και 3. Συνεπώς δεν βλέπω ότι εδώ υπάρχει κάποιο πρόβλημα. Βεβαίως, το Υπουργείο θα καταβάλει κάθε προσπάθεια ώστε η επιτροπή αμέσως μετά την ψήφιση του σχεδίου νόμου και τη δημοσίευση του νόμου στο ΦΕΚ να συσταθεί με θεσμικούς φορείς, υπηρεσιακούς και ειδικούς -η προεργασία έχει γίνει- για να μπορέσει επιτέλους να βγει και η δευτερογενής νομοθεσία έγκαιρα και οι επιχειρήσεις να γνωρίζουν από 1η Ιανουαρίου 2015 όλες τις παραμέτρους του νόμου αυτού. 
Με τις σκέψεις αυτές θα ήθελα να σας καλέσω να υπερψηφίσετε το σχέδιο νόμου γιατί, όπως είπα και στην αρχή της ομιλίας μου, είναι ένα μεγάλο μεταρρυθμιστικό βήμα, γιατί επί σειρά ετών η επιχειρηματική κοινότητα, οι λογιστές, όλοι όσοι είχαν σχέση με το επιχειρείν απαιτούσαν την αλλαγή των αναχρονιστικών νόμων του Κώδικα Βιβλίων και Στοιχείων και του Ελληνικού Γενικού Λογιστικού Σχεδίου, το οποίο όταν εισήχθη είχε μεγάλη αποτελεσματικότητα και χρησιμότητα, δυστυχώς, με την πάροδο των χρόνων χρειάστηκε και αυτό να αλλάξει και να προσαρμοστεί στις νέες συνθήκες. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΜΑΥΡΑΓΑΝΗΣ",312
"57745"," Ευχαριστούμε κι εμείς.
Προχωράμε στους Κοινοβουλευτικούς Εκπροσώπους. 
Κύριε Λαφαζάνη, κύριε Γεωργιάδη, ποιος θέλει πρώτος τον λόγο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57746"," Ο κ. Γεωργιάδης πρώτος.","ΠΑΝΑΓΙΩΤΗΣ ΛΑΦΑΖΑΝΗΣ",279
"57747"," Παρακαλώ, εσείς μιλήστε πρώτα, που είστε παλαιότερος.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"57748"," Η ευγένεια είναι καλό πράγμα μέσα στην Αίθουσα. Μακάρι να είναι πάντα έτσι.
Κύριε Λαφαζάνη, έχετε τον λόγο για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57749"," Ευχαριστώ, κύριε Πρόεδρε.
Κι εχθές κάναμε μία έκκληση να δούμε επιτέλους τον κ. Χαρδούβελη στη Βουλή. Το νομοσχέδιο είναι δικό του νομοσχέδιο. Αυτός είναι ο καθ’ ύλην αρμόδιος Υπουργός. Ούτε και σήμερα μπορούσε να επισκεφτεί τη Βουλή, να έρθει να κάτσει για λίγο στα έδρανα, να μας κάνει μια τοποθέτηση; Τι είναι ο κ. Χαρδούβελης; Αυτοκράτορας; Υπεράνω της Βουλής είναι; Όποτε έρχεται μας διαβάζει ένα κειμενάκι εδώ και ό,τι και να λέμε εμείς, «δεν πειράζει, δεν βαριέσαι, εγώ έχω το κείμενό μου, μου το έχουν ετοιμάσει από το Υπουργείο και τελείωσε η υπόθεση». Δεν είναι, όμως, έτσι διότι ζούμε κρίσιμες στιγμές και κρίσιμες ώρες και διακυβεύονται ύψιστα συμφέροντα για την πορεία της χώρας και την προοπτική της. 
Και αυτή την ώρα η Κυβέρνηση αυτή στο σκοτάδι, με πλήρη αδιαφάνεια μας λέει ότι διαπραγματεύεται με την τρόικα, η οποία είναι σκληρή απέναντι στη χώρα και στην Κυβέρνηση. Έτσι μας λένε. Έτσι τουλάχιστον ακούμε από τον Τύπο, έτσι διαβάζουμε. Κι εσείς δεν θεωρήσατε ότι είναι ανάγκη παίρνοντας τον λόγο να μας πείτε δύο λόγια. Τι γίνεται με αυτές τις περίφημες διαπραγματεύσεις; Πού πάει η χώρα; Ποιες είναι οι θέσεις της Κυβέρνησης; Εδώ είναι κρίσιμα τα διακυβεύματα. Μιλάμε για το ασφαλιστικό σύστημα. Εδώ, αν αληθεύουν αυτά τα οποία γράφονται στον Τύπο, η τρόικα ζητάει την πλήρη κατεδάφιση του ασφαλιστικού συστήματος. 
Εσείς έχετε εξαγγείλει -και αν κάνω λάθος διαψεύστε με- ότι θα ενοποιήσετε όλα τα ταμεία, ακόμα και τις επικουρικές συντάξεις και τα εφάπαξ, σας το είπα κι εχθές, σε ένα ταμείο. Αυτό σημαίνει ότι τέλειωσαν τα εφάπαξ και τελειώνουμε και με τις επικουρικές συντάξεις. Χαιρετίσματα! Και, βεβαίως, η κύρια σύνταξη οδεύει ολοταχώς για μείωση, να γίνει ένα φιλοδώρημα. Αν εγώ έχω λάθος, να μου το πείτε, αν δεν συμβαίνουν αυτά τα πράγματα.
Μας λέγατε ότι δεν θα μειωθούν περαιτέρω οι επικουρικές συντάξεις. Βγήκε ο Υπουργός Εργασίας και είπε για νέα μείωση 10% τουλάχιστον μέσα στο 2015. Πού πάμε; Θα καταβάλλουν ασφάλιστρα και ασφαλιστικές εισφορές οι εργαζόμενοι και η σύνταξη θα είναι όνειρο θερινής νυκτός; 
Θα σας πω τώρα κάτι για τις απολύσεις. Σας τα είπαμε κι εχθές: απελευθέρωση των απολύσεων. Διαπραγματεύεστε την απελευθέρωση των απολύσεων; Διαπραγματεύεστε να θεσμοθετήσετε το lockout, δηλαδή την ανταπεργία; Διαπραγματεύεστε να καταργήσετε στην ουσία το δικαίωμα της απεργίας διά της λεγόμενης πλειοψηφικής μεθόδου, η οποία δεν ισχύει πουθενά, είναι δική σας πατέντα και με την οποία δεν θα μπορεί στην πράξη να γίνεται απεργία, ιδιαίτερα για σωματεία που έχουν μια ευρύτερη διάσταση και δεν είναι επιχειρησιακά; 
Πού πάτε την κατάσταση; Πάτε για απολύσεις; Και του το είπα του κ. Μητσοτάκη, που ήταν προηγουμένως εδώ. Είναι «φύλακας» της νομιμότητας ο κ. Μητσοτάκης. Δεν σηκώνει μύγα στο σπαθί του. Μόνο τη Βουλή γράφει στα παλιά του τα παπούτσια και παραβιάζει τον Κανονισμό και το Σύνταγμα με εκπρόθεσμες τροπολογίες. Αυτά είναι τα ωραία πράγματα, η υποκρισία στο απόγειο. Είναι δυνατόν να γίνονται αυτά τα πράγματα;
Ο κ. Μητσοτάκης, λοιπόν, εκεί που τον συμφέρει γράφει στα παλιά του τα παπούτσια τη νομιμότητα. Τη νομιμότητα τη θυμάται πού και πότε; Για να απολύσει και να πετάξει στον δρόμο εργαζόμενους δέκα και δώδεκα χρόνων.
Πάμε για απολύσεις μέχρι το τέλος του χρόνου; Θα γίνουν πεντέμισι χιλιάδες απολύσεις; Πόσο είναι το δημοσιονομικό κενό; Υπάρχει δημοσιονομικό κενό; Τι μέτρα θα λάβετε; 
Εδώ για άλλη μια φορά σας καλούμε να έλθει αρμόδιος να μας ενημερώσει. Ας έλθει ο κ. Χαρδούβελης, ας έλθει ο κύριος Πρωθυπουργός, ο οποίος έχει γράψει στα παλιά του τα παπούτσια τη Βουλή. Ας έλθει εδώ να μιλήσει στην Εθνική Αντιπροσωπεία και μέσω της Εθνικής Αντιπροσωπείας να ενημερώσει τον ελληνικό λαό. Έχει υποχρέωση να το κάνει.
Όμως, αυτή η Κυβέρνηση δεν ενημερώνει για τον απλό λόγο ότι αυτά που ετοιμάζει είναι σημεία και τέρατα σε βάρος του ελληνικού λαού. Άλλα θα τα περάσει τώρα από αυτά που θα συμφωνηθούν, αν δεν έχουν ήδη συμφωνηθεί με την τρόικα απ’ αυτήν τη Βουλή, αν μπορέσει να τα περάσει. Τα άλλα θα μας τα φορτώσει με νέο μνημόνιο με τη λεγόμενη γραμμή προληπτικής στήριξης, η οποία δεν θα είναι μνημόνιο, αλλά θα είναι, στην ουσία, σκληρότερο μνημόνιο απ’ αυτά τα οποία γνωρίσαμε και θα μας ακολουθεί για τα επόμενα χρόνια.
Μία μόνο λύση υπάρχει: να φύγει αμέσως αυτή η Κυβέρνηση. Εδώ και τώρα εκλογές! Καμμία συναίνεση για εκλογή Προέδρου της Δημοκρατίας! Οι εκατόν ογδόντα Βουλευτές, για τους οποίους μιλάτε, είναι όνειρο θερινής νυκτός. Δεν υπάρχουν εκατόν ογδόντα Βουλευτές. Καμμία συναίνεση δεν υπάρχει με την πολιτική της Νέας Δημοκρατίας και του ΠΑΣΟΚ, γιατί δεν υπάρχει βάση για συναίνεση με ακραίες νεοφιλελεύθερες μνημονιακές πολιτικές που καταστρέφουν τη χώρα.
Υπογραμμίζω εδώ ότι μας φέρατε τις γνωστές τροπολογίες. Είναι τρεις εκπρόθεσμες τροπολογίες, άσχετες με το νομοσχέδιο πάλι, για τις οποίες δεν εμφανίζονται καν οι Υπουργοί, ούτε να τις αναπτύξουν. 
Πού είναι η Υπουργός Τουρισμού; Υπάρχει Υπουργός Τουρισμού; Έρχεται εδώ πέρα, παρατάει μία τροπολογία και σου λέει «άντε, θα την ψηφίσουνε, δεδομένη είναι». Δεν έρχεται να πει δυο λόγια τουλάχιστον για την τροπολογία της; Προχθές νομοθέτησε και έρχεται εδώ με τροπολογία και αλλάζει αυτό το οποίο νομοθέτησε προχθές. Δελφίνος –λέει- θέλει να γίνει. Έτσι γράφεται στον Τύπο τουλάχιστον. Όμως, ας έρθει και λίγο στη Βουλή. Είναι και εκπρόθεσμη η τροπολογία. 
Τι κάνει, λοιπόν, με αυτή; Εκτός από το ειδικό σήμα λειτουργίας, το οποίο ψηφίστηκε το 2014, θα επικολλούν και ειδικό θεωρημένο τώρα αυτοκόλλητο -δεν έχουν άλλη δουλειά να κάνουν, σήματα και αυτοκόλλητα θα κολλάνε συνεχώς- ετήσιας ισχύος -για να το αλλάζουν και κάθε χρόνο, καταλάβατε, ώστε να είμαστε και πάντοτε επίκαιροι- σε κάθε δωμάτιο μάλιστα αυτό. 
Το εν λόγω αυτοκόλλητο θα εκδίδεται από τον Σύνδεσμο Ελληνικών Τουριστικών Επιχειρήσεων. Γιατί θα εκδίδεται από τον Σύνδεσμο Ελληνικών Τουριστικών Επιχειρήσεων; Γιατί ο σύνδεσμος –λέει- έχει καλύτερη εικόνα των τουριστικών εγκαταστάσεων και των δωματίων. Δηλαδή, το δημόσιο δεν έχει εικόνα; Ο σύνδεσμος έχει εικόνα; Τι θέλουμε; Θέλουμε να υποβοηθήσουμε τον σύνδεσμο και δεν ξέρω αν θα έχει και αύριο έσοδα απ’ αυτήν την κατάσταση ο σύνδεσμος; 
Τι θέλουμε να κάνουμε; Γιατί φορτώνουμε τις τουριστικές επιχειρήσεις και τα δωμάτια με πρόσθετες συνεχείς υποχρεώσεις; Δεν φτάνει το ειδικό σήμα, που είναι το σήμα του ΕΟΤ, το οποίο θα καλύπτει πράγματι την εικόνα και την κατάσταση; Γιατί χρειάζεται και πρόσθετα σήματα και πρόσθετες γραφειοκρατίες και πρόσθετες επιβαρύνσεις μια τουριστική επιχείρηση; Εγώ δεν μπορώ να καταλάβω και δεν υπάρχει ένας να μας εξηγήσει γιατί το κάνουν, γιατί χρειάζεται αυτό, ποιος είναι ο ειδικός λόγος.
Βεβαίως, έχουμε και την τροπολογία του κ. Μητσοτάκη, ο οποίος εδώ λέει ότι το Συμβούλιο Υπηρεσιακής Κατάστασης Προϊσταμένων Γενικής Διεύθυνσης θα συγκροτείται τώρα από υπαλλήλους εν ενεργεία.
Αυτό σημαίνει θέση ότι ο Υπουργός θα έχει στο χέρι αυτό το συμβούλιο, το οποίο είναι κρίσιμο για την προοπτική των προϊσταμένων και την πορεία της δημόσιας διοίκησης και θα το ελέγχει απολύτως.
Έρχεται, λοιπόν, και μας προτείνει με τη δεύτερη παράγραφο και κωδικοποίηση της νομοθεσίας –και μιλάμε για καμμία δεκαπενταριά νόμους, εάν δείτε ποια είναι η νομοθεσία- η οποία θα γίνει με προεδρικό διάταγμα! Είναι μια κωδικοποίηση τόσο κρίσιμη, διότι αφορά τον κώδικα κατάστασης δημοσίων υπαλλήλων, διοικητικών υπαλλήλων και υπαλλήλων νομικών προσώπων δημοσίου δικαίου και γίνεται με προεδρικό διάταγμα. Εγώ δεν το έχω ξανακούσει αυτό! 
Όλες οι κωδικοποιήσεις έρχονται στη Βουλή, όπου συζητούνται και κυρώνονται. Η κωδικοποίηση και η εγκυρότητά της, η αξιοπιστία της, από ποιον θα ελεγχθεί; Από τον Υπουργό και την τριμελή επιτροπή που θα διορίσει; Μιλάμε για σειρά νόμων που έχουν ψηφιστεί από τη Βουλή.","ΠΑΝΑΓΙΩΤΗΣ ΛΑΦΑΖΑΝΗΣ",279
"57750"," Παρακαλώ, ολοκληρώστε, κύριε Λαφαζάνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57751"," Άρα εδώ υπάρχει ένα σοβαρό πρόβλημα. 
Αλλά, όταν έρχονται «αεροπλανικά» οι τροπολογίες και οι ρυθμίσεις δεν έχουν ούτε τον έλεγχο της Επιστημονικής Υπηρεσίας της Βουλής. Τον αποφεύγουμε αυτό τον έλεγχο. 
Τέλος για το νομοθέτημά σας, δεν σχολιάσατε καν αυτά που είπαμε χθες. Διότι, έχουμε αυτό που λέμε ιδιωτική επιχείρηση και σε μεγάλο βαθμό παραμένει στο σκοτάδι ως προς τη λειτουργία, τα δεδομένα, την πορεία της και την προοπτικής της και σε πλήρη αδιαφάνεια. 
Αυτό δεν εξαρτάται αποκλειστικά, όπως είπα και χθες, από τον χαρακτήρα και την ποιότητα των λογιστικών προτύπων, αλλά από το εάν μπορούν να εφαρμόζονται αυτά τα λογιστικά πρότυπα, όποια και αν είναι, και εάν υπάρχει έλεγχος σε αυτούς που υποτίθεται ότι πιστοποιούν λογιστικές καταστάσεις. 
Όλα αυτά είναι στο σκοτάδι, καθώς δεν υπάρχει έλεγχος. Και δεν υπάρχει δημόσια λειτουργία στον έλεγχο της επιχείρησης. Η επιχείρηση είναι βεβαίως ιδιωτική, αλλά αυτό δεν σημαίνει ότι είναι φέουδο και στεγανό. Μια ιδιωτική επιχείρηση έχει και δημόσιες προεκτάσεις και δημόσια χαρακτηριστικά και κοινωνικό ρόλο.
Επομένως, ο έλεγχός της, τουλάχιστον από την άποψη των στοιχείων και των δεδομένων της, ώστε να μη βρισκόμαστε από τη μια μέρα στην άλλη στο χάος -πράγμα που έχουμε δει να συμβαίνει- είναι απαραίτητος όσο και η διαφάνεια και για τις ιδιωτικές επιχειρήσεις. Εδώ το σκοτάδι παραμένει, διότι δεν υπάρχουν οι μηχανισμοί ελέγχου, των ορκωτών ελεγκτών, των εκτιμητών. Δεν υπάρχει προστασία του επαγγέλματος του λογιστή, ώστε να λειτουργούν με αποτελεσματικότερο και ουσιαστικότερο τρόπο.
Ευχαριστώ. 
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"57752"," Και εμείς ευχαριστούμε. Ο κ. Γεωργιάδης έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57753"," Ευχαριστώ πολύ, κύριε Πρόεδρε. 
Αγαπητέ συνάδελφε, κύριε Λαφαζάνη, θα σας στεναχωρήσω! Είστε εκτός κλίματος ημερών και σίγουρα εκτός κομματικής γραμμής του ΣΥΡΙΖΑ.
Σταχυολογώ από την ομιλία του Κοινοβουλευτικού Εκπροσώπου του ΣΥΡΙΖΑ προ ολίγου: «Εκλογές αμέσως εδώ και τώρα. Καμμία συναίνεση». Αυτά είπε ο κ. Λαφαζάνης προ τριών λεπτών. 
Συγγνώμη, αλλά ζούμε στην ίδια χώρα, κύριε Υπουργέ; Χθες ο κ. Σκουρλέτης, ο Εκπρόσωπος Τύπου του ΣΥΡΙΖΑ, δηλαδή ο εκπρόσωπος του Αρχηγού του ΣΥΡΙΖΑ πρότεινε –εμμέσως πλην σαφώς- συνάντηση με τον κύριο Πρωθυπουργό. Ο κύριος Πρωθυπουργός είπε «όχι», διότι η Νέα Δημοκρατία είπε «δεν θέλουμε συνάντηση δημοσίων σχέσεων. Θέλουμε να μιλήσουμε για την ουσία, για το πού πάει η χώρα. Όχι γιατί δεν μας αρέσει η συναίνεση, αλλά γιατί δεν μας αρέσουν οι δημόσιες σχέσεις».
Κύριε Λαφαζάνη, συγγνώμη, αλλά δεν άκουσα κανένα σχόλιο για την αλλαγή κατά εκατόν ογδόντα μοίρες των βασικών θέσεων του ΣΥΡΙΖΑ. Εσείς μείνατε στην παλιά γραμμή. Αυτό είναι old news! Από σήμερα έχουμε καινούργια γραμμή.
Η γραμμή από σήμερα είναι «αν θα συμφωνήσουμε για τον χρόνο των εκλογών» –και αν παρατηρήσετε προσεκτικά τον κ. Σταθάκη, βάζει και όριο μέχρι το καλοκαίρι, που είναι άλλο ένα εξάμηνο εξουσίας- «εμείς ψηφίζουμε Πρόεδρο». Kαι εσείς έρχεστε εδώ και λέτε «εκλογές αμέσως, εδώ και τώρα, καμμία συναίνεση!». 
Με συγχωρείτε, κύριε Λαφαζάνη, αλλά προφανώς είστε εκτός κομματικής γραμμής. Δεν μπορώ να πιστέψω ότι ο κ. Σταθάκης μόνος του –το δεξί χέρι του κ. Τσίπρα- πρότεινε εμμέσως πλην σαφώς στην Κυβέρνηση να ψηφίσουμε από κοινού Πρόεδρο -άρα να περάσουν και ήρεμα τα μέτρα- να βγούμε και στις αγορές, να ολοκληρωθεί το μνημόνιο και η εφαρμογή της πολιτικής του και μετά να κάνουμε εκλογές. 
Θα σας δώσω και την ερμηνεία, γιατί συνέβη αυτό, κύριε Λαφαζάνη, γιατί μου έκανε εντύπωση το ότι εσείς δεν το σχολιάσατε καν. Ομολογώ από εσάς δεν το περίμενα. 
Τα πράγματα, κυρίες και κύριοι συνάδελφοι, είναι όλα πάρα πολύ απλά στη ζωή. Ξαφνικά η τρόικα σκλήρυνε τη στάση της και είπε: «παιδιά, εμείς δεν παίζουμε με τα λεφτά μας. Αν θέλετε να τα πάρετε, θα εφαρμόσετε το πρόγραμμα». 
Αυτό είχε κάποιες πολιτικές συνέπειες. Δεν είχε πολιτικές συνέπειες μόνο στο κυβερνητικό στρατόπεδο, όπως απεδείχθη, αλλά είχε πολιτικές συνέπειες και στην Αξιωματική Αντιπολίτευση, η οποία εδώ και πέντε μέρες –όπου η τρόικα έθεσε εμμέσως πλην σαφώς το δίλημμα- τι έκανε; Βγήκε στην αρχή ο κ. Παπαδημούλης, είπε «θέλουμε συνάντηση με ανοιχτή ατζέντα, να μιλήσουν Σαμαράς και Τσίπρας για όλα». Κολοσσιαία μεταβολή θέσεως!
Μετά βγήκε ο κ. Μητρόπουλος και μας προετοίμασε σιγά-σιγά για το στραβό ενδεχόμενο «εντάξει, αν δεν έχουμε αυτοδυναμία, θα εφαρμόσουμε και εμείς μνημόνιο». Υπενθυμίζω ότι σε καμμία δημοσκόπηση δεν έχετε αυτοδυναμία, άρα να ακούει ο κόσμος ότι τελικά και ο ΣΥΡΙΖΑ θα εφαρμόσει μνημόνιο και να συνηθίσει σιγά-σιγά στην ιδέα.
Και επειδή ούτε και σε αυτό υπήρξε αντίδραση από τον Πρωθυπουργό, ο οποίος σας ξέρει, σήμερα ο κ. Σταθάκης ανέβασε έτι περαιτέρω τον πήχη: «Εντάξει, ρε παιδιά, να δώσουμε και τη συναίνεσή μας ως ΣΥΡΙΖΑ» -γιατί όταν λέμε, κύριε Λαφαζάνη, ότι θα εκλέξουμε Πρόεδρο της Δημοκρατίας, μη μου πείτε ότι αυτό δεν είναι συναίνεση- «να βγάλετε και Πρόεδρο της Δημοκρατίας, να μην πάμε για έξι μήνες στην εξουσία, να τελειώσει με το καλό το πρόγραμμα, να ψηφίσετε εσείς όλα τα μέτρα, να εφαρμόσετε το μνημόνιο και μετά να κάνουμε εκλογές, για να έρθουμε εμείς οι «καλοί», που δήθεν θα συγκρουόμασταν με την τρόικα και το μνημόνιο». 
Νομίζω ότι πρέπει να είναι κάποιος εκτός τόπου και χρόνου, για να μην έχει καταλάβει το μέγεθος της μεταβολής και της ρητορικής αλλά και της πολιτικής του ΣΥΡΙΖΑ. 
Εγώ, που όπως ξέρετε, τα μνημονιακά τα ξέρω λίγο παραπάνω, γιατί μου αρέσουν και τα πιστεύω κιόλας, θα σας πω και κάτι, για να το έχετε στο μυαλό σας. Ο κ. Τσίπρας τα κάνει αυτά μόνο για ένα λόγο. Στέλνει σήμα στην τρόικα, «σας παρακαλώ, μη μου πείτε να υπογράψω πριν. Μετά υπογράφω τα πάντα, αλλά μη μου το ζητήσετε πριν και γίνω ρεζίλι των σκυλιών». 
Περί αυτού πρόκειται, γιατί άλλη πολιτική εξήγηση δεν μπορεί να υπάρξει. Γιατί –προσέξτε- ο κ. Λαφαζάνης θα μπορούσε να πει ότι ο κ. Σταθάκης εκφράζει μια προσωπική άποψη. Όμως, δεν ήρθε μία προσωπική άποψη του κ. Σταθάκη ως κεραυνός εν αιθρία. Ήρθε μία, όπως λέμε στην ιστορία, αλληλουχία γεγονότων. Πρώτα ο Παπαδημούλης, μετά ο Μητρόπουλος, μετά ο Σκουρλέτης, σήμερα ο Σταθάκης και θα δούμε ποιος άλλος αύριο. 
Κοινώς, όταν κατάλαβαν ότι μπορεί να χρειαστεί να πάρουν και κάποιου είδους ευθύνη στα χέρια τους, λάκισαν από τον σκληρό αντιμνημονιακό αγώνα ήρεμα, γρήγορα και ωραία. Όμως, σας πήραμε λίγο είδηση. Πιστεύω ότι θα σας πάρει και η κοινωνία. 
Έρχομαι και στο θέμα του σημερινού νομοσχεδίου. Άκουσα με προσοχή και τον εισηγητή σας και χθες και σήμερα αλλά και τον κ. Λαφαζάνη προ ολίγου. Περιμένω να δω γιατί καταψηφίζετε. Δεν έχει ακουστεί τίποτα επ’ αυτού. Ο κ. Λαφαζάνης μίλησε για τις εκλογές που θέλετε, για τον Γκίκα Χαρδούβελη που δεν έρχεται στη Βουλή, για τις επικουρικές συντάξεις που κόβει το «κακό» μνημόνιο. Ο κ. Λαφαζάνης μίλησε για όλα αλλά δεν μας είπε τίποτα για τον λόγο που δεν ψηφίζετε αυτό το νομοσχέδιο, πλην ενός ομιχλώδους, ότι υπάρχει –λέει- κρυφή επιχειρηματικότητα και διάφορα τέτοια. 
Κύριε Λαφαζάνη, θα σας στενοχωρήσω. Σας το είχα υποσχεθεί από χθες. Περίμενα να μου απαντήσετε σήμερα αλλά δεν το κάνατε. Όμως, θα καταθέσω για τα Πρακτικά της Βουλής την ομιλία του κ. Τσίπρα. Εγώ θα την καταθέσω ολόκληρη αλλά θα διαβάσω το απόσπασμα που σας είχα υποσχεθεί από χθες. Θα καταθέσω την ομιλία του κ. Τσίπρα όχι πολλές μέρες πριν από σήμερα, στις 7-10-2014, ένα μήνα πριν, κύριε Υπουργέ. Ακούστε, λοιπόν, τι είπε ο κ. Τσίπρας στη λέσχη επιχειρηματικότητας και θα το καταθέσω αμέσως μετά στα Πρακτικά. 
Θέλω να μου πείτε τώρα πως, αφού είπε ο Αρχηγός σας αυτά ένα μήνα πριν, εσείς έρχεστε εδώ σε αυτό το νομοσχέδιο και λέτε «παρών». 
Ακούστε, κύριε Υπουργέ, γιατί μπορεί να μην το ξέρετε: «Τσίπρας: Σήμερα θα σας παρουσιάσω επιγραμματικά ένα συμπαγές πλαίσιο που εμείς προτείνουμε για την τόνωση της επιχειρηματικότητας και της ιδιωτικής επένδυσης».
Κύριε Λαφαζάνη, είπε «της ιδιωτικής επένδυσης». Kαι συνεχίζει: «Πρόκειται για αλλαγές, οι οποίες δεν έχουν δημοσιονομικό κόστος αλλά παράγουν τεράστια πολλαπλασιαστικά οφέλη για την οικονομία». Ακούστε, κύριε Υπουργέ: «Απλοποίηση αδειοδότησης και λειτουργίας επιχειρήσεων, με ριζική, ουσιαστική απλοποίηση του όλου του θεσμικού πλαισίου» κ.λπ.. Το έχουμε ήδη ψηφίσει. Πάει αυτό.
Πάμε στο δεύτερο που μας ενδιαφέρει για τη σημερινή συζήτηση. «Με έμφαση προσέξτε, ο Τσίπρας τα λέει αυτά «όχι μόνο στην απλοποίηση της ίδρυσης, αλλά και στη λειτουργία της επιχείρησης, η οποία δυστυχώς σήμερα» ακούστε, κύριε Λαφαζάνη, ούτε αυτό το σχολιάσατε και με στενοχωρείτε «όποτε συναλλάσσεται με το δημόσιο εμπλέκεται –η ιδιωτική επιχείρηση- σε χρονοβόρες και πολλές φορές μη ουσιώδεις διαδικασίες». Το καταθέτω στα Πρακτικά, για να μη νομίζετε ότι τα είπα εγώ.
(Στο σημείο αυτό ο Βουλευτής κ. Σπυρίδων-Άδωνις Γεωργιάδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής.)
Τι μας είπε, λοιπόν, προ ενός μηνός ο κ. Τσίπρας; Θα έρθουμε εμείς, κύριοι, και σας υποσχόμαστε ότι θα κάνουμε τη λειτουργία της επιχειρήσεως πολύ πιο γρήγορη και απλή. Με βάση αυτά που είπατε προηγουμένως εσείς, κύριε Λαφαζάνη, με περισσότερη αδιαφάνεια. Άρα ο κ. Τσίπρας τι υπόσχεται; Θα βγάλω το κράτος από τα πόδια σας. Αυτό λέει. Το κράτος εγώ, ο Τσίπρας, θα το βγάλω από τα πόδια σας. Αυτό υπεσχέθη. 
Έρχεται, λοιπόν, εδώ ο Υπουργός και κάνει πράξη όλα αυτά που έχει υποσχεθεί ο κ. Τσίπρας πριν από ένα μήνα. Συναίνεση μας ζητάτε, συναντήσεις μας ζητάτε, να βγάλουμε μαζί Πρόεδρο της Δημοκρατίας μάς ζητάτε. Εμείς φέρνουμε αυτά που υποτίθεται ότι σας αρέσουν και δεν τα ψηφίζετε.
Τι είδους συναίνεση είναι αυτή; Αποφασίστε, επιτέλους! Σας το είπα και εχθές. Ελάτε να ψηφίσουμε σιγά σιγά ένα ένα τα μέτρα και θα τα βρούμε και για τον Πρόεδρο αργότερα. Πάμε ένα ένα να δείξουμε στον κόσμο ότι μπορούμε να συνεννοηθούμε. Αφού το θέλετε! Αφού δεν κρύβεστε πια, κύριοι συνάδελφοι του ΣΥΡΙΖΑ! Καταλάβατε ότι όταν πλησιάζει η ευθύνη θα πρέπει να είστε πιο προσεκτικοί.
Σας συγχαίρω γι’ αυτό! Χαίρομαι που ο ΣΥΡΙΖΑ ολοένα και περισσότερο έρχεται πλησίον των δικών μας θέσεων. Αυτό, όμως, είναι καλό για να το καταλάβει και ο κόσμος, για να καταλάβει τη διαφορά μεταξύ των τηλεοπτικών ρητορικών εξαγγελιών και του πραγματικού κόσμου.
Όσο είστε μακριά από την εξουσία, σφόδρα αντιμνημονιακοί. Όταν σας πέρασε η ιδέα ότι μπορεί και να κυβερνήσετε, σε λίγο θα γίνετε πιο μνημονιακοί και από εμένα. Το λέω ως ρητορικό σχήμα. Αυτό δεν γίνεται. Το λέω απλώς για να καταλάβετε που το πάμε. 
Δύο ακόμα λόγια και κλείνω με αφορμή την επικαιρότητα, γιατί ως προς το νομοσχέδιο είναι προφανές ότι δεν το ψηφίζετε. Δεν έχετε καμμία απολύτως δικαιολογία, δεν έχετε αναφέρει στη Βουλή ούτε ένα επιχείρημα γιατί λέτε «παρών». Δεν υπάρχει κανένα επιχείρημα. Δεν έχετε πει ούτε ένα.
Θα ήθελα και εγώ να σχολιάσω από την επικαιρότητα το χθεσινό γεγονός με τους αστυνομικούς και το περίφημο βίντεο. Θα ήθελα να θέσω μια διάσταση στο δημόσιο διάλογο που δεν ετέθη, κυρίες και κύριοι από την πλευρά του ΣΥΡΙΖΑ. 
Ποια είναι τα πραγματικά περιστατικά; Μία διμοιρία των ΜΑΤ με επικεφαλής αξιωματικό, μετά από πολλή ώρα υπηρεσίας και κουρασμένοι, πάνε σε ένα περίπτερο στα Εξάρχεια, για να πάρουν μερικά μπουκάλια νερό. Οι κύριοι που είχαν την ευθύνη του περιπτέρου εκείνη την ώρα –όπως απεδείχθη στη συνέχεια δεν ήταν εκεί ο ίδιος ο περιπτεράς αλλά κάποιοι θαμώνες της πλατείας τους οποίους είχε αφήσει στο πόδι του για λίγη ώρα- αρνήθηκαν να δώσουν τα νερά στους αστυνομικούς. Δεν θα επαναλάβω μέσα σε αυτήν την Αίθουσα τι τους είπαν. Φαντάζομαι θα τα έχετε διαβάσει. Με εξαιρετικά απαξιωτικούς χαρακτηρισμούς και το γνωστό στην Αριστερά προσωνύμιο που δίνουν στους αστυνομικούς τούς είπαν. Εμείς δεν πουλάμε μπουκάλια νερό σε… -αυτό που τους λένε. Εγώ δεν το λέω, γιατί το θεωρώ και αντιαισθητικό. 
Και μετά συζητάμε αν η αντίδραση των αστυνομικών ήταν αυτή που έπρεπε, αν θα έπρεπε να έχουν αντιδράσει διαφορετικά και όλα τα υπόλοιπα.
Εγώ θα ήθελα όμως να πάω ένα βήμα πριν εκεί, όπου είδα όλους τους εκπροσώπους του ΣΥΡΙΖΑ να υπερασπίζονται μετά πάθους αυτά τα παιδιά στο περίπτερο και να κατακρίνουν μετά πάθους την Αστυνομία και θέλω να δώσω μία διάσταση για να αποδείξω, κυρίες και κύριοι συνάδελφοι γιατί αυτή η χώρα βρίσκεται υπό την ιδεολογική ηγεμονία της Αριστεράς.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"57754"," Απλώς, αν μπορείτε, συντομεύετε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57755"," Κλείνω αμέσως, κύριε Πρόεδρε.
Εάν δεν ήταν αστυνομικοί αυτοί που ζητούσαν νερό και ήταν –λέω ένα τυχαίο παράδειγμα- Πακιστανοί, λαθρομετανάστες από το Πακιστάν και τους έλεγε ο περιπτεράς «δεν πουλάω νερά στους Πακιστανούς, άντε πήγαινε από εδώ» και το ξέραμε, τι θα λέγαμε σε αυτήν τη Βουλή και στα κανάλια και πρώτοι απ’ όλους οι του ΣΥΡΙΖΑ; Οι ρατσιστές! Οι φασίστες! Οι χρυσαυγίτες! Που δεν ντρέπονται! Αυτά θα λέγατε.
Τώρα, όμως, που αυτοί το έκαναν –θα αναγκαστώ να το πω, για να γίνει κατανοητό το επιχείρημα- στους κατ’ εσάς «μπάτσους», τώρα δεν πειράζει που το έκανε ο περιπτεράς –δεν ήταν ο ίδιος ο περιπτεράς, ήταν αυτοί που ήταν στη θέση του. Δεν πειράζει καθόλου! Αυτοί είναι του κράτους! Αυτούς πρέπει να τους βρίζουμε. Αυτοί είστε. 
Είπα αυτήν την ιστορία σήμερα για να μη νομίζει κανείς ότι, επειδή βάλατε ξαφνικά το προσωπείο της συναινέσεως, αλλάξατε.
Οι ίδιοι είστε, οι ίδιοι που ήσασταν και στο παρελθόν. Απλώς τώρα βάλατε την «προβιά» της συναινέσεως και «βγάζετε στη γύρα» τον κ. Σταθάκη, που είναι πράγματι πολύ συμπαθής, για να κρύψετε από την κοινή γνώμη το αληθινό σας πρόσωπο. 
Θέλω να κάνω ένα σχόλιο για το θέμα της τροπολογίας του Υπουργείου Τουρισμού. Ήμουν εδώ και το καλοκαίρι, κύριε Σταθάκη, όταν πέρασε η κ. Κεφαλογιάννη το νομοσχέδιό της. Όπως έχω καταλάβει, η εθνική επιτυχία που είχε η χώρα στον τομέα του τουρισμού φέτος αλλά και η προσωπική επιτυχία της κ. Κεφαλογιάννη –γιατί πάντα σε μία επιτυχημένη πολιτική έχει μερίδιο επιτυχίας αναμφίβολα ο εκάστοτε υπουργός που έχει την ευθύνη- σάς έχει «κάτσει στο στομάχι». 
Αντί να χαίρεστε που ο ελληνικός τουρισμός προοδεύει, οποτεδήποτε έρθει στη Βουλή κάτι που αφορά το Υπουργείο Τουρισμού και την κ. Κεφαλογιάννη, το καταψηφίζετε μετά πάθους. Ξέρετε γιατί; Σας ενοχλεί η επιτυχία της χώρας. Θα θέλατε να μην ήταν η κ. Κεφαλογιάννη τόσο επιτυχημένη στη δουλειά που κάνει και να μην είχε επιτύχει αυτά τα αποτελέσματα που έχει επιτύχει, γιατί τότε η γκρίνια και η μιζέρια σας θα είχαν περισσότερο πραγματικό χώρο για να ευδοκιμήσουν.
Κυρίες και κύριοι συνάδελφοι, κλείνοντας, μετά την ομιλία του κ. Τσίπρα που σας παρουσίασα -και για την οποία δεν υπήρξε ουδεμία διακοπή, γιατί είναι γεγονός- και την έλλειψη έστω και μισού επιχειρήματος για να πείτε «παρών» και όχι «ναι», ελπίζω να αναθεωρήσετε τη μικρόψυχη στάση του «παρών», να προσχωρήσει ολόκληρος ο ΣΥΡΙΖΑ εις τη λογική Σταθάκη, να ψηφίσουμε τώρα τον πρώτο νόμο από κοινού και έπονται και τα μέτρα, όταν με το καλό έρθουν «τα σωστά και τα καλά». Γεια σας!
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"57756"," Τον λόγο έχει η κ. Χρυσοβελώνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57757"," Ευχαριστώ, κύριε Πρόεδρε. 
Κυρίες και κύριοι συνάδελφοι, οι Ανεξάρτητοι Έλληνες τοποθετηθήκαμε εξαιρετικά αναλυτικά επί του νομοσχεδίου μέσω του ειδικού μας αγορητή, σχετικά με τα άρθρα, όπως και χθες επί της αρχής.
Είναι δεδομένο ότι οι διατάξεις που εκσυγχρονίζουν τους κανόνες λογιστικής τυποποίησης, χωρίς να διαταράσσουν τη λειτουργία των λογιστηρίων μιας επιχείρησης, μας βρίσκουν απολύτως σύμφωνους, εφόσον δεν θα επέρχεται η μεταβολή της λογιστικής καθημερινότητας από την 1η Ιανουαρίου 2015. 
Όμως, εδώ θέλουμε να σημειώσουμε το εξής: Όσα παρόμοια με το συζητούμενο νομοσχέδιο και αν συμφωνήσουμε, ό,τι τελικά και αν ψηφιστεί σήμερα με το παρόν νομοσχέδιο, ειλικρινά θεωρώ ότι θα ματαιοπονούμε απόλυτα, αν δεν κάνουμε καμμία αλλαγή στο εξής. Κατ’ αρχάς, θα ματαιοπονούμε, αν δεν λάβουμε μέτρα –το είπα και χθες στην τοποθέτησή μου- για την αντιμετώπιση της μεγάλης φοροκλοπής και φοροδιαφυγής, για την επιστροφή των κλεμμένων χρημάτων και αν η Κυβέρνηση συνεχίζει να εφαρμόζει την ίδια μνημονιακή πολιτική, η οποία με μαθηματική βεβαιότητα θα οδηγήσει και σε άλλες αυτοκτονίες και σε άλλες ροές μετανάστευσης νέων και σε άλλα λουκέτα στις επιχειρήσεις και σε άλλες χιλιάδες άνεργους, σε φτωχοποιημένους και σε νεόπτωχους συνταξιούχους, καθώς επίσης και στην απόλυτη κατάλυση και κατάργηση των εργασιακών δικαιωμάτων.
Οι πάντες πλέον γνωρίζουν –είναι θεωρώ πανθομολογούμενο –ότι το ελληνικό δημόσιο χρέος δεν είναι σε καμμία περίπτωση –δεν θα έλεγα βιώσιμο- διαχειρίσιμο ούτε οικονομικά ούτε κοινωνικά. Επομένως, αυτό που είναι απαραίτητο είναι η αλλαγή πλεύσης, η αλλαγή πορείας στον τομέα της οικονομικής πολιτικής και της διαχείρισης του χρέους.
Όμως, το πρόβλημα είναι ότι στη σημερινή φάση η Κυβέρνηση όχι απλώς δεν αντιλαμβάνεται, όχι απλώς δεν κατανοεί αλλά δυστυχώς πλέον δεν έχει τη δυνατότητα της διαχείρισης της κατάστασης. Έχει απωλέσει αυτήν τη δυνατότητα. Γι’ αυτό η μοναδική λύση που υπάρχει, είναι να οδηγηθούμε σε εκλογές, να απαλλαγούμε από αυτήν την Κυβέρνηση και έτσι η χώρα, πραγματικά, να έχει μία νέα πορεία ανάκαμψης και ανάταξης. 
Σχετικά με τα πλεονεκτήματα του συγκεκριμένου νομοσχεδίου, θα έλεγα ότι τα επικαλέστηκε εξαιρετικά αναλυτικά ο ειδικός αγορητής των Ανεξάρτητων Ελλήνων. Εγώ θα εστιάσω στο, αν θέλετε, βασικότερο πλεονέκτημα, κατά την άποψή μου, που θεωρώ ότι είναι η κωδικοποίηση των διάσπαρτων λογιστικών κανόνων. Και τούτο διότι είμαστε σαφέστατα υπέρ της απλότητας των φορολογικών διατάξεων, γεγονός, παράμετρος που με βεβαιότητα οδηγεί στη μείωση του λειτουργικού κόστους κάθε επιχείρησης.
Επιβάλλεται σαφέστατα να μπει ένα τέλος στη λογιστική πολυνομία. Κι εφόσον το νομοσχέδιο συνοδευτεί άμεσα από ερμηνευτικό κείμενο οδηγιών εφαρμογής απλό και ξεκάθαρο, τότε θεωρώ ότι υπάρχει ελπίδα να επιτευχθεί ο στόχος του ο οποίος είναι η κατάργηση του αναχρονιστικού Κώδικα Βιβλίων και Στοιχείων. Και, ειλικρινά, οι Ανεξάρτητοι Έλληνες ευχόμαστε αυτό να γίνει πραγματικότητα. 
Επίσης, στα αρνητικά στοιχεία του συγκεκριμένου νομοσχεδίου αναφέρθηκε αναλυτικά ο ειδικός αγορητής των Ανεξάρτητων Ελλήνων. Εστιάζω σε τρία μόνο σημεία, τα οποία θεωρώ ότι είναι βασικά και εξαιρετικά, ταυτόχρονα, αρνητικά.
Το πρώτο, είναι ότι γεννάται θέμα αξιοπιστίας των στοιχείων, καθώς οι πιστωτές των επιχειρήσεων, για παράδειγμα οι τράπεζες, δεν θα εμπιστευτούν τις αξίες που προσδιορίζονται από τα αμφιβόλου αξιοπιστίας κριτήρια των διεθνών λογιστικών προτύπων. 
Δεύτερον, σχεδόν το σύνολο των πιστωτικών ιδρυμάτων αποτιμά και θα συνεχίσει να αποτιμά τα περιουσιακά στοιχεία τής δανειοδοτούμενης επιχείρησης με βάση τα δικά του κριτήρια.
Και τρίτον, με την υποχρεωτική πλέον εφαρμογή των λογιστικών προτύπων και από τις επιχειρήσεις εκείνες οι οποίες δεν είναι εισηγμένες στο Χρηματιστήριο, πολύ φοβάμαι ότι η οικονομική τους επιβάρυνση θα εκτοξευθεί τόσο με το εφάπαξ κόστος των αλλαγών, που υποχρεωτικά θα πρέπει να γίνουν στα μηχανογραφικά τους πακέτα, όσο και με την αναγκαστική τήρηση διπλών βιβλίων. 
Κλείνοντας επί του νομοσχέδιου και πριν αναφερθώ στις τροπολογίες, θα ήθελα να πω ότι, όπως επικαλέστηκε και ο ειδικός μας αγορητής, σημαντικό ρόλο θα διαδραματίσει και η προβλεπόμενη και μέλλουσα να συσταθεί Διαρκής Επιτροπή, η οποία εμείς επισημαίνουμε ότι θα πρέπει, σε κάθε περίπτωση, να έχει την κατάλληλη στελέχωση και να εξασφαλίσει σαφέστατα την εκπροσώπηση όλων των παραγωγικών τάξεων. 
Βεβαίως, εμείς αυτό που από τη δική μας πλευρά δεσμευόμαστε να πράξουμε, είναι να ασκήσουμε τις κατάλληλες πιέσεις, ώστε να εκδοθούν άμεσα οι προβλεπόμενες αποφάσεις και οι εγκύκλιοι για την ορθή και ευχερή εφαρμογή του νόμου, στοχεύοντας πάντοτε στην αποφυγή έκδοσης μεγάλου πλήθους και συχνά αντικρουόμενων εγκυκλίων, που στο παρελθόν αύξαναν αντί να διευκολύνουν την εφαρμογή. 
Όσον αφορά την τροπολογία του κ. Μητσοτάκη για το ειδικό υπηρεσιακό συμβούλιο για τους γενικούς διευθυντές, θα κάνω δύο παρατηρήσεις. Κατ’ αρχάς, για άλλη μία φορά διατυπώνουμε τη διαμαρτυρία μας και την εναντίωσή μας για το εκπρόθεσμο της συγκεκριμένης τροπολογίας, λέγοντας και πάλι ότι οι εκπρόθεσμες τροπολογίες αποτελούν όχι ένδειξη αλλά θα έλεγα, απόδειξη πάρα πολύ κακής νομοθέτησης, η οποία σε καμμία περίπτωση δεν περιποιεί τιμή ούτε στους Υπουργούς αλλά ούτε βεβαίως στη Βουλή. Και αναφέρομαι στο σύνολο της Εθνικής Αντιπροσωπείας, την Ολομέλεια, η οποία αναγκάζεται να ασχοληθεί με τέτοιες τροπολογίες. 
Η παρατήρηση που έχω να κάνω, είναι ότι με αυτήν την τροπολογία γίνεται αφαίρεση των δικαστικών και των συνταξιούχων δημοσίων λειτουργών. Υπάρχει, βέβαια, ένα σκεπτικό γύρω από αυτό. Μας λένε, λοιπόν, ότι δεν έρχονται πλέον, δεν θέλουν δηλαδή να συμμετέχουν οι συγκεκριμένοι στα συμβούλια. Βεβαίως, κανένας δεν μας έχει εξηγήσει τους λόγους της μη προσφοράς τους. Δεν μπορεί. Κάποιους λόγους θα έχουν οι άνθρωποι για να μη θέλουν να συμμετέχουν. Σε κάθε περίπτωση, ειλικρινά δεν μπορώ να καταλάβω τι ενοχλεί τον κύριο Υπουργό να κρατήσει το διαζευκτικό «ή», δηλαδή να ορίσει πως μπορούν να συμμετέχουν στο ειδικό αυτό υπηρεσιακό συμβούλιο εν ενεργεία ή και συνταξιούχοι.
Εδώ, βεβαίως, τίθεται και το εξής ερώτημα. Μήπως άραγε υπάρχουν κάποιοι λόγοι για τους οποίους, πραγματικά, θέλουν να αποφύγουν τη συμμετοχή της συγκεκριμένης κατηγορίας;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Και κλείνω λέγοντας ακριβώς δύο λόγια -και δεν θα ξαναμιλήσω, κύριε Πρόεδρε- για την τροπολογία με γενικό αριθμό 1994 για τη σήμανση των τουριστικών καταλυμάτων.
Εμείς οι Ανεξάρτητοι Έλληνες, θεωρούμε ότι είναι μια προσπάθεια για έναν έλεγχο των παρεχομένων τουριστικών υπηρεσιών και τον περιορισμό των παράνομων καταλυμάτων. Μ’ αυτήν την έννοια, την κρίνουμε θετικά, διότι δίνεται στον ΣΕΤΕ, ο οποίος είναι η πλέον αντιπροσωπευτική οργάνωση της χώρας στον τομέα του τουρισμού και στις ενώσεις-μέλη του, η ευθύνη της έκδοσης και της χορήγησης ειδικών σημάτων για κάθε δωμάτιο, ενώ η αδειοδότηση θα δίνεται και από τον ΕΟΤ.
Ακούστηκαν, βεβαίως, κάποιες επιφυλάξεις -σεβαστές και αυτές- για το πόσο ισότιμα και χωρίς συνεννοήσεις μεταξύ των επαγγελματιών θα λειτουργήσει αυτή η διαδικασία χορήγησης σημάτων.
Εμείς, ειλικρινά, θεωρούμε ότι οι ίδιοι οι φορείς είναι ώριμοι για να μπορέσουν να διαχειριστούν τα του οίκου τους και έναν υγιή ανταγωνισμό προς όφελος της ελληνικής τουριστικής αγοράς.
Επειδή, λοιπόν, το περιεχόμενο της συγκεκριμένης τροπολογίας βρίσκει και αυτούς σύμφωνους, εμείς δηλώνουμε ότι θα την αποδεχθούμε, όπως και το ίδιο και για την τροπολογία του Υπουργείου Οικονομικών.
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"57758"," Ευχαριστούμε και εμείς.
Ο κ. Τριαντάφυλλος έχει τον λόγο και ακολουθεί ο κ. Καραθανασόπουλος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57759"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι Βουλευτές, συζητούμε σήμερα επί των άρθρων ενός νομοσχεδίου που τουλάχιστον θα έπρεπε να μας βρίσκει όλους σύμφωνους. Νομίζω ότι στα περισσότερα σημεία του διαπιστώνει κανείς μία συμφωνία.
Όμως και στα υπόλοιπα, κύριε Υπουργέ, το λογικό θα ήταν να υπάρχει μία συμφωνία στα αυτονόητα. Και αυτό, διότι, εάν η χώρα κουβαλάει πολλά χρόνια, πολλές δεκαετίες μία παθογένεια, την οποία θα έπρεπε να αντιμετωπίσουμε πρώτοι, αυτή είναι η πολυνομία, οι διάσπαρτες διατάξεις, όλη εκείνη η γραφειοκρατία που προκαλείται από τις διάφορες επιμέρους διατάξεις που ρυθμίζουν το ίδιο πράγμα με έναν τρόπο διαφορετικό και πολλές φορές αντικρουόμενο.
Επομένως, αυτό το οποίο εισάγει το συγκεκριμένο νομοσχέδιο είναι κάτι το οποίο είναι αυτονόητο. Τι είναι; Είναι ουσιαστικά η προσπάθεια να κωδικοποιηθεί ένα πολύ κρίσιμο κομμάτι της ελληνικής νομοθεσίας, ένα κομμάτι το οποίο αφορά τη λογιστική νομοθεσία και την αντιμετώπιση, ουσιαστικά, της λογιστικής πολυνομίας. Αυτό είναι κρίσιμο.
Στο παρελθόν έχει ειπωθεί ο όρος «κανονιστική μεταρρύθμιση», που είναι ουσιαστικά όχι μόνο η απλοποίηση των διαδικασιών αλλά και η κωδικοποίηση των διατάξεων, ούτως ώστε να ενοποιηθούν και να φύγουν όλες όσες είναι αντικρουόμενες μεταξύ τους.
Είναι, όμως, πάρα πολύ κρίσιμο, κύριε Υπουργέ, γιατί ουσιαστικά αυτό το κομμάτι αφορά το επιχειρείν. Αφορά, δηλαδή, τον ιδιωτικό τομέα, την ιδιωτική οικονομία, αφορά τον τρόπο που λειτουργεί η επιχείρηση, που αυτή τέλος πάντων φορολογικά απεικονίζει τα στοιχεία της, κάτι το οποίο είναι πάρα πολύ σημαντικό όχι μόνο στην καθημερινή λειτουργία αλλά και στην πραγματική οικονομία και στην έλευση των επενδύσεων. Διότι, όταν έχεις ένα διαφανές απλό σύστημα, όταν έχεις λογιστικά πρότυπα τα οποία είναι συμβατά με τα διεθνή πρότυπα, όταν αυτά είναι κωδικοποιημένα, απλοποιημένα και έχουν εκσυγχρονιστεί, δηλαδή δεν είναι απαρχαιωμένες διατάξεις που σύρονται εδώ και πολλές δεκαετίες, τότε ναι, υπάρχει η δυνατότητα κάποιος να σκεφτεί να επενδύσει στη χώρα. Είναι ένα πρώτο ελάχιστο βήμα το οποίο πρέπει να κάνει η Βουλή των Ελλήνων και η ελληνική Κυβέρνηση.
Επομένως, είναι πολύ σημαντικό να συμφωνούμε πάνω σε αυτές τις διατάξεις, γιατί είναι η βάση πάνω στην οποία μπορεί να δημιουργήσει -μπορεί να δημιουργήσει από τον μικρό, τον πολύ μικρό μέχρι τον πολύ μεγάλο- και οι κοινοί κανόνες ή ο κανόνας και η αρχή της ουδετερότητας της δημόσιας διοίκησης και της φορολογικής διοίκησης είναι το ελάχιστο, προκειμένου να υπάρχει το εχέγγυο και εκείνη η ασφαλιστική δικλίδα που θα οδηγήσει τον εκάστοτε επιχειρηματία, τον εκάστοτε άνθρωπο που θέλει να δημιουργήσει, να έχει την ασφάλεια του δικαίου και με αυτόν τον τρόπο να μπορεί να δημιουργεί την επιχείρησή του.
Επομένως, είναι σε σωστή κατεύθυνση και θεωρώ ότι θα έπρεπε να έχει καθολική αποδοχή το νομοσχέδιο και σε όλα του τα άρθρα.
Το ζήτημα το οποίο έχει ανακύψει τις τελευταίες μέρες, όπως γνωρίζετε πολύ καλά, είναι το ζήτημα της εθνικής συνεννόησης. Έχει ανακύψει τις τελευταίες μέρες με τρόπο επιτακτικό όχι γιατί είναι επικοινωνιακή η ανάγκη ούτε γιατί γίνονται δηλώσεις για πρώτη φορά από στελέχη της Αξιωματικής Αντιπολίτευσης αλλά γιατί υπάρχει μία πραγματική εθνική ανάγκη συνεννόησης των πολιτικών δυνάμεων στα ελάχιστα, τα ελάχιστα εκείνα που δεν αφορούν, δεν επηρεάζουν μόνο τις επόμενες εκλογές όποτε και αν γίνουν αλλά επηρεάζουν τις επόμενες δεκαετίες της χώρας. Η εθνική συνεννόηση είναι αναγκαία, τόσο για το κλείσιμο του προγράμματος αυτής της περιόδου της χώρας στην τελευταία αξιολόγηση που είναι σε εκκρεμότητα, όσο όμως και για τη διαπραγμάτευση του χρέους και την εκλογή του Προέδρου της Δημοκρατίας.
Είναι τρία σημεία στα οποία πρέπει να συμφωνήσουμε και να συνεννοηθούμε, όχι για να κερδίσει ο ένας ή ο άλλος αλλά για να κερδίσει η χώρα και η ελληνική κοινωνία. Όποιος νομίζει και διατυπώνει δημοσίως ή επιχειρηματολογεί προς την κατεύθυνση ότι ο ίδιος μπορεί μόνος του να τα καταφέρει καλύτερα σε ένα πολύ σκληρό διεθνές περιβάλλον και σε μία ευρωπαϊκή κοινότητα που δεν προσδιορίζεται από ιδέες, αρχές ή αξίες της Αριστεράς ή της άκρας Αριστεράς αλλά έχει μοιρασμένες δυνάμεις της σοσιαλδημοκρατίας και της κεντροδεξιάς, ο ίδιος θα το βρει αυτό μπροστά του μπούμερανγκ.
Επομένως, δεν είναι δυνατόν κάποιος να νομίζει ότι μπορεί μόνος του να τα καταφέρει καλύτερα απ’ ό,τι αν είμαστε όλοι μαζί. Εδώ χρειάζεται ένα εθνικό αρραγές μέτωπο, με συγκεκριμένους στόχους και με συγκεκριμένες συμφωνίες. Δεν μιλάμε για μία συμφωνία σε όλα και με όλους. Μιλάμε, όμως, για μία συμφωνία στις μεγάλες εθνικές προκλήσεις που έχει μπροστά της η χώρα. 
Αυτό είναι αναγκαιότητα και δεν εξυπηρετεί μικροκομματικές σκοπιμότητες. Δεν έχει εκλογικές στοχεύσεις ούτε νοοτροπίες του παρελθόντος. Έχει τη νοοτροπία του μέλλοντος. Σ’ αυτό προτάσσεται η ανάγκη να μπορέσει η χώρα να βγει οριστικά από την κρίση. 
Αυτό, βέβαια, μπορεί να γίνει μόνο με στέρεα βήματα, τα οποία θα συμπεριλάβουν το μεγαλύτερο μέρος του πολιτικού κόσμου της Ελλάδας και θα δώσουν σταθερό μήνυμα τόσο στην ελληνική κοινωνία, που έχει επιδείξει μοναδική ωριμότητα τα τελευταία χρόνια, όσο όμως και στο εξωτερικό. Θα δείξουν ότι εμείς εδώ είμαστε αποφασισμένοι και ενωμένοι και δεν υπάρχει καμμία ρωγμή στο εθνικό μας μέτωπο.
Εδώ, λοιπόν, σ’ αυτό θα κριθούμε όλοι. Βέβαια, μπορεί να μην κριθούμε στις επόμενες εκλογές αλλά θα κριθούμε ιστορικά. Δυστυχώς για κάποιους, ενδεχομένως αυτό το μπούμερανγκ να το πληρώσουμε όλοι εμείς οι Έλληνες πολίτες. Επομένως, είναι η ώρα των μεγάλων αποφάσεων για όλους και θεωρούμε πολύ κρίσιμο σ’ αυτήν την κατεύθυνση, να δραστηριοποιηθούν όλες οι δυνάμεις του δημοκρατικού τόξου.
Κύριε Υπουργέ, άκουσα εδώ μία συζήτηση για τη φορολόγηση των αγροτών. Είναι προφανές ότι είναι μία θετική συζήτηση. Είναι πολύ θετικό το να αναπτύσσονται προβληματισμοί για συγκεκριμένες ομάδες οι οποίες αντιμετωπίζουν την καθημερινότητα πολύ σκληρά. 
Αυτό, λοιπόν, είναι σωστό αλλά δεν έχω ακούσει εδώ μέσα την αντίστοιχη ανησυχία για το 56% των νέων ανθρώπων που σήμερα βρίσκονται χωρίς δουλειά και έχουν μηδενικό εισόδημα. Δεν έχω ακούσει εδώ μέσα την ίδια ανησυχία για τις εκατοντάδες χιλιάδες νέους ελεύθερους επαγγελματίες και επιστήμονες, οι οποίοι σήμερα φορολογούνται από το πρώτο ευρώ –το οποίο δεν το βγάζουν στην αγορά- και που οι ασφαλιστικές τους εισφορές κάθε τριετία ανεβαίνουν, ενώ οι αντίστοιχες των μεγαλυτέρων παραμένουν σε πιο σταθερά επίπεδα. 
Επίσης, δεν έχω ακούσει εδώ μέσα την άποψη ότι πρέπει, επιτέλους, να προστατευθεί αυτή η νέα γενιά που πλήττεται περισσότερο απ’ όλους. Αν θέλετε, αν κάτι έχει να διδαχθεί η χώρα απ’ αυτήν εδώ την κρίση, είναι το ότι δεν μπορούμε να τάζουμε τα πάντα στους πάντες. 
Εδώ, η χώρα, με τα λίγα οικονομικά μέσα που έχει, πρέπει να βάλει τους δικούς της εθνικούς στόχους. Οι εθνικοί στόχοι, πρέπει να είναι πρώτα απ’ όλα η αντιμετώπιση της ανεργίας των νέων αλλά και των μεγαλυτέρων. Αυτός πρέπει να είναι ο νέος εθνικός στόχος. Εκεί πρέπει να διαθέσουμε οικονομικούς πόρους. Δεν είναι δυνατόν να διαθέτουμε οικονομικούς πόρους γι’ αυτούς που, καλώς ή κακώς, έχουν μία δυνατότητα να τα βγάλουν λίγο ως πολύ πέρα και να θρέψουν την οικογένειά τους. Δεν υπάρχουν δύο ειδών κατηγορίες στην Ελλάδα. Δεν είναι δυνατόν να υπάρχει μία γενιά που είναι δεδομένα άνεργη και εμείς εδώ μέσα να ασχολούμαστε στο 95% του χρόνου μας με το τι θα γίνει με όλους τους υπόλοιπους, επειδή αυτοί οι νέοι, αυτοί οι άνεργοι, αυτοί οι ελεύθεροι επαγγελματίες, αυτοί οι νέοι επιστήμονες, που είναι πιο καλά μορφωμένοι στην ελληνική ιστορία, δεν έχουν την ανάλογη εκπροσώπηση ούτε την ανάλογη βαρύτητα και δεν επηρεάζουν αναλόγως τα κομματικά ακροατήρια.
Αυτό είναι ανάγκη επιτέλους να σταματήσει. 
Έκανα χθες μια πολύ συγκεκριμένη πρόταση που αφορά κυρίως τη νέα γενιά, τη δημιουργικότητα στην Ελλάδα. Όμως, περιμένω ένα εθνικό σχέδιο για να αντιμετωπίσουμε την ανεργία των νέων, που όμως να έχει και χρηματοδότηση και κυρίως να έχει έμπνευση από τα μέσα, να έχει έμπνευση από εμάς, για να ξαναβάλουμε στόχους και προτεραιότητες, οι οποίες να ακουμπούν σε ρεαλιστικές βάσεις και να ξαναδώσουμε προοπτική σε όλους εκείνους που σήμερα αισθάνονται ότι βρίσκονται στη γωνία, στην άκρη, στο περιθώριο. 
Εκεί θα κριθεί η πολιτική του αύριο. Αυτό θα κρίνει πως θα μπορέσουμε να ξεκολλήσουμε από αυτό το οποίο βιώνει σήμερα ο ελληνικός λαός. Γιατί εγώ πιστεύω ότι υπάρχει η δυνατότητα, υπάρχουν τα μέσα, υπάρχουν οι τρόποι και αυτούς τους τρόπους πρέπει και μπορούμε να τους χρησιμοποιήσουμε.
Σας ευχαριστώ πολύ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"57760"," Ευχαριστούμε και εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57761"," Κύριε Πρόεδρε, μπορώ να έχω τον λόγο για μια νομοτεχνική βελτίωση;","ΓΕΩΡΓΙΟΣ ΜΑΥΡΑΓΑΝΗΣ",312
"57762"," Ορίστε, κύριε Υπουργέ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57763"," Θέλουμε απλώς να αναδιατυπώσουμε τον τίτλο του σχεδίου νόμου ως: «Ελληνικά Λογιστικά Πρότυπα, συναφείς ρυθμίσεις και άλλες διατάξεις». Δηλαδή διαγράφεται η λέξη «και», μπαίνει κόμμα και προστίθεται η φράση «και άλλες διατάξεις», επειδή υπήρξαν τροπολογίες.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"57764"," Ωραία, δεν νομίζω ότι υπάρχει θέμα.
Ο κ. Καραθανασόπουλος έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57765"," Ευχαριστώ πολύ, κύριε Πρόεδρε.
Θα γίνεται όλο και περισσότερο φανερό ότι από τη μια μεριά η συγκυβέρνηση και από την άλλη η Αξιωματική Αντιπολίτευση θα καταφεύγουν σε ζητήματα «παρωνυχίδες», για να οξύνουν την αντιπαράθεσή τους. Αυτό θα γίνεται όλο και περισσότερο φανερό, γιατί θα προσπαθούν με αυτόν τον τρόπο να συγκαλύψουν, αφ’ ενός τη συμφωνία τους στις στρατηγικές επιλογές, στις ανάγκες δηλαδή στήριξης της πορείας ανάκαμψης της καπιταλιστικής οικονομίας των αναγκών του κεφαλαίου και των στρατηγικών επιλογών της Ευρωπαϊκής Ένωσης, αφ’ ετέρου για να συγκαλύψουν την ουσία, την αιτία και τους υπεύθυνους της κλιμάκωσης της αντιλαϊκής επίθεσης που βιώνουν σήμερα η εργατική λαϊκή τάξη και τα πλατιά λαϊκά στρώματα. 
Για παράδειγμα, η τρόικα, το μνημόνιο, βεβαίως, αποτελούν το μοχλό υλοποίησης μιας πολιτικής. Όμως, έχουν σχέση με το δημοσιονομικό κενό οι αλλαγές στο συνδικαλιστικό νόμο και η ουσιαστική απαγόρευση του δικαιώματος στην απεργία; Έχει σχέση με το δημοσιονομικό κενό, η απελευθέρωση των εμποδίων στις ομαδικές απολύσεις; Όχι! Αποτελούν πάγιες επιδιώξεις των μονοπωλιακών ομίλων, του κεφαλαίου, του Συνδέσμου Ελληνικών Βιομηχανιών. Αυτοί επί της ουσίας βρίσκονται πίσω από κάθε μέτρο που διαμορφώνει τις προϋποθέσεις αναπαραγωγής μιας πολύ φθηνής εργατικής δύναμης χωρίς εργασιακά, ασφαλιστικά και συνδικαλιστικά δικαιώματα, στο όνομα της θωράκισης της ανταγωνιστικότητας και της κερδοφορίας των μονοπωλιακών ομίλων. Με αυτόν τον τρόπο, βεβαίως, με αυτήν την άγονη αντιπαράθεση, επιχειρούν να χειραγωγήσουν, να ενσωματώσουν και να εγκλωβίσουν τη λαϊκή δυσαρέσκεια.
Δεν είναι τυχαία και η όλο και πιο φανερή διγλωσσία πλέον του ΣΥΡΙΖΑ, όσον αφορά από τη μία μεριά το πως απευθύνεται στα λαϊκά στρώματα και από την άλλη μεριά πως απευθύνεται στους παράγοντες του εξωτερικού με τις διάφορες συναντήσεις, όπως αυτή που θα γίνει στο Σίτι του Λονδίνου. Φαίνεται, λοιπόν, καθαρά ότι πλέον θέλει, επιδιώκει και φιλοδοξεί να πάρει τη θέση στο σοσιαλδημοκρατικό πεδίο, μια θέση που έμεινε κενή από το ΠΑΣΟΚ. 
Βεβαίως, η επίθεση η αντιλαϊκή θα συνεχιστεί από μεριάς της Κυβέρνησης και θα συνεχιστεί, ακριβώς γιατί αποτελεί προϋπόθεση για την καπιταλιστική ανάκαμψη της οικονομίας, ακριβώς γιατί αποτελεί προϋπόθεση για να θωρακιστεί η κερδοφορία και η ανταγωνιστικότητα των μονοπωλιακών ομίλων.
Από αυτήν την άποψη, είναι φανερό ότι δεν μπορεί να εναποθέσει η εργατική τάξη και ο λαός τις ελπίδες του σε μία απλώς και μόνο εναλλαγή στο επίπεδο της διακυβέρνησης αλλά πρέπει ακριβώς να ενισχύσει αυτά τα χαρακτηριστικά που διαμορφώνουν το αντίπαλο δέος απέναντι στα συμφέροντα του κεφαλαίου και της Ευρωπαϊκής Ένωσης, δηλαδή ένα πολύ ισχυρό ταξικά οργανωμένο και προσανατολισμένο εργατικό κίνημα, μέσα από την ενίσχυση της οργάνωσης της λαϊκής πάλης και την οικοδόμηση της λαϊκής συμμαχίας, μέσα από την ισχυροποίηση του ΚΚΕ.
Αυτά, γιατί ακριβώς και σε ζητήματα τα οποία φαίνονται ανώδυνα, όπως είναι για παράδειγμα το σημερινό νομοσχέδιο -το οποίο βεβαίως αποτελεί έναν αναγκαίο εκσυγχρονισμό αστικού επιπέδου που ανταποκρίνεται στις σύγχρονες ανάγκες των επιχειρηματικών ομίλων και στις απαιτήσεις για τη διαμόρφωση μιας ενιαίας ευρωενωσιακής αγοράς- έχει πάρει τη μορφή οδηγίας, που είναι υποχρεωτική για το σύνολο των κρατών-μελών της Ευρωπαϊκής Ένωσης. 
Η φιλοδοξία και η στρατηγική είναι ακριβώς αυτό το οποίο αναφέρει η ίδια η οδηγία, ότι πρέπει δηλαδή, μέσα από αυτόν τον τρόπο να διευκολύνουμε την υλοποίηση της αντιλαϊκής Ευρώπης του 2020, της στρατηγικής επιλογής για τα επόμενα χρόνια που έχει συνολικά η Ευρωπαϊκή Ένωση, για το πως δηλαδή θα θωρακιστούν και θα ισχυροποιηθούν οι ευρωπαϊκοί μονοπωλιακοί όμιλοι στον ανταγωνισμό με τους αντίστοιχους μονοπωλιακούς ομίλους των άλλων ιμπεριαλιστικών κέντρων. Και ακριβώς σ’ αυτήν τη λογική, ενσωματώνει και τη συγκεκριμένη οδηγία που ουσιαστικά διευκολύνει αφ’ ενός την ενιαία αγορά αλλά και αφ’ ετέρου την ακόμα μεγαλύτερη συγκέντρωση και συγκεντροποίηση του κεφαλαίου και θωρακίζει την ανταγωνιστικότητα και εξωστρέφεια των επιχειρηματικών ομίλων. 
Από αυτήν την άποψη, αναφερθήκαμε και χθες σε ορισμένα βασικά συστατικά στοιχεία τα οποία επιβεβαιώνουν αυτήν τη μεγάλη ευελιξία, σχετικά με το πως θα καθορίζονται τα μεγέθη, η λογιστική αποτύπωση των επιχειρηματικών ομίλων που παρέχει στο κεφάλαιο. Αυτή η ευελιξία που αφορά τα ζητήματα σχετικά με τον καθορισμό της εύλογης αξίας, αφορά και τον καθορισμό του μεγέθους των οντοτήτων, δηλαδή των επιχειρηματικών ομίλων, με κύριο κριτήριο το μέσο χρόνο απασχόλησης, το μέσο όρο ετήσιας απασχόλησης. 
Άρα, μια σειρά επιχειρήσεων που δραστηριοποιούνται κατά κύριο λόγο σε κλάδους της οικονομίας με έντονα τα εποχικά χαρακτηριστικά, όπως είναι τα ξενοδοχεία, θα μπορούν να κατατάσσονται στις πολύ μικρές επιχειρήσεις -όταν πρόκειται για μεγάλους επιχειρηματικούς ομίλους- και να τυγχάνουν των όποιων ευεργετημάτων διαφόρων άλλων διατάξεων, όσον αφορά τη στήριξή τους, την ενίσχυσή τους ή τη συμμετοχή τους σε μια σειρά ευρωπαϊκών προγραμμάτων ως πολύ μικρές επιχειρήσεις, ενώ στην ουσία αφορούν μονοπωλιακούς ομίλους. Η αντίστοιχη λογική αποπνέει και τον κλάδο των τροφίμων. 
Η ίδια λογική της ευελιξίας, καθορίζεται και σε μια σειρά άλλων ζητημάτων, όπως, για παράδειγμα, στην απαλλαγή από την υποχρέωση δημοσίευσης των λογιστικών καταστάσεων. Εδώ εντάσσετε όχι μόνο τις πολύ μικρές επιχειρήσεις αλλά και θυγατρικές επιχειρήσεις ή επιχειρήσεις στον τομέα της ναυτιλίας και της ακτοπλοΐας αλλά και θυγατρικές αεροπορικών εταιρειών, δίνοντάς τους τη δυνατότητα με βάση αυτά, να απαλλάσσονται ως προς τη δημοσίευση των λογιστικών τους καταστάσεων. 
Επίσης, θεσμοθετείται πλέον επί της ουσίας η λογική της αναβαλλόμενης φορολογίας, δηλαδή η ευχέρεια των επιχειρηματικών ομίλων να αναβάλλουν φορολογικές υποχρεώσεις για το επόμενο χρονικό διάστημα, ευελπιστώντας είτε ότι θα έχουν περισσότερα κέρδη ή μια καλύτερη φορολογική αντιμετώπιση μέσα από τη μείωση των φορολογικών συντελεστών το επόμενο χρονικό διάστημα, τα επόμενα χρόνια, στα οποία θα τύχουν οι ίδιοι οι επιχειρηματικοί όμιλοι μέσα από τη μείωση των συντελεστών φορολογίας των νομικών προσώπων.
Κύριε Υπουργέ, είναι φανερό ότι δεν μπορούμε να ψηφίσουμε το συγκεκριμένο νομοσχέδιο ούτε επί της αρχής ούτε επί των άρθρων, γιατί πρόκειται για ένα ενιαίο σύνολο που αποπνέει αυτήν τη φιλοσοφία, αυτήν τη λογική. Γι’ αυτόν ακριβώς τον λόγο, θα καταψηφίσουμε και τα άρθρα τα οποία περιλαμβάνονται στο συγκεκριμένο νομοσχέδιο. 
Και έρχομαι τώρα στις τροπολογίες, κύριε Πρόεδρε. 
Όσον αφορά την τροπολογία του Υπουργείου Τουρισμού, είναι προκλητική. Καθορίζει τον κατ’ εξοχήν εκπρόσωπο των μεγάλων ομίλων που δραστηριοποιούνται στον τομέα του τουρισμού, αυτόν που θα καθορίζει τα κριτήρια, θα παρέχει αλλά και θα ελέγχει τα σήματα, όσον αφορά τα τουριστικά καταλύματα. Αυτό είναι προκλητικό. Και από τη στιγμή βεβαίως που εκφράζει τους μεγάλους επιχειρηματικούς ομίλους που δραστηριοποιούνται στον τομέα του τουρισμού, καταλαβαίνετε πολύ καλά τι κριτήρια θα βάζει για τους πιο μικρούς, για τα τουριστικά καταλύματα τα οποία είναι είτε μικρότερου μεγέθους είτε οικογενειακές επιχειρήσεις είτε έχουν να κάνουν με τα ενοικιαζόμενα δωμάτια, στην προσπάθειά του να διαμορφώσει ένα τέτοιο πεδίο για να τους διώξει και να τους βγάλει εκτός αγοράς.
Και από αυτήν την άποψη, αποτελεί πρόκληση μια λειτουργία που θα έπρεπε το ίδιο το κράτος να διαφύλαττε. Όχι ότι, βεβαίως, το κράτος θα κινηθεί με άλλα κριτήρια ως αστικό κράτος. Τουλάχιστον, όμως, για τα μάτια του κόσμου, ας διαφύλαττε μια τέτοια λογική, να είναι αυτό υπεύθυνο με ποιον τρόπο θα δοθούν τα συγκεκριμένα σήματα, να είναι αυτό υπεύθυνο για να δώσει τα σήματα αυτά αλλά και για τον έλεγχο όλων των προϋποθέσεων. 
Γι’ αυτόν ακριβώς τον λόγο και καταψηφίζουμε τη συγκεκριμένη τροπολογία.
Για τη δεύτερη τροπολογία, του Υπουργείου Οικονομικών, θα θέλαμε δύο διευκρινίσεις για να την ψηφίσουμε, κύριε Υπουργέ. Η πρώτη διευκρίνιση είναι τι αφορά η παράγραφος 1. Εάν μπορείτε μετά, να μας εξηγήσετε τι αφορά όταν λέει ότι ο Υπουργός Οικονομικών μπορεί να συγκροτεί τα συλλογικά όργανα. Σε ποια αναφέρεται; 
Δεύτερον, επειδή ακριβώς υπάρχει μεγάλη αγωνία από μία σειρά λογιστικά γραφεία ότι δεν προλαβαίνουν και πως το σύστημα «TAXIS» δεν αντέχει αυτόν τον όγκο, το φόρτο των εργασιών, μήπως η προθεσμία, δηλαδή μέχρι τη 19η Δεκεμβρίου -άκουσα και από άλλους ομιλητές να το ισχυρίζονται- να πάει αργότερα, να φτάσει μέχρι το τέλος του χρόνου, για παράδειγμα, ούτως ώστε, να μπορέσει και το σύστημα να μην καταρρεύσει αλλά ταυτόχρονα να ικανοποιηθούν οι πολύ μεγάλες ανάγκες οι οποίες υπάρχουν για τη διόρθωση του Ε9. 
Σε αυτά τα δύο ζητήματα, θα θέλαμε μία πιο σαφή απάντηση, κύριε Υπουργέ, στη δευτερολογία σας. 
Όσον αφορά την τροπολογία του Υπουργείου Διοικητικής Μεταρρύθμισης εμείς την καταψηφίζουμε. 
Τέλος, επειδή υπάρχει και μία σειρά από άλλες βουλευτικές τροπολογίες, εγώ θα αναφερθώ σε μία γιατί θυμίζει το εξής. Ενώ οι συγκεκριμένοι Βουλευτές της Νέας Δημοκρατίας, οι δεκαεπτά Βουλευτές που υπέγραψαν την τροπολογία για τη φορολογία των αγροτών, έχουν ψηφίσει με χέρια και με πόδια όλα αυτά τα νομοσχέδια -και τα φορολογικά- που αφορούν και τη φορολογία των αγροτών γνωρίζοντας τις επιπτώσεις αλλά και συνολικότερα νόμους όσον αφορά την ίδια τη δυνατότητα των αγροτών να καλλιεργούν τη γη τους, να παράγουν και να μπορούν να διαθέτουν σε τιμές που να ικανοποιούν τις ανάγκες τους -μέσα από την υλοποίηση της Κοινής Αγροτικής Πολιτικής και μιας σειράς άλλων αντιαγροτικών ρυθμίσεων- έρχονται τώρα να ζητούν την επιείκεια του δικαστηρίου, όπως κάνει αυτός που σκοτώνει τον πατέρα του, ζητώντας από το δικαστήριο να έχει μία ευεργετική αντιμετώπιση γιατί είναι ορφανός. Έ, ο λαϊκισμός έχει και κάποιο όριο, στο κάτω-κάτω της γραφής. 
Θέλουν, λοιπόν, να φανούν οι συγκεκριμένοι ότι έχουν την έξωθεν καλή μαρτυρία και ότι αγωνιούν για τα προβλήματα της φτωχομεσαίας αγροτιάς, όταν με συνέπεια και συνειδητά έχουν ψηφίσει το σύνολο των αντεργατικών, αντιαγροτικών και αντιλαϊκών νομοσχεδίων. 
Σας ευχαριστώ πολύ, κύριε Πρόεδρε.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57766"," Και εμείς ευχαριστούμε. 
Ολοκληρώθηκαν οι πρωτολογίες. Έχουμε δύο σύντομες δευτερολογίες. Η μία είναι του κ. Αποστόλου και η άλλη του κ. Γελαλή. Παρακαλώ να τηρηθεί ο χρόνος αυστηρά στα τέσσερα λεπτά, για να προχωρήσουμε στην ψηφοφορία. 
Ορίστε, κύριε Αποστόλου, έχετε τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57767"," Κύριε Πρόεδρε, όσο κι αν φαίνεται παράξενο, η παρέμβασή μου έχει ως στόχο να στηρίξει την τροπολογία που έχουν καταθέσει δεκαεπτά Βουλευτές της Νέας Δημοκρατίας και αφορά τον αγροτικό χώρο. Διότι όντως, όλα αυτά τα ζητήματα που αναφέρονται στην τροπολογία είτε αφορούν το καθαρό αγροτικό φορολογητέο εισόδημα -που δυστυχώς μέχρι σήμερα δεν υπάρχει για τους αγρότες-, είτε το τέλος επιτηδεύματος -δεν είναι επιτηδευματίας ο αγρότης, ο αγρότης είναι παραγωγός-, είτε ζητήματα που έχουν σχέση με τον ΕΝΦΙΑ. Είναι αδιανόητο αυτό, στην παραγωγική δραστηριότητα τα εργαλεία άσκησής της να θεωρούνται ως φορολογητέα ύλη στον ενιαίο φόρο ακινήτων. Και υπάρχουν και άλλα ζητήματα που αναφέρονται στην τροπολογία. 
Και πραγματικά εκπλήσσομαι, γιατί δεν ζητήθηκε από τους Βουλευτές της Νέας Δημοκρατίας, της συγκυβέρνησής, από τους Βουλευτές του ΠΑΣΟΚ που συνεργάζονται, από εμάς που πάντα φωνάζαμε και λέγαμε ότι πρέπει να υπάρχει αυτή η ιδιαιτερότητα για τον αγροτικό χώρο. Εκτός εάν το κάνουν για λόγους επικοινωνιακούς. Τότε, πραγματικά, αδικούν την προσπάθεια που έχουν κάνει.
Και σας το λέμε αυτό, γιατί δεν μπορεί να ισχυρίζεται ο εισηγητής ότι, «Αγαπητοί συνάδελφοι, αυτά τα είχαμε κουβεντιάσει εμείς με τον κ. Θεοχάρη, τον πρώην Γενικό Γραμματέα και τα είχε κάνει δεκτά». Ερώτημα. Μήπως τα έκανε δεκτά μετά την καρατόμησή του; Είναι ένα ερώτημα το οποίο πρέπει να απαντηθεί, για τον απλούστατον λόγο ότι ο κ. Θεοχάρης ήταν αυτός που τα εισηγήθηκε. Και γνωρίζουμε όλοι με ποιες διαδικασίες επιβλήθηκαν ακόμη και στους συγκεκριμένους Βουλευτές που αντιδρούσαν. Άρα, από αυτήν την άποψη, ας κατεβάσουν λίγο τον πήχη. 
Εμείς έχουμε να προτείνουμε. Και, πραγματικά, ειδικά ο ΣΥΡΙΖΑ έχει καταθέσει τις προτάσεις για τον αγροτικό χώρο. Και κατηγορούμαστε πολλές φορές ότι είμαστε θιασώτες της Κοινής Αγροτικής Πολιτικής. Ξέρετε στην κατάσταση που έχουμε φτάσει, εμείς δεν λέμε όχι σε ό,τι εργαλείο μπορεί λίγο να μας βοηθήσει. Απλά έχουμε μια διαφορετική προσέγγιση όσον αφορά τη διαχείριση και κυρίως τη στόχευση που έχει η συγκεκριμένη Κοινή Αγροτική Πολιτική.
Προτείνουμε, λοιπόν, στους συναδέλφους να επανέλθουν και να καταθέσουμε μια πρόταση απάλειψης πολλών δυσάρεστων καταστάσεων που έχουν δημιουργηθεί, ιδιαίτερα στο φορολογικό καθεστώς του αγροτικού χώρου και όλοι μαζί να βοηθήσουμε, με μια τεκμηρίωση –διότι, πραγματικά, δεν υπάρχει τεκμηρίωση έτσι όπως έχει κατατεθεί η συγκεκριμένη τροπολογία- τον αγροτικό χώρο. 
Αυτά και μακράν παρεξηγήσεων ότι εμείς θέλουμε επικοινωνιακά να διαχειριστούμε το συγκεκριμένο ζήτημα. Όχι.","ΕΥΑΓΓΕΛΟΣ ΑΠΟΣΤΟΛΟΥ",35
"57768"," Ο κ. Γελάλης έχει τον λόγο για τέσσερα λεπτά, επίσης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57769"," Ευχαριστώ, κύριε Πρόεδρε.
Θα ξεκινήσω λίγο με τις προσθήκες-τροπολογίες. 
Η πρώτη τροπολογία με γενικό αριθμό 1994 και με ειδικό 296, έχει αναλυθεί πλήρως από τους συναδέλφους μου του ΣΥΡΙΖΑ και είμαστε κατά αυτής της τροπολογίας. Δεν θα αναφέρω τίποτα άλλο εγώ.
Όσον αφορά τη δεύτερη τροπολογία με γενικό αριθμό 2000 και ειδικό 301, πραγματικά, κύριε Υπουργέ, κι εμείς θα θέλαμε αυτές τις δυο επισημάνσεις που ακούστηκαν πριν εδώ. Δηλαδή, να αναλυθεί στην πρώτη παράγραφο ποια είναι αυτά τα όργανα. Και όσον αφορά τη δεύτερη παράγραφο, που προβλέπει παράταση της προθεσμίας μέχρι 19 Δεκεμβρίου, ισχύουν όλα αυτά τα οποία αναφέρθηκαν. Και επειδή πιστεύω ότι υπάρχει η ευχέρεια του χρόνου, μπορούμε να πάμε παραπίσω, ούτως ώστε να διευκολύνουμε εν μέρει και τους λογιστές και τα λογιστικά γραφεία.
Στην επόμενη τροπολογία με ειδικό αριθμό 2001 και ειδικό 302 ισχύει η τοποθέτηση του Κοινοβουλευτικού μας Εκπροσώπου και δηλώνουμε «παρών».
Αυτά όσον αφορά τις τρεις τροπολογίες. 
Από εκεί και πέρα, ακούσαμε, κύριε Πρόεδρε, συναδέλφους να μιλάνε για συναίνεση και λένε: «Ελάτε όλοι μαζί εδώ, να τα λύσουμε τα θέματα. Είναι κοινά όλα τα θέματα για όλους».","ΔΗΜΗΤΡΗΣ ΓΕΛΑΛΗΣ",85
"57770"," Τρία είναι τα θέματα.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"57771"," Όλα τα θέματα είναι θέματα προτάσεων, προγραμμάτων σε κάποιες συγκεκριμένες βάσεις. 
Ο Πρόεδρος του ΣΥΡΙΖΑ έκανε μια πολύ εμπεριστατωμένη πρόταση στη Διεθνή Έκθεση Θεσσαλονίκης, που αφορούσε το θέμα της ανθρωπιστικής κρίσης. Είναι ένα κοστολογημένο πρόγραμμα. Ελάτε να το συζητήσουμε, να καταλήξουμε. Δεν ακούσαμε τίποτα. Εδώ και δυο χρόνια ο ΣΥΡΙΖΑ έχει μια ολοκληρωμένη πρόταση που αφορά το θέμα του χρέους. Δεν είπαμε εμείς να δεχτείτε την πρόταση αυτή. Ελάτε να το συζητήσουμε. Είσαστε Κυβέρνηση-συγκυβέρνηση. Φέρτε το θέμα να το συζητήσουμε. Θα έχουμε διαφορετικές προσεγγίσεις, παραπλήσιες προτάσεις; Να το συζητήσουμε. Δεν βλέπουμε όμως τέτοιες διαδικασίες. Αυτό το οποίο βλέπουμε είναι άρον-άρον, με τη διαδικασία του κατεπείγοντος, να έρχονται νομοσχέδια και χωρίς διαβουλεύσεις, χωρίς συνεννοήσεις να προχωρούν τα θέματα. 
Όσον αφορά αυτό καθαυτό το σχέδιο. Κύριε Υπουργέ, είχα πει και στην επιτροπή ότι βεβαίως και η εύλογη αξία είναι ακόμα από το ν. 2190.
Σας ρώτησα, όμως, και τότε. Πόσες επιχειρήσεις είναι αυτές οι οποίες εφάρμοσαν την εύλογη αξία; Για να μην πω καμμία, θα πω ότι ήταν ελάχιστες. 
Ερχόμαστε τώρα σε αυτόν το νόμο όπου στα βασικά άρθρα 18 έως 23 -που είναι οι κανόνες επιμέτρησης και αποτίμησης των στοιχείων- βλέπουμε ότι δίνεται η δυνατότητα να αποτιμηθούν τα πάγια στοιχεία –θα έλεγα κατά το δοκούν- από τις επιχειρήσεις. Να βάλουμε, για παράδειγμα, την πρώτη χρήση όσο θέλουμε την εύλογη αξία -βέβαια, θα υπάρχουν κάποιες αιτιολογίες, θα υπάρχουν εκτιμητές κ.λπ.- και από εκεί και πέρα προχωράμε με το ιστορικό κόστος. 
Είχα πει και στην επιτροπή το εξής. Νομίζω ότι νομοθετικά όσο πιο ξεκάθαροι είμαστε, τόσο καλύτερα για την ίδια την Κυβέρνηση και κυρίως για το κύρος του ίδιου του Κοινοβουλίου. Δεν μπορεί να έρχεται ο καθένας και να λέει ότι, άλλα ψηφίζει η Βουλή σήμερα και άλλα φέρνει αύριο μεθαύριο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, μισό λεπτό ακόμα επιτρέψτε μου.","ΔΗΜΗΤΡΗΣ ΓΕΛΑΛΗΣ",85
"57772"," Είναι και το σχολείο που σας παρακολουθεί.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57773"," Ναι, είναι από το χωριό μου, κύριε Πρόεδρε.","ΔΗΜΗΤΡΗΣ ΓΕΛΑΛΗΣ",85
"57774"," Πώς λέγεται το χωριό σας;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57775"," Βερδικούσια. 
Όσον αφορά την επιτροπή που θέλετε να κάνετε. Βεβαίως και πρέπει να γίνονται επιτροπές. Υπάρχει η ΕΛΤΕ, όμως. Αυτές τις επιτροπές που υπάρχουν, με αυτές τις αρμοδιότητες που έχουν, θα τις ελέγξουμε; Τις έχουν; Παράγουν κάποιο έργο ή δεν παράγουν; Αν δεν παράγουν, να την καταργήσουμε την ΕΛΤΕ. Να κάνουμε μία άλλη επιτροπή. 
Αναφέρατε πριν ότι μέσα θα είναι επιστημονικοί και παραγωγικοί φορείς στην καινούργια επιτροπή. Συμφωνούμε. Έτσι πρέπει. Όμως, αυτούς τους παραγωγικούς και επιστημονικούς φορείς πρέπει να τους βάλουμε μέσα στο νομοσχέδιο συγκεκριμένα -από ποιόν πρέπει να είναι- και αν κάποιες άλλες επιτροπές δεν επιτελούν αυτό το έργο, να τις καταργήσουμε. 
Πήρατε την άποψη της ΕΛΤΕ για αυτό εδώ το νομοσχέδιο, που –αν θέλετε- ήταν αρμοδιότητά της; Αν δεν είναι σε θέση να σας δώσει αυτά που θέλετε, πείτε το εδώ πέρα και να την καταργήσουμε. 
Δεν έχω να πω τίποτα άλλο, κύριε Πρόεδρε. Σας ευχαριστώ πολύ.","ΔΗΜΗΤΡΗΣ ΓΕΛΑΛΗΣ",85
"57776"," Ευχαριστούμε. 
Τον λόγο έχει η κυρία Ξηροτύρη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57777"," Ευχαριστώ, κύριε Πρόεδρε. 
Δεν πρόλαβα να ολοκληρώσω την ομιλία στα θέματα των τροπολογιών. Μου δόθηκε η δυνατότητα να κάνω τις παρατηρήσεις, όταν ο κ. Μητσοτάκης εξήγησε την τροπολογία. Επιμένω ότι δεν μπορεί να γίνει η κωδικοποίηση τόσων πολλών διατάξεων για ένα τόσο σοβαρό θέμα με προεδρικό διάταγμα και πρέπει οπωσδήποτε να γίνει νόμος ο οποίος θα έρθει στη Βουλή. Έχουμε κάνει και άλλες φορές τέτοιες κωδικοποιήσεις. Ανέφερα το παράδειγμα του Κώδικα Δημοσίων Έργων, που είχε να συγκεράσει πάρα πολλές διατάξεις. Ο κώδικας δεν τροποποιεί τις διατάξεις. Απλώς τις βάζει σε μια σειρά. Το λέει και η λέξη. 
Θέλω να επιμείνω στο θέμα της τροπολογίας που δίνει τη δυνατότητα να αποδίδει τα σήματα ο ΣΕΤΕ, δηλαδή Γιάννης κερνάει και Γιάννης πίνει. Δεν μπορεί να μεταφερθεί αυτή η ιδιότητα. Γιατί φέρνετε αυτήν την τροπολογία; Και, βέβαια, δεν έρχεται η Υπουργός να την υποστηρίξει, να μας πει ποιος είναι ο λόγος. Εδώ, δηλαδή, δεν μπορεί ο ελεγχόμενος να είναι και αυτός ο οποίος θα κάνει την όλη διαδικασία. Δεν συμφωνούμε, λοιπόν. 
Όσον αφορά την τρίτη τροπολογία, σας είπα και στην πρωτομιλία μου ότι καλό θα είναι να ακούσουμε ποια είναι αυτά τα όργανα τα οποία ανασυγκροτούνται και δίνουμε αυτήν την εξουσιοδότηση στον κύριο Υπουργό. Με την παράταση συμφωνώ. 
Τέλος, και χθες και σήμερα στην αρχική μου ομιλία, παρ’ όλο που αφορά ένα τεχνικό νομοσχέδιο το οποίο εμείς το προσεγγίζουμε θετικά, αναφέρθηκα στο σύνθετο κλίμα, στο πολύ βαρύ κλίμα το οποίο υπάρχει στη χώρα μας από τις υπερβολικές πιέσεις –θα έλεγα εξωφρενικές- της τρόικας που ανακάλυψε και το δημοσιονομικό κενό και τα πάντα, προκειμένου να επιβάλει νέα μέτρα, να αναγκάσει την Κυβέρνηση για νέα μέτρα, και από την άλλη πλευρά να μεταθέτει –δεν ξέρω για πόσο- το άλλο θέμα της αναθεώρησης του χρέους.
Είπα, όμως, ότι μακάρι αυτή η συζήτηση που κάναμε για ένα τεχνικό θέμα, να γινόταν μια και δυο φορές για τα μεγάλα θέματα του δημόσιου χρέους και του ιδιωτικού χρέους. Και σ’ αυτό ευθύνη, πρωτίστως έχει η Κυβέρνηση αλλά και η Αξιωματική Αντιπολίτευση. 
Δεν επιδιώκετε αυτήν τη συζήτηση πάνω στα μεγάλα αυτά θέματα. Και νομίζω ότι αυτή η αντιπαράθεση που έγινε σήμερα, πάλι δεν βοηθάει. Δεν μπορεί να γίνεται η αντιπαράθεση γι’ αυτά τα μεγάλα θέματα με αυτόν τον τρόπο. Πρέπει όλα τα κόμματα να καταθέσουμε τις προτάσεις μας εδώ για να μπορούμε να δούμε -ή να ακούσει ο ελληνικός λαός- προς τα πού και σε τι υπάρχουν αυτές οι συγκλήσεις. 
Από εκεί και πέρα, ο λαός θα αποφασίσει. Και, βεβαίως, ο λαός αποφασίζει με εκλογές και όχι με παρασκηνιακές διαπραγματεύσεις.","ΑΣΗΜΙΝΑ ΞHΡΟΤΥΡΗ-ΑΙΚΑΤΕΡΙΝΑΡΗ",374
"57778"," Ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας είκοσι τρεις μαθήτριες και μαθητές και πέντε εκπαιδευτικοί-συνοδοί τους από το Δημοτικό Σχολείο Βλαχογιαννίου Λάρισας, καθώς και από το Δημοτικό Σχολείο Βερδικούσιας Λάρισας. 
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Οικονομικών: «Ελληνικά λογιστικά πρότυπα, συναφείς ρυθμίσεις και άλλες διατάξεις» και θα γίνει η ψηφοφορία τους χωριστά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57779"," Κύριε Πρόεδρε, δεν θα απαντήσει ο Υπουργός στα ζητήματα που του θέσαμε;","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57780"," Κύριε Καραθανασόπουλε, γνωρίζετε πως γίνεται η διαδικασία. Τίθενται ερωτήματα και απαντώνται εφόσον επιθυμεί κάποιος να απαντήσει. 
Ερωτάται το Σώμα: Γίνεται δεκτό το άρθρο 1 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57781"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57782"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57783"," Συνεπώς το άρθρο 1 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 2 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57784"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57785"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57786"," Συνεπώς το άρθρο 2 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 3, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57787"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57788"," Κατά πλειοψηφία","ΔΗΜΗΤΡΗΣ ΓΕΛΑΛΗΣ",85
"57789"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57790"," Συνεπώς το άρθρο 3 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 4 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57791"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57792"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57793"," Συνεπώς, το άρθρο 4 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 5, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57794"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57795"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57796"," Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 6 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57797"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57798"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57799"," Συνεπώς το άρθρο 6 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 7 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57800"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57801"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57802"," Συνεπώς το άρθρο 7 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 8, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57803"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57804"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57805"," Συνεπώς το άρθρο 8 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 9, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57806"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57807"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57808"," Συνεπώς το άρθρο 9 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 10 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57809"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57810"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57811"," Συνεπώς το άρθρο 10 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 11 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57812"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57813"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"57814"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57815"," Συνεπώς το άρθρο 11 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 12, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57816"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57817"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"57818"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"57819"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57820"," Συνεπώς το άρθρο 12 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 13 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57821"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57822"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57823"," Συνεπώς το άρθρο 13 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 14 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57824"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57825"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57826"," Συνεπώς το άρθρο 14 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 15 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57827"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57828"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57829"," Συνεπώς το άρθρο 15 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 16 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57830"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57831"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57832"," Συνεπώς το άρθρο 16 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 17 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57833"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57834"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57835"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57836"," Συνεπώς το άρθρο 17 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 18 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57837"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57838"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57839"," Παρών.","ΜΑΡΙΝΑ ΧΡΥΣΟΒΕΛΩΝΗ",553
"57840"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57841"," Συνεπώς το άρθρο 18 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 19 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57842"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57843"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57844"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57845"," Συνεπώς το άρθρο 19 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 20 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57846"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57847"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57848"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57849"," Συνεπώς το άρθρο 20 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 21 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57850"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57851"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57852"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57853"," Συνεπώς το άρθρο 21 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 22 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57854"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57855"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57856"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57857"," Συνεπώς το άρθρο 22 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 23 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57858"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57859"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57860"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57861"," Συνεπώς το άρθρο 23 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 24 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57862"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57863"," Παρών.","ΔΗΜΗΤΡΗΣ ΓΕΛΑΛΗΣ",85
"57864"," Παρών.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"57865"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57866"," Συνεπώς το άρθρο 24 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 25 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57867"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57868"," Παρών.","ΔΗΜΗΤΡΗΣ ΓΕΛΑΛΗΣ",85
"57869"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57870"," Συνεπώς το άρθρο 25 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 26 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57871"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57872"," Παρών.","ΔΗΜΗΤΡΗΣ ΓΕΛΑΛΗΣ",85
"57873"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57874"," Συνεπώς το άρθρο 26 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 27 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57875"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57876"," Παρών.","ΔΗΜΗΤΡΗΣ ΓΕΛΑΛΗΣ",85
"57877"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57878"," Συνεπώς το άρθρο 27 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 28 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57879"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57880"," Παρών.","ΔΗΜΗΤΡΗΣ ΓΕΛΑΛΗΣ",85
"57881"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57882"," Συνεπώς το άρθρο 28 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 29 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57883"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57884"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57885"," Συνεπώς το άρθρο 29 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 30 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57886"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57887"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57888"," Συνεπώς το άρθρο 30 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 31 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57889"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57890"," Παρών.","ΔΗΜΗΤΡΗΣ ΓΕΛΑΛΗΣ",85
"57891"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57892"," Συνεπώς το άρθρο 31 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 32 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57893"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57894"," Παρών.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Παρών.","ΔΗΜΗΤΡΗΣ ΓΕΛΑΛΗΣ",85
"57895"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57896"," Συνεπώς το άρθρο 32 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 33 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57897"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57898"," Παρών.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Παρών.","ΔΗΜΗΤΡΗΣ ΓΕΛΑΛΗΣ",85
"57899"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57900"," Συνεπώς το άρθρο 33 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 34 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57901"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57902"," Παρών.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Παρών.","ΔΗΜΗΤΡΗΣ ΓΕΛΑΛΗΣ",85
"57903"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57904"," Συνεπώς το άρθρο 34 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 35 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57905"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57906"," Παρών.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Παρών.","ΔΗΜΗΤΡΗΣ ΓΕΛΑΛΗΣ",85
"57907"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57908"," Συνεπώς το άρθρο 35 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 36 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57909"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57910"," Παρών.","ΔΗΜΗΤΡΗΣ ΓΕΛΑΛΗΣ",85
"57911"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57912"," Συνεπώς το άρθρο 36 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 37, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57913"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57914"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57915"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57916"," Συνεπώς το άρθρο 37 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 38, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57917"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57918"," Παρών.","ΔΗΜΗΤΡΗΣ ΓΕΛΑΛΗΣ",85
"57919"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57920"," Συνεπώς το άρθρο 38 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 39, όπως τροποποιήθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57921"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57922"," Παρών.","ΔΗΜΗΤΡΗΣ ΓΕΛΑΛΗΣ",85
"57923"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57924"," Συνεπώς το άρθρο 39 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 40 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57925"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57926"," Παρών.","ΔΗΜΗΤΡΗΣ ΓΕΛΑΛΗΣ",85
"57927"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57928"," Συνεπώς το άρθρο 40 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 1994 και ειδικό 298 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57929"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"57930"," Κατά πλειοψηφία.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57931"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57932"," Συνεπώς η τροπολογία με γενικό αριθμό 1994 και ειδικό 298 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 2000 και ειδικό 301 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57933"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"57934"," Συνεπώς η τροπολογία με γενικό αριθμό 2000 και ειδικό 301 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 2001 και ειδικό 302 ως έχει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57935"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"57936"," Παρών.","ΔΗΜΗΤΡΗΣ ΓΕΛΑΛΗΣ",85
"57937"," Κατά πλειοψηφία.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Κατά πλειοψηφία.","ΜΑΡΙΝΑ ΧΡΥΣΟΒΕΛΩΝΗ",553
"57938"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"57939"," Συνεπώς η τροπολογία με γενικό αριθμό 2001 και ειδικό 302 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο του νομοσχεδίου όπως προστέθηκε από τον κύριο Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57940"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57941"," Το ακροτελεύτιο άρθρο έγινε δεκτό, όπως προστέθηκε από τον κύριο Υπουργό, κατά πλειοψηφία.
Συνεπώς το νομοσχέδιο του Υπουργείου Οικονομικών: «Ελληνικά Λογιστικά Πρότυπα, συναφείς ρυθμίσεις και άλλες διατάξεις» έγινε δεκτό επί της αρχής και επί των άρθρων.
Ερωτάται το Σώμα: Γίνεται δεκτό το νομοσχέδιο και στο σύνολο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57942"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"57943"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"57944"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών: «Ελληνικά Λογιστικά Πρότυπα, συναφείς ρυθμίσεις και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου 296α)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57945"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57946"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"57947"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"57948"," Μάλιστα, μάλιστα.
Με τη συναίνεση του Σώματος και ώρα 15.34΄ λύεται η συνεδρίαση για αύριο, ημέρα Παρασκευή 21 Νοεμβρίου 2014 και ώρα 11.30΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων.
 Ο","ΟΛΟΙ ΟΙ ΒΟΥΛΕΥΤΕΣ",NA
