"","Content","name","ParlmemberID"
"13800","Date","11-11-2013",NA
"13801"," Σύμφωνα με την από 10-11-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΚΕ΄ συνεδριάσεώς του, της Κυριακής 10 Νοεμβρίου 2013, σε ό,τι αφορά την πρόταση δυσπιστίας κατά της Κυβέρνησης που υπέβαλαν ο Πρόεδρος της Κοινοβουλευτικής Ομάδας του ΣΥΡΙΖΑ-ΕΚΜ και Αρχηγός της Αξιωματικής Αντιπολίτευσης κ. Αλέξης Τσίπρας και εβδομήντα ένας Βουλευτές του κόμματός του, σύμφωνα με τα άρθρα 84 του Συντάγματος και 142 του Κανονισμού της Βουλής.)
Έχω την τιμή να ανακοινώσω στο Σώμα ότι ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Υποδομών, Μεταφορών και Δικτύων και Δημόσιας Τάξης και Προστασίας του Πολίτη, κατέθεσαν σχέδιο νόμου: «Κύρωση της Συμφωνίας μεταξύ της Κυβερνήσεως της Ελληνικής Δημοκρατίας και της Κυβερνήσεως της Δημοκρατίας της Βουλγαρίας για τη διάνοιξη νέας συνοριακής διόδου και οδικής αρτηρίας μεταξύ των δύο χωρών, που θα συνδέει την πόλη Ξάνθη της Ελληνικής Δημοκρατίας με την πόλη Ζλάτογκραντ της Δημοκρατίας της Βουλγαρίας». 
Παραπέμπεται στην αρμόδια Επιτροπή. 
Επίσης, έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το άρθρο 86 του Συντάγματος και το ν. 3126/2003, «Ποινική ευθύνη των Υπουργών», όπως ισχύει, δικογραφίες που αφορούν:
α) Στον Υπουργό Δημόσιας Τάξης και Προστασίας του Πολίτη κ. Νικόλαο Δένδια και 
β) Στον Υφυπουργό Ανάπτυξης, Ανταγωνιστικότητας, Υποδομών, Μεταφορών και Δικτύων κ. Αθανάσιο Σκορδά. 
Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 196/5-11-2013 επίκαιρη ερώτηση πρώτου κύκλου του Βουλευτή Πέλλας της Νέας Δημοκρατίας κ. Γεωργίου Καρασμάνη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στη συνταξιοδότηση των απολυμένων κλωστοϋφαντουργών, δεν θα συζητηθεί λόγω κωλύματος του Υπουργού και διαγράφεται.","ΕΠΙΚΥΡΩΣΗ ΠΡΑΚΤΙΚΩΝ",NA
"13802"," Κύριε Πρόεδρε, μπορώ να έχω τον λόγο;","ΓΕΩΡΓΙΟΣ ΚΑΡΑΣΜΑΝΗΣ",196
"13803"," Ορίστε, κύριε Καρασμάνη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13804"," Όπως πολύ σωστά είπατε στην αναφορά σας, η ερώτηση, που έχω υποβάλει, αφορά ένα σημαντικό κοινωνικό θέμα για τους απολυόμενους κλωστοϋφαντουργούς. Την ερώτηση αυτήν την έχω καταθέσει από το μήνα Απρίλιο και δεν έχω πάρει απάντηση. Την μετέτρεψα σε επίκαιρη ερώτηση. Δυστυχώς, όμως, η ηγεσία του Υπουργείου ταξιδεύει προς τη Γαλλία, γι’ αυτό και έχω επανακαταθέσει την ερώτηση αυτή, η οποία θα συζητηθεί την Δευτέρα στις 18 του μηνός. Ελπίζω να μην υπάρξει κανένα κώλυμα. 
Ευχαριστώ.","ΓΕΩΡΓΙΟΣ ΚΑΡΑΣΜΑΝΗΣ",196
"13805"," Θέλω να σας ενημερώσω - το ξέρετε κι εσείς, κύριε συνάδελφε και πατριώτη- ότι ο κ. Κεγκέρογλου, ο οποίος ήταν υπεύθυνος να απαντήσει, είναι σε Σύνοδο Υπουργών στη Γαλλία, στο Παρίσι και γι’ αυτό δεν συζητείται. Δεν υπάρχει κανένας άλλος λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13806"," Αυτό ακριβώς είπα κι εγώ. Γι’ αυτό και θα τη συζητήσουμε την ερχόμενη Δευτέρα.","ΓΕΩΡΓΙΟΣ ΚΑΡΑΣΜΑΝΗΣ",196
"13807"," Ωραία. 
Η δεύτερη με αριθμό 204/5-11-2013 επίκαιρη ερώτηση πρώτου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Όλγας - Νάντιας Βαλαβάνη προς τον Υπουργό Οικονομικών, σχετικά με την απόσυρση των εταιριών ύδρευσης (ΕΥΔΑΠ και ΕΥΑΘ) από το Πρόγραμμα Ιδιωτικοποιήσεων, δεν θα συζητηθεί λόγω κωλύματος του Υπουργού και διαγράφεται. 
 Η τρίτη με αριθμό 211/5-11-2013 επίκαιρη ερώτηση πρώτου κύκλου του Βουλευτή Β΄ Αθηνών των Ανεξαρτήτων Ελλήνων κ. Βασιλείου Καπερνάρου προς τον Υπουργό Οικονομικών, σχετικά με δημοσιεύματα περί αδήλωτων ποσών που μεταφέρθηκαν στο εξωτερικό από εταιρείες τύπου «WESTERN UNION», δεν θα συζητηθεί λόγω κωλύματος του Υπουργού και διαγράφεται.
 Η τέταρτη με αριθμό 209/5-11-2013 επίκαιρη ερώτηση πρώτου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με την κατάργηση της επιτροπής επίλυσης φορολογικών διαφορών του άρθρου 70Α, δεν θα συζητηθεί λόγω κωλύματος του Υπουργού και διαγράφεται.
Η πέμπτη με αριθμό 215/5-11-2013 επίκαιρη ερώτηση πρώτου κύκλου του Βουλευτή Β΄ Αθηνών του Κουμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στη λειτουργία του Σώματος Επιθεώρησης Εργασίας (ΣΕΠΕ), δεν θα συζητηθεί λόγω κωλύματος του Υπουργού και διαγράφεται.
Θα συζητηθεί τώρα η πρώτη με αριθμό 197/5-11-2013 επίκαιρη ερώτηση δεύτερου κύκλου του Βουλευτή Αιτωλοακαρνανίας της Νέας Δημοκρατίας κ. Μάριου Σαλμά προς τον Υπουργό Υγείας, σχετικά με την κατάργηση των κριτηρίων πληθυσμιακής κάλυψης για τη χορήγηση αδειών σκοπιμότητας και αδειών λειτουργίας για εγκατάσταση και λειτουργία μηχανημάτων ιοντιζουσών και μη ιοντιζουσών ακτινοβολιών.
Στην ερώτηση του κ. Σαλμά θα απαντήσει ο Υπουργός Υγείας κ. Άδωνις Γεωργιάδης. 
Ήμουν βέβαιος ότι ο κ. Γεωργιάδης θα απαντούσε, διότι είναι κατεξοχήν κοινοβουλευτικός. Και καλό θα είναι να ακολουθήσουν το παράδειγμά του και οι άλλοι Υπουργοί της Κυβέρνησης. 
Να μεταφέρετε την προτροπή του Προεδρείου, κύριε Υπουργέ, προς όλους του Υπουργούς, γιατί πολλές ερωτήσεις δεν απαντώνται. Εμείς πάντως, σαν Προεδρείο, σας ευχαριστούμε πολύ. 
Κύριε Σαλμά, έχετε το λόγο για δέκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13808"," Ευχαριστώ, κύριε Πρόεδρε. 
Κύριε Υπουργέ, στην ερώτηση που σας κατέθεσα, σχετικά με την υπουργική σας απόφαση που απελευθερώνει τα πληθυσμιακά κριτήρια για τις άδειες σκοπιμότητας των μηχανημάτων ιοντιζουσών ακτινοβολιών για τα διαγνωστικά κέντρα, ουσιαστικά έχετε, περίπου, απαντήσει κατά καιρούς σε διαφόρους συναδέλφους και με συνεντεύξεις σας. 
Αφορμή για την ερώτηση, όμως, ήταν μία δήλωσή σας, όταν δώσατε συνέντευξη Τύπου για το κάπνισμα, που λέγατε ότι είναι δέσμευση που βρήκατε από τα μνημόνια, από τους προκατόχους σας. 
Θα ήθελα εδώ να ξεκαθαρίσω ότι εμείς δεν διαπραγματευτήκαμε ποτέ ως Υπουργείο Υγείας τέτοια απελευθέρωση των μηχανημάτων ιοντιζουσών ακτινοβολιών ούτε ετέθη ποτέ σε εμάς από την τρόικα, αλλά και από το μνημόνιο δεν το είδαμε αυτό πουθενά καθαρά γραμμένο. 
Αυτός ήταν ο λόγος που και τηλεφωνικά επικοινώνησα μαζί σας. Σας είπα τη διαφωνία μου γι’ αυτό, γιατί ενέχει ένα σημαντικό κίνδυνο: Είναι άλλο να μιλούμε για απελευθέρωση των επαγγελμάτων -όπου είχα την τιμή να είμαι εισηγητής σε εκείνο το νομοσχέδιο και πραγματικά χρειάζεται για να βοηθήσει την ανταγωνιστικότητα- και είναι άλλο να απελευθερώνουμε ιοντίζουσες ακτινοβολίες.  
Με την υπουργική σας απόφαση δεν απελευθερώνετε τα διαγνωστικά κέντρα -τα οποία μπορούν σήμερα να ανοίξουν όποιοι θέλουν και να έχουν το 51% χωρίς να είναι γιατροί και ήδη έχουμε χιλιάδες διαγνωστικά κέντρα- αλλά απελευθερώνετε τις ακτινοβολίες. 
Εκτιμώ ότι δεν έχει καθόλου σχέση με την αναφορά στο μνημόνιο γενικά περί ανταγωνισμού, όπου εκεί περιγράφει για τον τουρισμό, για τα είδη διατροφής. Γι’ αυτό σας είπα να επανεξετάσετε την υπουργική σας απόφαση. Όχι ότι είναι κακό να υπάρχει ανταγωνισμός και να υπάρχουν πολλά διαγνωστικά κέντρα, όμως το πρόβλημα των πολλών διαγνωστικών κέντρων ήταν μία από τις αιτίες που γινόταν η προκλητή ζήτηση.  
Θυμάστε ότι πέρσι κατέβασα τις ασφαλιστικές τιμές των εξετάσεων και η δαπάνη δεν έπεφτε όσο θα έπρεπε να πέσει. Ήταν αυτό που παρατηρήσαμε την άνοιξη και το παρατήρησε και η τρόικα. Γιατί; Διότι τα διαγνωστικά κέντρα αύξησαν τον αριθμό. Και παρά το γεγονός ότι μπήκε το claw back και στα διαγνωστικά, εδώ έχουμε ένα σημαντικό θέμα, για το οποίο θέλω να σας καλέσω να επανεξετάσετε την απόφαση. 
Είναι απελευθέρωση των ιοντιζουσών ακτινοβολιών. Και στην πράξη τι σημαίνει αυτό; Ότι θα μπορούσε θεωρητικά να αδειοδοτηθούν χίλιοι αξονικοί τομογράφοι στην Αττική. Κάπου πρέπει να υπάρχει ένα όριο. Αυτό δεν επιτρέπεται. Δηλαδή, δεν μπορεί να κάνει κανείς business ανεξέλεγκτα, χωρίς να προστατεύουμε την υγεία με την απελευθέρωση των ακτινοβολιών. 
Εξάλλου –και κλείνω με αυτό- με βάση τα στοιχεία του ΟΟΣΑ ο αριθμός των εξετάσεων στη χώρα μας και ο αριθμός των αξονικών και μαγνητικών τομογράφων και των άλλων μηχανημάτων, είναι υπερβολικά μεγάλος. Θα σας πω ότι έχουμε 70% περισσότερους μαγνητικούς τομογράφους από τον μέσο όρο του ΟΟΣΑ. Έχουμε 49,5% περισσότερους αξονικούς τομογράφους απ’ ότι είναι ο μέσος όρος του ΟΟΣΑ. Όταν, δηλαδή, εμείς έχουμε 34% αξονικούς τομογράφους ανά εκατομμύριο πληθυσμού, η Γερμανία έχει 18% και η Γαλλία έχει 14%. 
Άρα, δεν προκύπτει από πουθενά αυτή η ανάγκη –ξαναλέω- να απελευθερωθούν οι ακτινοβολίες. Εάν ήταν οι μη ιοντίζουσες ακτινοβολίες αυτές που απελευθερώνονται, δεν θα ήταν τόσο το πρόβλημα.","ΜΑΡΙΟΣ ΣΑΛΜΑΣ",449
"13809"," Θα τα πείτε και στη δευτερολογία σας, κύριε Σαλμά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13810"," Ευχαριστώ.","ΜΑΡΙΟΣ ΣΑΛΜΑΣ",449
"13811"," Το λόγο έχει ο Υπουργός Υγείας, κ. Γεωργιάδης για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13812"," Ευχαριστώ πάρα πολύ, κύριε Πρόεδρε και για την αρχική σας αναφορά. Εγώ -και πιστεύω όλοι οι συνάδελφοί μου Υπουργοί- τιμώ το Κοινοβούλιο. Νομίζω ότι κάθε Υπουργός προσπαθεί όσο μπορεί περισσότερο να είναι παρών εδώ.
Θέλω, ξεκινώντας, να ζητήσω συγγνώμη από τον συνάδελφό μου κ. Σαλμά γιατί δεν μπόρεσα να είμαι την περασμένη φορά, αλλά υπήρξε κάτι τελείως έκτακτο και γι’ αυτό δεν ήρθα.
Μπαίνω, λοιπόν, κατευθείαν στο θέμα, αγαπητέ κύριε Υπουργέ. 
Σέβομαι πλήρως την ανησυχία σας. Με την απόφαση, όπως την έχουμε πάρει, δεν απελευθερώνουμε τις ακτινοβολίες. Τηρούμε -και εξακολουθούν να ισχύουν- όλες τις δεσμεύσεις, τις σχετικές με τις ακτινοβολίες.
 Γι’ αυτό και για να αδειοδοτηθεί μία επιπλέον μονάδα με κάποιου είδους μηχάνημα πρέπει να περάσει από την αρμόδια επιτροπή, η οποία θα ελέγξει εάν έχουν τηρηθεί οι δεσμεύσεις της επιστήμης, σε σχέση με τη συγκέντρωση της ακτινοβολίας -γιατί αν πέφτουμε πάνω σε μία τέτοια δέσμευση δεν μπορεί να υπάρξει αδειοδότηση- και αφαιρούμε μόνο τα πληθυσμιακά κριτήρια. Εκεί, δηλαδή, σε μία περιοχή –ας το πούμε έτσι- που θα πει η επιτροπή, με τους αρμόδιους επιστήμονες, φυσικούς και τους άλλους που έχει, ότι δεν υπάρχει θέμα υπερσυγκέντρωσης ακτινοβολίας και που έως πριν από την έκδοση αυτής της υπουργικής αποφάσεως δεν θα μπορούσε να υπάρξει αδειοδότηση μηχανήματος λόγω των πληθυσμιακών κριτηρίων, μόνο εκεί φεύγει το πληθυσμιακό κριτήριο και άρα, μπορεί να υπάρξει μία επιπλέον αδειοδότηση.
Σε κάθε περίπτωση, όμως, για να υπάρξει επιπλέον αδειοδότηση θα πρέπει να περάσει μέσα από την επιτροπή, η οποία θα ελέγξει όλες τις υπόλοιπες επιστημονικές δεσμεύσεις, ακριβώς για να μην διακινδυνεύσουμε το να υπάρξει πρόβλημα στη δημόσια υγεία από την υπερσυγκέντρωση ακτινοβολίας, που είναι δόκιμη ανησυχία απολύτως.
Όσον αφορά τα πληθυσμιακά, εγώ θα καταθέσω στη Βουλή από το μνημόνιο την παράγραφο 34, όπου μάλιστα θα σας διαβάσω τη συγκεκριμένη φράση. Η συγκεκριμένη μου απόφαση εξεδόθη στις 4-10-2013. Στο μνημόνιο, λοιπόν,, στην παράγραφο 34 –έχει διάφορα, μην το διαβάσω όλο στα αγγλικά, θα το καταθέσω στα Πρακτικά- λέει: «We are committed to act promptly…» -δηλαδή, είμαστε δεσμευμένοι να ενεργήσουμε γρηγορότερα- «…no later than end-September», δηλαδή όχι αργότερα από το τέλος Σεπτεμβρίου. Το καταθέτω για τα Πρακτικά. Όπως θα δείτε, έχει να κάνει με την άρση πληθυσμιακών κριτηρίων.
(Στο σημείο αυτό ο Υπουργός Υγείας κ. Σπυρίδων - Άδωνις Γεωργιάδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Έχετε δίκιο ότι δεν ήταν στο μνημόνιο, στο κομμάτι του Υπουργείου Υγείας. Και εκεί ενδεχομένως έγινε η αρχική παρανόηση. 
Το ίδιο είχε συμβεί, κύριε συνάδελφε, με τη συστέγαση που φέραμε πρόσφατα στη Βουλή, σε σχέση με τα διαιτολογικά κέντρα και τη δυνατότητα να έχουν μέσα γιατρούς, όπου και πάλι δεν ήταν η συγκεκριμένη δέσμευση στο μνημόνιο του Υπουργείου Υγείας.
Όμως, όπως ξέρετε, σίγουρα καλύτερα εμού, ως πολύ εμπειρότερος, το μνημόνιο είναι ένα πολύ μεγάλο πράγμα που πιάνει το κάθε Υπουργείο ξεχωριστά και ορισμένες φορές υπάρχουν δεσμεύσεις από άλλα Υπουργεία που αφορούν άλλα Υπουργεία. Στη συγκεκριμένη περίπτωση, αυτό αναφέρεται στο κομμάτι του μνημονίου του Υπουργείου Αναπτύξεως και στο κομμάτι του Υπουργείου Οικονομικών, όπως καταθέτω στα Πρακτικά. 
Στο ερώτημά σας, έχετε και άλλα δύο υποερωτήματα, τα οποία θα απαντήσω στη δευτερολογία μου για να μη χάσω χρόνο.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13813"," Και εμείς ευχαριστούμε τον κύριο Υπουργό.
Το λόγο έχει ο κ. Σαλμάς για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13814"," Δεν υπάρχει κανένας λόγος να αντιδικήσουμε πάνω σε αυτό. Επειδή έχω το μνημόνιο και την πιο πρόσφατη έκδοσή του, πιστέψτε με, πραγματικά, δεν ετέθη ποτέ, δεν μας το είπε ποτέ η τρόικα. Δεν αφορά καθόλου την πληθυσμιακή απελευθέρωση των ακτινοβολιών των αδειών σκοπιμότητας. Διότι για να δώσει άδεια σκοπιμότητας η Επιτροπή Ιοντιζουσών Ακτινοβολιών το μόνο κώλυμα ήταν τα πληθυσμιακά, δηλαδή ακτινοβολία ανά πληθυσμό. Αν άρει κάποιος αυτό, όλα τα υπόλοιπα τα πληροί. Οποιοσδήποτε, είναι πολύ εύκολο να το κάνει. Αλλά, εν πάση περιπτώσει να το σταματήσω εκεί. Αν μπορείτε να το επανεξετάσετε, να το κάνετε με κάποιον τρόπο ώστε να μην είναι ανεξέλεγκτο, θα το εκτιμούσα. 
Με αυτήν την αφορμή, λοιπόν, στα δύο λεπτά που έμειναν θα ήθελα, αν μου επιτρέπετε, αναγνωρίζοντας τη δουλειά και την προσπάθεια που κάνετε εκεί στο Υπουργείο, να κάνω μερικές παρατηρήσεις σε μερικές αποφάσεις που πήρατε για το φάρμακο. Επειδή άλλαζαν δικές μου αποφάσεις, θα ήθελα λίγο να τις υπεραμυνθώ. Υπό αυτήν την έννοια. 
Η πρώτη μου παρατήρηση είναι ότι η αύξηση στα διακόσια εξήντα πέντε φάρμακα στο δελτίο τιμών που εκδώσατε τον Αύγουστο, όπου εκεί, εμείς, με υπουργική μας απόφαση –και ο κ. Λοβέρδος, αλλά και εγώ μετά- με μία παράγραφο που βάζαμε «Δεν δίνουμε αυξήσεις» κρατούσαμε χαμηλά τις τιμές. Πράγματι πολλά από αυτά ήταν εκτός του μέσου όρου των φθηνότερων τιμών της Ευρώπης. Όμως, οι εταιρείες πωλούσαν και χαμηλά. Από την ώρα που πωλούσαν εκεί χαμηλά είχατε δύο επιλογές: Ή να προσαρμόσετε τη νομοθεσία πάνω σε αυτές τις τιμές που υπήρχαν ήδη στην αγορά ή να διορθώσετε, να αυξήσετε τις τιμές. Η αύξηση της τιμής που κάνατε εσείς για να προσαρμόσετε στο νόμο, που υποτίθεται εμείς δεν το κάναμε, είναι αύξηση από τη συμμετοχή των ασθενών. Παρ’ ότι είναι το claw back για να αισθανθεί κάποιος ασφάλεια, όταν αυξάνεις τις τιμές αυξάνεται και η συμμετοχή των ασθενών που σε αυτήν τη συγκυρία είναι δύσκολη.
Για τις αυξήσεις που έγιναν, για τα υπόλοιπα επτακόσια φάρμακα, ήταν στο πλαίσιο της ανακοστολόγησης.","ΜΑΡΙΟΣ ΣΑΛΜΑΣ",449
"13815"," Για τις μειώσεις.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13816"," Ναι, για τις μειώσεις, συγγνώμη.
Οι μειώσεις ήταν στο πλαίσιο της ανακοστολόγησης.
Και πρέπει να σας πω αυτό που θα μπορούσατε να κάνετε και είναι αυτό που κάναμε εμείς: Όταν διορθώναμε μία «λάθος» τιμή με τις εταιρείες, μας ζητούσαν διαπραγμάτευση και μας έδιναν κάποια άλλη έκπτωση αλλού ή παίρναμε μυστικές εκπτώσεις για τον ΕΟΠΥΥ. Αυτό θα ήθελα να σας παρακαλέσω να το θυμηθείτε. Είναι σημαντικό εργαλείο, διότι έτσι κάποιος πιέζει και εξοικονομεί πάρα πολλά χρήματα.
Όσον αφορά στη φαρμακευτική δαπάνη, είπατε σε μια τοποθέτησή σας στη Βουλή, ότι έπεσε τον Αύγουστο 35 εκατομμύρια.","ΜΑΡΙΟΣ ΣΑΛΜΑΣ",449
"13817"," Το Σεπτέμβριο.","ΣΠΥΡΙΔΩΝ ΑΔΩΝΙΣ ΓΕΩΡΓΙΑΔΗΣ",96
"13818"," Το Σεπτέμβριο.
Η ενημέρωση που είχα εγώ ήταν ότι το Σεπτέμβριο ήταν λίγο πάνω από το 197. Εγώ χαίρομαι να έπεσε και το Σεπτέμβριο, διότι οι αποφάσεις σας έχουν ισχύ από τον Οκτώβριο. Αυτό σημαίνει, ότι όλη αυτή η σταδιακή μείωση που είχαμε αυτόν το χρόνο –και το Σεπτέμβριο- ήταν αποφάσεις που είχαμε πάρει και που κρατούσαν τη δαπάνη θεσμικά και δομικά χαμηλά, ώστε έτσι το επόμενο τρίμηνο -Ιούλιος, Αύγουστος, Σεπτέμβριος- το claw back είναι μόνο 30 εκατομμύρια. Ο λόγος που πήγε 120 εκατομμύρια το claw back το πρώτο εξάμηνο, ήταν ότι ήταν αμέσως-αμέσως 50 εκατομμύρια το Γενάρη, που ήταν δαπάνη του Δεκεμβρίου, που οι φαρμακοποιοί είχαν τότε επίσχεση εργασίας στον ΕΟΠΥΥ, παρεχομένων υπηρεσιών, και αυτή η δαπάνη μετά -οι συνταγές- γράφτηκαν το πρώτο πενθήμερο του Ιανουαρίου. Έτσι, λοιπόν, είχαμε μεγάλο claw back το πρώτο εξάμηνο. Αλλά, σε κάθε περίπτωση δομικά η φαρμακευτική δαπάνη έστρωσε.
Τελευταία μου ένσταση για τη μεταβολή της απόφασης για να πληρώνουν οι ασθενείς όλη τη διαφορά από την ασφαλιστική τιμή στη λιανική. Αυτό ήταν κάτι το οποίο το είχα υπογράψει μόλις πρωτοκάναμε τη θετική λίστα το Νοέμβριο. Τι είδαμε, λοιπόν; Η θετική λίστα είχε ασφαλιστικές τιμές. Δεν είναι διαφορά γενόσημου με πρωτότυπο. Αυτό το είχαμε εφαρμόσει πέρυσι το Σεπτέμβριο. Όταν το εφαρμόσαμε, πράγματι, μπορούσαμε να τιμωρήσουμε τον ασθενή που πήγαινε να πάρει το πρωτότυπο διότι εμείς του λέγαμε «Στη συγκεκριμένη δραστική, πες στον φαρμακοποιό «Ζητώ το γενόσημο»». Η ασφαλιστική τιμή τώρα, βγαίνει από ένα cluster, από ένα καλάθι με πολλές δραστικές. Μέσα σε αυτές τις δραστικές, αν ο ιατρός γράψει μία, ο ασθενής δεν μπορεί να του πει «Μη μου γράφεις την παντοπραζόλη, γράψε μου την ομεπραζόλη». Δεν το ξέρει να το πει.","ΜΑΡΙΟΣ ΣΑΛΜΑΣ",449
"13819"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13820"," Τελειώνω, κύριε Πρόεδρε.
Και την ίδια ώρα που δεν ξέρει να το πει, τον τιμωρούμε εμείς με τη διαφορά ασφαλιστικής τιμής. 
Προσέξτε, όμως, γιατί δεν ισχύει και ο ισχυρισμός ότι εμείς δίνουμε το φθηνότερο, τις συγκοινωνίες που είπατε και όποιος θέλει πληρώνει τη Mercedes. Δίνουμε και Mercedes δωρεάν. Πώς; Το Nexium, που είναι η εσομεμπραζόλη, δηλαδή η πιο εξελιγμένη πραζόλη, που έχει 17 ευρώ, στην πληρώνει όλη. Η ασφαλιστική τιμή είναι ίση με τη λιανική, ενώ στο γενόσημο μιας παντοπραζόλης, που είναι πιο παλιά, ή της ομεπραζόλης έχει διαφορά η ασφαλιστική τιμή με τη λιανική. Αυτός είναι ο λόγος που δεν τιμωρούσαμε τους ασφαλισμένους, γιατί δεν μπορούσαν να το ελέγξουν. Αυτό προϋπέθετε εκπαίδευση των γιατρών και απόκτηση ασφαλιστικής συνείδησης για τη συνταγογράφηση και στη συνέχεια μια καμπάνια στους ασθενείς για να εξηγούμε πώς μπορεί να γίνει. 
Σας ευχαριστώ πολύ.","ΜΑΡΙΟΣ ΣΑΛΜΑΣ",449
"13821"," Και εμείς ευχαριστούμε.
Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13822"," Κατ’ αρχάς, προφανώς καλά κάνετε και το υπερασπίζεστε. Δεν αντιδικούμε, ίσα-ίσα που θέλω να αναγνωρίσω ότι κάνατε πολύ μεγάλη δουλειά στη μείωση της φαρμακευτικής δαπάνης, καθόλου δεν το αρνούμαι αυτό. Θα σας πω, όμως, τι παραλάβαμε εμείς. 
Κατ’ αρχάς, να σας πω ότι χαίρομαι που καταλαβαίνετε ότι δεν υπάρχουν αυξήσεις, υπάρχουν διορθώσεις τιμών. Αυξήσεις δεν υπάρχουν και δεν θα μπορούσαν να υπάρχουν, γιατί απαγορεύονται από το νόμο. Εκεί που υπήρξαν διορθώσεις τιμών, όπου εκεί έχουμε μία διαφορά οπτικής στο αν πρέπει να τηρούμε το νόμο ή δεν πρέπει, η δική μου αίσθηση είναι ότι το κράτος πρέπει πάντα να τηρεί τους νόμους. Δεν μπορεί το κράτος να μην τηρεί τους νόμους. Γιατί, για να μπορεί το κράτος να ζητά από τον άλλον να τηρεί τους νόμους, πρέπει πρώτα το ίδιο να τηρεί τους νόμους.
Πρέπει να σας πω, χωρίς να θέλω να μπω τώρα σε λεπτομέρειες στη Βουλή –εσείς έχετε και την πρόσβαση, ούτως ή άλλως, εκεί από τη θητεία σας- ότι όπου χρειάστηκε κάναμε και εμείς συμφωνία με τις εταιρείες για αντίστοιχη έκπτωση ισόποση ή και μεγαλύτερη ακόμη προς τον ΕΟΠΥΥ. Δηλαδή, επιβάρυνση στη φαρμακευτική δαπάνη του ΕΟΠΥΥ απ’ αυτές τις αυξήσεις δεν υφίσταται.
Είπα στον κ. Κουρουμπλή ότι έπεσε η φαρμακευτική δαπάνη το Σεπτέμβριο σε σχέση με τον Ιούλιο. Ξέρετε καλύτερα από εμένα ότι ο στόχος αναπροσαρμόστηκε. Εσείς δικαίως θα πείτε ότι δεν θα είχαμε το claw back του πρώτου εξαμήνου, αυτό που είχαμε, εάν από την αρχή ο στόχος ήταν το 2,371. Όπως, όμως, ξέρετε, ο στόχος της δαπάνης έπεσε και άρα αναπροσαρμόστηκε και το claw back του πρώτου εξαμήνου βάσει του νέου στόχου, που μόλις την ώρα που αλλάζαμε είχε επαναδιαπραγματευτεί προς τα κάτω. 
Για τη φαρμακευτική δαπάνη του Ιουλίου –αφήνω τον Αύγουστο, γιατί είναι ένας ειδικός μήνας- σε σχέση με τη φαρμακευτική δαπάνη του Σεπτεμβρίου πρέπει να σας πω ότι ήδη λάβαμε ενδιάμεσα μέτρα σε σχέση με το πώς μπορεί να ελέγξει ο ΕΟΠΥΥ –το μήνα Αύγουστο ελήφθησαν αυτά τα μέτρα- αν δικαιούται ή όχι κάποιος να παίρνει φάρμακα από τον ΕΟΠΥΥ και αν έχει ή όχι ασφαλιστική κάλυψη από τον ΕΟΠΥΥ. Αυτή είναι η κρίσιμη απόφαση του Αυγούστου. Αυτή η κρίσιμη απόφαση που πήραμε μείωσε τη δαπάνη σε σχέση με τον Ιούλιο, που ήταν ο πρώτος μήνας μόλις ήρθαμε και ίσχυε η προηγούμενη πολιτική, κατά 34 εκατομμύρια. 
Πρέπει να σας πω ότι για το μήνα Οκτώβριο δεν έχουμε ακόμη τα τελικά στοιχεία, γιατί αυτές τις μέρες βγαίνουν, αλλά η πρόβλεψη που κάνει ο ΕΟΠΥΥ -η κ. Λίτσα που τη γνωρίζετε- για την πορεία της φαρμακευτικής δαπάνης του Οκτωβρίου είναι ακόμη καλύτερη και έχουμε πάει ακόμη λίγο πιο κάτω από τον αναθεωρημένο στόχο προς τα κάτω που έχουμε κάνει. Άρα, φανταστείτε ότι το μήνα Οκτώβριο, με τις αυξήσεις που λέμε τώρα εδώ, είμαστε πιο κάτω και από το στόχο του Σεπτεμβρίου, που ήμασταν 34 εκατομμύρια κάτω. Το λέω, για να γίνει αντιληπτό ότι δεν έχει υπάρξει επιβάρυνση στον ΕΟΠΥΥ απ’ αυτές τις τιμές. Γιατί; Γιατί κάποια αυξήθηκαν, αλλά πολύ περισσότερα μειώθηκαν. Κάποια αυξήθηκαν –το τονίζω- ως εφαρμογή του νόμου για τα λάθη που είχαν γίνει κατά καιρούς.
Κύριε συνάδελφε, να σας πω και κάτι άλλο, για το οποίο είμαι σίγουρος ότι θα χαρείτε. Καλώς εχόντων των πραγμάτων, αυτήν την εβδομάδα θα εισηγηθούμε στη Βουλή τροπολογία που θα φέρει τις μεγαλύτερες μειώσεις τιμών που θα μπορούσαμε να κάνουμε αυτήν την περίοδο και εγώ θα ήθελα να σας κάνω και εισηγητή, γιατί ξέρω ότι κάνατε μεγάλο αγώνα για τη μείωση της δαπάνης, για το φθηνό φάρμακο. Για τα μεν off patent πάμε στις τρεις χαμηλότερες τιμές της Ευρώπης από 1-1-2012 και εάν το 50% είναι πιο χαμηλά, πάμε με το 50% και εάν οι τρεις χαμηλότερες τιμές είναι πιο χαμηλά, πάμε με τις τρεις χαμηλότερες από 1-1-2012. Για τα off patent προ του 2012, πάμε σε οριζόντιες μειώσεις μείον 15% και για τα γενόσημα που είναι κάτω από τα off patent, πάμε σε μείωση από το 80% στο 65% και πάνω στo 65% βάζουμε και δυναμική τιμολόγηση βάσει του όγκου των πωλήσεων που μπορεί να φθάσει και άλλο 6%, 7% ή 8%. Άρα, πάμε σε μία δραστική πολύ μεγάλη μείωση της τιμής.
Παράλληλα -μόλις τώρα είχα συνεργασία με τον κ. Κοντό, πριν έρθω εδώ- έχουμε τη διαδικασία εκδόσεως ενός νέου τρόπου εκδόσεως ασφαλιστικής τιμής αναφοράς, έτσι ώστε να μειωθεί πάρα πολύ η τιμή στα γενόσημα και άρα να μην υπάρχει σχεδόν καθόλου συμμετοχή στα γενόσημα και αντίστοιχα να υπάρχει μεγαλύτερη συμμετοχή γι’ αυτόν που θέλει να πάρει το off patent, που λέγαμε προηγουμένως. Αλλάζουμε, δηλαδή, και αυτό το κομμάτι για να είναι πιο δίκαιο, όπως το αναλύσατε προηγουμένως. 
Επίσης, εξετάζουμε και την εισαγωγή κινήτρων στο φαρμακείο, για να έχει μεγαλύτερο ποσοστό κέρδους όταν δίνει γενόσημο και μικρότερο ποσοστό κέρδους όταν δίνει off patent, έτσι ώστε στον μέσο όρο να είναι το ποσοστό κέρδους που μένει το ίδιο, αλλά να έχει λόγο ο φαρμακοποιός να δίνει το off patent. 
Επιπλέον με την τρόικα είμαστε σε διαπραγμάτευση –πιστεύω σήμερα ή αύριο να το έχουμε τελειώσει- και προσπαθούμε να φτιάξουμε και ένα πακέτο για τους γιατρούς. Η τρόικα έχει προτείνει να έχουμε ένα κουτάκι για τους γιατρούς στη συνταγή –για το παράδειγμα που είπατε προηγουμένως- όπου ο γιατρός θα πρέπει να πάει να γράφει «προτείνω γενόσημο» και αν δεν πιάσει τον στόχο του γενοσήμου να αποχωρεί από το σύστημα συνταγογράφησης του ΕΟΠΥΥ. 
Θέλω να πω δηλαδή ότι οι αποφάσεις που παίρνουμε είναι ένα καλάθι, ένα σύνολο αποφάσεων. Προσέξτε, με αυτό που λέω τώρα δεν θέλω να πω ότι εσείς δεν κάνατε τη δουλειά, την κάνετε και ρίχνετε και πολύ τη δαπάνη. 
Όμως, όπως ξέρετε, φέτος έχουμε 2,371 δισεκατομμύρια, του χρόνου έχουμε 2 δισεκατομμύρια. Άρα, πρέπει να βρούμε άλλα 371 εκατομμύρια. Εάν τώρα σε αυτό συνυπολογίσετε ότι πρέπει να βρούμε άλλα 371 εκατομμύρια, αλλά ταυτόχρονα θέλουμε σιγά-σιγά να βάλουμε και μερικά καινούργια φάρμακα. Και φαντάζομαι συμφωνείτε ότι κάποια στιγμή πρέπει να μπουν μερικά καινούργια φάρμακα, γιατί τα στερούνται οι ασθενείς μας. 
Άρα, λοιπόν, τα καινούργια φάρμακα θα έχουν κι αυτά μία επιβάρυνση, ας πούμε χονδρικά 100 εκατομμύρια, άρα 371 εκατομμύρια συν 100 εκατομμύρια ίσον 471 εκατομμύρια. Συνεπώς πρέπει να βρούμε μέτρα που να μας πάνε στο σύνολο 471 εκατομμύρια χαμηλότερα από εκεί που ήταν πριν. 
Θέλω, λοιπόν, να πω ότι αναγκαστικά θα παίρναμε και άλλα μέτρα για να μπορέσουμε να πιάσουμε τον στόχο. Αυτό δεν το τονίζω ως αντιδικία -ας το πω έτσι- με εσάς, το αντίθετο. Εσείς πήρατε μια φαρμακευτική δαπάνη άλφα και τη μειώσατε πάρα πολύ και φτάσατε τον στόχο. Τώρα εμείς πρέπει να πάμε ακόμα πιο κάτω, κύριε συνάδελφε. Άρα πρέπει να κάνουμε όλη αυτήν την πολιτική. 
Ευχαριστώ πάρα πολύ για την ερώτηση.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13823"," Κι εμείς ευχαριστούμε τον κύριο Υπουργό. 
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 12 Νοεμβρίου 2013. 
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 2025/264/25-9-2013 ερώτηση και αίτηση κατάθεσης εγγράφων της Βουλευτού Κοζάνης του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Ευγενίας Ουζουνίδου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την απόφαση της ΡΑΕ για αύξηση των Αποδεικτικών Διαθεσιμότητας Ισχύος που συνεπάγεται την άμεση αύξηση του κόστους ενέργειας των καταναλωτών.
 2. Η με αριθμό 831/1-10-2013 αναφορά του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αλλαγή του ξενοδοχειακού χάρτη της Κρήτης και τη μη πραγματοποίηση του επιδοτούμενου εκπαιδευτικού προγράμματος ανέργων για τον τουρισμό.
3. Η με αριθμό 2054/26-9-2013 ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με τη μετατροπή του κτηρίου που κατασκευάστηκε για να στεγαστεί το 13ο Γυμνάσιο σε αστυνομικό τμήμα στην Αυλίζα Αχαρνών.
4. Η με αριθμό 1725/17-9-2013 ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας, σχετικά με τα προβλήματα του Νοσοκομείου Ιεράπετρας.
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 2363/4-10-2013 ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα εργασιακά δικαιώματα των υπαλλήλων της Τράπεζας Πειραιώς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμό 10911/7300 από 11 Νοεμβρίου 2013 απόφαση του Προέδρου της Βουλής συγκροτήθηκε η προβλεπόμενη από το άρθρο 46 του Κανονισμού της Βουλής Επιτροπή Οικονομικών της Βουλής.
Η σχετική απόφαση θα καταχωρισθεί στα Πρακτικά της σημερινής συνεδρίασης. 
(Η προαναφερθείσα απόφαση καταχωρίζεται στα Πρακτικά και έχει ως εξής:
(να καταχωρισθούν οι σελ. 26 και 27)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13824"," Προχωρούμε τώρα στη δεύτερη με αριθμό 205/5-11-2013 επίκαιρη ερώτηση δευτέρου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Χαράς Καφαντάρη προς τον Υπουργό Υγείας, σχετικά με την αντιμετώπιση των προβλημάτων από το επιχειρούμενο κλείσιμο του Νοσοκομείου Δυτικής Αττικής «Η Αγία Βαρβάρα».
Θα απαντήσει ο Υπουργός Υγείας κ. Γεωργιάδης. 
Κυρία συνάδελφε, έχετε το λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13825"," Κύριε Υπουργέ, καλησπέρα. Αυτή η ερώτηση σχετικά με το Νοσοκομείο «Αγία Βαρβάρα» έχει κατατεθεί στις 6 Αυγούστου και δεν απαντήθηκε γραπτά ως απλή ερώτηση και είναι η δεύτερη φορά που έρχεται στη διαδικασία της επίκαιρης. Χαίρομαι που μετά από τόσον καιρό είστε εδώ για να απαντήσετε. Περιμένουμε συγκεκριμένες απαντήσεις.
Δεν μιλάμε για ένα τυχαίο νοσοκομείο. Δεν θα αναφερθώ γενικότερα στα οκτώ νοσοκομεία που έκλεισαν σε όλη την Ελλάδα, τα έξι από τα οποία στην Αττική, μέσα στο τελευταίο χρονικό διάστημα. Μιλάμε για το Νοσοκομείο «Αγία Βαρβάρα», ένα ιστορικό νοσοκομείο από το 1903, που έπαιζε καθοριστικό ρόλο, πρώτα απ’ όλα σε όλη τη δυτική Αθήνα και θα τολμούσα να πω και δυτική Αττική. 
Το νοσοκομείο αυτό εξυπηρετούσε επιπλέον συγκεκριμένες νοσογόνες ομάδες, καθώς ήταν εξειδικευμένο σε συγκεκριμένους τομείς. Συγκεκριμένα, εξυπηρετούσε ιδιαίτερες, ευαίσθητες ομάδες πληθυσμού στη δυτική Αθήνα, ας ξεκινήσουμε από τους άπορους, τους αθίγγανους, φτωχά κοινωνικά στρώματα κ.λπ. Ήταν ένας σημαντικός παράγοντας πρόσβασης στην υγεία στη δυτική Αθήνα. 
Αυτό το νοσοκομείο όμως έχει και κάποιες άλλες ιδιαιτερότητες. Έχει ιδιαιτερότητες, πρώτα απ’ όλα, για τα μοναδικά ηπατολογικά εργαστήρια που διαθέτει. Μιλάμε ακόμα και για την ηπατίτιδα D –σε πολλούς δεν είναι γνωστή. Ενώ μέχρι πρότινος μπορεί να πήγαιναν στην Τουρκία τα δείγματα, σε αυτό το νοσοκομείο όμως υπήρχε τρόπος μοριακής διάγνωσης. Ήταν κέντρο αναφοράς για τις ηπατίτιδες, τις λοιμώδεις ηπατίτιδες, και για την υγειονομική περιφέρεια στην οποία ανήκε αλλά θα τολμούσα να πω και γενικότερα για όλη την Ελλάδα.
Θα έλεγα δε ότι γύρω στις εκατό χιλιάδες άτομα, κατά μέσο όρο -βρέφη, παιδιά, μεγάλοι- εξυπηρετήθηκαν τον προηγούμενο χρόνο στα εξωτερικά του ιατρεία και υπάρχει και μία ιδιαιτερότητα ότι εξυπηρετούσε το κέντρο χρονίων παθήσεων εκατόν πενήντα ασθενείς -το όμορο ίδρυμα- μέσα στους οποίους είναι και τριάντα χανσενικοί ασθενείς, δηλαδή εξειδικευμένες ομάδες. 
Κύριε Υπουργέ, γνωρίζουμε –και θα αναφερθώ ειδικά για τα ηπατολογικά και τα μικροβιολογικά του εργαστήρια- ότι πρόσφατα φέρατε δύο βιολόγους. Διότι  από τον Αύγουστο που ουσιαστικά έκλεισε –δεν μιλάω τυπικά, ουσιαστικά- δεν υπήρχε βιολόγος στα εργαστήρια. Υπήρχαν πέντε γιατροί, αλλά κανένας παρασκευαστής. Φέρατε ή θα φέρετε δύο βιολόγους, έναν από το «Μεταξά» και έναν από το Κρατικό Νικαίας ή το «Αττικό», αν δεν κάνω λάθος.
Θεωρούμε ότι είναι σημαντικό αυτό. Υπάρχει, όμως, ένα ερώτημα. Έπρεπε να γίνει όλη αυτή η αναστάτωση να φύγουν οι βιολόγοι, οι παρασκευαστές κ.λπ., για να αναγνωρίσετε το λάθος σας σαν Υπουργείο Υγείας; Διότι θεωρούμε ότι αυτό έγινε κάτω από την αντίδραση της τοπικής κοινωνίας και από τις κοινοβουλευτικές παρεμβάσεις που έχουμε κάνει. Είναι η δεύτερη ερώτηση που καταθέτουμε σαν ΣΥΡΙΖΑ σχετικά με το εν λόγω νοσοκομείο.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΧΑΡΟΥΛΑ ΚΑΦΑΝΤΑΡΗ",215
"13826"," Ολοκληρώστε, κυρία συνάδελφε. Έχετε και δευτερολογία.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13827"," Το γνωρίζω, κύριε Πρόεδρε, ολοκληρώνω σ’ ένα λεπτό.
Θεωρώ, λοιπόν, αυτό το ζήτημα σημαντικό. Θέλουμε πολλά περισσότερα. Θέλουμε τη λειτουργία του νοσοκομείου, όπως ήταν πριν και ακόμα καλύτερα, αλλά αυτό το οποίο εγώ θέλω να σας ρωτήσω είναι το εξής: Ποια μέτρα προτίθεστε να πάρετε γι’ αυτές τις ευαίσθητες κοινωνικές ομάδες, οι οποίες ουσιαστικά εξυπηρετούνται από το Νοσοκομείο της Αγίας Βαρβάρας-Νοσοκομείο Δυτικής Αττικής, έτσι όπως είναι σήμερα τα πράγματα. 
Τα υπόλοιπα στη δευτερολογία μου.","ΧΑΡΟΥΛΑ ΚΑΦΑΝΤΑΡΗ",215
"13828"," Ο κύριος Υπουργός έχει το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13829"," Ευχαριστώ πολύ, κύριε Πρόεδρε. 
Κατ’ αρχάς, θα ήθελα να ζητήσω συγγνώμη για την περασμένη φορά. Εγώ, όπως ακούσατε και πριν –και δεν το λέω, επειδή το είπε και ο κύριος Πρόεδρος-  απαντώ σε πάρα πολλές επίκαιρες. Δεν νομίζω ότι υπάρχει εβδομάδα που να μην έχω έρθει, από την ημέρα που ορκίστηκα Υπουργός, να απαντήσω στις επίκαιρες ερωτήσεις. 
Σέβομαι πάρα πολύ το θεσμό του Βουλευτού και εσάς προσωπικά, οπότε δεν έχω κανέναν λόγο να μην έρθω. Έτυχε την περασμένη φορά που ήταν η διαδικασία του κοινοβουλευτικού ελέγχου της Τρίτης, να είμαι στο αυτοκίνητο –επειδή πάλι εκείνη την ημέρα ήταν κακές οι καιρικές συνθήκες- να «κολλήσω» σε ένα μποτιλιάρισμα και να έρθω δέκα λεπτά αφότου είχε τελειώσει η συνεδρίαση. Αλλά ήταν δικό μου σφάλμα, όχι δικό σας, προς θεού! 
Στο θέμα της ερωτήσεως τώρα. Πολύ σέβομαι τις κοινοβουλευτικές παρεμβάσεις και καλά τις κάνετε, όπως και τις ανησυχίες όλων των τοπικών φορέων. Αλλά τίποτα δεν αλλάξαμε σε σχέση με αυτό που τελικά συμφωνήσαμε με την τοπική κοινωνία σε σχέση με το τι έγινε. Δεν υπήρχε κάποια μεταβολή, ούτε αναγνώριση κανενός λάθους. Το σχέδιο της κινητικότητας και της διαθεσιμότητας ολοκληρώθηκε με πολύ μεγάλη επιτυχία και μάλιστα, όπως είχα δεσμευθεί, χωρίς να υπάρχει καμμία απόλυση, άρα δεν θα χάσει κανένας τη δουλειά του.
Όσον αφορά τώρα το Νοσοκομείο «Αγία Βαρβάρα», τα εργαστήρια δεν σταμάτησαν να λειτουργούν ούτε μία ημέρα, οφείλω να ομολογήσω με πολύ μεγάλη προσωπική υπερπροσπάθεια των γιατρών, γιατί όντως για ένα μικρό διάστημα είχαμε μείνει χωρίς παρασκευαστές, αλλά οι γιατροί συνέχιζαν να κάνουν κανονικά τις εξετάσεις και χωρίς την παρουσία των παρασκευαστών. Και θα ήθελα έτσι δημοσίως να τους ευχαριστήσω γι’ αυτό, γιατί έδειξαν πολύ μεγάλο πνεύμα αυτοθυσίας -για να περάσουμε μία δύσκολη στιγμή- για τα εργαστήρια του Νοσοκομείου «Αγία Βαρβάρα». 
Περιττό να σας πω ότι αυτήν τη στιγμή που μιλάμε, ήδη είναι σε πλήρη λειτουργία. Την Τετάρτη θα έχουν πάει σαράντα άτομα προσωπικό, όπως προέβλεπε το σχέδιο στο Νοσοκομείο «Αγία Βαρβάρα». Τη Δευτέρα, δηλαδή σε μία εβδομάδα, με έχει καλέσει η διοίκηση του νοσοκομείου, για να δω και τους πρώτους ασθενείς που θα βρίσκονται στην κλινική με τα είκοσι οκτώ κρεβάτια και την παθολογική και ηπατολογική που είχαμε δεσμευθεί να κάνουμε, δηλαδή  όπως ακριβώς  είχαμε ανακοινώσει το σχέδιο στο πλήρες χρονοδιάγραμμα. 
Να ξέρετε ότι η μόνη καθυστέρηση που υπήρξε ήταν ότι αντί να βγουν σε διαθεσιμότητα στις 31 Αυγούστου, βγήκαν στις 11 Σεπτεμβρίου. Έτσι, αντί να τελειώσουμε στις 16 Σεπτεμβρίου, τελειώσαμε στις αρχές Οκτωβρίου. Υπήρξαν πέντε ημέρες περίπου καθυστέρηση, γιατί στο ΑΣΕΠ χρειάστηκε λίγο μεγαλύτερη διαδικασία. 
Δεν θέλω να κατηγορήσω το ΑΣΕΠ με αυτό. Έπρεπε να υπάρχει το ΑΣΕΠ για λόγους διαφάνειας. Διότι καταλαβαίνετε τι θα γινόταν, εάν επέλεγα εγώ ποιοι θα έφευγαν, ποιοι θα έμεναν κ.λπ.. Θα μου έλεγαν όλοι ότι προσπάθησα να το κάνω για λόγους πολιτικούς, ενώ με το ΑΣΕΠ δεν υπήρξε καμμία συζήτηση και δεν υπήρξε ούτε μία διαμαρτυρία έστω από έναν εργαζόμενο ότι αδικήσαμε εις γνώση μας κάποιον έναντι κάποιου άλλου. Το πρόγραμμα, λοιπόν, εκτελείται κανονικά.
Τώρα, όσον αφορά τους χανσενικούς που αναφέρατε, δεν σταμάτησε ούτε μία ημέρα η περίθαλψή τους. Ούτε μία ώρα. Καθόλου δεν σταμάτησε. 
Ακόμη, πρέπει να σας πω ότι το Κέντρο Αναφοράς Μοριακής Διάγνωσης Ιογενών Ηπατίτιδων ποτέ, επίσης, δεν ανέστειλε τη λειτουργία του, ούτε μία ώρα. Γιατί αυτά τα είχαμε εξαιρέσει, όπως και των τεχνητών νεφρών, από την αρχική υπουργική απόφαση για λόγους ανωτέρου δημοσίου συμφέροντος και δεν επηρεάστηκαν καθόλου από την όλη διαδικασία της κινητικότητας ή της διαθεσιμότητας στο Νοσοκομείο «Αγία Βαρβάρα».
Τώρα, εάν θέλετε στη δευτερολογία μου να σας πω γιατί έπρεπε να γίνει αυτή η διαδικασία –γιατί δεν θέλω να καταχραστώ το χρόνο μου τώρα- πολύ ευχαρίστως.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13830"," Ευχαριστούμε πολύ, κύριε Υπουργέ.
Ορίστε, κυρία συνάδελφε, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13831"," Τελικά, κύριε Υπουργέ, έχουμε δύο ζητήματα, κατά την άποψή μου. 
Το πρώτο έχει να κάνει με τις ευαίσθητες κοινωνικές ομάδες, στις οποίες αναφέρθηκα και πριν.
Το δεύτερο έχει να κάνει με το εξής: Αναστατώνεται ένα νοσοκομείο. Η ερώτηση δεν εστιάζεται στο θέμα του προσωπικού, απολύσεις κ.λπ. Οι περισσότεροι –απ’ ό,τι γνωρίζω- έχουν μετατεθεί κάπου αλλού. Αυτό είναι γεγονός. Όταν αυτήν τη στιγμή εσείς κλείνετε ένα νοσοκομείο για ένα διάστημα –λέτε- γίνεται όλη αυτή η αναστάτωση, οι υπάλληλοι, οι νοσηλευτές πηγαίνουν σε διάφορα νοσοκομεία σε όλη την Αττική και τώρα έρχεστε και λέτε «θα ξαναφέρουμε, θα κάνουμε και την παθολογική κλινική με τις είκοσι οκτώ κλίνες» που είχατε κ.λπ., τότε για ποιο λόγο έγινε όλο αυτό; Είναι ένα απλό, εύλογο ερώτημα.
Επίσης, όσον αφορά τα εργαστήρια, κύριε Υπουργέ, θα ήθελα να σας πω ότι αυτό το νοσοκομείο είχε εβδομήντα με ογδόντα αιμοληψίες εξωτερικές όταν λειτουργούσε –ας πούμε- κανονικά. Μετά, με τις διάφορες περικοπές, είχε φθάσει στις σαράντα –και μιλάμε για ασθενείς με ηπατίτιδες- και τώρα αυτό το κενό χρονικό διάστημα δεν ξεπερνά τις είκοσι εξωτερικές αιμοληψίες.
Δηλαδή, εμείς με αυτήν την ερώτηση –και εγώ προσωπικά- θέλουμε να κρούσουμε τον κώδωνα του κινδύνου σε σχέση με τις μεταδιδόμενες νόσους, με θέματα της δημόσιας υγείας, όπου –δεν θα μιλήσω για μνημόνια, τα έχουμε πει πολλές φορές αυτά- στις σημερινές συνθήκες και σε παγκόσμιο επίπεδο αλλά και στην Ελλάδα υπάρχουν πάρα πολλοί κίνδυνοι.
Διάβασα προχθές σε επιστημονικό περιοδικό για ξεχασμένες αρρώστιες, οι οποίες επανεμφανίζονται. Από την άλλη μεριά, έχω εδώ από την Επιτροπή Υγείας του Ευρωπαϊκού Κοινοβουλίου ανακοίνωση που εκφράζει την ανησυχία της για την κατάσταση της υγείας στην Ελλάδα. Όλα αυτά νομίζω ότι πρέπει με πολύ μεγάλη σοβαρότητα να τα δούμε. 
Θα ήθελα να πω και κάτι άλλο, γιατί νομίζω ότι ο χρόνος θα είναι λίγο χαλαρός σήμερα, όπως και στην προηγούμενη ερώτηση. Κύριε Υπουργέ, έκλεισε αυτό το νοσοκομείο και λέτε ότι θα αρχίσετε να το ενισχύετε. Εν τω μεταξύ, παρασκευαστές δεν υπάρχουν, κύριε Υπουργέ. Με το Αττικό Νοσοκομείο, όμορο νοσοκομείο, τι γίνεται; Πληρότητα 130% είχε και πριν, την ίδια έχει και τώρα. Γνωρίζετε πολύ καλά ότι από τις 6 Νοεμβρίου ο ίδιος ο διοικητής του «Αττικόν» έδωσε εντολή και είπε ότι ακυρώνονται τα τακτικά χειρουργεία, ακυρώνονται τακτικές εισαγωγές και νοσηλείες –και δεν μιλάμε για τα έκτακτα περιστατικά- λόγω προβλημάτων στον προϋπολογισμό, εκτός του ότι επιβαρύνθηκε σαφώς κλείνοντας η «Αγία Βαρβάρα».
Έχω και στοιχεία από το Κρατικό Νίκαιας, με το οποίο η «Αγία Βαρβάρα» ήταν συνδεδεμένη από πέρυσι. Αυξήθηκαν, μετά το κλείσιμο του νοσοκομείου, 15% τα χειρουργικά περιστατικά, 25% τα παθολογικά περιστατικά. Αυτήν τη στιγμή αυτό που λέμε είναι ότι είναι θετικό το βήμα για τους βιολόγους, όπως είπατε, όπου ήρθαν οι δύο και η επάνδρωση του εργαστηρίου κ.λπ.. Το δεύτερο όμως είναι ότι πρέπει το νοσοκομείο να λειτουργήσει ξανά σαν νοσοκομείο, κύριε Υπουργέ, και όχι όπως ήταν πριν. Να αναβαθμιστεί ακόμη περισσότερο, γιατί έχει πάρα πολύ μεγάλη σημασία –πέρα από τις ειδικές ομάδες- αλλά και ιδιαίτερα για τη δυτική Αθήνα, την ιδιαίτερα υποβαθμισμένη περιοχή της Αττικής. Πρέπει αυτό το θέμα να το δείτε. 
Όσον αφορά τις εξετάσεις –και με αυτό κλείνω-, γνωρίζω ότι και σε όμορο δημόσιο νοσοκομείο εξετάσεις ηπατίτιδας μπορεί να στέλνονται και στη Γαλλία ή ακόμη να γίνονται εξετάσεις και σε ιδιωτικά κέντρα. Δηλαδή, μέσα από όλη αυτήν τη διαδικασία και την αναστάτωση, πάλι τον ιδιωτικό τομέα θα εξυπηρετούμε; 
Ευχαριστώ.","ΧΑΡΟΥΛΑ ΚΑΦΑΝΤΑΡΗ",215
"13832"," Έχετε το λόγο, κύριε Υπουργέ, για τρία λεπτά για να δευτερολογήσετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13833"," Κυρία συνάδελφε, πάω γρήγορα στην «Αγία Βαρβάρα», για να κλείσω και εγώ με το «Αττικόν» και ευχαριστώ για την αναφορά, για να λύνουμε και τις παρεξηγήσεις, επειδή ήταν πολύ καλόπιστες οι παρατηρήσεις σας, δεν ήταν κακόπιστες. Η όλη αναφορά σας ήταν εξαιρετικά καλόπιστη. 
Όταν φτιάχτηκε το Αττικό Νοσοκομείο, όταν ελήφθη η απόφαση να ιδρυθεί το Αττικό Νοσοκομείο, ελήφθη σε μία συνεδρίαση του Υπουργείου Υγείας στο ΚΕΣΥΠΕ –το αντίστοιχο της εποχής- που έλεγε ότι θέλουμε να επεκτείνουμε το νοσοκομείο «Αγία Βαρβάρα». 
Επειδή όμως δεν μπορούσε να επεκταθεί το Νοσοκομείο «Αγία Βαρβάρα», εγεννήθη η ιδέα να φτιαχτεί στη δυτική Αττική ένα διαφορετικό, μεγάλο νοσοκομείο. 
Η αρχική ιδέα, λοιπόν, ήταν να μεταφέρουμε το Νοσοκομείο «Αγία Βαρβάρα» στο «Αττικόν». Αυτή ήταν η αρχική απόφαση ιδρύσεως του Νοσοκομείου «Αττικόν». 
Προσέξτε τι έγινε στη συνέχεια. Φτιάχτηκε το «Ατττικόν» κι έπρεπε να κλείσει εντελώς το Νοσοκομείο «Αγία Βαρβάρα» και να πάνε όλοι στο «Αττικόν». Τότε ξεσηκώθηκε η τοπική κοινωνία, οι Βουλευτές, οι δήμαρχοι. Τότε ήταν εποχές ευμάρειας, τότε δεν είχαμε πρόβλημα να δανειστούμε μερικά εκατομμύρια παραπάνω. Προφανώς, κάποιος προκάτοχός μου είπε στον τότε Διευθυντή Διαχείρισης Δημοσίου Χρέους «φέρε μου μερικά εκατομμύρια παραπάνω δάνεια για το Υπουργείο Υγείας» και έτσι το Νοσοκομείο «Αγία Βαρβάρα» έμεινε ανοιχτό, ενώ κανονικά θα έπρεπε τη μέρα που άνοιγε το «Αττικόν» να κλείνει η «Αγία Βαρβάρα». Αυτή ήταν η αρχική απόφαση. Εν πάση περιπτώσει, κρατήσαμε την «Αγία Βαρβάρα» και αυτό συνεχίστηκε.
Δείτε τώρα πόσο ωραία το είπατε. Θα σας παρακαλέσω να δείτε τα Πρακτικά. Είπατε κάποια στιγμή: «Το «Αττικόν» είχε 130% πληρότητα πριν, 130% πληρότητα έχει τώρα.». Ερώτηση: Εάν 130% πληρότητα είχε πριν από τη διαδικασία και εμείς, όπως είπατε, κλείσαμε –που δεν κλείσαμε, θα σας πω τι κάναμε- ή εν πάση περιπτώσει, αλλάξαμε χαρακτήρα στο Νοσοκομείο «Αγία Βαρβάρα» και μετά από τη δική μας παρέμβαση το «Αττικόν» έχει πάλι 130% πληρότητα, δηλαδή όσο είχε και πριν, πόσο επηρέασε η αλλαγή χαρακτήρα που κάναμε στο Νοσοκομείο «Αγία Βαρβάρα» το «Αττικόν», που είναι δίπλα; Απάντηση, με βάση αυτά που είπατε: Καθόλου. Το «Αττικόν» είχε πολύ μεγάλη πληρότητα πριν, πολύ μεγάλη πληρότητα έχει και μετά. Τι άλλαξε; Πήγαμε εβδομήντα-ογδόντα ανθρώπους στο «Αττικόν», σε μια εποχή που δεν μπορούσαμε να κάνουμε προσλήψεις, οι οποίοι ήταν σε ένα νοσοκομείο που δεν είχαν οι άνθρωποι πολλή δουλειά. Δεν λέω ότι φταίνε οι ίδιοι. Δεν μπαίνω, τώρα, στην κουβέντα αν απαξιώθηκε ή δεν απαξιώθηκε, εάν πήγαινε το ΕΚΑΒ περιστατικά ή δεν πήγαινε. Λέω όλα αυτά που λένε οι συνδικαλιστές.
Η ουσία είναι ότι στο «Αττικόν», όπου δεν μπορούσαμε να πάμε κόσμο, για να καλύψει το 130% πληρότητα που είπατε, βρήκαμε ογδόντα ανθρώπους από ένα νοσοκομείο του οποίου αλλάξαμε το χαρακτήρα και, όπως εσείς είπατε, δεν επηρεάστηκε η αύξηση στο γειτονικό νοσοκομείο ούτε κατά 1%. 
Άρα ογδόντα άνθρωποι που πληρώνονταν χωρίς να εργάζονται πηγαίνουν σε ένα νοσοκομείο στο οποίο πολλοί άλλοι συνάδελφοί τους σκίζονταν στη δουλειά από το πρωί μέχρι το βράδυ και δεν μπορούσαν να πάρουν ούτε μια μέρα άδεια. Πηγαίνουν, λοιπόν, εκεί τώρα αυτοί, που επίσης πληρώνονται από το υστέρημα του ελληνικού λαού, για να ανακουφίσουν λίγο και το νοσοκομείο και τους συναδέλφους τους και να κυλήσουν λίγο καλύτερα τα πράγματα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13834"," Η Νίκαια;","ΧΑΡΟΥΛΑ ΚΑΦΑΝΤΑΡΗ",215
"13835"," Με τη σειρά θα τα πάρουμε. 
Όσον αφορά αυτό που συζητάμε τώρα, αγαπητή κυρία συνάδελφε, θα σας πω ότι σε μια οποιαδήποτε ιδιωτική εταιρεία αυτή η μετακίνηση προσωπικού, και μάλιστα σε μια τόσο μικρή απόσταση, θα ήταν απόφαση ενός διοικητικού διευθυντή Β΄ ένα μεσημέρι προς απόγευμα. Απλώς, επειδή είμαστε δημόσιο, χρειάστηκε να γίνει όλη αυτή η φασαρία. Τόσο απλό πράγμα ήταν. 
Πρέπει να σας πω, δε, ότι το Νοσοκομείο «Αγία Βαρβάρα» δεν έκλεισε ποτέ ούτε και θα κλείσει. Τα εξωτερικά ιατρεία δεν σταμάτησαν να λειτουργούν ποτέ. Τα εξωτερικά ιατρεία, φυσικά, λειτουργούν και τώρα. Η πλήρης ανάπτυξη του σχεδίου μας –πλην του κέντρου τελικού σταδίου που θα μιλήσω αμέσως τώρα- θα έχει ολοκληρωθεί μέχρι τη Δευτέρα που σας λέω, τώρα. 
Ας πάμε τη Δευτέρα μαζί, για να διαπιστώσετε ότι θα είναι όλο το ιατρικό προσωπικό, όλο το νοσηλευτικό προσωπικό, όλα τα εργαστήρια, όλοι οι βιοπαθολόγοι στη θέση τους, όπως είχαμε δεσμευτεί, και θα είναι και οι πρώτοι ασθενείς στα κρεβάτια. 
Έρχομαι στο θέμα του κέντρου τελικού σταδίου. Είμαστε σε επαφή με έναν πολύ μεγάλο φορέα -δεν θέλω να ανακοινώσω τώρα στη Βουλή με ποιον, γιατί δεν θέλω να τους δεσμεύσω, επειδή είμαστε στη διάρκεια της διαπραγμάτευσης- όχι ιδιωτικό, αλλά –ας πούμε- δημοσίου χαρακτήρα φορέα, ο οποίος θέλει να αναλάβει να φτιάξει το κέντρο τελικού σταδίου στην «Αγία Βαρβάρα». 
Πιστεύω ότι μέσα στις επόμενες μέρες θα είμαι σε θέση να το παρουσιάσω. Η Αθήνα θα αποκτήσει το πρώτο τέτοιο κέντρο. Διότι, σήμερα, να ξέρετε με αυτή μας την κίνηση θα καλύπτουμε κι ένα κοινωνικό έλλειμμα κι εσείς ως Βουλευτής της Αριστεράς πρέπει να μας επιβραβεύσετε. 
Σήμερα, ένας φτωχός άνθρωπος που έχει –ας πούμε- μια βαριά ασθένεια, έναν καρκίνο, πηγαίνει στα επείγοντα, εγχειρίζεται και μετά του λένε «πήγαινε στο σπίτι σου, να μείνεις μόνος σου, να πεθάνεις». Αν αυτός δεν έχει λεφτά να πληρώσει για να πάει σε ένα ιδιωτικό κέντρο για να τον φροντίζουν, θα πάει στο σπίτι του και θα πεθάνει μόνος του. 
Εμείς φτιάχνουμε το πρώτο κέντρο τελικού σταδίου, για να μπορεί ο άνθρωπος αυτός να έχει αξιοπρεπές τέλος του βίου του, να περάσει αξιοπρεπώς τις τελευταίες μέρες του βίου του. Αυτό το κάνουμε στην «Αγία Βαρβάρα». Εμείς το κάνουμε κι εσείς είστε αντίπαλοι. Μα, γιατί το κάνετε αυτό; Εσείς έπρεπε να μας πιέζετε για να το κάνουμε, γιατί μειώνουμε τα κρεβάτια σε ένα νοσοκομείο που είχε 27% πληρότητα και τα κρεβάτια ήταν άδεια και φτιάχνουμε κάτι το οποίο δεν το έχουμε. 
Θα μου επιτρέψετε να σας πω και για το «Αττικόν». 
Πράγματι στις 8 Νοεμβρίου, ημέρα Παρασκευή -το θυμάμαι γιατί ήταν η ώρα που γυρνούσα από το Καζακστάν και ήμουν στο αεροπλάνο, γιατί, αν δεν ετύχαινε να είμαι στο αεροπλάνο, δεν θα είχε βγει ποτέ αυτό το χαρτί- όταν προσγειώθηκα, διαπίστωσα ότι ο διοικητής του «Αττικόν» είχε βγάλει αυτό το χαρτί, το οποίο αναφέρατε προηγουμένως και σωστά το αναφέρατε. 
Διέλαθε την προσοχή σας -είμαι βέβαιος όχι επί σκοπώ- ότι δύο ώρες μετά βγήκε διορθωτική ανακοίνωση. Γιατί όταν προσγειώθηκα και έλαβα γνώση του περιστατικού, επικοινώνησα με τις υπηρεσίες και επικοινώνησα και με τον διοικητή του «Αττικόν». 
Πράγματι είχε υπάρξει μία διχογνωμία ως προς την κατανομή των πιστώσεων μεταξύ της διοικήσεως του «Αττικόν» και του διευθυντή των οικονομικών υπηρεσιών του Υπουργείου Υγείας. Ελύθη με δική μου παρέμβαση αυτομάτως αυτή η διαφωνία. Βγήκε αμέσως διορθωτική ανακοίνωση και από το νοσοκομείο και από την ΥΠΕ ότι αυτή η αρχική ανακοίνωση του διοικητή δεν ισχύει και δεν ανεβλήθη ούτε ένα περιστατικό, γιατί βγήκε Παρασκευή για τη Δευτέρα, αλλά μετά από δύο ώρες ανεκλήθη. 
Πρέπει να σας πω επίσης ότι σήμερα το πρωί στο γραφείο μου ήταν ο Διοικητής του «Αττικόν» κ. Λαμπίρης, ο Διευθυντής Οικονομικών Υπηρεσιών του Υπουργείου Υγείας κ. Χωματάς, ο Γενικός Γραμματέας του Υπουργείου Υγείας κ. Πελοπίδας Καλλίρης και εγώ και βρήκαμε και οριστική λύση στη χρηματοδότηση του Νοσοκομείου «Αττικόν», ώστε να μη διακινδυνεύσει τη λειτουργία του ούτε κατά ένα λεπτό. 
Θέλω να πω με αυτό ότι έχουμε μεν πάρα πολλά προβλήματα, αλλά μη νομίζετε ότι θα αφήναμε ποτέ να κλείσει ένα νοσοκομείο του επιπέδου του «Αττικόν». Δεν θα κάναμε κάτι τέτοιο. Θα ήμασταν καταγέλαστοι άμα κάναμε κάτι τέτοιο, όσα και αν είναι τα προβλήματα που έχουμε, που είναι πάρα πολλά. 
Υπό την έννοια αυτή, θα ήθελα να πω κλείνοντας ότι είναι πολύ χρήσιμη η εποικοδομητική αντιπολίτευση. Τις συγκεκριμένες ερωτήσεις τις θεωρώ εποικοδομητικές. Το ξεκαθαρίζω. Τις θεωρώ και καλόπιστες και εποικοδομητικές. 
Όμως, αν μου επιτρέπετε, θα σας πω το εξής. Το να λέτε σε όλα μονίμως όχι, το να είστε σε όλα μονίμως απέναντι και το να θέλετε να εκφράζετε μόνο την άρνηση πιστέψτε με δεν κάνει καλό ούτε στη δημοκρατία μας -γιατί μας δείχνει να είμαστε σε ένα διαρκή τσακωμό, λες και έχουμε να χωρίσουμε και τίποτα- ούτε και στον ΣΥΡΙΖΑ. 
Γιατί ο πραγματικός λόγος που χθες δεν είχε ψυχή απ’ έξω, ξέρετε ποιος είναι; Γιατί το ξέρετε κι εσείς ότι δεν υπήρχε ψυχή. Γιατί δεν υπήρχε; Γιατί δεν έχετε πείσει τον κόσμο ότι έχετε εναλλακτική πρόταση. Γιατί δεν πείθετε τον κόσμο ότι έχετε εναλλακτική πρόταση; Επειδή λέτε σε όλα όχι. 
Αγαπητή κυρία συνάδελφε, δεν μπορεί να τα κάνουμε και εγώ και οι υπόλοιποι στην Κυβέρνηση όλα στραβά. Στα εκατό και ένα σωστό θα κάνουμε. Βρείτε αυτό το ένα και πείτε και ένα μπράβο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13836"," Αυτά τα είπαμε χθες, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13837"," Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"13838"," Για τις ειδικές νοσογόνες ομάδες δεν απαντήσατε, κύριε Υπουργέ.","ΧΑΡΟΥΛΑ ΚΑΦΑΝΤΑΡΗ",215
"13839"," Ευχαριστούμε, κύριε Υπουργέ.
Κύριοι συνάδελφοι, ολοκληρώθηκε η συζήτηση των επίκαιρων ερωτήσεων. 
Έχουν διανεμηθεί τα Πρακτικά της Δευτέρας 14 Οκτωβρίου 2013, της Τρίτης 15 Οκτωβρίου 2013, της Τετάρτης 16 Οκτωβρίου 2013, της Πέμπτης 17 Οκτωβρίου 2013, της Παρασκευής 18 Οκτωβρίου 2013 και της Δευτέρας 21 Οκτωβρίου 2013 και ερωτάται το Σώμα αν τα επικυρώνει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13840"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"13841"," Συνεπώς τα Πρακτικά της Δευτέρας 14 Οκτωβρίου 2013, της Τρίτης 15 Οκτωβρίου 2013, της Τετάρτης 16  Οκτωβρίου 2013, της Πέμπτης 17 Οκτωβρίου 2013, της Παρασκευής 18 Οκτωβρίου 2013 και της Δευτέρας 21 Οκτωβρίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"13842"," Μάλιστα, μάλιστα. 
Με τη συναίνεση του Σώματος και ώρα 18.53´ λύεται η συνεδρίαση για αύριο ημέρα Τρίτη 12 Νοεμβρίου 2013 και ώρα 18.00´ με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, συνέχιση της συζήτησης επί του σχεδίου νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης: «Ρυθμίσεις Υπουργείου Διοικητικής Μεταρρύθμισης και Ηλεκτρονικής Διακυβέρνησης και άλλες διατάξεις».
Ο","ΟΛΟΙ ΟΙ ΒΟΥΛΕΥΤΕΣ",NA
