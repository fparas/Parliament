"","Content","name","ParlmemberID"
"126024","Date","6-12-2012",NA
"126025"," Σύμφωνα με την από 5-12-2012 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΠΕ΄ συνεδριάσεώς του, της Τετάρτης 5 Δεκεμβρίου 2012 σε ό,τι αφορά την ψήφιση στο σύνολο του σχεδίου νόμου: «Κύρωση του Μνημονίου Κατανόησης μεταξύ του Υπουργείου Διοικητικής Μεταρρύθμισης και Ηλεκτρονικής Διακυβέρνησης της Ελληνικής Δημοκρατίας και του Υπουργείου Οικονομικών Υποθέσεων και Επικοινωνιών της Δημοκρατίας της Εσθονίας για τη συνεργασία όσον αφορά τρόπους καταπολέμησης της διαφθοράς και της γραφειοκρατίας μέσω της ηλεκτρονικής διακυβέρνησης και των τεχνολογιών πληροφορικής και επικοινωνίας και άλλες διατάξεις».)
Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από τον κ. Απόστολο Αλεξόπουλο, Βουλευτή Β΄ Αθηνών, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  η ΄Ενωση Αστυνομικών Υπαλλήλων Λακωνίας  αιτείται την αναδιάρθρωση των Αστυνομικών Υπηρεσιών του Νομού.
2) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Εθνική Ομοσπονδία Τυφλών διαμαρτύρεται για την περικοπή μισθών και συντάξεων και αιτείται τη λήψη μέτρων πρόνοιας για τους τυφλούς.
3) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ.  Γιώργος Φλωράς αιτείται ενημέρωσης σε θέματα που αφορούν την Επιτροπή Ανταγωνισμού.
4) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία  ο Σύλλογος Γονέων Κηδεμόνων και Φίλων ΑΜΕΑ Νάξου αιτείται την άμεση κάλυψη αναγκών σε  Ειδικό Επιστημονικό Προσωπικό στα Ειδικά Σχολεία της Νάξου.
5) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας που αναφέρεται στις συνέπειες που θα υποστούν οι δύο εισαγγελείς που εξέφρασαν την αντίθεσή τους στο μνημόνιο.
6) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας που αναφέρεται στις εγκύους, τα παιδιά και τους ηλικιωμένους, οι οποίοι δεν εξαιρούνται από τις νέες διατάξεις περί συνταγογράφησης και δεν θα λαμβάνουν πρωτότυπα φάρμακα.
7) Ο Βουλευτής Νομού Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία  ο Δήμος Ασπροπύργου Νομού Αττικής εκφράζει την αντίθεσή του στην επικείμενη μεταφορά των υπηρεσιών του ΙΚΑ από τον Ασπρόπυργο στην αντίστοιχη μονάδα της Ελευσίνας.
7) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται ενημέρωσης γα τις πρωτοβουλιές του αρμόδιου Υπουργείου σχετικά με την κατάργηση της θεώρησης του βιβλίου δρομολογίων για τουριστικά λεωφορεία-φορτηγά και ΚΤΕΛ.
9) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Νοσοκομειακών Ιατρών Μαγνησίας καταγγέλλει σοβαρά ζητήματα δυσλειτουργίας του Γενικού Νοσοκομείου Βόλου  που οφείλονται σε διοικητικά προβλήματα.
10) Ο Βουλευτής Αιτωλοακαρνανίας κ. ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ κατέθεσε αναφορά με την οποία  η Πανελλήνια Ένωση Οργανώσεων Πτηνοτρόφων Παραγωγών διαμαρτύρεται για τις επιπτώσεις στον κλάδο της πτηνοτροφίας από τις αλλαγές της φορολογίας στο γεωργικό τομέα.
11) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο Πρόεδρος του Επιμελητηρίου Πέλλας διαμαρτύρεται για την επιβληθείσα εισφορά στον κύκλο εργασιών των φωτοβολταϊκών μονάδων.
12) Οι Βουλευτές Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ και Β΄ Αθηνών κ. ΧΡΗΣΤΟΣ ΚΑΤΣΩΤΗΣ κατέθεσαν αναφορά με την οποία  η Επιτροπή Ανέργων Ναυτεργατών καταγγέλλει το σοβαρό πρόβλημα επιβίωσης που αντιμετωπίζουν πάνω από δέκα χιλιάδες άνεργοι ναυτεργάτες.
13) Οι Βουλευτές Ηρακλείου κ.κ. ΜΙΧΑΗΛ ΚΡΙΤΣΩΤΑΚΗΣ και ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Σύλλογος Διδασκόντων του Μουσικού Σχολείου Ηρακλείου εκφράζει τη διαμαρτυρία του για τα σοβαρά προβλήματα λειτουργίας του Σχολείου.
14) Ο Βουλευτής Έβρου κ. ΜΑΡΙΝΟΣ ΟΥΖΟΥΝΙΔΗΣ κατέθεσε αναφορά με την οποία  ο Κολυμβητικός Όμιλος Ορεστιάδας «ΝΗΡΕΑΣ» διαμαρτύρεται για την αναστολή λειτουργίας του κολυμβητηρίου Ορεστιάδας λόγω περιορισμένης χρηματοδότησης.
15) Ο Βουλευτής Έβρου κ. ΜΑΡΙΝΟΣ ΟΥΖΟΥΝΙΔΗΣ κατέθεσε αναφορά με την οποία  η Ομοσπονδία Επαγγελματικών Βιοτεχνικών Εμπορικών Σωματείων αιτείται την τροποποίηση του ν. 4087/2012, ώστε να ενταχθούν στη ρύθμιση χρέη οφειλετών έως και την ημερομηνία υποβολής της αίτησης υπαγωγής μέχρι 31-12-2012.
16) Ο Βουλευτής Λαρίσης κ. ΘΩΜΑΣ ΨΥΡΡΑΣ κατέθεσε αναφορά με την οποία  ο Δήμαρχος Αργιθέας Νομού Καρδίτσας αιτείται να ενταχθεί στο τομεακό πρόγραμμα ΕΣΠΑ η κατασκευή του έργου: «Επαρχιακή οδός Καρδίτσας-Άρτας».
17) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας που αναφέρεται στο αν θα υπάρξουν χρήματα για τη χρηματοδότηση της αγοράς μετά την ανακεφαλαιοποίηση των τραπεζών.
18) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε πρόσθετες αμοιβές καθηγητών σε πανεπιστημιακά ιδρύματα από χρήματα που προορίζονται για ερευνητικά προγράμματα.
19) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στη φορολογική ασυλία που απολαμβάνουν στη χώρα μας οι offshore εταιρείες.
20) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε δηλώσεις των εκπροσώπων του Ιατρικού Συλλόγου Αθήνας και Πειραιά σχετικά με τη χορήγηση φαρμάκων με δραστική ουσία αμφίβολης προέλευσης, την καταβολή χρημάτων για κάθε συνταγή και τα νοσήλια.
21) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε λογαριασμό της συζύγου  του πρώην Υπουργού κ. Γιάννου Παπαντωνίου, το όνομα της οποίας αναφέρεται στη λίστα Λαγκάρντ.
22) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο ποσό που θα πρέπει να καταβάλουν οι τραπεζίτες μετά την ανακεφαλαιοποίηση των τραπεζών.
23) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο αίτημα του Προέδρου του Εμπορικού και Βιομηχανικού Επιμελητηρίου Πειραιά για αλλαγή πολιτικής από τον Πρωθυπουργό.
24) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο πρόβλημα που υπάρχει με φυλασσόμενη διάβαση στο λιμάνι της Πάτρας.
25) Οι Βουλευτές Κορινθίας κ. ΕΥΣΤΑΘΙΟΣ ΜΠΟΥΚΟΥΡΑΣ και Μεσσηνίας κ. ΔΗΜΗΤΡΙΟΣ ΚΟΥΚΟΥΤΣΗΣ κατέθεσαν αναφορά με την οποία  η Πανελλήνια Συνομοσπονδία Ενώσεων Αγροτικών Συνεταιρισμών εκφράζει την αντίθεσή της στα οικονομικά μέτρα, τα οποία επεξεργάζεται το οικονομικό επιτελείο της Κυβέρνησης και πλήττουν το εισόδημα των αγροτών.
26) Ο Βουλευτής Α΄ Θεσσαλονίκης κ. ΑΝΤΩΝΙΟΣ ΓΡΕΓΟΣ κατέθεσε αναφορά με την οποία  το Περιφερειακό Συμβούλιο Δυτικής Μακεδονίας αιτείται την αποδοχή απόφασής του, η οποία αφορά την επιστροφή των νέων επιβαρύνσεων που προέρχονται από την εξίσωση των φόρων του πετρελαίου θέρμανσης και του πετρελαίου κίνησης, καθώς και τη χορήγηση επιδόματος θέρμανσης.
27) Ο Βουλευτής Α΄ Θεσσαλονίκης κ. ΑΝΤΩΝΙΟΣ ΓΡΕΓΟΣ κατέθεσε αναφορά με την οποία  κάτοικοι και επιχειρηματίες του Ε΄ Δημοτικού Διαμερίσματος Θεσσαλονίκης διαμαρτύρονται  για την παραχώρηση κτηρίου του Δήμου Θεσσαλονίκης προκειμένου αυτό να λειτουργήσει ως κέντρο φιλοξενίας αστέγων. 
28) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Δήμαρχος Σερίφου Νομού Κυκλάδων  αιτείται την επίλυση θέματος που αφορά την μη έγκαιρη τοποθέτηση καθηγητή Πληροφορικής στο Γυμνάσιο και το Λύκειο Σερίφου. 
29) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Εθνική Ομοσπονδία Τυφλών διαμαρτύρεται για τα οικονομικά μέτρα της Κυβέρνησης και αιτείται την διατήρηση του ισχύοντος φορολογικού καθεστώτος.
30) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  το Σωματείο Ηπατομεταμοσχευθέντων Ελλάδος επισημαίνει την επιτακτική ανάγκη χορήγησης του ανοσοκατασταλτικού φαρμακευτικού σκευάσματος «Sandimmune Neoral» στους μεταμοσχευμένους ασθενείς.
31) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ο Σύλλογος Γονέων,  Κηδεμόνων και Φίλων Ατόμων με Ειδικές Ανάγκες «Το Εργαστήρι» αιτούνται την επιτάχυνση της διαδικασίας υπογραφής υπουργικής απόφασης σχετικής με τη χρηματοδότηση των Στεγών Υποστηριζόμενης Διαβίωσης.
32) Ο Βουλευτής Αργολίδος κ. ΔΗΜΗΤΡΙΟΣ ΚΟΔΕΛΑΣ κατέθεσε αναφορά με την οποία  ο Σύλλογος Γονέων και Κηδεμόνων Αρχαίας Επιδαύρου Νομού Αργολίδας επισημαίνει την ανάγκη αποστολής δασκάλου Ειδικής Αγωγής στο τμήμα  ένταξης του Δημοτικού Σχολείου Αρχαίας Επιδαύρου.
33) Η Βουλευτής Β΄ Πειραιώς κ. ΜΑΡΙΑ ΓΙΑΝΝΑΚΑΚΗ κατέθεσε αναφορά με την οποία  ο κ. Μιχαήλ Τσιόλας αιτείται την άμεση διευθέτηση θέματος που αφορά τη συνταξιοδότησή του.
34) Ο Βουλευτής Βοιωτίας κ. ΕΥΑΓΓΕΛΟΣ ΜΠΑΣΙΑΚΟΣ κατέθεσε αναφορά με την οποία  μαθητές, γονείς-κηδεμόνες και καθηγητές του  ΓΕΛ Αλιάρτου Βοιωτίας αιτούνται την άμεση τοποθέτηση καθηγητή Χημείας και Βιολογίας στο ΓΕΛ Αλιάρτου.
35) Ο Βουλευτής Βοιωτίας κ. ΕΥΑΓΓΕΛΟΣ ΜΠΑΣΙΑΚΟΣ κατέθεσε αναφορά με την οποία  ο Οργανισμός Κωπαΐδος του Νομού Βοιωτίας αιτείται την άμεση κάλυψη θέσεων μόνιμου προσωπικού λόγω συνταξιοδότησης του συνόλου του τεχνικού προσωπικού.
36) Ο Βουλευτής Βοιωτίας κ. ΕΥΑΓΓΕΛΟΣ ΜΠΑΣΙΑΚΟΣ κατέθεσε αναφορά με την οποία  μαθητές, γονείς-κηδεμόνες και καθηγητές του 2ου ΓΕΛ Θηβών Βοιωτίας αιτούνται την επίλυση θέματος που αφορά την έλλειψη καθηγητών για τα μαθήματα πληροφορικής, αγγλικών, φυσικής-χημείας και ιστορίας επιστημών.
37) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά επιστολή διαμαρτυρίας μελών του Συλλόγου Εργαζομένων της Αχαϊκής Συνεταιριστικής Τράπεζας  στον Υπουργό Οικονομικών κ. Ιωάννη Στουρνάρα.
38) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Πανελλήνια Ομοσπονδία Συλλόγων Διδακτικού και Ερευνητικού Προσωπικού εκφράζει τις προτάσεις και τις θέσεις της σχετικά με τις σχεδιαζόμενες αλλαγές στην πανεπιστημιακή εκπαίδευση, οι οποίες πρέπει να γίνουν μετά από ουσιαστική διαβούλευση με την ακαδημαϊκή κοινότητα.
39) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την κατάργηση του στρατοπέδου ΚΕΤΧ και της μεταφοράς διαφόρων υπηρεσιών του δημοσίου με σκοπό την  εξοικονόμηση πόρων.
40) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την κατάσταση που επικρατεί στο κυλικείο των εργαζομένων του νοσοκομείου του Ρίου.
41) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Ένωση Φορέων Στήριξης Ατόμων με Νοητική Υστέρηση αιτείται την έκδοση κοινής υπουργικής απόφασης για τον καθορισμό του ύψους του ειδικού νοσηλίου/τροφείου για τις Στέγες Υποστηριζόμενης Διαβίωσης. 
42) Οι Βουλευτές Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  η ΄Ενωση Ποντίων Μακεδονίας αιτείται τη στήριξη της πολιτείας για την οικονομική ενίσχυση των μελών της μέσω της δωρεάν διάθεσης τροφίμων.
43) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε δημοσίευμα εφημερίδας το οποίο αφορά στα προβλήματα που αντιμετωπίζουν οι πάσχοντες από μεσογειακή αναιμία, ως προς τη χορήγηση των φαρμάκων του από τον ΕΟΠΥΥ.
44) Ο Βουλευτής Χανίων κ. ΧΡΗΣΤΟΣ ΜΑΡΚΟΓΙΑΝΝΑΚΗΣ κατέθεσε αναφορά με την οποία  η Διοίκηση και το Σωματείο Εργαζομένων της Δημοτικής Επιχείρησης Ύδρευσης-Αποχέτευσης Χανίων αιτούνται την υιοθέτηση προτάσεών τους  σχετικά με το περιεχόμενο των υπό έκδοση κοινών υπουργικών αποφάσεων που προβλέπονται από το ν.4093/2012 και αφορούν θέματα ένταξης των εργαζομένων ΙΔΑΧ των ΔΕΥΑ στο βαθμολόγιο-μισθολόγιο των δημοσίων υπαλλήλων.
45) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  κάτοικοι της Δυτικής Αιγιαλείας του Νομού Αχαίας αιτούνται την ανάκληση της υπ’ αριθ. 6701/17-10-2003 απόφασης της Περιφέρειας Δυτικής Ελλάδας που αφορά το έργο «ΧΥΤΑ Δυτικής Αιγιαλείας».
46) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Δίκτυο των Κυνηγών «Ωρίων» αιτείται τη συμμετοχή των μελών του  στο σχεδιασμό και την υλοποίηση μέτρων για την εξάλειψη κρουσμάτων λύσσας.  
47) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  o κ. Δημήτριος Μπουνάκης αιτείται την παροχή της δυνατότητας στους αποφοίτους του τμήματος μεταφραστών του Ιονίου Πανεπιστημίου να διδάσκουν ξένες γλώσσες στα σχολεία μέσω διαγωνισμών του ΑΣΕΠ.
48) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο κ. Στυλιανός Χρυσοστομίδης επισημαίνει τον κίνδυνο παραγραφής για τη διεκδίκηση των πολεμικών αποζημιώσεων από τη Γερμανία.
49) Ο Βουλευτής Β΄ Πειραιώς κ. ΙΩΑΝΝΗΣ ΤΡΑΓΑΚΗΣ κατέθεσε αναφορά με την οποία  η Πανελλήνια Ομοσπονδία Ταξί και Αγοραίων αιτείται την άμεση επίλυση θεσμικών και ασφαλιστικών αιτημάτων που απασχολούν τους εργαζόμενους του κλάδου.
50) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στην αντίθεση των εργαζομένων στην Αχαϊκή Τράπεζα για τη συγχώνευσή της με τη Συνεταιριστική Τράπεζα.
51) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ομοσπονδία Αστυνομικών Υπαλλήλων επισημαίνει τα σοβαρά προβλήματα λειτουργίας των αστυνομικών κρατητηρίων.
52) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η κ. Γεωργία Μεσσαριτάκη εκφράζει την αντίθεσή της σε διατάξεις του πρόσφατου πολυνομοσχεδίου που, όπως υποστηρίζει, οδηγούν τα ιδιωτικά εκπαιδευτήρια σε αφανισμό.
53) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Περιπτερούχων Καπνοπωλών Ελλάδος καταθέτει τις προτάσεις και τις θέσεις της σχετικά με διατάξεις του πρόσφατου ν. 4093/2012 που αφορούν τον ειδικό φόρο κατανάλωσης που επιβάλλεται στα τσιγάρα.
54) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την προσφυγή στον εισαγγελέα των ειδικευόμενων ιατρών της Παθολογικής Κλινικής του Νοσοκομείου Άγιος Ανδρέας, για το πρόγραμμα εφημερίας που καλούνται να εφαρμόσουν.
55) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε ύποπτη  μέθοδο τιμολόγησης της ΔΕΗ.
56) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται  σε αγωγή που πρόκειται να καταθέσει η δικηγόρος κ. Ντόρα Κρητικοπούλου εναντίον του κ. Θεοδωρου Πάγκαλου.
57) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις αντιδράσεις της κοινωνίας και των τοπικών φορέων στην εναπόθεση βιομηχανικών αποβλήτων στον Όλυμπο.
58) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το πρόβλημα που έχει δημιουργηθεί με τους υπέρογκους λογαριασμούς νερού στην πόλη της Πάτρας.
59) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις επιπτώσεις που έχει για την πόλη της Πάτρας η απαγόρευση της λειτουργίας του Δημοτικού Συμβουλίου.
60) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Εθνική Ομοσπονδία Τυφλών αιτείται την προστασία των τυφλών, των ατόμων με προβλήματα όρασης και των οικογενειών τους από τα επώδυνα οικονομικά  μέτρα του τελευταίου μνημονίου.
61) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Πληροφορικών Ελλάδας διαμαρτύρεται για την παραβίαση του υφιστάμενου νομικού πλαισίου σχετικά με τα προσόντα  διορισμού καθηγητών πληροφορικής και τα επαγγελματικά δικαιώματα  των πληροφορικών ΑΕΙ και ΑΤΕΙ, γεγονός  που  υποβαθμίζει την παρεχόμενη πληροφορική παιδεία.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 2911/15-10-2012 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. 21/83/ΑΣ 43055/7-11-2012 έγγραφο  από τον Υπουργό Εξωτερικών η ακόλουθη απάντηση:
2. Στην με αριθμό 2928/15-10-2012 ερώτηση του Βουλευτή κ. Βουδούρη Οδυσσέα δόθηκε με το υπ’ αριθμ. 21/85/ΑΣ 43951/7-11-2012 έγγραφο  από τον Υπουργό Εξωτερικών η ακόλουθη απάντηση:
3. Στην με αριθμό 3076/17-10-2012 ερώτηση των Βουλευτών κυρίων Δημαρά Ιωάννη και Αβραμίδη Γαβριήλ δόθηκε με το υπ’ αριθμ. 138544/ ΙΗ ΕΞ/7-11-2012 έγγραφο  από τον Υφυπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:
4. Στην με αριθμό 3154/18-10-2012 ερώτηση της Βουλευτού κ. Χρυσοβελώνη Μαρίνας δόθηκε με το υπ’ αριθμ. 138559/ΙΗ ΕΞ/7-11-2012 έγγραφο  από τον Υφυπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:
5. Στην με αριθμό 3188/19-10-2012 ερώτηση των Βουλευτών κυρίων Γκιόκα Ιωάννη, Γερασιμίδου Ελένης, Κανέλλη Γαρυφαλλιάς (Λιάνας), Κατσώτη Χρήστου και Μανωλάκου Διαμάντως δόθηκε με το υπ’ αριθμ. 138567/ΙΗ ΕΞ/7-11-2012 έγγραφο από τον Υφυπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"126026"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 7 Δεκεμβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
   	1.  Η με αριθμό 691/4-12-2012 επίκαιρη ερώτηση του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την απαγόρευση προώθησης τυροκομικών προϊόντων στις λαϊκές αγορές.   
2. Η με αριθμό 704/4-12-2012 επίκαιρη ερώτηση του Βουλευτή Ιωαννίνων του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Χρήστου Μαντά προς τον Υπουργό Υγείας , σχετικά με τον αυξημένο κίνδυνο κατάρρευσης των δομών Ψυχικής Υγείας των Μ.Κ.Ο.
3. Η με αριθμό 695/4-12-2012 επίκαιρη ερώτηση του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Αγροτικής Ανάπτυξης και Τροφίμων, σχετικά με την καταβολή των αποζημιώσεων στους δακόπληκτους της Λέσβου καθώς και την ενίσχυση της αγροτικής οδοποιίας.
4. Η με αριθμό 711/4-12-2012 επίκαιρη ερώτηση του Βουλευτή Αττικής του Λαϊκού Συνδέσμου - Χρυσή Αυγή κ. Ηλία Κασιδιάρη προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με το ενδεχόμενο κατάργησης του αφορολόγητου για τα παιδιά.
5. Η με αριθμό 700/4-12-2012 επίκαιρη ερώτηση του Βουλευτή Β´ Αθήνας της Δημοκρατικής Αριστεράς κ. Οδυσσέα Βουδούρη προς τον Υπουργό Υγείας , σχετικά με την προοπτική και τη λειτουργία του κοινωφελούς ιδρύματος «ΕΡΡΙΚΟΣ ΝΤΥΝΑΝ».
6. Η με αριθμό 708/4-12-2012 επίκαιρη ερώτηση της Βουλευτού Α´ Αθήνας του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Υγείας , σχετικά με την «Πολυκλινική Αθηνών».
 Β. Επίκαιρες Ερωτήσεις  Δεύτερου Κύκλου ( Άρθρο 130 παρ. 2 και 3 Καν. Βουλής)
   	1. Η με αριθμό 692/4-12-2012 επίκαιρη ερώτηση του Βουλευτή Δράμας της Νέας Δημοκρατίας κ. Δημητρίου Κυριαζίδη προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λήψη μέτρων για την ανακούφιση των δανειοληπτών.
2. Η με αριθμό 705/4-12-2012 επίκαιρη ερώτηση του Βουλευτή Βοιωτίας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ιωάννη Σταθά προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη διεκδίκηση των γερμανικών αποζημιώσεων κατοίκων Διστόμου.
 	3. Η με αριθμό 696/4-12-2012 επίκαιρη ερώτηση του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις παραβιάσεις των διεθνών υποχρεώσεων της Ελλάδας σε σχέση με τα εργασιακά.
4. Η με αριθμό 712/4-12-2012 επίκαιρη ερώτηση του Βουλευτή Β΄ Πειραιά του Λαϊκού Συνδέσμου - Χρυσή Αυγή κ. Ιωάννη Λαγού προς τον Υπουργό Δημόσιας Τάξης και Προστασίας του Πολίτη και Εσωτερικών, σχετικά με τις έντονες και αντισυνταγματικές δραστηριότητες λαθρομεταναστών στην Ελλάδα.
5. Η με αριθμό 701/4-12-2012 επίκαιρη ερώτηση της Βουλευτού Α΄ Πειραιά της Δημοκρατικής Αριστεράς κυρίας Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με το σχέδιο «Αθηνά» και την διαδικασία αναδιάρθρωσης της Ανώτατης Εκπαίδευσης της Χώρας. 
6. Η με αριθμό 699/4-12-2012 επίκαιρη ερώτηση του Ανεξάρτητου Βουλευτή Κιλκίς κ. Θεόδωρου Παραστατίδη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τον Οδικό Άξονα Κιλκίς-Θεσσαλονίκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126027"," Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πέμπτη με αριθμό 686/3-12-2012 επίκαιρη ερώτηση δευτέρου κύκλου του Βουλευτή Επικρατείας του Λαϊκού Συνδέσμου Χρυσή Αυγή κ. Χρήστου Παππά προς τον Υπουργό Εξωτερικών, σχετικά με τις πρόσφατες δηλώσεις του πρωθυπουργού της Αλβανίας για την εδαφική ακεραιότητα του ελληνικού κράτους.
Στην ερώτηση θα απαντήσει ο Υφυπουργός κ. Τσιάρας.
Κύριε Παππά, έχετε το λόγο για δύο λεπτά, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126028"," Ευχαριστώ, κύριε Πρόεδρε.
Η επίκαιρη ερώτηση που καταθέτουμε σήμερα έχει πολύ ενδιαφέρον για μας, διότι είδαμε για πρώτη φορά να υπάρχει και ανακοίνωση στην ιστοσελίδα του Υπουργείου Εξωτερικών, σχετικά με την απάντηση που θα δοθεί στην ερώτηση αυτή. Ίσως, να περιμένετε το σωσίβιο της Χρυσής Αυγής για να τοποθετηθείτε, ενώ αν είχατε μία υπερήφανη εξωτερική πολιτική, θα έπρεπε από την πρώτη στιγμή να τοποθετηθείτε και να βάλετε τους Αλβανούς στη θέση τους.
Αυτό δεν το έκανε ο Υπουργός κ. Αβραμόπουλος και κατά την πρόσφατη Σύνοδο στο ΝΑΤΟ, διότι δεν μίλησε επωνύμως. Είπε ότι υπάρχουν κράτη που δεν βοηθούν, είπε για τις δηλώσεις. Γενικόλογα πράγματα! Δυστυχώς παρατηρούμε ότι εσείς πλέον ως Κυβέρνηση, ως εκτελεστική εξουσία μίας κατεχόμενης χώρας, δεν έχετε ούτε τη δύναμη ούτε τη βούληση να εφαρμόσετε μια υπερήφανη εξωτερική πολιτική. 
Λέγατε –και το έλεγαν όλοι- τις περασμένες δεκαετίες ότι εδώ είμαστε μία χώρα όπου επικρατεί η ασφάλεια, ότι είμαστε ένα ισχυρό κράτος, ότι είμαστε μέλος της Ευρωπαϊκής Ένωσης, κλπ. Είδαμε, λοιπόν, ότι αυτό το κράτος, το ελληνικό κράτος, το «ψευτορωμέικο» που λέμε εμείς, αυτήν τη στιγμή βάλλεται από γείτονες, από ένα τεχνικά φτιαγμένο κρατίδιο το οποίο εόρτασε τα εκατό του χρόνια πριν από λίγες ημέρες. Βάλλεται από Αλβανούς, από Σκοπιανούς, από τους Τούρκους. Πάρτι έκαναν προχθές οι Τούρκοι στο ελληνικό Αιγαίο, στους ουρανούς του Αιγαίου μας!
Θα μας πείτε, βεβαίως, ότι αυτά που λέμε εμείς τα λένε οι εθνικιστές, οι ακραίοι και ότι όλα αυτά οδηγούν σε πόλεμο, σε συρράξεις, σε δυστυχία, σε φτώχεια, σε καταστροφές. Είναι η γνωστή μέθοδος της καταστροφολογίας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Εμείς, λοιπόν, οι ακραίοι, όπως λέτε εσείς –και είναι τιμή μας να μας λέτε «ακραίους», γιατί θυμίζω ότι ακραίοι μάς προσέφεραν την εθνική μας ανεξαρτησία το 1821- εκτιμούμε ότι στο Υπουργείο Εξωτερικών –θα επανέλθω και στη δευτερολογία μου στο θέμα αυτό- η ορολογία «Βόρειος Ήπειρος» είναι απαγορευμένη. 
Ρωτάμε, λοιπόν, τον κύριο Υπουργό ευθέως: Γιατί δεν απήντησε σθεναρά στις δηλώσεις Μπερίσα περί Αλβανίας που φτάνει μέχρι την Πρέβεζα; Γιατί απήντησε γενικόλογα; Γιατί ο Υπουργός Εξωτερικών απήντησε χλιαρά μέσω εκπροσώπων, του κ. Δελαβέκουρα και λοιπών, και δεν απήντησε επωνύμως και δεν έλαβε μέτρα και για την προστασία της ελληνικής εθνικής μειονότητας της Βορείου Ηπείρου; Τι προτίθεται να κάνει στο μέλλον γι’ αυτήν τη μειονότητα;
Ευχαριστώ.","ΧΡΗΣΤΟΣ ΠΑΠΠΑΣ",418
"126029"," Ευχαριστούμε κι εμείς.
Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126030"," Ευχαριστώ, κύριε Πρόεδρε.
Κύριε συνάδελφε, απαντώντας σε ένα σχόλιό σας σχετικά με την ανακοίνωση Γραφείου Τύπου του Υπουργείου Εξωτερικών, εκτιμώ, επειδή ασχολείστε όλο αυτό το διάστημα με τα ζητήματα που αφορούν την εξωτερική πολιτική, ότι θα έπρεπε να γνωρίζετε ότι αυτές οι ανακοινώσεις είναι τακτικές. Ουσιαστικά είναι μία πεπατημένη, η οποία ακολουθείται ως διαδικασία μονίμως, από την πρώτη στιγμή, από την ηγεσία του Υπουργείου Εξωτερικών. 
Ωστόσο, θα συμφωνήσω σε ένα ουσιαστικό ζήτημα μαζί σας, το οποίο θέσατε εξαρχής, ότι οι πρόσφατες δηλώσεις του πρωθυπουργού της Αλβανίας κ. Μπερίσα υπήρξαν επιεικώς ατυχείς.
Ο κ. Μπερίσα σε μία συγκυρία που ο γειτονικός λαός έχει κάθε λόγο να εορτάζει μία ιστορική, για τη δική του πορεία, επέτειο, έθεσε σε αμφιβολία την προσήλωση της κυβέρνησής του στην οικοδόμηση δεσμών αμοιβαίας εμπιστοσύνης, φιλίας και συνεργασίας με τις γειτονικές προς την Αλβανία χώρες και ειδικότερα την Ελλάδα.
Το προκλητικό περιεχόμενο των δηλώσεων αυτών καθίσταται ακόμα περισσότερο ακατανόητο, δεδομένης της σταθερά εκφρασμένης θέσης σειράς ελληνικών κυβερνήσεων υπέρ της ενίσχυσης των δεσμών που διαχρονικά συνδέουν τους δύο λαούς, αλλά και την υποστήριξη και αρωγή που έχει και εξακολουθεί να προσφέρει η Ελλάδα στη γείτονα χώρα σε περιόδους που η τελευταία δοκιμάστηκε σε πολιτικό, οικονομικό και κοινωνικό επίπεδο.
Ας μη γελιόμαστε, η Ελλάδα επιθυμεί καλές σχέσεις με όλους τους γείτονές της και εργάζεται εντατικά προς αυτήν την κατεύθυνση. 
Θέλω, όμως, να σας υπογραμμίσω κάτι: Οι αρχές της εδαφικής ακεραιότητας και της εθνικής αξιοπρέπειας είναι για τη χώρα μας και γι’ αυτήν την Κυβέρνηση απαραβίαστες. 
Η άμεση και αποφασιστική, συνεπώς, αντίδραση της χώρας μας στις απαράδεκτες αυτές δηλώσεις, ήταν αναγκαία και αναπόφευκτη. Και η αντίδραση αυτή ασφαλώς δεν αφορά σε κινήσεις εντυπωσιασμού, αλλά στοχεύει στο να καταστήσει σαφές ότι η οικοδόμηση καλών και παραγωγικών σχέσεων βασίζεται στον κατ’ εξοχήν αμοιβαίο σεβασμό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
 Το πώς αντιλαμβάνεται η Ελλάδα το σεβασμό αυτόν, επιχείρησε να το καταδείξει ο Υπουργός Εξωτερικών κ. Αβραμόπουλος, μέσω μίας συνέντευξης που παραχώρησε στην αλβανική εφημερίδα «PANORAMA». Το αναφέρετε και στο κείμενο της ερώτησής σας. Σημαντικό τμήμα της συνεντεύξεώς του αφιερώθηκε –όπως ήταν φυσικό- στην εθνική ελληνική μειονότητα της Αλβανίας. Αναφέρθηκε στον τρόπο με τον οποίο εμείς αντιλαμβανόμαστε τον ελληνισμό της γειτονικής χώρας, ο οποίος όχι μόνο δεν βρίσκεται στο περιθώριο, αλλά έχει κατακτήσει με σκληρή δουλειά και αγώνα πρωταγωνιστικό ρόλο στη βελτίωση του επιπέδου της πολιτικής, οικονομικής και κοινωνικής ζωής της Αλβανίας.
Σημείωσε, επίσης, ο κύριος Υπουργός ότι ένας από τους βασικούς λόγους της στρατηγικής και αταλάντευτης υποστήριξης της Ελλάδας στην ευρωπαϊκή προοπτική της Αλβανίας είναι προφανώς η παρουσία της ελληνικής εθνικής μειονότητας.
Επιτρέψτε μου, όμως, στο σημείο αυτό να σας διευκρινίσω ορισμένα στοιχεία σχετικά με την ευρωπαϊκή πορεία της Αλβανίας.
Η Ευρωπαϊκή Επιτροπή στην πρόσφατη έκθεση προόδου για την Αλβανία στις 10 Οκτωβρίου -πριν περίπου δύο μήνες- πρότεινε τη χορήγηση καθεστώτος υποψήφιας για ένταξη χώρας στην Ευρωπαϊκή Ένωση. Η επιτροπή, ωστόσο, συναρτά τη χορήγηση του καθεστώτος αυτού με την πλήρη συμμόρφωση, από πλευράς Αλβανίας, με τα γνωστά πολιτικά κριτήρια της Κοπεγχάγης. 
Στα κριτήρια αυτά περιλαμβάνεται, αφ’ ενός μεν η κατοχύρωση και προστασία των μειονοτικών δικαιωμάτων, αφ’ ετέρου δε η ολοκλήρωση των κρίσιμων προτεραιοτήτων που απομένουν, στις οποίες περιλαμβάνονται οι τομείς της δικαιοσύνης, της Δημόσιας Διοίκησης, της λειτουργίας του Κοινοβουλίου και του κράτους δικαίου.","ΚΩΝΣΤΑΝΤΙΝΟΣ ΤΣΙΑΡΑΣ",513
"126031"," Κύριε Υπουργέ, αν έχετε την καλοσύνη συντομεύστε και ολοκληρώστε στη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126032"," Θα κλείσω, κύριε Πρόεδρε. 
Σας υπογραμμίζω, λοιπόν, ότι η Ευρωπαϊκή Επιτροπή δεν ορίζει χρονικό όριο -και απαντώ σε ένα κομμάτι της ερώτησής σας γιατί δεν θα προλάβουμε να τα πούμε όλα στην δευτερομιλία- για τη χορήγηση του καθεστώτος υποψήφιας χώρας και για την έναρξη των διαπραγματεύσεων. Θεωρεί ωστόσο τις βουλευτικές εκλογές του 2013 στην Αλβανία αναγκαία μη ικανή προϋπόθεση για τη σύσταση έναρξης διαπραγματεύσεων.
Η Ελλάδα υποστηρίζει πάντοτε την ευρωπαϊκή προοπτική της Αλβανίας υπό την προϋπόθεση βέβαια ότι η χώρα αυτή θα ολοκληρώσει τις απαιτούμενες μεταρρυθμίσεις. 
Θα επανέλθω βεβαίως κατά τη δευτερολογία μου, κύριε Πρόεδρε.","ΚΩΝΣΤΑΝΤΙΝΟΣ ΤΣΙΑΡΑΣ",513
"126033"," Ο κ. Πάππας έχει το λόγο για τη δευτερολογία του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126034"," Σας βλέπω πολύ επηρεασμένο από το διπλωματικό λόγο του κ. Αβραμόπουλου που έχει το προσόν να μιλάει πολύ ώρα χωρίς να λέει τίποτα. 
Είπατε, λοιπόν -και το επιλέξατε να το πείτε- ότι οι δηλώσεις ήταν ατυχείς. Δεν ήταν ατυχείς, κύριε Υπουργέ, ήταν απαράδεκτες και αυτός ήταν ο όρος που έπρεπε να χρησιμοποιήσετε «Είναι απαράδεκτες». Να λάβετε μέτρα, διότι, για να μιλήσω λαϊκά, όπως μιλάει ο λαός μας και έτσι πρέπει να μιλάμε, «δώσαμε θάρρος στο χωριάτη και μας ανέβηκε στο κρεβάτι».
Βλέπουμε, λοιπόν, ότι η Κυβέρνησή σας –και είπαμε ότι είναι μια Κυβέρνηση κατεχόμενης- χώρας ακολουθεί την πεπατημένη: την πεπατημένη του δόγματος «μικρή και έντιμος Ελλάς». Θαυμάζουμε τον Πρωθυπουργό και τους Υπουργούς να περιδιαβαίνουν τις αυλές της Ευρώπης ως «ζήτουλες» και βλέπουμε τι γίνεται με τους γείτονες μας. 
Σας είπα, δεν σημαίνει κατά ανάγκην η εθνική, ανεξάρτητη, εξωτερική πολιτική ότι είναι μια πολιτική που οδηγεί στον πόλεμο. Όταν υπάρχει βούληση, όταν υπάρχει ένα πνεύμα εθνικό και μια προοπτική, ένα όραμα για το μέλλον, τότε εφαρμόζεται και εθνικιστική εξωτερική πολιτική.         
Για εμάς, οι διπλωμάτες δεν είναι -και δεν πρέπει να είναι- οι χαραμοφάηδες των επιδομάτων των δεξιώσεων και της ωραίας κουβέντας. Δηλαδή δεν είναι οι άνθρωποι που  πρέπει να περνάνε καλά, πρέπει να είναι η αιχμή του δόρατος της πολιτικής μας. Και θα έλεγα ότι οι διπλωμάτες είναι αξιωματικοί και είναι σαν να φοράνε στολή. Πρέπει να είναι στην πρώτη γραμμή του αγώνα. 
Είπατε επίσης ότι πιστεύετε στο δόγμα της ακεραιότητος μιας χώρας. Δεν πιστεύετε στο δόγμα της ακεραιότητας μιας χώρας…","ΧΡΗΣΤΟΣ ΠΑΠΠΑΣ",418
"126035"," Της εδαφικής!","ΚΩΝΣΤΑΝΤΙΝΟΣ ΤΣΙΑΡΑΣ",513
"126036"," Ναι, της εδαφικής ακεραιότητας μιας χώρας. Αναφέρατε ποια χώρα; Πιστεύετε στο δόγμα της εδαφικής ακεραιότητας της Ελλάδος…","ΧΡΗΣΤΟΣ ΠΑΠΠΑΣ",418
"126037"," Φυσικά και το πιστεύουμε.","ΚΩΝΣΤΑΝΤΙΝΟΣ ΤΣΙΑΡΑΣ",513
"126038"," Έτσι. Διότι αν δεν την ονομάζετε τη χώρα, λέτε ότι πιστεύετε και στο δόγμα της εδαφικής ακεραιότητας της Αλβανίας. 
Σας λέμε, λοιπόν, ότι εμείς δεν πιστεύουμε στο δόγμα της εθνικής ακεραιότητας της Αλβανίας. Πιστεύουμε ότι αυτό το κράτος είναι μια κοτσουλιά της Ευρώπης κυριολεκτικά. Αυτό το τεχνητό κράτος, είναι αυτό το κράτος που πιέζει την ελληνική εθνική μειονότητα της Βορείου Ηπείρου. Και λέμε ότι αν είχαμε αυτή τη σκέψη και αυτήν την πολιτική οι κυβερνώντες πριν από εκατό χρόνια, η Ελλάδα δεν θα ήταν αυτή που είναι σήμερα. Είστε, δυστυχώς, ως Κυβέρνηση ανεπαρκής, είστε οσφυοκάμπτες στα κελεύσματα των ξένων. 
Ερώτημα σημαντικό ερώτημα σε σας προσωπικά -ο οποίος για πρώτη φορά παραδεχτήκατε εδώ και ακούσαμε από κυβερνητικά χείλη τη λέξη «Βόρειος Ήπειρος»- πιστεύετε ότι η Βόρειος Ήπειρος είναι ελληνική; Πιστεύετε στην ελληνικότητα της Βορείου Ηπείρου, χωρίς χαμόγελα διπλωματικά, ναι ή όχι; 
Για μας η Βόρειος Ήπειρος είναι ελληνική. Η Βόρειος Ήπειρος είναι μία γη που καταπιέζεται. Τους Βορειοηπειρώτες τους έχετε αφήσει στο έλεος του θεού. Τους παίρνετε και τους καταργείτε μέχρι και τις συντάξεις του ΟΓΑ. Δεν έχετε καμμία υποστήριξη. Και τα χαρτιά που ζητήσαμε για τον πατέρα του ήρωα, του Αριστοτέλη Γκούμα, από το Υπουργείο Εσωτερικών ήταν από τα λίγα ρουσφέτια που ζήτησε η Χρυσή Αυγή από την Κυβέρνηση. Ζητήσαμε τηλεφωνικά και είπαμε: «Σας παρακαλούμε, αυτοί οι άνθρωποι, αυτοί οι γέροντες, που έδωσαν το παιδί τους θυσία για την Ελλάδα, για τη Βόρειο Ήπειρο, πρέπει να πάρουν τα ελληνικά χαρτιά». Και ακόμα περιμένουν. 
Αυτοί είστε, δυστυχώς. Και ο λαός θα σας κρίνει.","ΧΡΗΣΤΟΣ ΠΑΠΠΑΣ",418
"126039"," Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126040"," Ευχαριστώ, κύριε Πρόεδρε.
Κύριε συνάδελφε, για άλλη μια φορά θα με αναγκάσετε να κάνω την ίδια παρατήρηση: Όταν ξεκινάμε να συζητήσουμε μία επίκαιρη ερώτηση -με το ενδιαφέρον, θα έλεγα, του Κοινοβουλίου και πιθανότατα της κοινής γνώμης- υπάρχει ένα συγκεκριμένο θέμα και μία συγκεκριμένη σειρά ερωτήσεων. Αν προσπαθούμε να φύγουμε από αυτό το συγκεκριμένο θέμα και απαντήσουμε σε κάτι που δεν υπάρχει μέσα στο κείμενο της ερώτησης, αντιλαμβάνεστε ότι δεν λειτουργούμε μέσα από το ρόλο μας θεσμικά, όπως θα έπρεπε. 
Υπάρχουν διάφορα σχόλια, σε σχέση με αυτά που είπατε νωρίτερα.","ΚΩΝΣΤΑΝΤΙΝΟΣ ΤΣΙΑΡΑΣ",513
"126041"," Είναι η Βόρειος Ήπειρος ελληνική, ναι ή όχι; Εδώ είναι το ελληνικό Κοινοβούλιο και σας ρωτά η Χρυσή Αυγή.","ΧΡΗΣΤΟΣ ΠΑΠΠΑΣ",418
"126042"," Κύριε Παππά, γνωρίζετε ότι δεν έχετε το λόγο. Να ολοκληρώσει ο κύριος Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126043"," Προφανώς δεν παρακολουθήσατε την πρωτομιλία μου, όταν σας μίλησα για εδαφική ακεραιότητα και εθνική αξιοπρέπεια. Η αναφορά μου ήταν συγκεκριμένη στον τρόπο, με τον οποίο στέκεται η Ελλάδα, η πατρίδα μας, απέναντι σε κάθε είδους δηλώσεις και κάθε είδους συμπεριφορές γειτονικών κρατών. Δεν μίλησα για άλλο κράτος. Μίλησα για την Ελλάδα συγκεκριμένα. 
Σε ό,τι αφορά τις σκέψεις, τις οποίες καταθέσατε για το διπλωματικό Σώμα, είναι αυτονόητες. Δεν έχω κάτι, με το οποίο θα διαφωνήσω. Από εκεί και πέρα όμως, έχει μεγάλη σημασία να μην κρατάει κανείς τη λέξη, αλλά το νόημα που προσπαθεί ο καθένας από μας, μέσα από μία συγκεκριμένη πρακτική, να εκφέρει ή να μεταφέρει. 
Σας είπα, λοιπόν, όπως σας ανέφερα και στην πρωτολογία μου και το λέω και τώρα, στη δευτερολογία μου, ότι ήταν επιεικώς ατυχείς, ήταν όντως απαράδεκτες, οι δηλώσεις του κ. Μπερίσα. Δεν έχω κανένα λόγο να αρνηθώ κάτι τέτοιο. Προς Θεού! Και, βεβαίως, όπως θα είδατε, υπήρξε άμεση και αποφασιστική αντίδραση -τουλάχιστον από την πλευρά της ελληνικής Κυβέρνησης και του Υπουργείου Εξωτερικών- σε όλα τα επίπεδα. Σύσσωμος ο πολιτικός κόσμος αποδοκίμασε τις δηλώσεις του κ. Μπερίσα. Την απαρέσκεια στις συγκεκριμένες δηλώσεις δεν έκρυψε ούτε καν η Ευρωπαϊκή Επιτροπή. Θα σας πω ότι ο εκπρόσωπος του Επιτρόπου Διεύρυνσης, του κ. Φούλε, είπε πως είναι σημαντικό για κάθε χώρα και για κάθε πολιτικό να προβαίνουν σε δηλώσεις που ενισχύουν τις σχέσεις καλής γειτονίας και όχι το αντίθετο. Και, βεβαίως, σε ό,τι αφορά την παρουσία του Υπουργού Εξωτερικών στη Σύνοδο των Υπουργών Εξωτερικών του ΝΑΤΟ, θα σας τονίσω ότι μόλις χθες έκανε συγκεκριμένη αναφορά και στα Σκόπια και στην Αλβανία. Άρα, λοιπόν, ας μη μεταφέρουμε άλλου είδους πληροφορίες ή άλλου είδους ειδήσεις στην ελληνική κοινή γνώμη.
Είναι γεγονός ότι τόσο ο κ. Μπερίσα όσο και η λοιπή πολιτική ηγεσία της Αλβανίας προέβησαν αμέσως μετά, με νεότερες δηλώσεις τους, σε ανασκευαστικές διευκρινίσεις. Θέλετε να σας πω ότι μόλις χθες ο Πρόεδρος της Αλβανίας δήλωσε ότι η ιδέα της «Μεγάλης Αλβανίας» δεν υπάρχει και ότι είναι ατυχείς τέτοιου είδους δηλώσεις; 
Όλα αυτά, βεβαίως, είναι βήματα προς τη σωστή κατεύθυνση. Δεν αναιρεί κανείς την ευθύνη ή το απαράδεκτο των δηλώσεων του κ. Μπερίσα. Αλλά, εν πάση περιπτώσει, από κει και πέρα πρέπει να δούμε αν όντως υπάρχει ειλικρινής πρόθεση από τη γειτονική χώρα και ποια θα είναι η μελλοντική στάση και συμπεριφορά της, την οποία είμαστε βεβαίως σε θέση να την παρακολουθούμε συνεχώς.
Σε ό,τι αφορά την προστασία των δικαιωμάτων της ελληνικής εθνικής μειονότητας, επισημαίνω και πάλι ότι η Αλβανία είναι μέλος του Συμβουλίου της Ευρώπης και του ΟΑΣΕ. Επίσης φιλοδοξεί να ενταχθεί στην Ευρωπαϊκή Ένωση, η οποία στο πλαίσιο της ενταξιακής πορείας κάθε υποψήφιας χώρας αλλά και σε αυτό το στάδιο, πριν δηλαδή από την έναρξη των ενταξιακών διαπραγματεύσεων, θέτει τα δικά της, εξίσου αυστηρά, κριτήρια σεβασμού των δικαιωμάτων αυτών. Ταυτόχρονα η Αλβανία έχει προσχωρήσει σε σημαντικά διεθνή κείμενα για την προστασία των μειονοτικών δικαιωμάτων, όπως η Σύμβαση-Πλαίσιο του Συμβουλίου της Ευρώπης για την Προστασία των Εθνικών Μειονοτήτων.
Πέραν βέβαια αυτών, η Αλβανία έχει δεσμευθεί και διμερώς απέναντι στην Ελλάδα για το σεβασμό των ανθρωπίνων και μειονοτικών δικαιωμάτων μέσω του Συμφώνου Φιλίας, Συνεργασίας, Καλής Γειτονίας και Ασφάλειας, που υπεγράφη στα Τίρανα στις 21 Μαρτίου 1996 και το οποίο συνιστά το βασικό νομικό κείμενο, επί του οποίου έχουν δομηθεί οι σύγχρονες διμερείς σχέσεις μεταξύ Ελλάδας και Αλβανίας.
Το θεσμικά κατοχυρωμένο, άλλωστε, πλαίσιο των αρχών καλής γειτονίας και συνεργασίας αποτελεί την αφετηρία και όχι τον προορισμό για εκείνους που επιθυμούν τη συμμετοχή τους στο σύγχρονο ευρωπαϊκό γίγνεσθαι και στη συνακόλουθη εμπέδωση κλίματος ή λογικής ασφάλειας και σταθερότητας.
Η ελληνική Κυβέρνηση -και θα ήθελα να σας απαντήσω σε μία γενικότερη τοποθέτησή σας- δεν διαμορφώνει την εξωτερική της πολιτική με βάση την ψυχολογία ή τη σκοπιμότητα της στιγμής, αλλά στη βάση ενός συγκεκριμένου σχεδίου και με αποκλειστικό γνώμονα το διαχρονικό συμφέρον του έθνους. Η ανάδειξη των αδυναμιών της γειτονικής χώρας πρέπει να συνοδεύεται και από μια συνεπή και δραστήρια πολιτική για την εξάλειψη των παραγόντων που εμποδίζουν την ουσιαστική προσέγγιση της Αλβανίας στην Ευρωπαϊκή Ένωση.","ΚΩΝΣΤΑΝΤΙΝΟΣ ΤΣΙΑΡΑΣ",513
"126044"," Παρακαλώ, κύριε Υπουργέ, ολοκληρώστε, γιατί είμαστε εκτός χρόνου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126045"," Κλείνω αμέσως, κύριε Πρόεδρε.
Η Ελλάδα -κακώς το είπατε νωρίτερα ότι είναι έτσι- δεν παραμένει ένας απλός θεατής. Ειδικά το ζήτημα της ανάπτυξης ακραίων πολιτικών τάσεων στην Αλβανία, αν αυτές στρέφονται κατά της Ελλάδος ή της ελληνικής μειονότητας, βρίσκεται πάντα ψηλά, μπαίνει στην ατζέντα των διμερών επαφών και των διμερών συζητήσεων και επιδιώκουμε να βρούμε τρόπους αντιστροφής αυτού του κλίματος, που προφανώς επιβαρύνει τις διμερείς σχέσεις.
Εμείς –και κλείνω μ’ αυτό- θα συνεχίσουμε να πιστεύουμε στην ευρωπαϊκή προοπτική της γείτονος χώρας, αρκεί η ίδια να καταφέρει με το δικό της τρόπο, με τη δική της συμπεριφορά και με τις δικές της δηλώσεις να αποδείξει ότι δικαιούται μιας τέτοιας προοπτικής.
Ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"126046"," Ευχαριστούμε κι εμείς. 
Προχωρούμε στην πρώτη με αριθμό 681/3-12-2012 επίκαιρη ερώτηση πρώτου κύκλου της Βουλευτού Καρδίτσας της Νέας Δημοκρατίας κ. Ασημίνας Σκόνδρα προς τον Υπουργό Αγροτικής Ανάπτυξης και Τροφίμων, σχετικά με τη στρατηγική και το σχεδιασμό για την ανασυγκρότηση του αγροτικού τομέα.
Κυρία Σκόνδρα, έχετε το λόγο για δύο λεπτά να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126047"," Ευχαριστώ, κύριε Πρόεδρε.
Κύριε Υπουργέ, η πατρίδα μας βρίσκεται αυτήν τη στιγμή σε ένα κομβικό πραγματικά σημείο και πιστεύουμε ότι, μετά τις τελευταίες εξελίξεις στην Ευρωπαϊκή Ένωση, η πορεία της οικονομίας μας εισέρχεται σε μία περίοδο ανάκαμψης. Γνωρίζουμε ότι η στρατηγική της Κυβέρνησης βασίζεται στην υλοποίηση διαρθρωτικών αλλαγών και την προώθηση αναπτυξιακών πρωτοβουλιών και την εισροή πόρων και επενδύσεων. Έτσι σκοπεύουμε να σταθεροποιήσουμε τη χώρα μας στον παγκόσμιο οικονομικό χάρτη.
Κύριε Υπουργέ, εκτός από τον τουρισμό και τη ναυτιλία, πιστεύω ακράδαντα και σε έναν τρίτο ισχυρό πυλώνα παραγωγής πλούτου, τον αγροτικό τομέα, και μια μεταρρύθμιση που πρέπει να μπει στις προτεραιότητές μας, αυτήν της αγροτικής μεταρρύθμισης. 
Η εθνική κυριαρχία ενός κράτους παύει όταν παύει και η αυτάρκειά του. Ο αγροτικός τομέας περιλαμβάνει κομβικότατους κλάδους -όπως τη γεωργία, την κτηνοτροφία, την πτηνοτροφία, τη μελισσοκομία, τη δασοκομία, την αλιεία- και είναι σε θέση να ταΐσει όλον τον ελληνικό πληθυσμό. Είναι επίσης, σε θέση να παράσχει άμεσα τεράστιους πόρους στην ελληνική οικονομία και στο εμπορικό ισοζύγιο και, τέλος, να αποτελέσει το θεμέλιο μιας νέας βιομηχανοποίησης της ελληνικής επικράτειας και να δημιουργηθούν φυσικά χιλιάδες θέσεις εργασίας, όχι μόνο στον πρωτογενή αλλά και στο δευτερογενή και τριτογενή τομέα. Είναι, δηλαδή, πέραν όλων των άλλων και ο τομέας που είναι ο αιμοδότης των αστικών κέντρων.
Είναι γενική παραδοχή ότι η Μεταπολίτευση έκλεισε τον κύκλο της και ότι οι φούσκες που δημιούργησαν τον επίπλαστο πλουτισμό έσπασαν. Τώρα, λοιπόν, είναι η στιγμή που επιβάλλεται να στηρίξουμε και να αναπτύξουμε τον πρωτογενή παραγωγικό τομέα. 
Ως Βουλευτής της Καρδίτσας, που είναι η πλέον παραγωγική περιοχή, γνωρίζω καλύτερα απ’ όλους ότι, για να υλοποιηθεί μία τέτοια αναπτυξιακή πολιτική, επιβάλλεται μία ολοκληρωμένη αγροτική μεταρρύθμιση, που να βασίζεται σε ένα ρεαλιστικό σχεδιασμό και να αξιοποιεί δεδομένα τα οποία έχει η χώρα μας, όπως κλιματικές, εδαφολογικές συνθήκες αλλά και μικρούς κλήρους και έλλειψη οργανωμένων μεταφορικών δικτύων, γήρανση αγροτικού πληθυσμού κ.λπ..
Ήθελα να σας ρωτήσω, κύριε Υπουργέ, λαμβάνοντας υπ’ όψιν όλα τα παραπάνω, υπάρχει σχεδιασμός και στρατηγική για μια άμεσα ολοκληρωμένη αγροτική μεταρρύθμιση; Αν ναι, ποιες είναι οι βασικές παράμετροι και οι στόχοι αυτής;
Επίσης παρακαλώ να μας ενημερώσετε εάν έχουν καταγραφεί αποτελέσματα μιας τέτοιας μεταρρύθμισης για την προσεχή πενταετία, όσον αφορά την αυτάρκεια μεν της χώρας, το εμπορικό ισοζύγιο, αλλά και την αύξηση του ΑΕΠ.","ΑΣΗΜΙΝΑ ΣΚΟΝΔΡΑ",462
"126048"," Ο κύριος Υπουργός έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126049"," Ευχαριστώ πολύ, κύριε  Πρόεδρε.
Ευχαριστώ, κυρία Σκόνδρα, για την επίκαιρη ερώτησή σας. Θίγετε ένα σημαντικό αριθμό θεμάτων και δεν μπορεί κανείς να περιγράψει μια ολόκληρη στρατηγική στο πλαίσιο ενός χρόνου τριών λεπτών. Όμως μου δίνετε την ευκαιρία να θίξω τουλάχιστον τις κύριες γραμμές: πού στεκόμαστε αυτήν τη στιγμή και πού στοχεύουμε.
Εμείς, όπως και εσείς ακριβώς είπατε, δεν βλέπουμε ξέχωρα τον πρωτογενή τομέα, δηλαδή την πρωτογενή παραγωγική διαδικασία, από το δευτερογενή τομέα της μεταποίησης ούτε καν και από τον τριτογενή, που θίξατε. Δεν βλέπουμε ξέχωρα αυτήν τη στροφή που κάνουμε προς την ποιοτική γεωργία και τα εξαιρετικά ελληνικά προϊόντα από τον τουρισμό μας. Γι’ αυτό αναλαμβάνουμε δράσεις συνέργειας με τη συνάδελφο Υπουργό Τουρισμού κ. Κεφαλογιάννη.
Έχουμε και τα πρώτα προϊόντα αυτής της συνεργίας. Μόλις λίγες μέρες πριν καταφέραμε να παρουσιάσουμε ένα δίκτυο ξενοδοχείων που δέχονται και σερβίρουν το ελληνικό προϊόν, φτιαγμένο ανάλογα με την περιφέρεια όπου δραστηριοποιούνται. Θέλουμε πραγματικά αυτά τα δεκαέξι εκατομμύρια των τουριστών -που έρχονται στον τόπο μας για να απολαύσουν τον ήλιο, τη θάλασσα, τον πολιτισμό μας και τις αρχαιότητες- να έχουν την ευκαιρία να γίνουν οι ίδιοι δοκιμαστές της εξαιρετικής διατροφής των Ελλήνων και, κατά συνέπεια, πρεσβευτές αυτής της ποιότητας πίσω στον τόπο τους. Επομένως δεν τα βλέπουμε ξέχωρα. Γι’ αυτό συμφωνούμε απόλυτα με τη ρήση σας, ότι η γεωργία μπορεί πραγματικά να γίνει πυλώνας ανάπτυξης του τόπου.
Να αναφέρω δύο πράγματα, για να ξεκαθαρίσω πού βρισκόμαστε αυτήν τη στιγμή. Πρέπει να ξέρουμε πολύ καλά τις παραμέτρους που θα προσδιορίσουν αυτό το αναπτυξιακό μοντέλο. Οι θέσεις που θέσαμε ως μεγάλες μας προτεραιότητες δεν αμφισβητούνται και ιδιαίτερα αυτή η μεγάλη στροφή από μια γεωργία χαμηλού κόστους προς μια γεωργία περισσότερο ποιοτική, που είναι συνυφασμένη με τις συνθήκες του τόπου μας. Οι εδαφοκλιματολογικές συνθήκες, το μέγεθος του κλήρου, οι φυσικοί μας πόροι είναι αυτά που μας προσδιορίζουν ότι η ποιότητα μας ταιριάζει καλύτερα από μια γεωργία χαμηλού κόστους. Γι’ αυτό κάναμε και τη συγκεκριμένη στροφή.
Οι επόμενες παράμετροι που θίξατε δεν είναι ακόμη σταθερές. Θέλουμε να ξέρουμε ποιο είναι το ανθρώπινο δυναμικό. Δεν περιοριζόμαστε στις οικογένειες ή στους ανθρώπους που έμειναν στη γεωργία. Θέλουμε να αυξήσουμε αυτό το ανθρώπινο δυναμικό, γιατί είναι ο πιο περιοριστικός παράγοντας του σχεδιασμού μας αυτήν τη στιγμή. Κάνουμε προσπάθειες να ανεβάσουμε τον ανθρώπινο πόρο, και ας μου επιτραπεί ο όρος «πόρος» για την ανθρώπινη υπόσταση. Πρέπει να γυρίσουμε επιστήμονες πίσω στη γεωργία. Γι’ αυτό και γυρίσαμε τέσσερις χιλιάδες γεωτεχνικούς είτε των ΤΕΙ είτε των ΑΕΙ. Διά ζώσης μετακύληση της γνώσης και της καινοτομίας. Δεν περιοριζόμαστε όμως μόνο σε αυτούς. Δεν θέλουμε να στρέψουμε την προσοχή των ανέργων μόνο προς την κατεύθυνση αυτή. Οι στόχοι μας είναι ευρύτεροι.
Υπάρχουν νέοι άνθρωποι, ακόμη και αυτοί που απολαμβάνουν ένα εισόδημα 800 ευρώ ή 1.000 ευρώ, που θέλουν να γυρίσουν στην περιφέρεια, να βρουν τη χαρά της δημιουργίας και να συμβάλουν με την καινοτομία και τη γνώση τους στην ανάπτυξη αυτού του κλάδου.
Θέλουμε να έχουμε ένα πιο καλό και πιο επιτελικό Υπουργείο. Γι’ αυτό φτιάχνουμε ένα νέο οργανόγραμμα. Να πάμε σε ένα καινούργιο κτήριο, να μαζέψουμε τις υπηρεσίες  μας κ.ο.κ.. 
Ο πιο σημαντικός σχεδιασμός θα πρέπει να παραλληλιστεί με το χρηματοοικονομικό περιβάλλον και ιδιαίτερα με τη νέα Κοινή Αγροτική Πολιτική, γιατί αυτό θα είναι σημαντικό εργαλείο υποστήριξης αυτής της στρατηγικής ανάπτυξης.
Αυτήν τη στιγμή που μιλάμε, δυστυχώς μετά την αναβολή της απόφασης του Νοεμβρίου, δεν είναι διαθέσιμο. Θέλω να πιστεύω ότι το Γενάρη θα ξανανταμώσουν οι Αρχηγοί των κρατών και θα καταφέρουν να έχουμε μία τέτοια συμφωνία. Θα επανέλθω, όμως, επ’ αυτού.","ΑΘΑΝΑΣΙΟΣ ΤΣΑΥΤΑΡΗΣ",511
"126050"," Η κ. Σκόνδρα έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126051"," Ευχαριστώ, κύριε Υπουργέ, για τη γενικότερη ενημέρωση την οποία κάνατε και για τα πλάνα και τα σχέδια τα οποία παρουσιάσατε.
Θα συνεχίσω από το τελευταίο, το οποίο είπατε και μπορώ να πω ότι ήταν και η αφορμή -πέραν της ανησυχίας γενικότερα- της επίκαιρης ερώτησής μου.
Πριν από λίγες ημέρες είχαμε πάει στο Ευρωκοινοβούλιο μια ομάδα Βουλευτών. Είχαμε την ευκαιρία να μιλήσουμε με πολλούς επιτρόπους, μεταξύ των οποίων ήταν και ο Επίτροπος Αγροτικής Ανάπτυξης της Ευρωπαϊκής Ένωσης.
 Έγινε μια συζήτηση και εγώ η ίδια προσωπικά έθεσα το θέμα ότι η νέα ΚΑΠ και οι κανονισμοί γενικότερα της Ευρωπαϊκής Ένωσης περιορίζουν τη χώρα ή δεν μπορεί για όλες τις χώρες να ισχύουν ακριβώς τα ίδια, με την έννοια ότι κάθε χώρα έχει τις ιδιαιτερότητές της, όπως επίσης έχει και τα προϊόντα όπου ρίχνει τη βαρύτητα. 
Σε αυτό το σημείο μου είπε ότι αυτήν τη φορά, επειδή είναι και πολλά τα μέλη πλέον στην Ευρωπαϊκή Ένωση, προσανατολίζονται ή μάλλον είναι αποφασισμένοι να αφήσουν περιθώρια ελιγμών και αποφάσεων στις χώρες-μέλη. Αυτό, λοιπόν, μας δίνει εμάς το ερέθισμα, αν θέλετε, να έχουμε ήδη χαραγμένη τη στρατηγική μας. Και επειδή στο παρελθόν φτάσαμε σε αυτό το σημείο, να μην παράγουμε πλέον –και είναι γενική παραδοχή αυτή, ότι η χώρα μας δεν παράγει, αντίθετα τα εισάγει όλα- ενώ έχουμε τις προϋποθέσεις να παράξουμε, διαπιστώσαμε ότι αυτό οφείλεται και στο γεγονός ότι δεν υπήρχε σχεδιασμός στο παρελθόν. Δεν ξέραμε πού πάμε, τι θέλουμε και τι ζητάμε και επαναπαυτήκαμε σε μια επιδοματική πολιτική, η οποία ακολουθήθηκε, με συνέπεια το γνωστό αποτέλεσμα. 
Θέλω επίσης να σας πω, κύριε Υπουργέ, ότι όποια στρατηγική, όποια πολιτική κι αν ακολουθήσουμε, θα πρέπει να υπάρξουν και εφαρμοστές να την εφαρμόσουν. Και αυτό είναι ένα πάρα πολύ σημαντικό και κομβικό σημείο. Διότι αυτήν τη στιγμή η περιφέρεια -που κατά κύριο λόγο θα είναι και η παραγωγική βάση- όπως γνωρίζετε, δεν έχει αγροτικές υπηρεσίες. Αυτό το γνωρίζετε. Εάν υπάρχουν κάποιες μεμονωμένα τέως διευθύνσεις γεωργίας, ανήκουν πλέον στις τοπικές αυτοδιοικήσεις και δεν έχουν άμεση κατεύθυνση από το Υπουργείο. Και όχι μόνο αυτό, ότι δεν έχουν αγροτικές υπηρεσίες, αλλά δεν υπάρχει και προσωπικό. 
Μιλήσατε προηγουμένως για γεωτεχνικούς. Ξέρετε ότι την όποια μεταρρύθμιση και την όποια πολιτική εκείνοι που θα την εφαρμόσουν θα είναι οι γεωτεχνικοί, κατά κύριο λόγο. Και θα σας αναφέρω ως παράδειγμα την Καρδίτσα. Αυτήν τη στιγμή λειτουργεί μια διεύθυνση γεωργίας που ανήκει στην περιφέρεια πλέον και η οποία δημιουργήθηκε από υπαλλήλους που παρέμειναν, από γεωπόνους που παρέμειναν από διάφορες υπηρεσίες, όπως του τέως Οργανισμού Βάμβακος, της τέως Διεύθυνσης Γεωργίας,  ΥΕΒ κ.λπ., με αποτέλεσμα αυτήν τη στιγμή η Καρδίτσα -που καλλιεργεί μία έκταση ενός εκατομμυρίου εκατόν τεσσάρων στρεμμάτων και έχει ζωικό κεφάλαιο πάνω από διακόσιες χιλιάδες, διάφορα είδη- να εξυπηρετείται από δεκαέξι γεωπόνους -εκ των οποίων οι πέντε στα πρόθυρα της συνταξιοδότησης- από οκτώ κτηνιάτρους και από κανέναν τοπογράφο.
 Εκτός αυτού, είναι πλήρως υποβαθμισμένοι αυτοί οι υπάλληλοι -τέως συνάδελφοί μου- διότι έχουν εξήντα μετακινήσεις το χρόνο και αυτές ισχύουν από σαράντα χιλιόμετρα και πάνω. Αυτό μέσα σε ένα νομό, δηλαδή από την πρωτεύουσα και σε ακτίνα μέχρι σαράντα χιλιόμετρα, καταλαβαίνετε τι σημαίνει. Και αμείβονται με 0,15 ευρώ το χιλιόμετρο, πράγμα στο οποίο δεν μπορούν να ανταποκριθούν οι άνθρωποι. Εκτός του ότι η ημερήσια αποζημίωση που παίρνουν, όταν είναι πάνω από τα σαράντα χιλιόμετρα, είναι 9,78 ευρώ. Ιλιγγιώδες δηλαδή το ποσό. 
Καταλαβαίνετε ότι με αυτές τις προϋποθέσεις δεν γίνεται να εφαρμοστεί η όποια πολιτική της Κυβέρνησης. Για αυτό η ανασυγκρότηση του Υπουργείου Γεωργίας αλλά και οι περιφερειακές υπηρεσίες είναι βασικό εργαλείο στην όποια πολιτική εσείς χαράξετε. 
Έχω καταχραστεί το χρόνο και ευχαριστώ πολύ, διότι είναι πολύ μεγάλο το θέμα και πολύ ουσιαστικό.","ΑΣΗΜΙΝΑ ΣΚΟΝΔΡΑ",462
"126052","  Βεβαίως! Ευχαριστούμε. 
Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126053"," Χαίρομαι ειλικρινά για αυτά που λέτε, πρέπει όμως να σας πω ότι ήταν η απόφαση του ελληνικού Κοινοβουλίου που άφησε τα Γραφεία Γεωργικής Αναπτύξεως στους τοπικούς δήμους στον Α΄ Βαθμό, δηλαδή, Τοπικής Αυτοδιοίκησης -και τις Γενικές Διευθύνσεις- τις παλιές Νομαρχιακές, δηλαδή, Διευθύνσεις -στις Αντιπεριφερειακές, δηλαδή στο Β΄ Βαθμό Τοπικής Αυτοδιοίκησης. 
Αυτό πρέπει να το ξαναδούμε ή τουλάχιστον να ξαναδούμε τη σχέση καλύτερα, γιατί -ουαί κι αλίμονο- να είναι αυτό το γραφείο -που σωστά αφέθηκε για να είναι δίπλα στον αγρότη, αξιοποιήθηκε από την τοπική αυτοδιοίκηση- για οτιδήποτε άλλο εκτός από την παροχή συμβουλών στον αγρότη. Και μάλιστα, εάν δείτε στο αναπτυξιακό πρόγραμμα «Μπαλτατζής», ο άξονας έρευνας, τεχνολογίας, καινοτομίας, παροχής συμβουλών και μετακύλησης της γνώσης και της καινοτομίας στην πράξη -γιατί αυτό σημαίνει γεωργικές εφαρμογές, να βάλεις δηλαδή μέχρι το χωράφι την καινοτομία- δεν άνοιξε καν και δεν ενεργοποιήθηκε, έχει, δηλαδή, μηδέν δραστηριότητα, πράγμα τραγικό γι’ αυτά που περιγράφετε.
Γι’ αυτό και πιστεύω, γι’ αυτό και με βλέπετε με αγωνία να λέω ότι πρώτα πρέπει να αναδιοργανωθεί –και ανέφερα μάλιστα το νέο όνομα σε οργανόγραμμα, που αυτήν τη στιγμή βρίσκεται στη διαβούλευση και ολοκληρώνεται- γιατί χωρίς αυτά τα εργαλεία, θα κάνουμε σχεδιασμούς επί χάρτου, όχι στην πραγματικότητα. 
Θέλω, όμως, να καυτηριάσω μια από τις λέξεις σας. Δεν την περίμενα από γεωτεχνικό του Θεσσαλικού Κάμπου. Είναι λάθος να λέμε στον κόσμο ότι η χώρα μας δεν παράγει τίποτα και τα εισάγουμε όλα. Αυτήν την ώρα στα μέρη σας μαζεύουν χιλιάδες τόνους βαμβάκια οι γεωργοί σας. Είμαστε μεγάλη παραγωγός βάμβακος. 
Λίγο καιρό πριν μαζέψαμε τα στάρια μας. Η χώρα μας παράγει το 143% των αναγκών της σε σκληρό στάρι εξαιρετικής ποιότητας αλλά είναι μεγάλος εισαγωγέας μαλακού σταριού. Εάν η Ιταλία έχει καλά σιμιγδάλια, για να κάνει τα μακαρόνια της και τα διάφορα ζυμαρικά, σε μεγάλο βαθμό στηρίζεται στα εξαιρετικής ποιότητας ελληνικά σκληρά στάρια. Έχουμε, όμως, έλλειψη στο μαλακό στάρι, γιατί υπάρχει μια στροφή του κόσμου -σε ό,τι αφορά τα ξηρικά χωράφια- από το μαλακό προς το σκληρό. Είναι στρέβλωση, που οφείλεται και στις επιδοτήσεις και θα τη διορθώσουμε, δεν πρέπει όμως να λέμε ότι ο τόπος μας δεν παράγει τίποτα.","ΑΘΑΝΑΣΙΟΣ ΤΣΑΥΤΑΡΗΣ",511
"126054"," Εγκαταλείψαμε την παραγωγή.","ΑΣΗΜΙΝΑ ΣΚΟΝΔΡΑ",462
"126055"," Παράγει πολλά πράγματα.","ΑΘΑΝΑΣΙΟΣ ΤΣΑΥΤΑΡΗΣ",511
"126056"," Αφήστε τον κύριο Υπουργό να ολοκληρώσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126057"," Ναι, κύριε Πρόεδρε.","ΑΣΗΜΙΝΑ ΣΚΟΝΔΡΑ",462
"126058"," Άκουσα με προσοχή αυτά που μου είπατε. Σέβομαι την άποψή σας. Ξέρετε πολύ καλά πόσο σας εκτιμώ και εκτιμώ και την εμπειρία σας ως γεωτεχνικού, γιατί, μόλις ολοκληρωθούν αυτές οι παράμετροι που σας είπα, θα γίνει πραγματικά ο τελικός στρατηγικός σχεδιασμός ως προς το πώς θα φθάσουμε από εδώ σε αυτόν το στόχο που θέτουμε. Και εκεί η εμπειρία και του Κοινοβουλίου και ιδιαίτερα γεωτεχνικών θα είναι πάρα πολύ πολύτιμη. Έχουμε ένα χρόνο, το 2013, να το οριστικοποιήσουμε, γιατί ευελπιστούμε ότι θα αρχίσει η εφαρμογή της νέας ΚΑΠ από την 1-1-2014. 
Επομένως περιμένουμε αυτό το εργαλείο και ιδιαίτερα περιμένουμε να δούμε το δημοσιονομικό πλαίσιο, διότι μόλις θα οριστεί το Γενάρη το δημοσιονομικό πλαίσιο, τότε θα φανεί από αυτό το σύνολο του προϋπολογισμού της Ευρωπαϊκής Ένωσης τι είναι αυτό που θα πάει προς τη γεωργία, τι είναι αυτό που θα πάει προς τη συνοχή, τα υπόλοιπα δηλαδή ταμεία συνοχής κ.λπ.. Επομένως είμαι σίγουρος ότι θα υπάρξουν σημαντικά κονδύλια στη γεωργία. 
Δεν είναι απόλυτο αυτό που είπε ο κ. Τσιόλος και δεν το κάνει η Ευρωπαϊκή Επιτροπή. Το κάνει η Ευρωπαϊκή Επιτροπή, ύστερα και από την πίεση του Ευρωπαϊκού Συμβουλίου, δηλαδή των Υπουργών, που είπαμε ότι πρέπει να αφήσετε ένα περιθώριο ελιγμών εις ό,τι αφορά το σεβασμό των ιδιαιτεροτήτων που έχει η κάθε χώρα. Επομένως, αυτήν την αποδοχή έκανε.
 Εμείς σεβόμεθα τις μεγάλες προτεραιότητες που ούτως ή άλλως βάζει στο ευρύτερο πλαίσιο η στρατηγική της Ευρώπης εν όψει του 2020. Δεν λέμε όχι, δηλαδή, στη στροφή προς την ποιότητα. Ίσα-ίσα, που τη διακηρύξαμε εμείς πρώτοι και εδώ, σε αυτό το Βήμα, χαιρετίσαμε όλους τους κανονισμούς που έρχονται προς αυτήν την κατεύθυνση.
Προσθέσαμε δηλαδή στα προϊόντα ΠΟΠ, τα προϊόντα γεωγραφικής ένδειξης, τα προϊόντα βιολογικής παραγωγής. Ήρθε πλέον ο κανονισμός για τα παραδοσιακά προϊόντα. Ήρθε ο κανονισμός για τα προϊόντα της ορεινής οικονομίας. Αν δεν είχαμε τις αντιρρήσεις των Άγγλων, θα είχαμε το σήμα της νησιώτικης παραγωγής. Επομένως, θα μπορούσαμε να πούμε ότι η Ευρώπη προσαρμόζεται σε αυτές τις προτεραιότητές μας και αυτό μας χαροποιεί. 
Δεν είπαμε «όχι» εμείς στην αειφόρο διαχείριση των πόρων. Ίσα-ίσα φωνάζαμε από αυτό το Βήμα για την αμειψισπορά. Εγώ από την πρώτη ημέρα στις προγραμματικές μου δηλώσεις είπα ότι ήταν λάθος η εγκατάλειψη της αμειψισποράς στα ξηρικά χωράφια, γιατί αυτή «έσβησε» τα ψυχανθή και «έσβησε» την κτηνοτροφία μας. Εκεί, σε κάποιους κλάδους της κτηνοτροφίας η χώρα μας έχει μεγάλο έλλειμμα, ιδιαίτερα στο βόειο κρέας και εκεί εστιάζουμε την προσοχή μας. 
Αν είχα ένα δευτερόλεπτο ακόμα, θα σας έλεγα ότι χθες καταλήξαμε στην αξιοποίηση του μηχανισμού…","ΑΘΑΝΑΣΙΟΣ ΤΣΑΥΤΑΡΗΣ",511
"126059"," Όχι, ολοκληρώστε, κύριε Υπουργέ. Γνωρίζετε ότι δεν έχουμε χρόνο, γιατί ακολουθούν πολλές ερωτήσεις.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126060"," Σας ευχαριστώ, κύριε Πρόεδρε. 
Θα σας έλεγα ότι τα χρήματα που θα δίναμε στους κτηνοτρόφους σήμερα, για να τα γνωρίζουν οι άνθρωποι άμεσα.","ΑΘΑΝΑΣΙΟΣ ΤΣΑΥΤΑΡΗΣ",511
"126061"," Κύριε Πρόεδρε, θα ήθελα να κάνω μία μικρή διευκρίνιση.","ΑΣΗΜΙΝΑ ΣΚΟΝΔΡΑ",462
"126062"," Όχι, κυρία συνάδελφε, γνωρίζετε ότι αυτό δεν επιτρέπεται. Δεν υπάρχει από τον Κανονισμό η δυνατότητα. Μπορείτε προφορικά να μιλήσετε με τον Υπουργό ή να επανέλθετε με νέα ερώτηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126063"," Θέλω να πω ότι εγκαταλείψαμε μόνοι μας την παραγωγή.","ΑΣΗΜΙΝΑ ΣΚΟΝΔΡΑ",462
"126064"," Σας ευχαριστώ. 
Κυρίες και κύριοι συνάδελφοι, η Βουλευτής κ. Μαρία Διακάκη και ο Βουλευτής κ. Βιρβιδάκης ζητούν άδεια ολιγοήμερης απουσίας στο εξωτερικό. Η Βουλή εγκρίνει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126065"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"126066"," Η Βουλή ενέκρινε τις ζητηθείσες άδειες. 
Έχω την τιμή να ανακοινώσω προς το Σώμα ότι η Διαρκής Επιτροπή Μορφωτικών Υποθέσεων καταθέτει τις εκθέσεις της στα σχέδια νόμων του Υπουργείου Τουρισμού:
1. «Κύρωση της Συμφωνίας Συνεργασίας στον Τομέα του Τουρισμού μεταξύ της Κυβέρνησης της Ελληνικής Δημοκρατίας και της Κυβέρνησης της Ανατολικής Δημοκρατίας της Ουρουγουάης».
2. «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Λαϊκής Δημοκρατίας της Κίνας για Συνεργασία στον Τομέα του Τουρισμού». 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία τριάντα τέσσερις μαθητές και μαθήτριες και τρεις εκπαιδευτικοί-συνοδοί από το 2ο Δημοτικό Σχολείο Ελληνικού.
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Η δεύτερη με αριθμό 680/3-12-2012 επίκαιρη ερώτηση πρώτου κύκλου του Βουλευτή Κυκλάδων του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Νικολάου Συρμαλένιου προς τον Υπουργό Υγείας, σχετικά με την υποβάθμιση της δημόσιας υγείας στις Κυκλάδες, δεν θα συζητηθεί λόγω κωλύματος του κυρίου Υπουργού και διαγράφεται.
Ομοίως, η τρίτη με αριθμό 676/3-12-2012 επίκαιρη ερώτηση πρώτου κύκλου του Βουλευτή Ευβοίας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Υγείας, σχετικά με τη λήψη μέτρων για τους πάσχοντες από κυστική ίνωση, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 677/3-12-2012 επίκαιρη ερώτηση πρώτου κύκλου της Βουλευτού Α΄ Θεσσαλονίκης των Ανεξαρτήτων Ελλήνων κ. Χρυσούλας-Μαρίας Γιαταγάνα προς τον Υπουργό Υγείας, σχετικά με τα προβλήματα στο χώρο της υγείας στη Χαλκιδική, δεν θα συζητηθεί λόγω κωλύματος του κυρίου Υπουργού και διαγράφεται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126067"," Κύριε Πρόεδρε, μπορώ να έχω το λόγο για μισό λεπτό, για να κάνω μία παρατήρηση;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"126068"," Μάλιστα, κυρία Γιαταγάνα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126069"," Ο κύριος Υπουργός ενημέρωσε το γραφείο μου -σε απάντηση της συνεργάτιδός μου- ότι λόγω του ότι έχει να κάνει ένα ταξίδι και του ότι ήταν πολύ απασχολημένος με την προετοιμασία του ταξιδιού δεν θα ερχόταν σήμερα. Γιατί δεν έρχεται ο Υφυπουργός, ο Αναπληρωτής Υπουργός; Γι’ αυτό υπάρχει –νομίζω- ο Αναπληρωτής Υπουργός ή έστω η Υφυπουργός Υγείας. Ξέρετε τι απάντησαν; «Πάρτε τους εσείς τηλέφωνο» –αυτό αφορά όλο το Κοινοβούλιο, κύριε Πρόεδρε- «να τους πείτε να έρθουν». Εγώ, φυσικά, δεν κάνω αυτήν την κίνηση.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"126070"," Δεν είναι δουλειά του Βουλευτή να διαπραγματεύεται για το ποιος θα έρθει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126071"," Αυτό που λέω αφορά το Κοινοβούλιο και το πώς μας βλέπουν κάποιοι Υπουργοί. Γι’ αυτό πήρα το λόγο.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"126072"," Κυρία συνάδελφε, ευχαριστώ για την ενημέρωση. Θα το μεταφέρω στη Διάσκεψη των Προέδρων.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126073"," Να το μεταφέρετε. 
Ευχαριστώ πάρα πολύ.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"126074"," Η Κυβέρνηση πρέπει να φροντίζει να βρίσκεται Υπουργός να απαντάει στις ερωτήσεις. Βλέπω εδώ ότι είναι πολλές οι ερωτήσεις. Εν πάση περιπτώσει, προχωρούμε. 
Η πέμπτη με αριθμό 685/3-12-2012 επίκαιρη ερώτηση πρώτου κύκλου του Βουλευτή Μαγνησίας του Λαϊκού Συνδέσμου-Χρυσή Αυγή κ. Παναγιώτη Ηλιόπουλου προς τους Υπουργούς Εργασίας, Κοινωνικής Ασφάλισης και Πρόνοιας και Υγείας, σχετικά με τα προβλήματα στη λειτουργία των αναπηρικών επιτροπών και τις μειώσεις των αναπηρικών επιδομάτων δεν θα συζητηθεί λόγω κωλύματος του κυρίου Υπουργού και διαγράφεται. 
Θα συζητηθεί τώρα η έκτη με αριθμό 684/3-12-2012 επίκαιρη ερώτηση πρώτου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη θέσπιση νέων μειωμένων τιμολογίων της ΔΕΗ για ευπαθείς ομάδες. 
Το λόγο έχει ο κ. Αναγνωστάκης για τρία λεπτά, για να αναπτύξει την ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126075"," Ευχαριστώ, κύριε Πρόεδρε.
Κύριε Υπουργέ, είναι γνωστό ότι η χώρα βρίσκεται σε οικονομική ύφεση. Η ελληνική κοινωνία και οικογένεια πλήττονται οικονομικά από τη δραστική μείωση των εισοδημάτων. Τελευταία είδαμε και κάποιες εκθέσεις για τα ποσοστά ανεργίας, που δυστυχώς αυξάνονται και αυτά ραγδαία. 
Σ’ αυτό το πλαίσιο παρουσιάζεται η εξαγγελία για αύξηση των τιμολογίων της ΔΕΗ, που θα πλήξει ακόμα περισσότερο τα εισοδήματα των οικονομικά ασθενέστερων ομάδων.
Σύμφωνα με τα τελευταία στοιχεία, η ΔΕΗ έχει κόψει το ρεύμα σε χιλιάδες νοικοκυριά και συνεχίζει δυστυχώς την ίδια πολιτική, ενώ την ίδια στιγμή μεγάλες επιχειρήσεις που χρωστούν εκατομμύρια ευρώ στον οργανισμό συνεχίζουν τη λειτουργία τους χωρίς καμμία επίπτωση.
Κύριε Υπουργέ, η ΔΕΗ δεν πρέπει να προχωρά σε διακοπή ρεύματος, χωρίς καταγγελία της σύμβασης, όπως επίσης να μην προχωρά στην καταγγελία της σύμβασης σύνδεσης πριν από το διακανονισμό της οφειλής, όπως αυτός περιγράφεται στις διατάξεις της παραγράφου 11 του άρθρου 13 του κώδικα «Προμήθεια σε πελάτες». 
Παράλληλα, οφείλει να ενημερώνει τον καταναλωτή για την υπαγωγή του στην καθολική υπηρεσία, όπως αυτό περιγράφεται στις διατάξεις του άρθρου 58 του ν.4001/2011, για τον οποίο δυστυχώς εκκρεμεί η έκδοση των υπουργικών αποφάσεων.
Για τις ευπαθείς ομάδες πληθυσμού, όπως είναι οι άνεργοι, οι βαρέως πάσχοντες κ.λπ., η ΔΕΗ δεν πρέπει να διακόπτει το ρεύμα και οφείλει να τους εντάσσει στο «Κοινωνικό Οικονομικό Τιμολόγιο» ως προσωρινή λύση μέχρι να εκδοθούν οι υπουργικές αποφάσεις που θα καθορίζουν όρους και προϋποθέσεις για τη διαμόρφωση των ειδικών μειωμένων τιμολογίων. 
Πρέπει, επίσης, να εξεταστούν οι περιπτώσεις ασθενών με χαμηλά εισοδήματα που εξαρτώνται από ιατρικά μηχανήματα και δυστυχώς δεν είναι ενταγμένα στο μειωμένο «Κοινωνικό Οικονομικό Τιμολόγιο», καθώς αυτά τα μηχανήματα είναι ενεργοβόρα, οπότε και υπερβαίνουν την κατανάλωση των χιλίων εξακοσίων κιλοβάτ στο τετράμηνο, που είναι το όριο για την ένταξη στο «Κοινωνικό Οικονομικό Τιμολόγιο».
Για τους παραπάνω λόγους, κύριε Υπουργέ, ερωτάσθε τα ακόλουθα: 
Πρώτον, πότε θα εκδώσετε τις υπουργικές αποφάσεις που θα καθορίζουν πρόσθετα μέτρα προστασίας των καταναλωτών;
Δεύτερον, θα θεσπιστούν νέα μειωμένα τιμολόγια για ευπαθείς ομάδες;
Τρίτον, ποια θα είναι τα κριτήρια για ευνοϊκότερη ρύθμιση των οφειλών;
Σας ευχαριστώ.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"126076"," Σας ευχαριστούμε.
Το λόγο έχει ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126077"," Ευχαριστώ, κύριε Πρόεδρε.
Κατ’ αρχάς, θα πρέπει να πούμε ότι σήμερα βιώνουμε μια πραγματικά δύσκολη οικονομική κατάσταση που έχει οδηγήσει σε μια τιτάνια προσπάθεια, με μεγάλες θυσίες από τη μεριά του ελληνικού λαού.
Οι προσπάθειες της Κυβέρνησης σαφώς εστιάζουν στη δημοσιονομική εξυγίανση και την ενίσχυση της ανταγωνιστικότητας της ελληνικής οικονομίας. Σε αυτό το πλαίσιο καταβάλλονται τεράστιες προσπάθειες προστασίας των πολιτών που έχουν πληγεί ιδιαίτερα από την ύφεση και την οικονομική κρίση, αλλά και ειδικά των ευπαθών ομάδων απέναντι στις οποίες, ούτως ή άλλως, έχουμε χρέος να εξασφαλίζουμε ειδική μέριμνα.
Είναι γνωστό ότι στο δεύτερο εξάμηνο του 2013 προβλέπεται απελευθέρωση των τιμολογίων ηλεκτρικής ενέργειας στη χαμηλή τάση, όπως προβλέπει η ευρωπαϊκή οδηγία. Για το πρώτο εξάμηνο του 2013 τα τιμολόγια παραμένουν ρυθμιζόμενα και εγκρίνονται από τον Υπουργό ΥΠΕΚΑ, μετά από γνωμοδότηση της ΡΑΕ, της Ρυθμιστικής Αρχής Ενέργειας.
Η άρση των στρεβλώσεων των τιμολογίων μέχρι την 1η Ιουλίου 2013 παραμένει βασικός στόχος της τιμολογιακής πολιτικής, με γνώμονα ειλικρινά την ελαχιστοποίηση της επιβάρυνσης των πολιτών. Αυτό, όμως, θα επιτευχθεί μετά από προσεκτική και ιδιαίτερη μέριμνα, ώστε οι ευαίσθητες κοινωνικές ομάδες να προστατευτούν. Από την άλλη, όμως, το κόστος της ηλεκτρικής ενέργειας πρέπει να αντανακλά το κόστος της παραγωγής. 
Πολλά σενάρια κυκλοφορούν τις τελευταίες ειδικά μέρες, που κυριολεκτικά τρομοκρατούν τους καταναλωτές και γι’ αυτό θα μου επιτρέψετε να περιγράψω με δύο λόγια τη διαδικασία, ώστε να γίνει αντιληπτό και να μην υπάρχουν περιθώρια παρερμηνείας το πώς λειτουργεί το σύστημα.
Η ΔΕΗ, πριν από το τέλος του χρόνου, κάθε χρόνο κάνει τον απολογισμό του έτους και τον προϋπολογισμό του επόμενου. 
Βεβαίως στο πλαίσιο αυτό συνεκτιμώνται οι παράμετροι και τα νέα δεδομένα που προβλέπεται να ισχύσουν την καινούρια χρονιά, όπως η υποχρέωση αγοράς δικαιωμάτων διοξειδίου του άνθρακα -μιλώ για το 2013- οι πιθανές αυξήσεις  στις τιμές των καυσίμων που χρησιμοποιούνται στην παραγωγή ηλεκτρικής ενέργειας, η διαμόρφωση των τιμών στην χονδρεμπορική αγορά ηλεκτρικής ενέργειας. 
Η ΡΑΕ κατόπιν ελέγχει κατά πόσον αυτά τα στοιχεία και οι προτάσεις της ΔΕΗ είναι εύλογες, εισηγείται στο ΥΠΕΚΑ και από εκεί και πέρα αποφασίζουμε σύμφωνα με τη γενικότερη κατάσταση και αναλογιζόμενοι όλη τη διαδικασία. 
Όπως ανέφερα ήδη υπάρχει ειδική μέριμνα και πρόβλεψη για τις ευπαθείς κοινωνικές ομάδες, όπως ισχύει σήμερα και με το κοινωνικό οικιακό τιμολόγιο. Παράλληλα στο κοινωνικό οικιακό τιμολόγιο θα αναθεωρηθούν υπέρ των καταναλωτών και στοχεύουμε να το ενισχύσουμε ακόμα περαιτέρω, καθώς επιφέρει πραγματικά μεγάλη ανακούφιση στις ευπαθείς κοινωνικές ομάδες, όπως αναφέρατε, τους οικονομικά ασθενείς, τους ανέργους, τα άτομα με σοβαρά προβλήματα υγείας που χρειάζονται μηχανική υποστήριξη,  ηλικιωμένους και άλλες κατηγορίες. Η όποια απόφαση θα ισχύει από το νέο έτος με κύριο γνώμονα, όπως σας είπα το όφελος των καταναλωτών.
Για τα υπόλοιπα θέματα θα σας απαντήσω στη δευτερολογία μου. 
Σας ευχαριστώ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"126078"," Κύριε συνάδελφε, έχετε τρία λεπτά για την δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126079"," Σας ευχαριστώ, κύριε Πρόεδρε.
Κύριε Υπουργέ, ειλικρινά νιώθω ικανοποίηση για τμήμα της απάντησή σας. Αναφέρομαι στην πρόθεση της Κυβέρνησης εθνικής ευθύνης να αναθεωρήσει τους όρους ένταξης των ευπαθών κοινωνικών ομάδων. 
Θέλω να μου επιτρέψετε να πω ότι υπάρχει ένα πλούσιο θεσμικό πλαίσιο: ο ν. 4001/2011, υπάρχουν τα 4-5 ΦΕΚ που συνοδεύουν και ερμηνεύουν διατάξεις του συγκεκριμένου νόμου, υπάρχει η εγκύκλιος εφαρμογή του οικονομικού τιμολογίου, το θεσμικό πλαίσιο, δηλαδή, που μέχρι σήμερα υφίσταται. Επιπλέον, υπάρχει η δυνατότητα ένταξης κάποιων ευπαθών κοινωνικών ομάδων στο κοινωνικό οικονομικό τιμολόγιο. Δυστυχώς, δεν απέτρεψαν αυτό το αποτέλεσμα: τριάντα χιλιάδες διακοπές στην ηλεκτροδότηση το Νοέμβριο από τη ΔΕΗ.
Αντιλαμβάνεστε λοιπόν, ότι θα πρέπει να επισπεύσετε όλες εκείνες τις διαδικασίες έτσι ώστε να κατοχυρωθεί στην πράξη και να είναι στην καθημερινότητα του Έλληνα πολίτη αυτό που προηγούμενα είπατε και αναδεικνύει την κοινωνική ευαισθησία, που έτσι κι αλλιώς αναγνωρίζω ότι υπάρχει και στο πρόσωπό σας, αλλά και συνολικά στα μέλη της Κυβέρνησης εθνικής ευθύνης. 
Όμως, κύριε Υπουργέ, έχετε απόλυτο δίκιο να βάζετε ως παραδοχή και το κόστος παραγωγής ενέργειας και αν θέλετε να υπάρχει αυτό το ισοζύγιο που είπατε ως προς το τιμολόγιο κατανάλωσης και το τιμολόγιο κόστους παραγωγής. Αυτό όμως σε καμμία περίπτωση, κύριε Υπουργέ, δεν μπορεί να αποτελέσει για μας άλλοθι για να αφήσουμε οικογένειες και μικρές επιχειρήσεις στο σκοτάδι κυριολεκτικά. Από την πλευρά σας υπήρξε και η ειλικρινής και γενναία αναγνώριση ότι η δημοσιονομική κατάσταση της χώρας είναι μάλλον τραγική και στην προσπάθεια που κάνουμε δεν έχουμε τη δυνατότητα και την πολυτέλεια να βοηθάμε και να στηρίζουμε αυτές τις κοινωνικά ευπαθείς ομάδες. 
Αναμένω να μου δώσετε απαντήσεις και να μου δώσετε ένα χρονικό ορίζοντα ως προς τους όρους αναθεώρησης. Περιμένω με ενδιαφέρον να μου απαντήσετε αν από εδώ και πέρα υπάρχει βελτίωση και διεύρυνση της γκάμας των ανθρώπων που θα ενταχθούν στο κοινωνικό οικονομικό τιμολόγιο.
Κύριε Πρόεδρε, ευχαριστώ.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"126080"," Ευχαριστούμε και εμείς.
Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126081"," Ευχαριστώ πολύ, κύριε Πρόεδρε.
Κατ’ αρχάς πάρα πολύ σύντομα, στους επόμενους έναν με δύο μήνες, θα υπάρξουν και οι αποφάσεις και η διεύρυνση του κοινωνικού τιμολογίου. Αν προλάβουμε, αυτό θα γίνει και μέσα στο Δεκέμβριο. 
Όσο γι’ αυτό που είπατε και το οποίο έχει δημοσιευτεί για τις τριάντα χιλιάδες διακοπές κλπ, στην ουσία δεν έχει συμβεί. Είναι νούμερα που είναι ίδια τα τελευταία χρόνια. Είναι ελάχιστες οι διαφορές και, αν θέλετε, υπάρχει και μία μικρή μείωση, μονοψήφια, στις διακοπές αυτού του είδους. Όμως η συντριπτική πλειοψηφία των μετρητών που αποκόπτονται επανασυνδέεται άμεσα καθώς αρκετοί καταναλωτές, απ’ ό,τι φαίνεται, απλά το αμελούν. Ένας μεγάλος αριθμός αφορά ανθρώπους οι οποίοι έφυγαν από τη ζωή ή καταστήματα που έκλεισαν ή εποχικούς καταναλωτές όπως είναι στα νησιά και σε διάφορες άλλες τουριστικές περιοχές οι οποίες κλείνουν το χειμώνα και διακόπτουν το λογαριασμό.
Όσον αφορά τα θέματα των λογαριασμών γενικότερα, τα κριτήρια για ευνοϊκότερη ρύθμιση των ληξιπρόθεσμων οφειλών των οικονομικά ασθενέστερων καταναλωτών σε μία απελευθερωμένη αγορά ηλεκτρικής ενέργειας πρέπει να καθορίζονται από τους ίδιους τους προμηθευτές. Η ΔΕΗ ήδη προσφέρει τη δυνατότητα διακανονισμού ρύθμισης-εξόφλησης οφειλών από την οποία έχουν ωφεληθεί πάρα πολλοί. Μάλιστα, σύμφωνα με τα στοιχεία της ΔΕΗ, είναι χιλιάδες αυτοί που έχουν κάνει τη ρύθμιση. 
Όσον αφορά τη διαδικασία διακοπής ρεύματος λόγω χρέους, η ΔΕΗ σε κάθε περίπτωση και σε εφαρμογή του κώδικα προμήθειας ενημερώνει τον καταναλωτή μέσω του λογαριασμού ρεύματος ή με ατομική επιστολή. Η καταγγελία της σύμβασης διαπιστώθηκε στην εφαρμογή της ότι, ενώ είναι μία εύκολη διαδικασία στην υλοποίηση εκ μέρους του προμηθευτή, δημιουργεί πρόσθετα και σημαντικά προβλήματα στον καταναλωτή που έχουν να κάνουν με την επανηλεκτροδότηση, με το ότι θα πρέπει να πληρώσει πάλι το πάγιο της επανασύνδεσης, τη νέα σύμβαση κλπ. Έτσι λοιπόν προτάθηκε και υιοθετείται η αναθεώρηση του νέου κώδικα προμήθειας ώστε να υπάρχει προσωρινή αναστολή ισχύος της σύμβασης προμήθειας όπως περιλαμβάνεται ήδη στους όρους της σύμβασης που ισχύει για τους πελάτες που εκπροσωπούνται από το λεγόμενο προμηθευτή τελευταίου καταφυγίου.
Η υπαγωγή του πελάτη στην καθολική υπηρεσία αποτελεί μέτρο προστασίας του σε περιπτώσεις που δεν εκπροσωπείται από κάποιον προμηθευτή, όπως είχαμε πρόσφατα τις γνωστές περιπτώσεις. Σε καμμία περίπτωση όμως δεν πρέπει και δεν μπορεί να ερμηνεύεται ότι τυχόν ανεξόφλητες οφειλές, ακόμα και στην περίπτωση της υπαγωγής τους σ’ αυτή την κατηγορία, δεν επιφέρουν τελικά τη διακοπή, αν δεν έχει γίνει οποιαδήποτε ρύθμιση. Η προμήθεια καθολικής υπηρεσίας διέπεται από τους ίδιους όρους που προβλέπονται για τον προμηθευτή τελευταίου καταφυγίου.
Σας ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"126082"," Ευχαριστούμε κι εμείς.
Θα συζητηθεί η έβδομη με αριθμό 688/3-12-2012 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τους Υπουργούς Παιδείας και Θρησκευμάτων, Πολιτισμού και Αθλητισμού και Εθνικής Άμυνας, σχετικά με τις παρεμβάσεις των Γερμανών στρατιωτικών που υπηρετούν στο πεδίο βολής Κρήτης στα σχολεία του Νομού Χανίων.
Ο κύριος Χαλβατζής έχει το λόγο για δύο λεπτά, για να αναπτύξει την επίκαιρη ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126083"," Ευχαριστώ, κύριε Πρόεδρε.
Το τελευταίο διάστημα εισάγονται νέα ήθη στη χώρα μας, σ’ αυτή την περίοδο της βαθιάς καπιταλιστικής οικονομικής κρίσης, σε μία περίοδο σκληρής επίθεσης από τη συγκυβέρνηση Νέας Δημοκρατίας, ΠΑΣΟΚ και ΔΗΜΑΡ ενάντια στα δικαιώματα και στη ζωή της εργατικής τάξης, των πλατιών λαϊκών στρωμάτων. Τα νέα ήθη δεν έχουν καμμία σχέση με τη λεβεντιά και την περηφάνια του λαού μας.
Έτσι λοιπόν, στα Χανιά, Γερμανοί στρατιωτικοί οι οποίοι εκπαιδεύονται στο πεδίο βολής Κρήτης έδειξαν διατεθειμένοι να προσφέρουν σε σχολεία των Χανίων χορηγίες σε αναλώσιμα και μηχανήματα με την προϋπόθεση για όποιον τις αποδεχθεί να δηλώσει δημόσια την ευγνωμοσύνη του στη γερμανική διοίκηση και αυτό να το κάνει μέσα από τα τοπικά Μέσα Μαζικής Ενημέρωσης.
Αυτοί, λοιπόν, οι στρατοί που έχουν βάψει τα χέρια τους με αίμα και στο Ιράκ και στη Γιουγκοσλαβία και στο Αφγανιστάν και στην Παλαιστίνη και στη Λιβύη και τώρα ετοιμάζονται για μια νέα δολοφονική επίθεση στη Συρία, αυτοί οι λύκοι φόρεσαν την προβιά του αρνιού και παρουσιάζονται ως ελεήμονες και σωτήρες της εκπαίδευσης, των σχολείων και των μαθητών μας.
Η πραγματικότητα είναι, κύριε Υπουργέ, ότι το αίμα που έχουν χύσει οι φονιάδες των λαών του ΝΑΤΟ, των Ηνωμένων Πολιτειών της Αμερικής, της Ευρωπαϊκής Ένωσης με τις ευλογίες διαχρονικά και με την κάθε είδους συμμετοχή ελληνικών κυβερνήσεων και της σημερινής στην προετοιμαζόμενη ιμπεριαλιστική πολεμική επέμβαση στη Συρία, θεωρούμε ότι δεν ξεπλένεται ούτε με εκτυπωτές ούτε με φωτοτυπικό χαρτί. Αυτά τα «δώρα» στάζουν αίμα, προέρχονται από κατεστραμμένες χώρες και λαούς, από δολοφονημένα παιδιά. Τα σχολειά και τα παιδιά μας δεν χρειάζονται τέτοια δώρα.
Και ρωτάμε, κύριε Υπουργέ, κατά πόσο γνωρίζετε τις ενέργειες των παραπάνω εκπροσώπων των στρατιωτικών δυνάμεων και πώς σκέφτεστε να απορρίψετε αυτές τις χορηγίες; 
Ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"126084"," Θα απαντήσει ο Υπουργός κ. Παπαθεοδώρου.
Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126085"," Ευχαριστώ, κύριε Πρόεδρε.
Κύριε Χαλβατζή, θα ήθελα να αποσαφηνίσω κάτι το οποίο ενδεχομένως να μην έχει σημασία για εσάς, αλλά είναι ένα κομμάτι της ερώτησής σας που αφορά στα νέα ήθη και στις νέες πρακτικές που κατακλύζουν τα σχολεία της δημόσιας εκπαίδευσης. 
Θα ήθελα να πω, μόνο σε αυτό, ότι στο Νομό Χανίων πράγματι υλοποιήθηκε μια δράση της γερμανικής αντιπροσωπείας του ΝΑΤΟ στο Ειδικό Σχολείο Χανίων και στο Γυμνάσιο Κουνουπιδιανών. Κάνω αυτή τη διευκρίνιση διότι δεν έχουμε μια τακτική η οποία είναι γενικευμένη. Δεν έχουμε νέα ήθη. Δεν έχουμε νέες πρακτικές, οι οποίες ενδεχομένως να αλλάζουν τον τρόπο λειτουργίας σε αυτές τις περιπτώσεις. Έχουμε δύο μεμονωμένες περιπτώσεις. 
Και λέω μεμονωμένες περιπτώσεις, διότι πράγματι πληροφορήθηκα από την Περιφερειακή Διεύθυνση Κρήτης ότι στο ένα σχολείο, στο ειδικό σχολείο, έγινε απευθείας από τη γερμανική αντιπροσωπεία του ΝΑΤΟ στην περιοχή μία χορηγία που αφορούσε πολυμηχάνημα και αναλώσιμα και στην άλλη περίπτωση υπήρξε απευθείας δωρεά στο σύλλογο γονέων και κηδεμόνων, επομένως δεν αφορούσε απευθείας το σχολείο.
Θα σας πω το εξής και νομίζω ότι έχει σημασία. Να συμφωνήσω μαζί σας ότι καθ’ υπέρβαση αρμοδιοτήτων το ίδιο το σχολείο απεδέχθη τη χορηγία αυτή, χωρίς η χορηγία να περάσει από την περιφερειακή διεύθυνση εκπαίδευσης ως όφειλε. Εάν είχε γίνει αυτό, πράγματι, η αποδοχή της θα είχε το ίδιο αποτέλεσμα και το λέω και το τονίζω εξαρχής, διότι είναι συχνό φαινόμενο να υπάρχουν μικρές χορηγίες σε σχολεία. Αυτό, όμως, θα πρέπει να ελέγχεται κεντρικά και αυτή είναι η δική μας θέση.
Από την άλλη δεν υπήρξε πρόσκληση για δημόσιες ευχαριστίες. Το μόνο που έγινε -και έχω το έγγραφο του αρμόδιου διευθυντή- είναι ότι ο διευθυντής του ειδικού σχολείου ευχαρίστησε θερμώς τη γερμανική αντιπροσωπεία για την παροχή, για την προσφορά εκπαιδευτικού εξοπλισμού και τίποτε άλλο. Δεν έγινε καμμία δημόσια δήλωση, δεν υπήρξε, τουλάχιστον κατά τη γνώση που έχουμε εμείς, καμμία άλλη ενέργεια. 
Σας επιβεβαιώνω τη θέση του Υπουργείου ότι τέτοιου είδους χορηγίες θα πρέπει να διοχετεύονται μέσω των περιφερειακών διευθύνσεων και καθ’ υπέρβαση αρμοδιοτήτων είχαμε αυτήν τη στιγμή από το ειδικό σχολείο μία συγκεκριμένη στάση του διευθυντή.
Βεβαίως, θεωρώ ότι δεν θα είχε αλλάξει και το αποτέλεσμα, γιατί και η περιφερειακή διεύθυνση θα το είχε αποδεχθεί. Απλώς, ενδεχομένως θα το είχε χειριστεί σε κεντρικό επίπεδο και διαφορετικά.
Ευχαριστώ.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"126086"," Ορίστε, κύριε Χαλβατζή, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126087"," Κύριε Υπουργέ, η απάντησή σας είναι μισή. Υπήρξαν πολλά δημοσιεύματα και με ευχαριστίες. Κοιτάξτε, είναι ο σχολάρχης της Εκκλησιαστικής Σχολής Κρήτης, το Ίδρυμα του Αγίου Νεκταρίου, το 2ο Ολοήμερο Κολλεγιακό Νηπιαγωγείο Χανίων. Και, βέβαια, πριν από λίγο καιρό είχαμε χορηγίες, φωτοτυπικά μηχανήματα και άλλα και στην Πάτρα από την ιδιοκτήτρια του οίκου ανοχής της Λάρισας. Υπάρχουν και πολλά άλλα που δεν βγαίνουν στον αφρό, γιατί δεν συγκεντρώνονται.
Εγώ θα τα καταθέσω όλα αυτά, γιατί υπάρχει ένα πλούσιο υλικό στα Μέσα Μαζικής Ενημέρωσης της Κρήτης. 
(Στο σημείο αυτό ο Βουλευτής κ. Σπυρίδων Χαλβατζής καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Ξέρετε, κύριε Υπουργέ, αυτήν την περίοδο, η Κυβέρνησή σας, όπως και η προηγούμενη κυβέρνηση, κάνει μία ευρεία και ταχύτατη επέλαση ενάντια στα δικαιώματα των εργαζομένων. Το νέο φορολογικό νομοσχέδιο που έρχεται, γονατίζει τους εργάτες, τα πλατιά λαϊκά στρώματα. Την ίδια στιγμή, με βάση και τον προϋπολογισμό που ψηφίστηκε, χαρίζετε στο μεγάλο κεφάλαιο προνόμια, κίνητρα και δεν το φορολογείτε. 
Αφού, λοιπόν, φθάσατε τα σχολεία, τα εκπαιδευτικά ιδρύματα, τους εργαζόμενους σ’ αυτήν την κατάσταση και η σημερινή συγκυβέρνηση και οι πρώην κυβερνήσεις της Νέας Δημοκρατίας και του ΠΑΣΟΚ, έρχονται οι Γερμανοί στρατιωτικοί και προσπαθούν μέσα από τις λεγόμενες «χορηγίες» να μεθοδεύσουν διαδικασίες που θα μετατρέπουν γονείς, μαθητές, εκπαιδευτικούς σε επαίτες. Αυτή είναι η λογική που κυριαρχεί και εμείς είμαστε κατηγορηματικά αντίθετοι. Θεωρούμε απαράδεκτο και, αν θέλετε, πολιτικά ανήθικο να λειτουργούν αυτές οι διαδικασίες μέσα στα σχολεία μας!
Βεβαίως, δεν μπορεί να γίνει αποδεκτό να διαπαιδαγωγούνται τα νέα παιδιά στη ζητιανιά και οι εκπαιδευτικοί να οδηγούνται στο να απλώνουν το χέρι και να παίρνουν χορηγίες. Και ξέρετε, μέσα στα δημοσιεύματα υπάρχουν και ευχαριστίες. Κάνουν τεμενάδες. Αυτό είναι απαράδεκτο. Γι’ αυτό σας λέω ότι είναι πολιτικά ανήθικο. Δεν μπορεί εκπρόσωποι φορέων, εκπρόσωποι σχολείων να γονυπετούν και να παρακαλούν! Δεν ήρθε, βέβαια, καμμία θεία έμπνευση σ’ αυτούς τους στρατιωτικούς να στέλνουν χορηγίες! 
Και πρέπει να πούμε ότι εκεί στην Κρήτη και ειδικά στο πεδίο βολής, στην ευρύτερη περιοχή της Σούδας, μολύνουν τα πάντα, όχι μόνο με την κίνηση των αεροπλάνων, των καραβιών, των πολεμικών δραστηριοτήτων, αλλά και με την όλη συμπεριφορά τους.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και φθάσατε εκεί τον κόσμο! Και εσείς και οι προηγούμενες κυβερνήσεις καταντήσατε έναν περήφανο λαό, ο οποίος έβλεπε τα αμερικανικά αεροπλανοφόρα και ξεχυνόταν στους δρόμους με το σύνθημα «φονιάδες των λαών Αμερικάνοι», να φθάνει σήμερα να εκλιπαρεί για βοήθεια! Είναι απαράδεκτο!
Εμείς καλούμε τους εκπαιδευτικούς, τους γονείς, τους μαθητές, συνολικά την εκπαιδευτική κοινότητα και κυρίως το εργατικό συνδικαλιστικό κίνημα, το ταξικό συνδικαλιστικό κίνημα, συνολικά το μαζικό λαϊκό κίνημα να αντισταθούν απέναντι σ’ αυτήν τη λογική, απέναντι σ’ αυτήν την υποκρισία, απέναντι σ’ αυτήν την πολιτική πρακτική και να παλέψουν να την ανατρέψουν, γιατί θα οδηγηθούν πλατιά στρώματα του λαού στην επαιτεία! Δεν πρέπει να επαιτούν, αλλά να απαιτούν τα δίκια τους!
Ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"126088"," Ευχαριστούμε κι εμείς.
Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126089"," Κύριε Χαλβατζή, μίλησα προηγουμένως για μία ενέργεια που έγινε καθ’ υπέρβαση αρμοδιοτήτων. 
Θα μου επιτρέψετε, όμως, τώρα να μιλήσω για υπερβολή. Διότι πράγματι, είναι υπερβολή αυτό το οποίο επιχειρήθηκε προηγουμένως από εσάς, να συνδέσουμε ορισμένα γεγονότα, τα οποία, θα μου επιτρέψετε, δεν είναι συνδεδεμένα μεταξύ τους. Είναι εντελώς ασύνδετα.
Αναφερθήκατε σε ένα γεγονός στην Πάτρα. Θα σας υπενθυμίσω -ξέρετε ότι υπάρχει και προσωπική ευαισθησία γι’ αυτά τα ζητήματα- ότι εκεί απλώς ο πρόεδρος του Συλλόγου Γονέων και Κηδεμόνων έκανε μία προσφορά στο σχολείο. Όταν αυτό έγινε αντικείμενο επικοινωνιακής εκμετάλλευσης ή αξιοποίησης –εντός πολλών εισαγωγικών- ο περιφερειακός διευθυντής εκπαίδευσης ενήργησε άμεσα και επεστράφη. Νομίζω ότι ο πρόεδρος του συγκεκριμένου Συλλόγου Γονέων και Κηδεμόνων γνώριζε πάρα πολύ καλά την προέλευσή της. 
Άρα, νομίζω πως κι εσείς εδώ θα συμφωνούσατε μαζί μου, ότι κάπου υπήρχε, αν θέλετε, και μία προετοιμασία –εντός πάλι πολλών εισαγωγικών-του συγκεκριμένου γεγονότος.
Να πάμε, όμως, στην Κρήτη. Ξέρετε τη θέση μας. Κανείς δεν παρακαλεί κανέναν για οποιαδήποτε χορηγία. Δεν γνώριζα πραγματικά –και το λέω ευθαρσώς- δημοσιεύματα. Γνώριζα αυτά τα οποία προήλθαν από το συγκεκριμένο σχολείο. Αν υπάρχουν άλλα δημοσιεύματα που αφορούσαν σε άλλα σχολεία, βεβαίως να το δω.
Έχω πει κατ’ επανάληψη ότι για εμάς είναι πάρα πολύ σημαντικό οι περιφερειακοί διευθυντές, οι περιφερειακές διευθύνσεις εκπαίδευσης να έχουν τον απόλυτο έλεγχο του τι μπαίνει σε κάθε σχολείο, έτσι ώστε να μπορούν και να συντονίζουν, αλλά και να έχουν την απαραίτητη ευθύνη γι’ αυτές τις ενέργειες.
Από την άλλη πλευρά, είναι, αν θέλετε, μία πάγια τακτική –και το γνωρίζετε αυτό- μέσω των Συλλόγων Γονέων και Κηδεμόνων να έχουμε προσφορές από ιδιωτικούς φορείς ή από άλλους δημόσιους φορείς. Και αυτό πάντα ελέγχεται. 
Στη συγκεκριμένη περίπτωση, η γνώση την οποία έχουμε είναι μία επιστολή -την οποία θα καταθέσω και στα Πρακτικά- του διευθυντή του ειδικού σχολείου. Και είπα προηγουμένως ότι αυτό θα έπρεπε να γίνει μέσω του συντονισμού του περιφερειακού διευθυντή.
Να είστε σίγουρος, όμως, ότι και ελέγχουμε και ασκούμε μία πολύ καλή εποπτεία στις περιφερειακές διευθύνσεις, έτσι ώστε να μην υπάρχουν υπερβολές ή τέτοιου είδους φαινόμενα, τα οποία ενδεχομένως να θίγουν την υπερηφάνεια, όπως είπατε, του ελληνικού λαού. Στη συγκεκριμένη περίπτωση, δεν νομίζω ότι κανείς εξέλαβε έτσι τη συγκεκριμένη προσφορά.
Σας ευχαριστώ.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"126090"," Ευχαριστούμε κι εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας δεκαεννιά μαθητές και μαθήτριες κι ένας εκπαιδευτικός από το 7ο Σχολείο Ελευσίνας.
Τους καλωσορίζουμε.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η δεύτερη με αριθμό 679/3-12-2012 επίκαιρη ερώτηση δευτέρου κύκλου της Βουλευτού Χαλκιδικής του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αικατερίνης Ιγγλέζη προς την Υπουργό Τουρισμού, σχετικά με το καζίνο «Πόρτο Καρράς».
Θα απαντήσει η Υπουργός Τουρισμού, η κ. Κεφαλογιάννη.
Κυρία Ιγγλέζη, έχετε το λόγο για δύο λεπτά για να μας αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126091"," Ευχαριστώ, κύριε Πρόεδρε.
Κυρίες και κύριοι συνάδελφοι, κυρία Υπουργέ, το καζίνο του «Πόρτο Καρράς» στη Χαλκιδική λειτουργεί από το 2003 με άδεια που παραχωρήθηκε στην εταιρεία «SITHONIA BEACH PORTO CARRAS». 
Σύμφωνα με τις προβλέψεις της σύμβασης παραχώρησης της άδειας ο ιδιοκτήτης οφείλει να διασφαλίζει την καλή λειτουργία του καζίνο καθ’ όλη τη διάρκεια του χρόνου, τη βιωσιμότητα της επιχείρησης και το υψηλό επίπεδο παρεχομένων υπηρεσιών στους πελάτες. Επίσης, προβλέπεται εργατικό δυναμικό της τάξης των πεντακοσίων εργαζομένων.
Κατά τη σύνταξη της επίκαιρης ερώτησης, που συζητάμε σήμερα, το προσωπικό του καζίνο αριθμούσε ενενήντα έξι άτομα.
Σήμερα ο αριθμός αυτός έχει πέσει στα τριάντα πέντε άτομα συμπεριλαμβανομένων των προϊσταμένων τμημάτων. Οι τελευταίες τέσσερεις απολύσεις μάλιστα πραγματοποιήθηκαν κατά τη διάρκεια απεργίας των εργαζομένων στις 30-11-2012, πριν από λίγες μέρες.
 Οι μαζικές απολύσεις έχουν οδηγήσει σε πλήρη απαξίωση του καζίνο, το οποίο εδώ και καιρό υπολειτουργεί. Η απόφαση της διοίκησης για εκ περιτροπής εργασία, ουσιαστικά μετατρέπει το καζίνο σε εποχικό κατά παράβαση των όρων της κατεχόμενης αδείας και καθιστά τους εργαζόμενους ομήρους και την εργασία τους επισφαλή, με χαμηλές απολαβές, δημιουργώντας έτσι σημαντικό κοινωνικό πρόβλημα. 
Επιπρόσθετα, οι παρεχόμενες υπηρεσίες στους πελάτες δεν είναι σε καμμία περίπτωση υψηλής ποιότητας. Το ξενοδοχείο και τα εστιατόρια έχουν διακόψει τη λειτουργία τους. Ο τρόπος οργάνωσης και λειτουργίας των παιχνιδιών, η μη τήρηση των όρων ασφαλείας, η έλλειψη επαρκούς φωτισμού, η ανεπαρκής φρούρηση και ασφάλεια και η ελαττωματική λειτουργία του συστήματος ψύξης- θέρμανσης οδηγούν σε πλήρη απαξίωση του καζίνο, με αποτέλεσμα τη δυσφήμιση τόσο του επιχειρηματικού χώρου των καζίνων όσο και συνολικά του ελληνικού τουρισμού. 
Η Διεύθυνση Εποπτείας Καζίνο έχει επανειλημμένα ενημερωθεί για τις συνθήκες αποσύνθεσης που επικρατούν στο «Πόρτο Καρράς». Από το Φεβρουάριο του 2012 το σωματείο εργαζομένων κάνει συνεχώς ενημερώσεις και έγγραφες καταγγελίες προς τη Διεύθυνση Εποπτείας Καζίνο, η οποία αδρανεί πλήρως. 
Θα καταθέσω στα Πρακτικά το υπόμνημα του Επαγγελματικού Σωματείου Υπαλλήλων Τεχνικών Παιχνιδιών και Λοιπών Ειδικοτήτων Καζίνων προς την Επιτροπή Ελέγχου Καζίνο και τη Διεύθυνση Ελέγχου και Εποπτείας Καζίνο. Καμμία πρωτοβουλία επίλυσης του προβλήματος δεν έχει παρθεί από τους αρμοδίους κρατικούς μηχανισμούς. 
Το καζίνο του «Πόρτο Καρράς» αποτελεί μια από τις σημαντικότερες οικονομικές δραστηριότητες του Νομού Χαλκιδικής. Το Νοέμβριο του 2012 με πρωτοβουλία του δημάρχου Σιθωνίας πραγματοποιήθηκε σύσκεψη με το Σωματείο Εργαζομένων, τη διοίκηση του καζίνο και τοπικούς φορείς. 
Μάλλον δεν με προσέχετε, κυρία Υπουργέ.","ΑΙΚΑΤΕΡΙΝΗ ΙΓΓΛΕΖΗ",166
"126092"," Η τοποθέτηση καταγράφεται και η κυρία Υπουργός θέλοντας ή μη θα την λάβει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126093"," Ο Διευθύνων Σύμβουλος της επιχείρησης κ. Βασιλάκης πρώην νομάρχης Χαλκιδικής, μεταξύ άλλων δήλωσε ευθαρσώς κατά λέξη «κάναμε την ταρζανιά και κλείσαμε τα τραπέζια» δηλώνοντας έτσι τον εκβιασμό της εταιρείας προς τους εργαζομένους και την πολιτεία.","ΑΙΚΑΤΕΡΙΝΗ ΙΓΓΛΕΖΗ",166
"126094"," Ολοκληρώστε παρακαλώ. Μπορείτε να επανέλθετε στη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126095"," Μάλιστα. 
Η εταιρεία είναι οικονομικά απόλυτα υγιής, τίποτα δεν δικαιολογεί τις απολύσεις, τις καθυστερήσεις των οφειλομένων στους εργαζόμενους και την πλήρη απαξίωση υποδομών και παρεχομένων υπηρεσιών. Οι αποφάσεις της διοίκησης το καζίνο αποτελούν ομολογημένες παραβιάσεις των όρων λειτουργίας, ενώ η κακή διαχείριση οδηγεί σε απώλεια εισοδήματος για την επιχείρηση, τους εργαζόμενους και το ελληνικό δημόσιο. 
Καλείστε σήμερα, κυρία Υπουργέ, να μας διαβεβαιώσετε ότι θα προβείτε σε όλες τις απαραίτητες ενέργειες ώστε να εξασφαλιστεί η σωστή και απρόσκοπτη λειτουργία του καζίνο «Πόρτο Καρράς» και συνολικά όλου του ξενοδοχειακού συγκροτήματος. 
Καλείστε επίσης να μας διαβεβαιώσετε, ότι στην μνημονιακή Ελλάδα των εξαθλιωμένων Ελλήνων η Κυβέρνηση έχει τρόπους και μηχανισμούς να εξασφαλίσει την απόδοση διαφυγόντων κερδών του ελληνικού δημοσίου με υπαιτιότητα ιδιωτικών επιχειρήσεων λόγω κακοδιαχείρισης και καταπάτησης των όρων των Συμβάσεων Εκμετάλλευσης Δημόσιων Πόρων και Υπηρεσιών. 
Σας ευχαριστώ πολύ.","ΑΙΚΑΤΕΡΙΝΗ ΙΓΓΛΕΖΗ",166
"126096"," Ορίστε, κυρία Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126097"," Ευχαριστώ, πολύ. 
Κυρία συνάδελφε, τον Οκτώβριο του 2012 και συγκριμένα στις 22 Οκτωβρίου, η διοίκηση της εταιρείας «ΠΟΡΤΟ ΚΑΡΡΑΣ Α.Ε.», που έχει την άδεια λειτουργίας του καζίνο, ζήτησε και εν συνεχεία προχώρησε στη διακοπή λειτουργίας διακοσίων ογδόντα οκτώ εκ των τετρακοσίων είκοσι πέντε συνολικά μηχανημάτων ηλεκτρονικών τυχερών παιχνιδιών λόγω εργασιών συντήρησης και αναβάθμιση υποδομών. 
Την 31η Οκτωβρίου 2012 η επιχείρηση του καζίνο «Πόρτο Καρράς» απέστειλε προς τη Διεύθυνση Εποπτείας Καζίνο στο Υπουργείο Τουρισμού έγγραφο με τέσσερα θέματα:
Πρώτον, την αναστολή λειτουργίας τραπεζιών τυχερών παιχνιδιών μέχρι τις 31-5-2013 λόγω εργασιών συντήρησης αυτών και αναβάθμισης των υποδομών τους. 
Δεύτερον, τη μείωση αποθέματος και τοποθέτηση αυτού σε τράπεζα.
Τρίτον, την τήρηση στο ταμείο του καζίνο του ελάχιστου ποσού που προβλέπει ο κανονισμός λειτουργίας των καζίνο και τέταρτον, το κλείσιμο ταμείου ανά εβδομάδα αντί ανά ημέρα. 
Στο έγγραφό της αυτό η επιχείρηση του καζίνο επικαλείται ως λόγους για τη διακοπή λειτουργίας των επιτραπέζιων παιγνίων και μεγάλου μέρους των ηλεκτρονικών μηχανημάτων τυχερών παιχνιδιών, μεταξύ άλλων, την ελάχιστη κίνηση στο καζίνο κατά την τρέχουσα εκτός τουριστικής σεζόν περίοδο -ενδεικτικά αναφέρουν τρία μόλις εισιτήρια στις 29-10-2012- καθώς και τα οικονομικά στοιχεία των τελευταίων ετών που δείχνουν τη φθίνουσα πορεία της επιχείρησης, γεγονός που έχει επιβαρυνθεί και από την όλο και αυξανόμενης έντασης οικονομική κρίση και τις συνέπειες της στη λειτουργία του καζίνο. Κατά το τελευταίο διάστημα αποτελεί πάγιο αίτημα της επιχείρησης η εποχική λειτουργία της κατά τους θερινούς μήνες, δηλαδή ουσιαστικά από Μάιο, Ιούνιο έως και Οκτώβριο. Αυτό το αίτημα η διοίκηση δεν το έχει κάνει δεκτό. Αντίκειται στις διατάξεις του ν. 2206/1994 περί οργάνωσης και λειτουργίας των επιχειρήσεων καζίνο.
Στο άρθρο 43 του ν. 3105/2003, με το οποίο επαναλειτούργησε το καζίνο «Πόρτο Καρράς» μετά από πολυετή αδράνεια, ορίζεται ότι η νέα κάτοχος της άδειας υποχρεούται σταδιακά και εντός τεσσάρων μηνών από την έναρξη λειτουργίας του καζίνο να προσλάβει το σύνολο του προσωπικού, που απασχολούνταν στην παλαιά κάτοχο της άδειας, στην ίδια ή παρεμφερή ειδικότητα με συμβάσεις τουλάχιστον οκτάμηνης διάρκειας σε ετήσια βάση πλέον των εποχικών. Το υπηρετούν τότε προσωπικό ανήρχετο σε περίπου τετρακόσια άτομα και σύμφωνα με την άδεια λειτουργίας του καζίνο –υπουργική απόφαση 2096/1994- ο κάτοχος της αδείας μεριμνά για τη δημιουργία θέσεων εργασίας για τους κατοίκους της περιοχής ανάπτυξης της επιχείρησης καζίνο κατά το στάδιο της κατασκευής, σαράντα οκτώ νέες θέσεις εργασίας για τη λειτουργία του καζίνο και των συνοδευτικών εγκαταστάσεων πεντακόσιες νέες θέσεις εργασίας. Από τα στοιχεία της υπηρεσίας του Υπουργείου μας προκύπτει ότι το Φεβρουάριο του 2009, η επιχείρηση απασχολούσε διακόσιους σαράντα πέντε εργαζόμενους, ενώ το Νοέμβριο του 2012 απασχολούσε εκατόν επτά άτομα. 
Ως προς τα οικονομικά δεδομένα: Σας ενημερώνω ότι στις 22 Οκτωβρίου 2010 η επιχείρηση υπέβαλε αίτημα στη ΔΟΥ-ΦΑΕΕ Πειραιά για ρύθμιση ληξιπρόθεσμων οφειλών της από την 1η Μαΐου 2010 έως την 30η Σεπτεμβρίου 2010 ύψους 1.797.000 ευρώ. Σε σχετικό δε έγγραφο ενημέρωσε το Υπουργείο ότι κατέβαλε κανονικά, κάθε μήνα μέχρι και το Μάρτιο του 2008, τις οφειλές της έναντι του δημοσίου. Για τις οφειλές από τον Απρίλιο του 2008 μέχρι και το Μάρτιο του 2010 υπήχθη σε ρύθμιση. Να επισημάνω ότι τα αναλογούντα έσοδα του δημοσίου κατά το μήνα Ιανουάριο του 2011 ανέρχονται σε 173.519 ευρώ, τον Ιανουάριο του 2012 σε 70.150 ευρώ, τον δε Οκτώβριο του 2012 σε 55.263 ευρώ. 
Το Υπουργείο μας, μετά από τα παραπάνω αιτήματα και τις ενέργειες της επιχείρησης, έχει υποβάλει στην Επιτροπή Εποπτείας της λειτουργίας των καζίνο εισήγηση, στην οποία εκτίθενται όλα τα προβλήματα που έχουν ανακύψει από τη διακοπή λειτουργίας του καζίνο «Πόρτο Καρράς» με πρόταση την εφαρμογή της παραγράφου 5, του άρθρου 3 του ν. 2206/1994, ήτοι την επιβολή των προβλεπόμενων ποινών στην επιχείρηση του καζίνο. Όσον αφορά στα διαφυγόντα κέρδη του ελληνικού δημοσίου κατά το διάστημα που το καζίνο υπολειτουργεί, αυτά -όπως και σε ανάλογες περιπτώσεις κατά το παρελθόν- υπολογίζονται και καταλογίζονται από τη Διεύθυνση Εποπτείας Καζίνο.","ΟΛΓΑ ΚΕΦΑΛΟΓΙΑΝΝΗ",222
"126098"," Η κ. Ιγγλέζη έχει το λόγο για να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"126099"," Ευχαριστώ, κύριε Πρόεδρε.
Ελπίζω, κυρία Υπουργέ, να είναι έτσι τα πράγματα και να φροντίσετε πράγματι επιτέλους για τη σωστή λειτουργία και την εφαρμογή των όρων λειτουργίας του καζίνο.
Η αλήθεια είναι ότι από τις πληροφορίες που έχω από τους εργαζόμενους καμμία απολύτως εργασία συντήρησης δεν συμβαίνει αυτή τη στιγμή στα μηχανήματα του καζίνο, στα τραπέζια, κλπ. Η οικονομική κρίση δεν δικαιολογεί την απαράδεκτη κατάσταση που επικρατεί στο καζίνο. Από επίσημα στοιχεία προκύπτει μεν η πτώση στην επισκεψιμότητα και στο τζίρο των ελληνικών καζίνο, η οποία, όμως, κυμαίνεται μεταξύ 6%-17%. Για το «Πόρτο Καρράς» η πτώση αγγίζει το 71% το πρώτο εξάμηνο του 2012. Αυτό σημαίνει μια μέση μηνιαία απώλεια εσόδων για το δημόσιο της τάξης των 246.000 ευρώ. Θα σας καταθέσω τα σχετικά έγγραφα της Διεύθυνσης Εποπτείας Καζίνο- Κλιμάκιο Ελέγχου και Εποπτείας Καζίνο «Πόρτο Καρράς», καθώς και τα οικονομικά και τα συγκριτικά στοιχεία των ελληνικών καζίνο για το τι πτώση έχει το καθένα χωριστά. 
Από τι άλλο μπορεί, λοιπόν, να προήλθε αυτή η πτώση παρά μόνο από την απαξίωση του καζίνο από τη διοίκησή του; Η εταιρεία είναι απόλυτα υγιής, χωρίς εμπράγματο βάρος με πάγια περιουσιακά στοιχεία ύψους 405 εκατομμύρια ευρώ, βάσει του δημοσιευμένου ισολογισμού της και έχει επιπλέον λάβει το 2012 κρατικές επιχορηγήσεις πάνω από 3,5 εκατομμύρια ευρώ. 
Παρ’ όλα αυτά, εξακολουθεί να εφαρμόζει μία καταστροφική για την επιχείρηση, τους εργαζόμενους, την τοπική και εθνική οικονομία πολιτική. Υποβαθμίζει συνεχώς την ποιότητα παρεχόμενων υπηρεσιών του καζίνο με τη μείωση του προσωπικού και την απαξίωση εγκαταστάσεων και υποδομών, δυσφημώντας τον ελληνικό τουρισμό, καθυστερεί την πληρωμή οφειλομένων και τα αποδίδει μόνο μετά από δικαστικό αγώνα και ασφαλιστικά μέτρα των εργαζόμενων, διαμορφώνει κατά βούληση και κατά παράβαση της σύμβασης τα ωράρια και τις περιόδους λειτουργίας του καζίνο. Σήμερα πληροφορήθηκα ότι το καζίνο εδώ και μια βδομάδα είναι εντελώς κλειστό. Υπάρχει μόνο ένας security σε ένα φυλάκιο με μία μόνο λάμπα αναμμένη που πληροφορεί τους επισκέπτες ότι το καζίνο δεν λειτουργεί. 
(Στο σημείο αυτό την Προεδρική Έδρα καταλαμβάνει η ΣΤ’ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Η εταιρεία παραβιάζει όρους της συμφωνίας με το ελληνικό δημόσιο εις βάρος του εθνικού συμφέροντος. Στην εποχή του μνημονίου, των περικοπών μισθών και συντάξεων, της ανεργίας και της οικονομικής εξαθλίωσης είναι ίσως φυσικό ιδιωτικά συμφέροντα να εκμεταλλεύονται τις συγκυρίες. Είναι, όμως, απαράδεκτο ο κρατικός μηχανισμός να ανέχεται, αν όχι να διευκολύνει τέτοιου είδους συμπεριφορές. 
(Στο σημείο αυτό η Βουλευτής κ. Αικατερίνη Ιγγλέζη καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΑΙΚΑΤΕΡΙΝΗ ΙΓΓΛΕΖΗ",166
"126100"," Ευχαριστούμε, κυρία συνάδελφε.
Κυρία Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126101"," Πρώτον, η εν λόγω επιχείρηση δεν έχει λάβει κρατικές επιχορηγήσεις, όπως είπατε, για το 2012. Πιθανώς να αναφέρεστε στην ένταξη του ξενοδοχείου στον αναπτυξιακό νόμο, όπως έχει συμβεί με χιλιάδες επιχειρήσεις. 
Σε κάθε περίπτωση, είναι ευθύνη της Κυβέρνησης να εξασφαλίζονται απόλυτα οι συνθήκες εργασίας των εργαζομένων και τα εργασιακά τους δικαιώματα, όπως είναι ευθύνη της Κυβέρνησης να εξασφαλίζονται απόλυτα οι συνθήκες για την ορθή επιχειρηματική λειτουργία. 
Η εύρυθμη και σωστή λειτουργία όλων των καζίνο και του καζίνο «Πόρτο Καρράς» είναι μείζονος σημασίας για το Υπουργείο Τουρισμού. Παρακολουθούμε στενά τις κινήσεις και τα αιτήματα της εταιρείας λειτουργίας του καζίνο, ακούμε ως οφείλουμε όλες τις πλευρές και σταθμίζουμε τα αιτήματά τους, αντιλαμβανόμαστε όλες τις παραμέτρους που έχουν προκύψει, κυρίως, λόγω της μεγάλης οικονομικής κρίσης. 
Στόχος μας είναι η λειτουργία του καζίνο του «Πόρτο Καρράς» να αντεπεξέλθει στις δυσκολίες και τα προβλήματα που ανακύπτουν και από την κρίση και να αποτελέσει μία υγιή τουριστική επιχείρηση, με μία επιχείρηση που σέβεται, όπως λέτε κι εσείς, τα συμφωνηθέντα με το ελληνικό δημόσιο, που δημιουργεί θέσεις εργασίας, που στηρίζει τους εργαζόμενους, που σέβεται και υπολογίζει τον πελάτη, που βοηθάει την τουριστική ανάπτυξη της περιοχής.
Είναι ξεκάθαρο, όμως, ότι η κλιμακούμενη οικονομική κρίση και οι συνέπειές της καθρεφτίζονται στη λειτουργία του καζίνο, γεγονός που φαίνεται καθαρά και στην επισκεψιμότητά του. Σας ανέφερα προηγουμένως ότι το ίδιο το καζίνο επικαλείται ότι στις 29 Οκτωβρίου του 2012 έκοψε τρία μόλις εισιτήρια. Αυτό είστε κι εσείς σε θέση να το επιβεβαιώσετε εάν ισχύει ή όχι. 
Τα σχετικά οικονομικά στοιχεία των τελευταίων ετών δείχνουν τη φθίνουσα πορεία της επιχείρησης, η οποία –όπως σας είπα και πριν- αιτείται σταθερά τον τελευταίο καιρό την εποχική λειτουργία της. Η αλήθεια είναι ότι καμμία επιχείρηση δεν μπορεί να διατμηθεί τεχνικά σε λειτουργία. Οι οικονομικές συνθήκες και ο ανταγωνισμός οδηγούν την επιχείρηση του καζίνο σε συρρίκνωση για ένα μεγάλο κομμάτι του έτους και η λύση της εποχικής λειτουργίας, ξαναλέω, δεν προβλέπεται με βάση τον ισχύοντα νόμο, αλλά ενδεχομένως να πρέπει να εξεταστεί, διότι θα μπορούσε να εξασφαλίσει με αυτόν τον τρόπο ένα συγκεκριμένο αριθμό θέσεων εργασίας, γιατί όπως καταλαβαίνουμε όλοι η εναλλακτική είναι πιθανόν το ολικό κλείσιμο της επιχείρησης.
Εμείς δείχνουμε την ανοχή που εμπίπτει στο πλαίσιο της νομιμότητας και της κατανόησης των δυσκολιών της εποχής, πάντα όμως υπερασπιζόμενοι το δημόσιο συμφέρον. Επαναλαμβάνω ότι βάσει της έρευνας που διεξήγαγε το Υπουργείο, έχουμε υποβάλει εισήγηση στην Επιτροπή Εποπτείας της Λειτουργίας των Καζίνο, όσον αφορά για τα θέματα που προκύπτουν από το καζίνο «Πόρτο Καρράς». Δεν θα παραβλεφθεί το ζήτημα των διαφυγόντων κερδών του ελληνικού δημοσίου. Έχουμε εισηγηθεί την επιβολή των προβλεπόμενων ποινών στην επιχείρηση του καζίνο και θα παρακολουθήσουμε την εξέλιξη της υπόθεσης αυτής.
Κλείνοντας να σας πω ότι για το Υπουργείο Τουρισμού τόσο η παροχή υπηρεσιών υψηλού επιπέδου όσο και η ορθή λειτουργία όλων των τουριστικών μονάδων είναι ζητήματα εξαιρετικής σημασίας, γιατί δεν νοείται σύγχρονη τουριστική ανάπτυξη χωρίς ποιοτικούς χώρους με ελλείψεις στο ανθρώπινο δυναμικό και με γκρίζες εργασιακές σχέσεις.
Η ανάπτυξη του τουρισμού είναι μια διαδικασία που μας αφορά όλους, την πολιτική ηγεσία, τους επιχειρηματίες του κλάδου, τους εργαζομένους σε αυτόν. Η ανάπτυξη του τουρισμού και η προσέλκυση επενδύσεων προϋποθέτει συνεννόηση, πρωτοβουλίες διαλόγου, συνθέσεις απόψεων. 
Από την πλευρά του το Υπουργείο Τουρισμού θα κάνει ό,τι είναι δυνατόν τόσο για την τήρηση της νομιμότητας και την προάσπιση του δημοσίου συμφέροντος όσο και για την ενθάρρυνση υγιών επιχειρηματικών πρωτοβουλιών. 
Ευχαριστώ.","ΟΛΓΑ ΚΕΦΑΛΟΓΙΑΝΝΗ",222
"126102"," Ευχαριστούμε και εμείς, κυρία Υπουργέ.
 Η πρώτη με αριθμό 682/3-12-2012 επίκαιρη ερώτηση δεύτερου κύκλου του Βουλευτή Ηλείας της Νέας Δημοκρατίας κ. Ανδρέα Μαρίνου προς τον Υπουργό Αγροτικής Ανάπτυξης και Τροφίμων, σχετικά με την επιμήκυνση του χρόνου διατηρησιμότητας του φρέσκου γάλακτος, διαγράφεται λόγω κωλύματος του κυρίου Βουλευτή. 
Η τρίτη με αριθμό 690/3-12-2012 επίκαιρη ερώτηση δεύτερου κύκλου της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Οικονομικών, σχετικά με την οικονομική αποκατάσταση των ζημιών που υπέστησαν οι Έλληνες μικρο-ομολογιούχοι, διαγράφεται λόγω κωλύματος του κυρίου Υπουργού.
Η τέταρτη με αριθμό 678/3-12-2012 επίκαιρη ερώτηση δεύτερου κύκλου του Βουλευτή Β΄ Αθηνών των Ανεξαρτήτων Ελλήνων κ. Βασιλείου Καπερνάρου προς τον Υπουργό Οικονομικών, σχετικά με τα «Ελληνικά Πετρέλαια Α.Ε», διαγράφεται λόγω κωλύματος του κυρίου Υπουργού.
 Επίσης η έβδομη με αριθμό 689/3-12-2012 επίκαιρη ερώτηση δεύτερου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την απόλυση εργαζομένου στην εταιρεία «GOLDAIR HANDLING» στο αεροδρόμιο «Ελευθέριος Βενιζέλος», διαγράφεται λόγω κωλύματος του κυρίου Υπουργού.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής των Ελλήνων,  είκοσι πέντε μαθητές και μαθήτριες και μία εκπαιδευτικός από το 1ο Πειραματικό Πρότυπο Δημοτικό Σχολείο του Πανεπιστημίου Αθηνών.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Θα συζητηθεί η έκτη με αριθμό 687/3-12-2012 επίκαιρη ερώτηση δεύτερου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Υγείας, σχετικά με τη λήψη μέτρων για τη ραγδαία αύξηση μόλυνσης από τον ιό HIV μεταξύ των χρηστών ενέσιμων ναρκωτικών.
Ο κ. Λυκούδης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126103"," Κυρία Υφυπουργέ, στο μήνυμά σας της 1ης  Δεκεμβρίου, Παγκόσμιας Ημέρας κατά του AIDS, είχατε πει: «Στην Ελλάδα τα τελευταία δυο χρόνια παρατηρείται το ανησυχητικό φαινόμενο της ραγδαίας αύξησης των νέων λοιμώξεων στην ομάδα των χρηστών ενδοφλέβιων ναρκωτικών. Σύμφωνα με τα στατιστικά στοιχεία, τα κρούσματα μόλυνσης σε αυτή την ομάδα υψηλού κινδύνου πριν από το 2011 ανέρχονταν στο 2% έως 3% του συνολικού ποσοστού των κρουσμάτων, το 2011 αυξήθηκαν στο 25,3% και τον Οκτώβριο του 2012 ανήλθαν στο 46,4%». Διαπιστώνατε, όπως λέγατε, ότι αυτή η ραγδαία αύξηση των κρουσμάτων στους χρήστες ενδοφλέβιων ναρκωτικών επικεντρώνεται σχεδόν αποκλειστικά στην Αττική. Στο μήνυμά σας καταλήγατε πως εφόσον αυξηθεί εκ μέρους όλων μας η συλλογική ευαισθητοποίηση, η μάχη κατά της περαιτέρω εξάπλωσης του AIDS, πρόκειται να έχει καλή έκβαση. 
Κυρία Υφυπουργέ, δεν θα έχει καλή έκβαση. Στον πληθυσμό των τοξικοεξαρτημένων η συλλογική ευαισθητοποίηση δυστυχώς δεν επαρκεί. Και το ότι καλέσατε εμπειρογνώμονες του ECDC –και μπράβο σας γι’ αυτό- αποδεικνύει ότι το γνωρίζετε. 
Λόγω της λιτότητας δυο χρόνια τώρα, δημιουργούμε νομίζω οι ίδιοι ένα δραματικό ανθρωπιστικό ζήτημα, μια μείζονα απειλή, μια βόμβα στα θεμέλια τής υγείας μας, ακριβώς γιατί επιχειρούμε να αντιμετωπίσουμε και αυτό το ζήτημα με δημοσιονομικούς όρους. Κάναμε εδώ και δυο χρόνια οικονομία στις σύριγγες. Το 2011 ο κ. Λοβέρδος μοίρασε 120.000 σύριγγες. Δημιουργήσαμε παραπάνω από διακόσιες νέες μολύνσεις το 2011 και φέτος θα φτάσουμε ενδεχομένως στις χίλιες διακόσιες. Για να καλύψουμε έναν τοξικομανή με σύριγγες όλη τη χρονιά χρειαζόμαστε περίπου 125 ευρώ. 
Αν νοσήσει, επειδή δεν του προμηθεύσαμε δωρεάν σύριγγα, ως ασθενής με AIDS κοστίζει στο κράτος παραπάνω από 22.000 ευρώ. Κυρία Υφυπουργέ, 125 ευρώ ή 22.000 ευρώ; 
Σε αυτό το πλαίσιο της άποψής μας λοιπόν σας ερωτώ: 
Πρώτον, σε ποιες δράσεις, πρωτοβουλίες και συνεργασίες θα προβεί το Υπουργείο Υγείας και με ποιο χρονοδιάγραμμα, μεταξύ των τοξικοεξαρτημένων ατόμων, για να εξασφαλίσει γρηγορότερη πρόσβασή τους σε υπηρεσίες  απεξάρτησης;
Δεύτερον, εκτιμάτε ότι χρειάζεται ειδικός κατεπείγων σχεδιασμός για την Αθήνα, ώστε να εξασφαλιστεί συνεχής ιατρική και κοινωνική μέριμνα για τους αστέγους τοξικομανείς και οροθετικούς και αν ναι, με ποιους φορείς θα συνεργαστείτε; Με ποιους στόχους και ποιες δράσεις θα αναπτύξετε; 
Ευχαριστώ, κυρία Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"126104"," Ευχαριστώ και εγώ, κύριε  συνάδελφε.
Στην επίκαιρη ερώτηση θα απαντήσει η Υφυπουργός Υγείας, κ. Φωτεινή Σκοπούλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126105"," Ευχαριστώ, κύριε  Λυκούδη, για την ευκαιρία που μου δίνετε να ξεκαθαρίσουμε ορισμένα πράγματα, όσον αφορά στην πρόληψη και την αντιμετώπιση ατόμων και νόσων που έχουν σχέση με τη δημόσια υγεία. Άρα έχουμε να κάνουμε με δύο θέματα : Το πρώτο έχει να κάνει με την αύξηση της λοίμωξης του AIDS, σε μία ειδική ομάδα ατόμων που είναι οι χρήστες ενδοφλέβιων ναρκωτικών και το δεύτερο έχει να κάνει ουσιαστικά με την επίπτωση αυτού του φαινομένου μόνο στην Αθήνα.
Θα πρέπει να σας ενημερώσω ότι για τη νόσο του AIDS έχει δημιουργηθεί εδώ και χρόνια, όπως σε όλα τα κράτη αλλά και εδώ, το Κέντρο Αντιμετώπισης Ειδικών Λοιμώξεων που είναι το ΚΕΕΛ, το οποίο αργότερα μετονομάστηκε σε ΚΕΕΛΠΝΟ και επιτηρεί επιδημιολογικά τη λοίμωξη αυτή και προτείνει μέτρα πρόληψης και αντιμετώπισης.
 Παράλληλα βέβαια, έχουν δημιουργηθεί και άλλοι φορείς, που αφορούν τους χρήστες των ναρκωτικών. Όπως είναι ο ΟΚΑΝΑ, ο οποίος θα πρέπει να γνωρίζετε όλοι εδώ μέσα -διότι δεν το έχετε καταλάβει θεωρώ 100%- ότι είναι ένας φορέας που χρησιμοποιεί την υποκατάσταση με μεθαδόνη και άλλα φάρμακα για την απεξάρτηση. 
Ο πληθυσμός όμως ο οποίος αντιμετωπίζεται με αυτόν τον τρόπο δεν είναι ένας πληθυσμός ο οποίος ουσιαστικά υπόκειται σε απεξάρτηση. Είναι άτομα, τα οποία είναι κυρίως σε μία φάση, που δύσκολα απεξαρτώνται και σ’ αυτόν τον πληθυσμό ανήκουν περισσότερο εκείνοι, που υπόκεινται στο δρόμο: χρήση ενδοφλέβιων ναρκωτικών κ.λπ.. Είναι δηλαδή ένας δύσκολος πληθυσμός, ο οποίος έχει τη μεγαλύτερη συχνότητα σε λοιμώξεις, όχι μόνο του HIV, αλλά και άλλες λοιμώξεις, όπως είναι η ηπατίτιδα Β, η ηπατίτιδα C κ.λπ..
Σε αυτό  το αντικείμενο, δηλαδή των χρηστών, δραστηριοποιούνται και άλλες οργανώσεις, όπως είναι το ΚΕΘΕΑ, όπως είναι η μονάδα απεξάρτησης το «18 ΑΝΩ» στα ψυχιατρεία και μη κυβερνητικές οργανώσεις με πρωτοβουλία δική τους, που ασχολούνται με πάσχοντες της λοίμωξης του HIV και άλλοι εθελοντές, οι οποίοι θέλουν να αντιμετωπίσουν το πρόβλημα από τη μεριά των χρηστών. Άρα υπάρχει μία πληθώρα δομών, οι οποίες ενδιαφέρονται για αυτά τα αντικείμενα.
Θέλω να πω ότι αυτές δυστυχώς οι δομές δεν συνεργάζονται μεταξύ τους και αυτό είναι ένα μείζον πρόβλημα. Το Υπουργείο δεν ορίζει αυτόβουλα  το τι θα κάνει.
Όλες αυτές οι δομές έχουν ειδικούς ανθρώπους, οι οποίοι με τις συνεργασίες τους με το εξωτερικό με επιστήμονες κύρους και ειδικούς, προτείνουν την πρακτική την οποία θα ευoδώσει το Υπουργείο. 
Θέλω να σας πω ότι η κατάσταση αυτή στην οποία βρισκόμαστε σήμερα, δεν θεωρώ ότι είναι ακριβώς αποτέλεσμα της μη χορήγησης χρημάτων σε αυτόν τον τομέα. Εκατόν τριάντα χιλιάδες σύριγγες δεν τις έδωσε ο προηγούμενος Υπουργός, τις έδωσαν αυτές οι οργανώσεις. Και δεν είναι ακριβή παρέμβαση αυτή. Αλλά θέλω να σας εκθέσω ότι παράλληλα άλλες τόσες χιλιάδες έχει δώσει το ΚΕΕΛΠΝΟ σε δράσεις, οι οποίες γίνονται εντελώς ανεξάρτητα από τον ΟΚΑΝΑ.
Άρα το μείζον πρόβλημα δεν είναι το τι θα κάνουμε. Ουσιαστικά -ειλικρινά σας το λέω- δεν χρειάζεται κανένας εξωτερικός παράγοντας να μας πει το τι θα κάνουμε. Όλοι το αναγνωρίζουν αλλά δεν συνεργάζονται μεταξύ τους. Ειλικρινά «τρώγονται» ο ένας με τον άλλο για ίδια συμφέροντα. Δεν το αναγνωρίζω αυτό. 
Το Υπουργείο αυτό που προσπαθεί να κάνει, είναι να τους βάλει όλους μαζί. Ο ένας γνωρίζει καλύτερα τη μια μεριά του προβλήματος, ο άλλος γνωρίζει καλύτερα την άλλη μεριά του προβλήματος και οφείλουν να αξιοποιηθούν όλες οι δομές είτε αυτές είναι όργανα του κράτους, όπως είναι το ΚΕΕΛΠΝΟ και ο ΟΚΑΝΑ είτε είναι πρωτοβουλίες ατομικές, όπως είναι οι διάφορες μη κυβερνητικές οργανώσεις. Όλοι θέλουν, αλλά τελικά το αποτέλεσμα είναι, ότι δεν μπορούμε να το υλοποιήσουμε.
Ο στόχος του Υπουργείου είναι να συνεργαστούν όλες αυτές οι ομάδες, για να προχωρήσουμε αποτελεσματικά και άμεσα. Γιατί εντοπίζεται το πρόβλημα στην Αθήνα; Το πρόβλημα στην Αθήνα μάς έχει απασχολήσει πάρα πολύ. Ειλικρινά από τους αρμόδιους φορείς -και από το Δήμο Αθηναίων, ο οποίος και αυτός δείχνει μεγάλο ενδιαφέρον για να επιλυθεί το θέμα δεν έχω τα δεδομένα που θα μας οδηγήσουν κάπου, δηλαδή δεν έχω τη σαφώς αιτιολογημένη πρόταση, η οποία θα λύσει το πρόβλημα. 
Υπάρχουν διάφορες προτάσεις, αλλά θεωρώ ότι δεν είναι ξεκαθαρισμένο ποια θα βοηθήσει καλύτερα. Θα μου πείτε «θα κάτσετε έτσι, επειδή δεν ξέρετε ποιο είναι το πρόβλημα;». Όχι. Γίνονται ήδη προσπάθειες. Άμεσα έχουν δοθεί οδηγίες σε όλα τα νοσοκομεία της Αθήνας, τα οποία έχουν μονάδες ΟΚΑΝΑ και μονάδες λοιμώξεων, να δεχθούν όλους τους ασθενείς οι οποίοι διαπιστώνεται ότι έχουν λοίμωξη με AIDS και είναι χρήστες, για να τους αντιμετωπίσουν άμεσα όσο γίνεται καλύτερα. 
Θέλετε να σας πω ότι από αντίστοιχες ομάδες, από Βουλευτές εδώ μέσα, υπήρχαν αντιδράσεις; Απαντώ σε πενήντα εννέα Βουλευτές, γιατί πήρα αυτήν την απόφαση. Δηλαδή ο καθένας θέλει να δείξει ότι «εγώ το κάνω». Κανένας δεν το κάνει μόνος του. Πρέπει να συνεργαστούμε για να το κάνουμε αυτό, αλλιώς θα έχουμε όντως τέτοιου είδους προβλήματα, γιατί ειλικρινά δεν δικαιολογείται αυτή η έξαρση σε αυτούς τους ασθενείς, όταν έχουμε όργανα τα οποία επιβλέπουν, δηλαδή είναι οργανωμένα.","ΦΩΤΕΙΝΗ ΣΚΟΠΟΥΛΗ",464
"126106"," Έχετε και τη δευτερολογία σας, κυρία Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126107"," Είμαστε ήδη έτοιμοι γι’ αυτό. Δεν είναι κάτι καινούργιο.","ΦΩΤΕΙΝΗ ΣΚΟΠΟΥΛΗ",464
"126108"," Κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126109"," Κυρία Υφυπουργέ, κατ’ αρχάς ευχαριστώ για τις πληροφορίες που μας δώσατε, γιατί είναι χρήσιμες. Εμένα με ωθούν στο να επιμείνω σε κάποιες πλευρές των ερωτημάτων μου. 
Ειλικρινά σας λέω ότι κατά τη δική μας την άποψη το συνολικότερο πρόβλημα της οικονομικής πίεσης σήμερα στη χώρα, όπως και σε όλη την Ευρώπη, αλλά ειδικά η φτώχεια στη δική μας χώρα, δημιουργεί και τέτοιου τύπου παρενέργειες, δηλαδή δημιουργεί και μερικές μικρές ή μεγάλες βόμβες στο χώρο της υγείας. Μια από αυτές είναι το θέμα που συζητάμε τώρα.
Ένα χρόνο πριν, στην Ολομέλεια του Ευρωπαϊκού Κοινοβουλίου, ο Λάζλο Άντορ – είναι πολύ ενδιαφέρουσα η δήλωση, γι’ αυτό τη λέω- είπε: «Η Ευρώπη δείχνει ένα έλλειμμα αλληλεγγύης και μέχρις ότου αυτό αντιστραφεί, όχι μόνο μπορεί να καταστρέψει το κοινωνικό μοντέλο, αλλά και την ίδια την Ευρωπαϊκή Ένωση». 
Νομίζω ότι το θέμα που συζητάμε, εντάσσεται μέσα σε αυτήν την ιστορία του ελλείμματος αλληλεγγύης. Η φτώχεια απελαύνει και έχει τέτοιου τύπου παρενέργειες. Γι’ αυτό νομίζω ότι όλοι μας, ευαισθητοποιημένοι απέναντι στο πρόβλημα που είναι παρενέργεια και της φτώχειας, πρέπει να είμαστε πάρα πολύ σοβαροί και υπεύθυνοι στην προσέγγισή μας. 
Νομίζω ότι είπατε ενδιαφέροντα πράγματα. Επιτρέψτε μου να επιμείνω σε μερικές παρατηρήσεις. 
Δεν πρέπει να είμαστε, κυρία Υφυπουργέ, ακριβοί στο πίτουρο και φθηνοί στο αλεύρι, που λέει ο λαός μας. Υπάρχουν πολλά σημεία δωρεάν παροχής βελόνων και συρίγγων, ειδικά στο κέντρο της Αθήνας. Δεν είναι ευχάριστο όταν ακούγεται αυτό, αλλά είναι αναγκαίο. Δεν πρέπει να είναι πέντε εξαρτημένοι με μία σύριγγα στο χέρι και να την περιφέρουν. 
Πρέπει να συντονιστούμε με τις διεθνείς πρακτικές και συστάσεις πρόληψης και αντιμετώπισης του νοσήματος του AIDS. Πρέπει να αποσύρετε, κυρία Υφυπουργέ, την εγκύκλιο με την οποία σταματήσατε τη δωρεάν -ανώνυμη και εμπιστευτική, επομένως- πρόσβαση στο τεστ. 
Τρίτον, επιμένουμε ότι ο ΟΚΑΝΑ και τα πρόγραμμα απεξάρτησης είναι τελικά μία επένδυση. Πρέπει να ξαναδούμε το κόστος αυτής της επένδυσης σε σχέση και με τα οφέλη της και στην κοινωνία και στην οικονομία. 
Τέλος, κυρία Υφυπουργέ, εγώ άκουσα με έκπληξη την πολύ ειλικρινή τοποθέτησή σας ότι υπάρχει αδυναμία συνεργασίας και συνεννόησης στο χώρο των θεραπευτικών ομάδων. Είναι δυνατόν; Αναρωτιέμαι ως Βουλευτής του ελληνικού Κοινοβουλίου και ως Έλληνας πολίτης. Είναι δυνατόν; Δεν μπορούμε δηλαδή να συνεννοηθούμε; Δεν μπορεί δηλαδή να υπάρξει ένας συντονισμός όλων των υπηρεσιών και των θεραπευτικών ομάδων και των δημοτικών υπηρεσιών και της Αστυνομίας και των ΜΚΟ; Δεν μπορούμε να βρούμε τρόπους και μεθόδους, ώστε να συντονιστούν όσοι εμπλέκονται και δραστηριοποιούνται στην αντιμετώπιση αυτών των φαινομένων, της έξαρσης δηλαδή του ιού; 
Εάν θεωρήσω και αποδεχθώ –και νομίζω ότι δεν έχετε άδικο και να το λέτε και δεν αμφισβητώ την ειλικρίνειά σας- ότι ενδεχομένως εμφανίζονται και συμφέροντα στο επίπεδο της ασυνεννοησίας μεταξύ των θεραπευτικών ομάδων, τότε πρέπει να θεωρήσω ότι κάτι πάρα πολύ σοβαρό συμβαίνει σε αυτήν τη χώρα και σε αυτό το επίπεδο. 
Ευχαριστώ, κυρία Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"126110"," Και εγώ σας ευχαριστώ. 
Το «ενδεχομένως» φαντάζομαι, κύριε συνάδελφε, ήταν ρητορικό, γιατί είναι σχεδόν σίγουρο, αν μου επιτρέπετε. 
Κυρία Υπουργέ, παρακαλώ, ολοκληρώστε την απάντησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126111"," Ευχαριστώ, κυρία Πρόεδρε. 
Πρώτον, θα ήθελα να ξεκαθαρίσω ότι όντως ισχύει νομικά το ότι θα πρέπει να πληρώνει κάποιος 9 ευρώ για να πάει στο νοσοκομείο να κάνει τον έλεγχο για το AIDS, αν δεν είναι ασφαλισμένος. Δεν υπάρχει όμως ουσιαστικά αυτό στην πράξη. Θα το δούμε και νομοθετικά, για να αρθεί εντελώς. Όμως ουσιαστικά γίνεται δωρεάν ο έλεγχος και στις μονάδες του ΚΕΕΛΠΝΟ και στο 30% και πάνω των νοσοκομείων. Μάλλον μόνο σε ένα 34% των νοσοκομείων πληρώνει ο κόσμος για να κάνει τον έλεγχο του HIV. Θα πρέπει όντως να προάγουμε αυτόν τον έλεγχο για τον HIV. 
Οφείλουμε να κάνουμε δηλαδή δύο πράγματα, τα οποία είναι και στην πρόθεσή μας. Πρέπει να σταματήσουμε κεντρικά -από την πολιτεία- το στιγματισμό του AIDS. Το AIDS είναι μία νόσος, η οποία βέβαια με τη θεραπεία σήμερα πάει πάρα πολύ καλά. Κοστίζει στο κράτος, κοστίζει στο άτομο το οποίο πάσχει από αυτήν . Είναι πάρα πολύ σημαντικό να προλαμβάνεται. 
Επειδή ακριβώς αυτή η έξαρση και αυτή η αύξηση του ποσοστού συμβαίνει σε αυτόν τον ειδικό πληθυσμό, τη Δευτέρα συγκεκριμένα έχουμε μία σύσκεψη όλων των φορέων –μετά και από το συνέδριο που είχε γίνει προηγουμένως και είχαμε συγκεντρωθεί εκεί και είχαμε κουβεντιάσει ορισμένα πράγματα- για να ληφθούν συγκεκριμένα μέτρα, με συγκεκριμένες ευθύνες από τον καθένα. 
Θέλετε να σας πω ότι από τον Ιούλιο που είμαι στο Υπουργείο Υγείας έχουν έρθει και με έχουν ενημερώσει αυτόνομα οι διάφοροι φορείς; 
Για το θέμα της αύξησης του πληθυσμού με λοίμωξη του HIV/AIDS στους χρήστες, έχω ενημερωθεί από το Σεπτέμβριο, όχι από το ΚΕΕΛΠΝΟ και τον ΟΚΑΝΑ, αλλά από το Πανεπιστήμιο, από τον κ. Χατζάκη, που έχει ένα πρόγραμμα και έκρουσε τον κώδωνα του κινδύνου.
Με το ΚΕΕΛΠΝΟ έχω συνεργαστεί πάμπολλες φορές, για τη νόσο του Δυτικού Νείλου, για το αίμα κ.λπ.. Το πρόβλημα, το οποίο αναγνωρίζουν επιδημιολογικά, δεν έχει τεθεί. Όλοι οι φορείς, ακόμη και οι διευθύνσεις των Υπουργείων, έρχονται και φέρνουν θέματα, τα οποία είναι νομοθετικά, είναι τούτα, είναι εκείνα, δηλαδή, δεν υπάρχει μία συνέχεια, να πουν ότι «ξέρετε, έχουμε πρόβλημα από το 2011 πάνω σε αυτό». Πώς να το ξέρω αλλιώς εγώ; Γιατί να το ξέρω; Ουσιαστικά ούτε η διεύθυνση είναι ενημερωμένη γι’ αυτό, δηλαδή δεν το αισθάνεται ότι είναι πρόβλημα, αλλά ούτε και το ΚΕΕΛΠΝΟ και ερχόμαστε, κατόπιν εορτής, να γίνουμε πυροσβέστες. 
Δεν θεωρώ ότι πάντα πρέπει να γινόμαστε πυροσβέστες. Βλέπω ότι μαζί με αυτό το αντικείμενο, το οποίο όντως είναι θερμό αντικείμενο και θα πρέπει να αντιμετωπιστεί, θα πρέπει άμεσα να δούμε και προβλήματα θεσμών, διότι, όπως ξέρετε, κυρίως αυτά τα όργανα είναι όργανα τα οποία έχουν μία εξάρτηση από το Υπουργείο. 
Συνεπώς αυτά τα όργανα πρέπει να είναι ανεξάρτητα από το Υπουργείο. Πρέπει να κάνουν την επιστημονική δουλειά τους και να μην έχουν σχέση με το Υπουργείο. Πρέπει να έρχονται στο Υπουργείο και όχι στον Υπουργό, γιατί ο Υπουργός αλλάζει. Ο Υπουργός κάθεται ένα εξάμηνο ή ένα-δύο χρόνια και αλλάζει. Πρέπει να έρχονται στο Υπουργείο, στο κράτος, το οποίο είναι επιτελικό απέναντι στο τι θα γίνει και να του λένε «αυτός είναι ο κώδωνας του κινδύνου» και να μη λύνονται τα προβλήματα στο υπόγειο στυλ. Το καταλαβαίνετε; 
Άρα χρειάζεται καινούργιο νομοθετικό πλαίσιο, ώστε αυτοί οι οργανισμοί να είναι ανεξάρτητες αρχές, οι οποίες θα δρουν ανεξάρτητα, σύμφωνα με την επιστημονική ακεραιότητα την οποία οφείλουν να έχουν.
Ευχαριστώ.","ΦΩΤΕΙΝΗ ΣΚΟΠΟΥΛΗ",464
"126112"," Ευχαριστούμε, κυρία Υφυπουργέ.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"126113"," Μάλιστα, μάλιστα.
Με τη συναίνεση του Σώματος και ώρα 11.28΄ λύεται η συνεδρίαση για αύριο, ημέρα Παρασκευή 7 Δεκεμβρίου 2012 και ώρα 10.00΄ με αντικείμενο εργασιών του Σώματος: κοινοβουλευτικό έλεγχο: α) συζήτηση επικαίρων ερωτήσεων και β) συζήτηση της υπ’ αριθμόν 19/14/19-10-2012 επίκαιρης επερώτησης.
Ο","ΟΛΟΙ ΟΙ ΒΟΥΛΕΥΤΕΣ",NA
