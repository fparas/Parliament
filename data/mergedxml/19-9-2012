"","Content","name","ParlmemberID"
"51399","Date","19-9-2012",NA
"51400"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Πέμπτης 20 Σεπτεμβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου ( Άρθρο 130 παράγραφοι 2 και 3 του Κανονισμού της Βουλής) 
  1. Η με αριθμό 259/17-9-2012 επίκαιρη ερώτηση του Βουλευτή Β´ Αθήνας της Νέας Δημοκρατίας κ. Κυριάκου Μητσοτάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη μεταφορά της Ειδικής Γραμματείας Δασών στην αρμοδιότητα του Υπουργείου Αγροτικής Ανάπτυξης και Τροφίμων. 
   2. Η με αριθμό 257/17-9-2012 επίκαιρη ερώτηση του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ιωάννη Αμανατίδη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την υπαγωγή των ιδιωτικών εκπαιδευτικών στο Ενιαίο Μισθολόγιο-Βαθμολόγιο. 
   3. Η με αριθμό 254/17-9-2012 επίκαιρη ερώτηση του Ε΄ Αντιπροέδρου της Βουλής και Βουλευτή Λακωνίας του Πανελλήνιου Σοσιαλιστικού Κινήματος κ. Λεωνίδα Γρηγοράκου προς τον Υπουργό Υγείας, σχετικά με τις ελλείψεις σε ιατρικό και νοσηλευτικό προσωπικό στο Κέντρο Υγείας Νεάπολης του Νομού Λακωνίας. 
 4. Η με αριθμό 256/17-9-2012 επίκαιρη ερώτηση του Βουλευτή Επικρατείας των Ανεξάρτητων Ελλήνων κ. Τέρενς – Νικολάου Κουίκ προς τον Υφυπουργό προς τον Πρωθυπουργό και τον Υπουργό Περιβάλλοντος, Ενέργειας και Κλιματικής Αλλαγής,   σχετικά με την διάθεση στη ανώνυμη εταιρεία (ΛΑΓΗΕ Α.Ε.) μέρους του ανταποδοτικού τέλους που προορίζεται για την ΕΡΤ Α.Ε.. 
 5. Η με αριθμό 265/17-9-2012 επίκαιρη ερώτηση του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τους Υπουργούς Εξωτερικών και Μακεδονίας–Θράκης, σχετικά με την «αλυτρωτική προπαγάνδα των Σκοπίων». 
 6. Η με αριθμό 263/17-9-2012 επίκαιρη ερώτηση του Βουλευτή Α´ Αθήνας της Δημοκρατικής Αριστεράς κ. Ιωάννη Πανούση προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και  Δικαιοσύνης, Διαφάνειας και Ανθρωπίνων Δικαιωμάτων, σχετικά με την ένταξη της Ελλάδας σε καθεστώς αυστηρής επιτήρησης από την Επιτροπή κατά της Διαφθοράς του Συμβουλίου της Ευρώπης (GRECO). 
 7. Η με αριθμό 261/17-9-2012 επίκαιρη ερώτηση του Βουλευτή Β´ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τον Οργανισμό Εργατικής Κατοικίας (OEK).
 Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου ( Άρθρο 130 παράγραφοι 2 και 3 του Κανονισμού της Βουλής) 
   1. Η με αριθμό 260/17-9-2012 επίκαιρη ερώτηση του Βουλευτή Λευκάδας της Νέας Δημοκρατίας κ. Θεόδωρου Σολδάτου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τις μετεγγραφές φοιτητών και σπουδαστών. 
 2. Η με αριθμό 258/17-9-2012 επίκαιρη ερώτηση της Βουλευτού Β´ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Σοφίας Σακοράφα προς τους Υπουργούς Οικονομικών και Υγείας, σχετικά με την αναστολή της λειτουργίας του Σικιαρίδειου Ιδρύματος που εδρεύει στο Μαρούσι.  
 3. Η με αριθμό 253/17-9-2012 επίκαιρη ερώτηση της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την συνέχιση  του προγράμματος παροχής κοινωνικών υπηρεσιών «Βοήθεια στο Σπίτι». 
 4. Η με αριθμό 252/17-9-2012 επίκαιρη ερώτηση του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τους Υπουργούς Οικονομικών και Εθνικής Άμυνας, σχετικά με την παραχώρηση του λιμανιού του Ρεθύμνου σε τουρκική εταιρεία.
  5. Η με αριθμό 266/17-9-2012 επίκαιρη ερώτηση του Βουλευτή Αττικής του Λαϊκού Συνδέσμου - Χρυσή Αυγή κ. Ηλία Κασιδιάρη προς τον Υπουργό Οικονομικών,  σχετικά με την αναδιάταξη της εθνικής οικονομίας και τη διαχείριση των χρημάτων από τη νέα δόση των 31,5 δισεκατομμυρίων ευρώ. 
 6. Η με αριθμό 264/17-9-2012 επίκαιρη ερώτηση της Βουλευτού Αιτωλοακαρνανίας  της Δημοκρατικής Αριστεράς κ. Νίκης Φούντα προς τους Υπουργούς Περιβάλλοντος, Ενέργειας και Κλιματικής Αλλαγής και Διοικητικής Μεταρρύθμισης και Ηλεκτρονικής Διακυβέρνησης, σχετικά με τη συγχώνευση φορέων περιβαλλοντικής σημασίας από διαφορετικές περιφέρειες σε ενιαίο φορέα. 
 7. Η με αριθμό 262/17-9-2012 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων κατά της καταστροφής των αμπελώνων.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51401"," Κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Συνέχιση της συζήτησης επί των άρθρων και του συνόλου του σχεδίου νόμου του Υπουργείου Οικονομικών: «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις». 
Στη χθεσινή συνεδρίαση συζητήθηκε και ψηφίστηκε το νομοσχέδιο επί της αρχής. Στη σημερινή συνεδρίαση θα συζητηθούν τα άρθρα του νομοσχεδίου και οι τροπολογίες ως μία ενότητα. 
Έχω την τιμή να ανακοινώσω στο Σώμα ότι ο Πρόεδρος της Δημοκρατικής Αριστεράς κ. Φώτης Κουβέλης ορίζει ως ειδική αγορήτρια τη Βουλευτή Α΄ Θεσσαλονίκης κ. Ασημίνα Ξηροτύρη. 
Το λόγο έχει η εισηγήτρια της Νέας Δημοκρατίας κ. Άννα-Μισέλ Ασημακοπούλου για οκτώ λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51402"," Ευχαριστώ πολύ, κύριε Πρόεδρε. Καλημέρα, κυρίες και κύριοι συνάδελφοι. 
Θα ξεκινήσω λέγοντας –για όσους δεν το ξέρουν- ότι είμαι πρωτοεκλεγείσα Βουλευτής και ότι αυτό είναι το πρώτο νομοσχέδιο το οποίο εκλήθην να παρουσιάσω. 
Σας παρουσιάζω την εμπειρία μου, επειδή έχει σχέση με τα σχόλια που θα κάνω, καθ’ ότι δεν δευτερολογήσαμε χθες το βράδυ. Πρέπει να ομολογήσω ότι όταν μου το έδωσαν κατ’ αρχάς, το είδα και είπα ότι είναι λογικό να το δώσουν σε μία καινούργια Βουλευτή που δεν έχει εισηγηθεί νομοσχέδιο ξανά και ας είμαι οικονομολόγος και ας είμαι νομικός, γιατί είναι ένα εύκολο θέμα, έχει λίγα άρθρα, είναι ξεκάθαρο. Θα σας μεταφέρω, λοιπόν, την εμπειρία μου από όλη τη διαδικασία αυτή. 
Πριν σας τη μεταφέρω, όμως, με το χρονόμετρο να τρέχει, θα κάνω την παρουσίαση κατ’ άρθρον. Ξεκινώ, λοιπόν, με την κατ’ άρθρον παρουσίαση αυτού του νομοσχεδίου. 
Άρθρο 1. Οι δαπάνες του κράτους θα πρέπει να καταγράφονται και να ελέγχονται. Υπάρχει ένας νόμος από το 2006, ο οποίος το ρυθμίζει αυτό. Αυτός ο νόμος απλοποιείται και αυτό τώρα γίνεται πιο απλά, πιο γρήγορα και πιο οικονομικά. Υπήρχαν μερικές επιτροπές, οι οποίες τώρα συγχωνεύονται και γίνεται μία επιτροπή. Γινόταν από εξωτερικούς υπαλλήλους που πληρώνονταν, ενώ τώρα θα γίνεται από εσωτερική μονάδα. Η εσωτερική μονάδα γίνεται με κοινή υπουργική απόφαση πιο γρήγορα. Αντί να χρειάζονται χιλιάδες υπογραφές με χρονοβόρο προεδρικό διάταγμα και αντί να γίνονται συνέχεια έκτακτοι έλεγχοι, αξιολογείται αν χρειάζονται, για να μη δυσχεραίνεται η ροή.
Άρθρο 2. Ναι, συμφωνούμε όλοι και το συζητήσαμε για ώρες ότι πρέπει να πάνε οι δημόσιες υπηρεσίες σε ιδιόκτητα κτήρια. Όμως, μέχρι να γίνει αυτό, όπως γίνεται παντού στην αγορά, τα ενοίκια θα είναι λιγότερα.
Άρθρο 3. Το πιο απλό απ’ όλα, κόβονται οι μισθοί των μελών της Κυβέρνησης. Κόπηκαν των Βουλευτών και τώρα εξισώνονται των Υπουργών με των Βουλευτών, του Πρωθυπουργού, του Αρχηγού της Αξιωματικής Αντιπολίτευσης. Σημειώνω εδώ ότι έρχεται και μία τροπολογία η οποία λέει ότι ο Πρόεδρος της Δημοκρατίας δεν θα πληρώνεται με το τετραπλάσιο των Βουλευτών, αλλά με το διπλάσιο. Επίσης, καταργούνται και τα έξοδα παράστασης, κάτι το οποίο συμπαρασύρει αυτά με τα οποία πληρώνονται οι προηγούμενοι Πρόεδροι.
Άρθρο 4. Ναι, υπάρχει ένα πλωτό μουσείο. Μεγάλη έκπληξη: Το πλωτό μουσείο θα υπάγεται στο Υπουργείο Ναυτιλίας! Δεν μπαίνω στη συζήτηση για το ν. 2039/1939. Δεν μπαίνω στη συζήτηση για τις φοροαπαλλαγές και όλα αυτά τα οποία συζητήσαμε. Λέω το βασικό, ότι δηλαδή αυτό το μουσείο δεν κοστίζει τίποτα στο ελληνικό δημόσιο.
Άρθρο 5. Υπάρχει η Ακαδημία Εμπορικού Ναυτικού Μακεδονίας. Είναι ένα πάρα πολύ ωραίο κτήριο. Είναι έτοιμο να πέσει. Δεν έχει άδεια. Υπάρχουν χρήματα από το ΕΣΠΑ, έτοιμη μελέτη και ιδιώτης που ενδιαφέρεται να το αναστηλώσει. Κάνουμε, λοιπόν, αυτό που πρέπει να κάνουμε, για να νομιμοποιηθεί το κτήριο, προκειμένου να μπορέσει να αξιοποιηθεί.
Άρθρο 6. Κάνουν μάθημα για δύο χρόνια επιπλέον οι συνταξιούχοι εκπαιδευτικοί του ΝΑΤ.
Άρθρο 7. Αξιοποιείται το Ελληνικό. Το Ελληνικό έχει πάει στο ΤΑΙΠΕΔ. Η Μονάδα Υποβρυχίων που είναι μέσα στο Λιμενικό, δεν θα πάει στο ΤΑΙΠΕΔ. Αν αξιοποιηθεί και αυτή ως μέρος της επένδυσης, θα φύγει από εκεί, θα πάει αλλού και θα πληρώσει το ΤΑΙΠΕΔ.
Επίσης, γίνονται πλέον προϊστάμενοι και οι υποναύαρχοι. Αξιοποιούνται επιλαχόντες από ένα διαγωνισμό και αλλάζει και ο τρόπος προμήθειας πλωτών επιχειρησιακών μέσων, για να μπορέσει να αξιοποιηθεί ένα άμεσα διαθέσιμο κονδύλι 40 εκατομμυρίων ευρώ από το Ταμείο Εξωτερικών Συνόρων της Ευρωπαϊκής Ένωσης, το οποίο αλλιώς θα χαθεί.
Άρθρο 8. Απεσύρθη.
Άρθρο 9. Πρόεδρος του Διοικητικού Συμβουλίου του Κέντρου Διαφύλαξης Αγιορείτικης Κληρονομιάς είναι πλέον ο Υπουργός Μακεδονίας-Θράκης.
Άρθρα 10-13. Υπάρχουν διάφορες γενικές γραμματείες οι οποίες έχουν επικάλυψη. Αυτές συγχωνεύονται. Καταργούνται οι θέσεις των αντίστοιχων γενικών γραμματέων και τις αρμοδιότητες τις παίρνουν αυτοί που υπάρχουν. Όλα αυτά μαζί με παρόμοια πράγματα που έχουν γίνει με τους μισθούς των γενικών γραμματέων στο δημόσιο, με υπουργική απόφαση μας γλυτώνουν 10 εκατομμύρια ευρώ.
Άρθρα 14, 15, 16. Είναι μεταβατικές διατάξεις.
Αυτά, λοιπόν, ελέχθησαν σε δύο λεπτά και σαράντα δευτερόλεπτα. Τόσο μου πήρε να σας παρουσιάσω άρθρο-άρθρο το πρώτο νομοσχέδιο που μου ανετέθη να εισηγηθώ στη Βουλή. Αυτό το λέω, γιατί στην επιτροπή το συζητήσαμε επί της αρχής, κατ’ άρθρον, κάναμε και δεύτερη ανάγνωση και εχθές ήμασταν εδώ μέχρι τις μεταμεσονύχτιες ώρες! Δηλαδή, συνολικά υπολόγισα ότι αυτό το πράγμα που μόλις σας παρουσίασα, το συζητήσαμε είκοσι τέσσερις ώρες! Είκοσι τέσσερις ολόκληρες ώρες! 
Μην ξεχάσω να μιλήσω για τις τροπολογίες. Αυτές θα μου πάρουν δέκα δευτερόλεπτα. 
Σας είπα για τον Πρόεδρο της Δημοκρατίας.
Οι εξερχόμενοι από τις παραγωγικές σχολές του Λιμενικού Σώματος, τα νέα παιδιά, τώρα πηγαίνουν κατευθείαν για εκπαίδευση στις Ειδικές Δυνάμεις, όταν είναι νέα και δυνατά, αντί να πηγαίνουν στα Λιμεναρχεία της περιφέρειας.
Θα σας πω και για άλλη μία τροπολογία. Θέλουμε να αξιοποιήσουμε τα λιμάνια. Υπάρχουν «master plans». Είναι τεχνικά σχέδια, όπως μας είπε χθες ο Υπουργός. Κυρώνονται τα «master plans».
Τελείωσαν και οι τροπολογίες! Τι συζητούσαμε, λοιπόν, κυρίες και κύριοι, για είκοσι τέσσερις ώρες; Να σας πω με απλά λόγια ότι συζητούσαμε τα ίδια και τα ίδια! 
Συζητάγαμε θέματα τα οποία με το ζόρι εφάπτονται στοιχειωδώς των διατάξεων του νόμου, στα οποία αναφέρθηκα σε τρία λεπτά και σαράντα δεύτερα. 
Να πω ενδεικτικά μερικά θέματα τα οποία μας απασχόλησαν στο πλαίσιο των συζητήσεων αυτών στην επιτροπή, αλλά και στην Ολομέλεια χθες: Οι αιτίες δημιουργίας του χρέους στη χώρα μας. Η θέση της Ελλάδας στην ενεργειακή σκακιέρα και τι θα γίνει με τις ΑΟΖ. Οι εξοπλιστικές δαπάνες. Τα ληγμένα αντιγριπικά εμβόλια. Οι επιχορηγήσεις που δίνει το ελληνικό κράτος στην ελληνική λεσβιακή κοινότητα. Αυτά είναι μερικά από τα θέματα τα οποία υπάρχουν στα Πρακτικά, που μας απασχόλησαν για είκοσι τέσσερις ώρες. Και όλα αυτά για ένα νομοσχέδιο που είπαμε από την αρχή και εγώ και οι ειδικοί αγορητές που το στηρίζουν και ο Υπουργός ότι δεν υπάρχουν αυταπάτες για το μέγεθος της παρέμβασης. Ναι, γλιτώνουμε 25 εκατομμύρια ευρώ. Είναι η αρχή. Είναι ένα μέρος της προσπάθειας για δημοσιονομική εξυγίανση.
Το βασικό επιχείρημα σε αυτές τις είκοσι τέσσερις ώρες είναι το εξής: εχθρός του καλού είναι το καλύτερο. Αυτό ήταν το κεντρικό επιχείρημα. 
Εγώ έχω να απαντήσω σ' αυτό. Κάντε, κυρίες και κύριοι συνάδελφοι, το καλό και ρίξτε το στο γιαλό.
Απ’ όλες τις κριτικές αυτή που με ενόχλησε περισσότερο είναι ότι το νομοσχέδιο αυτό είναι κατώτερο των περιστάσεων. Λοιπόν εγώ έχω να πω ότι κατώτερο των περιστάσεων για μένα είναι στην παρούσα συγκυρία να συζητάμε για είκοσι τέσσερις ώρες το αυτονόητο. Να μιλάει ο καθένας για ό,τι του αρέσει επειδή έχει το χρόνο. Να σπαταλάμε το χρόνο του Υπουργού Οικονομικών, ο οποίος ήταν εδώ και τις είκοσι τέσσερις ώρες. Και όπως και να το κάνουμε, σε αυτήν τη συγκυρία νομίζω ότι έχει άλλα πράγματα που θα μπορούσε να κάνει, τα οποία θα έχουν αποτελέσματα για την κοινωνία. Να μην παραδεχόμαστε μεταξύ μας τα αυτονόητα. Να υπάρχει μηδενισμός και αρνητισμός για τα σωστά πράγματα, ιδίως όταν είναι μικρά. 
Τι θα ήθελα να συζητάμε για είκοσι τέσσερις ώρες και να είναι και αυτός ο Υπουργός και άλλοι Υπουργοί; Θα ήθελα να συζητάμε τι μπορούμε να κάνουμε για να ανακουφίσουμε τον κόσμο. Ο Υπουργός είπε και συμφωνώ, ότι έχουμε δύο πτυχές: από τη μία μεριά, έχουμε τη δημοσιονομική εξυγίανση και από την άλλη μεριά έχουμε τις μεγάλες διαρθρωτικές αλλαγές, τις αποκρατικοποιήσεις. 
Υπάρχει και μία τρίτη διάσταση, η διάσταση του τι θα κάνουμε εν τω μεταξύ –χωρίς κόστος ενδεχομένως ή με μικρό κόστος ή με κινητοποίηση του υπηρεσιακού μηχανισμού- για να ανακουφίσουμε τον κόσμο. Δεν υπάρχουν μόνο τα δημοσιονομικά ισοδύναμα. Υπάρχουν και αυτά που εγώ θα πω ότι λέγονται κοινωνικοοικονομικά ισοδύναμα, πώς θα ανακουφίσουμε με ελάχιστο κόστος τον κόσμο. Μιλάω για πράγματα όπως να παίρνουμε περισσότερα παιδιά στους παιδικούς σταθμούς, μιλάω για τη «βοήθεια στο σπίτι», για τα μέτρα που ανακοινώθηκαν για τη σίτιση περισσοτέρων φοιτητών. Μιλάω για την επίκαιρη ερώτηση στην οποία συμμετέχω και έκανε ο Βουλευτής κ. Σολδάτος για τις μετεγγραφές στα πανεπιστήμια. Είναι πράγματα που άμεσα ανακουφίζουν τα νοικοκυριά. 
Θα ήθελα να συζητάμε τα κοινωνικοοικονομικά ισοδύναμα παρουσία Υπουργών για είκοσι τέσσερις ώρες. Και αυτό με οδηγεί να πω το εξής κλείνοντας όσον αφορά το νομοσχέδιο, γιατί δεν πρόκειται να δευτερολογήσω ούτε έχω κάτι άλλο να προσθέσω: Τελικά, όταν θέλει κανείς, ψάχνει για τρόπους. Όταν όμως δεν θέλει, ψάχνει απλά για δικαιολογίες.
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ",41
"51403"," Ευχαριστούμε την κυρία συνάδελφο.
Το λόγο έχει ο εισηγητής του ΣΥΡΙΖΑ κ. Δημήτριος Γελαλής.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51404"," Ευχαριστώ, κύριε Πρόεδρε.
Αγαπητοί συνάδελφοι, άκουσα την εκλεκτή συνάδελφό μου πριν από λίγο να αναφέρει ότι συζητάμε είκοσι τέσσερις ώρες τα ίδια και τα ίδια. 
Δεν ξέρω αν συζητάμε είκοσι τέσσερις ώρες τα ίδια και τα ίδια. Αυτό το οποίο ξέρω εγώ είναι ότι ζητήσαμε να ακουστούν φωνές εκπροσώπων φορέων κ.λπ. και δεν ακούσαμε τίποτα. Απορρίφθηκε η πρότασή μας και στην Επιτροπή Οικονομικών. Δεν ξέρω αν πρέπει να συζητάμε την τελευταία στιγμή, όπως έγινε χθες, για το τέλος παραμονής και πλόων των ιδιωτικών πλοίων αναψυχής. Ο κύριος Υπουργός έφερε το θέμα απευθείας στην Ολομέλεια, δεν συζητήθηκε καν. Και παρ’ όλα αυτά εμείς συζητάμε είκοσι τέσσερις ώρες. Δεν νομίζω ότι είναι έτσι. 
Δεν ξέρω εάν, όπως είπε ο κ. Σταϊκούρας, το παρόν νομοσχέδιο είναι εκτός προγράμματος γενικής οικονομικής πολιτικής. Δηλαδή, να συζητήσουμε τώρα γι’ αυτό που λέμε περιστολή δαπανών, ή να μιλήσουμε γενικότερα για την οικονομική πολιτική και να το αφήσουμε σε άλλο χρόνο. 
Νομίζω ότι πολύ άμεσα, μέσα σε ένα μήνα, κύριε Υπουργέ, θα έρθει το φορολογικό νομοσχέδιο. Είναι ένα εργαλείο για το πώς μπορούμε να δούμε αυτό που λέμε είσπραξη εσόδων και περικοπές δαπανών. Θα μπορούσαμε, δηλαδή, μέσα στο φορολογικό νομοσχέδιο να φέρουμε όλα αυτά τα ζητήματα και να μην καθόμαστε να συζητάμε επιδερμικά στο παρόν νομοσχέδιο. Αυτό δείχνει έλλειψη αξιοπιστίας, που είναι ένα τεράστιο πρόβλημα, όπως αναφέρατε και εσείς, πραγματικά, τέτοιες διαδικασίες απαξιώνουν την ελληνική Βουλή. Αυτό που σκέφτεται ο ελληνικός λαός είναι ότι οι Βουλευτές δεν κάνουν σωστά τη δουλειά τους, παρά μόνο επιδερμικά, για να περάσει η ώρα. 
Να έρθω τώρα στην κατ’ άρθρον τοποθέτηση. 
Άρθρο 1: Συμφωνούμε με τη συγχώνευση των δύο επιτροπών, αλλά κατά πάγια τακτική ζητάμε διαφανείς διαδικασίες και έλεγχο των αποφάσεων. 
Στο καταργούμενο άρθρο 12 του ν. 3492/2006 οι μονάδες εσωτερικού ελέγχου συστήνονται με προεδρικό διάταγμα. Έρχεται αυτό το άρθρο τώρα, το επιδερμικό όπως λέμε, και γίνεται με υπουργική απόφαση. Το είπαμε και το επαναλαμβάνουμε ότι προτείνουμε να διατηρηθεί η διάταξη, να συστήνονται με προεδρικά διατάγματα, ούτως ώστε και να γίνεται ο απαραίτητος έλεγχος νομιμότητας, αλλά και να μην πέφτουν όλα τα βάρη στον Υπουργό, γιατί αυτός είναι που εκτίθεται. 
Με το δ΄ εδάφιο της παραγράφου 1 προβλέπεται αποζημίωση σε όσα πρόσωπα καλεί η επιτροπή να συνδράμουν στο έργο σε εξειδικευμένα θέματα. Και εδώ καθορίζεται με υπουργική απόφαση. Αυτό το θεωρούμε απαράδεκτο, δηλαδή, ο Υπουργός να μην μπορεί να ελεγχθεί, όσον αφορά την αμοιβή των επιτροπών. 
Άρθρο 2: Επιχειρείται μείωση στα μισθώματα που καταβάλλει το δημόσιο για τη μίσθωση ακινήτων. Εμείς έχουμε πει πάρα πολλά και στην επιτροπή και χθες είπαμε και συνάδελφοί μου έχουν αναφερθεί. Ο κύριος Υπουργός δεν απάντησε σε όλα τα ερωτήματα, τα οποία τέθηκαν. Αυτό που θα πω τώρα είναι ότι την τελευταία στιγμή προστέθηκε διάταξη, σύμφωνα με την οποία η μείωση των ενοικίων θα ισχύει και για τους ΟΤΑ. Προχειρότητα και εδώ. Το ότι δεν είχε προβλεφθεί με την αρχική ρύθμιση απλά δείχνει την προχειρότητα στο σχεδιασμό όλου του νομοσχεδίου. Η θέση μας είναι ότι η Κυβέρνηση οφείλει άμεσα –έπρεπε να το είχε κάνει από εχθές- να αξιοποιήσει όλα τα ακίνητα που ανήκουν στο δημόσιο. Να μην πουληθούν ακίνητα και μάλιστα σε τιμές εξευτελιστικές, όπως θα συμβεί λόγω της οικονομικής συγκυρίας, που μπορούν να χρησιμοποιηθούν για δημόσια χρήση και καλύπτουν διαρκείς ανάγκες. 
Και αυτό το άρθρο δεν θα το ψηφίσουμε, κύριε Υπουργέ. 
Το άρθρο 3 κρίνεται θετικό. Εμείς συνέχεια ζητάμε περαιτέρω μείωση των προνομίων και των αμοιβών, όπου υπάρχουν, ώστε να συμμετέχουν όλοι στην προσπάθεια για εξοικονόμηση πόρων. Ζητάμε, επίσης, να περνάνε από τη Βουλή και ρυθμίσεις για τις μειώσεις αυτές και όχι με υπουργικές αποφάσεις, οι οποίες είναι εύκολο να αλλάξουν. Το άρθρο αυτό θα το ψηφίσουμε.
Άρθρο 4, ίδρυση πλωτού μουσείου: Για το συγκεκριμένο άρθρο κάναμε στην επιτροπή πάρα πολλές ερωτήσεις, χωρίς να έχουμε πάρει και σ’ αυτό απαντήσεις. Σε μια περίοδο καταργήσεων των φοροαπαλλαγών για εκατομμύρια Έλληνες η Κυβέρνηση καταθέτει ένα νομοσχέδιο που δημιουργεί, όπως είπατε, μικρές φοροαπαλλαγές -εγώ θα έλεγα εκτεταμένες- για το πλωτό μουσείο, το οποίο βέβαια είναι γνωστό ότι έχει την έδρα του στο Λιχτενστάιν. Το ίδιο το Υπουργείο επιχαίρει, κάνοντας λόγο για μια θεσμική και οργανωτική πρωτοβουλία. 
Πράγματι, στο νομοσχέδιο του Υπουργείου έχουν περιληφθεί διατάξεις σε άλλο νόμο, το ν. 3816, που φοροαπαλλάσσουν πλοία που έχουν παραχωρηθεί στο δημόσιο. 
Η «ΝΕΡΑΙΔΑ» αντίθετα παραμένει υπό τον πλήρη έλεγχο του Ιδρύματος Λάτση ακόμα και μετά τη διάλυση του μουσείου με τη δυνατότητα κερδοσκοπικής αξιοποίησης. 
Να σημειώσουμε εδώ ότι τα κοινωφελή ιδρύματα γενικώς έχουν πάψει να έχουν φοροαπαλλαγή βάσει του ν.3842. Αδυνατούμε λοιπόν να κατανοήσουμε το λόγο που το Ίδρυμα Λάτση δεν εντάσσεται στις διατάξεις του ν.2039 και το σκεπτικό της πολιτικής επιλογής γι’ αυτό, τη θεσμική και οργανωτική καινοτομία φοροαπαλλαγής του Ιδρύματος, σε μία περίοδο που ακόμα και τα ασθενέστερα μέλη της κοινωνίας έχουν δεχθεί τεράστια μείωση στα εισοδήματα από μείωση φοροαπαλλαγών και από νέους φόρους. 
Επιπλέον ο έλεγχος νομιμότητας που αφορά σε πράξεις διαχείρισης περιουσιακών στοιχείων προβλέπεται να γίνει από το Υπουργείο Ναυτιλίας και όχι από το Υπουργείο Οικονομικών. 
Ακόμα δεν μας εκπλήσσει το γεγονός ότι αυτή η απαίτηση για φοροαπαλλαγές δεν συνοδεύεται από κανενός είδους παραχώρηση στο ελληνικό δημόσιο ή άλλους φορείς, έστω και μικρού ελέγχου των λειτουργιών του μουσείου. Το Ίδρυμα Λάτση θα διορίζει όλα τα μέλη του διοικητικού συμβουλίου και δεν παραχωρεί ούτε μία θέση στο Υπουργείο Πολιτισμού, όπως άλλα επιφανή ιδιωτικά μουσεία προβλέπουν στην ίδρυσή τους ή σε κάποια δημοτική αρχή του Αργοσαρωνικού. Ούτε προβλέπεται στο νόμο ρητά η προβολή της ελληνικής ναυτιλίας γενικότερα, παρά μόνο η ναυτιλιακή και μη ζωή του Γιάννη Λάτση. Δεν θα το ψηφίσουμε, κύριε Υπουργέ. Δεν θα έπρεπε καν να το φέρετε στη Βουλή. 
Νομιμοποίηση των κτηρίων ΑΕΝ Μακεδονίας. Περιέχει θετικές και αναγκαίες διατάξεις. Επιφυλασσόμαστε όμως για την παράγραφο 4, καθώς υπάρχει ένα ζήτημα στο κατά πόσο μπορούν οι δωρητές να υποκαθιστούν τις κρατικές λειτουργίες. Δεν μας κοινοποιήσατε προϋπολογισμό του έργου για να δούμε το ύψος της δαπάνης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Κύριε Πρόεδρε, αναφέρατε χθες ότι θα έχουμε ευχέρεια χρόνου. Δεν δευτερολογήσαμε.","ΔΗΜΗΤΡΗΣ ΓΕΛΑΛΗΣ",85
"51405"," Συνεχίστε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51406"," Δεν μας κοινοποιήσατε τον προϋπολογισμό του έργου για να δούμε το ύψος της δαπάνης, με ποιο ποσό θα συμμετάσχει ο ιδιώτης και πώς θα χρησιμοποιηθεί το κονδύλι των τρεισήμισι εκατομμυρίων ευρώ από το ΕΣΠΑ. Φέρατε για ψήφιση μόνο τη νομιμοποίηση και την εξαίρεση από τις διαδικασίες που ισχύουν για τα δημόσια έργα, χωρίς να μας φέρετε μία ολοκληρωμένη πρόταση. Ο δωρητής μπορεί να είναι και ο αυριανός κάτοχος του φιλέτου, αν το νομικό πρόσωπο υπαχθεί στο ΤΑΙΠΕΔ.  Αν αποσυρθεί –το ζητάμε και τώρα- η παράγραφος 4, πραγματικά θα το ψηφίσουμε. Διαφορετικά, κύριε Υπουργέ, δηλώνουμε «ΠΑΡΩΝ» μόνο για τα  θετικά τα οποία έχει το παρόν άρθρο. 
Για το άρθρο 6, για τους εκπαιδευτές θεωρούμε θετική τη διάταξη. 
Για το άρθρο 7 στηρίζουμε την παραμονή της μονάδας υποβρύχιων αποστολών, καθώς και άλλων δραστηριοτήτων στο χώρο του πρώην αεροδρομίου. Είμαστε ενάντια στην εκποίηση του Ελληνικού. Ζητάμε ορθολογική αξιοποίηση των κτηρίων που βρίσκονται στο χώρο και εξυπηρετούν κοινωνικές δραστηριότητες. Δυστυχώς, αλλάζετε εύκολα άποψη όταν πρόκειται να εξυπηρετήσετε άλλους σκοπούς, όπως είναι το ξεπούλημα του Ελληνικού. 
Την τελευταία στιγμή φέρατε διάταξη με την οποία το ΤΑΙΠΕΔ υποχρεούται να εξεύρει και να παραχωρήσει στο Υπουργείο Ναυτιλίας έκταση ίση με αυτή που κατέχει σήμερα το Λιμενικό Σώμα στο Ελληνικό και αυτό θα γίνει με τη σύμφωνη γνώμη του Υπουργού. Στην αρχική πρόταση κρίνατε ότι ο χώρος του Ελληνικού πληροί τις αυστηρές προδιαγραφές διοικητικών, οικονομικών, κοινωνικών και γεωφυσικών χαρακτηριστικών, αλλά κυρίως ασφάλεια σε χώρο πλησίον ευθύνης ευαίσθητων περιοχών. 
Σήμερα εσείς πάλι δίνετε τη δυνατότητα -επιτρέψτε μου τη λέξη- σε κάποιον άσχετο από το ΤΑΙΠΕΔ να εξεύρει και να παραχωρήσει έκταση ίση και κατάλληλη για χρήση στο Λιμενικό. 
Για τους επιλαχόντες να πω μόνο την πάγια θέση μας, ότι οι διαδικασίες εισαγωγής θα πρέπει να γίνονται μέσω ΑΣΕΠ εφόσον δημιουργηθούν οι προϋποθέσεις μέσω πανελλαδικών εξετάσεων. Καταψηφίζουμε αυτό το άρθρο και ζητάμε να σταματήσει η δυνατότητα να φέρνει έστω την τελευταία στιγμή ο Υπουργός θέματα στην Ολομέλεια της Βουλής. 
Το άρθρο 8 αποσύρθηκε. 
Στο άρθρο 9 θεωρούμε θετικό τον ορισμό του Υπουργού Μακεδονίας Θράκης, ως Πρόεδρο του ΚεΔΑΚ. Παραμένει όμως το θέμα της κρατικής εποπτείας των δαπανών συντήρησης και διαχείρισης των μνημείων που χρηματοδοτούνται μέσω ΕΣΠΑ χωρίς ουσιαστικούς περιοριστικούς ελέγχους. Παρατηρούμε ότι την περίοδο που υπηρεσίες και οργανισμοί του δημοσίου καταργούνται, συγχωνεύονται, συρρικνώνονται, το ΚεΔΑΚ παραμένει ως έχει και διατηρεί τις αρμοδιότητές του. Επιφυλασσόμαστε σ’ αυτό το άρθρο. 
Όσον αφορά τα άρθρα 10, 11, 12 και 13, κύριε Υπουργέ, είχαμε την πρόθεση να τα ψηφίσουμε και το εκφράσαμε και στην Οικονομική Επιτροπή, με το σκεπτικό ότι έστω και την τελευταία στιγμή θα μας φέρνατε κάποιες απαραίτητες διευκρινήσεις για την αναγκαιότητα των συμπτύξεων ή των νέων γραμματειών οι οποίες δημιουργήθηκαν. Δεν το κάνατε. Ψηφίζουμε «ΠΑΡΩΝ» σε αυτό το άρθρο.
Αγαπητοί συνάδελφοι, ο λαός με την ψήφο μας έστειλε εδώ σε αυτήν την κρίσιμη περίοδο για τη χώρα να δουλέψουμε, να συνεργαστούμε και να βγάλουμε τη χώρα από την κρίση. Περιμένει να εφαρμόσουμε γρήγορα τομές και μεταρρυθμίσεις και όχι λόγια. Νομίζω όμως ότι εδώ συζητούμε μόνο για να συζητούμε. Έχουμε ζητήσει από τον Υπουργό διευκρινήσεις και στοιχεία τα οποία δεν μας έχουν δοθεί. Επίσης στις προτάσεις που διατυπώσαμε, δεν είδαμε να υπάρχει θέληση από την Κυβέρνηση να υιοθετήσει κάποιες από αυτές. Γρήγορα αλλά όχι πρόχειρα. 
Η Κυβέρνηση παρουσίασε προσθήκες-τροπολογίες στο νομοσχέδιο έως την τελευταία στιγμή. Αυτό και μόνο αποδεικνύει την προχειρότητα του νομοσχεδίου, το οποίο έρχεται για συζήτηση. Δείχνει την έλλειψη σχεδιασμού και βούλησης. 
Θα θέλαμε, λοιπόν, να είχαμε πειστεί και για τα υπόλοιπα και να ψηφίσουμε όσο το δυνατόν περισσότερα άρθρα, αφού θα είχαν δοθεί οι απαραίτητες διευκρινήσεις.
Ευχαριστώ.
(Χειροκροτήματα από την πτέρυγα του ΣΥΡΙΖΑ - ΕΚΜ)","ΔΗΜΗΤΡΗΣ ΓΕΛΑΛΗΣ",85
"51407"," Ευχαριστούμε, κύριε συνάδελφε.
Το λόγο έχει ο συνάδελφος κ. Χρήστος Γκόκας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51408"," Κυρίες και κύριοι συνάδελφοι, στη χθεσινή συζήτηση αναδείχθηκε το ζήτημα της μεταρρύθμισης της Δημόσιας Διοίκησης σε όλο το φάσμα της, στη δημοσιονομική εξυγίανση, τον έλεγχο και τον περιορισμό της σπατάλης, ένα δίκαιο και αποτελεσματικό φορολογικό σύστημα, μέτρα για την προστασία του καταναλωτή.
Η μεταρρύθμιση της Δημόσιας Διοίκησης πρέπει να αποτελέσει εθνικό στόχο με αναδιοργάνωση και εκσυγχρονισμό, με αξιοποίηση του ανθρώπινου δυναμικού και αξιολόγηση, γιατί όλες οι πολιτικές για την υλοποίησή τους περνούν ακριβώς μέσα από τη λειτουργία της Δημόσιας Διοίκησης.
Έγινε αναφορά στην πολιτική και το σχέδιο που απαιτείται για τη στρατηγική εξόδου από την κρίση. Η βασική επιλογή, κυρίες και κύριοι συνάδελφοι, αφορά την παραμονή στο ευρώ και στην Ευρωπαϊκή Ένωση και πολλοί πλέον έχουν αναθεωρήσει τις απόψεις τους για τον τρόπο που θα προχωρήσουμε, άλλοι στηρίζοντας επιλογές που απέρριπταν και άλλοι προσεγγίζοντας διαφορετικά την πραγματικότητα απ’ ότι στο πρόσφατο παρελθόν.
Ήθελα να κάνω ένα σχόλιο σε αυτό το σημείο. Δεν κατανόησα πραγματικά την επίθεση του κ. Μιχελάκη προς τον πρώην Πρόεδρο του ΠΑΣΟΚ κ. Παπανδρέου. Δεν θα πω όσα είπε ο ίδιος μιλώντας επί πέντε λεπτά γύρω απ’ αυτό το θέμα. Ίσως απλώς ήθελε να δικαιολογήσει τα δικά του λάθη, τις δικές του απόψεις ή και της παράταξής του έως ένα σημείο, για τη στρατηγική και τις επιλογές τουλάχιστον μέχρι το φθινόπωρο του 2011.
Επίσης, δεν μπορώ να μην σχολιάσω τη σιωπή τόσο του ιδίου όσο και του κ. Παυλόπουλου, ο οποίος επίσης για την τριετία είχε πολλά να πει αλλά δεν είπε τίποτα για ό,τι προηγήθηκε πριν τον Οκτώβριο του 2009.
Κυρίες και κύριοι συνάδελφοι, νομίζω ότι βρισκόμαστε σε μια άλλη φάση της πολιτικής ζωής και των εξελίξεων για τη χώρα μας. Η οικονομική κρίση που είχε ξεσπάσει δυστυχώς βρήκε τη δική μας χώρα στην κατάσταση που παραδόθηκε το 2009 και κάποιοι γνωρίζουν καλύτερα. Τα όσα ακολούθησαν είναι το αποτέλεσμα αυτής της κρίσης, άσχετα με ό,τι λάθη ή παραλείψεις μπορεί να έγιναν και για τα οποία έχει γίνει πολύς λόγος και δεν είναι η στιγμή τώρα για να το συζητήσουμε.
Κυρίες και κύριοι συνάδελφοι, πέρα από τα λόγια και τις θεωρίες κρινόμαστε στην πράξη. Πέρα από το τι πιστεύει ο καθένας για το πώς φτάσαμε ως εδώ, σημασία έχει τι προτείνει ο καθένας και πέρα από συμπλέγματα ενοχής που κάποιοι θέλουν να φορτώσουν σε άλλους.
Τα περίφημα ισοδύναμα χάθηκαν. Η λογική του χρέους, ως εισόδημα που διαφημίζεται με διάφορους τρόπους από κάποιους, δεν στέκεται πουθενά. 
Πώς προχωράμε, λοιπόν, με δεδομένη τη δυνατότητα που προκύπτει από τη σύμβαση με τους εταίρους και τα νέα δεδομένα λόγω απόκλισης αύξησης της ύφεσης; 
Ως πραγματικές δυνατότητες, κυρίες και κύριοι συνάδελφοι, που έχουμε μπροστά μας, για να έχουμε αποτέλεσμα και να έχουν αποτέλεσμα για τον πολίτη τα δύσκολα και επώδυνα μέτρα, είναι: Η δόση των 31,5 δισεκατομμυρίων, όπου τα 6,5 δισεκατομμύρια θα πάνε στις οφειλές του δημοσίου, τα 25 δισεκατομμύρια στην ανακεφαλαιοποίηση των τραπεζών και τη στήριξη της πραγματικής οικονομίας, επίσης η παράταση του χρόνου δημοσιονομικής προσαρμογής, η απαλλαγή του δημόσιου χρέους από τα 50 δισεκατομμύρια της ανακεφαλαιοποίησης, η χρηματοδότηση των αναπτυξιακών έργων, όπως οι μεγάλοι οδικοί άξονες, ο περιορισμός των δαπανών λειτουργίας ή προμηθειών σε διάφορα Υπουργεία, η ρευστότητα στην αγορά και οι ρυθμίσεις των δανείων για τις επιχειρήσεις, για την ανάπτυξη, για επενδύσεις, που θα δώσουν θέσεις εργασίας στους ανέργους και η αξιοποίηση της δημόσιας περιουσίας. 
Σ’ αυτό το σημείο δεν εκπλήσσομαι που ο Κοινοβουλευτικός Εκπρόσωπος του κόμματος της Χρυσής Αυγής είπε ότι δεν θέλει ξένους επενδυτές, όπως και κάθε τι ίσως που θεωρεί ξένο. Βέβαια αυτά είναι πρότυπα που προφανώς έχουν να κάνουν με κλειστές και απομονωμένες κοινωνίες, κάτι που δεν έχει καμμία σχέση με τη σημερινή Ελλάδα. 
Πρέπει να μιλήσουμε τη γλώσσα της αλήθειας, να κατακτήσουμε την αξιοπιστία απέναντι στον πολίτη και την αποτελεσματικότητα στο έργο μας. 
Σαν νέος Βουλευτής μου κάνει εντύπωση η επί παντός ζητήματος άρνηση από πολλές πλευρές ή κριτικές ισοπεδωτικές πολλές φορές. Θα περίμενα, έστω και με αφορμή αυτές τις συζητήσεις, κάποιες συγκεκριμένες, πολύ συγκεκριμένες προτάσεις και όχι γενικές. 
Τι περιμένουμε απ’ αυτό το νομοσχέδιο; Επιλύει άμεσα ορισμένα ζητήματα διοικητικής και οικονομικής φύσης και δείχνει την ανάγκη αυτά να έχουν εφαρμογή, να επεκταθούν και σε άλλους τομείς της Δημόσιας Διοίκησης που αφορούν και λειτουργικές δαπάνες αλλά και θέματα διοικητικά. 
Θέλω να κάνω μια ειδική αναφορά. Ξεκινήσαμε με τον περιορισμό των αποζημιώσεων των μελών της Κυβέρνησης. Έχουμε και μια τροπολογία με πρωτοβουλία του ίδιου του Προέδρου της Δημοκρατίας για μείωση της αποζημίωσης και των εξόδων παράστασής του. Νομίζω ότι αυτό δείχνει το δρόμο για τη συνέχεια και σε άλλους τομείς και σε άλλους φορείς όπου υπάρχουν και παραμένουν υψηλές οι αμοιβές. 
Έχουμε κάνει πολλή συζήτηση και στην επιτροπή για τα άρθρα. Τα άρθρα 1, 2, 3, 15 και 16, που είναι αρμοδιότητας του Υπουργείου Οικονομικών, έχουμε πει ότι συμβάλλουν στην προσπάθεια για δημοσιονομική εξυγίανση προσαρμογή, πειθαρχία, έλεγχο, και αξιολόγηση της απόδοσης όλων αυτών των μηχανισμών και επιτροπών που συγκροτούνται. Οπωσδήποτε είναι σημαντικό να υπάρχει δημοσιονομική πειθαρχία ιδιαίτερα τώρα που πρέπει, όπως είπε και ο Κοινοβουλευτικός Εκπρόσωπος μας χθες, ο προϋπολογισμός να εκτελείται όπως νομοθετείται. 
Σε σχέση με το άρθρο 2 έχουμε πει για την ανάγκη αξιοποίησης της δημόσιας περιουσίας, των ακινήτων του δημοσίου, είτε για χρήση από το ίδιο το δημόσιο είτε για εκμετάλλευση. Έχουμε πει ότι υπάρχουν κτήρια σε πολλά μέρη της Ελλάδας που είναι αχρησιμοποίητα. Είναι θετικό που επεκτείνεται η ρύθμιση και στους ΟΤΑ, αλλά φαίνεται ότι μας έλειπε ένα συνολικό σχέδιο για τη στέγαση των δημόσιων υπηρεσιών. Ένα παράδειγμα είναι τα καποδιστριακά δημαρχεία τα οποία σε πολλές περιοχές της Ελλάδας μένουν αναξιοποίητα. 
Για το άρθρο 3 είπαμε και πριν. Είναι σε θετική κατεύθυνση και δείχνει ότι είναι και συμβολικό, αλλά και πρακτικό, στο θέμα της εξοικονόμησης της όποιας δαπάνης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Άρθρο 4: Οι κύριοι Υπουργοί μας διευκρίνισαν σε τι εξυπηρετεί η ίδρυση του πλωτού μουσείου. Εγώ θα σταθώ στη διαβεβαίωση –και θέλω με κάποιο τρόπο να κατοχυρωθεί η διαβεβαίωση του κ. Μουσουρούλη- ότι σε καμμία περίπτωση δεν θα υπάρξει για τον Έλληνα φορολογούμενο επιβάρυνση, ούτε και στις περιπτώσεις συμπράξεων ή συνεργασιών.
Όσον αφορά το άρθρο 5 έγινε πολλή συζήτηση και για τον τρόπο που νομιμοποιείται για να εκδώσει στη συνέχεια οικοδομική άδεια, όπου είπαμε τις ενστάσεις μας και για τη δυνατότητα που υπήρχε με το ν. 4014/11 να μπορέσει να νομιμοποιηθεί. Ανέφερε ο κ. Μουσουρούλης κάποια ζητήματα που αφορούσαν το χρόνο, αλλά και τις μελέτες που απαιτούνταν. 
Θέλουμε στη μελέτη που υποχρεωτικά θα εγκριθεί και στην άδεια που θα εκδοθεί πολεοδομικά για τις επισκευές, να ληφθούν υπ’ όψιν όλες οι παράμετροι και να υπάρχουν ολοκληρωμένες μελέτες και στατικής επάρκειας, αλλά και γενικά για την ασφαλή λειτουργία αυτών των εγκαταστάσεων. 
Επίσης, θέλουμε –το είχαμε πει και στην επιτροπή- εκεί που αναφέρει ότι οι κατασκευές θα γίνουν με μελέτες εγκεκριμένες από τις υπηρεσίες του Υπουργείου Ναυτιλίας, να συμπληρωθεί στο επόμενο εδάφιο ότι και οι εργασίες θα γίνονται σύμφωνα με τις εγκεκριμένες μελέτες, αλλά και η επίβλεψη των εργασιών θα γίνεται από μηχανικούς της Τεχνικής Υπηρεσίας του Υπουργείου Ναυτιλίας, άσχετα αν το φυσικό πρόσωπο, ιδιώτης ή νομικό πρόσωπο ιδιωτικού δικαίου, θα έχει τους δικούς του μηχανικούς για την εκτέλεση του έργου.
Άρθρο 6: Είπαμε ότι θα έπρεπε -και θα πρέπει- να δούμε και τη δυνατότητα και νέων ανθρώπων να απασχοληθούν εν πάση περιπτώσει για μία διετία, αν δεν προκύπτουν άλλα προβλήματα σε σχέση με συνταξιοδοτικά ή άλλης οικονομικής φύσεως ζητήματα που μπορεί να επιβαρύνουν τον προϋπολογισμό. Σε αυτό έχουμε συμφωνήσει, όπως, επίσης, και στο άρθρο 7, για τις εγκαταστάσεις όπου βρίσκεται το Εθνικό Αθλητικό Κέντρο Νεότητας Αγίου Κοσμά και με τη νομοτεχνική βελτίωση που συμπεριελήφθη τελικά στο άρθρο. Εάν αυτή η έκταση χρειαστεί ή αποφασιστεί να περιέλθει στην «ΕΛΛΗΝΙΚΟ Α.Ε.», θα διασφαλιστεί ο χώρος και οι εγκαταστάσεις από το ΤΑΙΠΕΔ για τη λειτουργία αντίστοιχων σύγχρονων εγκαταστάσεων.
Στα υπόλοιπα έχουμε συμφωνήσει, με τις παρατηρήσεις μας σε ό,τι αφορά το προσωπικό και την κάλυψη κενών στις σχολές, αλλά και την υπηρεσιακή κάλυψη θέσεων αρχιπλοιάρχων και υποναυάρχων, όπου θα πρέπει να τηρούνται πάντα τα κριτήρια διαφάνειας και να μην υπολείπονται σε προσόντα οι καλούμενοι να καταλάβουν αυτές τις θέσεις.
Είχαμε κάνει μία συζήτηση και είχαμε επιμείνει στη διενέργεια προμηθειών πλωτών επιχειρησιακών μέσων που υπερβαίνουν το ποσό των 15.000.000 ευρώ και συγχρηματοδοτούνται από το Ταμείο Εξωτερικών Συνόρων της Ευρωπαϊκής Ένωσης. Κατανοούμε τους λόγους που ανέφερε ο κ. Μουσουρούλης σε σχέση με τα ζητήματα χρονικών περιθωρίων και ευελιξίας της διαδικασίας. Ωστόσο, επιμένουμε ότι σε κάθε περίπτωση όλη αυτή η ρύθμιση δεν πρέπει να αφαιρεί τίποτα σε σχέση με τη σωστή αξιοποίηση αυτών των χρημάτων.","ΧΡΗΣΤΟΣ ΓΚΟΚΑΣ",112
"51409"," Κύριε συνάδελφε, είπαμε ότι θα υπάρξει ανοχή. Βλέπετε, όμως, ότι ο χρόνος έχει περάσει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51410"," Κύριε Πρόεδρε, δεν δευτερολογήσαμε χθες και είπατε ότι θα μας δώσετε χρόνο σήμερα.","ΧΡΗΣΤΟΣ ΓΚΟΚΑΣ",112
"51411"," Έχετε πάρει 50% πάνω από το χρόνο που δικαιούστε. Κάπου, όμως, θα πρέπει να υπάρχει ένα όριο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51412"," Κύριε Πρόεδρε, τελειώνω.
Το άρθρο 8 αποσύρθηκε. Είχαμε τις επιφυλάξεις μας. Είχαμε τις αντιρρήσεις μας για την επανασύσταση του Υπουργείου Μακεδονίας – Θράκης. Αποσύρθηκε τελικά η διάταξη για τον κωδικό. Τοποθετήθηκα εξάλλου χθες στην ομιλία μου επί της αρχής.
Στο άρθρο 9 συμφωνούμε.
Για τα άρθρα 10, 11, 12 και 13, που καταργούν ειδικές γραμματείες και συγχωνεύουν τις υπηρεσίες, είπαμε ότι είναι θετικό. Είναι μια απόφαση που εξορθολογίζει και το κόστος αλλά και την ευελιξία στη λειτουργία των υπηρεσιών. Μόνο για την επανασύσταση της Ειδικής Γραμματείας του Εθνικού Τυπογραφείου είχαμε τους προβληματισμούς μας και πιστεύω ότι θα δοθούν κάποιες περισσότερες εξηγήσεις σήμερα.
Για τα άρθρα 14, 15 και 16 για τις μεταβατικές καταργούμενες διατάξεις δεν έχουμε να προσθέσουμε κάτι άλλο.
Όσον αφορά τις τροπολογίες φυσικά δεν έχουμε αντίρρηση. Το άρθρο πρώτο της πρώτης τροπολογίας έχει αποσυρθεί. Για τις άλλες δύο τροπολογίες, επίσης, συμφωνούμε. Η μια αφορά τη μηνιαία χορηγία για τον Πρόεδρο της Δημοκρατίας και τα έξοδα παράστασης και η άλλη αφορά τα θέματα που έχουν σχέση με τοποθετήσεις αποφοίτων παραγωγικών σχολών του Λιμενικού Σώματος  Ελληνικής Ακτοφυλακής. Παραμένει το δεύτερο άρθρο της τροπολογίας για τις κανονιστικές αποφάσεις της Επιτροπής Σχεδιασμού και Ανάπτυξης Λιμένων και περιμένουμε τον Υπουργό να μας πει σήμερα εάν κάτι αλλάζει σε σχέση μ’ αυτό για να τοποθετηθούμε στο τέλος της σημερινής συζήτησης.
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΧΡΗΣΤΟΣ ΓΚΟΚΑΣ",112
"51413"," Το λόγο έχει ο ειδικός αγορητής των Ανεξαρτήτων Ελλήνων κ. Κωνσταντίνος Μαρκόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51414"," Ευχαριστώ, κύριε Πρόεδρε.
Κυρίες και κύριοι συνάδελφοι, είναι η δεύτερη μέρα συζήτησης του νομοσχεδίου το οποίο έχει σχέση με τη δημοσιονομική προσαρμογή κυρίως στους ελέγχους και διάφορες άλλες διατάξεις.
Έχει πολύ μεγάλο ενδιαφέρον πριν πω για τα άρθρα να γνωρίζουμε κάθε μέρα, γιατί κάθε μέρα μας έρχονται πληροφορίες και κάθε μέρα αλλάζει το σκηνικό, σε τι πολιτικό και κυρίως σε τι οικονομικό περιβάλλον διαλεγόμαστε σ’ αυτήν την Αίθουσα. 
Το οικονομικό περιβάλλον, κύριε Υπουργέ  -και χαίρομαι που είστε εδώ σήμερα, γιατί αυτά που θα πω θα ήθελα να τα λάβετε πολύ σοβαρά υπ’ όψιν και να μου τα διαψεύσετε ή να μου τα επιβεβαιώσετε- λέει ότι η τρικομματική Κυβέρνηση διαπραγματεύεται κατ’ εσάς -κατ’ εμάς δεν διαπραγματεύεται, αλλά δεν έχει σημασία τώρα το ρήμα- και ετοιμάζει τα μέτρα των περικοπών σε μισθούς, συντάξεις, σε έτη σύνταξης, δηλαδή χρόνου με τον οποίο θα βγει κανείς σε σύνταξη, σε άλλες οριζόντιες περικοπές προνοιακών, αναπηρικών επιδομάτων και σ’ ό,τι άλλο μας προκύψει στην κατεύθυνση της δημοσιονομικής προσαρμογής, δηλαδή της εύκολης λύσης στους μισθωτούς, στους συνταξιούχους και κυρίως σ’ αυτούς που δεν μπορούν να κλέψουν από την εφορία ή δεν μπορούν να σας ξεφύγουν ποτέ. Έχω στα χέρια μου και παρακαλώ να μου επιβεβαιώσετε αν τα έσοδα των εφοριών της χώρας για τα ληξιπρόθεσμα του 2012 είναι σήμερα στα μέσα του Σεπτέμβρη κάτω από το 10% και για την ακρίβεια στο 8,5% και να μου επιβεβαιώσετε ή να μου διαψεύσετε αν τα έσοδα της χώρας για τα ληξιπρόθεσμα του 2011 έναντι στόχου 58% είναι στο 35%, κύριε Υπουργέ. Τι σημαίνει αυτό; Σημαίνει ότι το κλείσιμο του προϋπολογισμού θα σας βρει με έλλειμμα μόνο από τα φορολογικά έσοδα άνω των 2,5 ή 3 δισεκατομμυρίων ευρώ.
Θέλω να μας πείτε πρακτικά τι σημαίνει αυτό για την Κυβέρνηση, αν το αντιμετωπίζετε σαν μια πραγματικότητα, αν αυτά που έχω στα χέρια μου είναι αλλοιωμένα, αν πίσω από τα μέτρα των 12, 14, 16 δισεκατομμυρίων -δεν ξέρω πόσα θα είναι, θα τα δούμε σε λίγες μέρες- κρύβονται και άλλα μέτρα και αν αυτό που είπε ο Πρωθυπουργός ότι είναι τα τελευταία μέτρα, πραγματικά το εννοείτε και δεσμεύεστε. Γιατί αν αυτά που λέω είναι πραγματικότητα, σημαίνει ότι μετά το πακέτο έχουμε διόρθωση και του προϋπολογισμού αλλά και του ελλείμματος των εσόδων της χώρας.
Δεύτερον. Κύριε Υπουργέ, διαβάζω σήμερα στην εφημερίδα «ΕΛΛΑΔΑ» -επειδή μιλάμε για τα έσοδα και μαλώνουμε εδώ για το τι θα κόψουμε και τι δεν θα κόψουμε- ότι ο προηγούμενος Υπουργός Οικονομικών κ. Παπακωνσταντίνου το 2010 άλλαξε απόφαση για τα καύσιμα. Και είναι ευτυχής συγκυρία ότι ο κ. Μπέζας, ο Πρόεδρος της Επιτροπής Οικονομικών Υποθέσεων και πρώην Υφυπουργός Οικονομικών είναι εδώ.
Ο κ. Μπέζας λοιπόν το 2006 είχε απαγορεύσει με απόφασή του -για την ακρίβεια στις 20 Απριλίου- την πώληση αφορολόγητου καυσίμου κίνησης από τα βενζινάδικα που είναι στα ΚΑΕ, δηλαδή στα αφορολόγητα στα σύνορα. Ποια ήταν η αιτιολογία; Το έλλειμμα εσόδων της χώρας, πιθανό λαθρεμπόριο, νόθευση ανταγωνισμού για τα επόμενα βενζινάδικα.
Ο κ. Παπακωνσταντίνου το επέτρεψε τον Οκτώβριο του 2010. Από τον Οκτώβριο του 2010 στα σύνορα της χώρας πωλούνται στα βενζινάδικα των ΚΑΕ αφορολόγητα καύσιμα. Τι σημαίνει αυτό πρακτικά, κύριε Υπουργέ; 
Τα ξένα φορτηγά που μπαίνουν στη χώρα γεμίζουν με αφορολόγητα καύσιμα και νοθεύεται ο ανταγωνισμός έναντι των ελληνικών. Αυτό θα το βάλετε επιπροσθέτως στην απελευθέρωση που κάνετε για τις εγχώριες μεταφορές, που δώσαμε ως ελληνικό Κοινοβούλιο με την απελευθέρωση το δικαίωμα και στις ξένες επιχειρήσεις να κάνουν εσωτερικές μεταφορές. 
Αυτή η απόφαση του κ. Παπακωνσταντίνου βάζει τα θεμέλια για λαθρεμπόριο πετρελαίου. Επίσης, κλείνει όλα τα βενζινάδικα στα σύνορα, διότι βεβαίως ποιος θα πάει να βάλει βενζίνη ή πετρέλαιο σε διπλάσια τιμή όταν ως όρος ξεπερνάει το 50% σε κάθε λίτρο; 
Σας ζητώ λοιπόν να πάρετε πίσω την απόφαση του Οκτωβρίου του 2010 του κ. Παπακωνσταντίνου, που ενέκρινε την επαναλειτουργία πρατηρίων πώλησης πετρελαιοειδών στα ΚΑΕ και μάλιστα αφορολόγητα, για να πειστούν εδώ στην Αίθουσα ότι αυτά που ψηφίζουμε –ή ακόμη και αυτά που δεν ψηφίζουμε και για τα οποία αγωνιζόμαστε- θα πιάσουν τόπο. Διότι δεν μπορεί να αγωνιζόμαστε δυο μέρες τώρα για μία χαραμάδα στην οικονομία όταν έχετε ανοίξει τρύπες ή τις έχετε αφήσει -για να μην σας αδικώ- ανοικτές. Να τις κλείσετε, λοιπόν, αυτές τις τρύπες.
Το είχα πει σε ομιλία μου και στην κουβέντα που κάναμε για τις προγραμματικές δηλώσεις της Κυβέρνησης. Είχα πει τότε για το λαθρεμπόριο του πετρελαίου στα σύνορα. Να το αντιμετωπίσετε, να έχετε το θάρρος. Εγώ σας δίνω τώρα την ευκαιρία.
Είχε πει ο κ. Μηταράκης, μέλος της Κυβέρνησης, σε επίκαιρες ερωτήσεις προχθές, το είπε και σε συνεντεύξεις ότι η τρόικα και εν πάση περιπτώσει, η διαπραγμάτευση με την Ευρωπαϊκή Ένωση έφερε αρνητικό αποτέλεσμα σε ό,τι αφορά την επιθυμία της Κυβέρνησης για ελεύθερες οικονομικές ζώνες. 
Αν πράγματι ισχύει αυτό και έχει κλείσει το κεφάλαιο για εσάς και ιδιαίτερα για τη Θράκη, την ευαίσθητη Θράκη, τότε πώς είναι δυνατόν τη Δευτέρα 24 Σεπτεμβρίου και ώρα 17.00΄ στην Τράπεζα της Ελλάδος να υπάρχει ημερίδα για ειδική οικονομική ζώνη στη Θράκη υπό την αιγίδα του Ελληνοβρετανικού Εμπορικού Επιμελητηρίου, με προσκλήσεις από το Χρηματοοικονομικό Forum Θράκης; 
Οφείλετε να δώσετε απαντήσεις στην ελληνική Βουλή, αν αυτά που λένε τα μέλη της Κυβέρνησης τα εννοούν ή αν πίσω από τη μερική άρνηση υπάρχει μία μεθοδολογία, διότι άλλα ακούμε από έξω προς τα μέσα. Έχει παρέλθει η εποχή που οι Έλληνες πολίτες και πολιτικοί μαθαίνουν για τον τόπο τους από τα ξένα πρακτορεία. Ήταν αλήστου μνήμης εποχές αυτές. Θα μας πείτε λοιπόν εσείς, εκ μέρους της Κυβέρνησης, ακριβώς τι συμβαίνει εδώ.
Μπαίνω λοιπόν στο νομοσχέδιο. Νομίζω ότι είναι σαφές, μετά την άρνησή μας στην ψήφιση επί της αρχής, πως ούτε το άρθρο 1 ούτε το άρθρο 2 θα ψηφίσουμε διότι προφανώς αυτός ο τρόπος δημοσιονομικού ελέγχου δεν μας βρίσκει σύμφωνους, γιατί είναι το κακέκτυπο μιας αποτυχημένης Μεταπολίτευσης. Είναι αυτό που δεν έπρεπε να κάνετε. Αυτό κάνετε. Δεν μπορούμε να σας στηρίξουμε σε αυτό.
Το άρθρο 3, που είναι ένας συμβολισμός, θα το ψηφίσουμε, αλλά θέλουμε και εσείς να δεχθείτε τις τροπολογίες τις οποίες κατέθεσε ο κ. Μαριάς για λογαριασμό μας, αν έτσι αισθάνεστε ότι πρέπει να γίνει στη Βουλή, που αφορούν τη μείωση όλων αυτών που λειτουργούν σε οργανισμούς και άλλους φορείς του δημοσίου σε ό,τι αφορά τα μισθολόγιά τους. Θέλουμε επίσης να δεχθείτε να μειώσετε όλοι οι Υπουργοί τη στρατιά των συμβούλων. 
Διότι, αφού θέλετε γενικούς γραμματείς, γενικούς διευθυντές Υπουργείων, Επιτροπές Συντονισμού Ελέγχου, εσωτερικό έλεγχο, θέλετε –επιλέγετε, διότι έτσι πρέπει καμμιά φορά- να δίνετε και δουλειές έξω σε ιδιώτες να ελέγχουν τα Υπουργεία, τότε δεν έχετε λόγο να έχετε ο καθένας είκοσι και είκοσι πέντε συμβούλους. Έτσι θα δώσετε, όχι μόνο το συμβολισμό, αλλά και την πραγματική οικονομία. 
Δεν θα ψηφίσουμε την ίδρυση πλωτού μουσείου σαν νομικό πρόσωπο ιδιωτικού δικαίου, παρ’ ότι η προσφορά είναι πολύ μεγάλη, για δύο λόγους. Ο πρώτος λόγος είναι ότι δεν θέλουμε άλλα νομικά πρόσωπα. Εσείς είπατε να περιορίσετε το κράτος. Πώς το περιορίζετε; Βάζοντας και άλλα νομικά πρόσωπα στην ευθύνη των Υπουργών; Και δεύτερον, στο άρθρο 3, παράγραφος α’, υπάρχει μία πρόταση που δεν την καταλαβαίνουμε και θέλουμε να μας τη διευκρινίσετε, παρά το γεγονός ότι δεν το ψηφίζουμε. Αυτό αφορά τον Υπουργό Εμπορικής Ναυτιλίας. Λέει: «Η απόκτηση κατά κυριότητα με αγορά ή δωρεά του ιστορικού πλοίου «ΝΕΡΑΪΔΑ». Τι είδους προσφορά είναι αυτή «με αγορά ή δωρεά»; Ή είναι δωρεά και είναι προσφορά ή είναι αγορά και δεν είναι προσφορά. Θέλουμε απάντηση σε αυτό. 
Δεν θα ψηφίσουμε το άρθρο 5, εάν δεν φύγει η παρέκκλιση της νομοθεσίας περί δημοσίων έργων, διότι εδώ έχουμε καταναλώσει άπειρες ώρες στο παρελθόν για τα δημόσια έργα, για τις παρεκκλίσεις τους και είναι περιττό να συζητάμε γι’ αυτά. Θα ψηφίσουμε το άρθρο 7, διότι το βρίσκουμε φυσιολογικό και μας ικανοποιεί. Το άρθρο 8 το αποσύρατε. Θα ψηφίσουμε το άρθρο 9, το άρθρο 10, το άρθρο 11 και το άρθρο 12, αλλά όχι το 13, εάν δεν πάρετε τον Ειδικό Γραμματέα του Εθνικού Τυπογραφείου. Το 14, το 15 και το 16 είναι τυπικά. 
Κλείνω με τις τροπολογίες. Αποσύρατε την τροπολογία για τα σκάφη, διότι προφανώς δεν μπορείτε να φέρετε τόσο μεγάλες αλλαγές έτσι ως έτυχε. Δεν πήρατε πίσω όμως την κύρωση που αφορά τα λιμάνια.
Κύριε Υπουργέ, κυρίες και κύριοι συνάδελφοι, θεωρούμε όλοι δεδομένο σε αυτήν την Αίθουσα ότι κάτι πρέπει να αλλάξει σε αυτόν τον τόπο για να βρούμε μια άλλη κατεύθυνση και να πετύχουμε αυτά που μας λείπουν. Μπορεί να έχουμε διαφορετικές απόψεις, αυτό δεν έχει καμμία σημασία, έχει όμως πολύ μεγάλη αξία να συζητάμε μεταξύ μας. Η Κυβέρνηση επιλέγει να κρύβεται. Εξακολουθεί να επιλέγει τις κυρώσεις νόμων, εξακολουθεί να επιλέγει τη μη ακρόαση των φορέων, εξακολουθεί να επιλέγει τη μη ουσιαστική συζήτηση στο Κοινοβούλιο. Στην πραγματικότητα επιλέγει τον ακρωτηριασμό της καλής σχέσης με την κοινωνία. Όλα αυτά που σας είπα πριν έχουν σχέση με την εμπιστοσύνη των πολιτών  Όταν οι πολίτες αισθάνονται ότι εδώ αποφασίζουμε ερήμην της κοινωνίας και ότι δεν μπορούμε να συζητήσουμε μεταξύ μας, τότε ακρωτηριάζουμε και την αξία του πολιτικού συστήματος, ο καθένας Υπουργός τη δική του προσπάθεια και ο καθένας από εμάς, όταν επιλέγει και ανέχεται αυτήν την κατάσταση, νομίζω ότι πυροβολεί τον εαυτό του. 
Τέλος, υπάρχει ένα ακόμα κομμάτι μιας τροπολογίας το οποίο αφορά την παράταση των ανεξάρτητων αρχών. Θα αναφερθώ μόνο σε μία. Κατ’ αρχάς, το θεωρώ πολύ μεγάλο λάθος, διότι για μια ακόμα φορά αυτό αποτελεί πολιτικό στρουθοκαμηλισμό. Αλλά θα μείνω στο Εθνικό Ραδιοτηλεοπτικό Συμβούλιο. Πρέπει να σας πω ότι η θητεία του έχει λήξει προ πολλών μηνών, ότι η οκτάμηνη παράταση που ήταν αποδεκτή από το Συμβούλιο της Επικρατείας έχει παρέλθει. Και πρέπει να σας πω ότι αυτό που γινόταν μέχρι τώρα, δηλαδή το Εθνικό Ραδιοτηλεοπτικό Συμβούλιο να είναι χωρίς νόμιμη ηγεσία και Διοικητικό Συμβούλιο, είχε ως αποτέλεσμα το εξής: Όλα τα πρόστιμα σε όλους τους μεγάλους, μικρούς, κεντρικούς, πανελλαδικούς ή περιφερειακούς ραδιοφωνικούς ή τηλεοπτικούς σταθμούς εκπίπτουν στο Συμβούλιο της Επικρατείας, διότι το Συμβούλιο της Επικρατείας δεν αποδέχεται ως νόμιμη τη σύνθεση του Διοικητικού Συμβουλίου. Και εσείς, αντί να το αντικαταστήσετε και να πάμε σε μία εύρυθμη λειτουργία, το παρατείνετε για να παρατείνετε τι; Την ανοχή στην πραγματικότητα και την εκμετάλλευση την οποία την κάνετε ενσυνειδήτως. 
Σας ζητούμε να πάρετε πίσω την τροπολογία αυτή. Σας ζητώ να μην μετατρέπετε τον πολιτικό κόσμο σε πελατειακό σύστημα των μέσων ενημέρωσης, να μην φοβάστε την ελεύθερη άποψη, να μην φοβάστε τα μέσα ενημέρωσης και να τους αφήσετε να κάνουν τη δουλειά τους, όπως και εσείς να κάνετε τη δική σας δουλειά. Η τροπολογία αυτή το μόνο που κάνει είναι να παρατείνει ένα σαθρό καθεστώς που δεν νομίζω ότι χαρίζει εύσημα στη δημοκρατία μας, μια δημοκρατία την οποία έχουμε κατακτήσει με πολλούς αγώνες, με πολλούς διαλόγους, με πολλές διαφωνίες και την οποία εσείς επιχειρείτε ενσυνειδήτως στην πραγματικότητα να τη νοθεύσετε. 
Είναι κάτι που δεν βολεύει ούτε το πολιτικό σύστημα, ούτε τις κοινωνικές τάξεις, ούτε αυτούς που έχουν στην κατοχή τους ραδιοφωνικούς και τηλεοπτικούς σταθμούς, είτε είναι μικροί είτε είναι μεγάλοι. Βολεύει μόνο εσάς, βολεύει μόνο το φόβο σας και προσπαθείτε να συγκαλύψετε πίσω από αυτήν την απαράδεκτη τροπολογία τη φοβία σας για αυτά που έχετε αποφασίσει.
Σας ευχαριστώ πολύ.
(Χειροκροτήματα από την πτέρυγα των Ανεξαρτήτων Ελλήνων)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51415"," Το λόγο έχει ο ειδικός αγορητής της Χρυσής Αυγής κ. Ηλίας Παναγιώταρος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51416"," Κύριε Πρόεδρε, πριν ξεκινήσουμε την κατ’ άρθρον επεξήγηση γιατί θα καταψηφίσουμε ή θα ψηφίσουμε κάποια άρθρα, θα δώσω μια απάντηση στον ειδικό αγορητή του ΠΑΣΟΚ που αναφέρθηκε στον Κοινοβουλευτικό Εκπρόσωπο της Χρυσής Αυγής σχετικά με τις επενδύσεις από το εξωτερικό, ότι δεν θέλουμε επενδύσεις και ότι προτιμάμε να είμαστε μια απομονωμένη κοινωνία. 
Ε, λοιπόν, δεν είναι έτσι. Επενδύσεις θέλουμε, αλλά θα πρέπει οι επενδύσεις αυτές, είτε προέρχονται από την Ελλάδα είτε από το εξωτερικό, να μην έχουν τα χαρακτηριστικά αποικιοκρατικής «μπανανίας». Γιατί οι κυβερνήσεις σας τόσα χρόνια αυτό που κάνουν ήταν να απαξιώνουν ελληνικές επιχειρήσεις, να τις εξοντώνουν, να τις κάνουν ανίκανες να συνεχίσουν να υφίστανται, έτσι ώστε να έρχεται ο σωτήρας, ο μεσσίας από το εξωτερικό ή από το εσωτερικό και να τις αγοράζει σε πάρα πολύ χαμηλή τιμή. Τέτοιες επενδύσεις δεν τις θέλουμε και παραδείγματα μπορούμε να ξεκινήσουμε να δίνουμε τώρα και να μιλάμε τρεις-τεσσερις μέρες και σας προκαλούμε, όποτε θέλετε, να κάνουμε συζήτηση για το συγκεκριμένο θέμα. 
Λέμε «ναι» στις επενδύσεις, αλλά με πολύ αυστηρό έλεγχο, να ελέγχουμε τι έγινε πριν από τη διαδικασία πώλησης μιας επιχείρησης και μετά να προχωράμε να δούμε ποιοι είναι υγιείς επενδυτές και ποιοι είναι οι αγύρτες και οι απατεώνες επενδυτές.
Δεύτερον, θα ήθελα να προτείνουμε κι εμείς κάτι σαν Χρυσή Αυγή στα όσα είπε ο κ. Μαρκόπουλος μιλώντας για τα αφορολόγητα καύσιμα, τα οποία πωλούνται στα σύνορα. Δεν πρέπει μόνο να σταματήσουν να πωλούνται αφορολόγητα καύσιμα στα σύνορα. Αυτό δεν θα λύσει βέβαια το τεράστιο πρόβλημα που υφίσταται στη Μακεδονία και στη Θράκη λόγω του ότι κάποιοι πολύ «σοφοί» εθνοπατέρες πρωτοστατήσαν στο να μπουν χώρες όπως η Βουλγαρία και η Ρουμανία στην Ευρωπαϊκή Ένωση, χώρες που το μηνιάτικό τους είναι εκατό και εκατόν πενήντα ευρώ. Αυτομάτως με το που μπήκαν στην Ευρωπαϊκή Ένωση δεκάδες εκατοντάδες ελληνικές επιχειρήσεις στη Μακεδονία και στη Θράκη, μη αντέχοντας τον εξευτελιστικό ανταγωνισμό αυτών των χωρών, αναγκάστηκαν και οι ίδιες ή να κλείσουν ή να μεταφέρουν τις εργασίες τους εκεί προκειμένου να επιβιώσουν. 
Γι’ αυτό κάποια στιγμή στο μέλλον, δεν ξέρουμε πότε θα γίνει αυτό, εμείς θα το ζητήσουμε και θα πρέπει να είναι άλλες οι διαδικασίες, ακόμη και μεταξύ χωρών οι οποίες βρίσκονται εντός Ευρωπαϊκής Ένωσης. Θα πρέπει να υπάρχει έλεγχος στα σύνορα και να εξυπηρετείται πρώτα το συμφέρον των Ελλήνων, όποιοι και αν είναι αυτοί.
Στο θέμα μας, η Χρυσή Αυγή καταψηφίζει το άρθρο 1. Αμφιβάλλουμε βάσιμα σε κάθε Επιτροπή Ελέγχου και Συντονισμού κ.λπ., το είπαμε χθες και το λέμε και παντού, γιατί πολύ απλά δεν σας πιστεύουμε. Αυτό το κράτος δεκαετίες τώρα μέσα από δαιδαλώδεις μηχανισμούς δεν έχει τιμωρήσει ποτέ κανέναν για σκάνδαλα τεραστίου μεγέθους, είτε έχει να κάνει με εσωτερικό έλεγχο του δημοσίου είτε με εξωτερικό είτε με οτιδήποτε. Χρειάζονται άλλα πράγματα. Χρειάζεται άλλη νοοτροπία, όχι απλώς αλλαγή στα ονόματα και συγχωνεύσεις ειδικών και γενικών γραμματειών κ.λπ..
Στο άρθρο 2, σχετικά με τη μείωση των μισθωμάτων, είμαστε αντίθετοι όχι γιατί δεν θέλουμε μείωση μισθωμάτων, αλλά γιατί απλά εμείς πιστεύουμε ότι μάλλον ρίχνετε στάχτη στα μάτια του κόσμου, ενώ θα μπορούσε δυόμισι χρόνια τώρα τουλάχιστον να έχει γίνει μεταστέγαση των περισσοτέρων υπηρεσιών, Υπουργείων, πάσης φύσεως κτηρίων που νοικιάζει το δημόσιο, σε ιδιόκτητα κτήρια τα οποία βρίσκονται σε ολόκληρη την ελληνική επικράτεια.
Στο άρθρο 3 συμφωνούμε, όπως όλοι. Είναι συμβολικός ο χαρακτήρας του. Δεν έχει σημασία. Θα έπρεπε, όμως να είχε επεκταθεί στον ευρύτερο δημόσιο τομέα, να μην υπάρχουν έξοδα παραστάσεως για κανέναν και πουθενά. Όταν η χώρα καταρρέει και βουλιάζει δεν μπορούμε να κάνουμε μικρογιορτούλες ή μεγαλογιορτούλες, δεξιώσεις ή δεν ξέρω τι άλλο. 
Στο άρθρο 4 για την ίδρυση πλωτού μουσείου απαντάμε με ένα ξερό όχι. Δεν έχουμε ανάγκη να εμπλέκεται το δημόσιο στο να συμβάλει στην υστεροφημία του οποιουδήποτε ιδιώτη. Γιατί περί αυτού πρόκειται. Εξάλλου το λέτε κιόλας. Λέει εδώ: «με σκοπό τη συγκέντρωση αντικειμένων ιστορικού ενδιαφέροντος για τη ναυτιλιακή και γενικότερη ιστορία του Ιωάννη Λάτση». Μπορεί κάλλιστα να το κάνει η οικογένειά του. Όπως είπαμε, είναι από τους πλουσιότερους ανθρώπους στον κόσμο.
Για το άρθρο 5 και τη νομιμοποίηση κτηρίων της Ακαδημίας Εμπορικού Ναυτικού της Μακεδονίας, ναι, θέλουμε να γίνει αυτό, αλλά δεν ξέρουμε τι δουλειά έχει το δεύτερο σκέλος σχετικά με κάποια κονδύλια, όπου εμπλέκεται το δημόσιο, κατασκευαστικές, εργολάβοι κ.λπ.. Ψηφίζουμε «ΠΑΡΩΝ» και ας ελπίσουμε τα κτήρια αυτά να επισκευαστούν σωστά, χωρίς να ξαναγεμίσουν οι τσέπες διαφόρων εργολάβων. 
Στο άρθρο 7 ψηφίζουμε «ΝΑΙ». Είπαμε ότι θα μπορούσε να μπει μία πρόσθετη παράγραφος, για να βγει ένα κονδύλι όχι μεγάλο -από ό,τι μας έχουν πει οι αρμόδιοι του Λιμενικού Σώματος- για την άμεση επισκευή και συντήρηση εκατοντάδων σκαφών του Λιμενικού που βρίσκονται ακίνητα στους ντόκους και στις προβλήτες και δεν μπορούν να χρησιμοποιηθούν από το Λιμενικό για τίποτα. Μιλάμε για πολύ μικρό κονδύλι και σίγουρα είναι πιο σημαντικό από το να ξαναβγάζουμε κονδύλια για να παίρνουμε πάλι χρηματοδοτήσεις, για να παίρνουν πάλι κάποιοι τις προμήθειές τους για καινούργια σκάφη. Τα σκάφη αυτά είναι αξιόπλοα, είναι λίγων ετών, αλλά δυστυχώς αυτό το κράτος, από τη στιγμή που τελειώνει η εγγύηση ενός σκάφους του Λιμενικού, δεν αναλαμβάνουν ούτε τα λάδια να του αλλάξουν και τα κάνουν μόνοι τους οι λιμενικοί ή υποχρεώνονται σε διάφορους ιδιώτες.
Για το άρθρο 8 η Χρυσή Αυγή έχει μία γενικότερη θεώρηση. Το Υπουργείο Μακεδονίας-Θράκης είναι πολύ σημαντικό Υπουργείο. Έχει να κάνει με εθνικά ζητήματα.","ΗΛΙΑΣ ΠΑΝΑΓΙΩΤΑΡΟΣ",385
"51417"," Απεσύρθη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51418"," Το γνωρίζουμε ότι απεσύρθη. Λέμε τη γενική θεώρηση και ότι είμαστε υπέρ κονδυλίων που έχουν να κάνουν με εθνικά θέματα για Υπουργεία, όπως το Μακεδονίας-Θράκης, αρκεί να είναι φανερά και να ξέρουμε πού πηγαίνουν. Δεν πρέπει να ντρεπόμαστε ούτε κατ’ ελάχιστο, ούτε για λίγο για την πατρίδα μας. Μυστικά κονδύλια δεν θέλουμε, γιατί ξέρουμε τόσα χρόνια πού πήγαιναν. Πήγαιναν οπουδήποτε αλλού εκτός από εκεί που έπρεπε να πάνε.
Το άρθρο 9 είναι ένα αδιάφορο άρθρο. Δεν είναι θέμα αν θα το ψηφίσουμε ή θα το καταψηφίσουμε. 
Για τα άρθρα 10 και 11 είμαστε «ΚΑΤΑ», γιατί καταργείτε-δημιουργείτε, καταργείτε-δημιουργείτε, αλλά ουσία μηδέν στην κυριολεξία. Ειδικά στο κομμάτι που έχει να κάνει με τα ινστιτούτα καταναλωτή, εκεί μιλάμε ότι εμπαίζουμε και κοροϊδεύουμε τους απλούς Έλληνες πολίτες, οι οποίοι είναι στην κυριολεξία μόνοι τους, απροστάτευτοι απέναντι στα τέρατα των τραπεζών, των διαφόρων μεγάλων εταιρειών, των trust και πρέπει κάποιος να έχει πολύ τσαγανό, για να ξεκινήσει μία δικαστική διαδικασία μόνος του και να μπορέσει στο τέλος, αν έχει το κουράγιο, τη δύναμη και τα χρήματα, να δικαιωθεί στον Άρειο Πάγο. Γιατί υπάρχουν τέτοιες αποφάσεις. Έχουν βγει από κάποιους πολύ γενναίους συμπολίτες μας που κατάφεραν μετά από πολύχρονη διαδικασία να δικαιωθούν. Και αυτό που θα έπρεπε να κάνει το κράτος είναι όχι να κάνει μετονομασίες των ινστιτούτων καταναλωτών, γενικών γραμματειών κ.λπ., αλλά αυτές τις αποφάσεις να τις κάνει αυτομάτως νόμους του κράτους και να μπορούν οι εκατοντάδες χιλιάδες απλοί Έλληνες πολίτες -που ενώ ξέρουν ότι έχουν δίκιο, σκύβουν το κεφάλι και μοιρολατρικά ψάχνουν να βρουν λεφτά, για να πληρώσουν το φαύλο δημόσιο ή το φαύλο τραπεζικό σύστημα κ.λπ.- να ψάχνονται μόνοι τους. Γι’ αυτό είμαστε «ΚΑΤΑ». 
Στο άρθρο 12 είμαστε «ΚΑΤΑ». Είπαμε ότι η Ειδική Γραμματεία Διεθνούς Ενεργειακής Πολιτικής θα έπρεπε να είναι αυτήν τη στιγμή ό,τι σημαντικότερο έχει να επιδείξει ο ελληνικός δημόσιος τομέας, το κράτος. Όλοι παλεύουν να καθορίσουν τις ΑΟΖ, να εξορύξουν ορυκτά καύσιμα. Το υπέδαφος θα έπρεπε να είχε πάρει φωτιά και εμείς δεν έχουμε κάνει τίποτα απολύτως. 
Τα δεκαοκτώ σημεία της Νέας Δημοκρατίας τα πήρε ο άνεμος. Ούτε συζήτηση πια για την ΑΟΖ. Οπότε, ποιος ο λόγος να υπάρχει και αυτό; Είπαμε ότι το εντάσσουν με δεκαπέντε λέξεις σε μια διεύθυνση. Ούτε ο Διευθυντής αυτής της Διεύθυνσης δεν γνωρίζει αυτό το μακροσκελές όνομα. Λέγεται «Διεύθυνση Δημοσίων Σχέσεων και Διεθνών Δραστηριοτήτων Γενικής Διεύθυνσης Διοικητικής Υποστήριξης» της Γενικής Γραμματείας Ενέργειας και Κλιματικής Αλλαγής του Υπουργείου Περιβάλλοντος. Εάν τον βάλετε να το πει όλο αυτό, δεν θα το ξέρει. 
Στο άρθρο 13 δεν είμαστε υπέρ. Πώς να είμαστε, όταν καταργείται μια θέση, δημιουργείται μια άλλη και βλέπουμε και το κερασάκι στην τούρτα, αφού υπάρχει ξανά θέση μετακλητού Ειδικού Γραμματέα Εθνικού Τυπογραφείου; Μάλλον κάποιο ρουσφετάκι πρέπει να είναι αυτό, χάρη σε κάποιον. Περί αυτού πρόκειται και τίποτα άλλο.
Τα άρθρα 14, 15 και 16 είναι τυπικά, διαδικαστικά. 
Δυστυχώς, αυτή η Κυβέρνηση, που στην πλειοψηφία της αποτελείται από στελέχη των προηγούμενων κυβερνήσεων, των άκρως αποτυχημένων κυβερνήσεων, που έφεραν τη χώρα σε αυτό το μαύρο χάλι, δεν δείχνει την παραμικρή τόλμη να κάνει κάτι, για να προχωρήσουμε μπροστά, να αρχίσει να δουλεύει η ατμομηχανή αυτής της χώρας. Όμως, τι να δουλέψει; Έχει ξεχαρβαλωθεί το σύστημα. Και να θέλει κάποιος, δεν μπορεί να κάνει τίποτα. Η παραγωγική διαδικασία, ο παραγωγικός ιστός έχει καταστραφεί. Κάποιο κομμάτι της αλυσίδας δεν υπάρχει πια σ’ αυτήν τη χώρα, οπότε και να θέλεις, πρέπει να κάνεις πράγματα.
Ευελπιστούμε ότι στο άμεσο μέλλον τα πράγματα θα αλλάξουν. Κάποιοι άλλοι άνθρωποι θα κυβερνούν αυτόν τον τόπο, θα αγαπούν την πατρίδα τους, την Ελλάδα και δεν θα είναι υπάλληλοι διεθνών τραπεζιτών, τραπεζικών οίκων είτε ως δικηγόροι τους είτε ως στελέχη τους είτε ως οτιδήποτε άλλο που θα εξυπηρετούν τα έμμεσα ή άμεσα συμφέροντά τους, αλλά θα εξυπηρετούν την Ελλάδα.
Ευχαριστώ πολύ.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Σε ποιους αναφέρεται, κύριε Πρόεδρε, ο κύριος εισηγητής;","ΗΛΙΑΣ ΠΑΝΑΓΙΩΤΑΡΟΣ",385
"51419"," Θέλετε να σας απαντήσω;
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Να απαντήσετε.","ΗΛΙΑΣ ΠΑΝΑΓΙΩΤΑΡΟΣ",385
"51420"," Κανένα πρόβλημα.","ΗΛΙΑΣ ΠΑΝΑΓΙΩΤΑΡΟΣ",385
"51421"," Τι σημαίνει αυτό;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51422"," Να τοποθετηθώ…","ΗΛΙΑΣ ΠΑΝΑΓΙΩΤΑΡΟΣ",385
"51423"," Δεν υπάρχει αυτή η διαδικασία.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Μίλησε για υπαλλήλους εδώ μέσα. Ποιους εννοεί;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51424"," Κυρία Παπακώστα, σας παρακαλώ πολύ!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51425"," Όποιος διαβάσει την εφημερίδα τα λέει. Κάθε Τετάρτη στα περίπτερα.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Αφού είστε εδώ, να αγοράσω την εφημερίδα;","ΗΛΙΑΣ ΠΑΝΑΓΙΩΤΑΡΟΣ",385
"51426"," Κυρία Παπακώστα, κύριε Παναγιώταρε, παρακαλώ πολύ!
Το λόγο έχει η ειδική αγορήτρια…
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Είπε ότι είναι υπάλληλοι εδώ μέσα. Ποιους εννοεί;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51427"," Θα σας τα πει και ο Κοινοβουλευτικός Εκπρόσωπος της Χρυσής Αυγής.","ΗΛΙΑΣ ΠΑΝΑΓΙΩΤΑΡΟΣ",385
"51428"," Σας παρακαλώ, κυρία Παπακώστα, κύριε Παναγιώταρε! Δεν έχει κανείς σας το λόγο. 
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Μα, είναι υπάλληλοι εδώ μέσα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51429"," Το λόγο έχει η ειδική αγορήτρια της Δημοκρατικής Αριστεράς κ. Ασημίνα Ξηροτύρη-Αικατερινάρη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51430"," Η κ. Παπακώστα…","ΗΛΙΑΣ ΠΑΝΑΓΙΩΤΑΡΟΣ",385
"51431"," Παρακαλώ πολύ!
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Όχι σε εμένα. Δεν είπα εγώ…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51432"," Εγώ παρακολουθώ ποιος κάνει την αρχή.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Μα, μίλησε για υπαλλήλους εδώ μέσα!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51433"," Αφήστε τι είπε. Δεν είχατε το δικαίωμα να επέμβετε.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Ζητώ το λόγο, κύριε Πρόεδρε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51434"," Δεν έχετε το λόγο. Ουαί και αλίμονο, εάν καθένας όποτε θέλει ζητά το λόγο!
Το λόγο έχει η ειδική αγορήτρια της Δημοκρατικής Αριστεράς κ. Ασημίνα Ξηροτύρη-Αικατερινάρη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51435"," Ευχαριστώ, κύριε Πρόεδρε.
Κύριοι συνάδελφοι, όπως είπα και χθες στην ομιλία μου, δεν καταναλώθηκε χρόνος σε αυτήν τη συζήτηση για τα κύρια θέματα του νομοσχεδίου, ενώ καταναλώθηκε για πολλά και διάφορα θέματα, ενδεχομένως σημαντικά για τη μεγάλη κοινωνική και οικονομική κρίση που περνά η χώρα μας, αλλά μεγάλη κρίση διαπιστώνεται διαχρονικά και στα θέματα της δημόσιας διοίκησης, της λειτουργίας της, της οργάνωσής της, της υποστήριξης του ανθρώπινου δυναμικού της και δεν μπορούμε πάντα να την θεωρούμε ως ένα υποζύγιο, όπου εκεί θα περιστείλουμε όλες τις δαπάνες, σε αυτήν και στο δυναμικό της, προκειμένου να λύσουμε τα προβλήματα του χρέους.
Αυτό το νομοσχέδιο κάνει μια πρώτη αρχή και στα θέματα περιστολής των δαπανών στη λειτουργία της δημόσιας διοίκησης και στο πολύ μεγάλο και αναγκαίο θέμα των δημοσιονομικών ελέγχων που ασκεί η Δημόσια Διοίκηση σε διάφορα επίπεδα.
Είναι πολύ σημαντικά αυτά τα δύο θέματα  που συναρτώνται, όμως, άμεσα, όπως σας είπα πριν, με το θέμα της αναδιάρθρωσης της Δημόσιας Διοίκησης και της αξιοποίησης του ανθρώπινου δυναμικού της, ώστε να πετύχουμε αποτελεσματικότητα, διαφάνεια και αποδοτικότητα. Γιατί πραγματικά έχουμε πολλά προβλήματα και στα θέματα της αποτελεσματικότητας και στα θέματα του εντοπισμού των καλύτερων πρακτικών για να βελτιώσουμε τα πράγματα και στην ορθολογική κατανομή του ανθρώπινου δυναμικού μέσω και των αθρόων τώρα μετατάξεων κ.λπ., που προκύπτουν από τις συγχωνεύσεις των οργανισμών και ΔΕΚΟ. Εδώ το πρόβλημα είναι πολύ σημαντικό. Καταναλώσαμε πολύ χρόνο και σωστά για τη συγχώνευση ή την κατάργηση ειδικών γραμματειών κ.λπ..
Για όλη αυτή την αναστάτωση όμως, η οποία επέρχεται στη Δημόσια Διοίκηση θα πρέπει πράγματι να έρθει πολύ σύντομα ένα νομοσχέδιο και πιστεύω ότι γίνεται μια επεξεργασία πάρα πολύ καλή στο Υπουργείο Διοικητικής Μεταρρύθμισης, για να δούμε όλο αυτό το μεγάλο θέμα της διάρθρωσης και οργάνωσης της Δημόσιας Διοίκησης. 
Στο άρθρο 1. Στο πρώτο άρθρο συμφωνούμε  έχοντας ορισμένες παρατηρήσεις, όπως αυτή για την  Επιτροπή Συντονισμού Ελέγχων, η οποία συγκροτείται –και είναι θετικό αυτό- από υπηρεσιακούς παράγοντες, από διευθυντές των σχετικών με το έργο της επιτροπής αυτής υπηρεσιών. Τη στιγμή λοιπόν, που αυτοί οι υπηρεσιακοί παράγοντες με το νόμο εδώ καθορίζονται, θα μπορούσε η σύσταση αυτής της επιτροπής, κύριε Υπουργέ, να γίνεται με προεδρικό διάταγμα. Αυτό σας το έχει πει και ο ΣΥΡΙΖΑ και νομίζω ότι είναι εύλογο και προκύπτει και από την ίδια τη ρύθμιση που κάνετε. 
Αν δούμε τις αρμοδιότητες αυτής της επιτροπής, θα διαπιστώσουμε ότι είναι μεν αρμοδιότητες δημοσιονομικών ελέγχων, αλλά διαπερνούν και αφορούν και διάφορα άλλα Υπουργεία. Επομένως αυτή η Επιτροπή θα πρέπει να έχει ένα διυπουργικό και έναν διαφανή χαρακτήρα και σωστά προσθέσατε μετά και από δική μας πρόταση, ότι αυτή η επιτροπή θα πρέπει κάθε χρόνο, να κάνει μια ετήσια έκθεση των πεπραγμένων της και των αποτελεσμάτων που προκύπτουν. 
Θα μου πείτε, έχουμε την κατάσταση του 2009 με τα εμβάσματα που έφυγαν στο εξωτερικό και που ήταν υπερεκατονταπλάσια από τα δηλωθέντα ποσά φορολόγησης. Έχουμε και το 2010 και το 2011 και ένα σωρό άλλους τέτοιους ελέγχους κραυγαλέους για τα θέματα της ελληνικής οικονομίας και όμως δεν έχουμε προχωρήσει. Και εδώ πραγματικά βάζετε κάποιες ασφαλιστικές δικλίδες στο άρθρο αυτό και κυρίως στο επόμενο εδάφιο, όπου αφορά τη σύσταση των μονάδων εσωτερικού ελέγχου που είναι πάρα πολύ σημαντικές και ότι αυτές έχουν ξεκινήσει το έργο τους και έχουν κάποια αποτελέσματα. Εγώ θα ήθελα να βάζατε μέχρι και ημερομηνία. Ολοκληρώνουν την οικονομική επιθεώρηση μέχρι τότε. Γιατί αλλιώς αυτά θα πηγαίνουν πάρα πολύ μακριά. 
Όσον αφορά τα μισθώματα. Τα έχουμε πει όλοι. Πρέπει επιτέλους να έρθει μια πλήρης κατάσταση αυτών των ακινήτων του δημοσίου και να συνεργαστεί το Υπουργείο Διοικητικής Μεταρρύθμισης μαζί με το Υπουργείο Οικονομικών που θα δώσει  όλα τα στοιχεία για αυτά τα ακίνητα ούτως, ώστε να καταστεί δυνατόν σε αυτά τα ακίνητα με τις κατάλληλες επισκευές, διαρρυθμίσεις κ.λπ., να στεγαστούν οι οργανικές μονάδες της Δημόσιας Διοίκησης. Να μπορούν να είναι αποδοτικές, λειτουργικές, αξιοπρεπείς στη λειτουργία τους με αξιοπρεπείς συνθήκες εργασίας και επιτέλους πάρα πολύ οικονομικές, γιατί  όχι μόνο στα ενοίκια, αλλά και επί της ουσίας, θα δημιουργούν οικονομία και στην επαφή τους και στην εξυπηρέτηση του πολίτη κ.λπ.. Είναι μια ασπιρίνη η ρύθμιση που γίνεται σήμερα η οποία θα έπρεπε να έχει γίνει ήδη και εμείς θα λέγαμε ότι αν οι μειώσεις αυτές μπορούν να προχωρήσουν περισσότερο για τα μισθώματα, που είναι πάνω από 3000 θα πρέπει να προχωρήσουν. Έχετε εδώ βέβαια μια δέσμευση από το σχετικό νόμο για τα μισθώματα.
Για το άρθρο 3 δεν έχουμε αντίρρηση. 
Στο άρθρο 4 στην ίδρυση πλωτού μουσείου, είναι σαφές, κύριοι συνάδελφοι, ότι δεν γίνεται αυτή τη διαδικασία, για να υπάρξει απαλλαγή από τη φορολογία η οποία, όπως μας εξηγήθηκε –και έτσι να μην είναι- αφορά περίπου ένα ευρώ την ημέρα. Αυτό το οποίο θέλει το Ίδρυμα Λάτση είναι να περιβάλει όλη αυτήν τη διαδικασία, την πολιτιστική λειτουργία του μουσείου με τη λειτουργία ενός ιδρύματος, ως νομικό πρόσωπο ιδιωτικού δικαίου. Αυτό είναι και αυτό πρέπει να συζητήσουμε.
Υπάρχει ένα πρόβλημα, ότι σε αυτήν την εποχή με ένα ίδρυμα ιδιωτικού δικαίου που το διοικητικό του συμβούλιο θα προέρχεται μόνο από το Ίδρυμα Λάτση, το οποίο έχει την έδρα του στο Λίχτενσταϊν. Δεν μετέχουν μέλη στο διοικητικό συμβούλιο από το δημόσιο, το τελευταίο απλά ελέγχει την εγκυρότητα των αποφάσεων. Δηλαδή το διοικητικό συμβούλιο θα κανονίζει απλώς όλες τις λειτουργίες. Ορθώς δημιουργούνται έτσι, κατά τη μία ή την άλλη άποψη, διάφορες αντιρρήσεις. Θα μπορούσαμε να το είχαμε αποφύγει και να προχωρήσει η λειτουργία αυτή ως μια αστική εταιρεία μη κερδοσκοπικού χαρακτήρα κ.ο.κ..
Να προχωρήσω στο άρθρο 5, στη νομιμοποίηση των κτηρίων της Ακαδημίας Εμπορικού Ναυτικού. Το είχαμε συζητήσει και στην επιτροπή. Θεωρώ πως αν το θέμα της οικοδομικής άδειας τεθεί ως επισήμανση, στην παράγραφο 4, ότι δηλαδή, θα γίνουν οι εγκεκριμένες μελέτες της αρμόδιας υπηρεσίας, σε σχέση και με την προς τούτο εκδοθείσα οικοδομική άδεια, καλύπτεται αυτό το μέρος της μονιμοποίησης και της επισκευής των κτηρίων τα οποία έχουν πρόβλημα. Δεν θα συμφωνήσω όμως, κύριε Υπουργέ, με το ότι το έργο αυτό θα μπορεί να γίνει κατά παρέκκλιση των διατάξεων δημοσίων έργων.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα μου δώσετε λίγο χρόνο παραπάνω, κύριε Πρόεδρε.
Θεωρώ ότι πρέπει να γίνει ως δημόσιο έργο κανονικά. Υπάρχουν βέβαια καθυστερήσεις σε όλη αυτήν τη διεργασία. Ο ιδιώτης που θέλει να κάνει την προσφορά του θα τη βάλει σε ένα ταμείο και το δημόσιο ωραία και καλά, θα πάρει τα  χρήματα ώστε να προχωρήσει κανονικά τη διαδικασία.
Όσον αφορά το θέμα του Υπουργείου Μακεδονίας - Θράκης, νομίζω ότι δεν υπάρχει κάποιο πρόβλημα με κρυφούς λογαριασμούς. Όλα τα θέματα βγαίνουν στη «Διαύγεια». Αυτός ο λογαριασμός θέλει να καλύψει κάποιες έκτακτες ανάγκες. Είναι μια μεγάλη ιστορία, που συζητιέται στην άλλη επιτροπή, η επανίδρυση του Υπουργείου Μακεδονίας-Θράκης. 
Θέλω να πω εδώ μια κουβέντα. Θα έβλεπα αυτήν την επανίδρυσή του ως σωστή, κυρίως για αναπτυξιακούς λόγους και εφόσον παίρνει αρμοδιότητες από τις κεντρικές υπηρεσίες, από την κεντρική διοίκηση και όχι από το νέο θεσμό την περιφερειακή αυτοδιοίκηση και την αυτοδιοίκηση. Νομίζω ότι κάπως έτσι διαφαίνεται να είναι η λειτουργία του. 
Όσον αφορά το άρθρο 12, για τα θέματα της Γραμματείας Ενεργειακής Πολιτικής, και βέβαια μας χρειάζεται εθνικός και στρατηγικός σχεδιασμός για την ενέργεια και διασύνδεση, βέβαια με όλα αυτά τα οποία γίνονται και στις άλλες χώρες και στην Ευρώπη και στον υπόλοιπο κόσμο. Είναι πάρα πολλά τα θέματα της ενεργειακής πολιτικής, που επηρεάζει το περιβάλλον και την κλιματική αλλαγή και όχι κάποια άλλα θέματα που υπερτονίστηκαν εδώ περισσότερο. Εκεί έπρεπε να συνδέεται η δική μας η πολιτική, για να προστατεύσουμε όχι μόνο από την οικονομική κρίση τον πλανήτη αλλά και από την κοινωνική. Δεν λειτούργησε όμως αυτή η επιτροπή. Το να πάει μέσα στη Γενική Γραμματεία Ενέργειας και Κλιματικής Αλλαγής, το βρίσκω σωστό, αλλά να αποδώσει.
Θέλω να πω δύο κουβέντες μόνο για την Ειδική Γραμματεία Διοικητικής Μεταρρύθμισης. Το είχε θέσει και ο κ. Παυλόπουλος χθες. Πραγματικά, συνάδελφοι, το πρόγραμμα του ΕΣΠΑ για τη διοικητική μεταρρύθμιση, όπως και αυτό για την «Ψηφιακή σύγκλιση» που είναι και η άλλη ειδική γραμματεία που καταργούμε και συγχωνεύουμε, είναι πραγματικά σε οικτρή κατάσταση, όσον αφορά την πρόοδό τους και την απορρόφηση ως προγράμματα.
Από την άλλη πλευρά, είναι ανάγκη όχι μόνο αυτή η οικονομική στήριξη από το ΕΣΠΑ αλλά από όλη την ελληνική κοινωνία, η Δημόσια Διοίκηση να μπορέσει να κάνει και τη διοικητική της μεταρρύθμιση, να μπορέσει να κάνει και την ψηφιακή σύγκλιση, να αξιοποιήσει πόρους τους οποίους έχει, αλλά να αξιοποιήσει και τη σωστή διάρθρωση και το ανθρώπινο δυναμικό ούτως, ώστε να επιτευχθεί αυτή η διοικητική μεταρρύθμιση. 
Η συγχώνευση μπορεί να δημιουργήσει αποτελεσματικότητα και συμφωνώ με αυτή. Όμως αυτό το οποίο θέλω να τονίσω, είναι ότι είτε δουλεύει ως μία ενιαία γραμματεία είτε όχι, πρέπει να επιτελέσει και να επιταχύνει το έργο της. Η ανάγκη για ψηφιακή σύγκλιση στην ελληνική Δημόσια Διοίκηση και η ανάγκη για τη διοικητική μεταρρύθμιση είναι πάρα πολύ μεγάλη.
Τελειώνοντας, κύριε Πρόεδρε, θα ήθελα να αναφερθώ στην τροπολογία, η οποία έχει κατατεθεί και της οποίας το πρώτο μέρος, που αφορούσε το τέλος παραμονής και πλόων ιδιωτικών πλοίων αναψυχής, έχει αποσυρθεί. Έχει παραμείνει όμως το δεύτερο μέρος της τροπολογίας, που αναφέρει ότι με την εισαγόμενη ρύθμιση σκοπείται η κύρωση κανονιστικών αποφάσεων της Επιτροπής Σχεδιασμού και Ανάπτυξης Λιμένων, προκειμένου αυτά να αποκτήσουν τα master plans, δηλαδή τα σχέδια των διαφόρων λιμένων να αποκτήσουν αυξημένη τυπική ισχύ.
Κοιτάξτε, κύριοι συνάδελφοι, σε μία ημέρα που έρχεται η τροπολογία, χωρίς συζήτηση στην επιτροπή, δεν μπορεί με την ψήφο των Βουλευτών δεκαπέντε-είκοσι λιμάνια της χώρας να αποκτήσουν και την τυπική ισχύ των σχεδίων τους. Αυτή δεν είναι διαδικασία. Είτε συμφωνούμε με αυτά τα σχέδια, τα master plans, είτε όχι, θα τα αφήσουμε μέσα από τη διαδικασία αυτή να παραμείνουν ή εάν έλθουν στην ελληνική Βουλή, θα έλθουν με το χρόνο εκείνο που πρέπει ούτως, ώστε να τα εξετάσουμε και να ξέρουμε τι κυρώνουμε.
Οι ανάγκες περί του να πάνε γρήγορα στο ΤΑΙΠΕΔ, για να αποτελέσουν τα «φιλέτα» για την αποκρατικοποίηση, ιδιωτικοποίηση ή των συμβάσεων παραχώρησης, δεν μας πείθει. Αυτό μας πείθει ότι πρέπει να ασχοληθούμε πολύ περισσότερο με αυτό το θέμα.
Το ΤΑΙΠΕΔ δεν μπορεί, κατά τη δική μου άποψη, καθώς είναι ένα καινούργιο όργανο, το οποίο μέχρι τώρα δεν απέδωσε και καλά, να ασχολείται με τα μεγάλα θέματα των συμβάσεων των έργων και των συμβάσεων παραχώρησης και των όρων με τους οποίους θα ασχολούνται αυτά. Πρώτα, εδώ στην περίπτωση αυτή, οι λιμένες, οι υπηρεσίες των λιμένων, οι σχετικές υπηρεσίες και το Υπουργείο θα ασχοληθούν με αυτήν τη διαδικασία, άσχετα με τον άλλο ρόλο, τον οποίο θα παίξει το ΤΑΙΠΕΔ.
Επομένως είναι μία πολύ μεγάλη συζήτηση, η οποία δεν μπορεί να γίνει με τροπολογία. Γι’ αυτό θα σας παρακαλούσα και σ’ αυτό το θέμα να αποσύρετε αυτήν τη διάταξη.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51436"," Ευχαριστούμε την κ. Ξηροτύρη.
Το λόγο έχει ο ειδικός αγορητής του Κομμουνιστικού Κόμματος Ελλάδας κ. Νικόλαος Καραθανασόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51437"," Ευχαριστώ, κύριε Πρόεδρε.
Από εμάς, κύριοι Υπουργοί, δεν θα ακούσετε ποτέ κριτική ότι είναι πρόχειροι οι σχεδιασμοί που κάνετε. Βεβαίως μπορεί να υπάρχουν και στοιχεία προχειρότητας. Όμως δεν είναι αυτό το πρόβλημα μας, δηλαδή να σας κατηγορήσουμε ότι είστε πρόχειροι και δεν εφαρμόζετε με αποτελεσματικότητα την πολιτική σας, την οποία εμείς θεωρούμε ταξική, βάρβαρη, αντιλαϊκή. Άρα δεν πρόκειται να σας δώσουμε τέτοια χαρά. Και δεν το κάνουμε αυτό, γιατί σκοπός μας δεν είναι να καλλιεργήσουμε και αυταπάτες ότι κάποιος πιο ικανός διαχειριστής θα μπορέσει να λύσει τα προβλήματα. 
Όταν βεβαίως σας κριτικάρουμε, σας κατηγορούμε ότι ξεκινήσατε να περικόπτετε τους μισθούς του Προέδρου της Δημοκρατίας, του Πρωθυπουργού, των Υπουργών και των Βουλευτών και του υπόλοιπου πολιτικού προσωπικού για να προχωρήσετε και παρακάτω. Δηλαδή πείτε ότι κόβετε, όπως κάνατε τώρα, τι περίπου προσπαθείτε; Προσπαθείτε αφ’ ενός μεν, να διαμορφώσετε προϋποθέσεις να εξιλεωθεί το πολιτικό προσωπικό της αστικής τάξης για την πολιτική που άσκησε τις προηγούμενες δεκαετίες και οι οποίες ήταν σε βάρος του και διαμόρφωσε αυτές τις συνθήκες και ταυτόχρονα, να διαμορφωθεί και το έδαφος, για να αποδεχθεί ο λαός την πορεία προς τη φτώχεια και την εξαθλίωση.
Δεύτερο στοιχείο που προκύπτει από τη συζήτηση: Φαίνεται ότι δεν είναι η εξαίρεση στον κανόνα, αλλά είναι ο ίδιος ο κανόνας ο ανορθολογισμός, στον οποίο καταφεύγουν τα κόμματα της συγκυβέρνησης. Η εισηγήτρια της Νέας Δημοκρατίας σήμερα το πρωί, ήταν αποκαλυπτική γι’ αυτόν το χαρακτήρα τού ανορθολογισμού που έχει στη σκέψη της. 
Μας κατηγόρησε, γιατί συζητάμε τα των αιτιών δημιουργίας του χρέους. Μα, αν δεν συζητήσεις τις αιτίες του χρέους –πώς διαμορφώνεται το χρέος- τότε πώς υποτίθεται ότι εσύ που διαρρηγνύεις τα ιμάτιά σου, για να το θεραπεύσεις, θα βρεις την κατάλληλη συνταγή θεραπείας; Δεν σας απασχολεί αυτό λοιπόν. 
Άρα είναι πρόσχημα η δημοσιονομική εξυγίανση. Τι θέλετε; Θέλετε με βάση αυτήν τη λογική να δρομολογήσετε, να επιταχύνετε μια σειρά επιλογές που είχαν διαμορφωθεί τα προηγούμενα χρόνια και αντανακλούν, εξυπηρετούν τα συμφέροντα των πολυεθνικών, των μονοπωλιακών ομίλων, της Ευρωπαϊκής Ένωσης και συνολικά της αστικής τάξης. Θέλετε βεβαίως να φορτώσετε τα βάρη της καπιταλιστικής κρίσης στις πλάτες του λαού και ταυτόχρονα να διευκολύνετε στο πλαίσιο της ενίσχυσης της ανταγωνιστικότητας, την κερδοφορία των επιχειρηματικών ομίλων, διαμορφώνοντας ένα βάρβαρο περιβάλλον για την εργατική τάξη και το λαό. 
Το πρόβλημα βεβαίως δεν είναι, αν θα έχουμε δημοσιονομική εξυγίανση ή προσαρμογή. Δηλαδή το αν έχουμε δημοσιονομική εξυγίανση, θα αποτελέσει λύση;
Αντίθετα σε αυτό το πλαίσιο της υπόθεσης της δημοσιονομικής εξυγίανσης, διαμορφώνετε το έδαφος, για να αποδεχθεί ο λαός τα νέα πακέτα των αντιλαϊκών μέτρων των 11,5 δισεκατομμυρίων σήμερα, τις επόμενες μέρες και άλλων που θα ακολουθήσουν το επόμενο χρονικό διάστημα, στο όνομα της διαχείρισης των συνεπειών της καπιταλιστικής κρίσης, αλλά και μετά, την επόμενη μέρα στο όνομα της συνέχισης, της εμβάθυνσης και της προσαρμογής στις ανάγκες της ανταγωνιστικότητας. Αυτό τι σημαίνει δηλαδή; Μια πολιτική διαρκείας, ανεξάρτητα του αν έχουμε κρίση ή ανάπτυξη, η οποία θα οδηγεί στο να μειώνεται όλο και περισσότερο η «τιμή» της εργατικής τάξης, η «τιμή» της εργατικής δύναμης και στο να αφαιρούνται, να καταστρατηγούνται εργασιακά και ασφαλιστικά δικαιώματα στο όνομα της θωράκισης της κερδοφορίας του κεφαλαίου. 
Το πρόβλημα λοιπόν ποιο είναι; Το πρόβλημα είναι το εξής: Αναδείξαμε και πριν ότι οι αιτίες των ελλειμμάτων, του χρέους είναι σύμφυτες με το ίδιο το καπιταλιστικό σύστημα. Δεν αμφισβητούμε βεβαίως ότι στη διαμόρφωση του δημόσιου χρέους επέδρασαν οι σπατάλες, η διαπλοκή, η συνδιαλλαγή. Αυτό είναι μία φυσιολογική εξέλιξη που –αν θέλετε- δεν είναι μόνο ελληνικό φαινόμενο. Η «SIEMENS» δεν είναι ελληνικό ζήτημα ή τα υπόλοιπα σκάνδαλα που κατά καιρούς καταγράφονται, διαγράφονται και στις υπόλοιπες χώρες της Ευρωπαϊκής Ένωσης, τις πλέον αναπτυγμένες, που για κάποιους από εσάς αποτελούν και πρότυπα. Είναι λοιπόν αποτέλεσμα αυτής της σύμφυσης που υπάρχει, ανάμεσα στην οικονομική και την πολιτική εξουσία και στην εξυπηρέτηση των συμφερόντων τους.
Από αυτήν την άποψη και η ίδια η διαμόρφωση της Δημόσιας Διοίκησης και του κράτους υπάκουε τις προηγούμενες δεκαετίες στις ανάγκες αυτές, δηλαδή στις ανάγκες της αναπαραγωγής του κεφαλαίου, της εξυπηρέτησης των συμφερόντων των επιχειρηματικών ομίλων, της διευκόλυνσης της αναπαραγωγής. 
Γι’ αυτό δημιουργήθηκε η ΔΕΗ, γιατί ακριβώς χρειαζόταν τεράστια ιδιωτικά κεφάλαια που δεν υπήρχαν, για να μπορέσει να προχωρήσει ο εξηλεκτρισμός και σήμερα που υπάρχει υπερσυσσώρευση κεφαλαίων, ιδιωτικοποιείται η ΔΕΗ, για να διαμορφωθούν νέα πεδία κερδοφορίας. Δημιουργήθηκε, γιατί εξυπηρετούσε το αστικό πολιτικό σύστημα, για να μπορεί να υπάρχει μια στρατιά δημοσίων υπαλλήλων, που να στηρίζουν τη μακροημέρευση αυτού του πολιτικού-κομματικού συστήματος, το οποίο διαμορφώθηκε. 
Σήμερα αυτές οι προσαρμογές που κάνετε τι θα αλλάξουν; Θα αλλάξουν την κατάσταση προς το καλύτερο, δηλαδή θα διευκολυνθεί ο εργαζόμενος, η λαϊκή οικογένεια, όσον αφορά τη νέα διαμόρφωση του δημόσιου τομέα; Θα βελτιωθούν οι παρεχόμενες υπηρεσίες; Θα καλυφθούν οι ανάγκες; Θα αναβαθμιστεί η ποιότητα ζωής; Όχι. 
Είχατε διαμορφώσει μια άσχημη κατάσταση με τη Δημόσια Διοίκηση. Εμείς δεν υπερασπιζόμαστε την παλιά Δημόσια Διοίκηση, δεν στρεφόμαστε στο παρελθόν, αλλά λέμε ότι οι αλλαγές και οι προσαρμογές που θα κάνετε, θα είναι ακόμη πιο επώδυνες για το λαό. Τα πάντα σε αυτές τις προσαρμογές τα υποτάσσετε στο πώς θα υπηρετηθούν οι ανάγκες του κεφαλαίου. 
Θα πει κανείς ότι το ΚΚΕ λέει πάλι υπερβολές, λες και δεν υπάρχουν ανάγκες εξορθολογισμού. 
Θέλετε να σας φέρω ένα απλό παράδειγμα, που προκύπτει από το συγκεκριμένο νομοσχέδιο που συζητάμε; Στο άρθρο 7 υπάρχει η Μονάδα Υποβρύχιων Αποστολών. Επειδή είναι ενταγμένη τώρα, σε αυτήν τη γενικότερη έκταση του Ελληνικού, η οποία θέλετε να ιδιωτικοποιηθεί, να δοθεί σε επιχειρηματικούς ομίλους –γιατί είναι τεράστια η σημασία της- δεν μπορεί να βρεθεί ένα μέρος εκεί πέρα, αφού θα χαλάει αυτό το master plan αξιοποίησης και κερδοφορίας για το Ελληνικό και λέτε ότι θα δούμε πού θα μεταφερθεί.
Το πού θα μεταφερθεί, δεν θα καθοριστεί με βάση τις ανάγκες, κύριε Υπουργέ –τις οποίες δεν μπορώ να τις καθορίσω ούτε εγώ- για το πώς θα λειτουργεί καλύτερα η Μονάδα Υποβρύχιων Καταστροφών και Αποστολών, αλλά για το πώς θα υπάρχει ένας χώρος, ο οποίος δεν θα είναι ωφέλιμος για το κεφάλαιο υποβαθμισμένης σημασίας.
Ένα δεύτερο ζήτημα το οποίο θέλουμε να αναφέρουμε, είναι οι αντιφάσεις και τα αδιέξοδα των σημερινών –αλλά και των φιλόδοξων- διαχειριστών αυτού του συστήματος. Ήταν η συζήτηση για την τροπολογία και για το τέλος πλέον και παραμονής. Εδώ αναδεικνύεται η πλήρης αντίφαση. Γιατί σας καταγγείλαμε εμείς; Σας καταγγείλαμε, γιατί κάνετε μία ακόμα περαιτέρω χαριστική ρύθμιση, όχι γιατί δεν εισπράξατε ή γιατί τώρα θα εισπράξετε περισσότερα μ’ αυτήν τη χαριστική ρύθμιση, αλλά για το ότι απ’ αυτήν τη διαδικασία βγαίνει η αδυναμία που υπάρχει, να φορολογήσετε στο δοσμένο περιβάλλον της ελευθερίας κίνησης κεφαλαίου, το μεγάλο κεφάλαιο που δραστηριοποιείται είτε στο ναυτιλιακό τομέα είτε οπουδήποτε αλλού. Καλλιεργείτε λοιπόν το έδαφος ότι στη λογική του φορολογικού ανταγωνισμού πρέπει να μειώσουμε και άλλο τους φορολογικούς συντελεστές στον ανταγωνισμό με τα άλλα κράτη, για να προσελκύσουμε κεφάλαια. Κοιτάξτε, λέτε, τι κάνουν στο Μαυροβούνιο, τι κάνουν στην Ιταλία ή την Ισπανία. 
Μ’ αυτήν τη λογική λοιπόν, που δεν έχει πάτο, όχι μόνο θα φθάσουμε σε μηδενική φορολόγηση, αλλά θα τους επιδοτούμε κιόλας, για να έρθουν εδώ να κάνουν την αναψυχή τα σκάφη κρουαζιέρας, τα ιδιωτικά σκάφη αναψυχής.
Άρα λοιπόν πηγαίνουμε σ’ ένα φαύλο κύκλο, στο πλαίσιο του οποίου, επί της ουσίας, λέτε στο λαό «κοιτάξτε, δεν πρέπει να έχετε απαιτήσεις να πληρώσει ο πλούτος, εσείς πρέπει να πληρώσετε που είστε τα μοναδικά φορολογικά υποζύγια γιατί δεν μπορείτε να μεταφέρετε τα εισοδήματά σας, την περιουσία σας και τον πλούτο σας στο εξωτερικό, όπως κάνουν οι πλουτοκράτες και οι κεφαλαιοκράτες». Απ’ αυτήν την άποψη, όποιοι δεν αμφισβητούν –όπως κάνει η Αξιωματική Αντιπολίτευση- τις συνθήκες ελευθερίας κίνησης κεφαλαίου και λένε ότι θα φορολογήσουν τον πλούτο, κινητό και ακίνητο, λένε ψέματα. Είναι ανέκδοτο! Δεν μπορεί να γίνει με τίποτα!
Ας αναφερθούμε λοιπόν στα άρθρα. Όσον αφορά τα μισθώματα, βεβαίως και πρέπει να μειωθούν, γιατί γινόταν ολόκληρο πάρτυ! Μέσα απ’ αυτήν τη διαδικασία, εξυπηρετούνταν συγκεκριμένα συμφέροντα και τοπικά και σε κεντρικό επίπεδο, που αφορούσαν δηλαδή και την τοπική διοίκηση και την περιφερειακή διοίκηση και τις κεντρικές υπηρεσίες του κράτους! Γινόταν λοιπόν αλλά τότε βεβαίως είχατε μπόλικο πιπέρι και ρίχνατε και στα λάχανα! Σήμερα που δεν έχετε αυτό το πιπέρι, προσπαθείτε να το περιορίσετε! Την ίδια στιγμή, την ακίνητη περιουσία του δημοσίου, η οποία παραμένει αναξιοποίητη, εξακολουθείτε να την έχετε και να την υποβαθμίζετε!
Δεύτερον, όσον αφορά τις μειώσεις του άρθρου 3, που κάνετε στον Πρωθυπουργό, στον Πρόεδρο της Δημοκρατίας, στον Αρχηγό της Αξιωματικής Αντιπολίτευσης, εμείς λέμε να υπάρξουν βεβαίως αυτές οι μειώσεις, αλλά έχουμε μία άλλη θέση, κύριε Υπουργέ. Εμείς το είπαμε καθαρά και το έχουμε κάνει και πρόταση νόμου που δεν έχει συζητηθεί ούτε στις προηγούμενες θητείες της Βουλής. Μιλάμε για κατάργηση των αποζημιώσεων για τη συμμετοχή στις επιτροπές, για δραστική μείωση της βουλευτικής αποζημίωσης –όχι μόνο τώρα, επειδή υπάρχει η κρίση, αυτή την είχαμε καταθέσει προ κρίσης- για κατάργηση της βουλευτικής σύνταξης και για μία σειρά άλλων προνομίων για το πολιτικό προσωπικό.
Βεβαίως, επειδή βγήκε σήμερα ένα πρωτοσέλιδο που έλεγε για τα ταμεία των εργατοπατέρων και τις συντάξεις των συνδικαλιστών, θα ήθελα να σας πω ότι τα δικά σας παιδιά είναι αυτοί που έπαιρναν αυτές τις συντάξεις και πρέπει να ψαχτήτε! Εμείς ως ΚΚΕ, αυτό το ταμείο το είχαμε καταγγείλει ως ταμείο διαφθορέα των συνειδήσεων, ως ταμείο το οποίο εξαγόραζε τους συνδικαλιστές προς όφελος των κυβερνήσεων και του μεγάλου κεφαλαίου και όποιος τυχόν συνδικαλιστής μας αξιοποιούσε αυτό το ταμείο, τον έχουμε διαγράψει! Το ξέρετε πολύ καλά και γνωριζόμαστε όλοι εδώ πέρα! Άλλων συνδικαλιστές, που γίνονται εργατοπατέρες, θητεύουν σε κομματικά γραφεία και όχι στο ΚΚΕ!
Απ’ αυτήν την άποψη, εμείς αναδεικνύουμε τη συνολικότερη λογική μας. Ποια λογική έχουμε εμείς λοιπόν για τους αντιπροσώπους του λαού σε συνθήκες λαϊκής εξουσίας; Θα πρέπει να είναι ανακλητοί, άμεσα ελεγχόμενοι από το λαό και δεν θα είναι αποσπασμένοι από την παραγωγική διαδικασία. Το πρωί λοιπόν θα παίρνουν το μισθό τους ως εργαζόμενοι στους διάφορους χώρους εργασίας και στους διάφορους κλάδους της οικονομίας από τους οποίους θα προέρχονται και το απόγευμα θα ασκούν τα αντιπροσωπευτικά τους καθήκοντα, χωρίς καμμία επιπλέον αμοιβή! Καμμία επιπλέον αμοιβή!
Αυτήν λοιπόν την πρόταση εμείς καταθέτουμε, ως πρόταση για τα ζητήματα της αντιπροσωπευτικότητας στις συνθήκες της λαϊκής εξουσίας. 
Για το άρθρο 4, για το πλωτό μουσείο είπαμε ότι πρόκειται για μία ακόμα χαριστική ρύθμιση που εξυπηρετεί αυτήν τη στιγμή, την οικογένεια, τον επιχειρηματικό όμιλο Λάτση και το ίδρυμά του, γιατί ακριβώς, επειδή είναι νομικό πρόσωπο ιδιωτικού δικαίου, υπάρχει μέσα από τα άρθρα, στα οποία συμπεριλαμβάνονται οι διατάξεις, η δυνατότητα να έχει πόρους και άρα λοιπόν να χρηματοδοτείται από το ίδιο το κράτος και να καλύπτει λειτουργικές δαπάνες και ανάγκες αυτού του μουσείου. Γι’ αυτό λέμε ότι το άρθρο αυτό πρέπει να αποσυρθεί. Είναι μία ρύθμιση η οποία εξυπηρετεί αποκλειστικά τα συμφέροντα του Ιδρύματος Λάτση. 
Για το άρθρο 5, εμείς είχαμε πρωτοστατήσει στην ανάγκη να υπάρχουν σύγχρονα κτήρια στην Ακαδημία Εμπορικού Ναυτικού Θεσσαλονίκης, τα οποία να διασφαλίζουν τέτοιες συνθήκες διαβίωσης για τους σπουδαστές, που να ικανοποιούν τις αναβαθμισμένες ανάγκες για την εκπαίδευση τους και ταυτόχρονα να υπάρχουν συνθήκες διαβίωσης που να έχουν βελτιωθεί. Αυτό το οποίο κάνετε, δεν είναι αυτό. Τα ήδη υπάρχοντα κτήρια, τα οποία είναι επικίνδυνα και προς κατεδάφιση –όπως λέτε μέσα- θα τα επισκευάσετε. Άρα λοιπόν θα κάνετε κάποια μπαλώματα, κάποια μερεμέτια. Μάλιστα θα δεσμευτείτε και στον αμερικάνικο νηογνώμονα, ο οποίος καλοβλέπει να μπορεί να ελέγχει τον ελληνόκτητο στόλο. Ο αμερικάνικος λοιπόν νηογνώμονας ως χρηματοδότης. 
Τέλος για την εναπομείνασα τροπολογία, κύριε Υπουργέ -και τελείωσα- εμείς λέμε ότι πρέπει να αποσυρθεί. Δεν μπορεί στο πόδι να συζητήσουμε πράξεις κανονιστικές, δηλαδή τα σχέδια ανάπτυξης των λιμανιών, που βιάζεστε να τα δώσετε στους ιδιώτες. Και ό,τι περιέχει μέσα, φωτογραφικές διατάξεις που εξυπηρετούν συγκεκριμένες ανάγκες -όχι τις ανάγκες αναβάθμισης των λιμενικών υποδομών, εξυπηρέτησης των ακτοπλοϊκών αναγκών των λαών και τη σύνδεση των νησιών μας ή και του μεταφορικού έργου- να το αποσύρετε, να συζητηθεί ολοκληρωμένα. Πολύ περισσότερο λέω ότι είστε βιαστικοί, όταν δίνετε τη δυνατότητα με τη νομοτεχνική ρύθμιση που κάνετε, αυτά τα αναπτυξιακά σχέδια να τροποποιούνται ερήμην της Βουλής μέσα από διυπουργικές αποφάσεις. 
Άρα λοιπόν πρέπει να αποσυρθεί, αποτελεί πρόβλημα και να συζητηθεί –αν θέλετε- ολοκληρωμένα. Εμείς βεβαίως λέμε ότι αυτά τα αναπτυξιακά σχέδια εντάσσονται στη γενικότερη φιλοσοφία της ιδιωτικοποίησης και της παράδοσης των λιμενικών υποδομών στις ανάγκες του μεγάλου κεφαλαίου. 
Ευχαριστώ.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51438"," Ευχαριστούμε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51439"," Κύριε Πρόεδρε, μπορώ να έχω το λόγο για ένα λεπτό;","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51440"," Το λόγο έχει ο Υπουργός Ναυτιλίας και Αιγαίου, κ. Κωνσταντίνος Μουσουρούλης, για ένα λεπτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51441"," Ευχαριστώ, κύριε Πρόεδρε.
Κατ’ αρχάς παρακαλώ τον αγαπητό συνάδελφο να μου υποδείξει, σε ποιο σημείο της ρύθμισης για το πλωτό μουσείο έχετε εσείς υποπτευθεί ή αντιληφθεί ότι πρόκειται το δημόσιο να συγχρηματοδοτήσει δαπάνες δράσεων πολιτιστικών ή άλλων του μουσείου; Πείτε μου και αυτό το σημείο θα το διορθώσω.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51442"," Σας απαντώ, κύριε Υπουργέ…","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51443"," Κύριε Υπουργέ, δεν πρέπει να μπαίνει έτσι το θέμα. Το θέμα είναι ότι πουθενά δεν υπάρχει αυτό, αυτό δεν μπορεί να γίνει…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51444"," Σας απαντώ, παράγραφος 5 σημείο β΄. Στο σημείο β΄ της παραγράφου 5 διαβάστε τι λέει. Τι λέει; Λέει: «δωρεές, χορηγίες, επιχορηγήσεις, κληρονομιές και κληροδοσίες από οποιοδήποτε φυσικό ή νομικό πρόσωπο..». Άρα λοιπόν εδώ εντάσσονται και οι επιχορηγήσεις από μεριάς του δημοσίου και δεν αποκλείονται.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51445"," Εγώ δηλώνω κατηγορηματικά, πέραν από το στρεβλό τρόπο με τον οποίο ο αγαπητός συνάδελφος διαβάζει τη ρύθμιση, ότι δεν υπάρχει καμμία, μα καμμία απολύτως περίπτωση να δοθούν από πλευράς δημοσίου ή να καλυφθούν δαπάνες για δράσεις του πλωτού μουσείου. Τελεία και παύλα. 
Δεύτερον, σε ό,τι αφορά το τέλος πλου και παραμονής -για όνομα του Θεού, κύριοι συνάδελφοι!- βάζουμε διόδια στις θάλασσες για τα σκάφη που έρχονται ανεξαρτήτως σημαίας, ελληνικής ή ξένης, να περάσουν το καλοκαίρι ή να ξεχειμωνιάσουν στη χώρα μας, να μην περνούν, να μην πλέουν στα ελληνικά ύδατα δωρεάν, όπως κάνει όλος ο δυτικός πολιτισμένος κόσμος. Αντιληφθήτε το επιτέλους! Μπαίνουν και βγαίνουν τσάμπα, ελλιμενίζονται σε μη ιδιωτικές μαρίνες δωρεάν και θα πληρώνουν γι’ αυτό. Πού είναι το κακό επιτέλους; 
Τρίτον, σε ό, τι αφορά την ΕΣΑΛ:
Οι αποφάσεις αυτές, κύριοι συνάδελφοι –πραγματικά σας καλώ να αναλογιστείτε- έχουν ήδη δημοσιευθεί σε ΦΕΚ με βάση υπουργική απόφαση, η οποία υπεγράφη κατ’ εξουσιοδότηση νόμου. Για την καλύτερη, απλώς, νομοθετική κατοχύρωση καθ’ υπόδειξη της ΚΕΝΕ της Βουλής εισάγουμε αυτήν τη ρύθμιση.
Δεν μπορείτε να βλέπετε πίσω από όλα κάτι κακό, κάτι ύποπτο. Και στο τέλος-τέλος, εάν διαφωνείτε με την ιδιωτικοποίηση, να καταψηφίσετε άλλες ρυθμίσεις. Δηλαδή, αν τα λιμάνια της χώρας παρέμεναν υπό δημόσιο έλεγχο, όπως εσείς επιθυμείτε, παραγνωρίζοντας το γεγονός ότι ο δημόσιος προϋπολογισμός δεν έχει τη δυνατότητα να κάνει επενδύσεις σε εννιακόσια λιμάνια της χώρας, αλλά ακόμα και να είχε, θα τα ψηφίζατε; Έχετε, δηλαδή γνώσεις πολιτικού μηχανικού και μπορείτε να πείτε και να υποδείξετε ότι αυτή η ζώνη, η χερσαία ή η θαλάσσια ή ακόμα άλλες χρήσεις, πρέπει να αλλάξουν; Για όνομα του Θεού, επιτέλους!","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51446"," Γιατί πέφτετε σε αντιφάσεις, προσπαθώντας να μας απαντήσετε, κύριε Υπουργέ; Πρέπει, δηλαδή να έχουμε γνώσεις πολιτικού μηχανικού, για να ψηφίσουμε τα master plans σας;","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51447"," Κύριοι συνάδελφοι, εισερχόμεθα στον κατάλογο των ομιλητών. 
Έχουν εγγραφεί αρκετοί ομιλητές. Δόθηκε στους εισηγητές και στους ειδικούς αγορητές, λόγω της συμφωνίας που έγινε χθες, ένας επιπλέον χρόνος. Προκειμένου όμως να ολοκληρωθεί το νομοσχέδιο σε εύλογο χρόνο, παρακαλούνται οι κυρίες και κύριοι συνάδελφοι να είναι ακριβείς στο χρόνο. Είναι επαρκέστατος ο χρόνος των οκτώ λεπτών.
Το λόγο έχει η κυρία Όλγα-Νάντια Βαλαβάνη για οκτώ λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"51448"," Ευχαριστώ, κύριε Πρόεδρε.
Κυρίες και κύριοι Βουλευτές, χθες αναφέρθηκα στα άρθρα 2, περί μισθωμάτων και 4, περί του πλωτού μουσείου της οικογένειας Λάτση. Δεν θα ήθελα να επαναλάβω οτιδήποτε, πέρα από το ότι: 
Σχετικά με το άρθρο 2, ακόμα περιμένω από τον Αναπληρωτή Υπουργό Οικονομίας μία απάντηση για το τι θα γίνει με τις δημόσιες υπηρεσίες, Υπουργεία, δημαρχεία, δικαστικά μέγαρα, τη ΓΑΔΑ και άλλα, που σήμερα στεγάζονται σε ιδιόκτητα κτήρια του δημοσίου κι έχουν περάσει –ή πρόκειται να περάσουν- στο ΤΑΙΠΕΔ. Θα αρχίσουν να πληρώνουν ήδη τώρα, προ πώλησης, νοίκι στο ΤΑΙΠΕΔ με προορισμό τον ειδικό λογαριασμό της Τράπεζας της Ελλάδας για τους δανειστές; Κι εφόσον πουληθούν, θα καταβάλλουν πλέον νοίκι στους νέους αγοραστές; Και τι αύξηση των δαπανών του δημοσίου υπολογίζει το Γενικό Λογιστήριο του Κράτους ότι συνεπάγονται αυτές οι διαδικασίες; Να υπενθυμίσω ότι αυτό το ερώτημα το έθεσα στον κύριο Αναπληρωτή Υπουργό Οικονομικών, χωρίς να πάρω απάντηση, όχι μόνο χθες, αλλά εδώ και τρεις εβδομάδες σε δύο συνεδριάσεις της Επιτροπής Οικονομικών της Βουλής κατά την επεξεργασία του παρόντος νομοσχεδίου. Ελπίζω ότι θα μας απαντήσει, έστω σήμερα. 
Τη σημασία του ερωτήματος, όχι μόνο για το μέλλον του τόπου, αλλά και για το παρόν της κρίσης, την έκανε ακόμα πιο προφανή σε χθεσινές δηλώσεις του ο –ας το πούμε αυτό- μη εγκεκριμένος κατά τη διαδικασία γνωμοδότησης της Βουλής -καθώς δεν συγκέντρωσε τα απαιτούμενα 2/3 και βρίσκεται σε αυτήν τη θέση με αναδρομικής ισχύος «διορθωτικό» κατόπιν εορτής ΦΕΚ, που διόρθωσε δηλαδή την αναγκαία πλειοψηφία- διορισμένος νέος Πρόεδρος του ΤΑΙΠΕΔ, κ. Αθανασόπουλος.
Δήλωσε λοιπόν χθες ότι: «Στο σύνολο της περιουσίας του ελληνικού δημοσίου, που έχει περάσει μέχρι στιγμής στο Ταμείο προς πώληση και καταβολή του αντιτίμου στους δανειστές μας, το 55% του χαρτοφυλακίου του ΤΑΙΠΕΔ αποτελείται από ακίνητα». Ακίνητα του δημοσίου, των οποίων –σημειωτέον- όπως και των προς πώληση επιχειρήσεων κοινής ωφέλειας και στρατηγικής σημασίας, ο κύριος Πρόεδρος αρνείται να αποκαλύψει την προσδοκώμενη τιμή είσπραξης, πράγμα που μας επιτρέπει να ερμηνεύσουμε -όχι αυθαίρετα- το νόημα των επίσης χθεσινών δηλώσεών του ότι «η Ελλάδα μπορεί να γίνει το νέο Ελ Ντοράντο των επενδυτών» ως πρόσκληση σε πραγματικά μεγάλο φαγοπότι. Εκτός και αν ο κ. Σταϊκούρας επιφυλάσσεται να απαντήσει στην ερώτηση που του θέτω συνέχεια σε επόμενο νομοσχέδιο με τίτλο: «Περί ραγδαίας αύξησης των δαπανών του δημοσίου για μισθώματα, λόγω της πώλησης των δημοσίων κτηρίων».
Θα ήθελα σήμερα να αναφερθώ στο άρθρο 7 παράγραφος 1, που εξαιρεί από την έξωση, από το χώρο τού πρώην αεροδρομίου του Ελληνικού -η διαδικασία πώλησης του οποίου βρίσκεται σε εξέλιξη από μεριάς ΤΑΙΠΕΔ αλλά όχι και από μεριάς των δήμων και των κατοίκων- το κέντρο εκπαίδευσης των Μονάδων Υποβρυχίων Καταστροφών του Λιμενικού. 
Να υπενθυμίσω ότι η πώληση του χώρου, που ένας από τους ενδιαφερόμενους επενδυτές έχει χαρακτηρίσει ως «το καλύτερο παραθαλάσσιο οικόπεδο της Ευρώπης», προχωρά παρά τις δεσμεύσεις τριών διαδοχικών Πρωθυπουργών -πράγμα από το οποίο καταλαβαίνουμε και την αξία των πρωθυπουργικών δεσμεύσεων διαχρονικά- για δημόσιο Μητροπολιτικό Πάρκο στον τελευταίο μεγάλο ελεύθερο χώρο που μπορεί να επιδράσει για αλλαγές στο μικροκλίμα του λεκανοπεδίου Αττικής.
Να υπενθυμίσω επίσης ότι στη γνωστή μελέτη του Εθνικού Μετσόβιου Πολυτεχνείου για πάρκο υψηλού πρασίνου με πολύ μικρό κόστος κατασκευής και συντήρησης, συμπεριλαμβάνεται η συμβίωση των δεκάδων χρήσεων ιδρυμάτων και οργανισμών που στεγάζονται μέχρι αυτήν τη στιγμή, στο εσωτερικό του χώρου, από σχολείο για παιδιά με ειδικές ανάγκες –το οποίο σημειωτέον αν χάσει την έδρα του διαλύεται, γιατί χάνει το δικαίωμα για επιχορηγήσεις- μέχρι το αθλητικό κέντρο του Αγίου Κοσμά.
Σε όλους αυτούς τους χρήστες, με μοναδικές εξαιρέσεις το FIR Αθηνών και το κέντρο εκπαίδευσης του Λιμενικού, έχει επιδοθεί σημείωμα έξωσης, αν δεν κάνω λάθος, μέχρι αύριο 20 Σεπτέμβρη. Να σημειώσω ότι οι σύλλογοι Κρητών και Ποντίων σε χθεσινή κινητοποίησή τους, επέδωσαν κοινή επιστολή τους στο ΤΑΙΠΕΔ, με την οποία επιβεβαιώνουν την άρνησή τους να εγκαταλείψουν το χώρο. 
Από μεριάς του ΣΥΡΙΖΑ, που βρέθηκε από την αρχή στο πλευρό των τριών δήμων και της επιτροπής αγώνα των κατοίκων στις κινητοποιήσεις τους, διαβεβαιώνουμε σήμερα όλους τους ανθρώπους που αγωνίζονται, ότι θα συνεχίσουν να μας βρίσκουν στο πλευρό τους τόσο στους δρόμους όσο και από το Βήμα της Βουλής. Συνέχεια, μέχρι να κατοχυρωθεί ότι το Ελληνικό ανήκει στους εργαζόμενους κατοίκους του Λεκανοπεδίου, για την εκπλήρωση βασικών αναγκών ζωής και αναψυχής και όχι στις οικονομικές ελίτ της Ευρώπης και της Μέσης Ανατολής, προκειμένου να ασκούν τα υπερπολυτελή τους χόμπι.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
 Για όλους τους παραπάνω λόγους, παρ’ όλο που στο άρθρο 7 του παρόντος νομοσχεδίου κατοχυρωνόταν η παραμονή μόνο του κέντρου εκπαίδευσης των Μονάδων Υποβρύχιων Καταστροφών του Λιμενικού στο χώρο του Ελληνικού, ήταν δηλαδή ανεπαρκέστατο, εμείς θα το ψηφίζαμε. Ο Υπουργός Ναυτιλίας όμως και η Κυβέρνηση δεν μας επιτρέπουν να αγιάσουμε ακόμα κι όταν είμαστε αποφασισμένοι. Ήξεραν ότι θα ήταν αδύνατον να ψηφίσουμε το σχετικό άρθρο μετά την τροπολογία που κατέθεσαν κατά τη διάρκεια της συζήτησης στην Επιτροπή Οικονομικών, που προβλέπει ότι εφόσον πωληθεί το Ελληνικό, το ΤΑΙΠΕΔ θα πετάξει έξω και το κέντρο εκπαίδευσης του Λιμενικού. Αποσύρετε λοιπόν την τροπολογία και εμείς θα το ψηφίσουμε.
Θα ήθελα να κλείσω με την επανάληψη μιας επισήμανσης για την άβυσσο που χωρίζει κυβερνητικές διακηρύξεις και πράξεις από την πραγματικότητα. Αυτήν την επισήμανση την έχω ήδη κάνει και στην επιτροπή. Ακούσαμε χθες όλα τα ωραία πάλι περί περιστολής δαπανών από τα υπάρχοντα μισθώματα. 
Ιδού η Ρόδος, λοιπόν. Αποφασίστηκε η συγχώνευση σε μία υπηρεσία των ΔΟΥ Αργυρούπολης και Ηλιούπολης και η μεταφορά αναγκαστικά της μίας από τις δύο στη στέγη της άλλης. Η ΔΟΥ Ηλιούπολης στεγάζεται σε κτήριο ιδιώτη, χωρίς ελεύθερο χώρο για περισσότερους ανθρώπους και γραφεία, χωρίς πάρκινγκ, στο κέντρο της Ηλιούπολης. Η ΔΟΥ Αργυρούπολης στεγάζεται σε ιδιόκτητο κτήριο του Δήμου Ελληνικού - Αργυρούπολης, διαθέτει κενό χώρο στον οποίο μπορεί να μεταφερθεί η άλλη υπηρεσία, έχει πάρκινγκ και βρίσκεται στα σύνορα των δυο δήμων, άρα σε καλύτερο σημείο εξυπηρέτησης των κατοίκων και των δύο δήμων.
Μαντέψτε ποια υπηρεσία αποφασίστηκε να μεταφερθεί πού. Η ΔΟΥ Αργυρούπολης μεταφέρεται στο κτήριο του ιδιώτη, παρά την έλλειψη χώρου γραφείων και πάρκινγκ και την ακατάλληλη τοποθεσία για την εξυπηρέτηση των δύο δήμων. 
Στην Επιτροπή Οικονομικών Υποθέσεων είχα ζητήσει από τον κ. Σταϊκούρα να διερευνήσει το ζήτημα και δεν ξέρω αν εκτός από την απάντηση για τα μισθώματα του ΤΑΙΠΕΔ και μετά τα ωραία λόγια της εισηγήτριας της Νέας Δημοκρατίας για νοικοκύρεμα, ο κύριος Αναπληρωτής Υπουργός θα έχει στη συνέχεια να μας πει κάτι και γι’ αυτό. 
Κλείνω, λέγοντας στην εισηγήτρια της Νέας Δημοκρατίας ότι αυτά που μας είπε για τις είκοσι τέσσερις ώρες που υπολόγισε ότι συνολικά απασχολήθηκε η Βουλή στις επιτροπές και στις δυο συνεδριάσεις της Ολομέλειας με το παρόν νομοσχέδιο, χαρακτηρίζοντάς τες χαμένες ώρες από τα πολύ χρησιμότερα καθήκοντα των Υπουργών που παρακολούθησαν αυτές τις συνεδριάσεις της Βουλής, συμπυκνώνουν πραγματικά όλη την κρίση αξιών που ανέφερε χθες ο Μανώλης ο Γλέζος, όλη τη στάση περιφρόνησης και απαξίωσης του ελληνικού Κοινοβουλίου και του ρόλου των Βουλευτών, που εκφράζεται με τις τροπολογίες των πεντακοσίων σελίδων, που δεν μας τις δίνουν καν και μας ζητούν μέσα στη νύχτα να τις ψάξουμε να τις βρούμε και να τις ψηφίσουμε σήμερα. Και εκφράζεται ακόμη στο απόρρητο της Τράπεζας της Ελλάδας με το «ψήφιζε και μη ερεύνα» από μεριάς των Βουλευτών, που η Κυβέρνηση συγκαλύπτει.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ - ΕΚΜ)","ΟΛΓΑ-ΝΑΝΤΙΑ ΒΑΛΑΒΑΝΗ",48
"51449"," Ευχαριστώ πολύ.
Το λόγο έχει ο κ. Θεόδωρος Δρίτσας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51450"," Ευχαριστώ, κύριε Πρόεδρε. 
Κύριε Υπουργέ, όπως αποσύρατε χθες μετά από φρόνιμη σκέψη τη μία τροπολογία, καλείστε αυτήν την ώρα, να αποσύρετε και τη δεύτερη τροπολογία, αναφορικά με την κύρωση των αποφάσεων της Επιτροπής Σχεδιασμού και Ανάπτυξης Λιμένων, της ΕΣΑΛ. 
Πρόκειται για ένα ζήτημα που συνδέεται όχι μόνο με την εφαρμογή του Κανονισμού της Βουλής, του Συντάγματος και με όλα αυτά που αν επιμείνετε θα τα δούμε τις επόμενες ώρες, αλλά και με ένα ζήτημα καίριας σημασίας για την πορεία και την ανάπτυξη των λιμένων και κυρίως του ελέγχου των λιμενικών πολιτικών. Και αναφέρομαι στο ποιος ελέγχει, ποιος νομοθετεί και ποιος ρυθμίζει τα ζητήματα κυριαρχικής σχέσης του ελληνικού κράτους με τα λιμάνια. 
Η Επιτροπή Σχεδιασμού και Ανάπτυξης Λιμένων, η ΕΣΑΛ, έχει εκδώσει σειρά αποφάσεων κανονιστικού χαρακτήρα με βάση τις ρυθμίσεις του ν. 2932/2001. Μας καλείτε εσείς τώρα όλες αυτές τις κανονιστικού χαρακτήρα αποφάσεις, από τη μια μεριά, να τις επικυρώσουμε, χωρίς να τις γνωρίζουμε και από την άλλη μεριά, να μετατρέψουμε την ΕΣΑΛ από αποφασιστικό όργανο, όπως το ορίζει ο ν. 2932, σε γνωμοδοτικό όργανο. Αυτό δεν το λέτε πουθενά στην εισήγησή σας. Μετατρέπετε την ΕΣΑΛ σε γνωμοδοτικό όργανο και αναθέτετε με την τροπολογία επί της τροπολογίας που προτείνετε, στον Υπουργό, σε σας και στον κάθε διάδοχό σας, να αλλάζει ακόμα και αυτές τις αποφάσεις που θα έχει κυρώσει η Βουλή, να τις τροποποιεί κατά βούληση, επικαλούμενος τις ανάγκες ιδιωτικοποίησης των λιμανιών. Ανάλογα δηλαδή με τις ιδιαίτερες απαιτήσεις που θα διαμορφώνονται από τις συζητήσεις με τους λεγόμενους επενδυτές, τους υποψήφιους αγοραστές, θα γίνονται αλλαγές με υπουργική απόφαση που θα έχει προεπικυρωθεί από τη Βουλή. Αυτή η νέα υπουργική απόφαση δεν θα έρχεται προς επικύρωση στη Βουλή. 
Δηλαδή με ένα σμπάρο πολλά τρυγόνια. Και αυτό το θεωρείτε μια απλή κίνηση προσαρμογής στα δεδομένα; 
Κυρίες και κύριοι συνάδελφοι όλων των πτερύγων της Βουλής, δεν είναι δυνατόν να δεχθούμε αυτού του είδους τη βάρβαρη νομοθετική παρέμβαση που με έναν αθώο τρόπο αλλάζει άρδην όλο το νομοθετικό καθεστώς που ισχύει για το χωροταξικό σχεδιασμό και τον οποιονδήποτε σχεδιασμό των λιμανιών εν πάση περιπτώσει, είτε της χερσαίας λιμενικής ζώνης είτε των λιμένων. 
Είναι περίεργη όλη αυτή η μυστικοπάθεια γι’ αυτά τα δώδεκα λιμάνια για τα οποία έχει δρομολογηθεί η ιδιωτικοποίησή τους και για τα είκοσι τρία μικρότερα. Απ’ όσο ξέρω τουλάχιστον απ’ αυτά που είμαι σε θέση να γνωρίζω, για τα λιμάνια του Πόρου και της Ύδρας κανείς τοπικός παράγοντας, περιφέρεια, δημοτική αρχή, ενδιαφερόμενοι φορείς των τοπικών κοινωνιών δεν είχε ποτέ ακούσει, δεν είχε ποτέ ιδέα για την επικείμενη ιδιωτικοποίηση αυτών των λιμανιών. Ούτε ρωτήθηκαν ούτε γνωρίζουν για την ύπαρξη κάποιου σχεδίου που να δικαιολογεί και να αιτιολογεί την ένταξή τους στο ΤΑΙΠΕΔ. 
Και μετά απ’  όλη αυτήν τη μυστικότητα με την οποία χειρίζεστε τα θέματα, την κρυψίνοια, που δεν ξέρουμε τι έχετε ήδη συμφωνήσει με τους υποψήφιους αγοραστές, με τι όρους και τι κανόνες, ζητάτε από την ελληνική Βουλή με μια «αθώα» παρέμβαση, να σας δώσει όλη αυτήν την ελευθερία και όλο αυτό το δικαίωμα; Τα λιμάνια της χώρας, μικρά ή μεγάλα, είναι ζωτικής σημασίας παραγωγικές δραστηριότητες. Έτσι θα λειτουργεί το κράτος έκτακτης ανάγκης, αυτό το περίφημο φασίζον κράτος πλέον, που συγκεντρώνει την εξουσία σε μια κλειστή δράκα ανεξέλεγκτων λειτουργιών στο όνομα της έκτακτης ανάγκης, χωρίς κοινοβουλευτικό έλεγχο, χωρίς δημοκρατική διαδικασία, χωρίς τίποτα; Θα επικυρώνεται από το ελληνικό Κοινοβούλιο και θα σας δίνει το ελληνικό Κοινοβούλιο το ελεύθερο να ενισχύετε τέτοιους είδους αντιδημοκρατικές διαδικασίες στο ελληνικό κράτος; 
Αποσύρετέ την, κύριε Υπουργέ. Δεν ξέρω ποιοι σας συμβούλεψαν και ποιοι σας έπεισαν –απ’ ό,τι φαίνεται- να την προωθήσετε, αλλά είναι πολύ σοβαρότερο το ζήτημα απ’ ό,τι δείχνει ο τρόπος με τον οποίον μας το παρουσιάσατε και σήμερα και χθες. Σας καλώ να κατανοήσετε τη σοβαρότητα και να δεχθείτε το αίτημά μας να το αποσύρετε αμέσως. Θα επιβαρυνθεί η πολιτική σας διαδρομή με μια θεσμικού χαρακτήρα σοβαρότατη καταστρατήγηση βασικών κανόνων δικαίου. 
Προχωρώ στο λίγο χρόνο που έχει μείνει, στα ζητήματα της νομιμοποίησης των κτηρίων της Ακαδημίας Εμπορικού Ναυτικού Μακεδονίας. Συμφωνήσαμε σ’ αυτό. Πρέπει να γίνει. Είναι και σωστά μελετημένο. Τι τη θέλετε την παράγραφο 4, που επιτρέπει τη σύναψη συμβάσεων, κατά παρέκκλιση της νομοθεσίας περί δημοσίων έργων με φυσικά ή νομικά πρόσωπα για την επισκευή με ίδιες αυτών δαπάνες και ελέγχους; Ας κάνει τα σχέδια το ελληνικό κράτος, ας κάνει όλες τις μελέτες, ας ορίσει τον τρόπο με τον οποίον πρέπει να επισκευαστούν αυτά τα κτήρια και όποιος δωρητής θέλει να δωρίσει, με τους υπαρκτούς κανόνες περί δωρεών και χορηγιών, μπορεί να το κάνει. Δεν χρειάζεται καμμιά ειδική νομοθετική ρύθμιση. 
Τέλος, όσον αφορά το Ελληνικό, αλλάξατε τρεις φορές τη ρύθμιση. Εμείς θέλαμε να το ψηφίσουμε, όπως είπε και πριν η κ. Βαλαβάνη. Το Ελληνικό δεν είναι οικόπεδο, κυρίες και κύριοι συνάδελφοι, ακριβό ή φτηνό. Είναι ζωτικός χώρος της ελληνικής επικράτειας και ειδικά του λεκανοπεδίου της Αττικής. Είναι ζωτικός χώρος και από τις λειτουργίες που έχει ήδη εγκατεστημένες σε όλη την έκτασή του, οι οποίες μπορούν να αξιοποιηθούν μέσα από την ανάπλαση επί τη βάση των προτάσεων του Εθνικού Μετσόβιου Πολυτεχνείου ως Μητροπολιτικό Πάρκο, που δεν θα έχει μόνο πράσινο, αλλά θα έχει πολλαπλές, ζωτικής, κοινωνικής ωφελιμότητας λειτουργίες και θα μπορεί να είναι αναπτυξιακός πόλος εξαιρετικής σημασίας για την προσέλκυση και εσωτερικού και εξωτερικού τουρισμού, σε ένα ήπιο περιβάλλον μοναδικής αισθητικής και μοναδικής βοήθειας στην υγιεινή ζωή. 
Αυτά πρέπει να σχεδιάσουμε σε ένα υπερκορεσμένο περιβάλλον, αυτό της Αττικής, και να δούμε από αυτή την πλευρά τον αναπτυξιακό του χαρακτήρα.
Κι εσείς τώρα πηγαίνετε και προσθέτετε όχι μόνο την αλλαγή της αρχικής σας επιλογής στην κατεύθυνση ακύρωσής της, αλλά και την επιβάρυνση του ελληνικού δημοσίου, με νέες δαπάνες, για τη δημιουργία νέας εγκατάστασης για τη λειτουργία του κέντρου βατραχανθρώπων. Παραλογισμός δηλαδή. Απόλυτος παραλογισμός!
Κύριε Υπουργέ, αποσύρετέ τα όλα αυτά. Είναι απολύτως αντικοινωνικά και μη νόμιμα.
Ευχαριστώ, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"51451"," Ευχαριστούμε, κύριε συνάδελφε.
Το λόγο έχει ο Β΄ Αντιπρόεδρος της Βουλής, κ. Αθανάσιος Νάκος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51452"," Κύριε Πρόεδρε, μπορείτε να μας ενημερώσετε πότε περίπου –για να ξέρουμε- θα κάνουμε τη συζήτηση επί της ένστασης αντισυνταγματικότητας;","ΠΑΝΑΓΙΩΤΗΣ ΛΑΦΑΖΑΝΗΣ",279
"51453"," Με τη σειρά της.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51454"," Ναι, αλλά πείτε μας, για να ξέρουμε.","ΠΑΝΑΓΙΩΤΗΣ ΛΑΦΑΖΑΝΗΣ",279
"51455"," Βάσει του άρθρου το οποίο επικαλείστε –αν το αναγνώσετε, θα το δείτε- η ψηφοφορία γι’ αυτό το συγκεκριμένο θέμα γίνεται κατά τη διάρκεια της συζήτησης του άρθρου ή στο τέλος της συνεδρίασης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51456"," Όχι. Ποιο τέλος;","ΠΑΝΑΓΙΩΤΗΣ ΛΑΦΑΖΑΝΗΣ",279
"51457"," Έχουμε κάνει ένσταση, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"51458"," Το ξέρω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51459"," Ποιο τέλος;","ΠΑΝΑΓΙΩΤΗΣ ΛΑΦΑΖΑΝΗΣ",279
"51460"," Κύριε Νάκο, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51461"," Ευχαριστώ, κύριε Πρόεδρε.
Παίρνω το λόγο, ενώ δεν ήταν πρόθεσή μου, ακούγοντας κατ’ αρχάς τις αντιρρήσεις που υπάρχουν για την αξιοποίηση των λιμανιών.
Κύριε Υπουργέ της Ναυτιλίας, θέλω να σας καταθέσω την προσωπική μου εμπειρία: 
Το 1986 εξελέγην δημοτικός σύμβουλος Βόλου. Τότε, μία μεγάλη εταιρεία επανήλθε με την ίδια πρόταση, πλήρως τεκμηριωμένη και κοστολογημένη, να κάνει τα απαραίτητα λιμενικά έργα στο λιμάνι του Βόλου, να γίνει το λιμάνι του Βόλου σύγχρονο λιμάνι και να το εκμεταλλευτεί για είκοσι πέντε χρόνια. Μετά βεβαίως, θα επανερχόταν στην κυριότητα του δημοσίου. 
Τα είκοσι πέντε χρόνια πέρασαν πέρυσι. Τίποτα δεν έγινε όλα αυτά τα χρόνια από αυτά τα οποία υπήρχαν στο master plan. Και σήμερα ακούγονται οι ίδιες φωνές. 
Εάν τότε υπήρχε η ιδεοληψία εκείνη, σήμερα που βιώνουμε μία τραγική πραγματικότητα, φαίνεται ότι τίποτα δεν διδαχθήκαμε από τα λάθη του παρελθόντος.
Προχωρήστε όσο πιο γρήγορα μπορείτε, κύριε Υπουργέ!
Θέλω όμως να παρακαλέσω για ένα λεπτό την προσοχή του κ. Σταϊκούρα.
Κύριε Υπουργέ, ακούω και βλέπω για δεύτερη φορά στο άρθρο 2 την επιχειρηματολογία, όσον αφορά τις μειώσεις των μισθωμάτων που πληρώνει το δημόσιο. Θα έπρεπε, όταν ισχυριζόμαστε ότι το δημόσιο και ο ιδιώτης αντιμετωπίζονται με τον ίδιο τρόπο, η διάταξη αυτή, κύριε Σταϊκούρα, να λειτουργεί και αντίστροφα. Κι, όμως, δεν λειτουργεί αντίστροφα. 
Γνωρίζετε τον τρόπο εξορθολογισμού των μισθωμάτων που πληρώνει ο ιδιώτης προς το δημόσιο ή προς τους Οργανισμούς Τοπικής Αυτοδιοίκησης; Καταθέτει σήμερα την αίτηση. Σημειωτέον, έχουν δημιουργηθεί ενοίκια σε μία άλλη περίοδο, με άλλες προοπτικές. Πιθανόν φρούδες ελπίδες υπήρξαν τότε. Έχουν όμως υπάρξει, μετά από διαγωνισμούς, μισθώματα υπέρογκα. Ξέρετε πώς μειώνεται ένα μίσθωμα που έχει ένας ιδιώτης μισθωτής από εκμισθωτή το δημόσιο ή Οργανισμό Τοπικής Αυτοδιοίκησης; Προσφεύγει στο δικαστήριο, διότι δεν έχει δικαίωμα το δημόσιο να συμβιβαστεί ή να έρθει σε συμφωνία. Προσδιορίζεται η δίκη μετά από οκτώ μήνες, ένα χρόνο. 
Εάν υπάρξει αναβολή, πηγαίνει ακόμα ένα χρόνο παραπίσω, εάν υπάρξει απεργία των δικηγόρων ή απεργία των δικαστών, όπως αυτήν την εβδομάδα, πηγαίνει ακόμα ένα χρόνο πίσω, με αποτέλεσμα να είναι αναγκασμένος ο μισθωτής να πληρώνει το υπέρογκο ενοίκιο και να μη βρίσκει το δίκιο του. 
Γιατί αυτά τα δύο μέτρα και δύο σταθμά, κύριε Υπουργέ; Ξέρετε πόσοι αδυνατούν να πληρώνουν αυτά τα υπέρογκα ενοίκια, επειδή, πρώτον, δεν δικάζονται γρήγορα οι υποθέσεις και δεύτερον, ουδεμία μέριμνα λαμβάνεται γι’ αυτούς; Αυτές οι επιχειρήσεις που αυτήν τη στιγμή βρίσκονται σε δεινή θέση, πώς θα αντεπεξέλθουν στις υποχρεώσεις, όταν υπάρχουν δύο μέτρα και δύο σταθμά; 
Δεν μπορώ να καταλάβω γιατί αυτή η διάταξη δεν μπορεί να ισχύει και αντίστροφα με τους ίδιους όρους. Αν υπάρχει μίσθωμα, το οποίο δεν θεωρείται εύλογο, όπως εδώ υπάρχει δυνατότητα προσφυγής στο τακτικό δικαστήριο, να μπορεί το δημόσιο να προσφεύγει στα τακτικά δικαστήρια, για να καθοριστεί το μίσθωμα.
Αποπνέει έναν κρατισμό το άρθρο 2, το οποίο είναι απαράδεκτο στη σημερινή εποχή, όταν οι μικρομεσαίες επιχειρήσεις και άλλες επιχειρήσεις της χώρας βρίσκονται στην τραγική κατάσταση που βρίσκονται σήμερα. 
Κύριε Υπουργέ, η πρότασή μου και η παράκλησή μου είναι, να το δείτε. Νομίζω ότι και σήμερα μπορείτε το άρθρο αυτό να το αντιστρέψετε και να είναι ίση η μεταχείριση και του δημοσίου προς τον ιδιώτη και του ιδιώτη προς το δημόσιο. Εάν νομοτεχνικά αυτό είναι αδύνατον, που δεν νομίζω ότι είναι αδύνατον- δεν θα πάρει στην υπηρεσία σας περισσότερο από μισή ώρα να προσαρμόσει το άρθρο 2 και να κάνετε προσθήκη και για τους ιδιώτες που νοικιάζουν από το δημόσιο- πρέπει άμεσα στο επόμενο νομοσχέδιο ή και ως τροπολογία στο επόμενο νομοσχέδιο οποιουδήποτε Υπουργείου, να επιφέρετε δικαιοσύνη και ισότητα.
Δεν είναι δυνατόν ο ιδιώτης, που αγωνίζεται σήμερα σε μια περίοδο ύφεσης, να θεωρείται παιδί ενός κατώτερου Θεού και μόνο το δημόσιο να είναι αυτό που προστατεύεται είτε δημόσιος υπάλληλος είναι αυτός είτε το δημόσιο αυτό καθ’ εαυτό. Ούτε ο ιδιωτικός υπάλληλος που απολύεται και χάνει τη δουλειά του προστατεύεται ούτε ο ιδιώτης που έχει συναλλαγή με το δημόσιο προστατεύεται.
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΑΘΑΝΑΣΙΟΣ ΝΑΚΟΣ",356
"51462","  Ευχαριστούμε, κύριε συνάδελφε.
Το λόγο έχει ο συνάδελφος των Ανεξαρτήτων Ελλήνων, κ. Ουζουνίδης Μαρίνος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51463"," Σας ευχαριστώ, κύριε Πρόεδρε.
Κυρίες και κύριοι, είναι πρώτη φορά που μιλάω στην ελληνική Βουλή και θέλω να στείλω από εδώ τους χαιρετισμούς μου στον Έβρο, στη Θράκη και σ’ όλη τη Βόρεια Ελλάδα. Θέλω να δείξετε λίγο κατανόηση για το γεγονός ότι είμαι λίγο αγχωμένος, αλλά θέλω να πω πράγματα τα οποία τα συναντώ κάθε μέρα που γυρίζω στην περιοχή μου, σε αντίθεση με κάποιους εδώ, οι οποίοι μιλάνε πολύ θεωρητικά. Θα αναφερθώ σε συγκεκριμένα παραδείγματα:
Κατ’ αρχάς, θα πρέπει κάποια στιγμή να δώσουμε το παράδειγμα προς μίμηση στους συμπολίτες μας και όχι προς αποφυγή. Θα πρέπει κάποια στιγμή να αλλάξει κάποια νοοτροπία. Σήμερα υπάρχει ένα σοβαρό απ’ ό,τι βλέπω σχέδιο νόμου και βλέπω άδεια τα έδρανα. Είναι λυπηρό να μας έχει στείλει ο κόσμος, οι φίλοι μας, οι γνωστοί μας, οι ψηφοφόροι εδώ και να μην υπάρχει εδώ μέσα ούτε το 1/3 των Βουλευτών. Δεν ξέρω τι μέτρα μπορεί να πάρει το Κοινοβούλιο, αλλά εγώ θέλω να μεταφέρω κάποια πράγματα τα οποία συζητάω καθημερινά με φίλους μου, γνωστούς και ανθρώπους οι οποίοι δεν ξέρουν αύριο τι τους ξημερώνει. Σε μια τέτοια δύσκολη περίοδο θα έπρεπε εδώ να ήταν περισσότεροι.
Είμαι μηχανολόγος στο επάγγελμα και θέλω να αναφερθώ στο θέμα νομιμοποίησης του κτηρίου της Ακαδημίας Εμπορικού Ναυτικού Μακεδονίας. Έχω ασχοληθεί με την οικοδομή. Αυτό το κτήριο το είδα πριν από είκοσι χρόνια. Έχει κατασκευαστεί το 1968, όπως βλέπω από το κείμενο και είμαι σίγουρος ότι αυτό είναι για κατεδάφιση και όχι για ανακαίνιση. Υπάρχει συνέχεια αυτή η τακτική, που δαπανώνται πολλά χρήματα για κτήρια, τα οποία, εάν τα κατασκευάζαμε από την αρχή, το κόστος θα ήταν μικρότερο. Αυτό βέβαια θα πρέπει να το έχουν ελέγξει οι αρμόδιοι, εάν είδαν το κτήριο και εάν πραγματικά ανταποκρίνεται στο νέο αντισεισμικό κανονισμό, διότι εκεί θα στεγαστούν νέα παιδιά του Ναυτικού. 
Ένα μεγάλο θέμα, για το οποίο δεν έχω ακούσει πολλά πράγματα, είναι το θέμα της ανεργίας. Κάποια στιγμή θα πρέπει όλη αυτή η γραφειοκρατική διαδικασία, που κάθε μέρα και κάθε χρόνο που περνάει, γίνεται και πιο πολύπλοκη, να διευκολύνει αυτούς τους ανθρώπους, οι οποίοι προσπαθούν να κάνουν μία δουλειά. 
Επίσης εμείς οι Βουλευτές θα πρέπει και σε αυτόν τον τομέα να δώσουμε το παράδειγμα, διότι πολλές φορές βλέπουμε Βουλευτές που έχουν εκλεγεί ή έχουν θέσει υποψηφιότητα, να διατηρούν θέσεις στο δημόσιο. Εάν εκλεγούν, διατηρούν τις θέσεις μέχρι την επόμενη φορά που τυχόν δεν θα εκλεγούν ή κάποιοι που έθεσαν υποψηφιότητα και εξελέγησαν, επιστρέφουν ξανά στις θέσεις τους. 
Για εμένα, όποιος θέτει υποψηφιότητα, για να εκπροσωπήσει την περιοχή του εδώ στη Βουλή, θα πρέπει να παραιτηθεί από τη δημόσια θέση που κατέχει, να την δώσουμε σε ένα νεότερο άνθρωπο. Εγώ ξέρω καθηγητές, οι οποίοι, κατ’ εμέ, θα πρέπει να υποβάλουν παραιτήσεις. Υπάρχει μία μεγάλη μερίδα ανέργων παιδιών, τα οποία μπορούν να πάρουν αυτήν τη θέση. 
Για το μεγάλο θέμα της ανεργίας κάποια στιγμή ο κύριος Πρωθυπουργός είπε ότι η ανεργία θα μειωθεί. Θα είναι καλό αν η ανεργία διατηρηθεί σε αυτά εδώ τα επίπεδα, γιατί πολύ φοβάμαι ότι θα έχουμε μεγάλη αύξησή της. 
Σε ό,τι αφορά αυτό το νομοσχέδιο, πήρε θέση ο Κοινοβουλευτικός Εκπρόσωπός μας, ο κ. Μαρκόπουλος. 
Σας ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΜΑΡΙΝΟΣ ΟΥΖΟΥΝΙΔΗΣ",381
"51464"," Ευχαριστούμε, κύριε συνάδελφε.
Το λόγο έχει ο συνάδελφος από το ΣΥΡΙΖΑ, κ. Κοντονής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51465"," Ευχαριστώ πολύ, κύριε Πρόεδρε.
Κυρίες και κύριοι Βουλευτές, χθες ακούσαμε παραινέσεις για τον τρόπο που πρέπει ο ΣΥΡΙΖΑ να ασκήσει την Αξιωματική Αντιπολίτευση και τα καθήκοντά του. Σήμερα ακούσαμε άλλες παραινέσεις, ότι πρέπει να συντομεύουμε, ότι πρέπει τα νομοσχέδια να τα συζητάμε με γρήγορες διαδικασίες, γιατί σε τελευταία ανάλυση, τι περιλαμβάνει το σημερινό νομοσχέδιο; Κάποιες ρυθμίσεις για τα ενοίκια και τις μισθώσεις του δημοσίου. 
Μου φαίνεται ότι έχει γίνει δεύτερη φύση στη Νέα Δημοκρατία, η επιτάχυνση των συζητήσεων ενώπιον της Εθνικής Αντιπροσωπείας, γιατί τα ίδια είχαμε ακούσει, όταν συζητούσαμε το νομοσχέδιο για τα ειρηνοδικεία, τα ίδια, όταν συζητούσαμε για τη «SIEMENS», τα ίδια ακούμε και σήμερα. 
Φαίνεται  ότι η τακτική του κυρίου Πρωθυπουργού να κρύβεται και να μην εμφανίζεται ούτε καν στη συνέντευξη της Διεθνούς Έκθεσης Θεσσαλονίκης, έχει γίνει πάγια και στους Βουλευτές της Νέας Δημοκρατίας και προτρέπουν και τους άλλους να μην εκθέτουν τις απόψεις τους και να μην μπαίνουν αυτές οι απόψεις στη βάσανο της κριτικής.
Εμείς λοιπόν θα επαναλάβουμε και σήμερα ότι αυτό το νομοσχέδιο, το οποίο καταψηφίσαμε χθες επί της αρχής, είναι κατώτερο των περιστάσεων και σας είπαμε χθες τους λόγους. Κύριε Υπουργέ, σας υπενθυμίζω και σήμερα αυτό που σας είπα και χθες, ότι δέκα δημόσιες υπηρεσίες στη Ζάκυνθο, οι οποίες θα έπρεπε να είχαν μεταστεγαστεί ήδη σε ακίνητα του ελληνικού δημοσίου, αυτήν την ώρα πληρώνουν παχυλά μισθώματα της τάξεως των 300.000 ευρώ το χρόνο. Αυτά είναι χρήματα του ελληνικού λαού, κύριε Υπουργέ, που δεν δικαιούται καμμία κυβέρνηση να του τα στερεί. Αντίθετα προσπαθεί, σταγόνα-σταγόνα το αίμα και τον κόπο του ελληνικού λαού, να τα διοχετεύει στους δανειστές, όταν υπάρχουν αυτές οι απώλειες. 
Σας είπαμε και χθες, κύριοι συνάδελφοι, ότι όσες περιστολές και να γίνονται ακόμα και με αυτόν τον τρόπο, όταν βασιλεύει η διαπλοκή και η διαφθορά, αυτές είναι σταγόνα στον ωκεανό. Το λέω αυτό, κύριοι συνάδελφοι, διότι στη Ζάκυνθο είχαμε το περίφημο σκάνδαλο των τυφλών, που δεν βρήκε μόνο ανθρώπους που είχαν μία ανάγκη, για να καλυφθούν και τους έσπρωξαν σ' αυτόν το φαύλο κύκλο της παρανομίας, αλλά υπήρχαν και άλλοι, οι οποίοι κατά σύστημα λυμαίνονται το δημόσιο πλούτο. Δημιουργήθηκε από τους παράγοντες της Νέας Δημοκρατίας, δημιουργήθηκε από τα κομματικά επιτελεία της Νέας Δημοκρατίας κι αυτό δεν το λέει κανένας. Και για τα εκατομμύρια των εκατομμυρίων, τα οποία πήγαν στους τέσσερις ανέμους, οι κύριοι της Νέας Δημοκρατίας, δεν λένε σήμερα απολύτως τίποτα. 
Και σαν να μην υπήρχε αυτό το σκάνδαλο ,υπήρχε και κάτι άλλο από το 2008. Ο ίδιος ο νομάρχης, ο οποίος κατεύθυνε το σκάνδαλο των τυφλών και ήταν και υποψήφιος της Νέας Δημοκρατίας στις τελευταίες εκλογές, είχε προσπαθήσει να αγοράσει οικόπεδο, για να χτίσει νέα νομαρχία το 2008, όταν όλα τα κόμματα είχαν συμφωνήσει στην κατάργηση των νομαρχιών, με κόστος 3,5 εκατομμύρια ευρώ και αυτό το προσδιόρισαν ελεγκτές και εκτιμητές εκ των οποίων ο ένας ήταν ο κ. Κανελάκης, ο εκτιμητής των οικοπέδων της Μονής Βατοπεδίου. Εκεί, έκανε υποτιμήσεις, στη Ζάκυνθο έκανε ανατιμήσεις. Ξέρετε πόσο πωλήθηκε πριν από μερικούς μήνες, το ακίνητο που κοστολογήθηκε στα 3,5 εκατομμύρια; Πωλήθηκε 450.000 ευρώ.
Αυτά είναι λεφτά, κύριε Υπουργέ, που πρέπει να μαζέψετε. Αυτήν τη διαφθορά και τη διαπλοκή που έχει φάει τις σάρκες του ελληνικού λαού, πρέπει να μαζέψετε κι εμείς δεν περιμένουμε το σοσιαλισμό, τα θέτουμε σήμερα, ενώπιον του ελληνικού λαού, για να ξέρει ποιες είναι οι πολιτικές δυνάμεις που σέβονται το δημόσιο χρήμα. Αυτά τα χρήματα να μαζέψετε και όχι να έρχεστε εδώ σήμερα, να μας λέτε για ποσοστώσεις και για νέες επιτροπές που θα ελέγχουν και που θα ελέγχονται οι ελεγχόμενοι κ.ο.κ.. 
Αυτά τα σημαντικά και μεγάλα, κύριε Υπουργέ, ούτε καν τα αγγίζετε. Αλλά βέβαια, ο νομάρχης της Νέας Δημοκρατίας, ο οποίος μεθόδευε όλες αυτές τις καταστάσεις -για δε το αδίκημα σάς λέω της αγοράς του οικοπέδου, έχει ασκηθεί in rem, ποινική δίωξη σε βαθμό κακουργήματος- θα μπορούσε να ήταν και ανάμεσά σας. Να έχει εκλεγεί και Βουλευτής. Προφανώς θα τον βάζατε και στην Επιτροπή Διαφάνειας και Θεσμών της Βουλής, έτσι, για να προσφέρει και τεχνογνωσία ο άνθρωπος από τόσα που ξέρει και τόσα που έχει κάνει.
Το σημαντικό είναι, ότι ο πολιτικός φίλος του κ. Σαμαρά, ο οποίος ήταν  ο νομάρχης και υποψήφιος της Πολιτικής Άνοιξης, έχει πλήρη ασυλία γι’ αυτά τα πράγματα, από το κόμμα σας και από την Κυβέρνηση. 
Αν εσείς, κύριοι Βουλευτές της Νέας Δημοκρατίας, έχετε μετατρέψει τη Νέα Δημοκρατία σε Πολιτική Άνοιξη, είναι δικαίωμά σας. Nα μετατρέψετε όμως την Ελλάδα σε πολιτικό χειμώνα, αυτό δεν θα σας το επιτρέψει κανένας σε αυτήν την Αίθουσα. 
Όσον αφορά το υπό συζήτηση νομοσχέδιο και τα άρθρα, θέλω να αναφέρω τούτο, όσον αφορά το άρθρο 4, παράγραφο 10, γιατί υπήρχε μια παρανόηση από τον κ. Γεωργιάδη.
Κύριε συνάδελφε, είπατε χθες ότι πρόκειται περί δωρεάς. Δεν πρόκειται περί δωρεάς, κύριε Γεωργιάδη. Αν κοιτάξετε την παράγραφο 10 του άρθρου 4, αναφέρει εκτός των άλλων, ότι, αν αυτό το νομικό πρόσωπο διαλυθεί, τα περιουσιακά του στοιχεία είτε θα μεταφερθούν στο Ίδρυμα Λάτση είτε σε άλλο νομικό πρόσωπο που θα συστήσει πάλι το Ίδρυμα Λάτση. Επομένως δεν πρόκειται περί δωρεάς, κύριε συνάδελφε. Καμμία δωρεά δεν υπάρχει. Το είπατε χθες κι ελπίζω να ήταν εν τη ρύμη του λόγου.
Το δεύτερο που ήθελα να πω, ήταν το εξής: Κύριε Υπουργέ, γίνονται αυτήν τη στιγμή, αιματηρές θυσίες από τον ελληνικό λαό και ζητάει η Κυβέρνηση της τρόικας εσωτερικού, αιματηρές θυσίες. Σας λέει το Λογιστήριο του Κράτους ότι θα υπάρχει απώλεια εισοδημάτων –ασήμαντη μεν- όσον αφορά τις φοροαπαλλαγές του πλωτού μουσείου «ΝΕΡΑΪΔΑ» κι ερχόσαστε εσείς και λέτε ότι η ανωτέρω απώλεια θα αναπληρώνεται από άλλες πηγές εσόδων του κρατικού προϋπολογισμού. Τη στιγμή που συζητούσατε ακόμη και τις περικοπές των αγροτών για 30 ευρώ, έρχεστε σήμερα και κάνετε φοροαπαλλαγές στο Ίδρυμα Λάτση. Ακόμα και ασήμαντες να είναι αυτές οι φοροαπαλλαγές, δεν έπρεπε να γίνουν, κύριε Υπουργέ και αποτελούν όνειδος αυτές οι φοροαπαλλαγές που γίνονται αυτήν την περίοδο, όταν φοροαπαλλαγές ακόμη και για ανέργους καταργούνται.
Κύριοι συνάδελφοι, κύριοι Βουλευτές, χθες ο κύριος συνάδελφος της Νέας Δημοκρατίας, κ. Μιχελάκης, αναφέρθηκε επί μακρόν στο κλείσιμο της ομιλίας του στον πρώην Πρωθυπουργό, τον κ. Παπανδρέου και είπε ότι πρόσφερε πολύ καλές υπηρεσίες, διότι πλέον έχει γίνει παράδειγμα προς αποφυγή σε όλη την Ευρώπη. 
Δεν ξέρω ποια κράτη και ποιες κυβερνήσεις έχει υπ’ όψιν του ο κ. Μιχελάκης, πάντως παράδειγμα προς αποφυγή δεν έχει γίνει στην Ελλάδα, γιατί την πολιτική του κ. Γεωργίου Παπανδρέου και του κ. Βενιζέλου τη συνέχισε πάρα πολύ καλά και πιστά ο κ. Παπαδήμος και τη συνεχίζει και η σημερινή τρικομματική Κυβέρνηση. Γι’ αυτό, άλλωστε, έχετε βάλει και στην Κυβέρνηση το ΠΑΣΟΚ ούτως, ώστε να σας προσφέρει και την απαραίτητη τεχνογνωσία γι’ αυτό το άθλιο έργο που ξεκίνησε το 2009 και συνεχίζεται και σήμερα. 
Επομένως, αν θέλετε εσείς να πάρετε παραδείγματα αρνητικά από τον κ. Παπανδρέου, ακούστε τη φωνή του λαού, ακούστε τη φωνή της Αριστεράς, που σας λέει: «Καταγγελία των μνημονίων, επαναδιαπραγμάτευση του χρέους».
(Χειροκροτήματα από την πτέρυγα του ΣΥΡΙΖΑ - ΕΚΜ)","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"51466"," Ευχαριστούμε, κύριε συνάδελφε.
Κυρίες και κύριοι συνάδελφοι, προβάλλουν αμφισβητήσεις, αναφορικά με τις τροπολογίες με γενικό αριθμό 24 και ειδικό 8 και με γενικό αριθμό 25 και ειδικό 9, τριάντα δύο συνάδελφοι από την πλευρά του ΣΥΡΙΖΑ. 
Κανονικά έπρεπε να αναγνωστεί ο κατάλογος, γιατί πρέπει να αναγιγνώσκεται ποιοι υπογράφουν. Το Προεδρείο όμως αποφαίνεται ότι υπάρχει ο επαρκής αριθμός των υπογραφόντων την αίτηση για αμφισβήτηση και θα ζητήσουμε να αποφανθεί η Βουλή.
Θα εφαρμόσω λοιπόν την παράγραφο 6 του άρθρου 101 του Κανονισμού της Βουλής κι έχουν δικαίωμα να μιλήσουν ο πρώτος από τους Βουλευτάς που υπογράφουν και είναι η κ. Ζωή Κωνσταντοπούλου και ένας από τους αντιλέγοντες, που είναι ο κ. Άδωνις Γεωργιάδης, ο καθένας για τρία λεπτά της ώρας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51467"," Και οι Κοινοβουλευτικοί Εκπρόσωποι, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51468"," Όχι, δεν προβλέπεται από τον Κανονισμό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51469"," Μα δεν έχουμε δικαίωμα;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51470"," Θα ζητήσουμε το λόγο επ’ αυτού.","ΠΑΝΑΓΙΩΤΗΣ ΛΑΦΑΖΑΝΗΣ",279
"51471"," Δεν προβλέπεται από τον Κανονισμό, κύριε Μαρκόπουλε. 
Κυρία Κωνσταντοπούλου, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51472"," Κύριε Πρόεδρε και κύριοι Βουλευτές, είναι η πολλοστή φορά που επιχειρείται από την Κυβέρνηση να παραβιαστεί το Σύνταγμα και ο Κανονισμός της Βουλής.
Κάθε φορά ακούμε κροκοδείλιες αγορεύσεις από πλευράς των Βουλευτών που στηρίζουν αυτήν την Κυβέρνηση, για το ότι αυτή η φορά θα είναι η τελευταία, για το πως αυτό αποτελεί μία κατάπτυστη και επονείδιστη πρακτική που πρέπει να αποφεύγουμε, πλην όμως, νομιμοποιείτε εσείς κάθε φορά με την ψήφο, με την ανοχή σας και με τη στήριξή σας.
Εν προκειμένω, εισάγονται δύο τροπολογίες του Υπουργείου Ναυτιλίας και Αιγαίου, οι οποίες είναι παντελώς άσχετες με το νομοθέτημα που έχει τίτλο: «Περιστολή δημοσίων δαπανών». Όχι μόνο είναι παντελώς άσχετες κατά παράβαση του άρθρου 74 του Συντάγματος και 88 του Κανονισμού, αλλά είναι και ακραία επιζήμιες για τα συμφέροντα του ελληνικού δημοσίου, συνιστούν ξεπούλημα και επιτάχυνση του ξεπουλήματος του δημοσίου πλούτου και επιπλέον, συνιστούν και απαράδεκτη παρέμβαση σε εκκρεμείς δικαστικές υποθέσεις και αμφισβητήσεις εν σχέσει με κανονιστικές πράξεις που αυτήν τη στιγμή, έχουν τεθεί εν αμφιβόλω και για τις οποίες συνομολογείτε ακόμη και από τα κείμενα που έφερε η Κυβέρνηση, ότι υπάρχει νομική πλημμέλεια. Η Βουλή δεν είναι εδώ για να καλύπτει τις νομικές πλημμέλειες ούτε για να συγκαλύπτει τις νομικές, ποινικές, αστικές και διοικητικές ευθύνες της Κυβέρνησης και των οργάνων της διοίκησης. 
Το νομοσχέδιο αυτό είναι το τέταρτο που περνάει από τη Βουλή. Οι τροπολογίες και οι προσθήκες που έχει φέρει η Κυβέρνηση είναι δέκα σε επίρρωση των εξαγγελιών και του Προέδρου της Βουλής, κατά την εναρκτήρια ομιλία του ότι αυτή η πρακτική θα σταματούσε και του κ. Σαμαρά και της Κυβέρνησης περί άλλου ήθους αυτής της τρικομματικής κοινοπραξίας. Όχι απλώς δεν υπάρχει άλλο ήθος, αλλά δεν υπάρχει και έχει εκλείψει εντελώς το συνταγματικό ήθος και η συμμόρφωση στα συνταγματικά σας καθήκοντα ως μέλη της Κυβέρνησης και ως Βουλευτές, ως μέλη της Εθνικής Αντιπροσωπείας, που έχετε υποχρέωση να τηρείτε το Σύνταγμα και όχι να παρακάμπτετε το Σύνταγμα ούτε να φαλκιδεύετε τη νομοθετική εξουσία.
Με τις τροπολογίες οι οποίες εισάγονται, εκείνο το οποίο επιχειρείτε, είναι να νομιμοποιηθούν ex post facto, δηλαδή εκ των υστέρων, πράξεις οι οποίες ανατρέχουν από το έτος 2002 μέχρι το έτος 2012, να περιβληθούν με ισχύ νόμου, ενώ δεν έχουν ισχύ νόμου, κατά παραβίαση του Συντάγματος που προβλέπει νομοθετική ρύθμιση για τέτοιου είδους διατάξεις και ακόμη επιχειρείται να δοθεί η εξουσία στον Υπουργό Ναυτιλίας και Αιγαίου, να αλλάζει το νόμο που ψήφισε η Βουλή αυτή. 
Ο εμπαιγμός και η καταστρατήγηση του Συντάγματος και του Κανονισμού έχουν όρια και το όριό τους το βρίσκουν και θα το βρουν στην αντίσταση τουλάχιστον των Βουλευτών της Αξιωματικής Αντιπολίτευσης, απ’ ό,τι ακούω όμως και πολλών άλλων Βουλευτών μέσα στην Αίθουσα αυτή.","ΖΩΗ ΚΩΝΣΤΑΝΤΟΠΟΥΛΟΥ",272
"51473"," Ευχαριστούμε, κυρία συνάδελφε.
Το λόγο έχει…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51474"," Κύριε  Πρόεδρε, θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"51475"," Παρακαλώ. Το λόγο έχει ο κ. Άδωνις Γεωργιάδης για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51476"," Υπάρχει ένα μείζον θέμα.","ΠΑΝΑΓΙΩΤΗΣ ΛΑΦΑΖΑΝΗΣ",279
"51477"," Μετά θα το πούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51478"," Πού είναι ο κ. Μουσουρούλης, κύριε  Πρόεδρε; Αυτός εισάγει τη ρύθμιση. Ποιος θα την αποσύρει; Ποιος θα απαντήσει;","ΠΑΝΑΓΙΩΤΗΣ ΛΑΦΑΖΑΝΗΣ",279
"51479"," Εκπροσωπείται η Κυβέρνηση.","ΜΑΥΡΟΥΔΗΣ ΒΟΡΙΔΗΣ",69
"51480"," Κύριε  Άδωνι Γεωργιάδη, έχετε το λόγο για την ένσταση για τρία λεπτά.
Κύριε  Λαφαζάνη, καθίστε παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51481"," Κύριε  Πρόεδρε, έχω το λόγο;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51482"," Έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51483"," Δεν έχει κανένα λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"51484"," Κύριε Λαφαζάνη! Τι είναι αυτά που κάνετε;
(Θόρυβος από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51485"," Ένα λεπτό, κύριε  Γεωργιάδη.
Θα μου επιτρέψετε να δίνω το λόγο εγώ όπου πρέπει και όταν πρέπει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51486"," Δεν μπορεί ο Υπουργός να γράφει στα παλιά του τα παπούτσια. Πρέπει να είναι εδώ να ακούσει.","ΠΑΝΑΓΙΩΤΗΣ ΛΑΦΑΖΑΝΗΣ",279
"51487"," Η Κυβέρνηση εκπροσωπείται.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51488"," Είναι απαράδεκτα αυτά που κάνετε!","ΠΑΝΑΓΙΩΤΗΣ ΛΑΦΑΖΑΝΗΣ",279
"51489"," Έχετε το λόγο, κύριε  Γεωργιάδη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51490"," Λυπούμαι που ο κ. Λαφαζάνης, αν και παλαιός κοινοβουλευτικός…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51491"," Αφήστε τα «λυπάστε»!","ΠΑΝΑΓΙΩΤΗΣ ΛΑΦΑΖΑΝΗΣ",279
"51492"," Μην αφιερώσετε το χρόνο σας σε αυτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51493"," Αν και παλαιός κοινοβουλευτικός αγνοεί ότι η συζήτηση είναι επί της ενστάσεως αντισυνταγματικότητος και όχι επί της ουσίας","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51494"," Ακριβώς. Έτσι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51495"," Άρα, λοιπόν, κύριε Λαφαζάνη, τουλάχιστον εσείς θα έπρεπε  να ξέρετε ότι στην ένσταση αντισυνταγματικότητος η Κυβέρνηση εκπροσωπείται και δεν χρειάζεται να είναι εδώ ο αρμόδιος Υπουργός.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51496"," Τι λέτε κύριε;","ΠΑΝΑΓΙΩΤΗΣ ΛΑΦΑΖΑΝΗΣ",279
"51497"," Δεν επιτρέπετε εσείς τόσα χρόνια στη Βουλή να εμφανίζεστε να αγνοείτε τον Κανονισμό.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51498"," Πού είναι ο Υπουργός που φέρνει τη ρύθμιση;","ΠΑΝΑΓΙΩΤΗΣ ΛΑΦΑΖΑΝΗΣ",279
"51499"," Όπου θέλει είναι! Εσείς έχετε λόγο;
( Θόρυβος στην Αίθουσα )","ΜΑΥΡΟΥΔΗΣ ΒΟΡΙΔΗΣ",69
"51500"," Κύριε Πρόεδρε, δεν μπορώ να μιλήσω έτσι!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51501"," Δεν είναι κατάσταση αυτή!
Κύριε Πρόεδρε, μηδενίστε το χρόνο.","ΑΘΑΝΑΣΙΟΣ ΜΠΟΥΡΑΣ",350
"51502"," Κύριε Πρόεδρε, μου κάνει τρομακτική εντύπωση η υποκρισία του ΣΥΡΙΖΑ ως προς την τήρηση του συντάγματος όταν η συνάδελφος κ. Κωνσταντοπούλου, αν και νομικός, ξόδεψε όλο το χρόνο για να απαντήσει επί της ουσίας στις προτεινόμενες τροπολογίες και όχι επί της ενστάσεως αντισυνταγματικότητος την οποία  έθεσε.
Εγώ κύριε Πρόεδρε, δεν θα μπω στην ουσία διότι η ένσταση αντισυνταγματικότητος και η επίκληση του άρθρου 74 επικαλείται τυπικούς λόγους για τους οποίους η κυρία Κωνσταντοπούλου δεν είχε να μας πει ούτε μια κουβέντα. Άρα με την ομιλία της η ίδια παραβιάζει το Σύνταγμα και τον Κανονισμό της Βουλής. 
Επί της ουσίας, έχουμε ένα νομοσχέδιο το συνυπογράφει και ο Υπουργός Εμπορικής Ναυτιλίας. Άρα το νομοσχέδιο αυτό από τη φύση του ρυθμίζει και θέματα του  Υπουργείου Εμπορικής Ναυτιλίας. Κατά συνέπεια, στην προκειμένη  περίπτωση ασφαλώς και δεν παραβιάζεται το άρθρο 74 ακριβώς διότι στο νομοσχέδιο αυτό ρυθμίζονται θέματα του Υπουργείου Εμπορικής Ναυτιλίας, ο Υπουργός του οποίου συνυπογράφει το νομοσχέδιο.
Στην πραγματικότητα ο ΣΥΡΙΖΑ, αυτό το οποίο κάνει κύριε Πρόεδρε και κυρίες και κύριοι συνάδελφοι, είναι να έχει επιδοθεί σε ένα είδος κοινοβουλευτικού ακτιβισμού προσπαθώντας να καθυστερεί διαρκώς τις κοινοβουλευτικές διαδικασίες. Δημιουργώντας  προβλήματα και καθυστέρηση στο κοινοβουλευτικό έργο. Εάν δεχόμασταν τη διασταλτική ερμηνεία του άρθρου 74, το οποίο επικαλείται ο ΣΥΡΙΖΑ σε κάθε συνεδρίαση θα έπρεπε κύριε Πρόεδρε, να έχουμε καμμία τροπολογία στη Βουλή και διαρκώς νομοσχέδια με ένα άρθρο. Προβλέπει λοιπόν ο Κανονισμός σε συναφή θέματα, σε θέματα που εμπίπτουν στην αρμοδιότητα τού κυρίως εισάγοντος το νομοσχέδιο να γίνονται τροπολογίες και προσθήκες ώστε να μπορεί  το κράτος να λειτουργεί γρηγορότερα και να λύνει θέματα των πολιτών. Υπό την έννοια αυτή η τροπολογία που έχει κατατεθεί είναι απολύτως συνταγματικώς νόμιμη, δεν υπάρχει ένσταση αντισυνταγματικότητας και καλώ το ΣΥΡΙΖΑ ειλικρινά να σταματήσετε αυτή την τακτική, η οποία λειτουργεί εις βάρος και του Κοινοβουλίου και των πολιτών. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51503"," Ευχαριστούμε πολύ, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51504"," Ως Κοινοβουλευτικός Εκπρόσωπος ζητώ το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"51505"," Σας παρακαλώ. Έχουν ζητήσει το λόγο όλοι οι κοινοβουλευτικοί εκπρόσωποι όλων των κομμάτων, ο κ. Μαριάς, ο κ. Βορίδης, ο κ. Παππάς, εσείς κύριε Λαφαζάνη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51506"," Εγώ έχω ζητήσει να δευτερολογήσω.","ΖΩΗ ΚΩΝΣΤΑΝΤΟΠΟΥΛΟΥ",272
"51507"," Σας αναγιγνώσκω επί λέξει την παράγραφο 6 του άρθρου 101 την οποία εσείς επικαλείστε για την αίτηση αντισυνταγματικότητος. «Στη συζήτηση των αμφισβητήσεων μετέχουν ο πρώτος από τους Βουλευτές που τις υπογράφουν και ένας από τους αντιλέγοντες ο καθένας για τρία λεπτά της ώρας. Η σχετική απόφαση λαμβάνεται αποκλειστικά με ανάταση  ή έγερση». 
Εισερχόμαστε στην ψηφοφορία. 
(Θόρυβος στην Αίθουσα)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51508"," Την προηγούμενη φορά φάγαμε δύο ώρες εδώ οι Κοινοβουλευτικοί Εκπρόσωποι!","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51509"," Παρακαλώ. Κάνουμε ψηφοφορία.
Παρακαλώ, να εγερθούν οι αποδεχόμενοι την αντισυνταγματικότητα των τροπολογιών με αριθμό 24/8 και 24/9, οι οποίες θεωρείτε ότι δεν είναι σχετικές με το συγκεκριμένο νομοσχέδιο.
( Εγείρονται οι αποδεχόμενοι την πρόταση )","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51510"," Είναι προφανές ότι δεν ηγέρθη ο απαιτούμενος αριθμός Βουλευτών από το Σύνταγμα και τον Κανονισμό της Βουλής και συνεπώς οι αμφισβητήσεις κατά το άρθρο 74 παράγραφος 5 εδάφιο γ΄ του Συντάγματος απορρίπτονται. 
(Χειροκροτήματα από την πτέρυγα της Νέας Δημοκρατίας)
(Θόρυβος στην Αίθουσα)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51511"," Δεν έγινε καταμέτρηση. Η κ. Κωνσταντοπούλου ζητούσε καταμέτρηση.","ΧΡΗΣΤΟΣ ΠΑΠΠΑΣ",418
"51512"," Παρακαλώ.
Το λόγο έχει η συνάδελφος κ. Κωνσταντοπούλου για οκτώ λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51513"," Κύριε Πρόεδρε, επί της ψηφοφορίας αυτής υποβάλλουμε αίτηση ονομαστικής ψηφοφορίας, όπως έχουμε το δικαίωμα.","ΕΠΑΜΕΙΝΩΝΔΑΣ ΜΑΡΙΑΣ",304
"51514"," Δεν έχετε το δικαίωμα, κύριε Μαριά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51515"," Κάνουμε αίτηση ονομαστικής ψηφοφορίας…","ΕΠΑΜΕΙΝΩΝΔΑΣ ΜΑΡΙΑΣ",304
"51516"," Δεν επιτρέπεται αυτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51517"," Έχουμε το δικαίωμα, δείτε το.","ΕΠΑΜΕΙΝΩΝΔΑΣ ΜΑΡΙΑΣ",304
"51518"," Κυρία Κωνσταντοπούλου, έχετε το λόγο για οκτώ λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51519"," Στους Κοινοβουλευτικούς Εκπροσώπους δεν θα δώσετε το λόγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"51520"," Δεν προβλέπεται. Έχω δώσει το λόγο στην κ. Κωνσταντοπούλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51521"," Πώς δεν προβλέπεται; Όποια ώρα θέλουμε, μπορούμε να μιλάμε.","ΠΑΝΑΓΙΩΤΗΣ ΛΑΦΑΖΑΝΗΣ",279
"51522"," Παρακαλώ, κυρία Κωνσταντοπούλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51523"," Κάνετε πραξικοπήματα. Προσέξτε, διότι δεν θα μείνουμε έτσι. Θα αντιδράσουμε αναλόγως, αν συνεχίσετε αυτήν την τακτική.","ΠΑΝΑΓΙΩΤΗΣ ΛΑΦΑΖΑΝΗΣ",279
"51524"," Κυρία Κωνσταντοπούλου, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51525"," Κύριε Πρόεδρε, βλέπω πάντως ότι ξεκινάτε το χρονόμετρό μου από τα τριάντα δευτερόλεπτα. Εγώ θέλω να πω το εξής…","ΖΩΗ ΚΩΝΣΤΑΝΤΟΠΟΥΛΟΥ",272
"51526"," Έχετε δίκιο. Μηδενίζω το χρόνο σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51527"," Θέλω να πω το εξής. Όσοι χειροκροτήσατε προηγουμένως, διότι κρίθηκε συνταγματική δήθεν η εισαγωγή της τροπολογίας του Υπουργείου Ναυτιλίας και Αιγαίου με αυτόν τον τρόπο, να είστε έτοιμοι να την ψηφίσετε κιόλας και να είστε έτοιμοι να αναλάβετε και την ευθύνη αυτής της ψήφου. 
(Χειροκροτήματα από την πτέρυγα του ΣΥΡΙΖΑ-ΕΚΜ)
Και αυτό διότι δείχνετε και εσείς, κύριοι της Κυβέρνησης, ότι έχετε απόλυτη συναίσθηση ότι δεν θα μακροημερεύσετε και γι’ αυτό βιάζεστε και επιχειρείτε να ξεπουλήσετε άρον-άρον και όσο-όσο το δημόσιο πλούτο της χώρας μας. Παράλληλα είναι ξεκάθαρο, είναι κατάδηλο, από αυτά που συμβαίνουν σε αυτήν εδώ την Αίθουσα, ότι φοβάστε, γιατί γνωρίζετε πως γι’ αυτά που κάνετε όχι απλώς δεν είστε κατοχυρωμένοι, αλλά είστε απόλυτα εκτεθειμένοι και επιχειρείτε να διαμοιράσετε και να διαχύσετε την ευθύνη στους Βουλευτές.
Το μόνο που επιτυγχάνετε είναι να προσθέτετε συνενόχους στο έγκλημα κατά της δημόσιας περιουσίας, του δημόσιου πλούτου, της εθνικής μας κυριαρχίας, των δικαιωμάτων και των κεκτημένων του λαού μας. Και το κάνετε αυτό φαλκιδεύοντας τη δημοκρατική λειτουργία του πολιτεύματος και παραβιάζοντας ακόμα και τον Κανονισμό λειτουργίας αυτής εδώ της Βουλής. 
Συμπεριφέρεστε με ανείπωτη αλαζονεία, για την οποία να είστε σίγουροι ότι θα κριθείτε. Και κρίνεστε ήδη και από τον ελληνικό λαό και από όλους εμάς που δεν θα σταματήσουμε να καταγγέλλουμε, να στηλιτεύουμε και να αντιστεκόμαστε σε αυτό που επιχειρείτε. 
Αυτό που έγινε μόλις προηγουμένως στη διαδικασία ένστασης αντισυνταγματικότητας είναι ένα όνειδος γι’ αυτό εδώ το Κοινοβούλιο. Τη απουσία του Υπουργού, που εισάγει την τροπολογία και ο οποίος επιχειρεί μ’ αυτόν τον τρόπο να νομιμοποιήσει πληθώρα αποφάσεων σε βάθος δεκαετίας για όλα τα λιμάνια της χώρας, με συνοπτικές διαδικασίες, που δεν συνάδουν με κοινοβουλευτική λειτουργία, με άρνηση από πλευράς Προεδρείου να δοθεί ο λόγος στους Κοινοβουλευτικούς Εκπροσώπους, με άρνηση να δοθεί ο λόγος για δευτερολογία, με εκτίμηση προφανούς αποτελέσματος της εγέρσεως, το οποίο αμφισβητείται και αμφισβητήθηκε, επιχειρείτε να νομιμοποιηθεί η παραβίαση του Συντάγματος. 
Έχω λοιπόν να σας πω κάτι. Η τήρηση του Συντάγματος επαφίεται στον πατριωτισμό των Ελλήνων. Και όταν επιμένετε να παραβιάζετε το Σύνταγμα, παραβιάζετε την υποχρέωσή σας να προστατεύετε το Σύνταγμα. Για όλα αυτά θα υπάρξει ο χρόνος -διότι δεν είναι μακριά η κατάρρευση της τρικομματικής σας κοινοπραξίας- που θα κριθείτε. 
Εγώ σημείωσα ότι παρά τη λάβρα τοποθέτηση της κ. Ξηροτύρη, οι Βουλευτές της ΔΗΜΑΡ δεν σηκώθηκαν κατά την ένσταση της αντισυνταγματικότητας. Αυτή η υποκρισία της Δημοκρατικής Αριστεράς θα πρέπει κάποια στιγμή να σταματήσει. «Και του ληστή ψωμί και του χωροφύλακα χαμπέρι». 
Δεν μπορείτε έτσι να ξεπλύνετε την ευθύνη σας, κύριοι της ΔΗΜΑΡ, για το γεγονός ότι νομιμοποιείτε το ξεπούλημα της χώρας μας, για το γεγονός ότι οι Υπουργοί, τούς οποίους εσείς στηρίζετε ως παρένθετα πρόσωπα, συνεδρίασαν ή φέρονται ότι συνεδρίασαν ως Υπουργικό Συμβούλιο και με πραξικοπηματικό τρόπο φρόντισαν να καταλυθεί και πάλι η δημοκρατική λειτουργία του πολιτεύματος και ο κοινοβουλευτισμός, όταν δεν υπήρξε η απαραίτητη πλειοψηφία σε αυτήν εδώ τη Βουλή και στην αρμόδια επιτροπή για διορισμό Προέδρου του ΤΑΙΠΕΔ.
Όταν η Βουλή δεν δίνει τη συγκατάνευσή και τη συγκατάθεσή της, κύριοι της ΔΗΜΑΡ, η λύση δεν είναι ότι το Υπουργικό Συμβούλιο συνεδριάζει, αλλάζει το νόμο και τον πηγαίνει στον Πρόεδρο της Δημοκρατίας να υπογράψει. Και είναι όνειδος πραγματικά αυτή η πρακτική η οποία δοξάστηκε επί κυβερνήσεως Παπαδήμου και την οποία συνεχίζετε σε αυτήν εδώ την Κυβέρνηση, να καθιστάτε τον Πρόεδρο της Δημοκρατίας συμμέτοχο αυτής της κατάλυσης της δημοκρατικής λειτουργίας του πολιτεύματος. Και, βεβαίως, είναι προ των ευθυνών του και ο ίδιος ο Πρόεδρος της Δημοκρατίας για την υπογραφή αυτών των πράξεων νομοθετικού περιεχομένου.
Εκείνο, όμως, το οποίο αξίζει κανείς να παρατηρήσει και να πει είναι ότι αυτό το οποίο επιχειρείτε τώρα να κάνετε για όλα τα λιμάνια της χώρας -με ένα κείμενο που μας φέρατε με μπλάνκο, μουντζούρες και χειρόγραφες σημειώσεις, Κύριος οίδε τίνος, είναι ακριβώς το ίδιο που επιχειρήσατε να κάνετε με τη  «SIEMENS». Ακριβώς με τον ίδιο τρόπο προσπαθήσατε τη μειοδοσία στην εθνική περιουσία και στα εθνικά συμφέροντα να την ξεπλύνετε μέσα από την ψήφο Βουλευτών που στηρίζουν την Κυβέρνηση.
Και δεν είναι τυχαίο βέβαια, όταν αποσύρθηκε κατά την άτακτη υποχώρησή σας, κατά την πλήρη ανασκευή της θέσης σας η τροπολογία μετά από αίτημά μας για ονομαστική ψηφοφορία,  ότι ο πιο εκνευρισμένος στην Αίθουσα αυτή ήταν ο κ. Σαχινίδης. 
Δεν είναι τυχαίο ότι ο κ. Σαχινίδης, που ήταν ο Υπουργός Οικονομικών που έφερε το συμβιβασμό της «SIEMENS», που ήταν ο Υπουργός Οικονομικών που απέφυγε να υπογράψει το συμβιβασμό, που ήταν ο Υπουργός Οικονομικών που έχει υπογράψει για όλες τις υπερβάσεις του προϋπολογισμού για τις απόρρητες δαπάνες, που ήταν ο Υπουργός Οικονομικών ο οποίος δεν αναζήτησε ποτέ τις αξιώσεις του ελληνικού δημοσίου για τις γερμανικές αποζημιώσεις, ήταν ο πιο εκνευρισμένος στην Αίθουσα αυτή που θεώρησε καλό να λασπολογήσει εις βάρος του ΣΥΡΙΖΑ κάνοντας απαράδεκτους συμψηφισμούς.
Και δεν είναι τυχαίο, που η Βουλευτής της Νέας Δημοκρατίας είπε ότι συκοφαντούμε όταν αναφερόμαστε σε επικοινωνιακό πραξικόπημα και σε φίλια μέσα ενημέρωσης, το κυριακάτικο άρθρο του κ. Κασιμάτη εις επίρρωση του κ. Σαχινίδη και της οργισμένης και θα έλεγα οργίλης αγόρευσής του, με την οποία επιχείρησε να συμψηφίσει την Αριστερά, τους αγώνες, τις διεκδικήσεις των πολιτών με τη δράση της Χρυσής Αυγής. Αυτά για να μην ξεχνιόμαστε στην Αίθουσα αυτή και για να μη θεωρήσετε και εσείς ότι εμείς θα ξεχάσουμε οτιδήποτε έχει συμβεί, οτιδήποτε έχει ειπωθεί σε αυτήν εδώ την Αίθουσα από οποιονδήποτε.
Είστε προ των ευθυνών σας και στην αναζήτηση των ευθυνών αυτών εμείς, να είστε σίγουροι, ότι θα ασκήσουμε και υπεύθυνη αντιπολίτευση και υπεύθυνη διακυβέρνηση.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"51528"," Ευχαριστούμε, κυρία συνάδελφε.
Το λόγο έχει ο Αναπληρωτής Υπουργός Οικονομικών κ. Σταικούρας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51529"," Κύριε Πρόεδρε, ζητώ το λόγο επί προσωπικού.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51530","  Δεν υπάρχει προσωπικό πάντως. Είναι θέμα πολιτικής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51531"," Πώς δεν υπάρχει;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51532","  Αναφέρθηκε σε πολιτική, κυρία Ξηροτύρη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51533"," Πρέπει να σταματήσει αυτό το θέατρο.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51534","  Θα σας δώσω μετά τον κύριο Υπουργό το λόγο για ένα λεπτό, για να μας αναπτύξετε το εάν υπάρχει προσωπικό. Κατά την άποψη του Προεδρείου δεν υπάρχει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51535"," Δώστε της το λόγο, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51536"," Μα, είναι εικόνα αυτή;
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"51537","  Ένα λεπτό προς όλους! Κάτω όλοι.
Κατά την άποψη του Προεδρείου δεν ετέθη θέμα προσωπικό. Ήταν πολιτική η τοποθέτηση. Παρ’ όλα αυτά όμως, θα πάρετε αμέσως μετά το λόγο, κυρία Ξηροτύρη.
Κύριε Υπουργέ, δεν κατεβαίνετε από το Βήμα.
Ορίστε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51538"," Κυρία Κωνσταντοπούλου, μιλήσατε περί αλαζονείας. Νομίζω το ύφος και το περιεχόμενο της τοποθέτησής σας -όχι μόνο το σημερινό- καταδεικνύει ποιος έχει αλαζονεία.
Και επειδή μιλήσατε για άλλον, απόντα συνάδελφο, περί εκνευρισμού, νομίζω ότι πιο εκνευρισμένο άτομο από εσάς δεν υπάρχει στην Αίθουσα. Όλοι οι άλλοι μιλάνε πιο νηφάλια.
(Χειροκροτήματα από την πτέρυγα της Νέας Δημοκρατίας)
Επί της ουσίας των τροπολογιών θα τοποθετηθεί ο Υπουργός Ναυτιλίας και Αιγαίου. Επί του αιτήματος νομίζω ότι είναι σαφές.
Είναι εξαιρετικά παράδοξο να τίθεται σήμερα και για το συζητούμενο νομοσχέδιο ζήτημα άσχετων διατάξεων, αφού ως γνωστόν δεν υφίσταται νόμος χωρίς να φιλοξενεί και τέτοιες διατάξεις. Οι λόγοι εξηγήθηκαν από τον κ. Γεωργιάδη. 
Στην περίπτωση, μάλιστα, του παρόντος νομοσχεδίου οι φερόμενες ως άσχετες διατάξεις δεν είναι τόσο άσχετες, αφού στο νομοσχέδιο υπάρχουν αρκετές ρυθμίσεις στα άρθρα 4, 5, 6 και 7, που αφορούν το Υπουργείο Ναυτιλίας και Αιγαίου. Οι προτεινόμενες δε ρυθμίσεις τακτοποιούν εξαιρετικά σοβαρά και εκκρεμή ζητήματα ή ωφελούν άμεσα τη λειτουργία και την επιχειρησιακή ετοιμότητα των μονάδων του Λιμενικού Σώματος.
Παρεμπιπτόντως, κυρία Κωνσταντοπούλου, δεν άκουσα τίποτα για τα άρθρα. Μιλήσατε οκτώ λεπτά και δεν άκουσα τίποτα για το νομοσχέδιο. Η εισηγήτρια της Νέας Δημοκρατίας έκανε αναλυτική, συνεκτική, ουσιαστική παρουσίαση των ρυθμίσεων του νομοσχεδίου.
Θα μου επιτρέψετε να συμπληρώσω την τοποθέτησή της απαντώντας σε ερωτήματα που έχετε θέσει. 
Λέτε: Γιατί το νομοσχέδιο ήρθε με καθυστέρηση; Σεβόμαστε την κοινοβουλευτική διαδικασία. Αν το νομοσχέδιο είχε εισαχθεί νωρίτερα, θα ήταν αποτέλεσμα κριτικής το γεγονός ότι δεν έγινε διαβούλευση. Είναι από τα πρώτα νομοσχέδια της Κυβέρνησης. Εξαντλήθηκε ο μέγιστος δυνατός χρονικός ορίζοντας διαβούλευσης από τις 10 Αυγούστου. Άρα, σε ό,τι αφορά αυτήν την Κυβέρνηση, δεν καθυστέρησε καθόλου.
Λέτε: Γιατί ΚΥΑ και όχι προεδρικό διάταγμα; Η αντικατάσταση της πρόβλεψης έκδοσης προεδρικών διαταγμάτων από υπουργικές αποφάσεις αφορά στη σύσταση μονάδων εσωτερικού ελέγχου στα Υπουργεία και τις αποκεντρωμένες διοικήσεις της χώρας, ήτοι αποκλειστικά στο εναρκτήριο γεγονός της ίδρυσης και λειτουργίας τους ως αναγκαία αφετήρια, ενέργεια για την εξάπλωση των αποτελεσμάτων των δημοσιονομικών ελέγχων. Αντιθέτως, η θέση τους στη διοικητική ιεραρχία, η στελέχωσή τους, οι αρμοδιότητές τους προβλέπονται στον ίδιο το νόμο. 
Επομένως δεν τίθεται θέμα παράκαμψης διαδικασίας ελέγχου των σχετικών πράξεων από το Συμβούλιο της Επικρατείας, αλλά η ρύθμιση υπαγορεύεται από λόγους ταχείας προόδου του σχετικού έργου, κάτι άλλωστε, το οποίο αποτέλεσε το έλλειμμα της υφιστάμενης κατάστασης και το αίτημα της παρούσας νομοθετικής παρέμβασης.
Τονίζω δε ότι οι σχετικές υπουργικές αποφάσεις προβλέπονται ως κοινές, ήτοι απαιτούν τη συνυπογραφή τους από τον αρμόδιο Υπουργό, τον Υπουργό Οικονομικών και τον Υπουργό Διοικητικής Μεταρρύθμισης και Ηλεκτρονικής Διακυβέρνησης, με αποτέλεσμα να εξασφαλίζεται ένας εκτεταμένος έλεγχος του πεδίου εφαρμογής τους.
Γιατί η υπηρεσία –ρωτάτε- είναι έξι χρόνια άνευ αντικειμένου; Η υπηρεσία, πράγματι, είχε αδρανήσει λόγω μη εφαρμογής του νόμου του 2006. Παρ’ όλα αυτά, από τον Ιούνιο του 2011 έχουν γίνει εκατόν εβδομήντα πέντε έλεγχοι, οι οποίοι αφορούν στο μητρώο δεσμεύσεων που τηρούν και στις ληξιπρόθεσμες υποχρεώσεις προς τους διάφορους φορείς της γενικής κυβέρνησης. Απλώς, οι ανωτέρω έλεγχοι δεν έγιναν με το καθεστώς εκείνο του νόμου, αλλά με τις γενικές δημοσιονομικές διατάξεις, που διέπουν το καθεστώς των υπηρεσιών δημοσιονομικού ελέγχου, χωρίς να εξασφαλίζεται, όμως, ο ουσιαστικός έλεγχος, όπως αναπτύχθηκε, για το νέο ρόλο της υπηρεσίας.
Ετέθη το θέμα σχετικά με την Επιτροπή Συντονισμού Ελέγχων. Η Επιτροπή Συντονισμού Ελέγχων είναι όργανο του Υπουργείου Οικονομικών. Συγκροτείται από μέλη που μετέχουν εκ της θέσεώς τους και περιγράφονται σαφώς στο άρθρο του νομοσχεδίου και όχι λόγω βούλησης του αρμόδιου Υπουργού. Στις μονάδες εσωτερικού ελέγχου, που συνιστώνται σε κάθε Υπουργείο ή αποκεντρωμένη διοίκηση, έχει λόγο και ο εκάστοτε αρμόδιος Υπουργός διά της συνυπογραφής της σχετικής ΚΥΑ. Πρόκειται για δύο διαφορετικά ζητήματα, ενώ δεν πρέπει να λησμονείται το γεγονός ότι η ΕΣΕΛ, ως όργανο συντονισμού των δημοσιονομικών ελέγχων, πρέπει να υπάγεται στον καθ’ ύλην αρμόδιο Υπουργό,  δηλαδή στον Υπουργό Οικονομικών. 
Στο άρθρο 2 ο εισηγητής του ΣΥΡΙΖΑ είπε ότι δεν θα το ψηφίσει, δηλαδή είναι αντίθετος στη μείωση των μισθωμάτων που καταβάλλει το ελληνικό δημόσιο σε ιδιώτες. Συμφωνώ ότι πρέπει να προχωρήσουμε άμεσα στην αξιοποίηση της περιουσίας του δημοσίου. Αυτό, όμως, δεν σημαίνει ότι θα πρέπει το ελληνικό δημόσιο να συνεχίσει να καταβάλλει υψηλά μισθώματα. Νομίζω ότι έχετε ιδεολογική σύγχυση και σίγουρα μηδενιστική προσέγγιση των πάντων.
Σε ό, τι αφορά την αξιοποίηση της περιουσίας του δημοσίου θέλω να πω το εξής: Έχει γίνει –και οφείλατε να το ξέρετε- συνολική παρουσίαση του έργου οργάνωσης και προεπιλογής των ακινήτων. Σύμφωνα με τα στοιχεία του Ταμείου Αξιοποίησης Ιδιωτικής Περιουσίας, έχουν εξεταστεί από τους συμβούλους τα χαρτοφυλάκια τριάντα διαφορετικών φορέων του δημοσίου με συνολικό αριθμό ογδόντα χιλιάδες επτακόσια δεκατέσσερα ακίνητα, εκ των οποίων τα εβδομήντα ένα χιλιάδες διακόσια είκοσι από την ΚΕΔ. Οι σύμβουλοι έθεσαν με σαφήνεια συγκεκριμένα κριτήρια, βάσει των οποίων επελέγησαν προς αξιοποίηση τρεις χιλιάδες εκατόν πενήντα δύο ακίνητα –δύο χιλιάδες εξακόσια ενενήντα τρία εξ αυτών από την ΚΕΔ- κατανεμημένα σε όλες τις περιφέρειες της χώρας. Η προσπάθεια συνεχίζεται και πολύ σύντομα θα έχουμε ορατό, μετρήσιμο αποτέλεσμα.
Αναφερθήκατε στα 11,5 δισεκατομμύρια. Το έχω πει και απ’ αυτό το Βήμα: Είναι βαρύ το φορτίο. Δεν υπάρχει αμφιβολία ότι το πακέτο το μέτρων θα είναι επώδυνο για τους πολίτες. Και είναι βασανιστικό για την Κυβέρνηση και τις πολιτικές δυνάμεις που τη στηρίζουν. Άλλωστε θα πρέπει να γνωρίζουμε ότι το 78% των δαπανών της γενικής κυβέρνησης –και το έχω ξαναπεί- αφορά μισθούς, συντάξεις, κοινωνικά επιδόματα. Οπότε, αναπόφευκτα η όποια περιστολή δαπανών θα πρέπει να προέλθει και από αυτούς τους τομείς. Ωστόσο, επιδίωξή μας είναι –και αυτό καθίσταται εμφανές από την προσπάθεια που καταβάλλουν όλοι οι κυβερνητικοί εταίροι- το βάρος του πακέτου να επιμεριστεί όσο γίνεται πιο δίκαια. Θέλω να σας διαβεβαιώσω ότι προσπαθούμε το μείγμα να πλήξει όσο λιγότερο γίνεται τους οικονομικά ασθενέστερους συμπατριώτες μας.
Άκουσα από τους Ανεξάρτητους Έλληνες ότι δεν γίνεται διαπραγμάτευση, ότι η Κυβέρνηση δεν διαπραγματεύεται. Διαφωνώ μαζί σας. Ο ρεαλιστικός σχεδιασμός της Κυβέρνησης σε ένα δεδομένα δύσκολο και σχεδόν άκαμπτο πλαίσιο και σε ένα ρευστό ευρωπαϊκό περιβάλλον, το οποίο αγνοείτε, η αποφασιστικότητα των κινήσεών της επί δύο μήνες συνέβαλαν στη βελτίωση της πειστικότητας των επιχειρημάτων μας. Αποκλίσεις εξακολουθούν να υφίστανται, κυρίως στο σκέλος των εσόδων. Αυτές, όμως, περιορίζονται και η αξιοπιστία της χώρας βελτιώνεται. Αυτό είναι σαφές, είναι πραγματικό, είναι ξεκάθαρο. Η επιλογή που έγινε –ορθώς κατά την κρίση μου- έχει ως πυρήνα το σκεπτικό πως για να πετύχεις επί της ουσίας το στόχο σου και όχι για το θεαθήναι πρώτα πείθεις και μετά διεκδικείς. Συνεπώς ο στόχος μας βραχυπρόθεσμα και μακροπρόθεσμα διατηρείται αμετακίνητος και επιδιώκεται μεθοδικά. Οι επικοινωνιακοί λεονταρισμοί δεν αποτελούν δική μας μεθοδολογία. 
Βιάστηκε χθες ο Κοινοβουλευτικός Εκπρόσωπος των Ανεξάρτητων Ελλήνων να μιλήσει δειγματοληπτικά για επιχορηγήσεις, εισφορές και συνδρομές σε διεθνείς οργανισμούς. Του είπα ότι η Κυβέρνηση αυτή λειτουργεί μεθοδικά. Από τις 20 Αυγούστου έχει σταλεί επιστολή στους Υπουργούς, έτσι ώστε εν όψει της κατάρτισης του προϋπολογισμού του επόμενου έτους να έχουμε πλήρη κατάλογο των οργανισμών και όλων των οντοτήτων που χρηματοδοτούνται από το εκάστοτε Υπουργείο, να δούμε ποιες από τις δαπάνες αυτές αποτελούν νομική υποχρέωση της χώρας, την οποία αγνοείτε και να δούμε ποιες απ’ αυτές τις ανάγκες κρίνονται από το κάθε Υπουργείο απολύτως αναγκαίες.
Καταθέτω για τα Πρακτικά της Βουλής τη σχετική επιστολή.
(Στο σημείο αυτό ο Αναπληρωτής Υπουργός Οικονομικών κ. Χρήστος Σταϊκούρας καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής) 
Ήδη μπορώ να σας πω ότι από τα στοιχεία που έχουμε συλλέξει, έχουμε συνδρομές ως χώρα σε εκατόν ογδόντα διεθνείς οργανισμούς και οντότητες του εξωτερικού. Στον προϋπολογισμό θα δείτε τις πρωτοβουλίες της Κυβέρνησης. 
Βιάστηκε, επίσης, ο Κοινοβουλευτικός Εκπρόσωπος των Ανεξάρτητων Ελλήνων να αναφέρει χθες ότι ο Διοικητής της Τράπεζας της Ελλάδος έστειλε επιστολή στο Διοικητή της Ευρωπαϊκής Κεντρικής Τράπεζας σχετικά με τη μισθοδοσία, αγνοώντας την ελληνική Κυβέρνηση. Η ελληνική Κυβέρνηση, μέσω του Αναπληρωτή Υπουργού Οικονομικών, είχε αποστείλει από τις 6 Σεπτεμβρίου σχετική επιστολή, την οποία και κατέθεσα χθες το βράδυ στην Ολομέλεια. Λείπει ο κ. Μαριάς. Απλά να του πω ότι για πολλοστή φορά βιάστηκε. Έβγαλε συμπεράσματα, χωρίς να ρωτήσει. Σχετική επιστολή υπάρχει από χθες και στο γραφείο του Υπουργού και του Αναπληρωτή Υπουργού Οικονομικών.
Συνεπώς δεν παρασυρόμαστε σε επικοινωνιακή αντιμετώπιση του ζητήματος της περιστολής των δαπανών. Προχωρούμε ουσιαστικά, μεθοδικά. Γνώμονας για εμάς είναι το δημόσιο συμφέρον και η πορεία της πατρίδας. Καλένδες για εμάς δεν υπάρχουν. Όλοι -εμπλεκόμενοι και μη- θα κριθούμε τελικά από τις αποφάσεις και τις πράξεις μας. 
Σας ευχαριστώ πολύ. 
(Χειροκροτήματα)","ΧΡΗΣΤΟΣ ΣΤΑΪΚΟΥΡΑΣ",476
"51539"," Ευχαριστούμε, κύριε Υπουργέ. 
Κυρία Ξηροτύρη, επιμένετε ακόμη ότι υπάρχει προσωπικό;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51540"," Μάλιστα, κύριε Πρόεδρε.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51541"," Σας δίνω το λόγο για ένα λεπτό, για να αναπτύξετε το προσωπικό θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51542"," Ο λάβρος λόγος μου για το συμφέρον του κοινωνικού συνόλου και της χώρας και οι δράσεις μου τόσα χρόνια είναι γνωστά και θα συνεχίσουν να είναι έτσι. Ίσως επειδή η κ. Κωνσταντοπούλου μέχρι τώρα δεν έχει συμμετάσχει, όσο ήμουν εγώ, στα όργανα της Ανανεωτικής Αριστεράς, του Συνασπισμού, του ΣΥΡΙΖΑ/ΕΚΜ κ.λπ., δεν ξέρει αυτόν το λόγο μου και ως εισαγγελέας εδώ στη Βουλή προσπαθεί να μου επιβάλει την τάξη. 
Αυτός ο λάβρος λόγος μου, λοιπόν, ήταν για την τροπολογία και το περιεχόμενό της, για να αποσυρθεί και όχι, βέβαια, για θέματα αντισυνταγματικότητας κ.ο.κ.. Δεν θα ακολουθήσω αυτήν την τακτική των εντυπώσεων. 
Θα παραβιάσω την κοινοβουλευτική δεοντολογία και συναδελφικότητα και θα σας πω το εξής: Κύριοι του ΣΥΡΙΖΑ, είχατε καταλάβει ότι αποσύρθηκε ολόκληρη η τροπολογία και γι’ αυτό δεν είχατε μιλήσει στην πρωτολογία σας για αυτήν την τροπολογία. Όταν εγώ τοποθετήθηκα και είπα ότι το δεύτερο μέρος δεν αποσύρθηκε και ότι πρέπει να αποσυρθεί, τότε αλλάξατε. Σταματήστε, λοιπόν, σας παρακαλώ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51543"," Ευχαριστούμε, κυρία συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51544"," Εγώ, λοιπόν, παραμένω στη θέση μου για την απόσυρση της τροπολογίας και για το ότι πρέπει αυτή να συζητηθεί στο χρόνο που πρέπει να συζητηθεί. Μαθήματα, όμως, εισαγγελέα από ανθρώπους με τους οποίους δεν έχω τύχει μαζί σε κανένα αγωνιστικό όργανο της Αριστεράς δεν μπορώ να ακούω σε αυτήν την Αίθουσα.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51545"," Το Προεδρείο αποφαίνεται ότι δεν υπήρχε προσωπικό θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51546"," Κύριε Πρόεδρε, μπορώ να έχω το λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"51547"," Το λόγο έχει ο Κοινοβουλευτικός Εκπρόσωπος του Συνασπισμού Ριζοσπαστικής Αριστεράς κ. Παναγιώτης Λαφαζάνης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51548"," Κύριε Πρόεδρε, πολύ επιλεκτικά εφαρμόζετε τον Κανονισμό.","ΖΩΗ ΚΩΝΣΤΑΝΤΟΠΟΥΛΟΥ",272
"51549"," Ευχαριστώ, κύριε Πρόεδρε. 
Αν και δεν το συνηθίζω, διότι δεν θέλω να αναφέρομαι προσωπικά, θα συνιστούσα στην κ. Ξηροτύρη λίγη ψυχραιμία.","ΠΑΝΑΓΙΩΤΗΣ ΛΑΦΑΖΑΝΗΣ",279
"51550"," Θα μου μιλούσατε ποτέ έτσι, κύριε Λαφαζάνη; Σας παρακαλώ!","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51551"," Κυρία συνάδελφε, σας παρακαλώ, μη διακόπτετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51552"," Μη με διακόπτετε. Σας άκουσα. Θα σας συνιστούσα λίγη ψυχραιμία.","ΠΑΝΑΓΙΩΤΗΣ ΛΑΦΑΖΑΝΗΣ",279
"51553"," Έχω πάρα πολλή ψυχραιμία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51554"," Δεν με αφήνετε, μου σπαταλάτε το χρόνο. Γιατί το κάνετε αυτό;","ΠΑΝΑΓΙΩΤΗΣ ΛΑΦΑΖΑΝΗΣ",279
"51555"," Γιατί εσείς το κάνετε αυτό σε εμένα;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51556"," Πρέπει να ακούτε και τον αντίλογο.","ΠΑΝΑΓΙΩΤΗΣ ΛΑΦΑΖΑΝΗΣ",279
"51557"," Κυρία Ξηροτύρη, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51558"," Ψυχραιμία. Έχετε εκνευριστεί και έχετε χάσει την ψυχραιμία σας.","ΠΑΝΑΓΙΩΤΗΣ ΛΑΦΑΖΑΝΗΣ",279
"51559"," Βεβαίως έχω εκνευριστεί.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"51560"," Έρχεστε σε αυτήν την Αίθουσα προκειμένου να δικαιολογήσετε τα αδικαιολόγητα και μου λέτε ότι ζητάτε την απόσυρση λόγω περιεχομένου. Χίλιες φορές ζητάμε την απόσυρση λόγω περιεχομένου. 
Δεν μου λέτε, όμως, δεν υπάρχει θέμα παραβίασης του Κανονισμού και της συνταγματικότητας; Δεν υπάρχει; Διαβάστε, σας παρακαλώ, το άρθρο 88, παράγραφος 3 του Κανονισμού. Και το λέω για όλους τους συναδέλφους εδώ. 
Εν πάση περιπτώσει, υπάρχει ανάγνωση και γραφή. Υπάρχουν τα κείμενα. Οι εκπρόσωποι του ΠΑΣΟΚ δικαιολογημένα είπαν ότι δεν μιλούν, διότι ξέρουν τον Κανονισμό και δεν είναι δυνατόν να δικαιολογήσουν τα αδικαιολόγητα. 
Τι λέει, λοιπόν, το άρθρο 88, παράγραφος 3; Οι τροπολογίες πρέπει να σχετίζονται με το κύριο αντικείμενο του νομοσχεδίου ή της πρότασης νόμου. Υπάρχει καμμία σχέση αυτής της τροπολογίας που εισήχθη και αφορά νομιμοποίηση παρανομιών και σωρείας σκανδάλων που έχουν γίνει στα λιμάνια με όλους τους τρόπους και με όλες τις μορφές με μία μικρή παράγραφο; Όταν το κείμενο είναι τετρακόσιες ογδόντα σελίδες και δεν το έχει διαβάσει κανείς εδώ σε αυτήν την Αίθουσα, έρχεστε και το ψηφίζετε;
Τι ψηφίζετε; Πείτε μου τι ψηφίζετε, κύριοι! Πείτε μου τι ψηφίζετε! Έχετε δει το κείμενο; Έχετε πάρει το κείμενο;","ΠΑΝΑΓΙΩΤΗΣ ΛΑΦΑΖΑΝΗΣ",279
"51561"," Πού ξέρετε εσείς τι διαβάζουμε;","ΣΟΦΙΑ ΒΟΥΛΤΕΨΗ",73
"51562"," Έχετε πάρει το κείμενο;","ΠΑΝΑΓΙΩΤΗΣ ΛΑΦΑΖΑΝΗΣ",279
"51563"," Σας παρακαλώ, κύριε Λαφαζάνη!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51564"," Αφήστε τα ψέματα!","ΠΑΝΑΓΙΩΤΗΣ ΛΑΦΑΖΑΝΗΣ",279
"51565"," Κάντε μας και εξετάσεις!","ΣΟΦΙΑ ΒΟΥΛΤΕΨΗ",73
"51566"," Κύριε Λαφαζάνη, αποφεύγετε τις προκλήσεις κατά των κυρίων συναδέλφων. Σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51567"," Με συγχωρείτε, κύριε Πρόεδρε. Εδώ δεν μπορούμε να εμπαίζουμε τον ελληνικό λαό.
(Θόρυβος - διαμαρτυρίες)
Θα τα ακούσετε, κύριοι!","ΠΑΝΑΓΙΩΤΗΣ ΛΑΦΑΖΑΝΗΣ",279
"51568"," Μην προκαλείτε τους συναδέλφους, σας παρακαλώ πολύ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51569"," Μιλάμε για εκατόν δύο αποφάσεις, οι οποίες ελήφθησαν από το 2002 μέχρι το 2012. Συνολικά, είναι πεντακόσιες εβδομήντα σελίδες! Δεν τις διένειμε καν η Υπηρεσία της Βουλής. Τις ζητήσαμε! Λέει «δεν μπορούμε να τις διανείμουμε, είναι τεράστιο»! Ούτε καν αναγράφονται στη σχετική τροπολογία. Είναι παντελώς άσχετη με το νομοσχέδιο! Είναι ρητή η αναφορά του Κανονισμού! Και μου λέτε ύστερα ότι δεν τίθεται θέμα Κανονισμού και Συντάγματος; Δηλαδή, τι πάει να πει; Το γράφει ο Κανονισμός και επειδή καθόμαστε στα καθίσματά μας, το γράφουμε στα παλιά μας τα παπούτσια; Σβήνει;","ΠΑΝΑΓΙΩΤΗΣ ΛΑΦΑΖΑΝΗΣ",279
"51570"," Κύριε συνάδελφε, ολοκληρώσατε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51571"," Κύριε Πρόεδρε, με συγχωρείτε. Ομιλώ και θα τελειώσω! Δεν δέχομαι διακοπή!","ΠΑΝΑΓΙΩΤΗΣ ΛΑΦΑΖΑΝΗΣ",279
"51572"," Θα διακόψω την ομιλία σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51573"," Δεν δέχομαι καμμία διακοπή!","ΠΑΝΑΓΙΩΤΗΣ ΛΑΦΑΖΑΝΗΣ",279
"51574"," Αναφέρεστε στο Προεδρείο! Συναρμοδιότης των κυρίων Υπουργών είναι το νομοσχέδιο, για να ξέρετε!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51575"," Αναφέρομαι…","ΠΑΝΑΓΙΩΤΗΣ ΛΑΦΑΖΑΝΗΣ",279
"51576"," Λέω, μήπως δεν το ξέρετε!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51577"," Μη μιλάτε πάνω μου!","ΠΑΝΑΓΙΩΤΗΣ ΛΑΦΑΖΑΝΗΣ",279
"51578"," Γιατί; Δεν κατάλαβα!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51579"," Θα σέβεστε τους ομιλητές!","ΠΑΝΑΓΙΩΤΗΣ ΛΑΦΑΖΑΝΗΣ",279
"51580"," Δεν έχετε δίκιο!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51581"," Γιατί μιλάτε πάνω μου; Μιλάω και θα μιλήσω ελευθέρως και όταν τελειώσω…","ΠΑΝΑΓΙΩΤΗΣ ΛΑΦΑΖΑΝΗΣ",279
"51582"," Δεν έχετε δίκιο! Αναφερθήκατε στο άρθρο 88. Διαβάστε το καλύτερα! Είναι συναρμοδιότης!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51583"," Όταν τελειώσω, ευχαρίστως να μιλήσουμε!","ΠΑΝΑΓΙΩΤΗΣ ΛΑΦΑΖΑΝΗΣ",279
"51584"," Παρακαλώ, συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51585"," Οι αμφισβητήσεις στον Κανονισμό τίθενται, πράγματι, σε οριακά σημεία, όπου μπορεί κανείς να πει «αυτή η τροπολογία είναι συναφής με το νομοσχέδιο ή όχι;». Και, πράγματι, πολλές φορές μπορεί να υπάρχουν γκρίζες ζώνες, όπου ο ένας να λέει «έτσι» κι ο άλλος να λέει «αλλιώς»! Βεβαίως τότε θα αποφανθεί η Βουλή! 
Όμως, όταν τα πράγματα είναι απολύτως ξεκάθαρα και είναι απολύτως άσχετη η τροπολογία με το συγκεκριμένο νομοσχέδιο, πέραν του ότι είναι σκανδαλώδες το περιεχόμενο προκειμένου να ξεπουληθούν άρον-άρον τα λιμάνια, τότε με συγχωρείτε, θα κάθεται ο άλλος και θα τη νομιμοποιεί; Τότε, τι τον θέλουμε τον Κανονισμό; Να βάλουμε σε όλες τις διατάξεις το «δι’ εγέρσεως όλοι» ή «καθήμενοι όλοι» και να τελειώνουμε!
Υπάρχουν πράγματα, λοιπόν, στον Κανονισμό, τα οποία είναι σαφή και δεν επιδέχονται παρερμηνειών ούτε διάφορων εξηγήσεων! Αυτό αφορά η ένσταση που κάναμε! Αυτό, μάλιστα, αφορά όλους τους συναδέλφους, διότι βλέπω εδώ ότι εναλλάσσονται οι ρόλοι κάθε φορά. Όταν είναι κάποιος αντιπολίτευση, αρχίζει και θέτει θέματα Κανονισμού. Όταν έρχεται στην κυβέρνηση, τα ξεχνά και συνεχίζει την πεπατημένη.","ΠΑΝΑΓΙΩΤΗΣ ΛΑΦΑΖΑΝΗΣ",279
"51586"," Σωστό είναι αυτό πάντως.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"51587"," Πολύ σωστό είναι και η παρατήρηση αφορά και εμάς, γιατί αύριο μπορεί να γίνουμε κυβέρνηση και πρέπει να σεβαστούμε πρώτοι εμείς τον Κανονισμό και όχι να αρχίσουμε πάλι τα ίδια, αυτά τα οποία είναι γνωστά και τα οποία έχουν οδηγήσει την Ελλάδα σ’ αυτό το σημείο, διότι ζητάμε μέσα στην ελληνική κοινωνία να υπάρξει άλλο πνεύμα, να υπάρξει άλλο πνεύμα στο δημόσιο, αλλά πρώτη η Βουλή καταστρατηγεί την κοινή λογική, την απλή λογική, αυτά που γράφει ο Κανονισμός!
Αν θέλετε να αλλάξετε τον Κανονισμό, αλλάξτε τον! Έχετε το δικαίωμα οι πλειοψηφίες! Τότε, να κάτσουμε να το συζητήσουμε με βάση αυτά που προβλέπονται, ώστε να αλλάξει ο Κανονισμός! Θα συμφωνήσουμε ή δεν θα συμφωνήσουμε, δεν έχει σημασία. Όμως, δεν μπορεί να υπάρχει ο Κανονισμός σε τόσο σοβαρά θέματα, να είναι τόσο σαφής και να παραβιάζεται όχι μία φορά αλλά συνεχώς! Ειδικά αυτή η Κυβέρνηση το έχει κάνει κανόνα! Σε κάθε νομοσχέδιο, έχουμε τις τροπολογίες της Παρασκευής, που είναι άσχετες! 
Μας λέτε ότι δεν ασκούμε υπεύθυνη αντιπολίτευση. Εγώ τόσα χρόνια που είμαι εδώ, αυτό που έχω καταλάβει είναι ότι πρώτη φορά σ’ αυτήν τη Βουλή ασκείται τόσο υπεύθυνα η αντιπολίτευση! Δεν μου λέτε, τι Αντιπολίτευση θέλετε; Θέλετε Αντιπολίτευση που να κρύβει τις ανομίες, να χειροκροτά τα σκάνδαλά σας; Θέλετε Αντιπολίτευση η οποία να κάνει το δορυφόρο στην Κυβέρνηση, τον υπαλληλίσκο και τον υπηρέτη;
Αν αυτά που εμείς εγείραμε ως Αντιπολίτευση ήταν τόσο παράλογα, γιατί αποσύρατε την τροπολογία για τη «SIEMENS»; Αν δεν εγείραμε εμείς αυτό το θέμα εδώ, δεν υποβάλαμε ένσταση αντισυνταγματικότητας, δεν κάναμε αυτή τη φασαρία που κάναμε, με την καλή έννοια και με την ουσιαστική έννοια, θα την είχατε αποσύρει; Το πραξικόπημα αυτό, η τροπολογία αυτή θα είχε περάσει. Αυτή η σύμβαση θα ήταν νομιμοποιημένη τώρα. Και αυτό θα ήταν σε όφελος του τόπου, σε όφελος του δημοσίου συμφέροντος; Αν δεν κάναμε εμείς τη φασαρία εχθές, το τέλος για τα πλοία αναψυχής θα είχε περάσει τώρα με τη συνένοχη σιωπή της Αντιπολίτευσης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Όμως δεν είναι αυτός ο ρόλος της Αντιπολίτευσης. Ο ρόλος της Αντιπολίτευσης είναι να αναδεικνύει τα θέματα. Ο ρόλος της Αντιπολίτευσης είναι να στηλιτεύει τις κυβερνήσεις επί της ουσίας βεβαίως, με μεγάλη υπευθυνότητα αλλά και δυναμισμό. 
Στο αγγλικό Κοινοβούλιο ξέρετε πώς λένε τον Κοινοβουλευτικό Εκπρόσωπο της Αντιπολίτευσης; Μαστίγιο. Διότι αυτός είναι ο ρόλος του: να ελέγχει ακατάπαυστα, να ελέγχει αμείλικτα και αδυσώπητα την Κυβέρνηση. 
(Θόρυβος από την πτέρυγα του ΣΥΡΙΖΑ-ΕΚΜ)
Όμως εσείς φωνασκείτε όταν τα ακούτε αυτά και δεν καταλαβαίνετε ότι δεν ομιλώ με την κομματική γλώσσα ούτε με τη γλώσσα απλώς μίας αριστερής παράταξης. Ομιλώ με μία γλώσσα η οποία πρέπει αυτήν τη στιγμή να δεσπόσει στη λειτουργία της Βουλής, στη λειτουργία του πολιτικού μας συστήματος αν θέλουμε να ανοίξουμε κάποιους διαφορετικούς δρόμους με διαφορετικές νοοτροπίες. 
Και αυτήν την ώρα, λοιπόν, αυτά τα πραξικοπήματα που κάνετε, δεν θα περάσουν, δεν θα νομιμοποιηθούν. Εμείς θα ζητήσουμε ονομαστική ψηφοφορία πάνω στο συγκεκριμένο άρθρο που φέρνετε για τα λιμάνια.","ΠΑΝΑΓΙΩΤΗΣ ΛΑΦΑΖΑΝΗΣ",279
"51588"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51589"," Τελειώνω, κύριε Πρόεδρε, σε δευτερόλεπτα. Είναι το τέλος του λόγου μου.
Και θα σας καλέσω ίσως και την ύστατη στιγμή, κύριε Υπουργέ, να αποσύρετε αυτήν τη διάταξη που έχετε για το πλωτό μουσείο. Μην ταλαιπωρείτε τους Βουλευτές και μην τους βάζετε σε αυτήν τη βάσανο, σε αυτήν τη δοκιμασία να ψηφίσουν μία τέτοια διάταξη. Αν θέλει ο κ. Λάτσης να κάνει μουσεία, ας κάνει όσα θέλει. Υπάρχουν νόμοι που διέπουν τα μουσεία. Δεν θα το φέρετε εδώ για να νομιμοποιήσετε μία ιδιωτική υπόθεση η οποία έχει ιδιοτελείς στόχους και έχει και απαράδεκτες φοροαπαλλαγές.","ΠΑΝΑΓΙΩΤΗΣ ΛΑΦΑΖΑΝΗΣ",279
"51590"," Ολοκληρώσατε, κύριε συνάδελφε. Παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51591"," Λέτε ότι είναι ασήμαντες. Να μας πείτε πόσες είναι, όχι να λέτε ασήμαντες. Ασήμαντη δεν υπάρχει. 
 (Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"51592"," Κύριε Βορίδη, προτού σας δώσω το λόγο, επειδή ανεφέρθη κατ’ επανάληψη ο κατερχόμενος του Βήματος κύριος συνάδελφος στον Κανονισμό της Βουλής, θα ήθελα να του δώσω μερικές απαντήσεις. 
Η  πρώτη απάντηση είναι πως όταν αναφέρεται στο άρθρο 88, πρέπει να γνωρίζει -και το γνωρίζει ίσως καλύτερα απ’ όλους μας- ότι είναι συναρμοδιότητα κι έχει συνυπογραφεί και από τους δύο Υπουργούς, επομένως είχε το δικαίωμα να φέρει τροπολογία.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51593"," Άλλα είπα.","ΠΑΝΑΓΙΩΤΗΣ ΛΑΦΑΖΑΝΗΣ",279
"51594"," Παρακαλώ.
Σε ό,τι αφορά το άρθρο 101 είναι σίγουρο ότι δεν λαμβάνουν το λόγο οι Κοινοβουλευτικοί Εκπρόσωποι. Στην παράγραφο 6 αναφέρεται σαφώς. 
Σε ό,τι αφορά το αν έγινε γνωστό το νομοσχέδιο με τις πεντακόσιες σελίδες, έχει αναρτηθεί. Τα κόμματα ειδοποιήθηκαν όλα, έχουν αναρτηθεί στα Πρακτικά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51595"," Κύριε Πρόεδρε, δεν μπορείτε να μιλάτε από τη θέση του Προέδρου επί της ουσίας. Πρέπει να κατεβείτε για να μιλήσετε επί της ουσίας.","ΖΩΗ ΚΩΝΣΤΑΝΤΟΠΟΥΛΟΥ",272
"51596"," Παρακαλώ, καθίστε κάτω!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51597"," Μα, από τη θέση του Προέδρου μιλάτε επί της ουσίας.","ΖΩΗ ΚΩΝΣΤΑΝΤΟΠΟΥΛΟΥ",272
"51598"," Δεν είναι δυνατόν κάθε φορά να διακόπτετε. Παρακαλώ πάρα πολύ. Μη με φέρνετε στη δύσκολη θέση να λάβω άλλα μέτρα. Παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51599"," Τι μέτρα; Θα μας φιμώσετε κιόλας;","ΖΩΗ ΚΩΝΣΤΑΝΤΟΠΟΥΛΟΥ",272
"51600"," Ο κ. Μαυρουδής Βορίδης έχει το λόγο για οκτώ λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51601"," Ευχαριστώ, κύριε Πρόεδρε.
Κυρίες και κύριοι συνάδελφοι, αξίζει, νομίζω, τον κόπο για λίγα δευτερόλεπτα να αναρωτηθούμε: Η υπεύθυνη, εποικοδομητική και δημιουργική αντιπολίτευση είναι η αντιπολίτευση που θα εξαντλεί τις ομιλίες της σε άρθρα του Κανονισμού και σε ερμηνευτικές προσεγγίσεις επί των άρθρων αυτών; Εάν τα ζητήματα είναι ουσιαστικά, γιατί δεν πάμε στην ουσία των ζητημάτων; 
Παρακολούθησα την ομιλία του Κοινοβουλευτικού Εκπροσώπου του ΣΥΡΙΖΑ, ο οποίος για την ταμπακιέρα, δηλαδή για την ουσιαστική διαφωνία του ΣΥΡΙΖΑ για τις προτεινόμενες ρυθμίσεις από την Κυβέρνηση δεν μας είπε τίποτα. Εξήντλησε την ομιλία του σε ένα ήδη κριθέν ζήτημα από το Σώμα μας που είναι η ένσταση του ΣΥΡΙΖΑ που απερρίφθη.
Και μας μαλώνει, κυρίες και κύριοι συνάδελφοι, μαλώνει την πλειοψηφία του Σώματος για τον τρόπο που απεφάνθημεν. Να μας κάνετε την ευγενή χάρη να αποφασίζουμε όπως νομίζουμε, κύριε Λαφαζάνη; Έχετε την καλοσύνη, αν δεν σας πειράζει;
(Χειροκροτήματα από την πτέρυγα της Νέας Δημοκρατίας)
 Να υπομνήσω ότι, δόξα τω θεώ, ακόμα Κοινοβουλευτική Δημοκρατία έχουμε και σ’ αυτήν την Αίθουσα αποφασίζει η Πλειοψηφία, που καλώς ή κακώς δεν είστε εσείς, αλλά είναι η Νέα Δημοκρατία; Να το υπομνήσω και αυτό;
(Χειροκροτήματα από την πτέρυγα της Νέας Δημοκρατίας)
 Με το καλό ή με το κακό –να πούμε την αλήθεια- αν συμβεί κι αυτό στον τόπο και γίνεται εσείς ποτέ πλειοψηφία –απευκταίον, χτυπάμε ξύλο- τότε θα έχετε εσείς την ευθύνη των αποφάσεων. Μέχρι τότε την έχει η πλειοψηφία. Πλειοψηφία είναι η Νέα Δημοκρατία. Δεχτείτε το, συνειδητοποιήστε το, συμφιλιωθείτε με αυτήν την πραγματικότητα. Τι να κάνουμε τώρα;
(Χειροκροτήματα από την πτέρυγα της Νέας Δημοκρατίας)
 Και παρακαλώ πολύ, βεβαίως κι έχετε δικαίωμα να ασκείτε όση κριτική θέλετε στις αποφάσεις και να υποβάλετε τις δικές σας αντιρρήσεις, επιφυλάξεις. Κανείς δεν έχει αντίρρηση σ’ αυτό. Αλλά μη μας μαλώνετε κιόλας για τον τρόπο που αποφασίζουμε. Δεν είστε εισαγγελείς και δεν είμαστε κατηγορούμενοι, δεν είστε φορείς ενός δικαίου το οποίο είναι αυταπόδεικτο και αλάθητο. Γνωρίζω ότι η Αριστερά τα έχει αυτά μέσα της, τι να κάνουμε; Αλλά, εν πάση περιπτώσει, δεχθείτε ότι σε μια διαδικασία κοινοβουλευτικού διαλόγου –γιατί αυτό κάνουμε εδώ- ο καθένας έχει τις προσεγγίσεις του, εκθέτετε τις απόψεις σας κι εμείς θα πούμε τις δικές μας. 
Έχουμε πει την άποψή μας για τον τρόπο που πρέπει να ερμηνεύεται το άρθρο 74 για τις τροπολογίες. Δεν το είπαμε μία, το είπαμε πάρα πολλές φορές. Έχει αποφανθεί η πλειοψηφία του Σώματος επί του ζητήματος αυτού πάρα πολλές φορές. Θέλετε να συνεχίσετε αυτήν την πρακτική; Εγώ τη βρίσκω στείρα, τη βρίσκω άκαρπη, τη βρίσκω άγονη, τη βρίσκω μηδενιστική. Δικαίωμά σας είναι κοινοβουλευτικό. Κάντε το κι εμείς εδώ θα είμαστε. Υποβάλετε την ένστασή σας, εμείς θα την απορρίπτουμε και θα πηγαίνουμε παραπέρα. Αν αυτό σας ικανοποιεί από πλευράς κοινοβουλευτικής διαδικασίας, με γεια σας με χαρά σας.
Πάμε, όμως, στην ουσία. Γιατί εξεγείρεστε; Ακούστε, κυρίες και κύριοι συνάδελφοι, τι δεν θέλει ο ΣΥΡΙΖΑ με αυτά τα τερτίπια να περάσει: Μία τροπολογία την οποία φέρνει το Υπουργείο Ναυτιλίας και Αιγαίου και η οποία λέει το εξής. Αξιωματικοί που αποφοιτούν από τις παραγωγικές σχολές μπορούν απευθείας μετά την αποφοίτησή τους να πηγαίνουν να εκπαιδευτούν στις Μοίρες Υποβρυχίων Καταστροφών, στις ΜΥΚ. Γιατί το θέλουν αυτό; Διότι τώρα έτσι όπως είναι η ρύθμιση, πρέπει πρώτα να περάσουν τρία χρόνια σε μονάδες και μετά να πάνε στη ΜΥΚ. 
Γιατί το αλλάζουμε αυτό; Διότι ενώ υπάρχει επιθυμία με την αποφοίτηση από τις σχολές να πάνε στη Μοίρα Υποβρυχίων Καταστροφών, όταν πηγαίνουν στις μονάδες, περνάνε τρία χρόνια, διαμορφώνονται διαφορετικές βιοτικές πραγματικότητες και εν συνεχεία δεν υπάρχει αυτή η επιθυμία. 
Το ζητούν οι απόφοιτοι των σχολών, το ζητεί η ηγεσία των Σωμάτων, είναι μία ρύθμιση που διευκολύνει την εξέλιξη των αξιωματικών, το περνάμε και δεν θέλουν να ψηφιστεί αυτή η συγκεκριμένη τροπολογία. Αυτό είναι το κακό, ότι θα μπορέσουμε να έχουμε αξιωματικούς που μας λείπουν στις Ειδικές Δυνάμεις, στις Μοίρες Υποβρυχίων Καταστροφών. Αυτό δεν θέλουν να περάσει.","ΜΑΥΡΟΥΔΗΣ ΒΟΡΙΔΗΣ",69
"51602"," Πότε το είπαμε αυτό;","ΟΛΓΑ-ΝΑΝΤΙΑ ΒΑΛΑΒΑΝΗ",48
"51603"," Διαβάζετε τις τροπολογίες ή όχι; Επ’ αυτού μάχεστε.","ΜΑΥΡΟΥΔΗΣ ΒΟΡΙΔΗΣ",69
"51604"," Παρακαλώ, κύριοι συνάδελφοι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"51605"," Πάμε στην άλλη, στο ζήτημα των λιμανιών. Ακούστε τώρα το μεγάλο σκάνδαλο και το μεγάλο ζήτημα για το οποίο συζητούμε, κυρίες και κύριοι συνάδελφοι. Τι έγινε; Αυτές οι συγκεκριμένες επιτροπές σχεδιασμού και ανάπτυξης λιμένων εξέδιδαν αποφάσεις ανάπτυξης και σχεδιασμού λιμένων από το 2002 έως το 2012. Έχουν εκδοθεί αυτές οι αποφάσεις, δεν τις εκδίδουμε τώρα. Το ξαναλέω από το 2002 μέχρι το 2012 εκδίδονται αποφάσεις αυτών των επιτροπών. Αυτές οι αποφάσεις είναι διοικητικές πράξεις. Έπρεπε να έχουν δημοσιευθεί σε Φύλλα Εφημερίδας της Κυβερνήσεως. Δεν δημοσιεύτηκαν και εξαιτίας αυτού του τυπικού ελαττώματος καθίστανται ακυρωτέες. Είναι τυπικό το ελάττωμα, προσέξτε, διότι δεν έχει τηρηθεί η διαδικασία δημοσιότητας. 
( Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Για να καλυφθεί το ελάττωμα αυτό εκδίδονται υπουργικές αποφάσεις. Έχουν εκδοθεί οι υπουργικές αποφάσεις. Για την έκδοση των υπουργικών αποφάσεων ουδείς διαμαρτυρήθηκε και φώναξε. Προσέξτε, οι υπουργικές αποφάσεις είναι κατώτερο επίπεδο νομοθετικής ρυθμίσεως, αδιαφανέστερο. Όμως αυτές έχουν εκδοθεί. 
Και ερχόμαστε και λέμε εμείς σήμερα: Εμείς δεν θέλουμε αυτήν την αδιαφανή διαδικασία. Θέλουμε μια διαφανή διαδικασία. Θέλουμε τις αποφάσεις αυτές να τις κυρώσουμε με νόμο προκειμένου να καταστούν συνολικό κτήμα του ελληνικού  λαού. Και αναφέρομαι σε αυτές τις αποφάσεις που εκκρεμούν από το 2002. Αυτό δεν θέλουν, αυτό συζητάμε τώρα. 
Να πούμε και ποια είναι η ταμπακιέρα γι’ αυτούς που δεν το θέλουν; Δεν το θέλουν όλοι αυτοί που χρόνια τώρα κάνουν παρανομίες μέσα στα λιμάνια. Έρχονται αυτές οι παρανομίες τους σε σύγκρουση με τις υπουργικές αποφάσεις και τις αποφάσεις των επιτροπών και είναι αναγκασμένοι πια να συμμορφωθούν.
Οι οπαδοί της παρανομίας, θαυμάστε τους! Αυτό είναι που θέλουν να σταματήσουν. 
(Χειροκροτήματα από την πτέρυγα της Νέας Δημοκρατίας)
Αυτό είναι που θέλετε να σταματήσετε, τις ρυθμίσεις εκείνες οι οποίες θα τακτοποιήσουν, θα βάλουν νόμους, κανόνες και θα επικυρώσουν αποφάσεις που υπάρχουν από το 2002. 
Κυρίες και κύριοι συνάδελφοι, εγώ σας ξαναλέω ότι υπάρχει πεδίον λαμπρόν αντιπολιτεύσεως. Όχι τέτοια. Είναι φθηνά, είναι ταπεινά, δεν έχουν κανένα νόημα. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"51606"," Το λόγο έχει ο Κοινοβουλευτικός Εκπρόσωπος των Ανεξαρτήτων Ελλήνων κ. Επαμεινώνδας Μαριάς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51607"," Κύριε Πρόεδρε, έχουμε αναδείξει ορισμένα θέματα και από ότι φαίνεται ο κύριος Υπουργός, όταν του αποδίδουμε τα εύσημα σε ορισμένα ζητήματα αλλά του κάνουμε και κριτική να προχωρήσει παραπέρα, δεν το αναγνωρίζει. 
Τι του είπαμε χθες; Είπαμε ότι έστειλε πράγματι μια επιστολή στον κ. Προβόπουλο, με την οποία του ζητούσε να μειώσει τις αμοιβές. Επειδή κώφευε ο κ. Προβόπουλος, του υπέδειξα έναν τρόπο, πώς να αξιοποιήσει τα μετοχικά του δικαιώματα μέσα από τη γενική συνέλευση. Στη συνέχεια πολύ αργά, όχι ο ίδιος αλλά η κ. Παπακώστα μάς ενημέρωσε ότι υπήρχε επιστολή του κ. Προβόπουλου στην οποία ανέφερε ότι μείωνε τις αμοιβές του και ενημέρωνε τον κ. Ντράγκι. Μέχρι να τελειώσει η συνεδρίαση δεν είχε κατατεθεί για τα Πρακτικά. Είπαμε ότι εφόσον ήταν έτσι –διότι είχε την επιστολή η κ. Παπακώστα- κακώς έστειλε την επιστολή ο κ. Προβόπουλος στον κ. Ντράγκι. Έπρεπε να τη στείλει στον κ. Σταϊκούρα. 
Αν τα πράγματα είναι διαφορετικά και υπάρχει και επιστολή του κ. Προβόπουλου προς τον κ. Σταϊκούρα, αυτό είναι θέμα δικό του. Ούτε μας την έδειξε ούτε μας είπε κάτι χθες το βράδυ, που ήμασταν μέχρι αργά. 
Επί της ουσίας θέσαμε πολλά θέματα και δεν πήραμε απαντήσεις. 
Αν θέλετε να μειώσετε τις δαπάνες, κάντε αποδεκτή την τροπολογία που έχουμε καταθέσει για τον περιορισμό των αμοιβών των golden boys. Θα υπάρξει μεγάλη μείωση. Δεν θα παίρνει κανένα golden boy όπου και αν υπηρετεί στο δημόσιο τομέα και στις θυγατρικές και στις τράπεζες που ανακεφαλαιοποιούνται –και μιλώ για τους μεγαλομέτοχους που τους έχει σώσει πληρώνοντας ο ελληνικός λαός- τις τεράστιες αμοιβές. Περάστε, λοιπόν, αυτήν την τροπολογία, κάντε την δεκτή να τελειώνουμε. 
Δεύτερον, να μην μπορεί ούτε ο Πρωθυπουργός ούτε οι Υπουργοί ούτε οι υπόλοιποι γενικοί γραμματείς να έχουν πάνω από πέντε συμβούλους. Τελειώστε τον κομματικό στρατό. Έχετε άξιους δημοσίους υπαλλήλους. Βάλτε τους να σας βοηθήσουν. Θα το κάνετε αυτό; Είναι πολύ απλό. Τώρα μας λέτε ότι «θα το κάνω στο μέλλον». 
Εδώ και ενάμιση μήνα από τότε που ξεκίνησε να λειτουργεί η Επιτροπή Οικονομικών Υποθέσεων, θέτουμε αυτό το θέμα. Θεωρούμε σημαντικό ότι υπήρξαν δηλώσεις δικών σας στελεχών και του κ. Κεφαλογιάννη, του Γραμματέα της Νέας Δημοκρατίας, που είπε στην επιτροπή ότι θέλει να υπάρξει περιορισμός. 
Κάντε το τώρα, διότι κάθε μέρα που περνάει είναι κρίσιμη για τον ελληνικό λαό.  
Θέλετε να βάλετε μια τάξη στους διεθνείς οργανισμούς; Σας το είπαμε. Σας δείξαμε παραδείγματα που πηγαίνουν τα χρήματα του ελληνικού λαού, την ώρα που δεν  υπάρχουν χρήματα για φάρμακα, για τους συνταξιούχους, τους ένστολους κ.λπ. Είπατε ότι θα βάλετε μια τάξη. Εμείς θέλουμε να βάλετε τάξη τώρα. 
Θα καταθέσω στα Πρακτικά τα εξής. Με απόφαση προχθεσινή, στις 30/8/2012, δίνονται 6.376.000 ευρώ για να στηριχθεί η ειρηνευτική αποστολή του ΟΗΕ στο Κονγκό. Η πλουσία Ελλάς πληρώνει. Στις 5/9/2012 η πλουσία Ελλάς αποφασίζει να δοθούν 7.000.000 ευρώ στο Διεθνή Οργανισμό Ανάπτυξης του ΟΗΕ. Τα 13.000.000 ευρώ είναι σημαντικό ποσό, γιατί αυτά είναι ποσά που μπορούσαν να πάνε για να στηριχθούν οι αμοιβές των δικαστικών. Στις 16/7 –δική σας Κυβέρνηση είναι- αποφασίζεται να δοθούν 240.000 ευρώ για το Διεθνή Οργανισμό Μετανάστευσης. Για την εκπαίδευση μνήμης και έρευνας για το Ολοκαύτωμα αποφασίζονται 30.000 ευρώ. Θα πληρώσουμε χρήματα για τη μνήμη του Ολοκαυτώματος στην Ελλάδα, για τα θύματα του ναζισμού, για τα θύματα των Γερμανών; Θα φτιάξουμε ένα μουσείο Εθνικής Αντίστασης να έχουμε αυτά τα ποσά, να τα διεκδικήσουμε; 
Πληρώνουμε το Ταμείο Συντάξεων και Αποθεματικού Κεφαλαίου του ΟΟΣΑ. Δηλαδή, πληρώνουμε ως εργοδότες κάθε χρόνο 410.000 ευρώ με απόφαση της 12/6/2012,  γιατί είμαστε οι εργοδότες των εργαζομένων του ΟΟΣΑ. Δεν  ξέρω αν απ’ αυτά τα ποσά θα πάρει κάποια σύνταξη η κ. Μπιρμπίλη. 
Είπε ο κύριος Υπουργός «Μα, έχουμε διεθνείς υποχρεώσεις. Πρέπει να πληρώσουμε». Όταν πεινάει ο ελληνικός λαός, όταν του κόβουμε τα επιδόματα, όταν φτάνουμε σε σημείο να μην έχουμε χρήματα να στηρίξουμε τους άνεργους και αυτούς που έχουν ανάγκη, θα πρέπει να κάνουμε μια επιλογή. Θα πληρώσουμε εδώ για να στηρίξουμε τον ελληνικό λαό ή θα δίνουμε τα χρήματα στους διεθνείς οργανισμούς; Η εξάρτηση περνάει μέσα και από διεθνείς οργανισμούς. Περνάει και με έναν τρόπο κατά τον οποίον οι τοκογλύφοι όχι μόνο σου παίρνουν με τόκο αυτά που σου δανείζουν αλλά σε βάζουν να στηρίζεις και τις δικές τους επιλογές, όπως είναι το Κονγκό, όπως είναι η Φραγκοφωνία και όπως είναι όλα τα άλλα. 
Σε μια εποχή που δεν έχουμε θα γίνονται όλα αυτά τα πράγματα; Θα μπει μια σειρά; Θα υπάρξει περιορισμός; Να, τρόποι με τους οποίους μπορούμε να μειώσουμε. Και σας δείξαμε και πολύ συγκεκριμένα ισοδύναμα πάνω στα θέματα αυτά. Θα επανέλθω στη δευτερολογία επί του θέματος αυτού και με άλλα στοιχεία, αφού σας ακούσω.
Ως προς το θέμα των λιμανιών  εξηγήσαμε ότι πρώτα απ’ όλα δεν υπήρχε κανένα κατεπείγον. Το είπε και ο κ. Βορίδης. Είπε ότι ήταν αποφάσεις από το 2002 μέχρι το 2012. Ποιο είναι το κατεπείγον; Η δημοκρατία ανέμενε δέκα ολόκληρα χρόνια για το ζήτημα αυτό. Λίγες μέρες δεν θα έβλαπταν. 
Δεύτερον, οι κύριοι της Κυβέρνησης ουσιαστικά επιχειρούν να κάνουν τη Βουλή πλυντήριο. Έναν πάκο με πεντακόσιες σελίδες υπουργικών αποφάσεων τις κάνουν ανάρτηση την Παρασκευή και τι θέλουν πρακτικά; Θέλουν να συγκαλύψουν, πράγματι, ενδεχόμενες παρανομίες που είναι στις υπουργικές αποφάσεις. Διότι οι υπουργικές αποφάσεις καλύπτουν μια δράση, όπως είπε ο Κοινοβουλευτικός Εκπρόσωπος της Νέας Δημοκρατίας εδώ, δέκα ετών. Και θέλουν εδώ στη Βουλή μέσα σε σαράντα οκτώ ώρες, χωρίς να ακούσουμε και τις απόψεις της τοπικής κοινωνίας, να έρθουμε να τις επικυρώσουμε και –προσέξτε- να δώσουμε και εξουσιοδότηση στον Υπουργό να τις αλλάξει αν δεν του αρέσει. 
Αυτή είναι η δημοκρατία; Έτσι θα προχωρήσουμε; Και απευθύνομαι κυρίως στη ΔΗΜΑΡ, διότι έχει δείξει ορισμένα στοιχεία ευαισθησίας. Και λέμε: συνάδελφοι, έτσι θα πορευθείτε; Είναι ευκαιρία για εσάς να αποδράσετε από το Αλκατράζ όσο είναι καιρός. Μόλις ψηφίσετε το μεγάλο πακέτο των μέτρων, θα είστε άχρηστοι για τη συγκυβέρνηση. Γιατί ο ίδιος ο κ. Βορίδης είπε ότι η Πλειοψηφία εδώ είναι η Νέα Δημοκρατία. Καταλάβετέ το. Μπορείτε και είναι ευκαιρία να αποδράσετε από το Αλκατράζ! 
Ευχαριστώ.
(Στο σημείο αυτό ο Βουλευτής κ. Επαμεινώνδας Μαριάς καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
(Χειροκροτήματα)","ΕΠΑΜΕΙΝΩΝΔΑΣ ΜΑΡΙΑΣ",304
"51608"," Κύριε Πρόεδρε, θα ήθελα το λόγο.","ΑΠΟΣΤΟΛΟΣ ΚΑΚΛΑΜΑΝΗΣ",172
"51609"," Το λόγο έχει η κ. Χρυσοβελώνη για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51610"," Κύριε Πρόεδρε, έχω ζητήσει το λόγο.","ΧΡΗΣΤΟΣ ΠΑΠΠΑΣ",418
"51611"," Κύριε Παππά, δεν είχατε ζητήσει το λόγο. Επειδή είστε Κοινοβουλευτικός Εκπρόσωπος δεν έπεται ότι…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51612"," Σήκωσα το χέρι.","ΧΡΗΣΤΟΣ ΠΑΠΠΑΣ",418
"51613"," Με συγχωρείτε. Σας παρακαλώ πάρα πολύ…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51614"," Εγώ σας παρακαλώ.","ΧΡΗΣΤΟΣ ΠΑΠΠΑΣ",418
"51615"," Θα σας έδινα το λόγο –και δεν είχα κανένα λόγο να μη σας τον δώσω- εάν…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51616"," Εγώ σας παρακαλώ.","ΧΡΗΣΤΟΣ ΠΑΠΠΑΣ",418
"51617"," …τον είχατε ζητήσει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51618"," Τον είχα ζητήσει.","ΧΡΗΣΤΟΣ ΠΑΠΠΑΣ",418
"51619"," Μάλιστα, συνεννοήθηκα και με τους συνεργάτες μου εδώ και ρώτησα εάν είχε ζητήσει κάποιος…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51620"," Δεν ήσασταν εσείς. Να ενημερώνεστε.","ΧΡΗΣΤΟΣ ΠΑΠΠΑΣ",418
"51621"," Όχι, μου είπαν οι συνεργάτες μου ότι δεν έχει ζητήσει κάποιος άλλος το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51622"," Να κάνουν σωστά τη δουλειά τους.","ΧΡΗΣΤΟΣ ΠΑΠΠΑΣ",418
"51623"," Εντάξει, θα μιλήσει για οκτώ λεπτά η κ. Χρυσοβελώνη και μετά θα πάρετε το λόγο.
Ορίστε, κυρία Χρυσοβελώνη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51624"," Ευχαριστώ, κύριε Πρόεδρε.
Κυρίες και κύριοι συνάδελφοι, κατ’ αρχάς θα τοποθετηθώ εκ νέου επί της τροπολογίας του Υπουργού, του κ. Μουσουρούλη, ο οποίος δυστυχώς είναι απών, επισημαίνοντας και πάλι ότι δεν είναι κοινοβουλευτική διαδικασία αυτή, δηλαδή να κατατίθεται Παρασκευή απόγευμα μία τροπολογία πεντακοσίων σελίδων, δίχως να αιτιολογείται ή έστω να προκύπτει κατά κάποιον τρόπο, το κατεπείγον.
Κύριε Μουσουρούλη, ας είστε απών, εγώ αναφέρομαι σε εσάς. Αποσύρατε χθες το βράδυ το πρώτο μέρος της τροπολογίας σας για το νέο τέλος και καλά πράξατε. Γιατί, όμως, δεν αποσύρετε και το δεύτερο για τα λιμάνια; Απορώ γιατί συνεχίζετε να επιμένετε. Γνωρίζω ότι δεν είστε νομικός. Άρα, ενδεχομένως, αυτό που θα πω αφορά περισσότερο τους συμβούλους σας.
Γιατί, λοιπόν, επιμένετε να θέλετε να περάσετε με νόμο όρους δόμησης δεκάδων λιμανιών; Ποια είναι η σκοπιμότητα πίσω από την εμμονή αυτή; Γιατί δεν σας αρκούν οι αποφάσεις, το κατ’ εξοχήν, δηλαδή, κανονιστικό εργαλείο; Ποιος άγνωστος ή γνωστός επενδυτής σάς ζήτησε, άραγε, να μετατρέψετε τη Βουλή από νομοθετικό σε κανονιστικό Όργανο; Τι ακριβώς φοβήθηκε και επιδιώκει την τροπολογία;
Και για να περιπλέξετε ακόμα περισσότερο το θέμα, ήρθατε χθες και καταθέσατε τροπολογία της τροπολογίας με την οποία παρέχετε στον εαυτό σας τη δυνατότητα να αλλάζετε το νόμο με υπουργική απόφαση.
Κύριε Πρόεδρε, έχουμε όλοι μας ευθύνη να προστατεύσουμε τη Βουλή από τέτοιες πρωτοφανείς πρακτικές που διευκολύνουν, ίσως, τον κύριο Υπουργό αλλά ευτελίζουν τη νομοθετική διαδικασία. 
Για την περίπτωση ειδικά του λιμανιού του Βόλου μόλις λίγες εβδομάδες πριν ο κ. Μουσουρούλης είχε ανακοινώσει πως θα επανερχόταν το Σεπτέμβριο με δικές του προτάσεις προς τους φορείς σε αντικατάσταση του σχεδίου «ΠΟΣΕΙΔΩΝ», που απέρριψαν όλοι ανεξαιρέτως οι τοπικοί φορείς της Μαγνησίας. Αντ’ αυτού, είδαμε ξαφνικά μία τροπολογία, που εκτός του λιμανιού του Βόλου περιλαμβάνει και τα λιμάνια της Σκιάθου και της Αλοννήσου, μαζί με δεκάδες άλλα λιμάνια. 
Δηλαδή, έχουμε τη συγκυβέρνηση να φέρνει στη Βουλή για ψήφιση σε άσχετο νομοσχέδιο, την τελευταία στιγμή, πεντακόσιες σελίδες πολεοδομικού περιεχομένου, που αφορούν στις ζώνες όλων των μεγάλων λιμανιών, τα οποία επιδιώκει να εκποιήσει -και μάλιστα άμεσα- χωρίς τη γνώμη των τοπικών κοινωνιών.
Ο Υπουργός Ναυτιλίας αγνόησε πλήρως όλους τους τοπικούς φορείς της Μαγνησίας, αδειάζοντας –να μου επιτρέψετε την έκφραση- την εν εξελίξει διαδικασία αναδιαμόρφωσης του master plan του λιμανιού του Βόλου -και προφανώς και άλλων λιμανιών- με μία απολύτως μεθοδευμένη τροπολογία, την οποία ασφαλώς και δεν θα ψηφίσουμε οι Ανεξάρτητοι Έλληνες.
Κύριε Πρόεδρε, θα ήθελα να κάνω μία γενικότερη παρατήρηση με αφορμή τα σφάλματα του Υπουργού, του κ. Μουσουρούλη. 
Ασχολούμαστε εδώ με τα λιμάνια και με τις κατασκευές σε λιμενικές ζώνες. Κύριε Υπουργέ, όμως, για να έχει νόημα οποιαδήποτε συζήτηση για τα λιμάνια, θα πρέπει να υπάρχουν και πλοία που να δένουν σε αυτά.
Το αναφέρω αυτό, γιατί στο λιμάνι του Βόλου –και όχι μόνο- εξαιτίας της πολιτικής σας έχουμε μία διαρκή μείωση των δρομολογίων.
Έθεσα το πρόβλημα της ακτοπλοΐας στον Υπουργό, τον κ. Μουσουρούλη, το καλοκαίρι που μας πέρασε με επίκαιρη ερώτηση μου, στην οποία απάντησε δηλώνοντας «αδυναμία παρέμβασης». Έτσι από τα λίγα δρομολόγια που εξυπηρετούσαν τις Σποράδες έχουμε πάει στα ελάχιστα. 
Το Υπουργείο Ναυτιλίας θέτει ως προτεραιότητα και μάλιστα με το μανδύα του κατεπείγοντος την εκμετάλλευση της γης των λιμανιών, αντί να ασχολείται με τις ακτοπλοϊκές συνδέσεις των νησιών μας και να μεριμνήσει αν υπάρχουν καν πλοία για να εξυπηρετούν τα λιμάνια της περιφέρειας και τις ανάγκες των κατοίκων.
Θεωρώ πως κι εσείς θα έπρεπε να συμφωνήσετε ότι η απόσυρση της τροπολογίας του κ. Μουσουρούλη είναι πλέον επιβεβλημένη, καθώς πέραν της κατάθεσης που έγινε την τελευταία στιγμή, ήρθε στην Ολομέλεια να συζητηθεί ως προσθήκη σ’ ένα τελείως άσχετο νομοσχέδιο.
Θα αναφερθώ σχετικά με την πικρία που εξέφρασε ο συνάδελφος κ. Βορίδης για τους Ανεξάρτητους Έλληνες. Είπε, λοιπόν, χθες εμφανώς στεναχωρημένος ο Κοινοβουλευτικός Εκπρόσωπος της Νέας Δημοκρατίας, πως κάνουμε επίκαιρες ερωτήσεις γιατί δεν καταργούνται οι εδικοί γραμματείς και όταν έρχεται η Κυβέρνηση να τους καταργήσει, πάλι δεν είμαστε ευχαριστημένοι.
Κύριοι συνάδελφοι της Νέας Δημοκρατίας, κακώς απευθύνεστε σ’ εμάς και στεναχώριεστε. Ίσως έχετε ζαλιστεί από τις περιστροφές γύρω από το ίδιο θέμα. Θα πρέπει, όμως, να γνωρίζετε ότι την κατάργηση των ειδικών γραμματέων Υπουργείων δεν την ζήτησαν πρώτοι οι Ανεξάρτητοι Έλληνες αλλά την ανακοίνωσε επίσημα, μόνος του, στις 3 Ιουλίου ο ίδιος ο Πρωθυπουργός. Όταν, λοιπόν, θα του εκφράσετε την εύλογη απορία σας γιατί καταργεί ανύπαρκτες γραμματείες, ρωτήστε τον επίσης να σας εξηγήσει γιατί ο ίδιος στις 6 Ιουλίου διόριζε νέο ειδικό γραμματέα στο Υπουργείο Εθνικής Άμυνας.
Καταλήγοντας, κύριε Πρόεδρε, μιας και αναφερόμαστε στην περιστολή των δημοσίων δαπανών και στους δημοσιονομικούς ελέγχους, αναφέρομαι και πάλι στον ΟΠΑΔ, γιατί είδα πως χθες το βράδυ το θέμα της οικονομικής επιθεώρησης το προσπεράσατε, κύριε Σταϊκούρα. 
Εγώ ανέφερα συγκεκριμένα στοιχεία διασπάθισης δημοσίου χρήματος στην ομολογουμένως σκανδαλώδη υπόθεση του Ταμείου Υγείας των Δημοσίων υπαλλήλων. Περιμένω, όμως -όπως θεωρώ το ίδιο και όλοι οι συνάδελφοι- να ακούσω ποιο ήταν το πόρισμα των επιθεωρητών του Υπουργείου για τη ζημία δισεκατομμυρίων ευρώ που προκλήθηκε σε βάρος του ελληνικού δημοσίου, γιατί είναι ένα συγκεκριμένο σκάνδαλο, το οποίο απαιτεί συγκεκριμένη απάντηση από τη συγκυβέρνηση, την ώρα μάλιστα που ισχυρίζεστε ότι διαπραγματεύεστε μέτρα τα οποία εάν εφαρμοστούν, θα ισοπεδώσουν τον ελληνικό λαό.
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΜΑΡΙΝΑ ΧΡΥΣΟΒΕΛΩΝΗ",553
"51625"," Πριν δώσω το λόγο στον κ. Παππά, έχει ζητήσει το λόγο ο κύριος Υπουργός για μία παρέμβαση. 
Ορίστε, κύριε Υπουργέ, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51626"," Ο Κοινοβουλευτικός Εκπρόσωπος των Ανεξάρτητων Ελλήνων, απευθυνόμενος στους συναδέλφους της ΔΗΜΑΡ, είπε ότι για την Κυβέρνηση είναι άχρηστοι. 
Κύριε Μαριά, κάποιοι προτίμησαν αντί να κάνουν τον παίκτη της κερκίδας, να μπουν στον αγωνιστικό χώρο. Μόνο άχρηστοι δεν είναι. Τους καλέσατε να δραπετεύσουν. Άλλοι έχουν δραπετεύσει από την εθνική προσπάθεια. 
Αναφερθήκατε, επίσης, σε κάποιες υποχρεώσεις τις οποίες είχαμε και τις οποίες πράγματι υπογράψαμε τους δύο τελευταίους μήνες εξ αντανακλάσεως από τις υποχρεώσεις που ήδη είχαν αναλάβει οι προηγούμενες κυβερνήσεις. Έχω καταθέσει στα Πρακτικά, δεν προλάβατε να ενημερωθείτε, ότι ακριβώς εξαιτίας αυτών των λόγων έχουμε ζητήσει -και με αφορμή αιτήματα που έχουν γίνει για την επόμενη χρονιά- να συνεκτιμηθούν όλα, να καταγραφούν όλα και να γίνει η αντίστοιχη περιστολή.
Σας ευχαριστώ πολύ.","ΧΡΗΣΤΟΣ ΣΤΑΪΚΟΥΡΑΣ",476
"51627"," Κύριε Πρόεδρε, θα ήθελα το λόγο μετά τον κ. Παππά.","ΑΠΟΣΤΟΛΟΣ ΚΑΚΛΑΜΑΝΗΣ",172
"51628"," Κύριε Πρόεδρε, μετά τον κ. Παππά θα σας δώσω το λόγο.
Ο Κοινοβουλευτικός Εκπρόσωπος της Χρυσής Αυγής κ. Χρήστος Παππάς έχει το λόγο για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51629"," Με τους Βουλευτές της Δημοκρατικής Αριστεράς, τους κυβερνητικούς Βουλευτές και με το κόμμα αυτό μας χωρίζει άβυσσος. Παίρνω, όμως, αφορμή από την απάντηση του κυρίου Υπουργού για να πω ότι στον αγωνιστικό χώρο, μπαίνεις για να αγωνιστείς. Εσείς μπήκατε και κάνετε συνέχεια αυτογκόλ. Δεν βάζεις γκολ στην ομάδα σου, στα δικά σου δίκτυα.
Θα τοποθετηθούμε, επειδή το Προεδρείο δεν μας έδωσε τη δυνατότητα, όπως είχε δώσει την περασμένη εβδομάδα, να μιλήσουμε οι Κοινοβουλευτικοί Εκπρόσωποι επί της ένστασης του κόμματος του ΣΥΡΙΖΑ για την αντισυνταγματικότητα του άρθρου.
Θυμίζω ότι την περασμένη εβδομάδα, τέτοια μέρα, είχε δοθεί η δυνατότητα στους Κοινοβουλευτικούς Εκπροσώπους να τοποθετηθούν. Τώρα, ακούμε να λέτε για Κανονισμούς και να επικαλείστε διάφορα άρθρα. Άλλοι λένε το ένα και άλλοι το άλλο. Εγώ θα αναλώσω λίγο από το χρόνο μου, για να τοποθετηθούμε ως προς την αντισυνταγματικότητα. 
Πιστεύω, λοιπόν, ότι η ένσταση του ΣΥΡΙΖΑ χθες, όπως έντονα αναπτύχθηκε σήμερα από την άριστη νομικό, την κ. Κωνσταντοπούλου, είναι προσχηματική. Δηλαδή, η Αξιωματική Αντιπολίτευση βρίσκει έναν τρόπο να είναι στην επικαιρότητα, να θέτει θέματα αντισυνταγματικότητας στα άρθρα και δεν κοιτάει την ουσία. 
Η ουσία είναι, όπως και με τη σκανδαλώδη ένσταση για το άρθρο περί της «SIEMENS», που ήσασταν εδώ, κύριε Υπουργέ και το Προεδρείο, ότι σηκώθηκε πρώτη η κ. Κωνσταντοπούλου με τους Βουλευτές του ΣΥΡΙΖΑ από την αριστερή πλευρά και σηκωθήκαμε εμείς από τη δεξιά πλευρά. Δεν έχει, βέβαια, σημασία σε ποια πλευρά κάθεσαι. Εμείς δεν διαχωρίζουμε τον κόσμο και τους Βουλευτές σε πλευρές. Πρώτα μας είχε προταθεί να καθίσουμε στην αριστερή πλευρά. Επειδή φοβόντουσαν οι κύριοι της Αριστεράς ότι θα έχουν πρόβλημα κ.λπ., μας έβαλαν στη δεξιά πλευρά. Εμείς δεν έχουμε πρόβλημα με τις πλευρές. 
Είχαμε εγερθεί, λοιπόν, ο ΣΥΡΙΖΑ, η Χρυσή Αυγή και φωνάζαμε να γίνει η καταμέτρηση. Δεν έγινε καμμία καταμέτρηση. Ήταν οφθαλμοφανές ότι υπήρχε πλειοψηφία στη Βουλή. Αυτοί οι οποίοι είχαν εγερθεί ήσαν περισσότεροι απ’ αυτούς που ήσαν καθήμενοι.","ΧΡΗΣΤΟΣ ΠΑΠΠΑΣ",418
"51630"," Επιτρέπετε μία διακοπή;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51631"," Βεβαίως, αλλά να μου κρατήσετε το χρόνο.","ΧΡΗΣΤΟΣ ΠΑΠΠΑΣ",418
"51632"," Θα κρατήσουμε το χρόνο. 
Εθιμικώ δικαίω έχει καθιερωθεί να λαμβάνεται υπ' όψιν η εικαζόμενη πλειοψηφία των κομμάτων πάντα. Γι’ αυτό και όταν έχουμε ψηφοφορία στα άρθρα ή στα νομοσχέδια επί της αρχής, είναι ελάχιστοι ενδεχομένως οι Βουλευτές της Πλειοψηφίας, όμως γίνεται αποδεκτό ότι έγινε δεκτό κατά πλειοψηφία. 
Συνεχίσετε, κύριε Παππά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51633"," Πολλά πράγματα στην πολιτική ζωή γίνονται και με την άδεια και τους νόμους και πολλά γίνονται με την ανομία. Όποτε θέλουμε, λέμε εθιμικώ δικαίω –επιτρέψτε μου την παρατήρηση- και όποτε θέλουμε λέμε, έτσι λέει ο Κανονισμός. 
Εν πάση περιπτώσει, εγώ θεωρώ, όσον αφορά τη σημερινή τοποθέτηση του ΣΥΡΙΖΑ σχετικά με το άρθρο, ότι δεν είναι αντισυνταγματικό το άρθρο. Πολιτικά μιλάμε, μιας και είστε και στην Επιτροπή Δεοντολογίας. Είναι αντισυνταγματική η Κυβέρνηση. Η Κυβέρνηση και οι Βουλευτές της Συμπολίτευσης φαίνονται ή θα φανούν συν τω χρόνω με την ψήφιση των μέτρων επίορκοι. 
Επικαλείστε το Σύνταγμα. Παλαιότερα είχαν γίνει τρομεροί αγώνες με το περίφημο «1-1-4». Αυτήν τη στιγμή, όπως ειπώθηκε και προηγουμένως, το «1-1-4» μεταφράζεται στο «1-2-0». Η Κυβέρνηση, λοιπόν, τηρεί το Σύνταγμα, εκχωρώντας εθνική κυριαρχία; Το άρθρο είναι η ουσία; Η ουσία είναι ότι οι προηγούμενες κυβερνήσεις πέρασαν τελείως αντισυνταγματικά το μνημόνιο 1 από τη Βουλή, χωρίς να ψηφιστεί από τους εκπροσώπους του Ελληνικού Κοινοβουλίου, πέρασαν μετά κακήν-κακώς το μνημόνιο 2 και τον εφαρμοστικό νόμο και έδεσαν τη χώρα. Εκχώρησαν εθνική κυριαρχία.
Σε ό,τι αφορά το ΣΥΡΙΖΑ, τελειώνοντας, θέλω να πω ότι εμείς κοιτάμε την ουσία και γι’ αυτό δεν εγερθήκαμε, γιατί νομίζουμε ότι πια έχασε τη σημασία του το πράγμα όταν μας καλέσατε να εγερθούμε ως προς το ποιοι θέλουν και ποιοι δεν θέλουν. Πιστεύω, λοιπόν, ότι αυτά γίνονται για λόγους εντυπωσιασμού.
Ο κ. Τσίπρας σε πρόσφατες δηλώσεις του ήταν αρνητικός στο θέμα των εκλογών. Έλεγε ότι έχουν περάσει μόνο τρεις μήνες, ότι ακόμη είναι νωρίς, ότι θα δούμε. Το «στρογγυλεύει» λίγο το πράγμα ο κ. Τσίπρας. Είναι έτοιμος να κυβερνήσει; Τι θέλει να κάνει; Θέλει πρώτα να μαζέψει τις συνιστώσες του; Θέλει πρώτα να κλείσει τα περίφημα ραντεβού του; Ή μήπως θέλει να του δοθεί η εξουσία σαν ώριμο φρούτο από πλευράς σας, κάτι που ενδεχομένως θα γίνει; 
Να ξέρουν, όμως, ότι δεν θα περάσουν όμορφα ως κυβέρνηση. Εγώ δεν χτυπώ ξύλο. Μπορεί να γίνει και αυτό, αλλά να ξέρουν ότι δεν θα περάσουν όμορφα. Θα έχουν τη Χρυσή Αυγή απέναντί τους...","ΧΡΗΣΤΟΣ ΠΑΠΠΑΣ",418
"51634"," Τι εννοείτε, ενδεχομένως θα γίνει και χτυπάτε ξύλο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51635"," Πολιτικά. Ο κ. Βορίδης –δεν ξέρω- χτύπαγε ξύλο μη γίνει κυβέρνηση κ.λπ..","ΧΡΗΣΤΟΣ ΠΑΠΠΑΣ",418
"51636"," Α, αυτό εννοείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51637"," Αν εννοείτε κανέναν πάγκο κανενός, μη φοβάστε, κύριε Πρόεδρε.","ΧΡΗΣΤΟΣ ΠΑΠΠΑΣ",418
"51638"," Προσωπικά δεν φοβάμαι. Για τα Πρακτικά ήταν, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51639"," Τώρα, αν θέλετε να μετρηθούμε αλλού, δεν έχω πρόβλημα.
Μου χαλάσατε τον ειρμό, κύριε Πρόεδρε.
Ξέρετε, είναι πολύ ευχάριστο να είναι όλοι εναντίον της Χρυσής Αυγής και η Χρυσή Αυγή να είναι εναντίον όλων. Πέφτουν τα προσωπεία. 
Είχαμε μία περίπτωση της κ. Παπακώστα, η οποία απουσιάζει αυτήν τη στιγμή. Είπε η κ. Παπακώστα «τι εννοείτε, τι κάνετε, τι λέτε» κ.λπ.. Να της πω, λοιπόν, συγκεκριμένα τι εννοούμε. 
Έτσι, λίγο δειγματοληπτικά αναφέρω ΜΚΟ Μαργαρίτας Παπανδρέου, μητέρας του Γεωργίου Παπανδρέου, που μας εγκατέλειψε νωρίς. Έφυγε από εκεί που ήρθε. Πήγε στην Αμερική. Ώρα του καλή!","ΧΡΗΣΤΟΣ ΠΑΠΠΑΣ",418
"51640"," Δεν έφυγε από την πολιτική ζωή.","ΙΟΡΔΑΝΗΣ ΤΖΑΜΤΖΗΣ",498
"51641"," Δεν έφυγε από την πολιτική ζωή, με το καλό να γίνει και αυτό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω. 
Όταν ήταν ο γιός της Υπουργός, δόθηκαν 399.694 ευρώ. Να συνεχίσω. Αδελφός Ανδρίκος. Βοά το διαδίκτυο. Εταιρείες στο εξωτερικό. Και για να μην παραπονεθούν οι κύριοι της Συμπολίτευσης, «Action Aid», αδελφή της κ. Μπακογιάννη. Και αυτή αδρά χρηματοδοτούμενη. Το διαδίκτυο, επίσης, βοά για τον κ. Παπακωνσταντίνου ότι ήταν υπάλληλος της «GOLDMAN SACS». 
Ας τοποθετηθούν, επιτέλους, σε αυτήν την Αίθουσα. Ας γίνει μία πολιτική συζήτηση, ας μάθουν ποιος είναι ποιος και να μην ψάχνουν τι είπε ο τάδε, ο Παππάς, η Χρυσή Αυγή, πριν από είκοσι χρόνια. Θα ψάξουμε όλοι τι είπαν, διάφοροι και από την Αντιπολίτευση και από τη Συμπολίτευση πριν από είκοσι και πριν από τριάντα χρόνια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Την ανοχή σας, κύριε Πρόεδρε.","ΧΡΗΣΤΟΣ ΠΑΠΠΑΣ",418
"51642"," Σας διακόψαμε και θα την έχετε για ένα-δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51643"," Καταψηφίζουμε το νομοσχέδιο επί των άρθρων, όπως είπαμε. Θεωρούμε ότι η τροϊκανή Κυβέρνηση είναι υπεύθυνη γι’ αυτό που ζούμε και που θα ζήσουμε. 
Και ξέρετε κάτι; Υπάρχει ένας μεγάλος Αμερικάνος ιστορικός –μου διαφεύγει αυτήν τη στιγμή το όνομά του, θα σας το πω σε άλλη ευκαιρία- ο οποίος έχει πει ότι η ιστορία επαναλαμβάνεται κάθε εκατό χρόνια. Έχουν περάσει ενενήντα χρόνια από τη Μικρασιατική Καταστροφή. Οδηγείτε τη χώρα σε μία νέα οικονομική μικρασιατική καταστροφή. Και ξέρετε τι έγινε τον Αύγουστο του 1922. Έγινε μετά και η δίκη των έξι -των οκτώ πρέπει να πούμε, αν μιλήσουμε ιστορικά σωστά- και το Νοέμβριο έγινε η εκτέλεση και επήλθε η κάθαρση. Ηθελημένα ή αθέλητα να προσέχετε να μην περάσουμε τα ίδια. Να μη γίνει η κάθαρση, να μην οδηγηθείτε εσείς που φέρνετε το λαό σε αυτήν την κατάσταση, σε ένα νέο Γουδί.
Ευχαριστώ.","ΧΡΗΣΤΟΣ ΠΑΠΠΑΣ",418
"51644"," Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Χαλβατζής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51645"," Να μη διακόψουμε τον ειρμό μεταξύ των Κοινοβουλευτικών Εκπροσώπων.","ΑΠΟΣΤΟΛΟΣ ΚΑΚΛΑΜΑΝΗΣ",172
"51646"," Ένας-ένας. Θα τα λύνουμε με καλή θέληση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51647"," Ευχαριστώ, κύριε Πρόεδρε.
Θέλω να κάνω ένα σχόλιο σχετικά με όλη αυτή τη συζήτηση της συνταγματικότητας ή μη. Εμείς ζητήσαμε την απόσυρση της συγκεκριμένης τροπολογίας του Υπουργού Εμπορικής Ναυτιλίας για ουσιαστικούς λόγους.
Τα τελευταία χρόνια έχουν γίνει πάρα πολλές αντισυνταγματικές πράξεις. Αν θέλετε η ιστορία των τριών τελευταίων χρόνων έχει να δείξει πάρα-πάρα πολλά. Και έχει ειπωθεί και από αυτό το βήμα ότι το Σύνταγμα έχει γίνει κουρελού.
Θέλετε να σας θυμίσω ωμές παραβιάσεις του Συντάγματος, κατά τη διάρκεια των βάρβαρων βομβαρδισμών του ΝΑΤΟ στη Γιουγκοσλαβία, που πέρναγαν από το ελληνικό έδαφος, από τον εναέριο χώρο, από τις θάλασσες στρατεύματα του ΝΑΤΟ και της Ευρωπαϊκής Ένωσης, για να πάνε να βομβαρδίσουν και να καταστρέψουν το λαό της Γιουγκοσλαβίας;
Θέλετε να συζητήσουμε για την Ολυμπιάδα, για το ότι εν πολλοίς το Ε’ Τμήμα του Συμβουλίου της Επικρατείας καταργήθηκε στο όνομα της επίσπευσης των Ολυμπιακών έργων και στην ουσία για τη χρηματοδότηση αυτών των έργων κατά παρέκκλιση;
Χρειάζεται, κατά την άποψή μας, πολύ μεγάλη προσοχή σε αυτήν τη συζήτηση, γιατί μένουμε πολλές φορές στον τύπο και χάνουμε την ουσία. Και η ουσία είναι ότι το Σύνταγμα παραβιάστηκε τα τελευταία χρόνια με το ότι καταργούνται πενθήμερα, οκτάωρα, σαραντάωρα, συλλογικές συμβάσεις, κοινωνική ασφάλιση. Τι είναι οι αλλαγές στις εργασιακές σχέσεις και η εκ περιτροπής εργασία, τόσα και τόσα; Ας είμαστε, λοιπόν, πιο προσεκτικοί.
Για την ουσία, ο ειδικός αγορητής μας τοποθετήθηκε ολοκληρωμένα για τα ζητήματα των άρθρων και μίλησε ουσιαστικά. Ήθελα να σημειώσω ορισμένα πράγματα, επειδή σε κάθε κυβερνητική αναφορά για οποιοδήποτε πρόβλημα, για κάθε δραστηριότητα, για κάθε αντεργατικό μέτρο περικοπών και στραγγαλισμού των δικαιωμάτων των εργαζομένων μόνιμη επωδός της σημερινής συγκυβέρνησης Νέας Δημοκρατίας, ΠΑΣΟΚ και ΔΗΜΑΡ είναι η οικονομική κρίση. Και οι προηγούμενες κυβερνήσεις αυτά έλεγαν. 
Επειδή υποστηρίζετε ότι πουλάτε τομείς στρατηγικής σημασίας, υπηρεσίες, δημόσια ακίνητα, όπως λέτε, γιατί είναι ζημιογόνα ή γιατί χειμάζουν και επειδή εμείς έχουμε καταγγείλει συνολικά αυτήν την επιχείρηση, που της έχετε δώσει πραγματικά διάφορες ονομασίες, αποκρατικοποίηση, αξιοποίηση, μετοχοποίηση, ενώ στην ουσία είναι πραγματικά ξεπούλημα, εμείς έχουμε διαφωνήσει κατηγορηματικά με αυτήν την πολιτική, την καταγγείλαμε αυτή την πολιτική και παλεύουμε για την ανατροπή της. 
Ωστόσο, όμως, θέλουμε να επισημάνουμε ορισμένα πράγματα: Πουλάτε τα πάντα, τα ξεπουλάτε σε μια περίοδο που λόγω καπιταλιστικής οικονομικής κρίσης έχουν απαξιωθεί, ακίνητα, γήπεδα, επιχειρήσεις. Αυτά πάτε σήμερα και τα πουλάτε για ένα κομμάτι ψωμί στο όνομα των εσόδων. Αλήθεια, να κάνω ένα ερώτημα: Επιχειρήσεις βιώσιμες, επιχειρήσεις κερδοφόρες, επιχειρήσεις που έχετε δώσει υψηλά ποσοστά σε ιδιώτες μέχρι σήμερα, γιατί αποφασίζετε συνολικά να τις δώσετε ολόκληρες πλέον σήμερα στο μεγάλο κεφάλαιο; Ασφαλώς δεν είναι τυχαίο. Αυτή είναι η πολιτική σας, πολιτική που εξυπηρετεί το μεγάλο κεφάλαιο, ντόπιο και ξένο, εξυπηρετεί την κερδοφορία του σήμερα αλλά και τη διασφάλιση της κερδοφορίας του μακροπρόθεσμα. 
Θα σας δώσω ένα συγκεκριμένο παράδειγμα για να μη μιλάμε γενικά: στον ΟΠΑΠ έχει ένα ποσοστό το δημόσιο. Ποια ήταν τα κέρδη του ΟΠΑΠ τα τελευταία χρόνια; Το 2002 είχε 318.000.000 ευρώ κέρδη, το 2003 είχε 381.000.000 ευρώ, το 2004 είχε 479.000.000 ευρώ, το 2005 είχε 458.000.000 ευρώ, το 2006 600.000.000 ευρώ, το 2007 609.000.000 ευρώ, το 2008 είχε 729.000.000 ευρώ, το  2009 είχε κέρδη 594.000.000 ευρώ, το 2010 είχε 579.000.000 ευρώ και 543.000.000 ευρώ το 2011.
Συνολικά, είχε 5.290.000.000 κέρδη και τον πουλάτε. Να πούμε ότι είναι αντίφαση; Όχι, δεν είναι αντίφαση. Είναι η λογική σας. Είναι η πολιτική σας. Το θέμα δεν είναι ταμειακό, παρ’όλο που έχει πολλές ταμειακές πτυχές. Πουλάτε βιώσιμες επιχειρήσεις. Πουλάτε επιχειρήσεις στρατηγικής σημασίας.
Η κριτική μας δεν είναι δηλαδή σε διαχειριστικά ζητήματα, κύριε  Υπουργέ. Διαχειριστικές προτάσεις έχουν γίνει αρκετές. Γίνονται και από τον ΣΥΡΙΖΑ και από τη ΔΗΜΑΡ και από τους Ανεξάρτητους Έλληνες. Και η Χρυσή Αυγή έχει διαχειριστικές προτάσεις. Εμείς μιλάμε για την ουσία και η ουσία είναι ότι ακολουθείτε μία στρατηγική. Είναι η στρατηγική της Ευρωπαϊκής Ένωσης και των μονοπωλίων, είναι η στρατηγική που ιδιωτικοποιεί τα πάντα.
Μιλήσατε για εξορθολογισμό. Ποιος να έχει αντίρρηση για τον εξορθολογισμό; Πώς τον αξιοποιείτε; Πώς τον χρησιμοποιείτε; Γιατί μέσα από λέξεις οι οποίες αν πάρουν ουσιαστικό περιεχόμενο, έχουν πραγματικά σωστό περιεχόμενο; Εξορθολογισμός στα νοσοκομεία: Δεν έχουν μέχρι και γάζες. Εξορθολογισμός στην πρόνοια: Κλείνετε το Συκιαρίδειο. Εξορθολογισμός στο Ίδρυμα «Θεοτόκος»: Τετρακόσια παιδάκια είναι αυτή τη στιγμή χωρίς φροντίδα. Ουσιαστικά, η πολιτική σας οδηγεί τη δημόσια περιουσία, το δημόσιο τομέα στην ερημοποίηση αλλά την ίδια στιγμή αυτή η ίδια η πολιτική εξασφαλίζει και διασφαλίζει τα συμφέροντα και τα κέρδη των μεγάλων επιχειρηματικών ομίλων.
Για όλους αυτούς τους λόγους καταψηφίζουμε το νομοσχέδιο.","ΣΠΥΡΙΔΩΝ ΧΑΛΒΑΤΖΗΣ",534
"51648"," Το λόγο έχει ο κ. Κακλαμάνης.
Κύριε  Πρόεδρε, πόσα λεπτά θέλετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51649"," Δεν νομίζω ότι χρειάζεται πολύς χρόνος.","ΑΠΟΣΤΟΛΟΣ ΚΑΚΛΑΜΑΝΗΣ",172
"51650"," Ορίστε, κύριε  Πρόεδρε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51651"," Κύριε  Πρόεδρε, παρακολούθησα τη συζήτηση αν μπορεί να θεωρηθεί συζήτηση εντός της Αιθούσης ενός Κοινοβουλίου. Γιατί αν επρόκειτο κανείς να αποδελτιώσει φράσεις, χαρακτηρισμούς εκατέρωθεν, όχι μόνο από τη μία πλευρά που διατυπώθηκαν, νομίζω ότι θα σκεφτόταν ότι ίσως κάπου αλλού γίνεται η συζήτηση και όχι στο Κοινοβούλιο, στο ναό της δημοκρατίας.
Όλοι γνωρίζουμε ότι το Κοινοβούλιο για πολλούς και διαφόρους λόγους, από πολλές και διάφορες πλευρές είναι στο στόχαστρο όχι ενός ανηλεούς ελέγχου –αυτό δεν θα έπρεπε να μας ενοχλεί- αλλά αντίθετα, στο στόχαστρο απαξίωσης και ευτελισμού για τους σκοπούς τους οποίους κάθε πλευρά –γι’ αυτό είπα «από πολλές και διάφορες πλευρές»- επιδιώκει. Γιατί είναι πραγματικά κάτι που πρέπει όλους να προβληματίσει αυτό. Είτε διαβάζει κανείς σε έγκυρες υποτίθεται εφημερίδες μεγάλης κυκλοφορίας είτε ακούει οποιονδήποτε ραδιοφωνικό σταθμό ή οποιοδήποτε τηλεοπτικό κανάλι, δεν ακούει κριτική για τον κ. Μανώλη Γλέζο, τον κ. Απόστολο Κακλαμάνη, τον κ. Παναγιώτη Λαφαζάνη, για εσάς ή τον οποιονδήποτε αλλά η κριτική είναι για τους πολιτικούς.
Οι πολιτικοί, δηλαδή αυτοί που ασχολούνται ή ασχολήθηκαν ή ενδεχομένως φιλοδοξούν πέρα από τον εαυτούλη τους, πέρα από τη τσέπη τους, πέρα από τη μύτη τους να ασχοληθούν με το τι γίνεται στην κοινωνία, διότι αυτό είναι οι πολιτικοί, αυτοί όλοι είναι εκ προοιμίου ύποπτοι, είναι ήδη καταδικαστέοι και μόνο διότι ασχολήθηκαν με τα κοινά της πατρίδας, διότι τα κοινά της πατρίδας πρέπει να τα διαχειρίζονται έξι - επτά μεγάλοι επιχειρηματίες, οι οποίοι, αφού καθυποτάσσουν καθένας το χώρο τον επαγγελματικό των επιχειρηματικών τους δραστηριοτήτων, καθυποτάσσουν όλους τους άλλους, ώστε ως όμιλοι πλέον περί διάφορα μέσα ενημέρωσης να συναλλάσσονται με κυβερνήσεις, να εκβιάζουν κυβερνήσεις, να εκβιάζουν και να συναλλάσσονται και με πρόσωπα εντός διαφόρων κομμάτων οποιασδήποτε πλευράς.
Διότι από την ώρα, κύριε Πρόεδρε, που μέσα στη γενίκευση μπορούν οι πάντες να γίνουν σε ένα χωνευτήρι ένας χυλός, καταλαβαίνει καθένας αυτό που θα κυριαρχήσει σε αυτήν τη χώρα και πολύ σύντομα, εάν εμείς οι τριακόσιοι δεν βάλουμε μυαλό. Και αυτά που συμβαίνουν ως τώρα δείχνουν ότι αρκετοί από μας δεν έχουμε προφανώς υπ’ όψιν ότι είμαστε ακριβώς στο χείλος του γκρεμού και νομίζουν ίσως κάποιοι εξ υμών ότι στο γκρεμό θα μπορέσουν να σπρώξουν κάποιους άλλους και αυτοί θα είναι πιο πίσω. Είναι λάθος. 
Εάν από εκείνο το Βήμα επί χρόνια ακούμε να καλείται ο λαός σε ανατροπή, από το Βήμα εκείνο ακούμε ότι «εμείς αυτό το Σύνταγμα δεν το ψηφίσαμε, δεν το αναγνωρίζουμε» και ταυτόχρονα ακούμε ότι «το Σύνταγμα κατεξευτελίστηκε», αυτό είναι υποκρισία πολιτική. Αλλά τα μηνύματα στο λαό καταλαβαίνει καθένας ότι είναι σε κάθε περίπτωση αρνητικά για το Σύνταγμα, για τη νομιμότητα. Το ίδιο, αν αναφερθώ σε άλλη ακραία πλευρά εδώ της Αιθούσης, που άκουσα τώρα για τον πρώην Πρωθυπουργό «ο οποίος ήρθε από κάπου και πήγε εκεί από όπου ήρθε». Τι σημαίνουν όλα αυτά; Σημαίνουν ότι γίνεται ένας συναγωνισμός απαξίωσης των πάντων. Τι νομίζουμε ότι θα βγει από αυτό; Ότι θα επιβιώσει πολιτικά οποιοσδήποτε; Απλούστατα έχουμε σήμερα έναν λαό ο οποίος προφανώς χειραγωγείται και το βλέπουμε από αυτά που ακούει κανείς από ανθρώπους που πεινούν, που υποφέρουν, που ταυτόχρονα δεν ξέρουν ότι δεν είναι η αιτία εκεί που απευθύνονται είτε για να ιδρύσουν είτε απλώς για να καταδικάσουν. 
Έχω ζήσει εγώ ο ίδιος στο πετσί μου την Πρωτομαγιά του 2010 στην Πανεπιστημίου νεαρούς της πλευράς της Αξιωματικής τώρα Αντιπολίτευσης. Δεν καταδικάστηκε η βία εκείνη. Ακούω ότι καταδικάζεται άλλη βία, η βία που αποδίδεται σε ένα άλλο κόμμα τώρα. Αλλά η βία, όπως επίσης ο μη σεβασμός, κύριε Πρόεδρε, της νομιμότητας, του Συντάγματος και του Κανονισμού της Βουλής, είναι κάτι το οποίο θα επιστρέψει ως μπούμερανγκ εναντίον της Δημοκρατίας, εναντίον του Κοινοβουλίου. 
Έρχομαι, λοιπόν, σε αυτό το θέμα που εμένα προσωπικά με ενδιαφέρει και με έχετε και εσείς προσωπικά ακούσει πολλές φορές επί πολλά έτη να τονίζω. Κάθε νομοσχέδιο που έρχεται δικαίωμα της εκάστοτε κυβερνήσεως είναι η νομοθετική πρωτοβουλία. Η αντιπολίτευση δεν μπορεί με μέσα, μεθόδους κατάχρησης, περιγραφής του Κανονισμού να εμποδίζει την Κυβέρνηση να νομοθετήσει.  
Το έργο της Αντιπολίτευσης είναι να ελέγχει. Δεν μπορεί η Κυβέρνηση με οποιοδήποτε τρόπο, είτε διότι ταξιδεύει ο Υπουργός είτε διότι λείπει ο Υφυπουργός ή στέλνοντας οποιονδήποτε άσχετο Υφυπουργό, χωρίς συγκεκριμένη αρμοδιότητα εδώ, να εμποδίζει την Αντιπολίτευση να ασκήσει το έργο της. Έτσι δεν λειτουργεί το Κοινοβούλιο.
Επίσης, δεν μπορούν να περάσουν διατάξεις που προφανώς είναι άσχετες με το σχετικό νομοσχέδιο. Μόνο εάν συμφωνούν όλες οι πτέρυγες, όπως ελέχθη πριν για τους αποφοίτους των Λιμενικών Σχολών, τότε αυτό περνάει. Οτιδήποτε άλλο δεν περνάει. 
Σας θυμίζω την προηγούμενη κυβέρνηση Παπαδήμου. Όλα τα μέσα χειροκροτούσαν. Εδώ πέρασαν νομοσχέδια από τα οποία πιστεύω ότι πάρα πολλές διατάξεις τους θα κριθούν ως αντισυνταγματικές. 
Εδώ λοιπόν συμβαίνει κάτι το οποίο εγώ προσωπικά, όσα χρόνια θητεύω εδώ, δεν το έχω ξαναδεί. Δεν γνώριζα ότι είχα την υποχρέωση να γνωρίζω στην ηλικία μου να χειρίζομαι τα επαναστατικά αυτά μέσα, τους ηλεκτρονικούς υπολογιστές. Ζήτησα λοιπόν το μοναδικό κείμενο που έχει η υπηρεσία. Οποιοσδήποτε άλλος πρέπει να μπει, λέει, στο διαδίκτυο για να πάρει όλο αυτό το πακέτο, για να ξέρει τι; Ότι με μια νομοτεχνικά ατεχνέστατη διάταξη κυρώνεται. 
Κύριε Πρόεδρε, ασφαλώς θα έχετε διαβάσει τη διάταξη αυτή. Είναι ένα παντελώς άτεχνο νομοθετικά κείμενο. Και ως κοινοβουλευτικός και ως έγκριτος νομικός θα καταλάβετε, αν το διαβάσετε, ότι είναι και ασύντακτο. Ιδιαίτερα λυπάμαι για τον μη παριστάμενο εδώ σήμερα Υπουργό κ. Μουσουρούλη, γιατί άλλη εικόνα μου έδινε ως Βουλευτής και ως Κοινοβουλευτικός Εκπρόσωπος της Νέας Δημοκρατίας. Απορώ πώς κάνει αυτό το λάθος. 
Τι λέει αυτή η διάταξη; Στο τέλος αυτού του πολυσέλιδου εγγράφου για τους αποφοίτους των σχολών υπάρχουν τρεις σειρές όπου λένε: «Κυρώνονται και αποκτούν ισχύ τυπικού νόμου από το χρόνο της εκδόσεώς τους οι κανονιστικού περιεχομένου αποφάσεις της Επιτροπής Σχεδιασμού και Ανάπτυξης Λιμένων με τις τροποποιήσεις τους οι οποίες παρατίθενται στο παράρτημα, δημοσιεύθηκε….». Τι ακριβώς δημοσιεύθηκε; Και συνεχίζει «στο τάδε ΦΕΚ, του οποίου δημοσιεύεται αντίγραφο στην Εφημερίδα της Κυβερνήσεως με τον παρόντα νόμο». 
Δηλαδή, κύριε Πρόεδρε, εάν ψηφίσουμε αυτό το νόμο και τη διάταξη, δεν ξέρουμε αυτή τη στιγμή τι θα δημοσιευθεί. Το παράρτημα αυτό που υποτίθεται ότι εμείς το έχουμε δει και αυτό δημοσιεύεται, δεν αναφέρεται εδώ. Λέει «παρατίθενται αυτές οι αποφάσεις στο παράρτημα που δημοσιεύθηκε αντίγραφό του στην Εφημερίδα της Κυβερνήσεως με τον παρόντα νόμο». Αυτά είναι τραγικά λάθη. 
Αυτή η Κυβέρνηση έχει πάρα πολλές δυσκολίες να αντιμετωπίσει. Εγώ έδωσα ψήφο εμπιστοσύνης. Κακώς ο Κοινοβουλευτικός Εκπρόσωπος είπε ότι η Κυβέρνηση αυτή είναι η πλειοψηφία της Νέας Δημοκρατίας. Κάνει λάθος. Την Κυβέρνηση αυτή στηρίζουν οι κοινοβουλευτικές ομάδες της Νέας Δημοκρατίας, του ΠΑΣΟΚ και της ΔΗΜΑΡ. Τίποτα δεν μπορεί να γίνει, εάν δεν υπάρχει συμφωνία. Υπάρχουν βασικά κείμενα επ’ αυτού. 
Εγώ εδώ όμως ομιλώ ως Βουλευτής. Απευθύνω έκκληση δι’ υμών. Παρακαλώ τον παριστάμενο Υπουργό κ. Σταϊκούρα να πει στον κ. Μουσουρούλη πως είναι πάγια η νομολογία του Συμβουλίου της Επικρατείας. Διατάξεις νόμων που κυρώνουν αναδρομικά κανονιστικού περιεχομένου αποφάσεις ισχύουν από της κυρώσεώς τους.
Δηλαδή, εάν εμείς το ψηφίσουμε αυτό, όπως επιμένει –αν επιμένει- θα ισχύσουν από την ημέρα που θα δημοσιευτεί στην Εφημερίδα της Κυβερνήσεως ο συγκεκριμένος νόμος. Δεν θα ισχύσει από το παρελθόν. Είναι πάγια η νομολογία του Συμβουλίου της Επικρατείας, διότι υπήρχε η κακή συνήθεια από το ’74 μέχρι το ’89 να εκδίδονται κανονιστικού, νομοθετικού ουσιαστικά περιεχομένου αποφάσεις και να τις φέρνουν έπειτα από δύο, τρία χρόνια στη Βουλή για κύρωση. Αυτό το σταμάτησε το Συμβούλιο της Επικρατείας. 
Για πλείστους όσους λόγους, λοιπόν, παρακαλώ να αποσυρθεί αυτή η διάταξη. Να έρθει νομοσχέδιο το οποίο, όπως ξέρετε, σε δεκαπέντε μέρες θα πάει στην επιτροπή. Όντως είναι πλείστα όσα ζητήματα, τεραστίου οικονομικού και νομικού, ενδεχομένως, και ποινικού ενδιαφέροντος. Δεν μπορούν έτσι να ψηφιστούν αυτά. Μπορεί να έρθει νόμος, να ψηφιστεί. Αυτό θα δώσει τη δυνατότητα και στον Υπουργό –όχι τι θα του πουν οι υπηρεσίες- να αποσύρει ενδεχομένως κάποια απόφαση, που θα τη δει, διότι κάτι έχει.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Εδώ όλο αυτό το πράγμα είναι μέγιστο λάθος πρωτίστως της Κυβέρνησης, η οποία έχει κάθε λόγο το νομοθετικό της έργο να έχει αξιοπιστία, να μην μπορεί και ο πλέον κακόπιστος να το προσβάλλει για οποιεσδήποτε άλλες σκοπιμότητες και δη σκοπιμότητες που αφορούν την ίδια τη λειτουργία του Κοινοβουλίου.","ΑΠΟΣΤΟΛΟΣ ΚΑΚΛΑΜΑΝΗΣ",172
"51652"," Ευχαριστούμε, κύριε Πρόεδρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51653"," Εγώ αυτήν την έκκληση, κύριε Πρόεδρε, απευθύνω. Ο κ. Μουσουρούλης υποθέτω ότι θα ενημερωθεί από τον Υπουργό. Μου κάνει εντύπωση που δεν βρίσκεται εδώ, όταν συζητείται αυτό το θέμα.
Επίσης, το περίφημο άρθρο 4, κύριε Υπουργέ, δεν είναι αυτή η ώρα τώρα για να κάνουμε με το ίδρυμα Λάτση.., Τι να κάνουμε; Δεν τα καταλαβαίνετε αυτά που ακούσαμε χθες. Εγώ δεν γνωρίζω το βάθος των πληροφοριών. Σε τι βοηθάει τη μνήμη, για όποιους θέλουν να τιμήσουν αυτή τη μνήμη; Δεν καταλαβαίνω. 
Δεν μπορεί αυτή η Κυβέρνηση να νομοθετεί επιπόλαια. Καταλάβετέ το αυτό. Διότι, αυτή την ευθύνη την παίρνουμε και εμείς και έχουμε επομένως πρόσθετο λόγο να επιμένουμε.
Ευχαριστώ πολύ.","ΑΠΟΣΤΟΛΟΣ ΚΑΚΛΑΜΑΝΗΣ",172
"51654"," Ευχαριστούμε, κύριε Πρόεδρε.
Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς, κ. Τσούκαλης για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51655"," Ευχαριστώ πολύ, κύριε Πρόεδρε.
Είναι πολύ ενδιαφέρουσα η κουβέντα. Είναι ενδεικτική του κλίματος που επικρατεί στη χώρα. Θα πρέπει, όμως, όλες οι πολιτικές δυνάμεις να καταλάβουν κάτι πάρα πολύ βασικό. Η εικόνα που παρουσιάζει αυτή εδώ η Αίθουσα μέσω του τηλεοπτικού κυκλώματος προς τη χειμαζόμενη ελληνική κοινωνία, είναι το καθοριστικότερο στοιχείο, παράγοντας προκειμένου να υπάρξει διέξοδος σε αυτήν εδώ τη χώρα.
Δεν ξέρω αν πρέπει να μας περιποιεί τιμή ή να μας προβληματίσει ότι συνεχώς γίνονται αναφορές σε αυτήν εδώ την Αίθουσα για το ρόλο της Δημοκρατικής Αριστεράς. Εμείς έχουμε καταλήξει ότι μας περιποιεί τιμή. Διότι, όπως ακριβώς πήραμε την αρχική απόφαση να συμμετάσχουμε σε αυτή την Κυβέρνηση και αναλάβαμε την εθνική ευθύνη να συμπράξουμε ούτως ώστε η χώρα να οδηγηθεί σε διέξοδο, ίδια ακριβώς συναισθήματα έχουμε και αυτή τη στιγμή παρ’ όλο που οι πιέσεις εντείνονται, παρ’ όλο που βιώνουμε καταστάσεις που βίωνε κατά το παρελθόν αυτή εδώ η Αίθουσα.
Η Δημοκρατική Αριστερά, κυρίες και κύριοι συνάδελφοι, το ρόλο και το χαρακτήρα της Αντιπολίτευσης ως ένα κομμάτι της Αριστεράς το γνωρίζει πάρα πολύ καλά. Εξάλλου η Αριστερά διαχρονικά σε αυτόν εδώ τον τόπο και ειδικότερα μεταπολιτευτικά, άσκησε με πολύ καλό τρόπο την Αντιπολίτευση. Την ξέρει πάρα πολύ καλά.
Αυτό που δεν ήξερε πολύ καλά ήταν να συμμετάσχει στις ευθύνες. Ξέρετε ότι δεν είναι θέμα μεγέθους. Εγώ δεν θα αξιολογήσω το τι λέγονται από διάφορους συναδέλφους σε σχέση με τον αριθμό Βουλευτών. 
Εμείς, σαν Δημοκρατική Αριστερά, αυτό το οποίο λέμε είναι ότι μόνο του κανένα από τα τρία κόμματα δεν θα μπορούσε να σχηματίσει Κυβέρνηση, εάν δεν συμμετείχε ένα οποιοδήποτε από τα υπόλοιπα. Αυτή είναι η συμμετοχή. Αυτό είναι το ποιοτικό στοιχείο των κομμάτων που συμπράττουν σ’ αυτήν την Κυβέρνηση και, βεβαίως, ο ρόλος και η ευθύνη της Δημοκρατικής Αριστεράς.
Κυρίες και κύριοι συνάδελφοι, επειδή άκουσα πάρα πολλά όλες αυτές τις μέρες –και θα ακούσουμε πολύ περισσότερα τις επόμενες- παρακολουθώ με πολύ μεγάλη προσοχή τις προτάσεις και τις τοποθετήσεις των κομμάτων και, κυρίως, της Αντιπολίτευσης και της αξιωματικής, αλλά και των υπολοίπων. 
Αντιμετωπίζω ένα σοβαρό μεθοδολογικό πρόβλημα. Οι προτάσεις και οι τοποθετήσεις χωρίζονται σε τρία σημεία, έχουν τρία τμήματα. 
Το πρώτο είναι το διαπιστωτικό, τι έχει πάει κακά σ’ αυτήν εδώ τη χώρα. Το παράδοξο είναι ότι στις διαπιστώσεις συμφωνούμε όλοι και, μάλιστα, κάποιοι εκτός Αντιπολίτευσης, από τη Συμπολίτευση, περιγράφουν την υφιστάμενη κατάσταση με πιο μελανά χρώματα από κάποιους άλλους. Κάποιοι είναι και πιο συγκρατημένοι. 
Θα πάω κατ’ ευθείαν στο τρίτο τμήμα, στο τρίτο μέρος. Το τρίτο μέρος του συλλογισμού των πολιτικών κομμάτων αναφέρεται στο τι δέον γενέσθαι στη χώρα. Αναφερόμαστε στη φοροδιαφυγή, στο νοσηρό πολιτικό σύστημα, στις πελατειακές σχέσεις, στην ατιμωρησία, στη διαφθορά, στη διαπλοκή, στην αναξιοκρατία, στη λεηλασία του δημόσιου πλούτου. Το παράδοξο είναι ότι και εκεί συμφωνούμε με οποιεσδήποτε –αν θέλετε- διαφορετικές αποχρώσεις. 
Το μεσαίο τμήμα είναι αυτό πάνω στο οποίο δοκιμάζεται η υπευθυνότητα όλων των κομμάτων. Ξέρετε ποιο είναι το τρίτο τμήμα; Είναι το τι κάνει η χώρα, τι κάνει το Κοινοβούλιο μέσα στον επόμενο κρίσιμο μήνα.
Η Δημοκρατική Αριστερά έχει αναλάβει τη βαριά ευθύνη, που είναι η πλέον επώδυνη αυτήν τη στιγμή, σε σύμπραξη με τις άλλες δύο πολιτικές δυνάμεις, τα άλλα δύο κόμματα, να βοηθήσει το να «καβατζάρουμε τον κάβο». Έχουμε τον «κάβο». Εκεί, λοιπόν, αυτό το κρίσιμο ζήτημα είναι που καίει όλους του υπόλοιπους της Αντιπολίτευσης. 
 Κυρίες και κύριοι συνάδελφοι, δεν θέλετε να βοηθήσετε τη χώρα να «καβατζάρει τον κάβο». Τουλάχιστον, αφήστε εμάς να τον «καβατζάρουμε τον κάβο» και, τουλάχιστον, ας συμφωνήσουμε σε κάτι. Εμείς, παρ’ όλες τις πιέσεις που δεχόμαστε, είμαστε μεγαλόψυχοι σε αυτό. Όταν «καβατζάρουμε τον κάβο», ας συμφωνήσουμε, τουλάχιστον, όλοι εδώ μέσα με ό,τι έχουμε υποστεί εμείς –όλοι όμως- να ξεπεράσουμε όλα τα άλλα προβλήματα της κακοδαιμονίας, που αντιμετωπίζει η χώρα.
Συμφωνούμε σε αυτό τουλάχιστον; Και αν συμφωνούμε, ας χαμηλώσουν οι τόνοι σε πρώτη φάση, γιατί ξέρετε ότι εάν δεν πάει καλά το πράγμα, αν συμβεί ένα ατύχημα -που το ατύχημα είναι ενδεχόμενο ακόμη και το γνωρίζετε λίγο-πολύ όλοι ότι το ατύχημα είναι ενδεχόμενο- τότε δεν ξέρω οι πολίτες ποιον θα κυνηγούν με τις πέτρες. Γι’ αυτό αφήστε να έχω κάποιες αμφιβολίες.
           Η Δημοκρατική Αριστερά έχει δηλώσει εδώ ότι συμμετέχει συνειδητά στην προσπάθεια αυτή. Δεν είναι με το ένα πόδι έξω και με το άλλο μέσα. Παλεύει καθημερινά να αρθούν όλα τα προβλήματα, τα οποία εξακολουθούν να υφίστανται, να υπάρχουν. Βεβαίως, υπάρχουν αγκυλώσεις. Βεβαίως, υπάρχουν μικροπολιτικές συμπεριφορές. Τις βιώνουμε καθημερινά όταν ασκείται η πρακτική πολιτική μέσα στα Υπουργεία με αντιλήψεις παλιές, παλαιοκομματικές, στελέχωση μηχανισμών κ.λ.π.. Όλα αυτά τα βιώνουμε. Όλα αυτά ξεπερνιούνται βήμα-βήμα. Όμως, συμβάλλουμε. 
Τελειώνω με το εξής, κύριε Πρόεδρε, για να μην καθυστερήσω. Τελειώνω με την τροπολογία. 
Κύριε Υπουργέ, εμείς δεν τοποθετηθήκαμε επί της ουσίας, εάν τα master plan είναι σωστά ή όχι. Ο κ. Κακλαμάνης έθεσε ένα σοβαρό νομικό θέμα. Καλείται η Βουλή να αποφασίσει επί κρίσιμων θεμάτων που αφορούν ζωτικά σημεία των αστικών ιστών των μεγάλων αστικών κέντρων, δίχως να έχει ενώπιόν της όλα αυτά τα σχέδια. Έχουμε ξαναπεί για το θέμα του «πλυντηρίου της Βουλής». Δεν μπορεί να συμβεί αυτό. 
Θα σας πω ένα σοβαρό θέμα το οποίο ανακύπτει. Κατ’ αυτών των ρυθμίσεων των master plan έχουν ασκηθεί αιτήσεις ακυρώσεως ενώπιον του Συμβουλίου της Επικρατείας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Αν εμείς επικυρώσουμε αναδρομικά αυτά τα master plan, τότε προκαλείται και θεσμικό πρόβλημα σε σχέση με τις προσφυγές που έχουν ασκηθεί. Ξέρετε πάρα πολύ καλά όσοι τουλάχιστον είστε σε περιοχές όπου υπάρχουν λιμένες και κυρίως λιμένες εθνικής σημασίας ότι η ΕΣΑΛ, ένα διοικητικό όργανο –γι’ αυτό έχει ασκηθεί κριτική από τότε, από το 2001, όταν συστήθηκε αυτή η επιτροπή- με ανεξέλεγκτο τρόπο ουσιαστικά παρεμβαίνει στις λιμενικές ζώνες, χωροθετεί, πολεοδομεί, εκπονεί κυκλοφοριακές μελέτες και οτιδήποτε μπορείτε να φανταστείτε, χωρίς να δίνει λογαριασμό σε κανένα και χωρίς να υπάρχουν κριτήρια γενικότερου πολεοδομικού σχεδιασμού, με αποτέλεσμα όλες οι παραλιακές ζώνες να εμφανίζονται στα γενικά πολεοδομικά σχέδια ως μία μαύρη ζώνη, όπου δεν παρεμβαίνει κανένας.","ΝΙΚΟΛΑΟΣ ΤΣΟΥΚΑΛΗΣ",520
"51656"," Ευχαριστούμε, κύριε συνάδελφε. Παρακαλώ, συντομεύετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51657"," Αυτά θα τα ξεπεράσουμε –και τελειώνω με αυτό, κύριε Πρόεδρε- με μία απλή αναδρομική επικύρωση όλων αυτών των master plan; 
Η Δημοκρατική Αριστερά τοποθετείται τουλάχιστον με το λευκό στη συγκεκριμένη τροπολογία, με την έννοια δηλαδή ότι πρέπει να έχουμε στα χέρια μας αυτά τα master plan πριν τοποθετηθούμε. 
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"51658"," Το λόγο έχει η Βουλευτής των Ανεξαρτήτων Ελλήνων κ. Ιατρίδη Τσαμπίκα για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51659"," Κυρίες και κύριοι συνάδελφοι, δεν θα μιλήσω για το σύνολο των άρθρων και των τροπολογιών. Άλλωστε, τα έχουν αναπτύξει αναλυτικά και ο ειδικός αγορητής μας και ο Κοινοβουλευτικός μας Εκπρόσωπος και όλοι οι συνάδελφοί μου Βουλευτές των Ανεξάρτητων Ελλήνων και στην αρμόδια επιτροπή, αλλά και εδώ από το Βήμα της Βουλής. 
Θέλω να κάνω, όμως, ορισμένες –καλόπιστες, βέβαια- παρατηρήσεις στα άρθρα που αφορούν το Υπουργείο Ναυτιλίας και Αιγαίου. Κατ’ αρχάς, πιστεύω ότι η επανίδρυση του Υπουργείου Ναυτιλίας -το οποίο ήταν επιτακτική και εθνική ανάγκη, αν θέλετε- πρέπει να αποτυπώνεται και στη Βουλή. 
Επομένως, πιστεύω ότι όλα τα άρθρα τα οποία αφορούν το Υπουργείο Ναυτιλίας θα έπρεπε να είχαν κατατεθεί σε ξεχωριστό νομοσχέδιο του ίδιου του Υπουργείου. Αυτό θα ήταν σημαντικό να γίνει και για ουσιαστικούς, αλλά και για συμβολικούς λόγους. Δεν έγινε. Ειλικρινά πιστεύω ότι ο κύριος Υπουργός Ναυτιλίας έπρεπε να το είχε κάνει. Άλλωστε, η επιχειρηματολογία του στην Ολομέλεια χθες στη Βουλή περί του κατεπείγοντος δεν ευσταθεί. Και δεν ευσταθεί γιατί αναιρέθηκε στην πράξη, μιας και ο Υπουργός αναγκάστηκε να αποσύρει το μέρος της τροπολογίας που αφορά τα ιδιωτικά σκάφη αναψυχής. 
Λυπάμαι, αλλά αυτή η εικόνα, αυτή η βιασύνη αναιρεί όλες τις προσπάθειες για προσέλκυση επενδυτών και προκαλεί και το μειδίαμα στις ανταγωνιστικές μας χώρες. Δείχνει μία προχειρότητα την οποία φαντάζομαι ότι δεν θέλει να δείχνει ο κύριος Υπουργός. 
Από αυτό που συνέβη και χθες, αλλά και σήμερα θέλω να πιστεύω ότι ο κύριος Υπουργός θα πρέπει να φέρει σε ξεχωριστό νομοσχέδιο το ζήτημα της φορολόγησης των ιδιωτικών σκαφών αναψυχής, αλλά και των επαγγελματικών κυρίως, για να έχουμε μία συνολική πολιτική που να ανταποκρίνεται στις ανάγκες του ανταγωνισμού στο χώρο του θαλάσσιου τουρισμού. 
Θέλω να πω και δυο λόγια για την τροπολογία που αφορά τα λιμάνια. Πιστεύω ότι ο κύριος Υπουργός, παρά τα όσα μας λέει, δεν ακολουθεί αυτά τα οποία είχε πει και στην ενημέρωση που μας έκανε στην αρμόδια Επιτροπή Παραγωγής και Εμπορίου. 
Κύριε Υπουργέ, με την ευκαιρία που είστε εδώ, θα ήθελα να σας πω το εξής: Είπατε προηγουμένως να μη βλέπουμε πάντα το κακό. Μα, η γυναίκα του Καίσαρα δεν αρκεί μόνο να είναι τίμια, αλλά πρέπει να φαίνεται κιόλας!
Πάντως, αυτή η τροπολογία είναι απαράδεκτη και γι’ αυτό το λόγο οι Ανεξάρτητοι Έλληνες έχουμε ζητήσει να αποσυρθεί. Θέλω να θυμίσω ότι ο ίδιος ο κύριος Υπουργός από την πρώτη του ομιλία στις προγραμματικές δηλώσεις είχε ζητήσει τη συνεργασία και τελικά είναι ο ίδιος που την υποσκάπτει. Αντιλαμβάνεται πλήρως ότι οι δανειστές μας επιθυμούν το άμεσο ξεπούλημα των λιμανιών μας και η συγκεκριμένη τροπολογία τους διευκολύνει, ειδικά όταν προβλέπεται αυτό που ψηφίζουμε σήμερα να μην ισχύει αύριο, διότι ο κύριος Υπουργός έχει φέρει μία τροπολογία στην τροπολογία, η οποία θα του επιτρέπει να αλλάξει άρθρα ή ενδεχομένως και ρυθμίσεις, οι οποίες θα μπορέσουν να λειτουργήσουν κατά το δοκούν.
Άλλωστε, το έχουμε ζήσει και με την πρόσφατη απαίτηση του ΤΑΙΠΕΔ για ακύρωση του διαγωνισμού του Δήμου Ρόδου για την αξιοποίηση της μαρίνας Μανδρακίου. Ένας διαγωνισμός που ήταν στο τελικό στάδιο ακυρώθηκε για να κάνει νέο διαγωνισμό από την αρχή το ΤΑΙΠΕΔ.
Αντιλαμβανόμαστε όλοι ποια γνώμη έχουν σχηματίσει τόσο οι επενδυτές, όταν βλέπουν τους διαγωνισμούς να ακυρώνονται προκειμένου να επωφεληθούν όλοι, όσο και οι πολίτες που μας παρακολουθούν. Στόχος φαίνεται να είναι η αλά καρτ διανομή των λιμανιών μας, αλλά στο όνομα ποιας άραγε ανάπτυξης και με ποια κριτήρια; Σας τα είπαν αναλυτικά, άλλωστε, ο κ. Μαριάς, ο κ. Μαρκόπουλος και η κ. Χρυσοβελώνη.
Κύριε Υπουργέ, αποσύρετε την τροπολογία και ελάτε με νέο νομοσχέδιο στην Επιτροπή Παραγωγής και Εμπορίου, ώστε να το συζητήσουμε διεξοδικά, να ακούσουμε τους φορείς και να δούμε επιτέλους πού αποσκοπείτε και εσείς και ποιες διαφορετικές λύσεις υπάρχουν, γιατί εσείς μπορείτε στο πλαίσιο μίας στυγνής νεοφιλελεύθερης πολιτικής να θέλετε να πουλήσετε τα λιμάνια-φιλέτα –και αυτά είναι πάρα πολλά- αλλά δεν βλέπω καμμία μέριμνα για τα μικρότερα.
Λέτε ακόμα ότι αυτές οι αποφάσεις έχουν δημοσιευτεί στο ΦΕΚ και χρειάζονται αυξημένη νομική ισχύ. Ωραία, συμφωνώ μαζί σας. Αφού θέλετε αυξημένη νομική ισχύ, τι σας εμποδίζει να φέρετε αυτή τη ρύθμιση σε δικό σας νομοσχέδιο; Αφού είστε έτοιμος, μπορείτε να ζητήσετε άμεσα να συνεδριάσει η Επιτροπή Παραγωγής και Εμπορίου και να καταθέσετε το αντίστοιχο νομοσχέδιο. Ελάτε, λοιπόν, στην επιτροπή, καταθέστε τις μελέτες και τις δικές σας εκτιμήσεις και κυρίως ελάτε να ακούσετε τις αντιρρήσεις και των τοπικών κοινωνιών. Τι φοβάστε; Αν οι απόψεις σας είναι σωστές, όπως διατείνεστε, δεν θα έχετε πρόβλημα να πείσετε. 
Βέβαια, καταλαβαίνω ότι θα υπάρξει πρόβλημα στο να δικαιολογήσετε τις επιλογές της Κυβέρνησης, μιας και είναι βέβαιο –και η πράξη το δείχνει ήδη- ότι οι τοπικές κοινωνίες στα ακριτικά νησιά, αν εφαρμοστεί η πολιτική σας, θα βλέπουν τον πλούτο τους να δίνεται σε ιδιώτες και τα έσοδα να μην καταλήγουν σ’ αυτές, αλλά στις τσέπες των άλλων, των ημετέρων, των πιστωτών μας. Και πιθανώς, οι τοπικές κοινωνίες θα βλέπουν να δουλεύουν στα λιμάνια οι παραμένοντες και φιλοξενούμενοι στα νέα κέντρα κράτησης στα νησιά του Ανατολικού Αιγαίου λαθρομετανάστες, προσκλητήριο το οποίο, σύμφωνα με πληροφορίες, έχετε εκδώσει εδώ και δύο μέρες για τα νησιά μας. 
Μάλιστα, σύμφωνα με πληροφορίες, θα επισκεφθείτε εσείς με τον αρμόδιο Υπουργό Άμυνας τη Σύμη και το Καστελόριζο. Όπως είπε και η κ. Χρυσοβελώνη, ελπίζω από κοντά να διαπιστώσετε ότι οι ακρίτες νησιώτες νιώθουν απέραντη μοναξιά διότι το κράτος δεν είναι εκεί για να τους προστατεύσει. Πραγματικά, θα δείτε ουσιαστικά και τα προβλήματα τα οποία υπάρχουν στην ακτοπλοΐα, διότι δεν θα έχετε τη δυνατότητα να μεταβείτε από το ένα νησί στο άλλο. Για να πάτε από τη Σύμη στο Καστελόριζο, θα πρέπει να πάτε μέσω Ρόδου ή μέσω Αθηνών. 
Πραγματικά, στην ακτοπλοΐα υπάρχει πρόβλημα. Λυπάμαι που θα το πω, αλλά θεωρώ ότι είναι όψιμο το ενδιαφέρον της επίσκεψης και της τροπολογίας, αλλά και των άρθρων που αφορούν το Λιμενικό Σώμα, διότι αν ήταν ουσιαστικό το ενδιαφέρον, δεν θα είχατε κανέναν ενδοιασμό να φέρετε μία επιπλέον τροπολογία σε ένα άσχετο νομοσχέδιο που συζητάμε για τη θωράκιση του Λιμενικού Σώματος, για τη θωράκιση της μεγάλης ακτογραμμής μας. Είναι όψιμο το ενδιαφέρον και πολύ φοβούμαι ότι θέλετε να δημιουργήσετε και στα νησιά μας ειδικές οικονομικές ζώνες, όπως ήδη έχετε ξεκινήσει να κάνετε για τη Θράκη.
Οι Ανεξάρτητοι Έλληνες είμαστε εδώ προκειμένου να τονίζουμε όλα αυτά τα οποία θεωρούμε ότι είναι προς λανθασμένη κατεύθυνση πάνω απ’ όλες για τις τοπικές κοινωνίες και να τιμούμε τον κόσμο που μας εμπιστεύτηκε και συνεχίζει να μας εμπιστεύεται. Δυστυχώς, όμως –και λυπάμαι που θα το πω αυτό- οι υποστηρικτές του μνημονίου ως τώρα δεν έχουν δώσει και δεν δίνουν καμμία πειστική απάντηση σ’ όλα αυτά τα ζητήματα.
Σας ευχαριστώ πολύ.
(Χειροκροτήματα από τους Ανεξάρτητους Έλληνες)","ΤΣΑΜΠΙΚΑ ΙΑΤΡΙΔΗ",165
"51660","  Ευχαριστούμε την κ. Ιατρίδη.
Το λόγο έχει η κ. Γιαταγάνα, Βουλευτής των Ανεξάρτητων Ελλήνων, για οκτώ λεπτά.
Ορίστε, κυρία συνάδελφε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51661"," Κύριε Πρόεδρε, κυρίες και κύριοι συνάδελφοι, επί του πρώτου άρθρου, πέραν αυτών που αναφέραμε χθες, θα πω συνοπτικά τα εξής: 
Το νομοσχέδιο φαίνεται ένα βαρύγδουπο νομοσχέδιο με θέμα τις περιστολές των δημοσίων δαπανών και την επιβολή δημοσιονομικών ελέγχων. Εάν πράγματι επιθυμούσατε να κάνετε περιστολές δημοσίων δαπανών, να είστε βέβαιοι ότι θα ψηφίζαμε το νομοσχέδιό σας. Όμως ποιες είναι αυτές οι περιστολές δαπανών; Οι δήθεν μειώσεις κάποιων εξόδων παραστάσεως του Πρωθυπουργού, του Προέδρου της Βουλής και του Υπουργικού Συμβουλίου; Αυτή είναι περιστολή δαπανών; 
Σας αναφέραμε χθες το θέμα των γενικών γραμματέων, των ειδικών γραμματέων, που είναι παντελώς άχρηστοι και συνοδεύονται όλοι αυτοί από μία σωρεία συμβούλων, παρασυμβούλων, golden boys και αποσπασμένων δημοσίων υπαλλήλων με παχυλότατους μισθούς. 
Σας έχουμε ζητήσει εμείς, οι Ανεξάρτητοι Έλληνες, όλες αυτές τις θέσεις, στις οποίες βολεύονται αποτυχημένοι δικοί σας Βουλευτές, να τις καταργήσετε. Δεν πήρατε ούτε αυτό το μέτρο. Υπάρχουν πάρα πολλά golden boys, πέραν αυτών. 
Χθες η κ. Παπακώστα μίλησε για τη μείωση κατά 30% του μισθού του κ. Προβόπουλου. Έντρομες με πήραν κάποιες φίλες μου από τη Θεσσαλονίκη, η κ. Κατίνα, η Χρυσούλα, η Τασούλα και μου είπαν: «Προς Θεού, μήπως πάτε να μειώσετε τους μισθούς του Προέδρου του ΤΑΙΠΕΔ και των Αντιπροέδρων, αυτών των ανθρώπων που παίρνουν 21.000 και 18.000; Μήπως τους τα μειώσετε και δεν μπορούν να φάνε αυτοί οι άνθρωποι και για να σταθούν στα πόδια τους ξεπουλήσουν την περιουσία του κράτους τέλος πάντων, μήπως φάμε κι εμείς κανένα κομματάκι;». Αυτές οι κυρίες σημειωτέον τρώνε στα συσσίτια του δήμου και της γειτονιάς μου, στην ενορία μου. 
Έχετε πολλά golden boys,  έχετε πολλούς ημέτερους που εξυπηρετείτε και δεν κάνετε καμμία περιστολή δαπανών. Στάχτη στα μάτια του λαού ρίχνετε όταν λέτε ότι μειώνετε –όχι τους μισθούς, ούτε κάτι άλλα «τυχερά»- τα έξοδα παράστασης του Προέδρου της Βουλής και του Πρωθυπουργού και των Βουλευτών!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"51662"," Κυρία συνάδελφε, μήπως θέλετε να διαγραφεί η λέξη «τυχερά»; Διότι έτσι είναι λίγο ύποπτο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51663"," Δεν εννοώ κάτι ύποπτο.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"51664"," Λέτε «τυχερά». Τα τυχερά καμμιά φορά είναι όχι νόμιμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51665"," Εννοώ διάφορα επιδόματα.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"51666"," Επιδόματα, ναι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51667"," Τυχερά πάντα έχουμε στη ζωή μας. Κανένα λαχείο μπορεί να κερδίσουμε. 
Επομένως, εφόσον δεν αποβλέπετε πραγματικά στη μείωση των δαπανών, εγώ θα καταψηφίσω το άρθρο 1, συνεπής ούσα με τις απόψεις μου και πιστή ούσα στους ανθρώπους αυτούς που με ψήφισαν, στους ανθρώπους αυτούς που ανησυχούν πάρα πολύ για τις αποδοχές του Προέδρου του ΤΑΙΠΕΔ, των Αντιπροέδρων του ΤΑΙΠΕΔ κ.λπ.. Από 21.000 και 18.000 πού θα πάνε τέλος πάντων αυτές οι αποδοχές; Όλες αυτές οι αποδοχές των golden boys πού θα πάνε; Επομένως καταψηφίζω αυτό το άρθρο. 
Ως προς το άρθρο δεύτερο, πράγματι θα συμφωνούσαμε με τις μειώσεις των μισθωμάτων. Όμως εντελώς ενδεικτικά σας αναφέρω ότι στη Θεσσαλονίκη πληρώνονται αυτήν τη στιγμή 1,5 εκατομμύριο για μισθώματα ακινήτων που στεγάζουν υπηρεσίες του δημοσίου, όταν: Πρώτον, πενταόροφο κτήριο ιδιοκτησίας του ΟΕΚ εμβαδού 1000 τετραγωνικών μέτρων στη συμβολή των οδών Εθνικής Αντιστάσεως και Ερυθρού Σταυρού, το οποίο κατασκευάστηκε το 2007 με κόστος 2.154.335 ευρώ, υπερσύγχρονο με βιοκλιματικό σύστημα εξοικονόμησης ενέργειας, προορισμένο για χρήση γραφείων, παραμένει κενό από το 2007. Διερωτώμαι, γιατί κτίστηκε; 
Δεύτερον, κτήριο τράπεζας γενετικού υλικού στη Θέρμη εμβαδού 600 τετραγωνικών μέτρων ιδιοκτησίας Υπουργείου Αγροτικής Ανάπτυξης είναι ολοκαίνουργιο και κενό. 
Τρίτον, κτήριο ινστιτούτου ελέγχου ποικίλων καλλιεργούμενων φυτών στη ΒΙΠΕ Σίνδου εμβαδού 600 τετραγωνικών μέτρων ιδιοκτησίας Υπουργείου Αγροτικής Ανάπτυξης, επίσης είναι ολοκαίνουργιο και κενό. 
Έχουμε εκατοντάδες τέτοια κτήρια καινούργια και κενά. Μάλιστα διερωτώμαι γιατί κτίστηκαν άραγε αυτά τα κτήρια. Θα πρέπει να ψαχτεί αυτό, γιατί κτίστηκαν ενώ δεν κάλυπταν κάποιες ανάγκες. Γιατί μισθώνονται άλλα ακίνητα αφού υπάρχουν αυτά; Ξέρετε, αυτό και εισαγγελέας ακόμα θα έπρεπε να το ψάξει. Μήπως υπάρχει καμμιά μίζα εδώ;
Με αυτές τις σκέψεις καταψηφίζω και το δεύτερο άρθρο.
Το άρθρο τρίτο αφορά κάποιες περικοπές κάποιων ασήμαντων ποσών, αλλά αφού αφορά περικοπές το ψηφίζω.
Όσον αφορά στο άρθρο τέταρτο τώρα, εκείνο το περίφημο πλωτό μουσείο του κ. Λάτση: Διερωτώμαι λοιπόν εγώ, ο κ. Λάτσης είχε ανάγκη να γίνει νόμος, νομοθετική ρύθμιση για να κάνει ένα ίδρυμα, ένα μουσείο, που ήθελε; Ξέρετε -σας το είπα και χθες- πιστεύω ακράδαντα ότι το θέλει για να έχει φοροαπαλλαγές ο κ. Λάτσης και ενδεχομένως να επιδιώκει να έχει και επιδοτήσεις στο μέλλον. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Δεν μπορώ όμως εγώ να συμφωνήσω με κάτι τέτοιο, όταν στη γειτονιά μου -μια φτωχογειτονιά είναι της Θεσσαλονίκης- κόβουν σε ανέργους ή σε ημιαπασχολούμενους ή σε ανθρώπους που έχουν γίνει νεόπτωχοι το ηλεκτρικό ρεύμα γιατί δεν έχουν να πληρώσουν το χαράτσι της ΔΕΗ. Πώς είναι δυνατόν, λοιπόν, εγώ να το ψηφίσω, όταν σε αυτούς κόβεται το ηλεκτρικό ρεύμα γιατί δεν μπορούν να πληρώσουν το χαράτσι της ΔΕΗ και από την άλλη γίνονται αυτά τα πράγματα στον κ. Λάτση, που δόξα τω Θεώ και αυτός και τα παιδιά του και τα δισέγγονά του είναι τακτοποιημένα; 
Οπωσδήποτε, λοιπόν, καταψηφίζω αυτό το άρθρο.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"51668"," Παρακαλώ, συντομεύετε, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51669"," Τελειώνω, κύριε Πρόεδρε.
Έχουμε μιλήσει για άλλα θέματα και το θέμα των λιμανιών δεν το θίγω επειδή έχει θιγεί αρκούντως εδώ, ειδικά από τον κ. Κακλαμάνη και από τους συναδέλφους μου Ανεξάρτητους Έλληνες και την κυρία Μίκα Τσαμπίκα.
Όσον αφορά στο άρθρο 8 που αφορά δαπάνες αναπτυξιακού χαρακτήρα του Υπουργείου Μακεδονίας Θράκης, μετά την τροπολογία μάλιστα που έφερε ο κύριος Υπουργός Οικονομικών, εγώ με τα δυο μου χέρια θα το ψήφιζα και θα το ψηφίσω αν το ξαναφέρει. Εμείς και θέλαμε και θέλουμε αυτό το Υπουργείο να στηθεί ξανά, γιατί λόγω του γεωπολιτικού χαρακτήρα της Μακεδονίας και της Θράκης πρέπει να υπάρχει αυτό το Υπουργείο και πρέπει να έχει αρμοδιότητες και μάλιστα μεγάλες το Υπουργείο Μακεδονίας Θράκης.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"51670"," Ευχαριστούμε πολύ, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51671"," Σε μισό δευτερόλεπτο τελειώνω, κύριε Πρόεδρε.
Όμως, δυστυχώς το απέσυρε την τελευταία στιγμή ο κύριος Υπουργός Οικονομικών, παρ’ όλο που είχε φέρει και τροπολογία.
Ξέρετε γιατί το απέσυρε; Διότι διαφώνησε ο κ. Χρυσοχοΐδης. Μας είπε «τι το θέλετε το Υπουργείο Μακεδονίας-Θράκης;». Του συνιστώ, λοιπόν, τώρα που έμαθε ανάγνωση, να διαβάζει βιβλία, να διαβάσει τη σημασία της Μακεδονίας και της Θράκης, να διαβάσει όσα αφορούν την εξ αρχής σύλληψη της ίδρυσης του Υπουργείου Μακεδονίας-Θράκης. 
Εύχομαι να έρθει εδώ ένα ολοκληρωμένο νομοσχέδιο που θα αφορά την πλήρη ανάπτυξη του Υπουργείου Μακεδονίας-Θράκης.
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"51672"," Σας ευχαριστούμε.
Το λόγο έχει ο κ. Βασίλειος Κεγκέρογλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51673"," Ευχαριστώ, κύριε Πρόεδρε. 
Για την κ. Γιαταγάνα να πω ότι ήδη έχει συσταθεί το Υπουργείο Μακεδονίας-Θράκης. Η τροπολογία αφορούσε τον τρόπο διαχείρισης. Και στον τρόπο διαχείρισης μακάρι να είναι οποιαδήποτε υπηρεσία, οποιαδήποτε κρισιμότητα και αν έχει. Και θα πρέπει να είμαστε εκατό τοις εκατό διαφανείς ιδιαίτερα αυτήν την περίοδο με τα χαρακτηριστικά που και εσείς αναφέρατε για την κοινωνία. 
Θα με απασχολήσει για δυο, τρία λεπτά, ένα θέμα πάρα πολύ σημαντικό, κατά την άποψή μου και αφορά τον τρόπο που πολιτεύονται μέσα σ’ αυτήν την Αίθουσα ένα, δυο συνάδελφοι από την πλευρά της Νέας Δημοκρατίας. 
Σε μια προηγούμενη ομιλία μου αναφέρθηκα στον κ. Παυλόπουλο, ο οποίος αμετανόητος ων, δεν κάνει καμμία αναφορά, καμμία αυτοκριτική. Έχει ξεχάσει, έχει σβήσει από τη μνήμη του την πενταετία Καραμανλή. Δεν αναφέρεται στα προβλήματα που δημιούργησε το ξεχαρβάλωμα του δημοσίου και όλα όσα έγιναν, που αποτυπώνονται στην αύξηση των δαπανών του ελληνικού δημοσίου από 68 δισεκατομμύρια ευρώ που τα παραλάβανε σε 100 δισεκατομμύρια ευρώ ετησίως και αναφέρεται από το 2009 και μετά. Ίσως θα πρέπει να τον βοηθήσουμε με την προσθήκη κάποιου κομματιού δίσκου της σύγχρονης τεχνολογίας –κυκλοφόρησε το νέο iphone 5- για να θυμηθεί. 
Επί της ουσίας μπορώ να κάνω αντιπαράθεση, αλλά όχι με μεθόδους γκρίζας προπαγάνδας. Και δυστυχώς, αντί να περιοριστεί και ο κ. Παυλόπουλος, είχαμε χθες και τον κ. Μιχελάκη. Αυτός βέβαια ειδικεύεται στην αξιοποίηση από την εποχή του γκεμπελισμού μέχρι σήμερα των μεθόδων της γκρίζας προπαγάνδας. Αλλά έφτασε στο σημείο να πει και να αναφερθεί στο Γιώργο Παπανδρέου σε σχέση με την παρουσία του στη Βουλή. Τον Γιώργο Παπανδρέου, τον Πρόεδρο της Σοσιαλιστικής Διεθνούς, τον πρώην Πρωθυπουργό. Μάλλον ήθελε να αναφερθεί στον κ. Καραμανλή, που επί δυο θητείες λείπει απ’ αυτήν την Αίθουσα και δεν έχει και διεθνείς υποχρεώσεις.
ΤΕΡΕΝΣ -ΣΠΕΝΣΕΡ -","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51674"," Δεν μπαίνει από …","ΝΙΚΟΛΑΟΣ ΚΟΥΙΚ",134
"51675"," Αν θέλετε να κάνετε έλεγχο …","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51676"," Παρακαλώ μην κάνετε διάλογο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51677"," Αν θέλετε να κάνετε έλεγχο για τις εργασίες και τις επαγγελματικές, κατά την άποψή μου, ενασχολήσεις πολλών συναδέλφων εκτός Βουλής, προχωρήστε να τον κάνετε. Δεν έχουμε καμμία αντίρρηση. 
Βέβαια στον κ. Μιχελάκη απάντησε ο συνάδελφος του ΣΥΡΙΖΑ από τη Ζάκυνθο λέγοντάς του «τι λέτε και τι λέγατε μέχρι πρότινος, αφού έρχεστε και υλοποιείτε την πολιτική του Γιώργου Παπανδρέου, την αναγκαία πολιτική για τη χώρα;». Ο ίδιος παρέλειψε, όπως και άλλοι συνάδελφοι από το ΣΥΡΙΖΑ, να πει ότι αν τους επιλέξει ο ελληνικός λαός να κυβερνήσουν, θα συνεχίσουν την ίδια πολιτική και γι’ αυτό θα πρέπει να είναι λίγο συγκρατημένοι. Αν και απ’ ό,τι είδα στις τελευταίες επαφές με Ράιχενμπαχ και λοιπούς των εξωτερικών δυνάμεων, των δανειστών, των κακών κέντρων κ.λπ., προχωρούν. 
Έτσι σ’ αυτόν τον τομέα δεν θα υπάρχει θέμα. Δεν θα υπάρχει, όμως, γιατί και ο ελληνικός λαός δεν πρόκειται να στηριχθεί σε τέτοιες πολιτικές. 
Βέβαια πρέπει να επαινέσω το συνάδελφο διότι αναφέρθηκε στο θέμα των τυφλών της Ζακύνθου και είπε ότι αυτό ήταν αποκλειστικό σκάνδαλο της Νέας Δημοκρατίας σε αντίθεση με τον κ. Στρατούλη που χθες στον «ΣΚΑΙ» έλεγε ότι είναι σκάνδαλο του ΠΑΣΟΚ. 
Βέβαια, δεν είπε ότι πριν από ένα χρόνο ξεκίνησε η Κυβέρνηση του ΠΑΣΟΚ την αποκάλυψη αυτού του σκανδάλου και τα αποτελέσματα είναι πράγματι τέτοια που έπρεπε να πει και μια κουβέντα. 
Κυρίες και κύριοι συνάδελφοι, συζητάμε ένα νομοσχέδιο για την περιστολή δαπανών. Θα μπορούσε η δουλειά, το αντικείμενο, ο στόχος αυτού του νομοσχεδίου να έχει μεγαλύτερο αποτέλεσμα. Δυστυχώς, ο Πρωθυπουργός την πρώτη μέρα στο Υπουργικό Συμβούλιο αναφέρθηκε για επικοινωνιακούς λόγους σε περικοπές κάποιων κατοστάρικων από τους Υπουργούς και από άλλους. Όλα μαζί είναι 1.000.000 ευρώ. Όλα αυτά κάποια στιγμή έπρεπε να γίνουν νόμος. Αν προχωρούσε η Κυβέρνηση σε σοβαρή δουλειά σε σχέση με την περιστολή δαπανών, σήμερα δε θα συζητούσαμε για 1.000.000 και άλλα 15 εκατομμύρια από τις μισθώσεις, θα συζητούσαμε για πολύ περισσότερα. Γιατί η σπατάλη στο δημόσιο είναι πολύ μεγαλύτερη. 
Στο νομοσχέδιο αυτό περιλαμβάνονται καταργήσεις και συγχωνεύσεις επιτροπών, θέσεων ειδικών γραμματέων, που, αν προσέξετε την εισηγητική έκθεση και τις διατάξεις, αναφέρονται όλες στο 2005, στο 2006, στο 2008, δηλαδή σ’ αυτά που δημιουργήσατε επιπλέον, χωρίς να χρειάζονται την περιβόητη πενταετία Καραμανλή. 
Άρα, λοιπόν, θα πρέπει να τα βλέπουμε τα πράγματα λίγο διαφορετικά, να εμβαθύνουμε και να ψάχνουμε πραγματικά τα θέματα, για να μην έρθουμε ξανά μετά από δυο, τρεις, τέσσερις εβδομάδες να φέρουμε άλλη μια τροπολογία για άλλη μια επιτροπή του 2005, του 2006 κ.λπ., που ανακαλύψαμε. 
Θεωρώ ότι μπορούμε πραγματικά και πριν από τη συζήτηση των μέτρων των 11,5 δισεκατομμυρίων στη Βουλή να προχωρήσουμε σε τέτοιου είδους περικοπές ούτως ώστε να  υπάρχει και το αίσθημα δικαίου για τους πολίτες. 
Εγώ σήμερα θα καταθέσω δυο-τρεις προτάσεις. Μπορεί κάποιοι συνάδελφοι να στενοχωρηθούν. Δεν είναι στην κατεύθυνση του αντικοινοβουλευτισμού σε καμμία περίπτωση, αλλά για να φράξει τα στόματα όλων εκείνων που βγαίνουν και αναφέρονται στις αποδοχές και τα προνόμια των Βουλευτών ως επιχείρημα για τις μη περικοπές τις δικές τους. 
Υπέπεσε σε αυτό και μια συνδικαλίστρια, σεβαστή δικαστικός, εισαγγελέας, χθες στο ΣΚΑΪ. Δυο επιχειρήματα επικαλέστηκε: Το πρώτο είναι ότι δεν έχουν προσωπικό. Το δεύτερο ότι οι Βουλευτές πληρώνονται τη βενζίνη των μετακινήσεών τους. Πέρα του ότι είναι ψέμα αυτό για τη βενζίνη των μετακινήσεων, νομίζω ότι το θέμα της στελέχωσης των δικαστηρίων μπορεί να λυθεί άμεσα με τη μετάταξη. 
Δυο-τρεις προτάσεις θα κάνω: 
Τριακόσιοι ειδικοί συνεργάτες των Βουλευτών να καταργηθούν. Κύριε Πρόεδρε, αφορά και το Προεδρείο της Βουλής, αφορά και την Κυβέρνηση. Ένας επιστημονικός συνεργάτης για κάθε Βουλευτή είναι αρκετός. Οι τριακόσιοι, λοιπόν, είναι 12 εκατομμύρια ετησίως. Θα ήθελα να δω την τοποθέτηση των κομμάτων επ’ αυτού. 
Οι αποδοχές των Βουλευτών έχουν ήδη περικοπεί σε μεγάλο βαθμό. Να φτάσει το ονομαστικό 50%, να το γνωρίζει ο κόσμος. Γιατί κόβονται, κόβονται, αλλά αν ρωτήσουν κάποιον συγκεκριμένα, δεν ξέρει να πει. Να φτάσει στο 50% μ’ αυτές που έχουν ήδη γίνει, να γνωρίζει ο κόσμος ότι έχουμε 50% μείωση. 
Οι σύμβουλοι και οι επιστημονικοί συνεργάτες δημάρχων και περιφερειαρχών να είναι μέχρι τρεις το πολύ. 
Αυτές οι τρεις προτάσεις έχουν εξοικονόμηση 32 εκατομμύρια ετησίως. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Λίγο χρόνο θα ήθελα, κύριε Πρόεδρε. 
Άρα, λοιπόν, προτάσεις  υπάρχουν. Θέληση και βούληση χρειάζεται.
Να κάνω, κύριε Πρόεδρε, αναφορά στην τροπολογία που έχω καταθέσει ή θα συζητηθούν μετά;","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51678"," Τώρα θα παρακαλούσα μια αναφορά για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51679"," Μια μικρή αναφορά θα κάνω. 
Έχω καταθέσει  μια σημαντική, κατά την άποψή μου, τροπολογία που αφορά στην επιταγή συμψηφισμού. Ήδη έχει συζητηθεί το θέμα μέσω επίκαιρης ερώτησης με τον κ. Μαυραγάνη, ο οποίος είδε σαν καλή ιδέα την επιταγή συμψηφισμού. Τι είναι αυτή η επιταγή; 
Είναι το μέσο με το οποίο θα απλοποιηθεί η διαδικασία συμψηφισμού οφειλών και απαιτήσεων του δημοσίου που σήμερα δεν είναι αποτελεσματική. Η επιταγή συμψηφισμού εκδίδεται από το δημόσιο, το Υπουργείο Οικονομικών και αφορά σε χρέη του δημοσίου. 
Μέσω της επιταγής συμψηφισμού, η οποία είναι μεταβιβάσιμη, θα μπορεί να γίνει άμεσα ο συμψηφισμός όχι μόνο με το ίδιο πρόσωπο, αλλά και με διαφορετικά πρόσωπα, φυσικά ή νομικά. Κλασικό παράδειγμα ο ΕΟΠΥΥ. Η επιταγή συμψηφισμού το μόνο που δεν θα κάνει είναι να ρευστοποιείται.
ΕΟΠΥΥ: Κάνει να πάρει 1,5 δισεκατομμύριο από το δημόσιο. Τα παίρνει σε επιταγές συμψηφισμού διαφόρων ποσών. Ο ΕΟΠΥΥ, με τη σειρά του, πληρώνει τους φαρμακοποιούς για τα παλιά χρέη. Οι φαρμακοποιοί είτε συμψηφίζουν χρέη στο δημόσιο είτε τα δίδουν στις προμηθεύτριες και στις φαρμακευτικές εταιρείες, οι οποίες συμψηφίζουν χρέη στο δημόσιο. 
Μία απλή διαδικασία, ένας απλός τρόπος, που λύνει το πρόβλημα του συμψηφισμού των χρεών. 
Είπε ο Υπουργός, όταν συζητούσαμε την επίκαιρη ερώτηση: «Καταθέστε την τροπολογία.» Την κατέθεσα την τροπολογία. Αυτός, όμως, έχει το επιτελείο το επιστημονικό. Το Υπουργείο έχει τους εκατό –δεν ξέρω πόσους- συμβούλους, τους εξειδικευμένους για να δουν το θέμα.
Η τροπολογία νομίζω ότι πρέπει να αποτελέσει αντικείμενο συζήτησης, διότι ανεξάρτητα από δόσεις, ανεξάρτητα από δάνεια είναι ανάγκη πάντα να υπάρχει αυτό το μέσο για τον συμψηφισμό οφειλών και απαιτήσεων του δημοσίου.
Ευχαριστώ, κύριε Πρόεδρε.
(Χειροκροτήματα)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51680"," Ευχαριστούμε πολύ, κύριε Κεγκέρογλου.
Το λόγο έχει ο Πρόεδρος των Ανεξάρτητων Ελλήνων, κ. Παναγιώτης Καμμένος, για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51681"," Θα είμαι συντομότερος, κύριε Πρόεδρε, διότι πρέπει να μιλήσουν οι συνάδελφοι.","ΠΑΝΑΓΙΩΤΗΣ ΚΑΜΜΕΝΟΣ",181
"51682"," Θα σας ήμασταν ευγνώμονες, διότι, απ’ ό,τι βλέπετε, είναι πολλοί συνάδελφοι ακόμη να ομιλήσουν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51683"," Κύριε Πρόεδρε, θα ξεκινήσω από την πρόταση του κ. Κεγκέρογλου. 
Οι επιταγές συμψηφισμού αποτελούν μέρος του προγράμματος των Ανεξάρτητων Ελλήνων. Ναι, την υπογράφουμε την τροπολογία. Και κάποια στιγμή το Κοινοβούλιο πρέπει να λειτουργήσει με τον Κανονισμό της Βουλής και με την εντολή που έχουμε από τον ελληνικό λαό. Δεν είναι δυνατόν οι τροπολογίες οι οποίες έρχονται και γίνονται αποδεκτές από την πλειοψηφία, να μη συζητούνται καν. Δεν είναι δυνατόν να έχει μετατραπεί η συζήτηση ενός σχεδίου νόμου σε μία αποθήκη τροπολογιών, οι οποίες υποκρύπτουν άλλου είδους θέματα. 
Η πρόταση, επίσης, του κ. Κακλαμάνη είναι απόλυτα σωστή. 
Και διερωτώμαι: Έρχεται το ΠΑΣΟΚ διά του κ. Κακλαμάνη, έρχεται η Δημοκρατική Αριστερά, που την άκουσα προηγουμένως. Πώς είναι δυνατόν να συνεχίσει η Κυβέρνηση, η οποία στηρίζεται από τα δύο κόμματα τα οποία μίλησαν, να επιμένει να φέρνει τροπολογίες πεντακοσίων σελίδων, που υποκρύπτουν ΦΕΚ πεντακοσίων σελίδων; Και πρέπει να αποφασίσουν οι συνάδελφοι Βουλευτές μέσα σε λίγες ώρες ή σε λίγα λεπτά; Μιλάμε πλέον για κοινοβουλευτικό πραξικόπημα. Δεν έχει γίνει ξανά στο Κοινοβούλιο αυτό το πράγμα.
Έχει δίκιο ο κ. Κεγκέρογλου. Η σημερινή Κυβέρνηση συνεχίζει την πολιτική του Γιώργου Παπανδρέου. Και όχι απλώς συνεχίζει την πολιτική του Γιώργου Παπανδρέου, αλλά κάθε μέρα που περνάει, γίνεται ξεκάθαρο ότι συγκαλύπτει τον Γιώργο Παπανδρέου, ότι εξαπατά τον ελληνικό λαό όταν υποσχόταν προεκλογικά για μία και μόνο εξεταστική επιτροπή. Συγκαλύπτει τον κ. Παπανδρέου, ο οποίος με την ψήφο του ελληνικού λαού βρίσκεται στο Χάρβαρντ και διδάσκει το πώς καταστρέφεται μία χώρα μέσα σε δύο χρόνια. Και δεν έρχεται εδώ να τιμήσει την υπόσχεση προς τον ελληνικό λαό, ότι θα διερευνηθεί το πώς η χώρα αυτή μπήκε στο μνημόνιο, ποιοι κερδοσκόπησαν και πώς είναι δυνατόν, την ώρα που γνώριζε ο Πρωθυπουργός ότι αυτή η πολιτική δεν βγάζει πουθενά, ότι η πολιτική αυτή, όπως έκρινε τότε το Διεθνές Νομισματικό Ταμείο, ήταν μία πολιτική που θα οδηγούσε στην ύφεση και στην οικονομική καταστροφή της χώρας, παρ’ όλα αυτά συνέχισε αυτή την πολιτική ο κ. Παπανδρέου.
Και, βεβαίως, έρχεται ο κ. Σαμαράς, ο οποίος έλεγε για τη λάθος συνταγή, για το φάρμακο που σκοτώνει τον ασθενή. Και το φάρμακο που σκοτώνει τον ασθενή πλέον έχει γίνει σε τόσο μεγάλη δόση, που πεθαίνει το σύνολο της ελληνικής οικογένειας.
Έχει ευθύνες ο κ. Σαμαράς και για τη συγκάλυψη. Και ο κ. Κεγκέρογλου τους το είπε ευθέως. Μαζευτείτε. Σας δίνουμε ψήφο εμπιστοσύνης. Συνεχίζετε την πολιτική του Παπανδρέου, αλλά θα εκτελείτε και τις εντολές που σας δίνουμε. Και η Κυβέρνηση του κ. Σαμαρά πειθήνια εκτελεί τις εντολές του ΠΑΣΟΚ και συγκαλύπτει την αλήθεια και το δίκιο.
Κύριε Πρόεδρε, κυρίες και κύριοι συνάδελφοι, τη συγκεκριμένη τροπολογία των πεντακοσίων σελίδων, που έρχεται, έχετε υποχρέωση -και από το Προεδρείο- να αναγκάσετε τον Υπουργό Εμπορικής Ναυτιλίας και Αιγαίου να τη φέρει ως ξεχωριστό νομοσχέδιο. Δεν μπορεί να ξέρει κανείς το τι υποκρύπτει. 
Κι ερωτώ: Ξέρετε ή όχι ότι υπάρχουν δικαστικές υποθέσεις γι’ αυτά τα οποία αναφέρονται, οι οποίες αυτή τη στιγμή είναι στα δικαστήρια, μεταξύ πολιτών ή μεταξύ πολιτών και κράτους; Τι προσπαθούμε να κάνουμε; Να γίνει κολυμπήθρα του Σιλωάμ η Βουλή και οι Βουλευτές να αποφασίζουν, χωρίς να ξέρουν καν τι ψηφίζουν; Πώς είναι δυνατόν να έρχεται εδώ με μία μόνο φράση, η οποία λέει «Κυρώνονται και αποκτούν ισχύ τυπικού νόμου από το χρόνο της εκδόσεώς τους οι κανονιστικού περιεχομένου αποφάσεις της Επιτροπής Σχεδιασμού και Ανάπτυξης Λιμένων, με τις τροποποιήσεις τους, οι οποίες παρατίθενται στο παράρτημα»; 
Αυτό υποκρύπτει πεντακόσιες σελίδες, δικαστικές υποθέσεις που υπάρχουν. Εγώ δεν έχω καμμία αντίρρηση ότι μεταξύ αυτών υπάρχουν και υποθέσεις που βεβαίως πρέπει να τακτοποιηθούν. Αλλά δεν είναι δυνατόν να καλείται η Βουλή μέσα σε μια μέρα και να αποφασίζει σε νομοσχέδιο του Υπουργείου Οικονομικών για όλες τις υποθέσεις των λιμένων. Και υποκρύπτονται και ρουσφέτια, κύριε Υπουργέ και ξέρετε τι εννοώ. Και μιλώ και για τις Ειδικές Δυνάμεις του Λιμενικού Σώματος. 
Εδώ με μια μόνο νομοτεχνική βελτίωση του συζητημένου σχεδίου νόμου παραχωρείται όλο το Στρατόπεδο της Μονάδας Υποβρυχίων Αποστολών του Λιμενικού Σώματος, όλος ο Άγιος Κοσμάς. Ποια είναι η νομοτεχνική βελτίωση; Είναι ότι με μια μόνο νομοτεχνική βελτίωση, όπως την λέτε, χαρίζετε τον Άγιο Κοσμά; Από που και ως που έχετε το δικαίωμα να το κάνετε αυτό; Πως είναι δυνατόν να αποτελεί νομοτεχνική βελτίωση η παραχώρηση στο «ΕΛΛΗΝΙΚΟ Α.Ε» και εν συνεχεία σε ιδιώτες, που φοβούμαι πολύ ότι τους ξέρετε, του συνόλου της λεγόμενης «ελληνικής Ριβιέρας»; Γιατί σε λίγο θα δούμε και τις εταιρείες από το Κατάρ, θα δούμε και τους Έλληνες εφοπλιστές που έρχονται από πίσω και ποιοι είναι πίσω από τις εταιρείες του Κατάρ και πιθανώς και κάποια συγγενικά πρόσωπα πολιτικών. 
Επειδή, λοιπόν, σας προειδοποιούμε ότι δεν θα γίνει αποδεκτό το ξεπούλημα όλης της παραλίας από το Κερατσίνι μέχρι το Σούνιο σε συγκεκριμένα συμφέροντα με τα οποία συνομιλείτε, σας λέμε να μην περιλαμβάνετε μέσα με μια νομοτεχνική βελτίωση το σύνολο και την ιστορία της Μονάδας Υποβρυχίων Αποστολών. Έχει λιμάνι μέσα, έχει κέντρα εκπαιδεύσεως, έχει κτήρια. Είναι ουσιαστικά όλη η περιοχή από το ακρωτήρι, με εκκλησία μέσα, μέχρι την Ομοσπονδία Υποβρυχίων Δραστηριοτήτων. Μιλάμε για τεράστιο κομμάτι, το οποίο το πηγαίνετε στο Ελληνικό.
Έχετε υποχρέωση να το αποσύρετε. Και αν δεν το αποσύρετε μόνοι σας, κύριε Υπουργέ, έχετε υποχρέωση να ακούσετε τις φωνές συναδέλφων και από χώρους πολιτικούς που στηρίζουν την Κυβέρνηση. Είναι ξεκάθαρος και ο κ. Κακλαμάνης και η Δημοκρατική Αριστερά. Εμείς το απαιτούμε. Και απαιτούμε να το κάνετε τώρα. Και βεβαίως δεν ψηφίζουμε. 
 (Χειροκροτήματα από την πτέρυγα των Ανεξάρτητων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"51684"," Ευχαριστούμε πολύ.
Ο  κ. Μπέζας έχει το λόγο για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51685"," Κυρίες και κύριοι συνάδελφοι, εγώ δεν θα ασχοληθώ ούτε με την τροπολογία του Υπουργείου Ναυτιλίας ούτε με τα ζητήματα άλλων Υπουργείων που περιέχονται σ’ αυτό το νομοσχέδιο, αλλά θα ασχοληθώ με δύο ζητήματα που τα θεωρώ πολύ σημαντικά και είναι τα ζητήματα αρμοδιότητας του Υπουργείου Οικονομικών, το θέμα της περιστολής των δημοσίων δαπανών και το θέμα των διαχειριστικών ελέγχων που θα πρέπει να διενεργούνται από το Υπουργείο Οικονομικών.
Παρά την πολιτική αντιπαράθεση που γίνεται σ’ αυτήν την Αίθουσα και που πολλές φορές γίνεται και για λόγους δημιουργίας εντυπώσεων, όπως επιχείρησε προηγουμένως ο Πρόεδρος των Ανεξάρτητων Ελλήνων, ο κ. Καμμένος -ο κ. Καμμένος προφανώς ως Υπουργός Ναυτιλίας της κυβέρνησης Καραμανλή, την περίοδο πριν το 2009 θα είναι γνώστης και πολλών από αυτές τις διοικητικές πράξεις τις οποίες καλούμαστε να κυρώσουμε με την συγκεκριμένη τροπολογία- η πραγματικότητα είναι μια: Η χώρα βρίσκεται μπροστά σε μια κρίσιμη συγκυρία και μπροστά σ’ αυτήν την κρίσιμη συγκυρία πρέπει να πάρουμε κρίσιμες αποφάσεις. Η πραγματικότητα είναι μια, ότι από αυτήν την Κυβέρνηση σ’ αυτήν την κρίσιμη συγκυρία έχει γίνει μια πάρα πολύ μεγάλη προσπάθεια για να περάσουμε από την αναξιοπιστία στην αποτελεσματικότητα και αυτή η προσπάθεια έχει αποδώσει καρπούς. Αυτό δεν μπορεί να το αμφισβητήσει πλέον κανείς, διότι η διεθνής εικόνα της χώρας είναι πολύ καλύτερη τώρα σε σχέση μ’ αυτήν που ήταν πριν από λίγους μήνες. Και αυτή η βελτιωμένη διεθνής εικόνα της χώρας, πιστέψτε με, είναι κάτι το πάρα πολύ σημαντικό για την οικονομία.
Το ερώτημα, όμως, που τίθεται, είναι αν μας ενδιαφέρει μόνο η αποκατάσταση της διεθνούς εικόνας της χώρας ή και η αποκατάσταση της κλονισμένης αξιοπιστίας του πολιτικού συστήματος, της κλονισμένης αξιοπιστίας απέναντι στους πολίτες. Νομίζω πως και το δεύτερο θα πρέπει να μας ενδιαφέρει, γιατί αλλιώς τίποτε δεν θα μπορεί να προχωρήσει και θα εξακολουθήσουμε να είμαστε εσωτερικά αποδυναμωμένοι.
Το πολιτικό σύστημα, κυρίες και κύριοι συνάδελφοι, δεν μπορεί να αποκτήσει και πάλι την αξιοπιστία που πρέπει να έχει απέναντι στους πολίτες, αν ιδιαίτερα σ’ αυτήν την πολύ κρίσιμη περίοδο, όπως είπα προηγουμένως, που ζητούνται και πάλι θυσίες, δεν δώσει σαφή και ξεκάθαρα δείγματα γραφής ότι περικόπτει δραστικά τη δημόσια σπατάλη και ότι προσεγγίζει με σοβαρότητα και υπευθυνότητα αυτό το ζήτημα.
Η Κυβέρνηση της Νέας Δημοκρατίας παρέδωσε το 2009 έναν κατάλογο διακοσίων πενήντα πέντε φορέων και οργανισμών του δημοσίου που θα μπορούσαν να καταργηθούν ή και να συγχωνευθούν. Πόσες από αυτές τις καταργήσεις και τις συγχωνεύσεις έχουν πραγματοποιηθεί μέχρι σήμερα; Πόσες γενικές και ειδικές γραμματείες, νομικά πρόσωπα, αυτοτελείς υπηρεσίες, συμβούλια και επιτροπές αμειβόμενες έχει, επιτέλους, αυτό το κράτος; Πόσοι κωδικοί δαπανών του δημοσίου και δραστηριότητες ζημιογόνων ΔΕΚΟ υπάρχουν, που θα μπορούσαν να καταργηθούν, χωρίς να περικόψουμε μισθούς και συντάξεις και χωρίς να υποβαθμίζεται το κοινωνικό κράτος; Πόσα μέλη διοικητικών συμβουλίων σε φορείς και οργανισμούς του δημοσίου ή του ευρύτερου δημόσιου τομέα, ακόμη και στις τράπεζες,  οι οποίες θα ανακεφαλαιοποιηθούν με χρήματα τα οποία δανείζεται το ελληνικό δημόσιο, έχουν σήμερα αμοιβές, συντάξεις και δεύτερες θέσεις, που δεν συνάδουν με τη δύσκολη συγκυρία την οποία διέρχονται η χώρα και η μεγάλη πλειοψηφία του ελληνικού λαού;
Δεν θέλω σε καμμία περίπτωση να κάνω εύκολη κριτική, ούτε θέλω να ισοπεδώσω τους πάντες και τα πάντα. Προφανώς, χρειαζόμαστε και άξια στελέχη στο δημόσιο, τα οποία πρέπει να αμείβονται περισσότερο.
Γνωρίζω, επίσης, πολύ καλά ότι η περικοπή της δημόσιας σπατάλης δεν είναι εύκολο πράγμα σε μία χώρα που τα τελευταία χρόνια είχε συνηθίσει στο να διογκώνεται το κράτος. Και δεν είναι εύκολο πράγμα σε μία χώρα που το παλιό αγωνίζεται, δίνει μία μάχη χαρακωμάτων για να εμποδίσει το καινούργιο, το οποίο καινούργιο θα έρθει ούτως ή άλλως. 
Το παλιό είναι ο κρατισμός, ο λαϊκισμός, οι ακρότητες, η τεράστια γραφειοκρατία. Το καινούργιο είναι η κοινή λογική, ο υπεύθυνος πατριωτισμός, η ανταγωνιστικότητα και το λιγότερο κράτος. Ευτυχώς, η Κυβέρνηση με τις μέχρι τώρα κινήσεις της δείχνει αποφασισμένη και κινείται στην κατεύθυνση της κοινής λογικής. Έχουν ήδη μειωθεί οι αποδοχές των γενικών και ειδικών γραμματέων και των στελεχών της αυτοδιοίκησης, ενώ το νομοσχέδιο το οποίο συζητούμε σήμερα οδηγεί σε μία περιστολή των δημοσίων δαπανών της τάξεως των 25 εκατομμυρίων ευρώ και έχει βέβαια έναν ιδιαίτερα συμβολικό χαρακτήρα, επειδή αναφέρεται σε στελέχη του πολιτικού συστήματος.
Επαναλαμβάνω, λοιπόν, ότι σε καμμία περίπτωση δεν θέλω να κάνω εύκολη και ανώδυνη κριτική. Χρειάζεται, όμως, μελέτη για το θέμα της περιστολής των δημοσίων δαπανών, υπεύθυνη προσέγγιση και όχι αργοπορία. Σε έκτακτες συνθήκες απαιτούνται έκτακτες λύσεις. Χρειαζόμαστε, λοιπόν, άμεσα έναν οδικό χάρτη που να μας προσδιορίζει και τα οφέλη που θα έχουμε, έναν οδικό χάρτη για εκείνο το μέρος της δημοσιονομικής προσαρμογής που θα προκύψει μέσα από τον περιορισμό της δημόσιας σπατάλης.
Κυρίες και κύριοι συνάδελφοι, έρχομαι σε κάποια επιμέρους ζητήματα για ορισμένα άρθρα του νομοσχεδίου.
Πρώτη παρατήρηση. Ο βασικός λόγος για τον οποίο δεν λειτούργησαν στο παρελθόν οι υπηρεσιακές μονάδες της Γενικής Διεύθυνσης Δημοσιονομικών Ελέγχων –έχει διαταχθεί μάλιστα και προκαταρκτική εξέταση από τον οικονομικό εισαγγελέα, διότι έχει καθυστερήσει η έναρξη λειτουργίας αυτών των μονάδων- ο λόγος δηλαδή για τον οποίο δεν εφαρμόστηκε στην πράξη ο ν.3492/2006 ήταν η έλλειψη εξειδικευμένου προσωπικού που να μπορεί να φέρει σε πέρας τέτοιου είδους ελέγχους. Απ’ ό,τι θυμάμαι, ακόμη και ο διαγωνισμός με την ειδική διαδικασία την οποία προβλέπει η παράγραφος 2 του άρθρου 7 του νόμου δεν έγινε ποτέ, παρ’ ότι υπήρξε και η σχετική προετοιμασία.
Το πρόβλημα του προσωπικού θα το βρούμε, κύριε Υπουργέ, και πάλι μπροστά μας, διότι το προσωπικό του Γενικού Λογιστηρίου του Κράτους, απ’ όπου θα μπορούσαν να γίνουν αποσπάσεις, έχει αποδεκατιστεί, μετατάξεις είναι πολύ δύσκολο να γίνουν και νέες προσλήψεις δεν μπορούν να γίνουν. 
Δεν ξέρω πώς θα λύσετε αυτό το πρόβλημα, αλλά η παράγραφος 6 του άρθρου 1, εάν δεν υπάρξει πρόσθετο προσωπικό, αντιμετωπίζει μεν την κατάσταση ευνοϊκά για την οικονομική επιθεώρηση, αλλά επί της ουσίας δεν αλλάζει τίποτα. Και λέω ότι επί της ουσίας δεν αλλάζει τίποτα, διότι μεταφέρει ελέγχους από την οικονομική επιθεώρηση στη Γενική Διεύθυνση Δημοσιονομικών Ελέγχων. Οι οικονομικοί επιθεωρητές, όταν υπάρχουν νέες εντολές, δεν θα ξεκινούν τους ελέγχους, για να περάσουν στην αρμοδιότητα της Γενικής Διεύθυνσης Δημοσιονομικών Ελέγχων και η Γενική Διεύθυνση Δημοσιονομικών Ελέγχων, με τη σειρά της, δεν θα έχει προσωπικό, για να προχωρήσει στους ελέγχους. Σε κάθε περίπτωση, όμως, νομίζω πως θα ήταν καλύτερο να οριστεί ρητά μία συγκεκριμένη ημερομηνία στο νομοσχέδιο, πέρα από την οποία θα ξεκινήσουν να λειτουργούν οι υπηρεσιακές μονάδες της Γενικής Διεύθυνσης Δημοσιονομικών Ελέγχων. 
Δεύτερη παρατήρηση. Ο ν.3492 προέβλεπε Επιτροπή Αντιρρήσεων και Επιτροπή Εποπτείας των Ελέγχων, που τώρα αντικαταστάθηκαν από μια επιτροπή, την Επιτροπή Συντονισμού Ελέγχου, την ΕΣΕΛ, η οποία έχει ουσιαστικά το σύνολο των αρμοδιοτήτων των δύο προηγούμενων επιτροπών. 
Κατ’ αρχάς, αυτό είναι ορθό. Στην ΕΣΕΛ, όμως, που έχει τη δυνατότητα να θέτει υποθέσεις στο αρχείο, σύμφωνα με την παράγραφο 4 του άρθρου 1, έχουν πλειοψηφία οι υπηρεσιακοί παράγοντες της Γενικής Διεύθυνσης Δημοσιονομικών Ελέγχων, της διεύθυνσης που διενεργεί τους ελέγχους. Δηλαδή, ο ίδιος που ελέγχει είναι και ο ίδιος που αποφασίζει για το ποιες υποθέσεις μπορούν να πάνε στο αρχείο. 
Σίγουρα κάποιες υποθέσεις, οι οποίες προκύπτουν από ανυπόστατες καταγγελίες, θα πρέπει να υπάρχει η δυνατότητα να μπορούν να πάνε στο αρχείο. Όχι, όμως, να πηγαίνουν στο αρχείο απ’ αυτούς, οι οποίοι διενεργούν τους ελέγχους και νομίζω ότι είναι αντιληπτό το γιατί. Θα πρέπει, επομένως, να υπάρχει μία σχετική αυτονομία και ανεξαρτησία της ΕΣΕΛ από τη Γενική Διεύθυνση Δημοσιονομικών Ελέγχων ίσως με την πρόβλεψη να προεδρεύει της ΕΣΕΛ ένας δικαστικός ή ένας νομικός σύμβουλος του κράτους, όπως γίνεται σε πολλές άλλες παρόμοιες επιτροπές του Υπουργείου Οικονομικών. 
Η τρίτη παρατήρηση έχει να κάνει με τον εσωτερικό έλεγχο. Ο εσωτερικός έλεγχος έχει ως αντικείμενο την εκτίμηση και την αξιολόγηση της αποτελεσματικότητας των διοικητικών και λειτουργικών ελέγχων που διενεργούνται στο εσωτερικό ενός φορέα. Θα μου επιτρέψετε να πω ότι εδώ υποκρύπτεται μία σύγχυση ή μια επικάλυψη, θα έλεγα, αρμοδιοτήτων και εξουσιών που μπορεί να προκαλέσει προβλήματα στο μέλλον. Τα λέω αυτά και για τους υπηρεσιακούς παράγοντες στο Υπουργείο Οικονομικών, οι οποίοι παρακολουθούν. 
Γιατί το λέω αυτό. Γιατί ενώ στο σχέδιο νόμου προβλέπει στο άρθρο 1 και στην παράγραφο 3 ότι οι μονάδες εσωτερικού ελέγχου συνιστώνται και υπάγονται απευθείας στον οικείο Υπουργό, λίγο πιο κάτω στην παράγραφο 5 του ίδιου άρθρου, το νομοσχέδιο προβλέπει ότι οι μονάδες εσωτερικού ελέγχου οφείλουν να ενημερώνουν τη Γενική Διεύθυνση Δημοσιονομικών Ελέγχων που υπάγεται στον Υπουργό Οικονομικών, για τα ευρήματα των ελέγχων τους. Δεν καταλαβαίνω, λοιπόν, γιατί θα πρέπει να υπάρχει αυτή η αλληλεπικάλυψη των αρμοδιοτήτων και γιατί θα πρέπει να ξοδεύουμε και άλλους τόνους χαρτί αλληλογραφίας, προκειμένου να υπάρχει αυτή η ενημέρωση. Και τελειώνω με ένα άλλο θέμα το οποίο δεν έχει άμεση σχέση...
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΑΝΤΩΝΙΟΣ ΜΠΕΖΑΣ",343
"51686"," Να έχετε υπ' όψιν σας ότι στην αρχή μου είχε διαφύγει και δεν είχα πατήσει την έναρξη της ροής του χρόνου και έχετε μιλήσει ένα δίλεπτο επιπλέον, γι’ αυτό συντομεύετε, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51687"," Ένα λεπτό, κύριε Πρόεδρε. 
Οι διαχειριστικοί έλεγχοι που διενεργεί η Γενική Διεύθυνση Δημοσιονομικών Ελέγχων, δεν έχουν σχέση με τους φορολογικούς ελέγχους. Εδώ δεν πρέπει να υπάρχει σύγχυση. Είναι, όμως, εξίσου σημαντικοί διότι απ’ αυτούς ελέγχεται η διαχείριση κάθε δημόσιου υπολόγου, δηλαδή κάθε προσώπου που διαχειρίζεται ποσά ή υλικά ή αξίες του ελληνικού δημοσίου και απ’ αυτούς τους ελέγχους μπορούμε να διαπιστώνουμε παραβάσεις, παρανομίες και υπεξαιρέσεις στη Δημόσια Διοίκηση και να καταλογίζουμε τα αντίστοιχα ποσά στους υπαίτιους. 
Το Υπουργείο Οικονομικών, απ’ ό,τι παρουσιάστηκε σε μέσα ενημέρωσης, σε συνέχεια παλαιότερων ρυθμίσεων για τον επαναπατρισμό κεφαλαίων, ετοιμάζει μία νέα ρύθμιση για τη νομιμοποίηση γενικά από το εσωτερικό και εξωτερικό καταθέσεων και περιουσιακών στοιχείων που δεν δικαιολογούνται από τα εισοδήματα που έχουν δηλωθεί, προφανώς μέσω της φορολόγησης, μέσω ενός κατ’ αποκοπή φορολογικού συντελεστή, εφόσον τα εισοδήματα αυτά δηλωθούν εκ των υστέρων. 
Στη ρύθμιση αυτή, βέβαια, που θα τη δούμε όταν θα έρθει και θα τη μελετήσουμε στην ώρα της και η οποία κατ’ αρχάς, θα έλεγα, ότι είναι ρεαλιστική, πρέπει να δώσουμε μία ιδιαίτερη προσοχή. Εκείνο που εγώ θέλω να επισημάνω από τώρα είναι ότι μία τέτοια ρύθμιση δεν μπορεί να περιλαμβάνει πολιτικά πρόσωπα και επιπλέον μία τέτοια ρύθμιση, εκ των υστέρων νομιμοποίησης εισοδημάτων, δεν πρέπει και δεν μπορεί να περιλαμβάνει δημόσιους λειτουργούς. 
Ο δημόσιος υπάλληλος, ο οποίος έχει υπεξαιρέσει δημόσιο χρήμα, δεν μπορεί να αμνηστεύεται πληρώνοντας για τα ποσά αυτά φόρο. Τα χρήματα αυτά δεν μπορεί να φορολογούνται, διότι αλλιώς αν φορολογηθούν, ξεπλένονται. Τα χρήματα αυτά δεν είναι αποκρυβέντα εισοδήματα για να φορολογηθούν. Τα χρήματα αυτά είναι προϊόντα εγκληματικής ενέργειας και θα πρέπει, κύριε Υπουργέ των Οικονομικών, όχι να φορολογούνται, αλλά να δημεύονται στο σύνολό τους. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΑΝΤΩΝΙΟΣ ΜΠΕΖΑΣ",343
"51688"," Το λόγο έχει ζητήσει ο Υπουργός Ναυτιλίας και Αιγαίου κ. Μουσουρούλης. 
Ορίστε, κύριε Μουσουρούλη, έχετε το λόγο για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51689"," Ευχαριστώ, κύριε Πρόεδρε.
Κυρίες και κύριοι συνάδελφοι, πολύς λόγος έγινε για ορισμένες ρυθμίσεις. Θα προσπαθήσω ήρεμα και ελπίζω πειστικά να σας εξηγήσω γιατί πρέπει να τις αποδεχθούμε. 
Ξεκινώ από το συγκρότημα της Ακαδημίας Εμπορικού Ναυτικού στη Μηχανιώνα. Πρόκειται για δεκαεπτά περίπου κτήρια διάσπαρτα σε μία έκταση πενήντα χιλιάδων τετραγωνικών μέτρων. Τα κτήρια αυτά κατασκευάστηκαν εδώ και σαράντα χρόνια, βάσει εγκεκριμένων μελετών τόσο του ΥΠΕΧΩΔΕ όσο και της Διεύθυνσης Τεχνικών Υπηρεσιών της νομαρχίας, σύμφωνα με το θεσμικό πλαίσιο για τα δημόσια έργα.
Γιατί πρέπει να γίνει αυτή η νομιμοποίηση; Είναι επιτακτική ανάγκη για να εκτελεστούν άμεσα εργασίες συντήρησης, αλλά και εργασίες επισκευής μεγάλης κλίμακας που απαιτούν οικοδομική άδεια. Προσέξτε: Οι μελέτες έχουν ήδη συνταχθεί όσον αφορά στο μηχανουργείο, το οποίο πρόκειται να χρηματοδοτηθεί από δωρεά του αμερικανικού νηογνώμονα με 680.000 ευρώ και, επίσης, έχουν υποβληθεί προς έγκριση στην περιφέρεια οι μελέτες αποκατάστασης στατικής επάρκειας των υπόλοιπων κτισμάτων προϋπολογισμού 3,5 εκατομμυρίων ευρώ που πρόκειται να υποβληθούν προς συγχρηματοδότηση στο ΕΣΠΑ.
Με τη διαδικασία του ν. 4014/2011 χρειάζονται περίπου τρία χρόνια για να εγκριθεί η οικοδομική άδεια. Απαιτείται χάραξη αιγιαλού και παραλίας, ενώ τα προς νομιμοποίηση ακίνητα δεν βρίσκονται σε αιγιαλό ή παραλία. Απαιτείται καθορισμός ειδικών όρων δόμησης, ενώ δεν πρόκειται για δόμηση αλλά για επισκευή. Χρειάζεται, τέλος, έγκριση του τοπικού ρυμοτομικού, καθώς πρόκειται για κτίσματα με κοινωφελή χαρακτήρα.
Αυτός ο χρόνος τι σημαίνει; Οδηγεί σε απώλεια της δωρεάς. Ενδεχομένως κάποιοι να μην ενδιαφέρονται να λάβουμε τη δωρεά. Εγώ πάντως, ενδιαφέρομαι πάρα πολύ και μάλιστα έχω ήδη επικοινωνήσει με τους αρμόδιους φορείς, αλλά και με άλλους προκειμένου να ενισχύσουμε τη χρηματοδότηση ενός εθνικού πλούτου που λέγεται Δημόσια Ναυτική Εκπαίδευση και ο οποίος στηρίζεται στις ακαδημίες εμπορικού ναυτικού. Μήπως για το ΕΣΠΑ  υπάρχει κανείς που να θέλει να  βάλουμε φρένο αυτή την περίοδο;
Επίσης, ακούστηκε ότι αυτά τα κτήρια είναι επικίνδυνα και κατεδαφιστέα και εμείς τα επισκευάζουμε. Αυτό δεν είναι αληθές. Τα κτήρια είναι δεκαεπτά. Ο υδατόπυργος που είχε κριθεί επικίνδυνος έχει ήδη κατεδαφιστεί, ενώ άλλα δύο κτήρια, το κτήριο πλοιάρχων και η διώροφη κατοικία του διοικητή, δεν χρησιμοποιούνται. Είναι κτήρια που έχουν τον ίδιο χαρακτηρισμό.
Έρχομαι τώρα στο άλλο θέμα που ξεσήκωσε αδίκως θύελλα αντιδράσεων. Αφορά στην κύρωση των αποφάσεων της Επιτροπής Σχεδιασμού και Ανάπτυξης Λιμένων. Κατά τη γνώμη μου, κυρίες και κύριοι συνάδελφοι, η ένταση της κριτικής ορισμένων ήταν αντιστρόφως ανάλογη της ορθότητας της ρύθμισης και τούτο διότι η ρύθμιση δεν είναι παρά μία πράξη με την οποία προσδίδουμε νομική βεβαιότητα σε αποφάσεις που έχουν ήδη ληφθεί από την ΕΣΑΛ στις συνεδριάσεις της περιόδου 2002 ως 2012, περίοδος κατά την οποία συναδέλφοι όπως ο Πρόεδρος των Ανεξαρτήτων Ελλήνων, κ. Καμμένος, υπήρξαν και εποπτεύοντες Υπουργοί της επιτροπής αυτής.
Μεταξύ των αρμοδιοτήτων της ΕΣΑΛ είναι, όπως γνωρίζετε καλά, η έγκριση και η αναθεώρηση των μελετών διαχείρισης των λιμένων, των γνωστών master plan. Τι προβλέπουν και τι προσδιορίζουν αυτές οι μελέτες; Πρώτον, τα μέγιστα επιτρεπόμενα όρια ζώνης λιμένα. Είναι πολιτικό θέμα; Εγώ νομίζω ότι είναι κυρίως τεχνικό. Δεύτερον, τις χρήσεις γης και τρίτον, τους όρους και τους περιορισμούς δόμησης καθώς και τις κυκλοφοριακές ρυθμίσεις. Αυτά δεν είναι δική μας δουλειά, είναι δουλειά της επιστήμης, η οποία καλείται να κάνει τον ορθολογικό προσδιορισμό. 
Οι αποφάσεις της ΕΣΑΛ έχουν κανονιστικό χαρακτήρα, δηλαδή θέτουν κανόνες δικαίου και ως εκ τούτου, για να έχουν νομική υπόσταση, σύμφωνα με τις βασικές αρχές του Συνταγματικού Δικαίου, αλλά και του ν. 3469/2006, θα πρέπει να δημοσιεύονται στην επίσημη Εφημερίδα της Κυβέρνησης, σε ΦΕΚ. Αυτό άλλωστε προβλέπεται ρητά από τον ν.4072/2012 άρθρο 207 παρ. 2. 
Ωστόσο οι αποφάσεις των προηγούμενων ετών δεν είχαν δημοσιευτεί σε ΦΕΚ. Αυτή την τυπική αδυναμία ο νομοθέτης επιχείρησε να τη διορθώσει με το άρθρο 207 παρ. 3 του ίδιου νόμου και να τις κυρώσει με απόφαση, η οποία δημοσιεύτηκε σε ΦΕΚ. Είναι η υπουργική απόφαση που δημοσιεύτηκε στις 3-5-2012. Όποιος επιθυμεί στην επίσημη Εφημερίδα της Κυβέρνησης μπορεί να ανασύρει τις αποφάσεις αυτές και να τις εξετάσει στο σύνολό τους.
Διατυπώθηκαν -και εδώ είναι το τυπικό ζήτημα- επιφυλάξεις ως προς τη νομική ορθότητα της κύρωσης αυτής με υπουργική απόφαση κατόπιν εξουσιοδοτικής διάταξης για την οποία κανείς δεν είχε αντίρρηση στη Βουλή. Όταν δηλαδή ψηφίζαμε το νόμο με τον οποίο εξουσιοδοτούσαμε τον Υπουργό να κυρώνει τις αποφάσεις της ΕΣΑΛ, για τις οποίες σήμερα και χθες έγινε αυτή η φασαρία. Επελέγη, όμως, η νομικά ασφαλέστερη οδός της κύρωσης με τυπικό νόμο και όχι με υπουργική απόφαση. Αυτό είναι όλο.
Επαναλαμβάνω, οι αποφάσεις αυτές είχαν ήδη κυρωθεί και τώρα επιχειρείται η νομικά ασφαλέστερη κατοχύρωσή τους. 
Αυτή η τροπολογία, κυρίες και κύριοι συνάδελφοι, καταγγέλθηκε από τον ΣΥΡΙΖΑ ως «σκάνδαλο» και «νομιμοποίηση παρανομιών τετρακοσίων εξήντα οκτώ σελίδων».
Δηλαδή η επιτροπή, η ΕΣAΛ στην οποία συμμετέχουν γενικοί γραμματείς, εμπειρογνώμονες, οι πάντες, οδήγησε τον προηγούμενο Υπουργό τον οποίο η ίδια η Βουλή είχε εξουσιοδοτήσει με υπουργική απόφαση να κυρώσει αυτές τις αποφάσεις της ΕΣAΛ, τον παραπλάνησε ώστε να υπογράψει παρανομίες 486 σελίδων; Μήπως πρέπει να προσέχουμε λίγο τα λόγια μας; Απαντήστε εσείς. Εγώ πάντως είμαι σε θέση για όποιον συνάδελφο το επιθυμεί, να καταθέσω ή ακόμα να στείλω στα βουλευτικά σας γραφεία το σύνολο των τευχών αυτών των μελετών οι οποίες δεν γίνονται άπαξ αλλά μπορεί και πρέπει να τροποποιούνται. Γι’ αυτό δίνεται και η ευελιξία. 
Αν όμως όλη η Βουλή συμφωνήσει ότι αυτή είναι μία λανθασμένη οδός, τότε όλα τα master plan, τα τεχνικά σχέδια, ας έρχονται στη Βουλή. Και όταν χρειαστεί να τα τροποποιήσουμε, είτε γιατί έγινε μία φυσική καταστροφή, είτε γιατί άλλαξε κάποια νομοθεσία, τότε να ερχόμαστε και πάλι στη Βουλή να τα συζητάμε. Καμία αντίρρηση. Αυτό όμως σημαίνει ότι το υποβρύχιο της χώρας θα παραμείνει στον πάτο. Όπως λένε οι ναυτικοί, για να ανέβει στην επιφάνεια, πρέπει να πετάξεις έξω σαβούρα. Και η σαβούρα, το ξεσαβούρωμα, αν μου επιτρέπεται ο αδόκιμος όρος, είναι οι περιττές και χρονοβόρες διαδικασίες.
 Εκτός αν δεν εμπιστευόμαστε την ΕΣAΛ. Να την αλλάξουμε τότε ή να την καταργήσουμε. Να ερχόμαστε πάλι εδώ στη Βουλή και να τα κάνουμε όλα. Να υποκαταστήσουμε και τη Δημόσια Διοίκηση, να περιορίσουμε τον Υπουργό να μην έχει καμία εξουσιοδότηση να κάνει το παραμικρό. Και αυτό είναι μια λύση. 
Ρωτήθηκα επίσης αρκετές φορές γιατί η εξουσιοδότηση στον Υπουργό να τροποποιεί μετά από πρόταση της ΕΣAΛ ορισμένες αποφάσεις. Την εξήγηση την έχω δώσει ήδη. Για να μην ερχόμαστε συνέχεια στη Βουλή για την παραμικρή τροποποίηση τεχνικού χαρακτήρα κάθε μελέτης διαχείρισης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Δώστε μου λίγο χρόνο, κύριε Πρόεδρε. Ήταν πολλά αυτά που ακούστηκαν και πρέπει να απαντήσω. 
Το θέμα συνδέθηκε επίσης με τις ιδιωτικοποιήσεις. Το έχω εξηγήσει και στην επιτροπή και, μάλιστα, πολλοί συνάδελφοι συμφώνησαν. Η χώρα έχει ένα εκτεταμένο δίκτυο λιμενικών υποδομών. Έχουν μετρηθεί και είναι περίπου εννιακόσιες. Αυτές οι λιμενικές υποδομές τελούν υπό τη διαχείριση περίπου 80-90 φορέων. Όλο αυτό το σύστημα είναι αδύνατο να διοικηθεί και πολύ περισσότερο είναι αδύνατο να στηριχτεί από δημόσιες επενδύσεις. Με λίγα λόγια –και αυτό δεν έχει να κάνει με την σημερινή οικονομική κατάσταση- δεν μπορούμε να αναπτύξουμε τα λιμάνια μας μέσω του προγράμματος δημοσίων επενδύσεων. Μπορούμε να το κατανοήσουμε αυτό και να το πούμε και στους πολίτες; Δεν γίνεται αλλιώς, ειδικά τώρα που οι απαιτήσεις είναι μεγάλες; 
Τα πλοία, ξέρετε, εξελίσσονται τεχνολογικά. Απαιτούν άλλα λιμάνια. Οι συνάδελφοι από τα Δωδεκάνησα γνωρίζουν πολύ καλά τι λέω. Και εγώ νησιώτης είμαι. Αυτή η υπόθεση πρέπει κάποια στιγμή να γίνει συνείδηση του Σώματος.
 Έρχομαι στο θέμα που τέθηκε με το τέλος πλεύσης και παραμονής σκαφών. Συμφωνούμε ότι η ανάπτυξη του θαλάσσιου τουρισμού στη χώρα μας χρήζει ενός θεσμικού πλαισίου που να είναι ελκυστικό και φιλικό; Ελπίζω να συμφωνούμε. Συμφωνούμε επίσης ότι εμείς έχουμε το καλύτερο στον κόσμο πεδίο δράσης για θαλάσσιο τουρισμό και κυρίως για σκάφη αναψυχής και γιωτ; Γιατί; Διότι έχουμε δεκαέξι χιλιάδες χιλιόμετρα ακτογραμμής, χίλια διακόσια νησιά, τέσσερις χιλιάδες οκτακόσιες νησίδες. 
Σήμερα η χώρα μας φιλοξενεί δεκατρείς χιλιάδες σκάφη. Δεν θέλω να σας πω οι ανταγωνίστριες χώρες ποιον αριθμό σκαφών φιλοξενούν. Ο συγκεκριμένος κλάδος με βάση πρόσφατα στοιχεία απασχολεί άμεσα και έμμεσα περίπου εξήντα χιλιάδες άτομα. Αμφιβάλλω πάντως αν είναι έτσι γιατί έχουν χαθεί πολλές θέσεις εργασίας. Από μια πρόσφατη μελέτη του Πανεπιστημίου Πειραιά, κάθε σκάφος αναψυχής που έρχεται στην Πειραιά δημιουργεί 3,3 άμεσες και έμμεσες θέσεις εργασίας. Αν λοιπόν δημιουργήσουμε ένα φιλικό πλαίσιο και εκμεταλλευτούμε τα συγκριτικά φυσικά πλεονεκτήματα της χώρας, μπορούμε να προσελκύσουμε έως εκατό χιλιάδες σκάφη αναψυχής που θα δημιουργήσουν τριακόσιες τριάντα χιλιάδες θέσεις εργασίας και έσοδα που θα προσεγγίζουν 3 δισεκατομμύρια ευρώ το χρόνο.  Σε αυτό αποσκοπεί το ενιαίο τέλος πλεύσης και παραμονής σκαφών αναψυχής στη χώρα. Σε τίποτα άλλο. Αφορά μόνο τον πλου και την παραμονή στη χώρα μας όλων των ιδιωτικών πλοίων αναψυχής ανεξαρτήτως σημαίας. 
Πρόκειται δηλαδή, όπως είπα και το πρωί, για διόδια που σήμερα δεν πληρώνει κανείς, όπως επίσης και για ένα τίμημα για τη στάθμευση των σκαφών αυτών σε μη ιδιωτικές μαρίνες που σήμερα είναι δωρεάν. Οποιοσδήποτε μπαίνει στα ελληνικά νερά χωρίς να πληρώνει τίποτα, πηγαίνει σε ένα λιμάνι, δένει το σκάφος του και επίσης δεν πληρώνει τίποτα. Δίνουμε για πρώτη φορά τη δυνατότητα καταβολής του τέλους ανάλογα με το χρόνο παραμονής του σκάφους για ένα μήνα, για τρεις μήνες, για έξι μήνες ή για δώδεκα μήνες.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51690"," Θα αποσύρετε τη φορολογία για να βάλετε αυτό το τέλος;","ΠΑΝΑΓΙΩΤΗΣ ΛΑΦΑΖΑΝΗΣ",279
"51691"," Επίσης, η ρύθμιση ευνοεί τη μακροχρόνια παραμονή των σκαφών στην Ελλάδα, γιατί, εφ’ όσον παραμείνει το σκάφος για δώδεκα μήνες, τον επόμενο χρόνο δεν θα πληρώνει τέλος. Τι σημαίνει αυτό; Σημαίνει ότι το σκάφος θα παραμείνει στη χώρα και θα συντηρήσει όλο τον κλάδο. Θα σας πω αργότερα και ποια επαγγέλματα ωφελούνται από αυτήν την υπόθεση. 
Τέλος, δίνουμε δίκαιες εκπτώσεις ανάλογα με την παλαιότητα του σκάφους ή σε περίπτωση κατά την οποία το σκάφος έχει χαρακτηριστεί παραδοσιακό και νομίζω κανένας δεν μπορεί να έχει αντίρρηση γι’ αυτό. 
Τι σημαίνει ελκυστικό θεσμικό πλαίσιο; Δεν είναι μόνο οι τιμές και οι εκπτώσεις, είναι η δημιουργία ενός σταθερού περιβάλλοντος, προκειμένου να γνωρίζει αυτός που έρχεται για διακοπές ή για παραμονή στη χώρα μας πόσο θα πληρώσει. Μάλιστα θα το γνωρίζει και ηλεκτρονικά. Με την εφαρμογή αυτής της ρύθμισης θα μπορεί κάποιος να φεύγει από το εξωτερικό και μέσω διαδικτύου με πιστωτική κάρτα να πληρώνει το τέλος και να εκτυπώνει το παραστατικό το οποίο θα είναι όπως αυτό που έχουμε στα αυτοκίνητά μας.
Όμως, αυτό το τέλος δεν έχει κανένα νόημα, εάν υπάρχει παράλληλα και ο φόρος πολυτελείας, ο οποίος θεσπίστηκε με το άρθρο 64 του ν. 3842/2010. Όπως σας εξήγησε χθες και ο Υπουργός κ. Σταϊκούρας ο νόμος αυτός δεν απέδωσε φορολογικά έσοδα. Η απόσταση μεταξύ προϋπολογισθέντων εσόδων και ταμειακών εσόδων είναι χαοτική. Ακούστηκαν προβλέψεις το 2010 για 10 εκατομμυρίων ευρώ και τελικά το ταμείο μπήκαν περίπου 33.000 ευρώ, δεν θυμάμαι ακριβώς τα νούμερα. Φέτος από τα 4,5-4,8 εκατομμύρια ευρώ πρόβλεψης μέχρι στιγμής στα ταμεία του Δημοσίου έχουν εισρεύσει 900 ευρώ.
Ποιους υποστηρίζει αυτή η τροπολογία; Υποστηρίζει μια αλυσίδα επαγγελμάτων: πληρώματα, μηχανικούς, συντηρητές, επισκευαστές, εταιρείες πώλησης εξοπλισμού και ανταλλακτικών, μια αλυσίδα η οποία μπορεί πράγματι να ξαναζωντανέψει και να προσφέρει θέσεις εργασίας. Σας ανέφερα αριθμούς τους οποίους πιστεύω ειλικρινά.
Επίσης, το δημόσιο, έχει χάσει έσοδα, προσέξτε, όχι μόνο από τη μη είσπραξη του φόρου πολυτελείας, το 10% όπως σας είπα προηγουμένως, αλλά από τη μη είσπραξη του ΦΠΑ 23% τον οποίο θα εισέπραττε, εάν γίνονταν οι ήδη προγραμματισμένες εισαγωγές σκαφών ακόμα και από τη μη είσπραξη του φόρου εισοδήματος, λόγω εξαφάνισης των κερδών των εταιρειών. Και κάτι ακόμα: Το Δημόσιο επιπλέον επιβαρύνθηκε, διότι η απώλεια θέσεων εργασίας έστειλε πολύ κόσμο στα ταμεία ανεργίας του ΟΑΕΔ. Δεν θέλω να επεκταθώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51692"," Συντομεύετε, κύριε Υπουργέ. Έχετε μιλήσει δεκαπέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51693"," Τελειώνω, κύριε Πρόεδρε. 
Εμείς, όπως είπα και το πρωί, θα ξαναφέρουμε τη ρύθμιση. Πιστεύουμε ότι είναι σωστή. Πιστεύουμε ότι επίγει η ψήφισή της, προκειμένου να μη ληφθούν αποφάσεις απομάκρυνσης σκαφών από τη χώρα μας.
Κλείνω με δύο λόγια για το πλωτό μουσείο που και πάλι συζητήθηκε. Φαίνεται ότι δεν έπεισα ορισμένους συναδέλφους. Εγώ θα πω επιγραμματικά ότι η εξαίρεσή του από το ν. 2039/1939 δεν είναι επειδή ο ίδιος ο νόμος πρόκειται να τροποποιηθεί, γιατί είναι παμπάλαιος, αλλά γιατί το πλησιέστερο καθεστώς είναι ο ν. 3816/2010 ο οποίος ισχύει και για άλλα μουσεία. 
Και ένα τελευταίο. Όλες οι δράσεις που θα πραγματοποιηθούν με σύμπραξη ή με συνεργασία δημόσιων φορέων θα χρηματοδοτούνται αποκλειστικά από ιδιωτικά κεφάλαια. Δεν πρόκειται να υπάρξει καμία δημόσια επιβάρυνση. 
Τέλος, σας είπα και το πρωί ότι οι απαλλαγές του ν. 2775 γι’ αυτό το σκάφος, που νομίζω όλοι συμφωνήσαμε ότι δεν είναι φορτηγό, δεν είναι επιβατηγό, δεν είναι τουριστικό σκάφος, ανέρχονται σε 50 λεπτά του ευρώ την ημέρα.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51694"," Ευχαριστούμε πολύ, κύριε Υπουργέ.
Το λόγο έχει ο κ. Γεωργιάδης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51695"," Κύριε Πρόεδρε!","ΠΑΝΑΓΙΩΤΗΣ ΛΑΦΑΖΑΝΗΣ",279
"51696"," Θα δευτερολογήσετε, αν θέλετε, στη συνέχεια. Έχετε τέσσερα λεπτά δευτερολογία. Ξέρετε ότι δεν μπορείτε τώρα. 
Ορίστε, κύριε Γεωργιάδη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51697"," Θα ήθελα να ξεκινήσω, κύριε Υπουργέ, από το τελευταίο θέμα που θίξατε με το πλωτό μουσείο «ΝΕΡΑΪΔΑ»,  γιατί θέλω να πείσω τους συναδέλφους -δεν θέλω να αντιδικήσω- για το πόσο εάν συνεχίσουμε με την ίδια λανθασμένη νοοτροπία του παρελθόντος είναι βέβαιο ότι αυτή η χώρα θα καταστραφεί και θα είναι κρίμα. 
Ποια είναι η ιστορία; Πρώτα από όλα άκουγα συνέχεια την κ. Γιαταγάνα, κύριε συνάδελφε των Ανεξαρτήτων Ελλήνων, να λέει «ο κ. Λάτσης, ο κ. Λάτσης». Ο Γιάννης Λάτσης έχει φύγει από το μάταιο τούτο κόσμο. Δεν αναφερόμαστε σε αυτόν ως «κύριο» πλέον. Το ότι το ανέφερε διαρκώς έτσι, δείχνει το μέγεθος της αγνοίας…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51698"," Όχι μόνο η κ. Γιαταγάνα και άλλοι συνάδελφοι. Εγώ όμως νόμιζα πως αναφέρονταν στο υιό Λάτση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51699"," …δείχνει το μέγεθος της αγνοίας του θέματος. Και είναι πάρα πολύ κρίμα, αν σε κάτι που αφορά τη ναυτική εκπαίδευση φέρεται …","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51700"," Η οικογένεια έχει συνέχεια.","ΠΑΝΑΓΙΩΤΗΣ ΛΑΦΑΖΑΝΗΣ",279
"51701"," Μπορεί να πει «στην οικογένεια Λάτση». 
Κύριε Λαφαζάνη, εν πάση περιπτώσει μην με διακόπτετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51702"," Μας αποδίδετε ότι μιλάμε για νεκρούς.","ΠΑΝΑΓΙΩΤΗΣ ΛΑΦΑΖΑΝΗΣ",279
"51703"," Αντί να ωφελήσετε την κ. Κωνσταντοπούλου, η κ. Κωνσταντοπούλου σας έχει κάνει σαν κι αυτήν! Έλεος!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51704"," Μας αποδίδετε…","ΠΑΝΑΓΙΩΤΗΣ ΛΑΦΑΖΑΝΗΣ",279
"51705"," Σταματήστε επιτέλους. Δεν θέλω να με διακόψετε. Δεν σας το επιτρέπω! 
Κύριε Πρόεδρε, σας παρακαλώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51706"," Σας παρακαλώ πολύ, κύριοι συνάδελφοι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51707"," Έλεος, από το πρωί. Έχετε γίνει χειρότερος...","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51708"," Σε μισή ώρα θα έχουμε τελειώσει. Η κόπωση δημιουργεί σε κάθε περίπτωση εκνευρισμούς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51709"," Δεν σας επιτρέπω να με διακόψετε. Δεν σας επιτρέπω!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51710"," Εγώ ξέρω ότι δεν αναφέρομαι σε νεκρούς.","ΠΑΝΑΓΙΩΤΗΣ ΛΑΦΑΖΑΝΗΣ",279
"51711"," Μην διακόπτετε, κύριε Λαφαζάνη. Θα σας δώσω το λόγο στη συνέχεια. 
Κύριε Γεωργιάδη, πιο ήρεμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51712"," Επανέρχομαι λοιπόν. Υπάρχει ένα πλοίο που αποτελεί μέλος της ναυτικής μας ιστορίας που η οικογένεια Λάτση το έχει φτιάξει ως μουσείο με δικά της χρήματα.
Κύριε Μαριά, θέλω να με παρακολουθήσετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51713"," Δεν έχω όμως δικαίωμα να μιλήσω.","ΕΠΑΜΕΙΝΩΝΔΑΣ ΜΑΡΙΑΣ",304
"51714"," Αυτό το μουσείο είναι δεμένο στο λιμάνι. Δεν μπορεί να εκτελέσει πλόες και έτσι δεν μπορούν οι μαθητές των υπολοίπων ναυτικών σχολών μας, ανά την επικράτεια, να το αξιοποιήσουν ως παιδαγωγικό μέσο. Πρέπει να έρθουν στην Αθήνα. 
Αυτό που κάνει ο κύριος Υπουργός είναι τι; Να αποδεχθεί την όντως δωρεά -δεν το κατάλαβε ο κύριος συνάδελφος ο κ. Κοντονής, είναι δωρεά, γιατί όλα τα πληρώνει το Ίδρυμα Λάτση- ώστε να μπορούμε να χρησιμοποιήσουμε ένα πλωτό μουσείο για να κάνουν μάθημα τα φτωχά παιδιά των ναυτικών ακαδημιών, για τα οποία τόσο πολύ στενοχωρήθηκε η κ. Γιαταγάνα προηγουμένως. 
Μα για τα φτωχά παιδιά της Νέας Μηχανιώνας για παράδειγμα είναι χρήσιμο να ψηφιστεί αυτό το άρθρο, για να μην χρειάζεται να πάρουν το λεωφορείο και να έρθουν στην Αθήνα, αλλά να μπορεί το Υπουργείο να στείλει αυτό το μουσείο εκεί και να κάνουν τον εκπαιδευτικό πλου και να παρακολουθήσουν την εξέλιξη της ελληνικής ναυτιλίας. Αυτό κάνουμε με αυτό το άρθρο.
Αν νομίζει κάποιος από εσάς ότι αυτό είναι κάποιου είδους δωρεά του κράτους προς το Ίδρυμα Λάτση, κάνει πολύ μεγάλο λάθος, γιατί όλα τα χρήματα που το ελληνικό κράτος αξιοποιεί για τη ναυτική εκπαίδευση των παιδιών τα πληρώνει το Ίδρυμα Λάτση. 
Αν λοιπόν, επειδή προφανώς είναι εξαιρετικά ευνοϊκό στην εποχή που ζούμε να βρίζει κάποιος τους πλουσίους ανθρώπους, μόνο και μόνο από φθόνο και αυτό να έχει ως αποτέλεσμα να μην επιτρέπεται να αξιοποιούμε δωρεές για να κάνουμε τη ζωή των φτωχών ανθρώπων καλύτερη, τότε με συγχωρείτε, κυρίες και κύριοι συνάδελφοι, αλλά έχουμε χάσει το μέτρο της λογικής σε αυτή τη χώρα. Αν αυτό δεν το έφερνε ο κύριος Υπουργός θα αφήναμε άλλη μια χρονιά τα παιδιά να μην μπορούν να κάνουν χρήση αυτού του πλωτού μουσείου. 
Δεν υπάρχει η έννοια του πλωτού μουσείου στην πατρίδα μας. Τι να κάνουμε; Δεν είχε προβλεφθεί μέχρι σήμερα. Είμαστε η χώρα της ναυτιλίας, αλλά η έννοια του πλωτού μουσείου δεν υπήρχε. Μη φτάσουμε για λόγους δημαγωγίας και λαϊκισμού να καταστρέφουμε ο ένας τον άλλο. Είναι πραγματικά κρίμα στις εποχές που ζούμε.
Και έρχομαι στο κύριο συνάδελφο της Χρυσής Αυγής, τον κ. Παππά. Διαβάζω τα Πρακτικά της χθεσινής του ομιλίας: «Άκουσα τον κ. Γεωργιάδη της Νέας Δημοκρατίας να μπερδεύει –ας μιλήσουμε λαϊκά- τις βούρτσες με τις κούτες, δηλαδή λες και είναι κούτες εκπτωτικού πακέτου βιβλίων νομίζει ότι το Κοινοβούλιο είναι μια τηλεοπτική εκπομπή». 
Καταρχάς, κύριε Παππά, αντιλαμβάνεστε πόσο άκομψο θα ήταν σε μια ιδεολογική και πολιτική συζήτηση να αναφέρουμε ο ένας το επάγγελμα του άλλου. Είναι σαν να λέω εγώ, παραδείγματος χάριν, για τους πωλητές στρωμάτων, το οποίο θεωρώ βέβαια πολύ τιμητικό επάγγελμα. Μου αρέσει οι άνθρωποι να εργάζονται και να κερδίζουν τα προς το ζην.
Εδώ όμως κάνουμε ιδεολογική και πολιτική συζήτηση. Έρχομαι λοιπόν και σας ρωτάω γιατί δεν μου απαντήσατε στο εξής. Χθες εγώ έφερα ένα συγκεκριμένο επιχείρημα για ένα βιβλίο το οποίο έχει εκδώσει η Χρυσή Αυγή. Σας παρακάλεσα μάλιστα, επειδή δεν το έχω σε πρωτότυπη έκδοση, αλλά μόνο σε φωτοτυπία, αν έχετε ένα πρωτότυπο βιβλίο, να μου κάνετε την τιμή να μου το δώσετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51715"," Θα σας φέρουμε όλες τις εκδόσεις μας.","ΧΡΗΣΤΟΣ ΠΑΠΠΑΣ",418
"51716"," Αναφέρθηκα στο βιβλίο που έχει τον εξής τίτλο: «Ο Εθνικοσοσιαλισμός είναι κίνημα της Αριστεράς». Πάνω σε αυτό το βιβλίο που έχει εκδώσει η Χρυσή Αυγή –δεν είναι δικό μου το βιβλίο, δικό σας είναι- σας κάλεσα να τοποθετηθείτε και να κάνουμε πια μια ιδεολογική συζήτηση, κύριε Χαλβατζή. Εσείς που δηλώνετε εθνικοσοσιαλιστές τι πράγμα ακριβώς είστε και σε ποιο σημείο της Αιθούσης θα έπρεπε να κάθεστε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51717"," Ψεύδεστε, κύριε Γεωργιάδη.","ΧΡΗΣΤΟΣ ΠΑΠΠΑΣ",418
"51718"," Αντί για αυτό, μου απαντάτε για το αν  πουλάω κούτες βιβλίων. Πουλάω όσες κούτες βιβλίων θέλω. Είναι δικός μου λογαριασμός.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51719"," Κύριε Γεωργιάδη, ούτε εσείς να απευθύνεστε στον κύριο συνάδελφο ούτε ο κύριος συνάδελφος σε εσάς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51720"," Παρακαλώ πολύ εάν έχει η Χρυσή Αυγή να μας πει κάτι επί του εθνικοσοσιαλισμού και των ιδεολογικών συζητήσεών της, πολύ ευχαρίστως, για να είναι ενήμερος ο ελληνικός λαός, πολύ επαρκώς για το τι ακριβώς πιστεύετε και πρεσβεύετε. 
Κλείνοντας, νομίζω ότι είναι πολύ σαφές…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51721","  Κύριε Γεωργιάδη, να διαβάσετε το πρόγραμμά μας…","ΧΡΗΣΤΟΣ ΠΑΠΠΑΣ",418
"51722"," Τις κούτες των βιβλίων κακώς τις θίξατε. Δείχνει και λίγο έλλειψη αγωγής. Δεν είναι καλό πράγμα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51723"," Κύριε Γεωργιάδη, μην απευθύνεστε στον συνάδελφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51724"," Επιστρέφω εις την συζήτηση την οποία κάνουμε επί του νομοσχεδίου. Κύριε Υπουργέ..","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51725"," Έχουμε ελληνική αγωγή. Δεν εμπορευόμαστε…","ΧΡΗΣΤΟΣ ΠΑΠΠΑΣ",418
"51726"," Αφήστε, κύριε Παππά, τι εμπορεύεται ο καθένας τώρα. Μην ανοίξουμε αυτή την κουβέντα τώρα. Δεν θέλω.
Κύριε Υπουργέ, θα μου επιτρέψετε να σας πω ότι κάνατε λάθος που αποσύρατε την τροπολογία για το τέλος των πλοών. Όπως αποδείξατε επαρκώς στην ομιλία σας, είναι ένα πάρα πολύ σωστό μέτρο. Είναι ένα πάρα πολύ σωστό μέτρο και, όπως σας είπα και χθες, έπρεπε να το έχουμε ήδη ψηφίσει. Πολύ φοβούμαι ότι ακόμα και μια δεκαήμερος καθυστέρηση θα είναι αρκετή –προσέξτε- για να χάσουμε κρίσιμα συμβόλαια πλοίων που θα αφήσουν χιλιάδες κόσμο στην ανεργία για άλλη μια χρονιά.
Δυστυχώς, υποχωρήσατε στην πίεση της Αντιπολιτεύσεως η οποία δεν ξέρει γιατί φωνάζει. Δεν ξέρει δηλαδή ότι φωνάζοντας για αυτό το θέμα, θα μείνουν άνθρωποι χωρίς δουλειά. Δεν γνωρίζουν τα θέματα. Σας παρακαλώ, λοιπόν, πάρα πολύ να το φέρετε ει δυνατόν και μεθαύριο. Κάθε μέρα που περνάει και δεν το ψηφίζουμε, κυρίες και κύριοι συνάδελφοι, συνάνθρωποί μας μένουν άνεργοι. 
Και φυσικά δεν μπορούμε να εξηγήσουμε σε ανθρώπους που δεν καταλαβαίνουν πώς δουλεύει η οικονομία ή που είναι αριστεροί, από εδώ και από εκεί, τι ακριβώς σημαίνει το να φτιάξεις ένα ευνοϊκό φορολογικό περιβάλλον για να φέρουν οι άνθρωποι που έχουν τα σκάφη εδώ ώστε να βρει όλος αυτός ο κόσμος δουλειά. Είναι πολύ σημαντικό, πολύ επείγον και πρέπει να το φέρετε το απόγευμα, τόσο γρήγορα. Κακώς απεσύρθη.
Είναι εντυπωσιακό το μέγεθος της πολιτικής υποκρισίας που υπάρχει σε αυτό τον τόπο, κύριε Μαριά. Άκουσα με προσοχή τον Πρόεδρο των Ανεξαρτήτων Ελλήνων, κ. Καμμένο, ο οποίος μετά πάθους υποστήριξε ότι αυτή η τροπολογία για την τυπική –το τονίζω- νομιμοποίηση των αποφάσεων της ΕΣΑΛ γίνεται στο πλαίσιο του μνημονίου και της παραδόσεως της χώρας στους δανειστές και τα ιδιωτικά συμφέροντα και όλα τα άλλα τα οποία είπε.
Πρέπει να σας πω –γιατί εσείς δεν είστε υποχρεωμένος να το γνωρίζετε- ότι ένα μεγάλο τμήμα αυτών των αποφάσεων έχει υπογραφεί εποπτεύοντος Υπουργού του Πάνου Καμμένου. Εάν πράγματι αυτές οι αποφάσεις αποτελούν ένα προαιώνιο σχέδιο κατά της φυλής των Ελλήνων για την αρπαγή του δημοσίου πλούτου, τότε προφανώς είναι συνεργοί όλοι οι υπογράφοντες Υπουργοί αυτών των αποφάσεων, άρα προφανώς και ο κ. Καμμένος. Εάν δεν είναι, τότε προς τι όλη αυτή η φασαρία;
Επειδή, όμως, πουλάει στο διαδίκτυο να έρθει εδώ ο κ. Καμμένος -και μετά δε την γκάφα που έκανε με τον Ομπάμα που έγινε ρεζίλι των σκυλιών προφανώς αυτό τον έχει πειράξει- και να κάνει τι; Κατηγορεί ο Πάνος Καμμένος τον Πάνο Καμμένο! Αυτό πραγματικά, κυρίες και κύριοι, δεν έχει προηγούμενο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51727"," Ψεύδεστε!","ΕΛΕΝΑ ΚΟΥΝΤΟΥΡΑ",248
"51728"," Ψεύδομαι; Υπήρξα Υπουργός ενενήντα μέρες και ξέρω πώς δουλεύει αυτό το σύστημα. Ο κ. Καμμένος ο ίδιος έχει υπάρξει εποπτεύων Υπουργός και της ΕΣΑΛ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51729"," Συντομεύετε παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51730"," Κλείνω αμέσως.
Κλείνω, κύριε Χαλβατζή, με εσάς. Σας ευχαριστώ πολύ, κύριε Χαλβατζή, έχετε απόλυτο δίκιο. Κάνατε την πιο συνεπή ιδεολογική τοποθέτηση με το παράδειγμα του ΟΠΑΠ. Αυτή είναι η διαφορά μας και δεν πειράζει να διαφωνούμε. Εμείς θεωρούμε καλύτερη οργάνωση την ιδιωτική οικονομία, εσείς θεωρείτε καλύτερη οργάνωση το να είναι όλα στο κράτος. Είναι μία βασική μας διαφορά. Εσείς είστε κομμουνιστές, γιατί πιστεύετε ότι όλα πρέπει να είναι στο κράτος. Εμείς είμαστε δεξιοί, γιατί πιστεύουμε στην ιδιωτική οικονομία. Δεν θα μας πείσετε ούτε εσείς ούτε εμείς. Έχουμε ιδεολογική διαφορά. Τι να κάνουμε!
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"51731","  Ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51732"," Ζητώ το λόγο, κύριε Πρόεδρε.","ΧΡΗΣΤΟΣ ΠΑΠΠΑΣ",418
"51733"," Ένα λεπτό: Έχει ζητήσει το λόγο πρώτος ο κ. Μαριάς. Κύριε Μαριά, για ποιο λόγο επιθυμείτε να μιλήσετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51734"," Παραχωρώ τη θέση μου.","ΧΡΗΣΤΟΣ ΠΑΠΠΑΣ",418
"51735"," Όχι, παρακαλώ πάρα πολύ. Είμαι εγώ εδώ να αποφασίσω. 
Για ποιο λόγο, κύριε Μαριά, θέλετε το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51736"," Κύριε Πρόεδρε, ζήτησα το λόγο…","ΕΠΑΜΕΙΝΩΝΔΑΣ ΜΑΡΙΑΣ",304
"51737"," Ζήτησε πρώτος το λόγο ο κ. Μαριάς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51738"," Παραχωρώ τη θέση μου.","ΕΠΑΜΕΙΝΩΝΔΑΣ ΜΑΡΙΑΣ",304
"51739"," Όχι. Δεν θα κάνει κουμάντο εδώ ο κ. Μαριάς, αλλά το Προεδρείο. Αφού προηγήθηκε. Τι να κάνουμε; Θέλω να μάθω για ποιο λόγο ζήτησε το λόγο ο κ. Μαριάς.
Παρακαλώ, κύριε Μαριά, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51740"," Ζήτησα το λόγο ως Κοινοβουλευτικός Εκπρόσωπος των Ανεξάρτητων Ελλήνων. Αναφέρθηκε ο κ. Γεωργιάδης…","ΕΠΑΜΕΙΝΩΝΔΑΣ ΜΑΡΙΑΣ",304
"51741"," Ωραία. Παρ’ ότι έχει μιλήσει ο Αρχηγός σας, όταν θα έλθει η ώρα της δευτερολογίας, θα σας δώσω δύο λεπτά να τοποθετηθείτε.
Κύριε Παππά, γιατί θέλετε το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51742"," Θα είμαι ολιγόλεπτος.","ΧΡΗΣΤΟΣ ΠΑΠΠΑΣ",418
"51743"," Παρακαλώ, εξηγήστε μου. Δεν ήλθε η ώρα ακόμη των δευτερολογιών.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51744"," Επί προσωπικού. Έχω ένα λεπτό τότε επί προσωπικού.","ΧΡΗΣΤΟΣ ΠΑΠΠΑΣ",418
"51745"," Έχετε πρωτολογήσει ως Κοινοβουλευτικός Εκπρόσωπος. Όταν θα έλθει η ώρα της δευτερολογίας, θα σας δώσω το λόγο. Μόνο για προσωπικό, μπορείτε να ζητήσετε το λόγο. Υπάρχει προσωπικό; Ας το ακούσω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51746"," Υπήρξαν αιχμές προς το πρόσωπό μου, στις οποίες θα ήθελα να απαντήσω προς τον κ. Γεωργιάδη.","ΧΡΗΣΤΟΣ ΠΑΠΠΑΣ",418
"51747"," Ας ακούσουμε τις αιχμές, που ήταν προς το πρόσωπό σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51748"," Μα, τις ακούσαμε όλοι εδώ.","ΧΡΗΣΤΟΣ ΠΑΠΠΑΣ",418
"51749"," Όχι, εγώ θέλω να τις ακούσω, να μου τις πείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51750"," Υπήρξαν επαγγελματικές αιχμές. Μας αφαίρεσε το δικαίωμα του πολιτικού αυτοπροσδιορισμού. Είπε διάφορα πράγματα ανυπόστατα, στα οποία θέλουμε να απαντήσουμε.","ΧΡΗΣΤΟΣ ΠΑΠΠΑΣ",418
"51751"," Ορίστε, έχετε το λόγο για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51752"," Είναι πολύ το ένα λεπτό.
Κύριε Γεωργιάδη, εσείς που πουλάτε βιβλία, θα ήθελα τα βιβλία που πουλάτε να τα διαβάζετε κιόλας. Υπάρχει, λοιπόν, η Καζαντζάκειος φιλοσοφία, αυτό το περίφημο έργο που λέγεται «Η ασκητική», το οποίο για εμάς θα έπρεπε να διδάσκεται σε όλα τα ελληνικά σχολεία και το οποίο σε κάποιο σημείο λέει ότι τον αντίπαλό σου πρέπει να τον διαλέγεις, πρέπει να είναι ανώτερος από σένα. Δεν θα ασχοληθώ, λοιπόν, άλλο μαζί σας. Δεν θα ανοίξω βεντέτα μαζί σας γιατί δεν θέλω να σας κάνω περαιτέρω διαφήμιση.
Ο κύκλος της παρατάξεώς σας έχει κλείσει. Αν νομίζετε ότι δεν έχει κλείσει ακόμη, κλείνει οσονούπω. Είναι θέμα μηνών. Η Δεξιά κλείνει την πορεία της στην Ελλάδα.
Η Χρυσή Αυγή, ως λαϊκό εθνικιστικό κίνημα -αυτός είναι ο αυτοπροσδιορισμός μας- στέκεται πέραν της Δεξιάς και πέραν της Αριστεράς. Η Χρυσή Αυγή –και είναι τιμή μας και είναι καμάρι μας αυτό- στέκεται πέραν της Δεξιάς και της Αριστεράς, γιατί στις τάξεις της έχει παιδιά και εγγόνια και των δύο παρατάξεων που πολέμησαν στον αιματηρότατο πόλεμο του 1946-1949.","ΧΡΗΣΤΟΣ ΠΑΠΠΑΣ",418
"51753"," Ευχαριστούμε πολύ, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51754"," Είμαστε στην πράξη η εθνική συμφιλίωση. Δεν θα μας τοποθετήσετε εσείς σε όποια πλευρά θέλετε του Κοινοβουλίου. Εμείς συμπτωματικά καθόμαστε εδώ.","ΧΡΗΣΤΟΣ ΠΑΠΠΑΣ",418
"51755"," Κύριε συνάδελφε, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51756"," Θα μπορούσαμε να καθόμασταν στο κέντρο, θα μπορούσαμε να καθόμαστε στην αριστερά, θα μπορούσαμε να καθόμαστε όπου θέλουμε. Είμεθα πέραν της Δεξιάς και της Αριστεράς.
Τελειώσατε, κύριε Γεωργιάδη.","ΧΡΗΣΤΟΣ ΠΑΠΠΑΣ",418
"51757"," Κύριε συνάδελφε, ευχαριστούμε πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51758"," Υπάρχει, όμως, μία παράταξη ενδοτική στην Ελλάδα, η οποία ξεκίνησε την ιστορία της με το «ευχαριστούμε τους Αμερικάνους». Αυτά κάνει και σήμερα.","ΧΡΗΣΤΟΣ ΠΑΠΠΑΣ",418
"51759"," Το λόγο έχει ο κ. Βλαχογιάννης για οχτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51760"," Ευχαριστώ, κύριε Πρόεδρε.
Εμείς, κύριε Πρόεδρε, είμαστε υπερήφανοι που ανήκουμε σ’ αυτήν την παράταξη, μία παράταξη που στάθηκε όρθια στις δύσκολες στιγμές, στήριξε αυτόν το λαό, στήριξε το δημοκρατικό πολίτευμα. Είμαστε πραγματικά περήφανοι που ανήκουμε σ’ αυτήν την παράταξη! 
(Χειροκροτήματα από την πτέρυγα της Νέας Δημοκρατίας)
Δεν ντραπήκαμε, ούτε ντρεπόμαστε, για την κληρονομιά του Κωνσταντίνου Καραμανλή, του Κώστα Μητσοτάκη, του Μιλτιάδη Έβερτ, του Κώστα Καραμανλή, του Αντώνη Σαμαρά. Αν άλλοι ντρέπονται που ανήκαν κάποτε σ’ αυτήν την παράταξη, είναι δικό τους θέμα να κάνουν την αυτοκριτική τους.
Επί του παρόντος νομοσχεδίου, κύριε Πρόεδρε, είναι ένα νομοσχέδιο που κινείται προς τη σωστή κατεύθυνση. Προσπαθεί να υλοποιήσει τις δεσμεύσεις της Κυβέρνησης, που στηρίζεται στα τρία Κόμματα, για περιστολή των δαπανών.
Αυτό το οποίο πραγματικά κάνει είναι να αρχίζει από την κορυφή. Είναι συμβολική η κίνηση –όσο και ουσιαστική- να βλέπουμε να μειώνονται οι μισθοί των κρατικών αξιωματούχων. Εγώ χάρηκα που ο κ. Προβόπουλος με επιστολή του είπε ότι δέχεται να μειωθεί ο μισθός του κατά 30%. 
Θα πρέπει, όμως, να θυμίσω σε αυτήν την Αίθουσα ότι με έγγραφο του Υπουργείου Οικονομικών που υπογράφει ο κ. Σταϊκούρας ζητήθηκε από την Τράπεζα της Ελλάδας να προβεί σε ανάλογες μειώσεις των υψηλόβαθμων στελεχών της, γιατί η Τράπεζα της Ελλάδας ελέγχεται από την Ευρωπαϊκή Κεντρική Τράπεζα. Ήταν μία βούληση της Κυβέρνησης να εναρμονιστούν οι μισθοί των υψηλόβαθμων στελεχών της Τράπεζας με τη μείωση που υφίσταται όλος ο ευρύτερος δημόσιος τομέας και τα μέλη της Κυβέρνησης. Άρα, έχουμε μία θετική κίνηση προς αυτήν την κατεύθυνση και έτσι πρέπει να τη χειροκροτήσουμε και να την αντιμετωπίσουμε θετικά. 
Ακούστηκε σε αυτήν την Αίθουσα από συναδέλφους του ΠΑΣΟΚ ότι χάθηκαν τα ισοδύναμα μέτρα. Προφανώς και χάθηκαν τα ισοδύναμα, γιατί χάθηκε η αξιοπιστία της χώρας. Λυπούμαι που κάποιοι συνάδελφοι του ΠΑΣΟΚ μάς κατηγόρησαν περίπου ότι ακολουθούμε την ίδια πολιτική που ακολουθούν από το 2009. Αυτό είναι λάθος. 
Τώρα, όμως, η χώρα πρέπει να κυβερνηθεί και πρέπει να βγει σε ξέφωτο. Γι’ αυτό αναγκαζόμαστε να πάρουμε σκληρά και επώδυνα μέτρα, τα οποία πιστεύουμε ότι θα είναι δίκαια. Επειδή θα είναι δίκαια, πρέπει να στηριχθούν, εφ’ όσον δεσμευθήκαμε να κρατήσουμε την Ελλάδα όρθια στη ζώνη του ευρώ, όχι, βέβαια, με οποιοδήποτε τίμημα. Το τίμημα πρέπει να είναι δίκαιο. Πρέπει –επαναλαμβάνω- τα μέτρα να είναι δίκαια. 
Προφανώς, εγώ δεν ικανοποιούμαι όταν διαβάζω την έκθεση του Οικονομικού Επιμελητηρίου Ελλάδος που λέει ότι το 2008 η φοροδιαφυγή ήταν περίπου 30 δισεκατομμύρια ευρώ. Μόνο αν είχε φορολογηθεί αυτό το κομμάτι, θα είχαν εισπραχθεί περίπου όσα χρήματα ζητούνται τώρα να εισπραχθούν, τα 11,5 δισεκατομμύρια ευρώ. 
Είμαι βέβαιος ότι η Κυβέρνηση θα κινηθεί προς αυτήν την κατεύθυνση. Η φοροδιαφυγή και η φοροαποφυγή και η φοροκλοπή αποτελούν εγκλήματα κατά του λαού. Σε δύσκολες περιστάσεις, όταν πληρώνει ο συνταξιούχος από το υστέρημά του, δεν έχουμε την πολυτέλεια να ανεχόμαστε κανένα φοροφυγά. Σε αυτήν την Αίθουσα πιστεύω ότι όλοι οι συνάδελφοι θα συμφωνήσουμε ότι πρέπει να κινηθούμε για να πληρώσουν κι αυτοί, οι οποίοι δεν πλήρωσαν για την κρίση όλα αυτά τα χρόνια. 
Δεν νομίζω να διαφωνεί κανείς στο ότι πρέπει να καταργηθούν ή να συγχωνευθούν τα επίπεδα διοίκησης -γενικές γραμματείες, ειδικές γραμματείες- όχι με μοναδικό σκοπό την εξοικονόμηση πόρων, που είναι το πρώτο ζητούμενο, αλλά και με σκοπό την αποτελεσματικότερη Δημόσια Διοίκηση, που είναι το δεύτερο ζητούμενο. 
Θα ήθελα, όμως, το Υπουργείο Οικονομικών να δει αν αυτά τα επίπεδα χρειάζεται απλώς να συγχωνευτούν ή θα πρέπει να καταργηθούν. Γιατί το λέω αυτό; Γιατί με το Γ΄ Κοινοτικό Πλαίσιο Στήριξης ξέρω ως νομάρχης ότι είχαμε απορροφητικότητα στη νομαρχία μου 125%. Μπορεί κανένα τομεακό πρόγραμμα να υπερηφανευτεί ότι είχε μία απορροφητικότητα πάνω από το 100%; Πιστεύω ότι δεν μπορεί. Και υπήρχαν και προγράμματα που είχαν πολύ λιγότερη απορροφητικότητα επί τοις εκατό. Γιατί έγινε αυτό; Γιατί η γραφειοκρατία ήταν στο μεγαλείο της. 
Επομένως, αν θέλουμε να έχουμε καλύτερη απορροφητικότητα για τα κοινοτικά προγράμματα, αποκεντρώστε αρμοδιότητες. Μη φοβάστε να εμπιστευθείτε την τοπική κοινωνία, τις τοπικές αυτοδιοικήσεις. Έδειξαν ότι μπορούν να απορροφήσουν πιο γρήγορα πόρους και με μεγαλύτερη διαφάνεια. Κάντε το, γιατί η γραφειοκρατία, δυστυχώς, εμποδίζει πάρα πολλούς στην Αθήνα να πάρουν αποφάσεις για να αποκεντρώσουν την εξουσία. 
Το ζητούμενο στο τέλος-τέλος είναι αυτό που έλεγε και ο Μάο «άσπρη γάτα, μαύρη γάτα, εμάς μας ενδιαφέρει να πιάνει ποντίκια». Τι θέλουμε; Θέλουμε να έχουμε απορροφητικότητα. Εφόσον η απορροφητικότητα επιτυγχάνεται καλύτερα με την αποκέντρωση των αρμοδιοτήτων στα επίπεδα διοίκησης προς την περιφέρεια, γιατί δεν το κάνουμε; Άρα, είναι ένα θετικό βήμα, αλλά δεν μας αρκεί. Πιστεύω ότι θα το συνεχίσετε, γιατί πραγματικά το έχει ανάγκη ο τόπος. 
Τελειώνοντας, θέλω να πω ότι έγινε μία αναφορά από συναδέλφους για το Γουδή, ότι δηλαδή συμπληρώνονται εκατό χρόνια από τη μικρασιατική καταστροφή σε δέκα χρόνια από τώρα και ότι είπε κάποιος Αμερικανός ότι η ιστορία επαναλαμβάνεται κάθε εκατό χρόνια περίπου και, άρα, στα εκατό χρόνια περίπου θα έχουμε ένα αντίστοιχο Γουδή στην Ελλάδα.","ΗΛΙΑΣ ΒΛΑΧΟΓΙΑΝΝΗΣ",64
"51761"," Ας το αφήσουμε τώρα το Γουδή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51762"," Όχι, κύριε Πρόεδρε, να το πούμε γιατί σ’ αυτήν την Αίθουσα μας έστειλαν πολίτες να τους εκπροσωπήσουμε και εφαρμόζουμε τις πολιτικές για τις οποίες δεσμευτήκαμε και θα κριθούμε, όταν έρθει η ώρα, πάλι από τους πολίτες. Κανένας άλλος δεν μπορεί να μας κρίνει, παρά αυτοί που μας έστειλαν σ’ αυτήν την Αίθουσα. Σ’ αυτούς θα λογοδοτήσουμε και αυτοί θα μας κρίνουν. Οι απειλές για Γουδή προφανώς είναι πέρα από το δημοκρατικό πολίτευμα. Το δημοκρατικό πολίτευμα έχει τους δικούς του κανόνες, με τους οποίους λειτουργεί, έχει το Κοινοβούλιο με το οποίο λειτουργεί και έχει και τα ελληνικά δικαστήρια τα οποία κρίνουν αν κάποιος είναι εντάξει με τους νόμους, με τη συνείδησή του ή όχι.
Γι’ αυτό, ψηφίζω αυτό το νομοσχέδιο και επαναλαμβάνω ότι είμαι υπερήφανος που ανήκω σ’ αυτήν την παράταξη, τη μεγάλη κεντροδεξιά παράταξη.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"51763"," Το λόγο έχει ο κ. Σαμοΐλης για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51764"," Ευχαριστώ, κύριε Πρόεδρε.","ΣΤΕΦΑΝΟΣ ΣΑΜΟΪΛΗΣ",452
"51765","  Εχθές, κύριε συνάδελφε, μιλήσατε από τη θέση σας και σήμερα βλέπω ότι από εκεί ετοιμάζεστε να μιλήσετε. Σας ευχαριστούμε πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51766"," Ναι, κύριε Πρόεδρε, την προτιμώ.
Από τη συζήτηση αναδείχθηκε ότι πραγματικά απαιτείται ένα νέο νομοσχέδιο από πλευράς του Υπουργείου Ναυτιλίας και Αιγαίου, όσον αφορά τα θέματα που το αφορούν και όχι αυτά να μπαίνουν σε ένα άσχετο με το θέμα νομοσχέδιο.
Από εκεί και πέρα, κύριε Υπουργέ, αναφερθήκατε στις απώλειες εσόδων που είχαμε από τα τέλη πλόων και παραμονής στα λιμάνια. Μα, το πρόβλημα είναι ότι δεν υπάρχουν λιμάνια. Να σας πω αυτό το οποίο γνωρίζω εγώ που είμαι από την Κέρκυρα. Η Κέρκυρα, λοιπόν, έχει τη μαρίνα Γουβιών που είναι πάντα γεμάτη, χειμώνα-καλοκαίρι. Η Λευκάδα έχει τη μαρίνα της Λευκάδας που είναι γεμάτη χειμώνα-καλοκαίρι.","ΣΤΕΦΑΝΟΣ ΣΑΜΟΪΛΗΣ",452
"51767"," Ιδιωτική.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51768"," Όχι, του Δημοσίου είναι και πληρώνει…","ΣΤΕΦΑΝΟΣ ΣΑΜΟΪΛΗΣ",452
"51769","  Τέλος πάντων, ας μη γίνεται διάλογος τώρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51770"," Κάνετε λάθος, κύριε Υπουργέ.","ΣΤΕΦΑΝΟΣ ΣΑΜΟΪΛΗΣ",452
"51771","  Κύριε Σαμοΐλη, συνεχίστε, σας παρακαλώ. Μην κάνετε διάλογο. Στο Προεδρείο απευθύνστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51772"," Κύριε Υπουργέ, θα μου επιτρέψετε. Δεν είναι ιδιωτική η μαρίνα Λευκάδας. Στο δημόσιο ανήκει, απλά έγινε με σύμπραξη δημοσίου και ιδιωτικού Τομέα. Άλλο αυτό. Ανήκει, όμως, στο δημόσιο και πληρώνει και αρκετά χρήματα και στο Δήμο Λευκάδας. Αυτά σας τα λέω, επειδή τα ξέρω, γιατί τα έχω ζήσει από κοντά. Αυτή είναι η πραγματικότητα.
Στην Κεφαλονιά δεν έχει ολοκληρωθεί η μαρίνα. Στη Ζάκυνθο υπάρχει το τουριστικό καταφύγιο του Αγίου Χαραλάμπη, το οποίο έχει εγκαταλειφθεί. 
Άρα, πριν μιλήσετε για έσοδα, να μας πείτε γιατί δεν εισπράχθηκαν τα προηγούμενα –φώναξα προηγουμένως, όταν μιλούσατε και ρώτησα να μάθω το γιατί, αλλά δεν με ακούσατε- και να μας εξηγήσετε πώς θα έχουμε αυτά τα έσοδα από τη στιγμή που το περιβάλλον είναι ακριβώς το ίδιο μ’ αυτό που υπάρχει εδώ και είκοσι χρόνια. Το περιβάλλον είναι ακριβώς το ίδιο!","ΣΤΕΦΑΝΟΣ ΣΑΜΟΪΛΗΣ",452
"51773"," Εν πάση περιπτώσει, απεσύρθη η τροπολογία, οπότε δεν είναι ανάγκη να συνεχίσουμε την κουβέντα πάνω σ’ αυτήν. Εξήγησε ο Υπουργός προηγουμένως κάποια πράγματα και δεν είναι ανάγκη τώρα να επανερχόμεθα. Όταν θα την επαναφέρει, τότε το συζητάμε από την αρχή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51774"," Απλώς, ήθελα να πω –και να το τεκμηριώσω- ότι καλό είναι ο κύριος Υπουργός να φέρει ένα νομοσχέδιο και να συζητηθεί αναλυτικά, για να δούμε πού πάσχει η όλη ιστορία, διότι πράγματι απαιτείται να αναπτυχθεί ο θαλάσσιος τουρισμός και ιδιαίτερα τα σκάφη αναψυχής –είναι, αν θέλετε, το συγκριτικό μας πλεονέκτημα- αλλά το θέμα είναι ότι εσείς, απ’ ό,τι έχω αντιληφθεί μέχρι τώρα, θέλετε να ομαδοποιήσετε τα λιμάνια, για να τα προσφέρετε στο ΤΑΙΠΕΔ, στο γνωστό ταμείο. Εμείς διαφωνούμε μ’ αυτόν τον τρόπο αξιοποίησης.
Τώρα όσον αφορά αυτό καθ’ αυτό το νομοσχέδιο, είπα και εχθές ότι όσον αφορά το άρθρο 1, τη σύσταση Επιτροπής Συντονισμού Ελέγχων ΕΣΕΛ και τη σύσταση μονάδων εσωτερικού ελέγχου, εγώ τις θεωρώ ασκήσεις επί χάρτου, οι οποίες δεν θα έχουν κανένα αποτέλεσμα. Το μόνο το οποίο αλλάζουν είναι ότι ενισχύουν το ρόλο του Υπουργού, τίποτα άλλο. 
Για το άρθρο 2, τη μείωση των δαπανών του δημοσίου έχω πει στις επιτροπές και το επαναλαμβάνω στην Ολομέλεια, ότι αυτό το οποίο εξοικονομούμε είναι μία σταγόνα στον ωκεανό, μπροστά σ’ αυτό που θα μπορούσαμε να εξοικονομήσουμε, χρησιμοποιώντας για τη χρήση των δημοσίων υπηρεσιών αυτά καθ’ αυτά τα δημόσια κτίρια και μη δίνοντάς τα στο ΤΑΙΠΕΔ για ξεπούλημα. Λέω «ξεπούλημα», διότι η σημερινή τιμή των ακινήτων είναι πολύ χαμηλή, άρα δεν θα έχει κανένα κέρδος το ελληνικό δημόσιο. 
Επειδή όλοι φωνάζουμε και λέμε ότι εν πάση περιπτώσει στερούμαστε από έσοδα κ.λπ. και θέλουμε να κάνουμε εξοικονόμηση των δημοσίων δαπανών, θα σας πω μερικά νούμερα: 
Το 2003 οι φόροι από φυσικά πρόσωπα ήταν 5,6. Το 2012 έφτασαν τα 10,9 δισεκατομμύρια, δηλαδή μεταβολή 94,6%. Τα νομικά πρόσωπα την ίδια περίοδο, το 2003 ήταν 4,7 δισεκατομμύρια και έφτασαν τα 2,1 δισεκατομμύρια, δηλαδή μεταβολή -55,3%. 
Αυτό λοιπόν δείχνει ότι με τη μνημονιακή πολιτική και με τη χαριστική σας πολιτική, αν θέλετε, προς τους μεγάλους επιχειρηματίες, το μεγάλο κεφάλαιο, φτάνετε τη χώρα στην εξαθλίωση, στο σημείο να μην μπορεί να έχει φορολογικά έσοδα. Αυτά είναι νούμερα που τα έχει το Γενικό Λογιστήριο του κράτους. 
Όσον αφορά το άρθρο 3, έχουμε πει ότι το ψηφίζουμε. Είναι το άρθρο περικοπής, αν θέλετε, αμοιβών του Προέδρου κ.λπ.. 
Για το άρθρο 4 έχει γίνει πάρα πολύ συζήτηση. Θα πω όμως δύο κουβέντες. Πραγματικά εδώ εξυπηρετούμε καθαρά ιδιωτικά συμφέροντα και τα ιδιωτικά συμφέροντα είναι να απαλλάξουμε, αν θέλετε, το μουσείο της οικογένειας Λάτση από φορολογικές επιβαρύνσεις. Δεν κερδίζει τίποτα ούτε ο φοιτητής της ΑΕΝ, όπως έλεγε προηγουμένως ο κ. Γεωργιάδης, ούτε κανείς άλλος, παρά μόνο η οικογένεια Λάτση απαλλάσσεται από κάποια φορολογικά έσοδα και πιθανόν να κερδίσει και κάποιες επιδοτήσεις. 
Από την άλλη όμως, είπα και χθες ότι πάρα πολλά μουσεία στη χώρα είναι και αφύλακτα και δεν λειτουργούν. Τη θερινή σεζόν στην Κέρκυρα όλα τα μουσεία, τα φρούρια –που έχει πολλά η Κέρκυρα, όπως και όλη η Ελλάδα- είναι κλειστά από τις δυόμισι-τρεις η ώρα και ύστερα. Τη στιγμή που έρχεται χιλιάδες κόσμος καθημερινά να τα επισκεφθεί και λέμε «κλειστά», είναι πραγματικά τεράστιες οι απώλειες. Αν είχαμε εκεί φύλακες, θα μπορούσαμε να είχαμε τεράστια έσοδα και εξοικονόμηση δαπανών. Δεν μπορούμε δηλαδή να εξοικονομούμε δαπάνες από εκεί που δεν μπορούν να εξοικονομηθούν. 
Είπα και χθες, αν νομίζετε, ας κοπούν οι μισθοί όλων των εργαζομένων, να μην έχουν τίποτα, να μην παίρνουν φράγκο, να δείτε τι καλή εξοικονόμηση θα έχουμε! Τεράστια!
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Τώρα όσον αφορά το άρθρο 5, εμείς θα θέλαμε να το ψηφίσουμε –το είπα και χθες- εφόσον όμως αποσυρθεί η παράγραφος 4.
Θέλαμε να ψηφίσουμε τη νομιμοποίηση των κτηρίων για να μπορούν πράγματι να επισκευαστούν, διότι δεν μπορεί ούτε το ΕΣΠΑ να χρηματοδοτήσει παράνομα κτήρια αλλά ούτε κανείς οργανισμός μπορεί να ανακαινίσει και να αναβαθμίσει κτήρια τα οποία είναι παράνομα. Πρέπει να νομιμοποιηθούν.
Και εν πάση περιπτώσει κι αυτές οι παρανομίες και ο τρόπος σκέψης και ο τσαμπουκάς του ελληνικού δημοσίου τύπου «εγώ είμαι δημόσιο δεν χρειάζομαι άδειες» ήταν των προηγούμενων κυβερνήσεων. Και αυτός ο τσαμπουκάς μεταφέρεται και σήμερα.","ΣΤΕΦΑΝΟΣ ΣΑΜΟΪΛΗΣ",452
"51775"," Ολοκληρώστε, παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51776"," Ολοκληρώνω σε μισό λεπτό, κύριε Πρόεδρε.
Υπάρχει λοιπόν από την άλλη έτοιμη μελέτη εφαρμογής μάλιστα -σύμφωνα με τα γραπτά σας- 3,5 εκατομμυρίων ευρώ προκειμένου να χρηματοδοτηθεί από το ΕΣΠΑ. 
Εμείς δωρεές πραγματικών δωρητών πρέπει να τις δεχτούμε, αλλά δωρεές που να σέβονται και το ελληνικό δημόσιο. Τι πάει να πει δηλαδή σου δίνω 692.000 ή 100.000 –όσα είναι αυτά- αλλά θα πρέπει να καταργηθεί ο νόμος περί δημοσίων έργων, πρέπει να τον παρακάμψουμε, να έχουμε παρέκκλιση; Αυτό λέτε στην παράγραφο 4.","ΣΤΕΦΑΝΟΣ ΣΑΜΟΪΛΗΣ",452
"51777"," Το μισό λεπτό πέρασε προ πολλού, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51778"," Εντάξει, κύριε Πρόεδρε, ολοκλήρωσα.","ΣΤΕΦΑΝΟΣ ΣΑΜΟΪΛΗΣ",452
"51779"," Ευχαριστούμε πολύ.
Η κ. Διακάκη έχει το λόγο για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51780"," Ευχαριστώ πολύ, κύριε Πρόεδρε.
Είναι ένας ευσεβής πόθος της τρικομματικής Κυβέρνησης το νοικοκύρεμα των δημοσιονομικών της χώρας. Εγώ δεν θα αμφισβητήσω τις προθέσεις σας, αμφισβητώ όμως τον τρόπο με τον οποίο προσπαθείτε να επιτύχετε αυτό το νοικοκύρεμα. Ο λόγος σας -και εννοώ όλους τους μέχρι τώρα ομιλητές της συγκυβέρνησης- αν και κάνατε φιλότιμες προσπάθειες, είναι απελπιστικά ισχνός. Παρ’ όλο το πομπώδες των λόγων σας, παρ’ όλη την αγωνία σας να μας πείσετε, δεν τα καταφέρατε και αυτό γιατί δεν γίνεται με επιδερμικές αναλύσεις να φτάσετε στην ουσία του πράγματος. 
Απορείτε γιατί δεν καταλαβαίνουμε αυτά που μας λέτε και γιατί προβάλλουμε αντιρρήσεις στις προτάσεις σας και στα σχέδιά σας. Μας κάνετε υποδείξεις λέγοντας ότι κάνουμε στείρα αντιπολίτευση, χωρίς να περνά ούτε από τον προθάλαμο του μυαλού σας ότι εσείς κάνετε στείρα πολιτική. Εσείς είστε οι υπόλογοι και όχι εμείς. Εσείς καταστρέφετε τη χώρα με αυτήν την τακτική που ακολουθείτε και όχι εμείς. Σταματήσετε επιτέλους να κοροϊδεύετε τον ελληνικό λαό με επικοινωνιακά τερτίπια μόνο και μόνο για εντυπωσιασμό.
Μια πρώτη παρατήρηση όσον αφορά τον τίτλο του προς συζήτηση νομοσχεδίου: Περιστολή δημοσίων δαπανών. Η περιστολή τείνει να λάβει απλά λογιστικά χαρακτηριστικά. Μοιάζει σαν να συμμαζεύει κανείς κάτι που ξέφυγε ή ξεχείλωσε από μόνο του, αγνοώντας το γεγονός πως οι δημόσιες δαπάνες είναι ένα κοινωνικό μέγεθος, στοιχείο πολιτικής οργάνωσης της κρατικής λειτουργίας. Το ύψος και το εύρος των σχετικών δαπανών δεν προσδιορίζεται από φυσικούς νόμους ή προσωπικές συμπεριφορές αλλά υλοποιεί την αντίληψη και τους στόχους των κυβερνώντων για την ιεράρχηση των απαιτήσεων της κρατικής λειτουργίας. Μια ενιαία καθολική αντίληψη για το ζήτημα των δημοσίων δαπανών θα αναδείκνυε την έννοια της σκοπιμότητάς τους και του στόχου που εξυπηρετούν.
Στο νομοσχέδιο που εισηγείται το Υπουργείο Οικονομικών τα πάντα τείνουν να καλυφθούν από μια ανομολόγητη και ενδεχομένως αυτονόητη ανάγκη εξορθολογισμού, που δεν διαφέρει σε τίποτα από τη γενική πολιτική των μνημονίων. Η λιτότητα, η συμπίεση της εργασίας, η αποδόμηση του κοινωνικού κράτους και η έμπρακτη περιστολή κοινωνικών δικαιωμάτων είναι η αντικειμενική, μοναδική, μαθηματικά προσδιορισμένη πολιτική ενός προβλήματος που έπεσε από τον ουρανό και ονομάστηκε κρίση χρέους.
Η δική μας κριτική για αποσπασματικότητα των εν λόγω μέτρων είναι μάλλον επιεικής. Μας παρουσιάζετε ρυθμίσεις για επιμέρους λειτουργίες του κράτους, παραγράφοντας παραμέτρους κοινωνικού οφέλους ή διαγράφοντας την έννοια των κοινωνικών αναγκών. 
Η εργαζόμενη κοινωνία δεν έχει ανάγκη από ένα φθηνότερο κράτος. Έχει ανάγκη από μια αποτελεσματική, χρήσιμη και λειτουργική οργάνωση των κρατικών υπηρεσιών ώστε να αποκτήσουν δημόσια χαρακτηριστικά. 
Οι δημόσιες δαπάνες δεν έχουν ανάγκη μιας απλής λογιστικής ρύθμισης, αλλά ενός συνεπούς και συνεκτικού σχεδίου κοινωνικού μετασχηματισμού τους. Αυτό που έλειπε δεν ήταν κυρίως ο ανορθολογισμός στις δημόσιες δαπάνες. Δεν πρόκειται για κάποια αστοχία της κυρίαρχης μέχρι σήμερα δημοσιονομικής πολιτικής. Αυτό που συστηματικά και συστημικά κυριάρχησε ήταν η απουσία κάθε συστήματος ελέγχου και αξιολόγησης της κοινωνικής αποτελεσματικότητας των δημόσιων δαπανών και η μετατροπή του δημοσίου σε χώρο ελεύθερης δράσης των ιδιωτικών συμφερόντων ιδίως μετά την επέλαση του νεοφιλελευθερισμού.
Άρα, δεν ευθύνεται το κράτος γενικώς, όπως λένε οι απολογητές του ισχύοντος συστήματος, αλλά η περαιτέρω υποταγή του κράτους σε ιδιωτικά συμφέροντα και σε ιδιοτελείς συμπεριφορές και πρακτικές.
Ειδικότερα στο άρθρο 2 του υπό συζήτηση νομοσχεδίου προβλέπονται ρυθμίσεις για τη μείωση των μισθωμάτων που καταβάλλει το ελληνικό δημόσιο και οι φορείς του δημόσιου τομέα για τη στέγαση των υπηρεσιών τους. Κατά το Γενικό Λογιστήριο του Κράτους το ύψος της σχετικής εξοικονόμησης ανέρχεται στα 15 εκατομμύρια ευρώ, περίπου δηλαδή το 10% της αντίστοιχης δαπάνης του έτους 2011.
Θα περίμενε κανείς αυτή η σχετική διάταξη να εντάσσεται σε ένα γενικότερο συνεκτικό σχέδιο εξορθολογισμού των λειτουργικών δαπανών του ελληνικού δημοσίου. Κάτι τέτοιο, όμως, απουσιάζει τόσο στην ειδική παρουσίαση του θέματος από την αιτιολογική έκθεση όσο και σε επίπεδο γενικής πολιτικής του Υπουργείου Οικονομικών.
Υπάρχουν δημοσιογραφικές αναφορές που παρουσιάζουν μία εικόνα εκατοντάδων ακινήτων και ειδικότερα κτηρίων του δημοσίου. Υπάρχουν περίπου επτακόσια είκοσι κτήρια που ανήκουν στο Υπουργείο Πολιτισμού, άλλα που ανήκουν στο Υπουργείο Οικονομικών κ.λπ.. Αυτό μπορεί να είναι μία δημοσιογραφική πληροφορία, όμως θα περιμέναμε να υπάρχει μία ολοκληρωμένη προσέγγιση από το Υπουργείο Οικονομικών.
Ξέρετε, οι κτηριακές υποδομές των κρατικών υπηρεσιών δεν είναι άυλοι τίτλοι. Εκτός από την καθαρή οικονομική δαπάνη που απαιτούν πρωτίστως με τη χωροθέτησή τους, τη λειτουργική διάρθρωση των χώρων τους, τη χρήση τεχνικών και τεχνολογικών μέσων, οφείλουν να εκπληρώνουν τον κοινωνικό τους ρόλο. 
Από τη σημερινή κατάσταση αποδεικνύεται η αποτυχία των μέχρι τώρα κυβερνήσεων να διαχειριστούν με όρους κοινωνικού δημόσιου οφέλους και αποτελεσματικότητας το σχεδιασμό των κρατικών κτηριακών υποδομών. 
Αν σας ζητούσαμε να μας παρουσιάσετε την αναλυτική εικόνα του κτηριακού δυναμικού του δημοσίου, ιδιόκτητου και ενοικιαζόμενου ή ένα σχέδιο ενιαίας διαχείρισης του κτηριακού δυναμικού που υφίσταται, είμαστε δυστυχώς βέβαιοι πως δεν θα είχατε να παρουσιάσετε ούτε καν κάτι που να ανταποκρίνεται στο μέγεθος του προβλήματος.
Στις 17 Ιουλίου ο Πρωθυπουργός έδωσε προθεσμία μίας εβδομάδας για την καταγραφή όλων των ακινήτων Υπουργείων και εποπτευομένων οργανισμών και φορέων. 
Σαν δημοσιογραφική είδηση βέβαια έχει το ειδικό της βάρος για επικοινωνιακούς λόγους της Κυβέρνησης, για τις ανάγκες της Κυβέρνησης. Όμως, στην άσκηση ουσιαστικής παρεμβατικής πολιτικής δεν υπάρχει τίποτα να δείξετε. Έχετε επιδείξει μία αξιοσημείωτη εγρήγορση και συνέπεια όμως στη σύνταξη Πράξεων Νομοθετικού Περιεχομένου για την άρση αστοχιών και παραλείψεων του υφισταμένου νομικού πλαισίου όταν παρουσιάζονται τυπικά προσκόμματα νομιμότητας στην εφαρμογή της πολιτικής των μνημονίων.
Σε αυτονόητες παρεμβάσεις που εξορθολογίζουν την κρατική λειτουργία που οργανώθηκε κατ’ εικόνα, καθ’ ομοίωση και καθ’ υποταγή των κομματικών σκοπιμοτήτων και των πελατειακών αναγκών των κυβερνώντων των τελευταίων δεκαετιών, παρατηρείται αποσπασματικότητα και ασυνέχεια μέτρων. Η μόνη σαφής, συνεκτική, αδιαπραγμάτευτη και προγραμματισμένη πολιτική για τις κρατικές δαπάνες αναφέρεται στη συμπίεση της εργασίας, στη συρρίκνωση και κατάργηση θεσμών και λειτουργιών του κοινωνικού κράτους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Με την απουσία οιασδήποτε άλλης σχετικής ρύθμισης, οι δαπάνες του δημόσιου τομέα εμφανίζονται ως το κύριο, αν όχι το μοναδικό πρόβλημα, για τη στέγαση υπηρεσιών του ελληνικού δημοσίου και των φορέων του δημοσίου τομέα. Όμως, η ενοικίαση κτηρίων για τη στέγαση παιδικών σταθμών, νηπιαγωγείων, ή σχολικών υποδομών, η ενοικίαση κτηρίων για τη στέγαση εκπαιδευτικών αναγκών σχολών της ανώτατης εκπαίδευσης στην περιφέρεια, νοσοκομείων, όπως το 1ο Θεραπευτήριο του ΙΚΑ στην Αθήνα, είναι παράγωγα των ιεραρχήσεων της πολιτικής, των κυβερνήσεων που εσείς σήμερα είστε η συνέχειά τους. 
Επιμένουμε ότι αν δεν ενταχθεί το ζήτημα της στέγασης των κρατικών λειτουργιών σε μια καθολική οπτική με όρους κοινωνικής αποτελεσματικότητας με σχεδιασμό, διαφάνεια και ενεργό συμμετοχικό ρόλο των εργαζομένων στο δημόσιο, οι ρυθμίσεις του παρόντος νομοσχεδίου δε θα ξεπεράσουν τα όρια μιας κτηματομεσιτικής οδηγίας.","ΜΑΡΙΑ ΔΙΑΚΑΚΗ",129
"51781"," Ευχαριστούμε πολύ. Έχετε πολλά ακόμα, βλέπω. Κινδυνεύουμε να παρεξηγηθούμε διότι η κατάληξη του επιθέτου σας ενδεχομένως να δίνει Κρήτη και θα λένε ότι επειδή είμαστε πατριώτες σας επιτρέπω να μιλάτε παραπάνω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51782"," Το κάνατε και προηγουμένως, επομένως μην ανησυχείτε γι’ αυτό.
Εν κατακλείδι, οι στόχοι του άρθρου 2 υπονομεύονται από τη γενική πολιτική σας σε ό,τι αφορά στη διαχείριση κτηρίων και εν γένει ακινήτων του δημοσίου. 
Μας φέρνετε ένα άρθρο εξοικονόμησης 15 εκατομμυρίων ευρώ, ενώ χωρίς καμία κοινοβουλευτική συναίνεση και εποπτεία ξεπουλάτε κτηριακή περιουσία αξίας δισεκατομμυρίων, με πολλαπλάσια αξία κοινωνικής χρήσης, με απολύτως αδιαφανείς διαδικασίες.
Κύριε Υπουργέ, κύριοι της Κυβέρνησης, εμετρήθητε, εζυγίσθητε και ευρέθητε ελλιπείς. 
Ευχαριστώ πολύ.","ΜΑΡΙΑ ΔΙΑΚΑΚΗ",129
"51783"," Ευχαριστούμε, κυρία συνάδελφε.
Το λόγο έχει ο κ. Αυγενάκης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51784"," Ευχαριστώ πολύ, κύριε Πρόεδρε. 
Δε θα κάνω χρήση της κοινής μας καταγωγής, κύριε Πρόεδρε. Να είστε σίγουρος. Επομένως, δε θα καταχραστώ του χρόνου, ελπίζω.
Κύριε Υπουργέ, κυρίες και κύριοι συνάδελφοι, όλοι σ’ αυτή την Αίθουσα θα συμφωνήσουμε ότι η ελληνική κοινωνία έχει κατανοήσει πλήρως τις κύριες αιτίες που δημιούργησαν την τραγική, για τη χώρα μας, οικονομική κατάσταση και απαιτούν από το υπάρχον πολιτικό σύστημα να την απαλλάξει από τα βαρίδια του παρελθόντος που έχουν περιορίσει την ποιότητα της ζωής και έχουν καταστήσει την καθημερινότητα πολλών συμπολιτών μας δυσβάσταχτη. 
Κυρίες και κύριοι συνάδελφοι, οι Έλληνες πολίτες ζητούν απαιτητικά τον περιορισμό κάθε δημόσιας σπατάλης που επιβαρύνει τον έλληνα φορολογούμενο και δη το συνεπή φορολογούμενο. Η σμίκρυνση του δημοσίου τομέα με την κατάργηση οργανισμών με τη συγχώνευση γραμματειών, επιτροπών ή υπηρεσιών, ο περιορισμός δηλαδή των λειτουργικών δαπανών, ο έλεγχος διαχείρισης του δημοσίου χρήματος, η διαφάνεια και η εντιμότητα των δημοσίων προσώπων είναι κοινό αιτούμενο τόσο της ελληνικής κοινωνίας, όσο και της ελληνικής Κυβέρνησης, που ασθμαίνει να προλάβει όσα οι προηγούμενοι έπρεπε να είχαν κάνει, αλλά δυστυχώς δεν τα έκαναν παρά τις διαπιστώσεις που δημοσίως έκαναν. 
Κοινή πεποίθηση είναι ότι όλα τα παραπάνω είναι απαραίτητα αλλά και επιβεβλημένα για ένα οργανωμένο κράτος και στην παρούσα συγκυρία κομβικά για την έξοδο της χώρας μας από την κρίση. 
Η Κυβέρνηση ανταποκρίνεται στο λαϊκό αίτημα για επανεκκίνηση της οικονομικής ζωής του τόπου κινούμενη σε δύο κατευθύνσεις: 
Από τη μια προσπαθεί να θεσμοθετήσει και να χρησιμοποιήσει όλα εκείνα τα μέσα που θα της επιτρέψουν να εξακριβώσει το μέγεθος της σπατάλης, τον έλεγχο, αλλά και την καταστολή της. 
Από την άλλη, προσπαθεί να δώσει την ώθηση στην οικονομία, η οποία στο εξής θα θεμελιώνεται σε έναν εξορθολογισμένο δημόσιο τομέα. 
Και αυτό γιατί και τα δύο σκέλη είναι αλληλένδετα, αλλά και αναγκαία, για την αναπτυξιακή πορεία της χώρας μας. Καμία δημοσιονομική προσαρμογή από μόνη της δεν μπορεί να επιλύσει χρόνια προβλήματα της ελληνικής οικονομίας και κοινωνικής ζωής. Ούτε η ανεξέλεγκτη παροχή ρευστότητας μπορεί να δημιουργήσει βιώσιμη ανάπτυξη.
Άλλωστε, κυρίες και κύριοι συνάδελφοι, η πείρα μας δίδαξε ότι όποιο μέτρο εφαρμόσαμε αποσπασματικά, δεν έφερε το αναμενόμενο αποτέλεσμα, όσο καλό κι αν ήταν. 
Κι ένα παράδειγμα ανέφερε προηγουμένως ο Υπουργός με το φόρο πολυτελείας σκαφών, που άλλα προσδοκούσαν και άλλα, φυσικά, κατέληξαν στα ελληνικά ταμεία.
Κύριος στόχος κάθε πολιτικής, αλλά και νομοθετικής πρωτοβουλίας, είναι ο εξής. Η ανταποδοτικότητα που πρέπει να έχει το κάθε ευρώ του Έλληνα φορολογούμενου για να ικανοποιήσει το αίσθημα του πολίτη ότι τα χρήματά του δεν χάνονται σε δαιδαλώδεις γραφειοκρατικές διαδικασίες υπέρ δημοσίων φορέων ή υπέρ δημοσίων προσώπων.
Το σχέδιο νόμου για τη δημοσιονομική πολιτική περιλαμβάνει τρεις βασικές πρωτοβουλίες.
Η πρώτη, αφορά τη βελτίωση των δημοσιονομικών ελέγχων, με αλλαγές σε όλο το σύστημα, για να προλαμβάνει, να αποτρέπει, να τιμωρεί την κατασπατάληση του δημοσίου πλούτου.
Περιέχονται, δε, τροποποιήσεις που το καθιστούν ευέλικτο, ανεξάρτητο, αποτελεσματικό και προσαρμοσμένο στα διεθνή πρότυπα και στις νέες, πραγματικές ανάγκες της οικονομίας.
Οι παραπάνω διαρθρωτικές αλλαγές στην οργάνωση του συστήματος δημοσιονομικών ελέγχων προσδοκάται να αποφέρουν ένα ετήσιο δημοσιονομικό όφελος πάνω από 300.000 με 400.000 ευρώ. 
Με τις ρυθμίσεις του νομοσχεδίου για τη μείωση των απολαβών υψηλόβαθμων στελεχών της Δημόσιας Διοίκησης αναμένεται να προκύψει εξοικονόμηση ύψους 9.000.000 με 10.000.000 ευρώ ετησίως. Το ποσό αυτό φέτος χρησιμοποιήθηκε ως δημοσιονομικό ισοδύναμο για την απόδοση της εξισωτικής αποζημίωσης στους κτηνοτρόφους.
Πρόκειται για ρυθμίσεις απαραίτητες που θα συμβάλουν στην αντιμετώπιση της μεγάλης ανάγκης μείωσης των δημοσίων δαπανών, ξεκινώντας από την ίδια την κορυφή της πολιτικής ιεραρχίας. 
Θα έλεγα ότι είναι δίκαιο για τις κοινωνικές ομάδες, που σήκωσαν ιδιαίτερα βαρύ φορτίο το διάστημα που μας πέρασε.
Με τις διατάξεις του υπό συζήτηση νομοσχεδίου που αφορούν τη μείωση των μισθωμάτων για τα ακίνητα του δημοσίου, την περικοπή των εξόδων παράστασης από το πολιτικό προσωπικό, όπως, επίσης, και με συγχωνεύσεις που ορίζει το άρθρο 1 του παρόντος νομοσχεδίου θα εξοικονομηθούν πόροι περίπου 25.000.000 ευρώ. Είναι ασήμαντο ποσό;
Σκέφτομαι πολλές φορές, δεν μπορούσαν, αλήθεια, αυτές οι αλλαγές να έχουν γίνει το προηγούμενο διάστημα και την προηγούμενη περίοδο, του ΠΑΣΟΚ, που διαπίστωνε, αλλά αδυνατούσε, όπως φάνηκε, να υλοποιήσει;
Κυρίες και κύριοι συνάδελφοι, αναμφίβολα το παρόν σχέδιο νόμου δεν λύνει όλα τα δημοσιονομικά προβλήματα της χώρας ούτε επιτυγχάνει, αν θέλετε, τη συρρίκνωση του δημοσίου τομέα σε ποσοστό της τάξεως του, ας πούμε, 50%. Και το καταλαβαίνουμε όλοι μας. Θέτει, όμως, τα θεμέλια για την εκκίνηση της συνολικής αναμόρφωσης, αναδιοργάνωσης, το νοικοκύρεμα του ελληνικού κράτους.
Η σημερινή Κυβέρνηση, ο Πρωθυπουργός της χώρας, ο κ. Σαμαράς, αλλά και όλοι εμείς οι υπεύθυνοι Βουλευτές της Νέας Δημοκρατίας, με πίστη στον εθνικό στόχο, έχουμε ξεκινήσει ήδη την προσπάθεια της δημοσιονομικής προσαρμογής, εισάγοντας στο δημόσιο βίο μία σειρά διαρθρωτικών αλλαγών και μέτρων, που μειώνουν τη σπατάλη, αυξάνουν δίκαια τα δημόσια έσοδα και αντιμετωπίζουν τις χρόνιες διαρθρωτικές αδυναμίες, βάζοντας ένα τέλος, με αυτόν τον τρόπο, στη λογική του κράτους – πελάτη και επαναφέροντας στο δημόσιο βίο τις έννοιες της ανάπτυξης, της αξιοκρατίας, της αξιοπιστίας του πολιτικού συστήματος, της διαφάνειας, του ελέγχου, του νοικοκυρέματος.
Αναζητείται μεγαλύτερο θάρρος και περίσσευμα ψυχής, κυρίες και κύριοι της Αξιωματικής Αντιπολίτευσης. Πέρα από το διαρκή θυμό που βγάζετε και που βγάζει ο λόγος σας και η συμπεριφορά σας στην Αίθουσα τούτη, αλλά και σε κάθε δημόσια τοποθέτησή σας, με ειλικρίνεια και ρεαλισμό σας καλώ να στηρίξετε το κάθε θετικό που γίνεται αυτήν την ώρα, αφού ούτε ιδεολογικά σας διαβάλλει –είμαστε όλοι βέβαιοι- ούτε, βεβαίως, προκαλεί ζημία στον ελληνικό λαό.
Το αντίθετο πετυχαίνει το σημερινό νομοθέτημα που για δεύτερη μέρα συζητάμε. Αλήθεια, περίμενα περισσότερο θάρρος και βεβαίως προτάσεις, πράγμα το οποίο δεν άκουσα.
Να σας πω και για την κ. Διακάκη. Δεν έχει ανάγκη από φθηνότερο κράτος είπατε. Πολύ σωστά και συμφωνούμε. Έχει ανάγκη, όμως, από ένα αποτελεσματικότερο κράτος, από ένα ευέλικτο κράτος, που εσείς δείχνετε να μην το αντιλαμβάνεστε.
Στηρίζω την Κυβέρνηση και ψηφίζω το παρόν νομοθέτημα.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΕΛΕΥΘΕΡΙΟΣ ΑΥΓΕΝΑΚΗΣ",43
"51785"," Ευχαριστούμε, κ. Αυγενάκη.
Κύριε Γάκη, έχετε το λόγο για τέσσερα λεπτά για προτασσόμενη δευτερολογία από τη θέση σας αν έχετε την καλοσύνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51786"," Ευχαριστώ, κύριε Πρόεδρε.
Είναι επόμενο μετά τους Κρητικούς, μια καλή γειτονία θα επιφύλασσε μια καλύτερη συμπεριφορά. Μου στερείτε πρώτη φορά το δικαίωμα να είμαι στο Βήμα.","ΔΗΜΗΤΡΙΟΣ ΓΑΚΗΣ",79
"51787"," Εντάξει, μια ανοχή θα δείξω. Είμαι, όμως, υποχρεωμένος σ’ αυτήν τη φάση να κάνω αυτό που λέει ο Κανονισμός. Πάρτε το λόγο και αν έχετε να πείτε κάτι περισσότερο, ευχαρίστως να σας επιτρέψουμε δεν υπάρχει θέμα. Για εξηγήστε μου τη γειτονία, τώρα που έχουμε μείνει και λίγοι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51788"," Δεν θα είναι και η καλύτερη εμπειρία της πρώτης εμφάνισης στη Βουλή.
Εν πάση περιπτώσει, ξέρετε με τη μεταβίβαση των λιμανιών και των αεροδρομίων στο ΤΑΙΠΕΔ η Ρόδος και η Δωδεκάνησος μοιάζει να κηρύχτηκαν σε αποκλεισμό. Τα δύο λιμάνια της Ρόδου, το ένα λιμάνι της Κω και τα δύο αεροδρόμια της Κω και της Ρόδου μεταβιβάστηκαν στο ταμείο μ’ ό,τι αυτό συνεπάγεται από εδώ και μετά.
Τι συνεπάγεται; Συνεπάγεται μια διαδικασία αδιαφανή για το ξεπούλημα σε ιδιωτικά συμφέροντα. Φοβάμαι, κύριε Υπουργέ, ότι υπάρχει ένα οργανωμένο σχέδιο, το οποίο φτάνει στο τέρμα που λέει: «Δημιουργία ΑΟΖ στα Δωδεκάνησα, στη Ρόδο». Εκεί εντάσσονται βήμα - βήμα οι αποφάσεις και οι προτάσεις και οι διαδικασίες που ακολουθούμε σήμερα για να φτάσουμε στη δημιουργία της ΑΟΖ. Φοβάμαι πως μέσα εκεί ίσως να είναι μπλεγμένο και το σχέδιο δημιουργίας μόνιμων καταλυμάτων για τους αλλοδαπούς, οι οποίοι εν δυνάμει μπορεί να χρησιμοποιηθούν ίσως σαν μια εργατική δύναμη πάρα πολύ φτηνή. Μακάρι, να πέσουμε έξω στους συλλογισμούς μας.
Σήμερα με τη μεταβίβαση και το ξεπούλημα των λιμανιών και των αεροδρομίων στο ΤΑΙΠΕΔ κάνετε ένα βήμα προς τον τελικό στόχο, που είπαμε ότι είναι το ξεπούλημα των λιμανιών χωρίς έλεγχο και χωρίς να αντιλαμβάνεστε ούτε να λαμβάνετε υπ’ όψιν τα ιδιαίτερα χαρακτηριστικά και τα αναπτυξιακά και τα γεωγραφικά -και το επισημαίνω αυτό- της περιοχής και τις προτάσεις της τοπικής κοινωνίας.
Με την τροπολογία ειδικά που καταθέτετε για να νομιμοποιήσετε νομοθετικά τις αποφάσεις της επιτροπής σχεδιασμού και ανάπτυξης λιμένων καθαρίζετε ουσιαστικά το γήπεδο για το ξεπούλημα των λιμανιών. Και όταν λέμε καθαρίζετε, σημαίνει ότι το βγάζετε από τα αγκάθια, όπως θα δούμε και παρακάτω.
Με την τροπολογία σας νομιμοποιείτε, λοιπόν,  την μελλοντική αυθαιρεσία των ιδιωτών που θα αναλάβουν την εκμετάλλευση των λιμανιών της χώρας. Δίνετε ουσιαστικά τη δυνατότητα στους επενδυτές να καθορίσουν όπως αυτοί θέλουν, αυθαίρετα, τους όρους δόμησης και της χρήσεις γης εντός της χερσαίας λιμενικής ζώνης.
Θυμίζω ότι παρόμοια ρύθμιση περιλαμβάνεται στη διακήρυξη του διαγωνισμού και για την αξιοποίηση του γκολφ Αφάντου. Τι λέει αυτή η διακήρυξη για να ξέρουμε τι μας περιμένει: «Ο επιλεγείς επενδυτής θα έχει το δικαίωμα να αξιοποιήσει το ακίνητο με όποιον τρόπο αυτός επιθυμεί κατά την απόλυτη διακριτική του ευχέρεια.» Εκεί θα φτάσουμε και στα λιμάνια. 
Είναι αποκαλυπτικό, επίσης, το τμήμα της έκθεσης αξιολόγησης συνεπειών που συνοδεύει την τροπολογία και δικαιολογεί εν μέρει και το κατεπείγον και αφήνει και έκθετο τον κ. Βορίδη, ο οποίος είπε: «Εντάξει, βρε παιδιά, τι θέλετε τώρα; Δώδεκα χρόνια προσπαθούμε, έχουν αποφασιστεί διοικητικές πράξεις. Τώρα βρεθήκατε να διαμαρτυρηθείτε;»
Κοιτάξτε τι αναφέρει η δική σας έκθεση που συνοδεύει την πρόταση νόμου: «Εν όψει της άμεσης έναρξης της διαδικασίας αποκρατικοποιήσεως των δώδεκα μεγάλων λιμανιών της χώρας και με δεδομένη την παραπάνω ανασφάλεια δικαίου κρίνεται απολύτως αναγκαίο πριν την έναρξη οποιασδήποτε διαγωνιστικής διαδικασίας οι παραπάνω κανονιστικές αποφάσεις να κυρωθούν με τυπικό νόμο, ώστε μετά την τακτοποίηση του θέματος αυτού να μην επηρεαστεί αρνητικά το επενδυτικό ενδιαφέρον για τις προαναφερθείσες λιμενικές εγκαταστάσεις».
Αυτός είναι ο στόχος, λοιπόν, να «καθαρίσουμε» το γήπεδο από τα νομικά αγκάθια που μέχρι τώρα υπάρχουν.
Τώρα, τι θέλετε να νομιμοποιήσετε μέσα στα λιμάνια; Τη μαρίνα του Μανδρακίου, το διαμάντι της Μεσογείου. Όλοι όσοι έχουν επισκεφθεί τη Ρόδο ξέρουν ότι είναι στην καρδιά της Ρόδου και ενώ βρίσκεται σε εξέλιξη διεθνής διαγωνισμός, έχει πάρει εντολή ο δήμαρχος και πρόεδρος του Λιμενικού Ταμείου να σταματήσει το διαγωνισμό, για να ανατεθεί η τύχη του στο ΤΑΙΠΕΔ. 
Ζήτησα να μιλήσω σήμερα και για ένα δεύτερο λόγο. Το νομοσχέδιο είναι κάπως αθηνοκεντρικό. Δεν αγγίζει την περιφέρεια. Και δεν αγγίζει την περιφέρεια, γιατί στην περιφέρεια υπάρχουν τεράστια προβλήματα από τη διαχείριση της ακίνητης περιουσίας. 
Αναφέρω χαρακτηριστικά. Το ΙΚΑ της Ρόδου επί είκοσι χρόνια πληρώνει ενοίκιο, που ξεκίνησε από τις 15.000 ευρώ και έφθασε στις 30.000 ευρώ σήμερα, ενώ διαθέτει δικό του ακίνητο, εγκαταλελειμμένο και παράλληλα το παλιό νοσοκομείο είναι ένα κτήριο στην καρδιά της πόλης που γηράσκει, απαξιώνεται και ουσιαστικά καταληστεύεται.
Ακίνητα του Ταμείου Αρχαιολογικών Πόρων, που βρίσκονται στη μεσαιωνική πόλη, τα οποία με την εγκατάλειψη και με τη χρήση τους έχουν διαμορφώσει μία εικόνα της μεσαιωνικής πόλης, η οποία δεν τιμά καθόλου την ιστορία και το μέλλον της Ρόδου. Επίσης, ακίνητα του ΕΟΤ βρίσκονται εγκαταλελειμμένα και δεν τα έχει αγγίξει η νομοθετική ρύθμιση του Υπουργείου.
Θέλω, επίσης, να σταθώ πολύ σύντομα στις γερμανικές αποζημιώσεις. Μου κληρονόμησε ο πατέρας μου ένα έγγραφο του γερμανικού στρατού, ο οποίος, όταν μας πήρε τριακόσια είκοσι ένα κιλά κρέας, μας έδωσε μία βεβαίωση, η οποία λέει ότι ο φέρων αυτήν τη βεβαίωση μπορεί να αποζημιωθεί από το γερμανικό κράτος. Εξουσιοδοτώ την ελληνική Βουλή, το ελληνικό κράτος, να μου πει αν θα το διεκδικήσει. Και αν το διεκδικήσει, του χαρίζω όλη την αποζημίωση. Είναι ένα στοιχείο, πάνω στο οποίο μπορεί να στηριχθεί εν μέρει κάποια διαδικασία γερμανικών αποζημιώσεων. 
(Στο σημείο αυτό ο Βουλευτής κ. Δημήτριος Γάκης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΓΑΚΗΣ",79
"51789"," Ευχαριστώ, κύριε συνάδελφε.
Κυρίες και κύριοι συνάδελφοι, τελείωσαν οι πρωτολογίες επί των άρθρων. Προετάχθη και η δευτερολογία του συναδέλφου. 
Θέλει κάποιος από τους υπόλοιπους συναδέλφους να δευτερολογήσει; Νομίζω ότι έγινε διεξοδική συζήτηση επί του σχεδίου νόμου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51790"," Κύριε Πρόεδρε, παρακαλώ το λόγο.","ΔΗΜΗΤΡΗΣ ΓΕΛΑΛΗΣ",85
"51791"," Κύριε Πρόεδρε, παρακαλώ το λόγο.","ΧΡΗΣΤΟΣ ΓΚΟΚΑΣ",112
"51792"," Κύριε Πρόεδρε, παρακαλώ το λόγο.","ΕΠΑΜΕΙΝΩΝΔΑΣ ΜΑΡΙΑΣ",304
"51793"," Κύριε Πρόεδρε, παρακαλώ το λόγο.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51794"," Θα δώσω το λόγο στους τέσσερις συναδέλφους που το ζητούν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51795"," Όχι, κύριε Πρόεδρε. Θα μιλήσουν ή όλοι ή κανένας.","ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ",41
"51796"," Εγώ δεν μπορώ να στερήσω από κανέναν το λόγο. Κάνω την παράκληση, γιατί από εδώ και πέρα δεν νομίζω ότι θα λεχθεί τίποτα περισσότερο απ’ αυτά τα οποία έχουν λεχθεί. Θα επαναλάβουμε τους εαυτούς μας.
Το λόγο έχει ο κ. Γελαλής από το ΣΥΡΙΖΑ για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51797"," Γιατί δύο λεπτά, κύριε Πρόεδρε;","ΔΗΜΗΤΡΗΣ ΓΕΛΑΛΗΣ",85
"51798"," Θα σας δώσω τέσσερα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51799"," Από το να περιορίσουμε το χρόνο στα δύο λεπτά, είναι καλύτερο να μη μιλήσουμε καθόλου και θα σας εξηγήσω και το γιατί.","ΔΗΜΗΤΡΗΣ ΓΕΛΑΛΗΣ",85
"51800"," Η πρωτολογία είναι οκτώ λεπτά. Η δευτερολογία είναι τέσσερα λεπτά. Θα σας δώσω τέσσερα λεπτά, λοιπόν, αφού επιμένετε.
Κύριε Γελαλή, έχετε το λόγο για τέσσερα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51801"," Ανέφερε ο κύριος Υπουργός χθες ότι είναι τεχνικά στοιχεία οι πεντακόσιες σελίδες. Εγώ, για να πω την αλήθεια, δεν τις γνωρίζω και το λέω στη Βουλή. Αν κάποιοι άλλοι συνάδελφοι, επειδή είναι πάρα πολλοί νέοι συνάδελφοι, τις γνωρίζουν, ας το πουν. Νομίζω, όμως, ότι και αυτοί δεν τις γνωρίζουν. 
Για παράδειγμα, δεν γνωρίζουν τη θέσπιση του τέλους παραμονής των πλοίων. Δεν γνώριζαν το ΦΕΚ 152/3-5-2012, γιατί τότε δεν ήταν οι περισσότεροι Υπουργοί. Δεν γνωρίζουμε γενικώς την προσπάθεια, την οποία κάνει ο κύριος Υπουργός μέσα από ένα άλλο νομοσχέδιο να περάσει μία συγκεκριμένη διάταξη.
Κύριε Υπουργέ, είναι καθαρά πολιτική η κατεύθυνση της Κυβέρνησης μέσα απ’ αυτήν τη διάταξη, την οποία προσπαθείτε να περάσετε γενικώς με τα λιμάνια, γενικώς, θα έλεγα, με μία σειρά από φιλέτα, τα οποία –είναι η εποχή τέτοια- περνούν αυτήν τη στιγμή. Χθες είχαμε την Αγροτική Τράπεζα, σήμερα έχουμε το Ταχυδρομικό Ταμιευτήριο. 
Χθες, ο διευθυντής του ΤΑΙΠΕΔ έβγαλε μία σειρά από βραχονησίδες ότι είναι έτοιμες να ξεπουληθούν, μεθαύριο έχουμε κάτι άλλο, τώρα έχουμε τα λιμάνια, τα οποία λέτε ότι είναι μία απλή διαδικασία. Μέσα, όμως, από ένα τέτοιο νομοσχέδιο προσπαθείτε να τακτοποιήσετε το θέμα των λιμανιών και από τεχνικής πλευράς και από νομικής πλευράς, ούτως ώστε να είναι το επόμενο φιλέτο, το οποίο θα μπορούμε να δώσουμε προς τα έξω. Άρα, δεν είναι διαδικαστικό το θέμα. 
Μιλήσατε για την επιτροπή της ΕΣΑΛ και εγώ διαβάζω εδώ, ότι ρυθμίζονται μέσα απ’ αυτήν την επιτροπή θέματα έγκρισης χρήσεων γης καθορισμού των όρων περιορισμών δόμησης στις χερσαίες ζώνες διαφόρων λιμένων της χώρας, αρμοδιότητες συγκεκριμένων οργανισμών λιμένων και λιμενικών ταμείων. Δηλαδή και η Βουλή δεν έχει κανένα λόγο και ο Υπουργός δεν έχει, και θα αφεθούμε σε μία επιτροπή που βεβαίως ο ρόλος της επιτροπής είναι συμβουλευτικός, είναι να ετοιμάσει κάποια πράγματα και από εκεί και πέρα να έρθουν στη Βουλή να τα εισηγηθεί ο Υπουργός, να τα συζητήσουμε με διάφορους φορείς και μετά να μπορέσουμε να το ψηφίσουμε ή όχι. 
Το προηγούμενο άρθρο το οποίο καταργήσατε χθες μετά από παρέμβαση. Μιλούσαμε για χάσιμο φορολογικών εσόδων. Δεν θυμάμαι, κάποιος συνάδελφος ανέφερε ότι χάνουμε μέρα με τη μέρα έσοδα. Βέβαια, δεν μπορώ να καταλάβω πόσα έσοδα είναι αυτά. Ο κ. Σταϊκούρας ανέφερε χθες για έσοδα της τάξεως των 4 με 5 εκατομμυρίων. Αυτό και μόνο εάν το συγκρίνουμε με την πράσινη κάρτα κάποιων αλλοδαπών, θα δούμε ότι δεν είναι τίποτα. Δεν είναι επείγον αυτό το θέμα, κύριε Υπουργέ. Νομίζω ότι μπορείτε να το φέρετε σε ένα ολοκληρωμένο νομοσχέδιο, ούτως ώστε να έρθουν και οι φορείς εδώ και να συζητηθεί διεξοδικά. 
Ο Κοινοβουλευτικός μας Εκπρόσωπος προσπάθησε να θωρακίσει αυτήν τη διαδικασία της μη εισαγωγής τελευταίας στιγμής διατάξεων, οι οποίες δεν θα συζητηθούν και δεν θα τις καταλάβουμε ούτε εμείς ούτε ο ελληνικός λαός αλλά παρ’ όλα αυτά θα περάσουν. Μην υποβαθμίζετε το ρόλο της Βουλής και τη λειτουργία της. Ζητώ και εγώ να αποσυρθεί αυτή η διάταξη. Να έρθει σε ένα άλλο νομοσχέδιο του Υπουργείου Ναυτιλίας και να συζητηθεί. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε.","ΔΗΜΗΤΡΗΣ ΓΕΛΑΛΗΣ",85
"51802"," Όχι, όχι. Γιατί ένα λεπτό; Εξαντλήθηκε ο χρόνος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51803"," Εντάξει. Ευχαριστώ για την αυστηρότητα, κύριε Πρόεδρε.","ΔΗΜΗΤΡΗΣ ΓΕΛΑΛΗΣ",85
"51804"," Μπορεί να ολοκληρώνει τη φράση του ο ομιλητής, κύριε Πρόεδρε, δεν χάθηκε ο κόσμος.","ΠΑΝΑΓΙΩΤΗΣ ΛΑΦΑΖΑΝΗΣ",279
"51805"," Ο κ. Γκόκας έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51806"," Κύριε Πρόεδρε, κύριοι συνάδελφοι, περισσότερο παίρνω το λόγο, διότι ακούστηκαν στη διάρκεια της συζήτησης κάποια πράγματα, κάποιες ανεύθυνες θεωρώ αναφορές σε παρατάξεις σε σχέση με την προσφορά τους σε αυτόν τον τόπο.
Ανήκω σε μία παράταξη για την οποία είμαι με τη σειρά μου περήφανος για την προσφορά της στη δημοκρατία, στις κοινωνικές αλλαγές σε αυτόν τον τόπο και στο βιοτικό επίπεδο που έδωσε στον ελληνικό λαό. Κάποιοι μιλούν και γίνονται τιμητές. Είναι αυτοί που στην πράξη καταλύουν θεσμούς, δικαιώματα με ακραίες δράσεις συνώνυμες της εκτροπής. Φράσεις δε που ακούγονται σε αυτήν την Αίθουσα που όχι απλά ποινικοποιούν την πολιτική ζωή αλλά αναφέρονται σε προδοσίες και σε αποσπάσματα, νομίζω ότι είναι καταδικαστέες, γιατί τουλάχιστον γι’ αυτά τα ζητήματα πλέον αποφασίζει ο ελληνικός λαός. Αυτό που έχουμε κατακτήσει είναι ένα υψηλό επίπεδο δημοκρατίας. 
Έγινε μια αναφορά στο θέμα της αξιοπιστίας της χώρας μας. Αυτήν την περίοδο πολλοί μπορούν να πουν εύκολα πολλά πράγματα. Δεν νομίζω ότι σε δυο μήνες ήρθαν τα πάνω κάτω, υπάρχει μια συνέχεια, υπάρχει μια προσπάθεια που ξεκίνησε για να ξεπεράσουμε την κρίση εδώ και δυόμισι χρόνια. Εμείς έχουμε κάνει με τον πιο καθαρό τρόπο που έχει γίνει ποτέ από κόμματα την αυτοκριτική μας αλλά δεν μπορούμε να διαγράψουμε την προσπάθεια που έγινε, την προσπάθεια που συνεχίζεται, τη συμμετοχή μας σε αυτήν την εθνική προσπάθεια με τις προτάσεις μας για μια εθνική στρατηγική και ένα εθνικό σχέδιο για την παραγωγική ανασυγκρότηση της χώρας. 
Επομένως, θα πρέπει να κυριαρχήσει ένα άλλο πνεύμα, με το οποίο θα μπορέσουμε μέσα από σύνθεση και κοινή δράση όσων δυνάμεων πιστεύουν στην ευρωπαϊκή προοπτική της χώρας μας, στην αναπτυξιακή προοπτική της χώρας μας, να συμπορευτούμε και να βγάλουμε τη χώρα μας από το αδιέξοδο.
Όσον αφορά το νομοσχέδιο νομίζω ότι καλύφθηκε επαρκώς στη συζήτηση. Αυτό που μένει είναι οι ξεκάθαροι στόχοι για να προχωρήσει η δημοσιονομική εξυγίανση που αφορά και τα έσοδα και τα έξοδα και τους ελεγκτικού μηχανισμούς, να προχωρήσει μια σοβαρή διοικητική μεταρρύθμιση, ένα δίκαιο φορολογικό και αποτελεσματικό σχέδιο για την αντιμετώπιση όλων των παραμέτρων της λειτουργίας της οικονομίας και κυρίως ένα σχέδιο για την παραγωγική ανασυγκρότηση της χώρας, που θα δώσει απασχόληση, δουλειά, έσοδα στο κράτος και ελπίδα και προοπτική στους νέους. 
Ευχαριστώ πολύ.","ΧΡΗΣΤΟΣ ΓΚΟΚΑΣ",112
"51807"," Κι εμείς ευχαριστούμε.
Το λόγο έχει ο κ. Καραθανασόπουλος.
Ορίστε, κύριε Καραθανασόπουλε, έχετε το λόγο για τέσσερα λεπτά από τη θέση σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51808"," Ευχαριστώ, κύριε Πρόεδρε.
Ουσιαστικά ολοκληρώνοντας τη συζήτηση εμείς επιμείναμε στη λογική ότι πρέπει να αποκαλυφθεί αυτή η προσπάθεια την οποία καταβάλλει η Κυβέρνηση όχι βεβαίως μόνη της αλλά βοηθούμενη και από τις υπόλοιπες δυνάμεις της Αντιπολίτευσης, πλην του Κομμουνιστικού Κόμματος Ελλάδας, εξωραϊσμού της πολιτικής της και στο ότι η λογική της δημοσιονομικής προσαρμογής με περιστολή κάποιων δημόσιων δαπανών θα μπορέσει να αλλάξει την κατάσταση. 
Κάτι τέτοιο δεν μπορεί να συμβεί. Η αντιλαϊκή επίθεση δεν πρόκειται να ανακοπεί, εκτός και αν το αποφασίσει ο ίδιος ο λαός και στήσει οδοφράγματα σε αυτήν τη βάρβαρη αντιλαϊκή επίθεση, μια επίθεση που πηγάζει από τις ίδιες τις αντικειμενικές ανάγκες αναπαραγωγής του συστήματος και όχι από τις προσωπικές προθέσεις ή διαθέσεις των χθεσινών, των σημερινών ή και των εν δυνάμει αυριανών διαχειριστών της διακυβέρνησης. Σε αυτό είμαστε καθαροί.
Δύο συγκεκριμένες παρατηρήσεις θέλω να κάνω. 
Ισχυρίστηκε ο κύριος Υπουργός που παραβρίσκεται εδώ ότι με τη διάταξη, την οποία βεβαίως την απέσυρε, ήθελε να βάλει διόδια στα ιδιωτικά σκάφη αναψυχής τα οποία εισέρχονται στην Ελλάδα, στα ελληνικά λιμάνια, στις μαρίνες, στις ελληνικές θάλασσες. Και η προηγούμενη κυβέρνηση ένα παρόμοιο ισχυρισμό είχε κάνει, κύριε Υπουργέ. Διόδια ήθελε να βάλει κι αυτή στα ιδιωτικά πλοία που κατέπλεαν στην Ελλάδα και στα λιμάνια της. Όμως, το αποτέλεσμα ποιο ήταν; Ο Αναπληρωτής Υπουργός Οικονομικών είπε ότι οι εισπράξεις ήταν 900 ευρώ για το 2012. 
Το ζήτημα είναι το εξής: Τη λογική σας εμείς θέλουμε να αντιπαλέψουμε, το ότι προσπαθείτε με έστω και κάποια βελτιωμένα έσοδα, να πάρετε 1, 2, 3 ή 5 εκατομμύρια από αυτήν τη διαδικασία. Τι θέλετε να νομιμοποιήσετε; Αυτό είναι το επικίνδυνο που εμείς θέλουμε να αντιπαλέψουμε. 
Κύριε Υπουργέ, θέλετε να νομιμοποιήσετε ουσιαστικά τη φοροαποφυγή τους πληρώνοντας ένα συμβολικό τίμημα, εξευτελιστικό επί της ουσίας για το κάθε σκάφος που θα εισέρχεται στην Ελλάδα. Μέσα από αυτήν τη διαδικασία πάτε να νομιμοποιήσετε το ότι ουσιαστικά πλέον στο πλαίσιο του φορολογικού ανταγωνισμού, το κεφάλαιο, οι επιχειρηματικοί όμιλοι, ο πλούτος, θα συμμετέχουν συμβολικά στα φορολογικά έσοδα της Ελλάδας. Διότι ο φορολογικός ανταγωνισμός επί της ουσίας θα οδηγήσει μετά από ένα χρόνο στο να μειώσετε κι άλλο τα διόδια που λέτε ότι θα βάλετε στα ιδιωτικά σκάφη, γιατί και οι ανταγωνίστριες χώρες θα μειώσουν κι αυτές τα διόδιά τους.
Άρα, δηλαδή, είναι μια λογική που εκμηδενίζει τη φορολογική επιβάρυνση του μεγάλου κεφαλαίου και φορτώνει τα βάρη στα λαϊκά στρώματα που δεν μπορούν να παίξουν με τη λογική του ανταγωνισμού, του φορολογικού, της ελευθερίας κίνησης κεφαλαίων και εμπορευμάτων και των φορολογικών παραδείσων.
Δεύτερο ζήτημα για τα λιμάνια. Εμείς σας ψέγουμε για την τροπολογία όσον αφορά και την ουσία της και όχι μόνο τη διαδικασία. Είναι φυσικό. Η πολιτική σας εντάσσεται στη λογική της απελευθέρωσης των λιμενικών υποδομών και είναι μια πολιτική που είναι συνολικότερα της Ευρωπαϊκής Ένωσης στο πλαίσιο της απελευθέρωσης των θαλάσσιων και εν γένει μεταφορών και εξυπηρετεί όχι την ικανοποίηση των λαϊκών αναγκών αλλά το να μπουν επιχειρηματικοί όμιλοι και να έχουν κέρδη από αυτήν τη διαδικασία, να επεκτείνουν τη δράση τους. 
Και λέμε καθαρά ότι τα σχέδια, τα master plan που λέτε τα οποία εντάχθηκαν στο ΦΕΚ δεν έχουν να κάνουν πρώτα και κύρια ως ιεράρχηση με τις ανάγκες τις ακτοπλοϊκές ή και της μεταφοράς εμπορευμάτων. Έχουν να κάνουν με τα συμφέροντα αυτών που θα κληθούν να διαχειριστούν τους λιμένες με αποτέλεσμα να υπάρξει ακόμα μεγαλύτερη ταξική διαφοροποίηση σε λιμάνια που θα ιδιωτικοποιηθούν...","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51809"," Ολοκληρώστε, κύριε  συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51810"," Ολοκληρώνω, κύριε  Πρόεδρε. Μόνο δύο φράσεις. 
Θα ιδιωτικοποιηθούν και τα υπόλοιπα θα υποβαθμιστούν ακόμα περισσότερο. 
Τέλος, ένα σχόλιο για τη Χρυσή Αυγή. Ισχυρίστηκε ο Κοινοβουλευτικός Εκπρόσωπος ότι είναι πέρα από τη Δεξιά και την Αριστερά. Βεβαίως, είναι το μαστίγιο του συστήματος και δεν κρύβουν κάθε φορά το παρελθόν τους. Σε πρόσφατη εκδήλωση φώναζαν «τιμή και δόξα στους χίτες και στους ταγματασφαλίτες» δηλαδή στους συνεργάτες των Ναζί.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51811"," Το λόγο έχει ο κ. Μαριάς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51812"," Κύριε  Πρόεδρε, ολοκληρώνεται η συζήτηση του νομοσχεδίου. Αφιερώσαμε αρκετές ημέρες στην επιτροπή και εδώ δυο μέρες. Όλη η συζήτηση γίνεται για το πώς θα πετύχουμε μία περίφημη μείωση των δαπανών κατά 5, 20, 25 εκατομμύρια ευρώ. Την ίδια στιγμή γίνεται επεξεργασία του μεγάλου, αντιλαϊκού, αντικοινωνικού πακέτου  το οποίο θα έλθει εδώ στη Βουλή για να ψηφιστεί μετά από εντολή της τρόικας και των δανειστών και που, σύμφωνα με πληροφορίες, τα 9,5 δισεκατομμύρια ευρώ από τα περίφημα 11,5 δισεκατομμύρια είναι περιορισμός μισθών και συντάξεων, επίθεση στα κοινωνικά δικαιώματα.
Ταυτόχρονα, δεν αναζητούμε τα μείζονα. Έξι μέρες συνολικά ασχολούμαστε με αυτό  το νομοσχέδιο. Για το κυρίαρχο θέμα των γερμανικών αποζημιώσεων που πρέπει να βάλουμε επί τάπητος και από το οποίο μπορούμε να διεκδικήσουμε 162 δισεκατομμύρια ευρώ χωρίς τόκους -με τους τόκους μπορεί να φτάσουν το 1,1 τρισεκατομμύριο ευρώ- δεν έχουμε αφιερώσει χρόνο. 
Φέραμε εδώ επίκαιρη ερώτηση και θεωρούμε σημαντικό ότι απαντήθηκε από την Κυβέρνηση πως δημιουργεί μια επιτροπή, έστω να ξεκινήσει κάτι. Βεβαίως, αναδείχθηκε ότι μπορούμε συντομότατα να προχωρήσουμε σε σχέση με το κατοχικό δάνειο και να έχουμε μία σημαντική επιτυχία για να εισπραχθούν αυτά τα λεφτά. Αλλά είναι σημαντικό ότι άρχισε μια διαδικασία. 
Ο συνάδελφος από το ΣΥΡΙΖΑ κατέθεσε ήδη χαρτιά για τις διεκδικήσεις που έχουν όλοι οι Έλληνες πολίτες. 
Εμείς φέραμε γραπτές ερωτήσεις με τα οποία αναδεικνύουμε τα θύματα της Βιάνου και φέραμε και κατάλογο των εκτελεσθέντων και το τι απαιτήσεις έχουν. Επίσης, με γραπτή ερώτηση αναδείξαμε το βασικό θέμα που είναι το καράβι «ΔΑΝΑΗ» ή «ΤΑΝΑΪΣ» που το φόρτωσαν το 1944 οι Γερμανοί με διακόσιους πενήντα πατριώτες από την Κρήτη, τριακόσιους πενήντα Εβραίους και εκατόν πενήντα Ιταλούς αιχμαλώτους από την Κρήτη και  το βούλιαξαν. Αρχίζει, λοιπόν, μια διαδικασία διεκδικήσεων. Και σας ενημερώνω ότι πριν από λίγο ήταν εδώ το πρώτο κανάλι της γερμανικής τηλεόρασης, γιατί πλέον και οι ίδιοι θέλουν να πληροφορηθούν κατά πόσο θα προχωρήσουμε στο θέμα των διεκδικήσεων.
Αυτό είναι το μείζον, να αφιερώσουμε πέντε - έξι μέρες εδώ κοινοβουλευτικής συζήτησης και δράσης για το μείζον θέμα και να μπορέσουμε να προχωρήσουμε.
Από εκεί και πέρα, φέραμε προτάσεις, φέραμε μια τροπολογία για τα golden boys. Θα την κάνετε δεκτή; Θα σταματήσουν οι αμοιβές τους; Για να περιοριστούν οι σύμβουλοι των Υπουργών, του Πρωθυπουργού. Θα την κάνουν δεκτή; Θα τη φέρουν για ψήφιση; Μείωση των δαπανών σε σχέση με επιχορηγήσεις σε διεθνείς οργανισμούς. Με αυτά τα λεφτά θα μπορούσε να επιχορηγηθεί και να μην αντιμετωπίζει πρόβλημα το Μουσικό και Καλλιτεχνικό Σχολείο στο Ηράκλειο, το Μουσικό Σχολείο στο Ρέθυμνο. Είναι τεράστια τα ποσά αυτά. Είπε ο κ. Σταϊκούρας: «Μα, πρέπει να εκπληρώσουμε διεθνείς υποχρεώσεις». Πρέπει να διαλέξει: Θα στηρίξουμε το λαό μας ή θα πληρώνουμε τους διεθνείς οργανισμούς; Έψαξα, κύριε Πρόεδρε, στα Πρακτικά, διότι δεν υπάρχει η επιστολή Προβόπουλου. Είπε ότι μας την έδωσε. Δεν υπάρχει. Λοιπόν, καλό είναι να τη φέρει εδώ για να δούμε τι γίνεται. Αλλά υποχώρηση Προβόπουλου και όλων των golden boys είναι επειδή πιέζουμε και θα μειωθούν οι αμοιβές τους και να το καταλάβουν. 
Τέλος, σε σχέση με διάφορες κριτικές επιθέσεις απέναντι στους Ανεξάρτητους Έλληνες και τον Πάνο Καμμένο, να εξηγήσουμε το εξής στο συγκεκριμένο για την τροπολογία και για τις υπουργικές αποφάσεις: Είναι προς τιμήν του Πάνου Καμμένου που, εάν και εφ’όσον έχει υπογράψει κάποιες υπουργικές αποφάσεις, δεν έχει κανένα πρόβλημα να έρθουν στη Βουλή να ελεγχθούν και μετά να κυρωθούν. Άλλοι θέλουν να κυρώσουν αυτές χωρίς συζήτηση. Να το ξεκαθαρίσουμε, λοιπόν, και να σταματήσουν οι επιθέσεις οι αναίτιες, οι οποίες δεν έχουν κανένα αποδεικτικό στοιχείο. 
Λέμε, λοιπόν, την τελευταία κουβέντα μία και έξω και δεν θα απαντήσουμε ξανά στο ζήτημα αυτό, να το τελειώσουμε: Οι Ανεξάρτητοι Έλληνες είναι ένα κίνημα που βγήκε από τις πλατείες, που βγήκε από τους ανθρώπους οι οποίοι παλεύουν. Υπάρχουν βεβαίως και στελέχη και ιδρύθηκε από το Πάνο τον Καμμένο που έχει μια συγκεκριμένη κοινοβουλευτική διαδρομή, αλλά αυτοπροσδιοριζόμαστε με βάση την ιδρυτική μας διακήρυξη. 
Σας ευχαριστώ.","ΕΠΑΜΕΙΝΩΝΔΑΣ ΜΑΡΙΑΣ",304
"51813"," Το λόγο έχει ο κ. Βασίλης Κεγκέρογλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51814"," Ευχαριστώ, κύριε Πρόεδρε. 
Συζητάμε ένα νομοσχέδιο με σοβαρό περιεχόμενο αλλά με πολύ μικρό αποτέλεσμα, γιατί, όπως είπα, θεσμοθέτησε πολύ γρήγορα όλα όσα εξήγγειλε ο Πρωθυπουργός την πρώτη ημέρα στο πρώτο Υπουργικό Συμβούλιο, αλλά αυτά είναι μόνο ένα μικρό δείγμα από το τι περικοπές μπορούν να γίνουν, ούτως ώστε να μειώσουμε τις δαπάνες του δημοσίου. Ένα εκατομμύριο. Αυτό είναι ελάχιστο. Είναι και 15 εκατομμύρια από τις μειώσεις των ενοικίων και εδώ ήθελα να πω ότι είναι η δεύτερη μείωση των ενοικίων που γίνεται. Ο κ. Αυγενάκης που έκανε μια αναφορά ίσως δεν είχε ψηφίσει την πρώτη μείωση του 20%. Αυτό είναι πρόβλημα δικό τους, ότι τότε δεν βοήθησαν τα δύο προηγούμενα χρόνια, αν και αυτός μπορεί να το είχε ψηφίσει, γιατί ήταν με τη Ντόρα Μπακογιάννη. Δεν βοήθησε η Νέα Δημοκρατία να προχωρήσουν οι αλλαγές που έπρεπε. Δύο νομοσχέδια αποσύρθηκαν από αυτήν εδώ την Αίθουσα, επειδή έβαλε βέτο η Νέα Δημοκρατία επί Παπαδήμου, όπως αυτό που αφορούσε τη δημιουργία του Ελληνικού Γεωργικού Οργανισμού, και δεν προχώρησαν πράγματα τα οποία μπορούσαν να είχαν γίνει. 
Είπαν οι συνάδελφοι από το ΣΥΡΙΖΑ, το είπε και ο συνάδελφος από το ΚΚΕ, ότι 4 – 5 εκατομμύρια είναι ελάχιστο ποσό για το φόρο που θέλει να βάλει. Τέσσερα - πέντε εκατομμύρια το μήνα είναι ελάχιστο ποσό;","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51815"," Το χρόνο.","ΣΠΥΡΙΔΩΝ ΧΑΛΒΑΤΖΗΣ",534
"51816"," Το χρόνο. Κάντε πρόταση να αλλάξουν οι συντελεστές να είναι πενήντα, αλλά μη λέτε να μην μπει. Να μπει. Κάντε μία πρόταση συγκεκριμένη. Εγώ λέω ότι και ο Υπουργός σήμερα, ακούγοντας αυτήν την παρατήρηση, μπορεί να κάνει άμεσα μεταβολή, εάν πράγματι αυτό είναι το στοιχείο που σας κάνει να μην ψηφίζετε την επιβολή ενός φόρου στους σκαφάτους. Αυτό πάλι είναι αδιανόητο. Να μην ψηφίζει η Αριστερά ένα φόρο στους σκαφάτους, γιατί είναι μικρός.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51817"," Μειώνει τη φορολογία! Να μη λέμε ό,τι θέλουμε!","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51818"," Όχι, δεν την μειώνει!","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51819"," Κύριε Καραθανασόπουλε, ευχαριστώ πολύ. Μην παρεμβαίνετε, παρακαλώ. Δεν έχετε το λόγο. 
Συνεχίστε, κύριε Κεγκέρογλου. Όχι διάλογο με τον κ. Καραθανασόπουλο. Είπε ότι είχε να πει ο άνθρωπος, τώρα τα δικά σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51820"," Να ολοκληρώσω, κύριε Πρόεδρε, μετά τις διακοπές. 
Τα μουσικά σχολεία, αγαπητέ συνάδελφε κ. Μαριά, δεν είναι διεθνείς υποχρεώσεις. Στα μουσικά σχολεία πάνε παιδιά του λαού.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51821"," Ναι, δεν είπα εγώ.","ΕΠΑΜΕΙΝΩΝΔΑΣ ΜΑΡΙΑΣ",304
"51822"," Όχι διάλογο, είπαμε.
Στο Προεδρείο θα απευθύνεστε, κύριε Κεγκέρογλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51823"," Τα μουσικά σχολεία, λοιπόν, πρέπει και αυτά να υπάρχουν, να λειτουργούν με την ανάλογη προφανώς λειτουργία που πρέπει σε αυτόν τον τομέα. 
Και τελειώνω λέγοντας ότι έκανα άμεσες προτάσεις στις οποίες δεν τοποθετήθηκαν τα περισσότερα κόμματα. Κάποια τοποθετήθηκαν διά της αρνήσεως. Πρέπει άμεσα οι τριακόσιοι Βουλευτές να μην έχουν τη δυνατότητα να προσλαμβάνουν δεύτερο επιστημονικό συνεργάτη. 
Εξάλλου, αποδεικνύεται ότι δεν ισχύει η προσφορά στο συμβουλευτικό έργο, διότι όταν έχει ένας Βουλευτής δύο επιστημονικούς συνεργάτες και η Κοινοβουλευτική του Ομάδα άλλους δέκα και δεν μπορούν να βρουν μια τροπολογία σε ένα βράδυ, πάει να πει ότι χρησιμοποιούνται για αλλότρια καθήκοντα. Δεν νομίζω ότι πρέπει εμείς σήμερα να συνεχίζουμε να δαπανούμε 12 εκατομμύρια το χρόνο, ενώ μπορούμε στη θέση τους να χρησιμοποιήσουμε ήδη υπάρχοντες δημοσίους υπαλλήλους.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"51824"," Ευχαριστούμε πολύ.
Κύριε Λαφαζάνη, πόσο χρόνο θέλετε; Τρία λεπτά;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51825"," Όχι τρία λεπτά. Όσο επιβάλλει ο Κανονισμός.","ΠΑΝΑΓΙΩΤΗΣ ΛΑΦΑΖΑΝΗΣ",279
"51826"," Ωραία, έχετε λοιπόν τέσσερα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51827"," Δεν είναι τέσσερα λεπτά, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"51828"," Τέσσερα λεπτά είναι, κύριε συνάδελφε. Είναι το ήμισυ της πρωτολογίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51829"," Εγώ, κύριε Πρόεδρε, ποτέ δεν έχω θέσει θέμα χρόνου στον πιο σκληρό πολιτικό μου αντίπαλο. Εγώ θέλω να ακούω. Δεν έρχομαι εδώ για να κάνω τουρισμό. Δεν ερχόμαστε να περπατάμε και να φεύγουμε. Ερχόμαστε για να ακούσουμε τον αντίπαλο, να ακούσουμε αυτόν που έχει άλλα επιχειρήματα, να δούμε μήπως έχουμε κάτι να αποκομίσουμε…","ΠΑΝΑΓΙΩΤΗΣ ΛΑΦΑΖΑΝΗΣ",279
"51830"," Επί του θέματος, κύριε συνάδελφε, και όχι κριτική στο Προεδρείο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51831"," Το λέω παρεμπιπτόντως. Μη με διακόπτετε.
Κάθε φορά εγώ νομίζω ότι αποκομίζω από όλη την Αίθουσα, ό,τι και να λέγεται. Αποκομίζει κανείς, αν ακούει και εγώ έχω μάθει να ακούω στη ζωή μου. 
Αυτά που κάνετε είναι τερατώδη, κύριε Υπουργέ της Εμπορικής Ναυτιλίας. Δυστυχώς δεν λέτε την αλήθεια, διότι εσείς τη γνωρίζετε την αλήθεια. Δεν λέτε την αλήθεια, γιατί ο φόρος που φέρνετε καταργεί άλλους φόρους.","ΠΑΝΑΓΙΩΤΗΣ ΛΑΦΑΖΑΝΗΣ",279
"51832"," Το είπα.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51833"," Και δεν μας λέτε ποιοι είναι, απλά μας λέτε ότι από αυτούς τους φόρους που καταργείτε –λέτε- αποκομίζατε ψιχία. Εγώ δεν θέτω το ζήτημα τι μας έλεγαν στη Βουλή όταν έφερναν αυτούς τους φόρους και τι λέγαμε εμείς. Κοιτάξτε τα Πρακτικά. Μας έλεγαν ότι θα γεμίσουμε τους θύλακες του δημόσιου ταμείου από τους σκαφάτους. Αυτά μας έλεγαν, αλλά τώρα ξαφνικά δεν μαζεύουμε τίποτα. Και δεν μας λέτε το γιατί; Δεν μας λέτε γιατί είναι τόσο λίγα τα έσοδα. Πού οφείλεται αυτό; 
Πέραν τούτου, αυτά που φέρνετε, τα εισάγετε ως κίνητρο. Κίνητρο σε ποιον; Σε εμένα; Κίνητρο στους σκαφάτους για να έρχονται εδώ στην Ελλάδα. Και αφήνω το γεγονός ότι κανείς δεν θα έρθει εδώ γιατί θα βάλετε λίγο περισσότερο τέλος. Οι επισκέπτες δεν έρχονται γι’ αυτόν το λόγο ούτε υπολογίζουν το τέλος για να πάνε σε μια χώρα. 
Σε αυτό το τέλος αποδίδεται τεράστια σημασία για να έρθετε και να μας πείτε μετά από ένα χρόνο «λάθος έκανα, δεν είναι αυτό το θέμα». Άλλα είναι τα θέματα που προσελκύουν τουρίστες στη χώρα, που προσελκύουν σκάφη κ.λπ.. Δεν είναι όμως της ώρας να τα συζητήσουμε. 
Εν πάση περιπτώσει, αποσύρατε την τροπολογία. Αν επιμένετε, να την εισάγετε εδώ κανονικά και να τη συζητήσουμε, γιατί μιλάμε για πράγματα που δεν είναι ουσιώδη. Αυτά που πάτε να φέρετε δεν έχουν απολύτως καμμία ουσία. 
Όσον αφορά τα λιμάνια είναι σκανδαλώδη αυτά που κάνετε. Το 2002 γίνεται μια κανονιστική πράξη από την ΕΣΑΛ και αφορά τις χρήσεις γης, τους όρους δόμησης, τις επεκτάσεις προβλητών, το μέγιστο ύψος κατασκευών, την επέκταση θαλάσσιων μετώπων, όλα αυθαίρετα. Σε χερσαία ζώνη λιμένος μιλάμε. Πηγαίνετε να δείτε τι καταστροφικά εγκλήματα για το περιβάλλον έχετε κάνει και χωρίς κανένα αναπτυξιακό αποτέλεσμα μέσα στα λιμάνια. Πηγαίνετε να δείτε τι έχετε κάνει στον Πειραιά.
Αυτά έχουν αποφασιστεί από το 2002. Γιατί έρχεστε τώρα με κανονιστικές πράξεις διυπουργικής ΕΣΑΛ; Γιατί έρχεστε να μας πείτε «ελάτε δώστε στη Βουλή πλυντήριο»; «Νομιμοποιήστε αυτό που έκανα εγώ το 2002, 2003, 2004», όχι εσείς προσωπικά, εννοώ οι διυπουργικές. 
Γιατί ερχόσαστε να το κάνετε αυτό; Δηλαδή, ήταν παράνομα απ’ το 2003, 2004, 2005, 2006 όλα αυτά τα πράγματα; Στον αέρα; Θέλετε να ξεπουλήσετε τα λιμάνια κύριε. Αυτό κάνετε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Και σας λένε οι επενδυτές ότι κύριοι εμείς δεν αναγνωρίζουμε κανονιστικές πράξεις, εδώ έχετε κάνει σημεία και τέρατα, μπορούν να προσβληθούν όλα αυτά. Εγώ για να τα πάρω τα λιμάνια, να τα διαχειριστώ, θέλω νομιμότητα. Για νομιμότητα ελάτε εδώ στο «πλυντήριο» της Βουλής.","ΠΑΝΑΓΙΩΤΗΣ ΛΑΦΑΖΑΝΗΣ",279
"51834"," Κύριε Λαφαζάνη, αν έχετε την καλοσύνη…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51835"," Με συγχωρείτε.
Και δεν είναι ο επιστημονικός συνεργάτης γι’ αυτήν τη δουλειά, κύριε Κεγκέρογλου. Πρέπει να τα διαβάσει και ο Βουλευτής αυτά τα πράγματα. Θα μου πει ο επιστημονικός συνεργάτης κάνε εκείνο ή το άλλο χωρίς να το κοιτάξω εγώ; Ποιος θα έχει την πολιτική ευθύνη; Ή θα λέμε ύστερα ότι φταίει ο συνεργάτης; Δεν είναι έτσι τα πράγματα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"51836"," Ευχαριστούμε πολύ, κύριε Λαφαζάνη!  Έχει ζητήσει το λόγο ο κύριος Υπουργός.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51837"," Κύριε Πρόεδρε, τελειώνω με μία φράση. Σας κάνω μία τελευταία έκκληση. Αποσύρετε αυτό το σκανδαλώδες, μνημείο σκανδάλων, μνημείο αυθαιρεσίας, μνημείο αντισυνταγματικότητας, μνημείο παρανομίας. Αποσύρετέ το!
Εάν έχετε διάθεση όλα αυτά -γιατί κρίνετε ότι δεν έχουν νομιμότητα- να τα νομιμοποιήσετε εκ των υστέρων μέσα από τη Βουλή με νόμο, τουλάχιστον δείξτε μία ευαισθησία να το φέρετε κανονικά και να κάνουμε κανονική αντιπαράθεση εδώ, για να δούμε τι κάνετε με την επέκταση του θαλάσσιου μετώπου –αυτά κάνετε εδώ- τι κάνετε με την επέκταση των προβλητών. Γιατί τις επεκτείνετε έτσι αυθαίρετα; Να γίνει όμως συζήτηση, όχι έτσι αεροπλανικά.","ΠΑΝΑΓΙΩΤΗΣ ΛΑΦΑΖΑΝΗΣ",279
"51838"," Ευχαριστούμε, κύριε Λαφαζάνη.
Το λόγο έχει ο Υπουργός Ναυτιλίας και Αιγαίου, κ. Μουσουρούλης για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51839"," Ευχαριστώ πολύ, κύριε Πρόεδρε. 
Κατ’αρχάς το ύφος και ο τόνος σας αλλά και το να μου κουνάτε το δάκτυλο είναι απαράδεκτο, γιατί γνωρίζετε πάρα πολύ καλά με ποιον τρόπο πολιτεύομαι.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51840"," Δεν έχει προσωπικό χαρακτήρα.","ΠΑΝΑΓΙΩΤΗΣ ΛΑΦΑΖΑΝΗΣ",279
"51841"," Προσωπικό είναι. 
Είπατε ότι έγιναν τερατώδη πράγματα, σκανδαλώδη πράγματα, ότι δεν λέω αλήθεια, δηλαδή ότι λέω ψέματα. Αυτά είπατε.
Θέλω να πω και κάτι άλλο: Εκτίθεστε. Γιατί; Ανέβηκα στο Βήμα και εξήγησα λεπτομερώς και μάλιστα αποκόμισα την εντύπωση από όσους ήταν παριστάμενοι εδώ ότι έπεισα γι’ αυτά που έλεγα. Εκτίθεστε. Θα έπρεπε να καθίσετε να με ακούσετε και να μιλήσετε μετά για αντιπαράθεση. Εάν θέλετε να αντιπαρατεθούμε επί σχεδίων πολιτικού μηχανικού για το πού θα πάει ο αιγιαλός, εάν θέλετε να φτάσουμε σε αυτό το σημείο για να αποκομίσετε εντυπώσεις σε αυτήν την Αίθουσα, να το κάνουμε.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51842"," Γιατί το νομιμοποιείτε;","ΠΑΝΑΓΙΩΤΗΣ ΛΑΦΑΖΑΝΗΣ",279
"51843"," Παρακαλώ. Τελειώνουμε, να μην τα χαλάσουμε τώρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51844"," Σκανδαλώδης, κύριε Λαφαζάνη, είναι η συμπεριφορά σας. Είναι η προσπάθεια που κάνετε από χθες να αποκομίσετε πολιτικές εντυπώσεις. Αυτό είναι σκάνδαλο.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51845"," Ευχαριστούμε τον κύριο Υπουργό. 
Κηρύσσεται περαιωμένη η συζήτηση..","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51846"," Κύριε Πρόεδρε, είχα ζητήσει το λόγο.","ΜΑΥΡΟΥΔΗΣ ΒΟΡΙΔΗΣ",69
"51847"," Είχατε ζητήσει το λόγο; Με συγχωρείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51848"," Κύριε Πρόεδρε, ζητώ κι εγώ το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"51849"," Κι εσείς, κυρία Κωνσταντοπούλου.
Ορίστε, κύριε Βορίδη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51850"," Ευχαριστώ, κύριε Πρόεδρε. 
Θα ήθελα εδώ να επισημάνω ορισμένα στοιχειώδη πράγματα σε μία επιχειρηματολογία. 
Κατ’αρχάς η διαδικασία αυτή για τους λιμένες δεν είναι διαδικασία η οποία θεσπίστηκε σήμερα. Δεν τη νομοθετούμε σήμερα, έχει νομοθετηθεί το 2001 η διαδικασία αυτή που λέει ότι τα master plan φτιάχνονται από τις συγκεκριμένες επιτροπές. Ψηφίστηκε το 2001 και φτιάχτηκαν αυτά τα master plan από αυτές τις συγκεκριμένες επιτροπές. 
Ένα πρώτο ερώτημα που θα ήθελα να κάνω είναι εάν κατ’ αρχάς μας φαίνεται εύλογο αυτό. Εμένα μου φαίνεται εύλογο. Έχετε τη δυνατότητα σε τελευταία ανάλυση να μπούμε σε μία εμβριθή, λεπτομερή συζήτηση του ζητήματος αυτού, δηλαδή το πώς θα φτιαχτούν τα master plan; Κάποιες επιτροπές οι οποίες έχουν διοικητικό χαρακτήρα προχώρησαν στη σύνταξη αυτών των σχεδίων. Εμένα που φαίνεται λογικό αυτό. Δεν ξέρω, υπάρχει άλλη δυνατότητα; Θα το φέρουμε εδώ να καθόμαστε εμείς να κάνουμε σχέδια μηχανικού ή να τα ελέγχουμε;","ΜΑΥΡΟΥΔΗΣ ΒΟΡΙΔΗΣ",69
"51851"," Εσείς το φέρατε.","ΠΑΝΑΓΙΩΤΗΣ ΛΑΦΑΖΑΝΗΣ",279
"51852"," Όχι, θα σας πω τι φέρνουμε. Μη βιάζεστε, κύριε Λαφαζάνη.
Εγώ θα συμφωνήσω με μία κριτική. Τώρα, στο τέλος της συζήτησης αρχίζει και μπαίνει ένα ζήτημα ουσίας. Τώρα το θέσατε, στο τέλος. Μέχρι τώρα μας είχατε πάει με τα διαδικαστικά. Το ζήτημα ουσίας ετέθη από τον συνάδελφο τον κ. Καραθανασόπουλο και τώρα ετέθη σε δεύτερο επίπεδο με το δικό σας ύφος, βεβαίως, από εσάς. 
Το ζήτημα ουσίας είναι ότι, πράγματι, αυτές οι κυρώσεις, τις οποίες φέρνουμε εδώ, δημιουργούν ασφάλεια δικαίου και, πράγματι, διευκολύνουν τις επενδύσεις σε σχέση με τους λιμένες. Αυτό είναι αλήθεια. Και αυτή είναι και η στόχευση.
Εδώ, λοιπόν, η σοβαρή αντίρρηση, που θα μπορούσε να εγερθεί, είναι, πράγματι, ως προς το ζήτημα του πώς πρέπει να γίνουν οι επενδύσεις, αν πρέπει να γίνουν ιδιωτικοποιήσεις, τι σχέδιο είναι αυτό. Αυτή είναι η σοβαρή συζήτηση.
Τώρα ξέρετε πού έχετε αντίρρηση εσείς τόση ώρα; Έχετε αντίρρηση στο αν θα τις κυρώσουμε με νόμο και αν έχουν έλθει ορθώς με τροπολογία ή όχι. Φάγαμε όλη τη μέρα και το μείζον ζήτημα, για το οποίο θα μπορούσαμε να κάνουμε μία μεγάλη κουβέντα, που είναι ο τρόπος της αξιοποίησης των λιμανιών, το εγείρετε τελευταία στιγμή. 
Εκεί, λοιπόν, όντως υπάρχει διαφορά φιλοσοφίας. Σωστά το εντοπίζει ο συνάδελφος, ο κ. Καραθανασόπουλος, από τη δική του σκοπιά, ότι, πράγματι, αυτή η διεργασία είναι μία διεργασία στην οποία εμείς θέλουμε να δώσουμε ασφάλεια δικαίου. Διότι η ασφάλεια δικαίου θα δημιουργήσει επενδυτική ευκολία και διότι εμείς έχουμε επιλέξει πράγματι –και το στηρίζουμε- ότι η καλύτερη αξιοποίηση ορισμένων λιμένων μπορεί να γίνει μέσα από συμπράξεις με ιδιώτες, μέσα από παραχωρήσεις σε ιδιώτες. Αυτό πιστεύουμε εμείς. 
Υπάρχει, προφανώς, διαφορετική φιλοσοφία για τον τρόπο αξιοποίησης των λιμένων από την πλευρά του Κομμουνιστικού Κόμματος Ελλάδας, προφανώς και από το ΣΥΡΙΖΑ. Αυτήν τη διαφορά, δηλαδή το πώς καλύτερα μπορούν να αξιοποιηθούν οι λιμένες, το ποιο είναι το πλέον συμφέρον για το ελληνικό δημόσιο, το ποιο είναι το πιο σημαντικό, από πού προκύπτουν οφέλη για το φορολογούμενο, αυτό που είναι η ουσιαστική συζήτηση, δεν μας προέκυψε.
Μη λέτε, όμως, ότι το ζήτημα είναι διαδικαστικό. Δεν είναι διαδικαστικό το ζήτημα. Το ζήτημα δεν είναι αν τις κυρώνουμε με νόμο. Και προφανώς το ζήτημα σας δεν θα έπρεπε να είναι να κοιτάξετε το master plan για το αν ο πολιτικός μηχανικός το πήγε από δώθε ή το πήγε από κείθε. Αυτό δεν μπορεί να συζητηθεί και δεν θα μπορούσε ποτέ να συζητηθεί. Η μεγάλη πολιτική συζήτηση είναι αυτή. Σε αυτό ο καθένας έχει τις απόψεις του. Εμείς έχουμε τις δικές μας. Σας λέω, όμως, ξανά ότι σπαταλήθηκε μία συζήτηση, κατά τη γνώμη μου, σε τελείως λάθος βάση.
Επιτρέψτε μου να πω ένα ακόμη για το περίφημο θέμα του τέλους, παρ’ ότι έχει αποσυρθεί και λίγο εκ περισσού συζητείται, σε αυτά τα δεκαπέντε - είκοσι δευτερόλεπτα που μου μένουν. Ακούστε κάτι. Το είπε ο κ. Καραθανασόπουλος.
Κύριε Καραθανασόπουλε –η αναφορά δεν είναι πάντοτε προσωπική, είναι μόνο, ας το πω, ιδεολογική και θεωρητική- υπάρχει πάντοτε ένα ζήτημα με τη φορολόγηση στις μεταφορές και στα μεταφορικά μέσα. Το πρόβλημα με τα μεταφορικά μέσα είναι ότι μεταφέρονται.","ΜΑΥΡΟΥΔΗΣ ΒΟΡΙΔΗΣ",69
"51853"," Και οι επιχειρήσεις και οι βιομηχανίες.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"51854"," Και οι επιχειρήσεις.","ΜΑΥΡΟΥΔΗΣ ΒΟΡΙΔΗΣ",69
"51855"," Κύριε Βορίδη, παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51856"," Τελειώνω αμέσως. 
Τι σημαίνει αυτό; Αυτό επηρεάζει την αντικειμενική δυνατότητα φορολογήσεως. Τα καράβια αλλάζουν σημαία. Τα φορτηγά αλλάζουν έδρες γιατί πηγαίνουν πενήντα χιλιόμετρα παραπάνω. Το ζήτημα του φορολογικού dumping είναι μία πολύ μεγάλη συζήτηση σε όλη την Ευρώπη.
Εδώ όμως -εκτός κι αν πείτε ότι «εγώ θα κλείσω τα σύνορα ή θα απαγορεύσω τις μετακινήσεις», το οποίο δεν ξέρω αν θέλετε εσείς να το πείτε, πάντως εμείς δεν θέλουμε να το πούμε- εκείνο που πρέπει να κάνουμε είναι να βρούμε έξυπνους τρόπους για να φορολογούμε. Και νομίζω ότι αυτή είναι η προσπάθεια, την οποία πρέπει να κάνουμε όλοι.","ΜΑΥΡΟΥΔΗΣ ΒΟΡΙΔΗΣ",69
"51857"," Ευχαριστούμε πολύ.
Ορίστε, κυρία Κωνσταντοπούλου, έχετε το λόγο για τέσσερα λεπτά για να δευτερολογήσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51858"," Ευχαριστώ, κύριε Πρόεδρε.
	Θυμίζω στα μέλη της Εθνικής Αντιπροσωπείας ότι «η προστασία του φυσικού και του πολιτιστικού περιβάλλοντος,,,» -όπως λέει το άρθρο 24 του Συντάγματος- «…αποτελεί υποχρέωση του κράτους και δικαίωμα του καθενός.». Λέει ακόμη: «Η χωροταξική αναδιάρθρωση της χώρας, η διαμόρφωση, η ανάπτυξη, η πολεοδόμηση και η επέκταση πόλεων και οικιστικών γενικά περιοχών, υπάγεται στη ρυθμιστική αρμοδιότητα και τον έλεγχο του κράτους με σκοπό να εξυπηρετείται η λειτουργικότητα και η ανάπτυξη των οικισμών και να εξασφαλίζονται οι καλύτεροι δυνατοί όροι διαβίωσης».
Δεν θα διαβάσω ολόκληρο το άρθρο 24. Θα θυμίσω, όμως, σε όλους όσους θα κληθείτε αύριο να ψηφίσετε με ονομαστική ψηφοφορία, κατόπιν πρότασης του ΣΥΡΙΖΑ, ότι υπάρχει μία συνταγματική υποχρέωση εδώ, την οποία όποιος αποφασίσει να παραβιάσει, θα γνωρίζει -γιατί του το είπαμε και έχει καταγραφεί στα Πρακτικά αυτής εδώ της Βουλής- ότι παραβιάζει το Σύνταγμα.
Δεύτερον, η επιχειρηματολογία, κύριε Υπουργέ  Ναυτιλίας και Αιγαίου, ότι εδώ πρόκειται για νομοτεχνικές ρυθμίσεις, ότι είναι τυπικές διαδικασίες και ότι θέλουμε να καλυφθούμε, είναι ταυτόσημη και πανομοιότυπη με την επιχειρηματολογία που ακούσαμε από τον κ. Στουρνάρα για τη «SIEMENS».
Όταν καλέσατε την Εθνική Αντιπροσωπεία με την κατεπείγουσα και εξαιρετική διαδικασία της τροπολογίας, οφείλατε, πρώτον, να είστε έτοιμοι για αυτήν την τροπολογία, για την οποία δεν ήσασταν. Τη φέρατε μουτζουρωμένη, κόβοντας και ράβοντας και με χειρόγραφες σημειώσεις. 
Δεύτερον, οφείλατε να ενημερώσετε την Εθνική Αντιπροσωπεία ποια είναι η απόφαση που έλαβε στις 4-4-2007 για το λιμάνι της Αλεξανδρούπολης στην τριακοστή δεύτερη συνεδρίασή της η Επιτροπή Σχεδιασμού και Ανάπτυξης Λιμένων. Την ξέρουν αυτοί που θέλουν να ψηφίσουν αυτό το άρθρο; Ποια είναι η απόφαση που έλαβε στις 19-2-2009 το ίδιο όργανο στη δέκατη τέταρτη συνεδρίασή του; 
Για το λιμάνι του Βόλου ποια είναι η απόφαση που ελήφθη στις 10-12-2002 στην τέταρτη συνεδρίαση και ποια είναι η απόφαση που ελήφθη στις 27-5-2003 και ποια είναι η απόφαση που ελήφθη στις 22-4-2008;
Για το λιμάνι της Ελευσίνας ποια είναι η απόφαση που ελήφθη στις 18-7-2006 στην εικοστή έβδομη συνεδρίαση;
Για το λιμάνι του Ηρακλείου ποια είναι η απόφαση που ελήφθη στις 15-11-2002 με την κυβέρνηση Σημίτη, στις 4-8-2005, στις 16-2-2007, στις 6-4-2011;
Για το λιμάνι της Ηγουμενίτσας ποια είναι απόφαση που ελήφθη στις 10-12-2002, στις 17-12-2004, στις 27-8-2009;
Για το λιμάνι της Θεσσαλονίκης ποια είναι η απόφαση που ελήφθη στις 15-7-2002;
Για την Καβάλα ποια είναι η απόφαση που ελήφθη στις 21-6-2007, στις 27-7-2007, στις 27-8-2009;
Για την Κέρκυρα ποια είναι η πρώτη και ποια η δεύτερη απόφαση που ελήφθη στις 18-3-2003; Ποια είναι η απόφαση που ελήφθη στις 4-8-2005, στις 4-4-2007; 
Για το Λαύριο ποια είναι η απόφαση που ελήφθη στις 10-12-2002, στις 17-12-2004, στις 13-4-2006; 
Για τον Πειραιά ποια είναι η απόφαση που ελήφθη στις 15-7-2002, στις 18-3-2003, στις 11-9-2003, στις 16-6-2006, στις 24-11-2006, στις 19-2-2009, στις 10-9-2009;
Για την Πάτρα ποια είναι η απόφαση που ελήφθη στις 15-7-2002, στις 18-3-2003, στις 30-1-2004, στις 22-11-2004, στις 30-9-2005, στις 23-3-2006, στις 19-2-2009, στις 6-7-2010, στις 6-4-2011 και στην πεντηκοστή δεύτερη συνεδρίαση χωρίς ημερομηνία; 
Για τη Ραφήνα ποια είναι η απόφαση που ελήφθη στις 26-2-2004;
 (Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"51859"," Τελείωσε ο χρόνος σας, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51860"," Κύριε Πρόεδρε, θα κλείσω σε τριάντα δευτερόλεπτα λέγοντας το εξής.","ΖΩΗ ΚΩΝΣΤΑΝΤΟΠΟΥΛΟΥ",272
"51861"," Μπορούσατε στην αρχή να πείτε όλες οι αποφάσεις που είναι για επικύρωση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51862"," Κύριε Πρόεδρε, δώστε μου τριάντα δευτερόλεπτα για να πω το εξής. Βλέπετε ότι στο χρόνο που έχει ο Βουλευτής δεν προλαβαίνει ούτε καν να διαβάσει τους τίτλους των αποφάσεων. Δεν ξέρετε το περιεχόμενό τους. Αν το ξέρατε, οφείλατε να μας το φέρετε. Δεν το ξέρει κανείς από τους Βουλευτές. Το ζητήσαμε. Δεν το καταθέτετε. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"51863"," Τελειώνετε, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51864"," Κύριε Πρόεδρε, γιατί μόνο στην Αξιωματική Αντιπολίτευση αφήνετε το κουδούνι να κτυπάει;","ΖΩΗ ΚΩΝΣΤΑΝΤΟΠΟΥΛΟΥ",272
"51865"," Όχι, κάνετε κάποιο λάθος. Οι άλλοι ήταν συνεπείς. Ο κ. Βορίδης δεν εξάντλησε το χρόνο του.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51866"," Θα μου επιτρέψετε να ολοκληρώσω;","ΖΩΗ ΚΩΝΣΤΑΝΤΟΠΟΥΛΟΥ",272
"51867"," Τι να ολοκληρώσετε, κυρία συνάδελφε; Ήδη η ώρα είναι 17.00΄, έχει περάσει τόση ώρα και συζητάμε τα ίδια και τα ίδια. Τι κάνετε εδώ πέρα; Ήρθατε και διαβάζετε αριθμούς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51868"," Καλώς. Εντάξει, κύριε Πρόεδρε. Κουραστήκατε. 
Εμείς δεν θα κουραστούμε και αυτές τις αποφάσεις δεν τις νομιμοποιούμε, δεν μπορείτε να τις φέρνετε έτσι ούτε μπορείτε να αυτοορίζεστε ως ο αρμόδιος να τις τροποποιεί μονομερώς και να ζητάει την εξουσιοδότηση της Εθνικής Αντιπροσωπείας…","ΖΩΗ ΚΩΝΣΤΑΝΤΟΠΟΥΛΟΥ",272
"51869"," Ευχαριστούμε πολύ. 
Ό,τι λέει από εδώ και πέρα η κ. Κωνσταντοπούλου παρακαλώ να μη γράφεται. Τελείωσε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51870"," Κύριε Πρόεδρε, μπορώ να έχω το λόγο;","ΘΕΟΔΩΡΟΣ ΔΡΙΤΣΑΣ",139
"51871"," Κύριε Δρίτσα, θέλετε και τα τέσσερα λεπτά;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51872"," Μάλιστα, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"51873"," Κύριε συνάδελφε, σας παρακαλώ πολύ, θα κάνουμε μία διακοπή τριών λεπτών. Εγώ είμαι από τις 13.00΄ εδώ πέρα και έχω την ανάγκη μιας διακοπής τριών λεπτών, όχι παραπάνω. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51874"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Το λόγο έχει ο κ. Δρίτσας για τέσσερα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51875"," Ευχαριστώ, κύριε Πρόεδρε.
 Όντως, κύριε Πρόεδρε, το μείζον ζήτημα είναι η ιδιωτικοποίηση των λιμανιών. Σωστά το έθεσε ο κ. Βορίδης. Μόνο που ούτε αυτό το μείζον ζήτημα δεν έχει δικαίωμα, κύριε Πρόεδρε, να το συζητήσει το Κοινοβούλιο. Με πράξη νομοθετικού περιεχομένου προωθήθηκαν οι διαδικασίες ιδιωτικοποίησης και ένταξης στο Ταμείο Αξιοποίησης της Περιουσίας του Δημοσίου και για τα δώδεκα μεγάλα λιμάνια και για τα είκοσι τρία μικρότερα. Και αυτό είναι το ουσιώδες ως προς το νομικοπολιτικό που έχει προκύψει και στη σημερινή τροπολογία, δηλαδή η διαδικασία απόκρυψης και προστασίας από κάθε είδους έλεγχο ταχύτατων διαδικασιών που αποφασίζει η τροϊκανή λογική, για να απαξιωθεί ο δημόσιος έλεγχος στη δημόσια περιουσία.
Εκεί ακριβώς έρχεται η τροπολογία του κυρίου Υπουργού και ενώ έχουμε πράξεις κανονιστικού χαρακτήρα από την ΕΣΑΛ, οι οποίες προσβάλλονται, μπορούν να ελεγχθούν και μπορούν να αμφισβητηθούν δικαστικά, έρχεται όχι μόνο να ακυρώσει τον κανονιστικό χαρακτήρα των αποφάσεων της ΕΣΑΛ και να τον κάνει γνωμοδοτικό –και επομένως να μειώσει τη δυνατότητα ελέγχου, διότι έρχεται εν συνεχεία υπουργική απόφαση και το καλύπτει- αλλά φέρνει και τροπολογία στην τροπολογία.
Με αυτήν, έχει τη δυνατότητα ο Υπουργός αυτές που θα επικυρώσει η Βουλή -αν αύριο με την ονομαστική ψηφοφορία τολμήσουν και θεωρήσουν ότι έχουν αυτήν τη βεβαιότητα η πλειοψηφία των Βουλευτών να προχωρήσουν σε ένα τόσο μεγάλο ανοσιούργημα- πάλι αδιαφανώς, χωρίς καμμία δυνατότητα ελέγχου, αυτό που έχει κατοχυρώσει το ελληνικό Κοινοβούλιο έστω και με αυτήν τη σαθρή διαδικασία να το ανατρέπει, χωρίς κανέναν έλεγχο. Κι όλα αυτά με τη συμπληρωματική ρύθμιση που απαξιώνει τη δυνατότητα των πολιτών ή κάθε αρμόδιου και ενδιαφερόμενου φορέα να προσφύγει στο Συμβούλιο της Επικρατείας. 
Όλο αυτό, κύριε Πρόεδρε, είναι ένα πλέγμα απολύτως αντιδημοκρατικό, παραβίασης όλων των κανόνων προστασίας του δημοσίου συμφέροντος και δυνατότητας από τους πολίτες ή από τα πολιτικά κόμματα ή από το Κοινοβούλιο να ελέγξει τη νομιμότητα και τη σκοπιμότητα και καταργεί ακόμα και το Συμβούλιο Επικρατείας. Κι αυτό είναι μία «αθώα» ρύθμιση που εκκρεμή δέκα χρόνια από το 2001 και περισσότερο; Προς θεού! Πρόκειται για μία τομή αντιδημοκρατική που υπακούει στη λογική του κράτους έκτακτης ανάγκης, την οποία επιτέλους αυτό το Κοινοβούλιο πρέπει να την κριτικάρει αυστηρότητα και να αντισταθεί σε κάθε προώθησή της. 
Αυτό είναι, κύριε Πρόεδρε και πρέπει το Προεδρείο της Βουλής να μην επιτρέπει τέτοιου είδους τροπολογίες με τόσο σοβαρό περιεχόμενο να έρχονται έτσι νύχτα και με τον τρόπο που ήρθαν.","ΘΕΟΔΩΡΟΣ ΔΡΙΤΣΑΣ",139
"51876"," Ευχαριστούμε, κύριε Δρίτσα.
Κυρία Βαλαβάνη, έχετε το λόγο για τέσσερα λεπτά, εφόσον τα εξαντλήσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51877"," Συμφωνώντας απόλυτα με τον τρόπο που έθεσε το ζήτημα ο συνάδελφος κ. Δρίτσας, με απαλλάσσει από το να πω πράγματα που ήδη ανέφερε. Οπότε θα μου επιτρέψετε να πω κάτι άλλο, που είναι μια άλλη πλευρά, εξίσου βαθειά και ουσιαστική, που αυτήν τη στιγμή εμένα με τρομάζει, αν θέλετε, περισσότερο. 
Να σας το πω έτσι απλά. Σε μια νύχτα –γιατί τελειώσαμε στη μία το βράδυ- καλούμαστε να βρούμε, να διαβάσουμε και να καταλάβουμε χωρίς να είμαστε πολιτικοί μηχανικοί, πεντακόσιες σελίδες μέχρι τις 10.00΄ πμ και να έρθουμε εδώ να πάρουμε θέση και να ψηφίσουμε. Αυτό είναι φύσει αδύνατον. Νομίζω ότι ακόμα κι αν είσαι πολιτικός μηχανικός, είναι δύσκολο να διαβάσεις πεντακόσιες σελίδες master plan μεταξύ 1.00΄ πμ και 10.00΄ πμ και να έρθεις εδώ και να τοποθετηθείς υπεύθυνα. Το ότι την Κυβέρνηση δεν τη νοιάζει αυτό εμένα με τρομάζει.
Άλλη πλευρά της ίδιας ιστορίας: Το «απόρρητο». Έχω τοποθετηθεί δύο φορές στην Ολομέλεια της Βουλής και πολλές φορές στην Επιτροπή Οικονομικών Υποθέσεων της Βουλής για το πώς καλούμαστε εδώ να τοποθετηθούμε για τις τράπεζες λέγοντας μας ότι «είναι απόρρητο, δεν μπορείς να ξέρεις». Ψήφιζε και μη ερεύνα. Εμένα αυτό με τρομάζει.
Άλλη πλευρά. Είπε ο κ. Μουσουρούλης: Τι είσαστε; Είστε πολιτικοί μηχανικοί; Πώς θα πάρετε θέση και γιατί κάνετε όλη αυτήν τη φασαρία, αφού έτσι κι αλλιώς επί της ουσίας δεν μπορείτε να τοποθετηθείτε; Αυτή, με συγχωρείτε αλλά είναι μία θεωρία –δεν ξέρω αν είναι παλιά- καινοφανής, που λέει ότι για νομοσχέδιο, ας πούμε, ιατρικών θεμάτων, πρέπει να είσαι γιατρός για να έχεις άποψη, τεχνικών θεμάτων πολιτικός μηχανικός, νομικών θεμάτων, δικηγόρος, γυναικολογικών θεμάτων, μαμή κ.λπ..
Ο Βουλευτής καλείται να πάρει θέση για όλα αυτά τα θέματα και του δίνει τη δυνατότητα το Κοινοβούλιο να έχει ένα μηχανισμό υποστήριξης τέτοιο που να μπορεί να πάρει θέση. Ξέρετε γιατί; Γιατί ο μηχανικός που θα διαβάσει το master plan, θα το καταλάβει πολύ καλά. Εγώ κοιτάζοντάς το –έχει απόλυτο δίκιο ο κύριος Υπουργός- μπορεί να μην καταλάβω απολύτως τίποτα, αλλά δεν θα έρθει ο μηχανικός εδώ να ψηφίσει, θα έρθω εγώ. Άρα, πρέπει να έχω τη δυνατότητα εγώ που δεν είμαι μηχανικός, να πάρω υπ’ όψιν μου αυτά που θα μου πει ο μηχανικός, και να κρίνω με βάση τη δικιά μου συνείδηση.
Εγώ, τελικά, και ο κάθε Βουλευτής μέσα στο ελληνικό Κοινοβούλιο θα αποφασίσουμε.
Άλλο που με τρομάζει. Ο Υπουργός δεν απαντά. Κάναμε την ερώτηση για την ΑΤΕ και έχει μείνει στα «αναπάντητα». Και αναφέρομαι σε κεντρικό ζήτημα, και όχι σε κάτι που μπορεί να συμβαίνει σε κάποιο κέντρο υγείας κάποιου χωριού κ.λπ. .
Όσον αφορά το ΤΑΙΠΕΔ, ρωτώ συνέχεια και δεν απαντά. Εγώ απάντησα στην προηγούμενη συνεδρίαση για το ποια είναι η «ακατανόμαστη» τράπεζα, η μόνη που έχει πληρώσει κανονικά τις προμήθειες ως προς το πακέτο Αλογοσκούφη. Στις επανειλημμένες επί τρεις εβδομάδες ερωτήσεις των Βουλευτών του ΣΥΡΙΖΑ, ο κ. Σταϊκούρας δεν έλεγε –ούτε η διοίκηση της Τράπεζας της Ελλάδας, για να είμαστε δίκαιοι- ότι είναι το Ταχυδρομικό Ταμιευτήριο. Αυτό με τρομάζει.
Και με τρομάζει και αυτό που είπε η εισηγήτρια της Νέας Δημοκρατίας σήμερα εδώ και δεν το θεωρώ καθόλου ενθαρρυντικό. Είπε ότι ολόκληρες είκοσι τέσσερις ώρες –εγώ δεν τις έχω μετρήσει, θα έχει δίκιο υπολογίζοντάς τες, δεν ξέρω εάν έβαλε και τις σημερινές μέσα, μπορεί να βγαίνουν και περισσότερες- έχασε ο Υπουργός Οικονομικών όντας εδώ, στη Βουλή, γι’ αυτό το νομοσχέδιο, ενώ μπορούσε να κάνει σε αυτές τις κρίσιμες για τον τόπο στιγμές, πολύ πιο χρήσιμα πράγματα. 
Το να θεωρεί κανείς λίγο-πολύ χαμένο χρόνο το χρόνο στη Βουλή, με τρομάζει εξαιρετικά και θα έπρεπε να τρομάζει και όλο το Κοινοβούλιο. 
Σας ευχαριστώ πολύ.","ΟΛΓΑ-ΝΑΝΤΙΑ ΒΑΛΑΒΑΝΗ",48
"51878"," Σας ευχαριστούμε. 
Το λόγο έχει ο κύριος Υπουργός.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51879"," Ευχαριστώ πολύ τους κυρίους συναδέλφους και ειδικά εσάς για την τελευταία παρέμβασή σας, κυρία συνάδελφε. 
Εγώ δεν ζήτησα να διαβάσει κανείς τις πεντακόσιες σελίδες μέσα σε λίγες ώρες. Ωστόσο θα το πράξω απόψε εν όψει της αυριανής συζήτησης διαβάζοντας τι είπαν οι Βουλευτές του ΣΥΡΙΖΑ, όταν είχε έρθει προς συζήτηση στη Βουλή ο ν. 4072/2012 ο οποίος εξουσιοδοτούσε τον τότε Υπουργό να κυρώνει με υπουργική απόφαση αυτές τις σελίδες που εσείς θα θέλατε να διαβάσετε χθες το βράδυ. 
Εκείνη, λοιπόν, την εποχή πιστεύω –μπορεί να κάνω λάθος, θα ζητήσω συγγνώμη αν κάνω λάθος- ότι τέτοια φασαρία δεν έγινε για την εξουσιοδοτική διάταξη προς τον Υπουργό. Έγινε τώρα.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51880"," Κύριε Υπουργέ, η παραβίαση...","ΖΩΗ ΚΩΝΣΤΑΝΤΟΠΟΥΛΟΥ",272
"51881"," Κυρία Κωνσταντοπούλου, να μου πείτε πού ακριβώς συνίσταται η παραβίαση του άρθρου 24 του Συντάγματος. Ποια ακριβώς διάταξη παραβιάσαμε σε σχέση με την προστασία του περιβάλλοντος στα master plan των λιμανιών; Τι ακριβώς έγινε; Να μας το πείτε για να το καταλάβω και εγώ, να το καταλάβουν και οι συνάδελφοι. Συγκεκριμένα όμως θέλω να μου πείτε. Διαφορετικά θα πρέπει να ανατρέξουμε στις κυρώσεις που δημοσιεύτηκαν στην Εφημερίδα της Κυβερνήσεως, της προηγούμενης ρύθμισης που σας είπα και να δούμε αν πραγματικά υπήρξε ή συνέτρεξε λόγος παραβίασης περιβαλλοντικής προστασίας κ.λπ..
Ρώτησε ο αγαπητός συνάδελφος από το ΣΥΡΙΖΑ ποιος ο λόγος που έφυγαν τα σκάφη από την Ελλάδα. Δεν θέλω να κάνω ευφυολόγημα, αλλά εκτιμώ ότι πέρα από την εκλογική άνοδο του ΣΥΡΙΖΑ, η οποία σαφέστατα επηρέασε τις καταθέσεις, μου φαίνεται ότι επηρέασε και τα σκάφη αναψυχής. 
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"51882"," Κυρίες και κύριοι συνάδελφοι, κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Οικονομικών «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις». 
Εισερχόμαστε στην ψήφιση των άρθρων χωριστά. 
Ερωτάται το Σώμα: Γίνεται δεκτό το άρθρο 1 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51883"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51884"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"51885"," Κατά πλειοψηφία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51886"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51887"," Συνεπώς το άρθρο 1 έγινε δεκτό όπως τροποποιήθηκε από τον κύριο Υπουργό κατά πλειοψηφία.
 Ερωτάται το Σώμα: Γίνεται δεκτό το άρθρο 2 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51888"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51889"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"51890"," Κατά πλειοψηφία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51891"," Συνεπώς το άρθρο 2 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 3 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51892"," Δεκτό, δεκτό.","ΟΛΟΙ ΟΙ ΒΟΥΛΕΥΤΕΣ",NA
"51893"," Συνεπώς το άρθρο 3 έγινε δεκτό ως έχει ομοφώνως.
Ερωτάται το Σώμα: Γίνεται δεκτό το άρθρο 4 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51894"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51895"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"51896"," Κατά πλειοψηφία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51897"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51898"," Συνεπώς το άρθρο 4 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 5 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51899"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51900"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"51901"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51902"," Συνεπώς το άρθρο 5 έγινε δεκτό, ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 6 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51903"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51904"," Κατά πλειοψηφία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"51905"," Συνεπώς το άρθρο 6 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 7 όπως τροποποιήθηκε από τον κύριο Υπουργό με την προσθήκη της τροπολογίας με γενικό αριθμό 25 και ειδικό 9;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51906"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51907"," Κατά πλειοψηφία","ΔΗΜΗΤΡΗΣ ΓΕΛΑΛΗΣ",85
"51908"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"51909"," Συνεπώς το άρθρο 7 έγινε δεκτό όπως τροποποιήθηκε από τον κύριο Υπουργό κατά πλειοψηφία με την προσθήκη της τροπολογίας με γενικό αριθμό 25 και ειδικό 9.
Ερωτάται το Σώμα: Γίνεται δεκτό το άρθρο 8, πρώην 9, ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51910"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51911"," Παρών.","ΔΗΜΗΤΡΗΣ ΓΕΛΑΛΗΣ",85
"51912"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"51913"," Συνεπώς το άρθρο 8 πρώην 9, έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 9, πρώην 10, ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51914"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51915"," Παρών.","ΔΗΜΗΤΡΗΣ ΓΕΛΑΛΗΣ",85
"51916"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"51917"," Συνεπώς το άρθρο 9 πρώην 10, έγινε δεκτό, ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 10, πρώην 11, ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51918"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51919"," Παρών.","ΔΗΜΗΤΡΗΣ ΓΕΛΑΛΗΣ",85
"51920"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"51921"," Συνεπώς το άρθρο 10 πρώην 11, ως έχει έγινε δεκτό κατά πλειοψηφία.
Ερωτάται το Σώμα: Γίνεται δεκτό το άρθρο 11, πρώην 12, ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51922"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51923"," Παρών.","ΔΗΜΗΤΡΗΣ ΓΕΛΑΛΗΣ",85
"51924"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"51925"," Συνεπώς το άρθρο 11 πρώην 12,  έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 12, πρώην 13, όπως τροποποιήθηκε από τον κ. Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51926"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51927"," Κατά πλειοψηφία.","ΕΠΑΜΕΙΝΩΝΔΑΣ ΜΑΡΙΑΣ",304
"51928"," Παρών.","ΔΗΜΗΤΡΗΣ ΓΕΛΑΛΗΣ",85
"51929"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"51930"," Συνεπώς το άρθρο 12 πρώην 13, έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 13, πρώην 14, ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51931"," Δεκτό, δεκτό.","ΟΛΟΙ ΟΙ ΒΟΥΛΕΥΤΕΣ",NA
"51932"," Συνεπώς το άρθρο 13 πρώην 14, έγινε δεκτό ως έχει ομοφώνως.
Ερωτάται το Σώμα: Γίνεται δεκτό το άρθρο 14, πρώην 15, ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51933"," Δεκτό, δεκτό.","ΟΛΟΙ ΟΙ ΒΟΥΛΕΥΤΕΣ",NA
"51934"," Συνεπώς το άρθρο 14 πρώην 15, έγινε δεκτό ως έχει ομοφώνως.
Εισερχόμαστε στην ψήφιση των τροπολογιών.
Για την τροπολογία με γενικό αριθμό 24 και ειδικό 8, όπως διαμορφώθηκε από τον κύριο Υπουργό, έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ, η οποία θα διεξαχθεί αύριο, ημέρα Πέμπτη 20 Σεπτεμβρίου 2012, και ώρα 12.00’.
Ερωτάται το Σώμα: Γίνεται δεκτή η τροπολογία με γενικό αριθμό 26 και ειδικό 10;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51935"," Δεκτή, δεκτή.","ΟΛΟΙ ΟΙ ΒΟΥΛΕΥΤΕΣ",NA
"51936"," Συνεπώς η τροπολογία με γενικό αριθμό 26 και ειδικό 10 έγινε δεκτή ομοφώνως και εντάσσεται στο νομοσχέδιο ως ίδιον άρθρο.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"51937"," Μάλιστα, μάλιστα.
Με τη συναίνεση του Σώματος και ώρα 17.20΄ λύεται η συνεδρίαση για αύριο ημέρα Πέμπτη 20 Σεπτεμβρίου 2012 και ώρα 09.30΄, με αντικείμενο εργασιών του Σώματος: α) κοινοβουλευτικός έλεγχος, συζήτηση επικαίρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
