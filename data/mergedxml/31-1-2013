"","Content","name","ParlmemberID"
"108516","Date","31-1-2013",NA
"108517"," Σύμφωνα με την από 29-1-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡΙΕ΄ συνεδριάσεώς του, της Τρίτης 29 Ιανουαρίου 2013, σε ό,τι αφορά στην ψήφιση στο σύνολο των σχεδίων νόμου: 1. «Κύρωση της Πράξης Νομοθετικού Περιεχομένου «Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΙΔΡΥΜΑ ΕΡΡΙΚΟΣ ΝΤΥΝΑΝ» και άλλες διατάξεις»». 2. «Συμφωνία μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και της Γενικής Διοίκησης Επιθεώρησης Ποιότητας, Ελέγχου και Καραντίνας της Λαϊκής Δημοκρατίας της Κίνας για τη συνεργασία σε θέματα ποιότητας, υγιεινής και ασφάλειας αγροτικών προϊόντων και τροφίμων». 3. «Κύρωση της Συμφωνίας μεταξύ του Υπουργείου Υποδομών, Μεταφορών και Δικτύων της Ελληνικής Δημοκρατίας και του Υπουργείου Μεταφορών και Επικοινωνιών της Ουκρανίας για συνεργασία στους τομείς των Ταχυδρομείων και Τηλεπικοινωνιών». 4. «Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας».)
	Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 894/28-1-2013 επίκαιρη ερώτηση πρώτου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την περικοπή του επιδόματος ανεργίας στους εποχικά απασχολούμενους ξενοδοχοϋπαλλήλους διαγράφεται λόγω κωλύματος του κυρίου Υπουργού. 
Η δεύτερη με αριθμό 892/28-1-2013 επίκαιρη ερώτηση πρώτου κύκλου του Βουλευτή Ηρακλείου του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Μιχαήλ Κριτσωτάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση των περιοριστικών ρυθμίσεων του ν. 3986/2011 για τη χορήγηση του επιδόματος ανεργίας στους εποχικά εργαζόμενους διαγράφεται λόγω κωλύματος του κυρίου Υπουργού. 
Και τώρα εισερχόμαστε στην τέταρτη υπ’ αριθμ. 890/28-1-2013 επίκαιρη ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τους Υπουργούς Οικονομικών και Υγείας, σχετικά με τη διαχείριση του δημοσίου χρήματος από τον ΟΠΑΔ. 
Κυρία Χρυσοβελώνη, έχετε το λόγο.","ΕΠΙΚΥΡΩΣΗ ΠΡΑΚΤΙΚΩΝ",NA
"108518"," Ευχαριστώ, κυρία Πρόεδρε. 
Κύριε Υπουργέ, το πρόβλημα κακοδιαχείρισης του κλάδου υγείας του Ταμείου Δημοσίων Υπαλλήλων ξεκίνησε στις αρχές της προηγούμενης δεκαετίας και κράτησε σχεδόν δέκα χρόνια. Σήμερα, το τεράστιο αυτό σκάνδαλο κρύβεται κάτω από το χαλί του ΕΟΠΥΥ, αφού ο ΟΠΑΔ έχει πρακτικά ενσωματωθεί στον Ενιαίο Οργανισμό Παροχών Υγείας. Αυτό δεν σημαίνει ότι η κακοδιαχείριση έχει εξαφανιστεί, αλλά ούτε βέβαια ότι σας ήταν άγνωστη. 
Θα καταθέσω για τα Πρακτικά σειρά δημοσιευμάτων της εφημερίδας «ΤΟ ΒΗΜΑ» της περιόδου 2006-2007 με συγκεκριμένες καταγγελίες για σκάνδαλα της τότε κυβέρνησης της Νέας Δημοκρατίας στον ΟΠΑΔ. Όμως, οι αποκαλύψεις συνεχίστηκαν και μετά το 2009. Ο Πρόεδρος του ΟΠΑΔ που διορίστηκε από την κυβέρνηση Παπανδρέου, κ. Σουλιώτης, σε τηλεοπτική του εμφάνιση το 2011 δήλωσε ότι αυτό που ποτέ δεν μπόρεσε να καταλάβει είναι πώς οι δαπάνες του Οργανισμού υπερδιπλασιάστηκαν κατά τη χρονική περίοδο 2004-2008. Μέχρι σήμερα η όντως τεράστια εκτόξευση δαπανών υγείας μόνο για τους κρατικούς υπαλλήλους, οι οποίες αυξήθηκαν ανεξήγητα εκείνη την τετραετία κατά 860 εκατομμύρια ευρώ, παραμένουν στο σκοτάδι. 
(Στο σημείο αυτό η Βουλευτής κ. Μαρίνα Χρυσοβελώνη καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Θα καταθέσω, επίσης, για τα Πρακτικά την επίσημη έκθεση του κ. Σουλιώτη Προέδρου του ΟΠΑΔ το 2010, όπου παρουσιάζει αναλυτικά στοιχεία για την οικονομική κακοδιαχείριση που προηγήθηκε. 
(Στο σημείο αυτό η Βουλευτής κ. Μαρίνα Χρυσοβελώνη καταθέτει για τα Πρακτικά την προαναφερθείσα έκθεση, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Τίποτε, όμως, δεν συνέβη ούτε τότε, κύριε Υπουργέ. Πριν είκοσι μήνες ξεκίνησε από την Οικονομική Επιθεώρηση του Υπουργείου σας έλεγχος στον ΟΠΑΔ. Ρώτησα πρόσφατα τον κ. Μαυραγάνη τι έγινε και μου απάντησε ότι ο έλεγχος συνεχίζεται. Ο συναρμόδιος Υπουργός Υγείας δεν απάντησε καν. 
Τα ερωτήματα, όμως, κύριε Υπουργέ, παραμένουν, όπως ποια ήταν τελικά τα αποτελέσματα των ελέγχων οικονομικής διαχείρισης του ΟΠΑΔ τουλάχιστον για την περίοδο 2004-2008 που θα έπρεπε να έχουν ολοκληρωθεί εδώ και καιρό και, δεύτερον, αν γίνεται σήμερα προσπάθεια για εκκαθάριση της συσσωρευμένης κακοδιαχείρισης του ΟΠΑΔ μέσω της αποπληρωμής χρεών του ΕΟΠΥΥ. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κυρία Πρόεδρε.
Υπενθυμίζω, κύριε Υπουργέ, πως εξαιτίας της κακοδιαχείρισης του οργανισμού, για την οποία βαρύνονται και τα δύο συνερωτώμενα Υπουργεία, δηλαδή και το Υπουργείο Υγείας, η συνολική ζημία σε βάρος του ελληνικού δημοσίου υπολογίζεται σε κάποια δισεκατομμύρια ευρώ. Δηλαδή πρόκειται κατά σύμπτωση για τα χρήματα που αναζητούσατε το Δεκέμβριο, προκειμένου να κλείσετε τη «μαύρη τρύπα» που προέκυψε ξαφνικά στον ΕΟΠΥΥ. 
Το τελευταίο ερώτημα, κύριε Υπουργέ, έγκειται στο εάν θα αναζητήσετε τελικά αυτά τα χρήματα που έχει χάσει ο ΟΠΑΔ.
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"108519"," Ευχαριστούμε, κυρία συνάδελφε. 
Το λόγο έχει ο Αναπληρωτής Υπουργός Οικονομικών κ. Χρήστος Σταϊκούρας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108520"," Ευχαριστώ, κυρία Πρόεδρε.
Κυρία συνάδελφε, στην επίκαιρη ερώτησή σας αναφέρεστε σε οικονομικό σκάνδαλο στον ΟΠΑΔ και στη ζημία του ελληνικού δημοσίου ύψους 1 δισεκατομμυρίου ευρώ. Όσον αφορά το οικονομικό σκάνδαλο και τη ζημία, δεν επιβεβαιώνονται με τα μέχρι σήμερα δεδομένα. Αυτό για το οποίο θέλω να σας διαβεβαιώσω είναι ότι από την πλευρά της Κυβέρνησης εθνικής ευθύνης δεν υπάρχει καμμία συγκάλυψη ή πρόθεση συγκάλυψης οποιασδήποτε υπόθεσης αντίκειται ή υπονομεύει το εθνικό συμφέρον, το δημόσιο συμφέρον. Φρονώ ότι θα ήταν χρήσιμο για όλους μας να μην μπερδεύουμε την καταγγελία με την τεκμηρίωση και το θόρυβο με την πολιτική. 
Και έρχομαι τώρα επί της ουσίας.
Όσον αφορά στο πρώτο σας ερώτημα και σε ό,τι αφορά τη διενέργεια ελέγχου στον ΟΠΑΔ, από την πλευρά του Υπουργείου Οικονομικών θέλω να σας κάνω γνωστά τα ακόλουθα. Πρώτον, σύμφωνα με τις διατάξεις του ν. 2343/1995 και το π.δ. 156/2001, η Διεύθυνση Επιθεώρησης Δημοσίων Διαχειρίσεων Νομικών Προσώπων και ΔΕΚΟ του Υπουργείου Οικονομικών μεταξύ άλλων επιλαμβανόταν και της διενέργειας ελέγχων και ερευνών που αφορούν την οικονομική διαχείριση και κατάσταση των νομικών προσώπων δημοσίου δικαίου. 
Κατόπιν των ανωτέρω, η Γενική Διεύθυνση Οικονομικής Επιθεώρησης του Υπουργείου Οικονομικών εξέδωσε από 25 Οκτωβρίου του 2012 εντολή διενέργειας διαχειριστικού οικονομικού ελέγχου στον ΟΠΑΔ, η οποία ανατέθηκε στις 2 Νοεμβρίου του 2012 στην αρμόδια οικονομική επιθεωρήτρια. 
Δεύτερον, σύμφωνα όμως με τις διατάξεις του ν. 3492/2006, όπως τροποποιήθηκε με το ν. 4081/2012 –δηλαδή πολύ πρόσφατα- και με την κανονιστική υπουργική απόφαση της 8ης Οκτωβρίου 2012, η διενέργεια αυτού του ελέγχου δεν εμπίπτει πλέον στο πεδίο αρμοδιότητας της Γενικής Διεύθυνσης Οικονομικής Επιθεώρησης του Υπουργείου Οικονομικών, αλλά στο πεδίο αρμοδιότητας της Γενικής Διεύθυνσης Δημοσιονομικών Ελέγχων της Γενικής Γραμματείας Δημοσιονομικής Πολιτικής, η οποία ορίστηκε από την 1η Νοεμβρίου του 2012 ως ημερομηνία έναρξης λειτουργίας της. 
Συνεπώς η διενέργεια λογιστικού οικονομικού ελέγχου στον ΟΠΑΔ –και μιλάω πάντα για το Υπουργείο Οικονομικών- η οποία αφορά, όπως είπατε, τα έτη 2004-2010, θα τεθεί προς έγκριση στην Επιτροπή Συντονισμού Ελέγχων, προκειμένου να ενταχθεί άμεσα στον προγραμματισμό των ελέγχων της Γενικής Διεύθυνσης Δημοσιονομικών Ελέγχων. Σε κάθε περίπτωση, επί ημερών αυτής της Κυβέρνησης, αποφασίστηκε και ξεκινάει ο διαχειριστικός οικονομικός έλεγχος του ΟΠΑΔ. 
Σε ό,τι αφορά το δεύτερο ερώτημά σας, θα κάνω μια εισαγωγή και θα απαντήσω στη δευτερολογία μου. Όσον αφορά αυτό που χαρακτηρίζετε ως ζημία εις βάρος του ελληνικού δημοσίου που προσεγγίζει το 1 δισεκατομμύριο ευρώ, αυτό δεν τεκμηριώνεται από τα διαθέσιμα μέχρι σήμερα στοιχεία, τουλάχιστον στο Υπουργείο Οικονομικών. Πιθανόν αναφέρεστε στις ληξιπρόθεσμες υποχρεώσεις του ΟΠΑΔ, υποχρεώσεις που όντως κατά την 31η Δεκεμβρίου του 2011 προσέγγιζαν το ποσό που αναφέρετε. 
Στη δευτερολογία μου θα τοποθετηθώ επί αυτού, που άλλωστε είναι και το δεύτερο ερώτημα της ερώτησής σας και άπτεται των ληξιπρόθεσμων υποχρεώσεων του ΟΠΑΔ. 
Σας ευχαριστώ πολύ.","ΧΡΗΣΤΟΣ ΣΤΑΪΚΟΥΡΑΣ",476
"108521"," Και εμείς ευχαριστούμε, κύριε Υπουργέ. 
Κυρία Χρυσοβελώνη, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108522"," Ευχαριστώ, κυρία Πρόεδρε. 
Κύριε Υπουργέ, από τα έγγραφα τα οποία έχω καταθέσει στα Πρακτικά, αποδεικνύεται κατ’ αρχάς η βασιμότητα των καταγγελλομένων και θα χαρώ πάρα πολύ να τα μελετήσετε από την πλευρά σας. Βέβαια, κύριε Υπουργέ, είναι θετικό που ακούω ότι κάποιος έχει τελικά επιληφθεί της υπόθεσης του ΟΠΑΔ, έστω και μετά από έξι χρόνια. Όμως, η ουσία είναι ότι παραμένει μέχρι σήμερα να μην υπάρχει επίσημη απάντηση για το τι ακριβώς συνέβη στον ΟΠΑΔ και κυρίως ποιος ήταν ο υπεύθυνος της κακοδιαχείρισης αυτού του μεγάλου οργανισμού. 
Θυμίζω ότι, δυστυχώς, έχουμε ξαναδιαβάσει για πορίσματα του ΣΕΕΔΔ που εξαφανίστηκαν, για εντολές ελέγχου του ΓΕΔΔ, που σήμερα αγνοείται η τύχη τους. Το θέμα, όμως, είναι να πάει κάποτε ο πλήρης φάκελος στη δικαιοσύνη και όχι μόνο για τις δέκα ή είκοσι χιλιάδες ευρώ των αμοιβών εξωτερικών συμβούλων του ΟΠΑΔ που φαγώθηκαν, αλλά για το σύνολο των καταχρήσεων που ισοδυναμεί με μία απίθανη λεηλασία των χρημάτων του ελληνικού λαού.
Θυμίζω, επίσης, ότι μόνο για την περίοδο 2006-2009 ο ΟΠΑΔ συσσώρευσε νέα χρέη 900 εκατομμύρια ευρώ. Μαζί με την περίοδο 2004-2005, λοιπόν, ξεπερνάμε κατά πολύ το 1 δισεκατομμύριο ευρώ. 
Σύμφωνα με εκτιμήσεις ειδικών, το 40% των δαπανών υγείας του ΟΠΑΔ θεωρούνται πλασματικές. Αυτό σημαίνει ότι μέσα στην προηγούμενη δεκαετία το δημόσιο ζημιώθηκε συνολικά μόνο λόγω του ΟΠΑΔ κάποια δισεκατομμύρια ευρώ. 
Όλα αυτά δεν ανήκουν, κύριε Υπουργέ, στο παρελθόν. Έχουν πραγματική επίπτωση στο παρόν, επηρεάζουν σήμερα τα δημόσια οικονομικά και τις υπηρεσίες υγείας, τις οποίες δεν προσφέρει πλέον ο φαλιρισμένος ΕΟΠΥΥ. 
Θυμίζω ότι ο ΕΟΠΥΥ, ως διάδοχο σχήμα του ΟΠΑΔ επρόκειτο, σύμφωνα με τη συγκυβέρνηση, να πετύχει 70 εκατομμύρια ευρώ εξοικονομήσεων το 2012. Στην πραγματικότητα αυτό που συνέβη είναι ότι εμφανίστηκε ξαφνικά, σύμφωνα με τον Υπουργό κ. Στουρνάρα που δήλωσε ότι δεν το γνώριζε, 1 δισεκατομμύριο νέα χρέη κατά το τέλος του 2012. Προφανώς επρόκειτο για κρυμμένα χρέη από το παρελθόν. Πρόκειται για αμαρτίες τις οποίες τελικά, έστω και αργά, εξομολογηθήκατε στην τρόικα και φαίνεται ότι ζητήσατε και τη συγχώρεσή της γι’ αυτό. 
Όμως, κύριε Υπουργέ, αυτά δεν είναι δυνατόν να τα συγχωρήσει ο ελληνικός λαός. Ο πολίτης δεν είναι δυνατόν να καταλάβει γιατί η κατά κεφαλήν δαπάνη περίθαλψης ασφαλισμένου του ΟΠΑΔ ήταν σχεδόν διπλάσια από αυτή των ασφαλισμένων του ΙΚΑ Αυτά, κύριε Υπουργέ, οφείλετε να τα εξηγήσετε στον ελληνικό λαό. Οφείλετε να ελέγξετε ουσιαστικά έστω εκ των υστέρων τι έγινε με το πάρτι δισεκατομμυρίων στο Ταμείο του Δημοσίου και να μη σπεύδετε να ξεφορτωθείτε τις παλιές ιστορίες του ΟΠΑΔ με έναν πρόχειρο λογιστικό έλεγχο.
Πάνω όμως απ’ όλα οφείλετε να αναζητήσετε τα χαμένα χρήματα του ελληνικού λαού, ακόμα και αν αυτή η αναζήτηση σας οδηγήσει σε γνωστές και ιδεολογικά κοντινές τσέπες. 
Μπορεί αυτό να είναι δυσάρεστο για τη Νέα Δημοκρατία και το ΠΑΣΟΚ, είναι όμως ομόθυμη απαίτηση της ελληνικής κοινωνίας για την αποκατάσταση του δημοσίου συμφέροντος. 
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"108523"," Σας ευχαριστώ, κυρία  συνάδελφε. 
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108524"," Κυρία συνάδελφε, για το διαχειριστικό έλεγχο νομίζω ότι σας απάντησα με σαφήνεια και απόλυτο τρόπο. Δόθηκε απάντηση από την Κυβέρνηση εθνικής ευθύνης. 
Τώρα, όσον αφορά τα χαμένα χρήματα του ελληνικού λαού και τα χρέη, επαναλαμβάνω ότι τα έχετε μπερδέψει με τις ληξιπρόθεσμες οφειλές του ελληνικού δημοσίου. Υπάρχει πλήρης ανάλυση, με ημερομηνία 31-12-2011, των υποχρεώσεων του ΟΠΑΔ προς τρίτους και προς φορείς της γενικής κυβέρνησης. Συμπίπτουν οι αριθμοί, είναι ληξιπρόθεσμες οφειλές. Πράγματι, είναι οι υποχρεώσεις του ΟΠΑΔ προς παρόχους, προς προσωπικό, προς ασφαλισμένους, προς ιατροφαρμακευτικό υλικό, προς φαρμακεία, γιατρούς, ακόμα και στο κράτος. Όμως αυτές είναι οφειλές οι οποίες θα αποπληρωθούν. 
Η εκκαθάριση των ληξιπρόθεσμων υποχρεώσεων των φορέων της γενικής κυβέρνησης, μεταξύ των οποίων ο ΟΠΑΔ και τα λοιπά ταμεία των οποίων οι κλάδοι υγείας ενσωματώθηκαν στον ΕΟΠΥΥ, εμπίπτουν στο πεδίο εφαρμογής του ν. 4093/2012 με τις οποίες ρυθμίζονται διεξοδικά οι προϋποθέσεις και η διαδικασία τακτοποίησης αυτών των υποχρεώσεων. 
Ειδικότερα, έχει ήδη υπογραφεί –προβλεπόταν άλλωστε και σε σχετικό νόμο- μνημόνιο κατανόησης μεταξύ του Υπουργείου Οικονομικών και του Υπουργείου Υγείας. 
Για να γίνω πιο συγκεκριμένος, μέσα από το συγκεκριμένο μνημόνιο κατανόησης προβλέπονται τα εξής:
Πρώτον, ότι το Υπουργείο Υγείας θα λάβει για τον ΕΟΠΥΥ όλα τα απαραίτητα μέτρα που θα διασφαλίζουν την εύρυθμη λειτουργία του μητρώου δεσμεύσεων που τηρεί ο φορέας, υπογράφοντας αντίστοιχο μνημόνιο. 
Δεύτερον, θα παρακολουθείται σε μηνιαία βάση η εκτέλεση του προϋπολογισμού του. Σε περίπτωση, δε, που εκτιμάται ότι θα υπάρξει υπέρβαση των ανώτατων ορίων δαπανών, θα λαμβάνονται έγκαιρα τα αναγκαία μέτρα. 
Τέλος, το Υπουργείο Υγείας θα μεριμνήσει από κοινού με το Υπουργείο Εργασίας, Κοινωνικής Ασφάλισης και Πρόνοιας για τη σύνταξη και την αποστολή στο Γενικό Λογιστήριο του Κράτους κατάστασης με τις υποχρεώσεις -αυτό στο οποίο αναφέρεστε- του ΕΟΠΥΥ ανά νοσηλευτικό ίδρυμα και ανά ταμείο κατά την 30η Σεπτεμβρίου του 2012.
Επιπρόσθετα, στην προκειμένη περίπτωση τυγχάνουν επίσης εφαρμογής και ρυθμίσεις αναφορικά με την εξόφληση ληξιπρόθεσμων υποχρεώσεων συνολικά. 
Ειδικότερα, ο κρατικός προϋπολογισμός θα χρηματοδοτήσει τον ΕΟΠΥΥ για την κάλυψη των υφιστάμενων κατά το τέλος του 2011 ληξιπρόθεσμων οφειλών του προς τα φαρμακεία και τους λοιπούς συμβεβλημένους ιδιώτες παρόχους υπηρεσιών υγείας. Το ποσό αυτό, βάσει των πρόσφατων εκτιμήσεων, θα διαμορφωθεί στο 1.936 εκατομμύριο ευρώ περίπου, δηλαδή περίπου στα 2 δισεκατομμύρια 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Αναπληρωτή Υπουργού)
Κυρία συνάδελφε, κλείνοντας θέλω να σας διαβεβαιώσω ότι η διαδικασία αποπληρωμής των ληξιπρόθεσμων υποχρεώσεων φορέων της γενικής κυβέρνησης προς τρίτους αποτελεί προτεραιότητα για την ελληνική Κυβέρνηση, διαδικασία η οποία βρίσκεται σε εξέλιξη στη βάση ενός συνεκτικού, ολοκληρωμένου σχεδίου που έχει εκπονήσει το Υπουργείο Οικονομικών λειτουργώντας σύμφωνα με το χρονοδιάγραμμα που έχει τεθεί με τους εταίρους, τους διαθέσιμους πόρους και τις δεσμεύσεις της ελληνικής Κυβέρνησης. Από τα ολοκληρωμένα αιτήματα ποσό ύψους 212.000.000 ευρώ έχει ήδη χορηγηθεί προς τον ΕΟΠΥΥ για την εξόφληση ληξιπρόθεσμων υποχρεώσεων παρελθόντων ετών προς τους φαρμακοποιούς. Το ποσό αυτό αφορά σε παλαιά οφειλή του ΟΠΑΔ που ανέλαβε -όπως πολύ σωστά είπατε- ο ΕΟΠΥΥ. Ενώ από τα αιτήματα ύψους 2.000.000.000 ευρώ που βρίσκονται σε διαδικασία ολοκλήρωσης, ποσό 300.000.000 ευρώ αφορά στη χρηματοδότηση του ΕΟΠΥΥ για την αποπληρωμή εκκαθαρισμένων ληξιπρόθεσμων υποχρεώσεων προς τους τρίτους και αυτό θα ολοκληρωθεί το Φεβρουάριο, 236.000.000 ευρώ  για το ΙΚΑ και 62.000.000 ευρώ για τον ΟΑΕΕ.  
Σε κάθε περίπτωση, η αξιολόγηση των αιτημάτων συνεχίζεται με γρήγορους ρυθμούς, ώστε να ανταποκριθούμε στην ανάγκη για ενίσχυση της ρευστότητας της πραγματικής οικονομίας. 
Σας ευχαριστώ πολύ. 
ΠΡΟΕΔΡΕΥ0ΟΥΣΑ (Μαρία Κόλλια-Τσαρουχά): Εισερχόμεθα τώρα στην πέμπτη με αριθμό 900/28-1-2013  επίκαιρη ερώτηση πρώτου κύκλου του Βουλευτή Μεσσηνίας του Λαϊκού Συνδέσμου-Χρυσή Αυγή κ. Δημήτριου Κουκούτση προς τους Υπουργούς Οικονομικών και Εσωτερικών, σχετικά με την αντιμετώπιση του φαινομένου πολιτογράφησης Ελλήνων πολιτών ως Βουλγάρων για οικονομικούς λόγους. 
Ορίστε, κύριε συνάδελφε, έχετε το λόγο.","ΧΡΗΣΤΟΣ ΣΤΑΪΚΟΥΡΑΣ",476
"108525"," Ευχαριστώ, κυρία Πρόεδρε. 
Κύριε Υπουργέ, γεννήθηκαν στην Ελλάδα, ζουν σε ελληνικά χώματα, αλλά αυτό δεν τους εμποδίζει να βγάλουν βουλγαρικές ταυτότητες, πινακίδες αυτοκινήτων, προκειμένου να γλιτώσουν κάποια από τα πολλά χαράτσια που τους επιβάλλει η Κυβέρνηση. 
Δυστυχώς, η γειτονική χώρα τούς τα παρέχει όλα: βουλγάρικες ταυτότητες, πινακίδες αυτοκινήτων, χαμηλούς φορολογικούς συντελεστές και τους απαλλάσσει από τεκμήρια, αφορολόγητα και έκτακτες εισφορές. 
Μάλιστα, προς χάριν των φτωχών και ταλαιπωρημένων Ελλήνων, έχει στηθεί μια ολόκληρη «φάμπρικα». Πιο συγκεκριμένα, έχουν δημιουργηθεί γραφεία κατάλληλα, με εξειδίκευση στο πώς να κλέψει κανείς το ελληνικό κράτος. Οι επιχειρήσεις αυτές, για παράδειγμα, βοηθούν τους Έλληνες που είναι κάτοχοι πολυτελών αυτοκινήτων να δημιουργούν εικονικές εταιρείες στις οποίες και καταγράφουν το αυτοκίνητό τους έναντι κάποιου ελαχίστου ποσού. Ήδη πάνω από 10.000 αυτοκίνητα υπολογίζουμε ότι κυκλοφορούν στη χώρα μας με βουλγαρικές πινακίδες. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Βέβαια το απίστευτο στην όλη υπόθεση είναι ότι αυτή η «φάμπρικα» που έχει στηθεί δεν γίνεται κρυφά, αλλά γίνεται φανερά. Στο διαδίκτυο υπάρχουν δεκάδες αγγελίες -στη δευτερολογία μου θα σας διαβάσω μία- σχετικά με τον τρόπο έκδοσης βουλγαρικών πινακίδων, με αναλυτικό κοστολόγιο μάλιστα. 
«Η διακίνηση των αυτοκινήτων στα σύνορα με τη Βουλγαρία δεν ελέγχεται», επιβεβαιώνει ο Πρόεδρος της Ομοσπονδίας Τελωνειακών Υπαλλήλων Ελλάδος, κ. Δημήτριος Τριμπόνας, τονίζοντας πως επανειλημμένα έχει ενημερώσει τους αρμόδιους, αλλά τίποτα απ’ όσα έπρεπε δεν έγιναν. «Έχουμε  κατ’ επανάληψη τονίσει», λέει, «τα τελευταία τρία χρόνια στην πολιτική ηγεσία πως υπάρχει μεγάλη φοροδιαφυγή, λαθρεμπόριο και παράνομη διακίνηση αυτοκινήτων, αλλά κανένας δεν πήρε καμμία, μα καμμία πρωτοβουλία, για το φαινόμενο αυτό». 
Με δεδομένο, κύριε Υπουργέ, ότι η εξέλιξη αυτή στερεί το κράτος από έσοδα, αλλά ουσιαστικά αποτελεί και πρόκληση ενάντια στους πολίτες οι οποίοι πληρώνουν κανονικά τα τέλη ή εκείνους οι οποίοι έχουν καταθέσει τις πινακίδες των οχημάτων τους λόγω οικονομικής αδυναμίας, τι μέτρα προτίθεσθε να λάβετε; 
Επίσης, είναι ουσιαστική η πρόταση του Προέδρου κ. Τριμπόνα ο οποίος υπογραμμίζει ότι «για να αντιστραφεί η κατάσταση θα πρέπει στον Προμαχώνα, το Ορμένιο και την Εξοχή να στηθούν τελωνειακά κλιμάκια και να κάνουν συγκεκριμένους ελέγχους»; 
Σας ευχαριστώ.","ΔΗΜΗΤΡΙΟΣ ΚΟΥΚΟΥΤΣΗΣ",246
"108526"," Ευχαριστώ, κύριε συνάδελφε. 
Κύριε Υπουργέ, αν μου επιτρέπετε, επειδή απ’ όσο ξέρετε καλά, κατάγομαι από τον Νομό Σερρών και πολιτεύομαι εκεί για χρόνια, μπορώ να επιβεβαιώσω πολλά απ’ αυτά που είπε ο κύριος συνάδερφος. Και εγώ έχω έρθει με ερωτήσεις σε συναδέλφους σας και προηγούμενων κυβερνήσεων και θα έλεγα ότι είναι και λίγα αυτά που είπε.
Θα πρέπει πραγματικά να επιληφθούμε ως ευνομούμενη πολιτεία γι’ αυτό που συμβαίνει ιδιαίτερα στη βόρεια χώρα, στη βόρεια Ελλάδα, στη Μακεδονία και δη στις παραμεθόριες περιοχές, όπου εκεί ουσιαστικά κάποιοι λυμαίνονται το ελληνικό χρήμα. 
Ακούμε την απάντησή σας, κύριε Υπουργέ. Ορίστε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108527"," Κυρία Πρόεδρε, κύριε Βουλευτά, κατ’ αρχάς θα ήθελα να κάνω ένα σχόλιο σε σχέση με την πολιτογράφηση. Πάνω απ’ όλα καθένας μας πρέπει να νιώθει Έλληνας και να παραμένει Έλληνας. Και όσο κι αν είναι δύσκολη η κατάσταση της χώρας μας το να είσαι Έλληνας, για εμένα και νομίζω για το Κοινοβούλιο, είναι περηφάνια.
Στο συγκεκριμένο θέμα που θέσατε θα ήθελα να σας απαντήσω ότι στο πλαίσιο των αρμοδιοτήτων της Τελωνειακής Υπηρεσίας υπάρχει πρόγραμμα, που εκπονείται ανά τρίμηνο, τελωνειακών ελέγχων οι οποίοι αποστέλλονται σε όλες τις τελωνειακές αρχές της χώρας. Οι έλεγχοι αυτοί, στους οποίους συμπεριλαμβάνονται και έλεγχοι σε οχήματα, εντάσσονται στο Εθνικό Επιχειρησιακό Πρόγραμμα για την Καταπολέμηση της Φοροδιαφυγής. 
Μετά την ένταξη της Βουλγαρίας στην Ευρωπαϊκή Ένωση και την κατάργηση των Τελωνείων Εξοχής, Ορμενίου και Προμαχώνα, οι αρμοδιότητες των οποίων περιήλθαν στα Τελωνεία Δράμας, Ορεστιάδας και Σερρών αντίστοιχα,  λειτουργούν κλιμάκια ελέγχων που δραστηριοποιούνται στους οδικούς άξονες Εξοχής, Δράμας, Ορμενίου, Ορεστιάδας και Προμαχώνα Σερρών, με κύριο σκοπό την πάταξη της φοροδιαφυγής και της απώλειας εσόδων από λαθρεμπορικές πράξεις στην ενδοκοινοτική κυκλοφορία μεταξύ Βουλγαρίας και Ελλάδας. 
Συγκεκριμένα, στο Τελωνείο Σερρών και με τη συνδρομή του ΣΔΟΕ Κεντρικής Μακεδονίας και της Αστυνομικής Διεύθυνσης Σερρών με μεικτά κλιμάκια διεξάγονται στοχευμένοι έλεγχοι καθώς και προγραμματισμένοι ανά τρίμηνο από την κεντρική υπηρεσία σε εικοσιτετράωρη βάση, επί επτά ημέρες. Τα Τελωνεία Ορεστιάδας και Δράμας, πέραν των ελέγχων που διενεργούν στο πλαίσιο των αρμοδιοτήτων τους, διενεργούν και στοχευμένους ελέγχους που προβλέπονται από τον τριμηνιαίο προγραμματισμό της κεντρικής υπηρεσίας.
Επιπρόσθετα, στον Προμαχώνα Σερρών λειτουργεί από 23-6-2010 κέντρο επαφής μεταξύ Ελλάδας και Βουλγαρίας, το οποίο έχει συσταθεί με νόμο, με σκοπό τη συνεργασία μεταξύ των αρμόδιων υπηρεσιών για την ασφάλεια των συνόρων και στο οποίο συμμετέχουν εκπρόσωποι της Τελωνειακής Υπηρεσίας, της Αστυνομίας και των υπηρεσιών διοικητικού ελέγχου αλλοδαπών των δύο χωρών, διώκοντας το διασυνοριακό οργανωμένο έγκλημα. 
Στο πλαίσιο αυτό και δεδομένου ότι κρίνεται απαραίτητη η εντατικοποίηση των ελέγχων που πραγματοποιούνται στους προαναφερόμενους συνοριακούς σταθμούς, θεωρώντας ιδιαίτερα σημαντικό τον ελεγκτικό ρόλο των εν λόγω κλιμακίων, καταβάλλονται συνεχείς προσπάθειες ενίσχυσής τους με προσωπικό, αναζητώντας παράλληλα και εναλλακτικούς τρόπους περαιτέρω στελέχωσής τους, όπως αποσπάσεις εφοριακών υπαλλήλων, δεδομένου ότι η Τελωνειακή Υπηρεσία τα τελευταία χρόνια έχει υποστεί τεράστια μείωση στον τομέα των ανθρώπινων πόρων.
Επίσης, σχετικοί έλεγχοι πραγματοποιούνται κι από το ΣΔΟΕ σε εικοσιτετράωρη βάση σε κομβικά σημεία της χώρας και σε μεγάλα αστικά κέντρα. Για τη διενέργεια των εξειδικευμένων αυτών ελέγχων από την κεντρική υπηρεσία του ΣΔΟΕ έχουν δοθεί αναλυτικές οδηγίες προς τους περιφερειακούς διευθυντές καθώς και επικαιροποιημένος έντυπος οδηγός ελεγκτικών επαληθεύσεων. 
Κατά την περίοδο από 1 Ιανουαρίου έως 31 Δεκεμβρίου του 2012 από τους ελέγχους αυτούς βρέθηκαν πενήντα πέντε παραβάσεις και βεβαιώθηκαν πενήντα πέντε τελωνειακές παραβάσεις, καθώς η κατοχή και η κυκλοφορία κοινοτικών οχημάτων από πρόσωπα εγκατεστημένα στη χώρα για τα οποία δεν πληρούνται οι προβλεπόμενοι όροι και οι προϋποθέσεις της τελωνειακής νομοθεσίας αποτελεί απλή τελωνειακή παράβαση, σύμφωνα με τις κείμενες διατάξεις.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"108528"," Ευχαριστούμε, κύριε Υπουργέ.
Κύριε Κουκούτση, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108529"," Δεν θα διαφωνήσω μαζί σας, κύριε Υπουργέ, ότι υπάρχουν τα κλιμάκια. 
Βέβαια, οφείλουμε να γνωρίζουμε -και το ξέρουμε όλοι μας, αλλά είναι λεπτή η θέση σας και δεν μπορείτε να αναφέρετε κάτι τέτοιο- ότι ο έλεγχος γίνεται από τη βουλγάρικη πλευρά. Ποσώς με ενδιαφέρει αυτό εμένα προσωπικά, γιατί περνώντας από εκεί νύχτα σε σταματάει η Αστυνομία και δεν ξέρεις αν είναι η Αστυνομία ή η μαφία που έχουν ντυθεί αστυνομικοί. Το έχω αντιμετωπίσει εγώ ο ίδιος αυτό.
Ελπίζω, λόγω της κρίσης, να μη φτάσουμε –και το λέω με πλήρη γνώση, πλήρη συναίσθηση του τι λέω- στο σημείο δικά μας όργανα κρατικά να σταματούν, όπως κάνουν οι Βούλγαροι, για 10 και 20 ευρώ στο δρόμο για τροχαίες παραβάσεις ή για οτιδήποτε άλλο. 
Εδώ σε κάποιες σελίδες στο internet γράφει ότι: «Εάν τα έξοδα αυτοκινήτου σας, τέλη κυκλοφορίας κ.λπ., σας έχουν εξαναγκάσει να θέτετε το αυτοκίνητο προς πώληση ή να παραδώσετε τις πινακίδες του έχουμε την πλέον οικονομικότερη λύση για να μην το αποχωριστείτε. Σας προτείνουμε να σας μετατρέψουμε το αυτοκίνητό σας με βουλγαρικές πινακίδες. Είναι άκρως νομιμότατο, δοκιμασμένο. Δεν υπάρχει κίνδυνος κατάσχεσης από τις ελληνικές αρχές, διότι σας εξασφαλίζουμε βουλγαρική άδεια παραμονής, που σας δίνει επιπλέον δικαίωμα να αγοράσετε αυτοκίνητα από την Ευρωπαϊκή Ένωση. Τα έξοδα είναι τα εξής: Για ένα αυτοκίνητο τριών χιλιάδων κυβικών τον πρώτο χρόνο είναι 1.200 ευρώ και μετά 500 ευρώ ανά έτος», πολύ λιγότερο απ’ ό,τι είναι στην Ελλάδα. 
Και παρακάτω λέει: «Η εταιρεία μας παρέχει μία άδεια παραμονής στη Βουλγαρία η οποία και σας επιτρέπει να κυκλοφορείτε το αυτοκίνητο στην Ελλάδα ελεύθερα για έξι μήνες, χωρίς όμως κάποιος να μπορεί να αποδείξει αν το έχετε λιγότερο ή περισσότερο, λόγω των συνόρων που είναι και ξηράς. Χρειάζεται μια φωτοτυπία της ταυτότητάς σας αλλά και το ταμείο στο οποίο είστε ασφαλισμένοι, από το οποίο και θα ζητήσετε τη χορήγηση μιας κάρτας Ευρωπαϊκής Ένωσης ιατρικής περίθαλψης χωρίς καμμία επιβάρυνση.
Ακόμα και εάν σας σταματήσουν οι ελληνικές αρχές, πάντοτε υπάρχει η λύση: μπορείτε απλά να καλέσετε την εταιρεία που σας απαλλάσσει από τα ελληνικά τέλη κυκλοφορίας και εκείνοι είτε θα σας στείλουν κάποια απόδειξη είτε θα βεβαιώσουν ότι ήσασταν εκεί πριν από μια εβδομάδα, αν και όπως δηλώνει εκπρόσωπός της, δεν έχει τύχει ποτέ να υπάρξει πρόβλημα με τις αστυνομικές αρχές». 
Ουσιαστικά κι αυτοί οι μαφιόζοι που έχουν στήσει όλο αυτό το σύστημα λένε ότι δεν έχουμε πρόβλημα με τις ελληνικές αρχές.
Θα αναφέρω κάτι off the record. Προ ημερών είχα μία συζήτηση με κάποιους συναδέλφους από τη βόρειο Ελλάδα και μου είπαν: Γιατί έχεις τέτοιο πάθος -Πελοποννήσιος είσαι, Καλαματιανός είσαι- με τη βόρειο Ελλάδα;
Η Ελλάδα μας είναι ενιαία. Ο πόνος μου και η πίκρα μου βλέποντας τον εξευτελισμό μας σ’ αυτούς που «δουλεύαμε» πριν λίγο καιρό, στους Βούλγαρους, στους Σκοπιανούς, στους Αλβανούς, σε οποιουσδήποτε γείτονές μας είναι μεγάλη, γιατί βλέπουμε ότι εκμεταλλεύονται τον κόσμο μας. Και δεν μιλώ φυλετικά, μιλώ για την οικονομική πραγματικότητα των περασμένων ετών. Εγώ δεν είπα να γυρίσουμε σ’ αυτό το χάος που υπήρχε.  Ξέρετε, έχουν φύγει συνταξιούχοι από τις Σέρρες, από την Ξάνθη, από οπουδήποτε αλλού και πηγαίνουν και ζουν μόνιμα στη Βουλγαρία με το μισθό τους.
Δεν έχω τίποτα άλλο να πω. Ελπίζω να έχουμε θετικά νέα για τη χώρα μας γύρω απ’ αυτό το ζήτημα.
Ευχαριστώ.","ΔΗΜΗΤΡΙΟΣ ΚΟΥΚΟΥΤΣΗΣ",246
"108530"," Ευχαριστούμε, κύριε συνάδελφε.
Κύριε Υφυπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108531"," Κύριε Βουλευτά, καλώς ενδιαφέρεστε όχι μόνο για την Πελοπόννησο -κι εγώ κατάγομαι από την Πελοπόννησο- γιατί η Ελλάδα είναι μία. Ιδίως όταν είναι θέματα για τη βόρειο Ελλάδα και τη Μακεδονία μας, είμαστε ακόμα πιο ευαίσθητοι. 
Αυτό το πρόβλημα που έχει ανακύψει τον τελευταίο καιρό –και σωστά το έχετε αναφέρει- το έχουμε εντοπίσει και με τις δυνατότητες που έχουμε -γιατί, όπως σας εξήγησα, υπάρχουν προβλήματα στο ανθρώπινο δυναμικό- και στην κατεύθυνση αυτή έχουμε ζητήσει και την ενίσχυση του Τελωνειακού Σώματος με όποιες μελλοντικές αποσπάσεις από δημόσιους φορείς οι οποίοι καταργούνται και μπορούν έτσι κάποια άτομα να ενισχύσουν τις τελωνειακές υπηρεσίες. Τα τελευταία χρόνια είχαμε μια μεγάλη αποχώρηση τελωνειακών υπαλλήλων κι αυτό έχει δημιουργήσει αρκετά προβλήματα. 
Συμφωνώ ότι πρέπει να παταχθεί το φαινόμενο και εν τη γενέσει του. Και εννοώ ότι εταιρείες οι οποίες προχωρούν σε τέτοιες διαφημίσεις θα πρέπει να εντοπίζονται και θα πρέπει το κράτος να επεμβαίνει. Να είστε βέβαιος ότι στην κατεύθυνση αυτή θα είμαστε πάρα πολύ προσεκτικοί, για να μπορέσουμε να εξαλείψουμε αυτό το φαινόμενο ή τουλάχιστον να το περιορίσουμε σημαντικά.
Πιστεύω, λοιπόν, ότι με τις ενέργειες που γίνονται και σας ανέφερα αλλά κι αυτές οι οποίες θα γίνουν στο επόμενο διάστημα με την πρωτοβουλία που αναλαμβάνει και ο Γενικός Γραμματέας, ο οποίος έχει την επίβλεψη αυτών των υπηρεσιών, θα μπορέσουμε να έχουμε μία σωστή παρέμβαση ακόμα περαιτέρω στο φαινόμενο αυτό το οποίο αναφέρατε.
Σας ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"108532"," Πάντως, κύριε Υπουργέ, ό,τι είναι να κάνετε, κάντε το γρήγορα. Ευχαριστούμε πολύ.
Εισερχόμεθα στην τρίτη με αριθμό 887/28-1-2013 επίκαιρη ερώτηση δεύτερου κύκλου του Βουλευτή Ευβοίας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Υγείας, σχετικά με την ακαταλληλότητα του πόσιμου νερού στα Γιάλτρα Αιδηψού.
Έχετε το λόγο, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108533"," Ευχαριστώ, κυρία Πρόεδρε.
Είμαστε σήμερα εδώ, κυρία Υπουργέ, εξαιτίας αυτού του εγγράφου από τη Διεύθυνση Δημόσιας Υγείας της Περιφερειακής Ενότητας Ευβοίας, σχετικά με τα αποτελέσματα ελέγχων του νερού που πίνουν οι κάτοικοι στο χωριό Γιάλτρα Αιδηψού.
Εδώ και χρόνια οι κάτοικοι εκεί παίρνουν νερό ανθρώπινης κατανάλωσης από τοπικές γεωτρήσεις. Υπήρχαν ανέκαθεν υποψίες για την ακαταλληλότητα του νερού, οι οποίες δυστυχώς δικαιώθηκαν και μάλιστα κατόπιν πρωτοβουλίας ιδιώτη, η οποία προέβη σε καταγγελία. 
Η έκθεση, λοιπόν, αποτελεσμάτων της μικροβιολογικής ανάλυσης του νερού ανθρώπινης κατανάλωσης που διεξήγαγε το Κεντρικό Εργαστήριο Δημόσιας Υγείας και το Κέντρο Ελέγχου και Πρόληψης Νοσημάτων, το γνωστό μας ΚΕΕΛΠΝΟ, αναφέρει ότι το νερό και στα δύο δίκτυα των Γιάλτρων είναι ακατάλληλο και δεν συμμορφώνεται σε καμμία περίπτωση με την ΚΥΑ Υ2/2600/2001 όπως αυτή τροποποιήθηκε με την ΚΥΑ 38295/2007.
Και στα τέσσερα σημεία λήψης του δείγματος από βρύση ιδιώτη, στην πλατεία κ.ο.κ., τα αποτελέσματα αναφέρουν στο κουτάκι για συμμόρφωση με τις ΚΥΑ «ΟΧΙ». Υπάρχει το σχετικό έγγραφο το οποίο θα το καταθέσω για τα Πρακτικά μετά το πέρας της ερώτησής μου.
Συγκεκριμένα, εντοπίστηκαν μεγάλες ποσότητες κολοβακτηριδίων και εντεροκόκκων, ενώ σύμφωνα με έγγραφο που απέστειλε η Διεύθυνση Δημόσιας Υγείας και Κοινωνικής Μέριμνας της Περιφερειακής Ενότητας Εύβοιας, δεν λαμβάνονται τα απαραίτητα μέτρα για την προστασία των πηγών υδροληψίας, τα συστήματα ύδρευσης δεν συντηρούνται επαρκώς, δεν ελέγχονται συστηματικά και δεν αποκαθίστανται τα φθαρμένα δίκτυα κατά προτεραιότητα, ενώ οι έλεγχοι που προβλέπονται από την ισχύουσα νομοθεσία δεν εφαρμόζονται επαρκώς.
Προφανώς υπεύθυνη για την εφαρμογή των ορίων, τη λειτουργία, τη συντήρηση των συστημάτων ύδρευσης, την εκτέλεση των εξετάσεων και γενικά για τη λήψη κάθε μέτρου και για τη διασφάλιση είναι η δημοτική αρχή η οποία εν προκειμένω οφείλει να προβεί άμεσα στον καθαρισμό και στην απολύμανση του δικτύου, για το οποίο δεν ξέρω τι έχει συμβεί από την αρχή του μήνα. Όμως, οι ευθύνες του εν λόγω δήμου είναι ευρύτερες, αφού έχει χρηματοδοτηθεί για την κατασκευή αγωγού υδροδότησης Αιδηψού-Γιάλτρων που θα λύσει το ζήτημα υδροδότησης της περιοχής. Το έργο δεν έχει παραδοθεί και ζήτημα είναι εάν έχει ξεκινήσει. Αυτό όμως είναι ένα άλλο θέμα.
Από το Υπουργείο Υγείας που προστατεύει τη δημόσια υγεία -και επειδή το πόσιμο νερό αποτελεί δημόσιο αγαθό και η ακαταλληλότητά του θέτει σε κίνδυνο τη δημόσια υγεία- θα ήθελα μια απάντηση στην εξής ερώτηση: Σε ποιες άμεσες ενέργειες –όχι σε διαπιστώσεις ή παρατηρήσεις- σκοπεύει να προβεί για την προστασία των κατοίκων και την παροχή ασφαλούς νερού, ανθρώπινης κατανάλωσης; 
Ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"108534"," Ευχαριστούμε κύριε συνάδελφε. 
Το λόγο έχει η Υφυπουργός κ. Φωτεινή Σκοπούλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108535"," Ευχαριστώ, κύριε Κεδίκογλου, για την ευκαιρία που μου δίνετε, πρώτον, εν συντομία να αναφερθώ στις λεπτομέρειες του συγκεκριμένου συστήματος και, δεύτερον, να τονίσω για μια ακόμη φορά ότι το σύνολο της δημόσιας υγείας δεν αφορά μόνο το Υπουργείο Υγείας αλλά όλα τα Υπουργεία. Και ιδιαίτερα το περιβάλλον, την οικονομία, την ανάπτυξη και την οργάνωση της Δημόσιας Διοίκησης και την παροχή υπηρεσιών στην περιφέρεια. 
Συγκεκριμένα, για το πρόβλημα αυτό στο Δήμο Ιστιαίας στην περιοχή Γιάλτρων να πω ότι το δίκτυο ύδρευσης αποτελείται από δύο διαφορετικά δίκτυα. Το ένα είναι για οικιακή χρήση –δηλαδή για πλύσιμο κ.λπ.- το οποίο προέρχεται από την τοπική γεώτρηση. Αυτό όμως είναι ακατάλληλο για πόση διότι είναι υφάλμυρο και έχει ορισμένες άλλες ιδιότητες. Το δεύτερο δίκτυο μεταφέρει νερό από την Αιδηψό επίσης από γεώτρηση σε συγκεκριμένες βρύσες στην περιοχή. 
Είναι ένα επιφανειακό δίκτυο το οποίο εύκολα είναι δυνατόν, όπως φαίνεται, να επιμολυνθεί ή να καταστραφεί. Όπως και εσείς είπατε, κύριε συνάδελφε, το πρόβλημα αναδύθηκε από την περιφερειακή υπηρεσία της δημόσιας υγείας. Οι μετρήσεις του δήμου, γίνονται από ιδιώτες. Ο Δήμαρχος Ιστιαίας μού ανέφερε ότι οι μετρήσεις αυτές ήταν αρνητικές για κολοβακτηρίδια. Η εποπτική αρχή, ο τομέας δημόσιας υγείας στην περιφέρεια, σε μετρήσεις του Νοεμβρίου εντόπισε πυκνότητες κολοβακτηριδίων παραπάνω από τις επιτρεπόμενες. Γι’ αυτό επενέβη και μάλιστα αυτόματα και ίσως λίγο παράξενα, μέσω δικαστικού δρόμου. Έκανε δηλαδή αναφορά και στον εισαγγελέα. Ήρθε στο δήμο και επέβαλε την άποψη ότι θα πρέπει να χλωριωθεί το νερό παραπάνω και να κοιταχτεί το δίκτυο όπου έχει προβλήματα. 
Σήμερα επικοινώνησα με το δήμαρχο, ο οποίος μου ανέφερε ότι αρχίζουν τα έργα για την υπόγεια διαδρομή του δικτύου, ώστε να είναι πιο ασφαλές και ότι έχουν χλωριώσει, για άμεσα αποτελέσματα, το νερό της περιοχής. Ελπίζω αυτό να είναι πραγματικότητα και να μην έχω παραπλανηθεί. 
Όλοι οφείλουμε, ο καθένας από τον τομέα του, να εξασφαλίσουμε νερό, το οποίο είναι δημόσιο αγαθό.
Θα επανέλθω στη δευτερολογία μου.","ΦΩΤΕΙΝΗ ΣΚΟΠΟΥΛΗ",464
"108536"," Σας ευχαριστούμε.
Ο κ. Συμεών Κεδίκογλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108537"," Το γεγονός των μετρήσεων είναι πέρα από κάθε αμφιβολία. Έχω την έκθεση των αποτελεσμάτων της μικροβιολογικής ανάλυσης από το ΕΣΥΔ, το Δίκτυο Εργαστηρίων Δημόσιας Υγείας και το Κεντρικό Εργαστήριο Δημόσιας Υγείας, την οποία θα καταθέσω και για τα Πρακτικά. Τα αποτελέσματα είναι πολύ πάνω από το φυσιολογικό όριο. Όπου αναφέρεται η καταλληλότητα του νερού σημειώνεται «ΟΧΙ».
(Στο σημείο αυτό ο Βουλευτής κ. Συμεών Κεδίκογλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Απ’ ό,τι ξέρω στο δήμαρχο έχει ασκηθεί ποινική δίωξη από την περιφέρεια. Συνεπώς δεν ξέρω εάν τα όσα λέει είναι όντως έτσι. Μακάρι να έχει κινηθεί προς αυτήν την κατεύθυνση. Όμως, όπως καταλαβαίνετε αυτό απαιτεί χρόνο, δηλαδή να φτιαχτεί ένα υπόγειο δίκτυο.
Δεν ξέρω κατά πόσο η χλωρίωση αποτελεί ένα μόνιμο αποτέλεσμα. Πάντως με την ευκαιρία συζήτησης αυτού του δικτύου φαίνεται ότι υπάρχει ένα συνολικότερο πρόβλημα στους δήμους και εν γένει στη χώρα μας. Όπου κάνουμε τυχαίες δειγματοληψίες, παρουσιάζεται πρόβλημα. Ίσως θα πρέπει το νομοθετικό μας πλαίσιο είτε να το δούμε είτε να το κάνουμε πιο αυστηρό. Και αυτό γιατί δεν είναι δυνατόν το νερό που είναι δημόσιο αγαθό, που έχουμε πηγές, που έχουμε νερά ως χώρα, όταν φτάνει στους κατοίκους και μάλιστα για ανθρώπινη χρήση, να είναι ακατάλληλο. 
Καταλαβαίνετε ότι οι κάτοικοι λογικά έχουν πανικοβληθεί. Θα πρέπει να υπάρχει μια διαβεβαίωση σήμερα από εσάς ότι θα γίνουν όλα όσα πρέπει να γίνουν ώστε σύντομα το θέμα να λήξει.
Με την ευκαιρία θα ήθελα να θέσω και ένα αίτημα της περιοχής για έναν μόνιμο περιφερειακό αγροτικό γιατρό. Υπάρχει αγροτικό ιατρείο, πλήρως εξοπλισμένο σε απόσταση εκατόν είκοσι δύο χιλιομέτρων από τη Χαλκίδα και τριάντα πέντε χιλιόμετρων από το Κέντρο Υγείας Ιστιαίας, με ένα πολύ κακό οδικό δίκτυο, με ορεινούς όγκους κ.ο.κ.. Υπάρχει αγροτικός γιατρός μόνο για τους θερινούς μήνες. Έχει εκδοθεί ψήφισμα και από το δημοτικό συμβούλιο να παραταθεί το αγροτικό ιατρείο και να είναι για όλη τη χρονιά. Είναι ένα χωριό χιλίων κατοίκων. Είναι κάτι που θα δώσει ανάσα στην περιοχή. 
Από εκεί και πέρα, θα ήθελα να περάσουμε από το επίπεδο των διαπιστώσεων στο πεδίο των πράξεων. 
Σας ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"108538"," Ευχαριστώ, κύριε συνάδελφε. 
Η κυρία Υφυπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108539"," Με αφορμή το συγκεκριμένο παράδειγμα, θα ήθελα να αναφέρω πόσο σημαντική είναι η συνεργασία μεταξύ των φορέων. 
Το Υπουργείο Υγείας στον τομέα της δημόσιας υγείας έχει έναν ρόλο, ο οποίος είναι να προάγει τη δημόσια υγεία και να ελέγχει τα αποτελέσματα εφαρμογής μέτρων γι’ αυτήν. Ειλικρινά, όμως, σας λέω ότι το Υπουργείο Υγείας δεν οφείλει να παίρνει τα μέτρα. Δεν αποποιούμαι ευθυνών. Το ζήτημα είναι συνολικό και αυτό θα πρέπει να το καταλάβουμε όλοι. Το Υπουργείο Υγείας και για το θέμα της αιθαλομίχλης, παραδείγματος χάριν, έθεσε συγκεκριμένα προβλήματα τα οποία επηρεάζουν την υγεία του πληθυσμού. Τα μέτρα τα οποία θα πρέπει να ληφθούν είτε όταν διαμορφώνουμε πολιτική είτε όταν θέλουμε να διορθώσουμε παλιότερα μέτρα, θα πρέπει να χαρακτηρίζονται και να ελέγχονται σύμφωνα με το πώς αυτά επηρεάζουν τα προβλήματα της υγείας. Τα προβλήματα της δημόσιας υγείας αφορούν το περιβάλλον, την ανάπτυξη και την οικονομία. Οι επιδράσεις και το κόστος αποτελεσματικότητας των μέτρων που λαμβάνονται σε αυτό το επίπεδο είναι πιο σημαντικά, από το να ερχόμαστε μετά και να θεραπεύουμε όπως στη συγκεκριμένη περίπτωση, γαστρεντερίτιδες από κολοβακτηρίδια ή οποιεσδήποτε άλλες παρεμβάσεις, οι οποίες δημιουργούν προβλήματα στην υγεία του πληθυσμού. 
Καταλαβαίνω την αγωνία σας. Είναι και δική μας αγωνία. Θα προσπαθήσουμε και στο συγκεκριμένο πρόβλημα αλλά και σε αντίστοιχου είδους προβλήματα, να ευαισθητοποιήσουμε τους αρμόδιους και παράλληλα να ελέγξουμε την αποτελεσματικότητά τους.","ΦΩΤΕΙΝΗ ΣΚΟΠΟΥΛΗ",464
"108540"," Ευχαριστούμε, κυρία Υπουργέ. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, οι Ανεξάρτητοι Έλληνες θέλουν να κάνουν…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108541"," Είμαστε στον κοινοβουλευτικό έλεγχο και δεν μπορείτε να κάνετε παρέμβαση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω να κάνω μια δήλωση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108542"," Όταν θα εισέλθουμε στη νομοθετική εργασία θα σας δοθεί ο λόγος. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για μισό λεπτό, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108543"," Δεν δικαιούστε να πάρετε το λόγο. Παρακαλώ σεβαστείτε τον Κανονισμό. 
Σύμφωνα, λοιπόν, με τον Κανονισμό είμαστε στη διαδικασία κοινοβουλευτικού ελέγχου και οποιαδήποτε δήλωση ή ανακοίνωση ενώπιον της Βουλής θα γίνει σε άλλο χρόνο και μέσα στα πλαίσια άλλης διαδικασίας. 
Εισερχόμαστε στην έκτη με αριθμό 896/28-1-2013 επίκαιρη ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Υγείας, σχετικά με την κατάργηση της Διεύθυνσης Ψυχικής Υγείας του Υπουργείου.  
Το λόγο έχει ο κ. Οικονόμου για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108544"," Καταλαβαίνετε ότι το ζήτημα το οποίο θέτω στην ερώτησή μου, κυρία Υπουργέ, δεν είναι τεχνικής φύσεως ή διοικητικής φύσεως ή δεν αφορά τουλάχιστον τους πολίτες ούτε καν το κόμμα της Δημοκρατικής Αριστεράς πώς θα είναι διαρθρωμένη η υπηρεσία σας και εάν θα είναι μέσω μιας γενικής διευθύνσεως, διευθύνσεως ή τμήματος ή με οποιονδήποτε άλλον τρόπο. Αυτό που μας αφορά και μας ενδιαφέρει είναι να υπάρχει αποτελεσματική δράση για την ψυχική υγεία γιατί βρισκόμαστε σε μία δύσκολη εποχή, όπου τα προβλήματα αυτής της φύσεως κορυφώνονται και θα πρέπει η πολιτεία να δείχνει τη μέριμνά της και το οργανωμένο της σχέδιο, ώστε να αντιμετωπίσει αυτά τα ζητήματα που είναι, όπως σας είπα, πολύ κρίσιμα και αφορούν πλέον δυστυχώς πολύ κόσμο. 
Τα τελευταία είκοσι έξι χρόνια είναι σίγουρο ότι γίνεται μία προσπάθεια μεταρρύθμισης στο χώρο της ψυχιατρικής με την αποασυλοποίηση και είναι σίγουρο ότι έχει και επιτυχίες, όπως λένε οι ειδικοί, και αποτυχίες ή, τέλος πάντων, δεν έχει τα αποτελέσματα που θα περιμέναμε. Εγώ μάλιστα έχω παρακολουθήσει από πρώτο χέρι –να το πούμε έτσι- και σε πρώτο πλάνο αυτήν την προσπάθεια, καθώς στην εκλογική μου περιφέρεια ήταν το γνωστό Νταού στην Πεντέλη το οποίο δεν μπορώ να πω ότι ήταν και το καλύτερο ίδρυμα σε αυτόν τον τομέα. Η αποασυλοποίηση λειτούργησε σε σημαντικό σημείο. Ουσιαστικά, έχει φύγει ο κόσμος, οι ασθενείς από το νοσοκομείο εκείνο και έχουν πάει σε δομές πέριξ της Πεντέλης, στη Νέα Μάκρη, στην Αρτέμιδα, στην Παλλήνη. 
Βλέπουμε δομές από μη κερδοσκοπικά ιδρύματα, οι οποίες λειτουργούν αρκετά θετικά, αλλά τα μηνύματα που παίρνουμε, είναι δυσάρεστα. Λίγα χρήματα –βέβαια, θα μου πείτε ότι βρισκόμαστε σε κρίση- απλήρωτοι εργαζόμενοι, μη δυνατότητα επέκτασης αυτού του σημαντικού προγράμματος, αυτής της σημαντικής μεταρρύθμισης.
Όλα αυτά, βέβαια, από κάποιους πρέπει να συντονιστούν. Η πολιτική ηγεσία, λοιπόν, η διάρθρωση του Υπουργείου Υγείας είναι εργαλεία χρήσιμα έτσι ώστε να μπορέσουν να δομήσουν αυτήν τη μεταρρύθμιση. 
Η πληροφορία ότι καταργείται η Διεύθυνση Ψυχικής Υγείας βάσει ενός οργανογράμματος το οποίο κυοφορείται στο πλαίσιο του Υπουργείου, είναι δεδομένο. Θα θέλαμε τη δική σας γνώμη, τη δική σας άποψη και την άποψη της ηγεσίας για το πώς βλέπει από εδώ και πέρα τη λειτουργία του ειδικού αυτού χώρου.","ΒΑΣΙΛΕΙΟΣ ΟΙΚΟΝΟΜΟΥ",378
"108545"," Ευχαριστούμε. 
Το λόγο έχει η Υφυπουργός κ. Σκοπούλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108546"," Θέτετε ένα ερώτημα, το οποίο ουσιαστικά δεν μου το έχουν θέσει μέσα στο Υπουργείο, κύριε Οικονόμου. Αναδρομικά είδα και εγώ αυτό το οργανόγραμμα το οποίο, βέβαια, δεν είναι τελειωμένο. Στη συγκεκριμένη φάση στην οποία βρισκόμαστε, αλλά και σε συχνά χρονικά διαστήματα οφείλουμε να αναδιοργανώνουμε τις δομές της Δημόσιας Διοίκησης για να είναι λειτουργικές. Αυτό είναι το πιο σημαντικό πράγμα, στο οποίο το δημόσιο και η δημόσια οργάνωση διοίκησης έχει πάρα πολλά προβλήματα και αντί να διευκολύνονται δράσεις, αντί να εξυπηρετούνται πολιτικές, αντί να εξυπηρετείται ο πολίτης, μπλοκάρονται σε μία νομοθεσία. Η οποία, δυστυχώς, παρ’ όλο που είναι μεγάλης έκτασης, αντί να διευκολύνει την κατάσταση ή τουλάχιστον να κρατά ορισμένες δικλείδες ασφαλείας, αυτό που έχει πετύχει μέχρι σήμερα είναι να κουκουλώνει τη διαπλοκή και να μπλοκάρει και την αποτελεσματικότητα. Άρα βρισκόμαστε σήμερα –και το λέω ευθαρσώς- με την επιταγή των Ευρωπαίων να διορθώσουμε τα κακώς κείμενα. 
Το Υπουργείο Υγείας έχει πολύ μεγάλο αριθμό ατόμων που λειτουργούν μέσα σε αυτό. Το αντίστοιχο Υπουργείο της Γαλλίας μη σας πω ότι έχει το 1/10 ή και λιγότερα. Είναι αποτελεσματικό και έχει διαφάνεια και έχει αυτό που πρέπει να έχει ένα Υπουργείο. Οι διευθύνσεις στα διάφορα Υπουργεία γίνονται και η συγκεκριμένη έγινε για να χειριστεί χρήματα από το ΕΣΠΑ. Και ειλικρινά σας λέω ότι δεν το κατάφερε αυτό και μάλιστα για ένα μεγάλο χρονικό διάστημα, παρ’ όλο που υπάρχει Διεύθυνση Ψυχικής Υγείας μέσα στο Υπουργείο Υγείας, τουλάχιστον τα δύο τελευταία χρόνια δεν έχει γίνει τίποτα. Υπάρχει μία φωλιά η οποία έχει δημιουργήσει προβλήματα και στην απορρόφηση του ΕΣΠΑ και σε εξασφάλιση συγκεκριμένων πρακτικών, οι οποίες χρήζουν ελέγχου. 
Δεν είμαι υπέρ του να έρθω σε αντίθεση με την οποιαδήποτε αντίληψη ότι απλοποιούμε τα πράγματα, αλλά τα κάνουμε λειτουργικά. Αν όντως βλέπουμε –και σ' αυτό το επίπεδο βλέπουμε- ότι χρειάζεται να υπάρχει ένας λειτουργικός κορμός στο Υπουργείο Υγείας, ο οποίος δεν ξέρω αν μπορεί να βρίσκεται κάτω από μία διεύθυνση, να αποτελείται από άτομα τα οποία είναι ικανά να διεκπεραιώσουν τα σημαντικά προβλήματα της ψυχικής υγείας, τα οποία συνίστανται και στη διαχείριση των τόσων χρημάτων του ΕΣΠΑ και στην ουσιαστική υλοποίηση αυτής της μεταρρύθμισης της ψυχικής υγείας, αυτό που με ενδιαφέρει είναι να είναι ένα τμήμα λειτουργικό. Αν λέγεται διεύθυνση, αν λέγεται τμήμα ή δεν λέγεται τμήμα, θεωρώ ότι χρειάζεται ουσιαστική μεταρρύθμιση στην οποία θα ήθελα, ειλικρινά, να λάβω μέρος και να έχουν την άποψή μου απέναντι σ' αυτό.","ΦΩΤΕΙΝΗ ΣΚΟΠΟΥΛΗ",464
"108547"," Ευχαριστούμε, κυρία Υπουργέ. 
Το  λόγο έχει ο κ. Οικονόμου για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108548"," Να είστε απόλυτα σίγουρη ότι ούτε εμένα με αφορά και με απασχολεί αυτό, πώς θα λέγεται. 
Άκουσα με πολλή προσοχή, όμως, αυτά που είπατε και σας διαβεβαιώ ότι ως Δημοκρατική Αριστερά –γιατί ως Κοινοβουλευτικός Εκπρόσωπος έχω την ευθύνη του Υπουργείου Υγείας- από σήμερα, παρ’ όλο που έχω και το βάρος της συμμετοχής στην προκαταρκτική επιτροπή, θα ασχοληθώ ιδιαίτερα για την αποκάλυψη και την τιμωρία αυτών που λέτε. Γιατί αν ισχύουν αυτά που λέτε, δηλαδή υπάρχει φωλεά μέσα στο Υπουργείο όπου τα εκατομμύρια των επιδοτήσεων και των επιχορηγήσεων της Ευρωπαϊκής Ένωσης τα κακοδιαχειρίστηκε και μάλιστα την ίδια στιγμή που έξω υπάρχουν δομές, οι οποίες χαροπαλεύουν –εγώ παίρνω ένα μικρό παράδειγμα που είναι όμως μεγάλο, γιατί είναι μεγάλη η περιφέρειά μου, η Περιφέρεια Αττικής, όπου υπάρχουν πολλές τέτοιες δομές- αν λοιπόν έχω εγώ τα μηνύματα αυτά, υπάρχουν τεράστια προβλήματα. Δεν πληρώνονται οι εργαζόμενοι. Δεν υπάρχει η ροή των χρημάτων. 
Υπάρχει καρκινική φωλεά μέσα στο Υπουργείο; Στελέχη που ενθυλάκωσαν ή, τέλος πάντων, κακοδιαχειρίστηκαν αυτά τα κονδύλια μέσα στο Υπουργείο Υγείας; Να τους τσακίσετε, να τους φέρετε μπροστά στη δικαιοσύνη με ονόματα. Ξέρετε γιατί; Κάθε ευρώ είναι πολύτιμο και είναι πολύ σημαντικό σε οποιοδήποτε τομέα. Αν υπάρχουν δημόσιοι λειτουργοί, δημόσιοι υπάλληλοι, οι οποίοι «έβαλαν χέρι» -να το πούμε έτσι λαϊκά- σε αυτά τα χρήματα που κατευθύνονται στην ψυχική υγεία, δηλαδή σε αυτή τη μεγάλη μεταρρύθμιση και τη μεγάλη προσπάθεια να φύγουμε από την τραγική εικόνα των ασύλων, αυτών των ιδρυμάτων που δεν τίμησαν και δυσφήμισαν τη χώρα μας, ειλικρινά πρέπει να δράσετε άμεσα. 
Εμένα θα με έχετε συμπαραστάτη σε αυτήν την υπόθεση. Μη διστάσετε και μην ολιγωρείτε. Άμεσα χρειάζονται αυτές οι αποφάσεις, διότι σας λέω ότι ακούω και βλέπω προβλήματα στο χώρο των ιδρυμάτων, είτε είναι δημόσια ιδρύματα, δηλαδή τα ιδρύματα που λειτουργήσανε σε συνέχεια των παλιών ψυχιατρικών νοσοκομείων, είτε είναι αυτά τα νέα ιδρύματα τα μη κερδοσκοπικά που είναι μέσα από τα προγράμματα που γίνονται. Και νομίζω ότι η διαχείριση των χρημάτων αυτών πρέπει να γίνει με τρόπο διαφανή, με τρόπο που δεν θα επιδέχεται καμμία παρερμηνεία.
Εγώ σας έκανα την ερώτηση και μπήκα σε αυτήν τη συζήτηση όχι γιατί μ’ αρέσει να ακούω ιστορίες από τους διαδρόμους, όχι γιατί με ενδιαφέρει να μείνει ένα status quo μέσα στο Υπουργείο -δεν με αφορά άλλωστε, είναι δικιά σας αρμοδιότητα και δικιά σας ευθύνη- αλλά γιατί θέλω να σας πω κι εγώ –και νομίζω ότι και οι περισσότεροι έχουν αυτήν την πρόθεση- ότι πρέπει να δοθεί σημασία, δηλαδή να είναι ψηλά στην ατζέντα του Υπουργείου, της δράσεώς σας, αλλά και στη διοικητική και οργανωτική δομή του Υπουργείου η υπόθεση της ψυχικής υγείας. 
Τον τρόπο επιλέξτε τον εσείς, βρείτε τον εσείς που είστε η αρμόδια, είστε η υπεύθυνη. Όμως, όπου υπάρχει διαφθορά, τη χτυπάμε και πρέπει να βρούμε και το αποτελεσματικό σχέδιο για να αντιμετωπιστεί αυτό το θέμα.","ΒΑΣΙΛΕΙΟΣ ΟΙΚΟΝΟΜΟΥ",378
"108549"," Ευχαριστούμε, κύριε συνάδελφε.
Ορίστε, κυρία Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108550"," Θα πρέπει να ξεκαθαρίσουμε ορισμένα πράγματα. Όταν μιλάτε για ψυχική υγεία στην περιφέρεια και αυτές τις μη κυβερνητικές οργανώσεις, οι οποίες εκφράζουν ένα κομμάτι της παρέμβασης στην ψυχική υγεία, αυτό το τμήμα εξυπηρετεί το 7% των ψυχικά ασθενών και παίρνει από το κράτος το 18% των δαπανών για την ψυχική υγεία. Οπότε πρέπει να το ξεκαθαρίσουμε και αυτό.","ΦΩΤΕΙΝΗ ΣΚΟΠΟΥΛΗ",464
"108551"," Άρα, άμα και αυτοί έχουν πρόβλημα…","ΒΑΣΙΛΕΙΟΣ ΟΙΚΟΝΟΜΟΥ",378
"108552"," Δεύτερον, υπάρχει η αντίληψη -και τώρα είναι σε πολύ μεγάλη ένταση- που υπήρχε μετά τη χούντα «Χουντικός; Στο δικαστήριο!», η οποία όμως δεν λύνει το πρόβλημα, δυστυχώς. Είναι για συναισθηματική κατανάλωση. Διότι αν δεν βάλουμε θεσμούς και δεν αλλάξουμε σιγά-σιγά νοοτροπίες και αν δεν εξασφαλίσουμε μέσα από παρεμβάσεις διοικητικές, άμεσες και μακροπρόθεσμες, την ευελιξία του διοικητικού συστήματος, την εξασφάλιση της διαφάνειας και της αποτελεσματικότητας, δεν πετυχαίνουμε τίποτα. Θα κρατήσει αυτό, θα ευχαριστηθεί ο κόσμος και μετά θα ξαναφτιάξουμε τους νόμους μας όπως μας βολεύει. 
Νομίζω ότι το βάρος δεν πρέπει να το ρίξουμε τόσο στην τιμωρία. Η τιμωρία όντως έχει ένα αποτέλεσμα, είναι ένα παράδειγμα, αλλά η ουσία βρίσκεται στο πώς διαμορφώνουμε την οργάνωση της κοινωνίας, ώστε να μην έχουμε στη συνέχεια τέτοια παραπτώματα τα οποία, δυστυχώς, υπάρχουν στον ελλαδικό χώρο σε πάρα πολύ μεγάλο ποσοστό.","ΦΩΤΕΙΝΗ ΣΚΟΠΟΥΛΗ",464
"108553"," Ευχαριστώ, κυρία Υπουργέ.
Όμως, πρέπει κι εγώ να σας πω –επιτρέψτε μου την παρέμβαση- ότι ο λαός θέλει να τιμωρηθούν αυτοί που πραγματικά και αποδεδειγμένα είναι υπεύθυνοι και βέβαια η κάθε κυβέρνηση είναι υπεύθυνη για το τι νόμους φέρνει για να ψηφίσει η κάθε Βουλή.
Σας ευχαριστώ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα οκτώ μαθητές και μαθήτριες και τέσσερις εκπαιδευτικοί από το 1ο Γυμνάσιο του Αιγάλεω.
Η Βουλή τούς καλωσορίζει και τους εύχεται «καλή πρόοδο»!
(Χειροκροτήματα απ’ όλες τις πτέρυγες της Βουλής)
Εισερχόμαστε τώρα στην έβδομη με αριθμό 888/28-1-2013 επίκαιρη ερώτηση πρώτου κύκλου του Βουλευτή Β’ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη στάση της Κυβέρνησης ως προς τους εργαζομένους στα μέσα μαζικής μεταφοράς.
Ορίστε, κύριε συνάδελφε, έχετε το λόγο για δύο λεπτά για να αναπτύξετε την επίκαιρη ερώτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108554"," Ευχαριστώ, κυρία Πρόεδρε.
Βέβαια η ερώτηση αυτή είναι επίκαιρη και για τα μέσα μαζικής μεταφοράς αλλά και για την κλιμάκωση της αυταρχικότητας και του αυταρχισμού που δείχνει η Κυβέρνηση και της καταστολής σε όποιον διαμαρτύρεται, σε όποιον αγωνίζεται. 
Και ο Λάσκαρης πήγε να καταργήσει την πάλη των τάξεων, όπως τώρα και ο Βρούτσης ή και ολόκληρη η Κυβέρνηση. Όμως, η πάλη των τάξεων δεν καταργείται, κύριε Υπουργέ, όσο υπάρχουν τάξεις, όσο υπάρχουν εκμεταλλευτές και εκμεταλλευόμενοι. Και βέβαια καλό θα ήταν να ήταν εδώ σήμερα ο εκπρόσωπος των βιομηχάνων, η μαριονέτα του μεγάλου κεφαλαίου, ο κ. Βρούτσης, ο νεκροθάφτης των συλλογικών συμβάσεων εργασίας, ο νεκροθάφτης του σταθερού ημερήσιου χρόνου δουλειάς, αυτός που πρωτοστατεί εδώ για να υλοποιήσει όλες τις επιλογές του μεγάλου κεφαλαίου, για να φθηνύνει ακόμα περισσότερο η εργατική δύναμη, για να μπορέσουν να κερδίσουν τα μονοπώλια και οι πολυεθνικές στην περίοδο ανάκαμψης με πάμφθηνη εργατική δύναμη και χωρίς κανένα δικαίωμα. 
Η Κυβέρνηση, όμως, φαίνεται ότι εδώ είναι ενιαία απέναντι στην καταστολή του εργατικού κινήματος. Η επέμβαση των ΜΑΤ στο μετρό, η επέμβαση των ΜΑΤ χθες σε αυτούς που πήγαν να διαμαρτυρηθούν, σε μια παράσταση διαμαρτυρίας, δείχνει, λοιπόν, ότι κλιμακώνει η Κυβέρνηση τον αυταρχισμό στέλνοντας το μήνυμα «όλοι θα υποταχτείτε».
Καμμία υποταγή, κύριε Υπουργέ, δεν υπάρχει περίπτωση να πετύχετε με αυτήν τη στάση σας. Ήδη από χθες το βράδυ, εργαζόμενοι, αυτοί που καταλαβαίνουν ότι η πολιτική σας είναι φιλομονοπωλιακή, αυτοί που καταλαβαίνουν ότι είστε εχθρός της ζωής τους, αυτοί που καταλαβαίνουν ότι υπονομεύετε τους ίδιους, την οικογένειά τους και τα παιδιά τους, το μέλλον τους, αυτοί, λοιπόν, συμπαραστέκονται σε αυτούς τους εκπροσώπους των εργαζομένων. 
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Εχθές συλλάβατε τον Πρόεδρο της Ομοσπονδίας των συνταξιούχων του ΙΚΑ, τον Δήμο Κουμπούρη. Εχθές συλλάβατε την Πρόεδρο της Ομοσπονδίας Φαρμάκου, τη Γιώτα Ταβουλάρη. Εχθές συλλάβατε την Πρόεδρο της Ομοσπονδίας Λογιστών, την Ελισάβετ Ζαμπέτα. Εχθές συλλάβατε τον Πρόεδρο της Ομοσπονδίας Τύπου και Χάρτου, τον Γιάννη Τόλη. Εχθές συλλάβατε τον Γιώργο Πέρρο, μέλος της Εκτελεστικής Γραμματείας της ΓΣΕΕ.","ΧΡΗΣΤΟΣ ΚΑΤΣΩΤΗΣ",214
"108555"," Ολοκληρώστε, σας παρακαλώ. Θα τα πείτε και στη δευτερολογία σας. Έχετε κι άλλο χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108556"," Θα τελειώσω, κυρία Πρόεδρε. Νομίζω ότι είναι ένα επίκαιρο ζήτημα. Εδώ υπάρχει μια συγκέντρωση πέντε χιλιάδων ατόμων στα δικαστήρια. Επιτρέψτε μου, λοιπόν, λίγο χρόνο παραπάνω.
Εχθές, λοιπόν, συλλάβατε εκπροσώπους εργαζομένων πανελλαδικών δευτεροβάθμιων οργανώσεων, αλλά και κλαδικών συνδικάτων της Αττικής. Το μήνυμα που θέλετε να δώσετε δεν θα το πετύχετε. Οι εργαζόμενοι θα οργανώσουν την πάλη τους. Θα συντρίψουν αυτή σας τη στάση. Θα συντρίψουν τις δυνάμεις καταστολής μέσα από τη μαζική τους συμμετοχή, μέσα από την αποφασιστική και μαχητική τους οργάνωση. 
Και εμείς, κύριε Υπουργέ, με αφορμή αυτό ρωτάμε: Τι θα κάνετε για την άμεση παύση της επιστράτευσης; Βεβαίως, εμείς καλούμε τους εργαζόμενους στην πράξη να την καταργήσουν. Τι θα κάνετε για να ακυρώσετε αυτό το αίσχος με τους μισθούς, με την κατάργηση των συλλογικών συμβάσεων εργασίας; Πρέπει να προστατευτούν οι συλλογικές συμβάσεις εργασίας. 
Βεβαίως, πολιτική σας είναι η κατάργησή τους. Όμως εμείς ρωτάμε τι θα κάνετε γι’ αυτά και αν πρόθεση της Κυβέρνησης είναι να συνεχίσετε στην ίδια γραμμή, που εμείς βέβαια δεν έχουμε άλλη εντύπωση.","ΧΡΗΣΤΟΣ ΚΑΤΣΩΤΗΣ",214
"108557"," Στην επίκαιρη ερώτηση θα απαντήσει ο Υπουργός κ. Κωνσταντίνος Χατζηδάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108558"," Κυρία Πρόεδρε, στην πραγματικότητα καλούμαι να απαντήσω –σε πολύ μεγάλο βαθμό- σε μια άλλη ερώτηση, σε σχέση με την ερώτηση που είχε τεθεί από το συνάδελφο τον κ. Κατσώτη. 
Εν πάση περιπτώσει, απαντώντας κατ’ αρχάς στην ερώτηση αυτή καθ’ αυτή, που υποτίθεται ότι είχα κληθεί σήμερα να απαντήσω, θέλω να πω ότι η Βουλή αυτή ψήφισε ένα νόμο σε σχέση με το ενιαίο μισθολόγιο. Δεν τον ψήφισε το Κομμουνιστικό Κόμμα Ελλάδας, αλλά είναι νόμος του κράτους και ο νόμος αυτός ήταν προαπαιτούμενο, προκειμένου η χώρα να πάρει τη δόση των πολλών δισεκατομμυρίων που απαιτούνταν για να λειτουργήσει το δημόσιο και μάλιστα με αυτήν τη δόση πληρώθηκαν και οι αμοιβές των εργαζομένων στις συγκοινωνίες αλλά και οι οφειλές των συγκοινωνιακών φορέων.
Υποχρέωση, λοιπόν, ήταν να εφαρμόσουμε το ενιαίο μισθολόγιο χωρίς καμμία εξαίρεση, χωρίς να υπάρχουν εργαζόμενοι δύο ταχυτήτων. Αυτό, στο διάλογο που είχε γίνει, έγινε σαφές στους εργαζόμενους του μετρό, οι οποίοι όμως επέμεναν στη γραμμή τους και μάλιστα προκηρύσσοντας παράνομες απεργίες. Τρεις φορές κατ’ εξακολούθηση είχε κριθεί από τη δικαιοσύνη παράνομη η απεργία των εργαζομένων στο μετρό. 
Επομένως τίθεται ένα ερώτημα: Έχουμε τα δικαστήρια θεωρητικώς; Δεν πρέπει να σεβόμαστε τις αποφάσεις τους; Επειδή, λοιπόν, είχαν εξαντληθεί όλα τα περιθώρια, γι’ αυτόν το λόγο η Κυβέρνηση προχώρησε στο μέτρο το οποίο τελικώς κατέληξε. 
Η τοποθέτησή μας –ξέρετε- δεν είναι μία τοποθέτηση η οποία ελήφθη ευχάριστα. Όταν όμως δεν υπάρχουν εναλλακτικές δυνατότητες, κάποια στιγμή πρέπει να λειτουργήσει το κράτος και οι πολίτες πρέπει να εξυπηρετηθούν, κύριε συνάδελφε. Άλλωστε το ότι η Κυβέρνηση δεν είχε ως αυτοσκοπό φυσικά να κινηθεί προς αυτήν την κατεύθυνση φαίνεται και από τη στάση μας στην περίπτωση των λεωφορείων και των τρόλεϊ, όπου εκεί που οι αντιδράσεις των εργαζομένων ήταν πιο ήπιες, βλέπετε ότι ο διάλογος παρέμεινε  ανοιχτός και παραμένει, όπως και στην περίπτωση του μετρό, για όλα τα θέματα πέραν του ενιαίου μισθολογίου. 
Από εκεί και πέρα για το δεύτερο, το βασικό ζήτημα που θέσατε στη σημερινή σας τοποθέτηση, θέλω να επαναλάβω κάτι το οποίο είναι αυτονόητο. Οι νόμοι ισχύουν έναντι όλων. Ο οποιοσδήποτε δικαιούται φυσικά να απεργεί και να διαμαρτύρεται στο πλαίσιο του Συντάγματος, αλλά κανένας δεν δικαιούται να καταλαμβάνει το γραφείο κάποιου άλλου και να ασκεί βία. Αυτή είναι η διαφορά μας. 
Θέλω να σας ρωτήσω το εξής: Στα καθεστώτα που υποστηρίζετε θα επιτρέπονταν οι καταλήψεις σε υπουργικά γραφεία; Εάν έρθει κάποιος στον Περισσό και κάνει κατάληψη, θα τον δεχθείτε με χαρά;","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108559"," Υπέρ των εργαζομένων …","ΔΙΑΜΑΝΤΩ ΜΑΝΩΛΑΚΟΥ",302
"108560"," Μήπως η κοινωνία με αυτές τις πρακτικές καταλήξει τελικώς να είναι ζούγκλα; Νομίζω, ότι πρέπει να κάνετε και εσείς την αυτοκριτική σας. Νομίζω ότι οι ακρότητες δεν βοηθούν και η νομιμότητα πρέπει να γίνει σεβαστή από όλους και για όλες τις περιπτώσεις.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108561"," Ευχαριστούμε, κύριε Υπουργέ. 
Ο κ. Κατσώτης έχει το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108562"," Κυρία Πρόεδρε, κύριε Υπουργέ, το σύστημα που υποστηρίζετε κυριάρχησε με πολλή βία και αίμα. Εάν, λοιπόν, διαβάσετε και την ιστορία θα δείτε πώς κυριάρχησε, κόντρα στους νόμους που υπήρχαν. 
Αλίμονο αν σήμερα το εργατικό κίνημα καθίσει στα αυγά του και πει «αφού είναι έτσι ο νόμος, τι να κάνουμε;». Πάντα οι αγώνες γίνονται ενάντια στους νόμους. Πάντα οι νόμοι είναι ταξικοί. Υπηρετούν την τάξη που εσείς εκπροσωπείτε εδώ. Εκπροσωπούν την αστική τάξη, το κεφάλαιο και τις ανάγκες του. Όλοι οι νόμοι είναι επιλογές τους. Συντρίβουν τα δικαιώματα των εργαζομένων, αφήνουν πίσω ερείπια για να ξεπεράσει το κεφάλαιο την κρίση του. Και εσείς είστε ακριβώς το πολιτικό προσωπικό του κεφαλαίου που υλοποιείτε αυτά ακριβώς που εκείνοι σας λένε.
Αναφερθήκατε στην κατάληψη. Εάν εμείς θέλαμε να κάνουμε κατάληψη, κύριε Υπουργέ, θα την είχαμε κάνει, το ξέρετε πολύ καλά αυτό. Ήταν μία απλή διαμαρτυρία. Ο κ. Βρούτσης όμως ούτε την απλή διαμαρτυρία δεν ανέχεται. Ήταν μια απλή διαμαρτυρία τριάντα πέντε ανθρώπων που εκπροσωπούσαν όλους τους κλάδους γι’ αυτήν την προσβλητική, την προκλητική δήλωση που έκανε ότι οι συντάξεις που παίρνουν οι εργαζόμενοι, ο λαός, είναι αποτέλεσμα πελατειακών σχέσεων. Είναι ντροπή, είναι αίσχος!","ΧΡΗΣΤΟΣ ΚΑΤΣΩΤΗΣ",214
"108563"," Κύριε συνάδελφε, σας παρακαλώ πολύ, με όλον το σεβασμό, να τοποθετήστε στο θέμα της επίκαιρης ερώτησης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108564"," Κυρία Πρόεδρε, τοποθετούμαι σε αυτό!","ΧΡΗΣΤΟΣ ΚΑΤΣΩΤΗΣ",214
"108565"," Πιστεύω ότι θα δημιουργηθεί συζήτηση και μετά, στο πλαίσιο της νομοθετικής διαδικασίας και τότε μπορείτε να τοποθετηθείτε εκτενέστερα.
Παρακαλώ ολοκληρώστε επί της επίκαιρης ερώτησης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108566"," Κυρία Πρόεδρε, μιλάμε για τον αυταρχισμό της Κυβέρνησης …","ΧΡΗΣΤΟΣ ΚΑΤΣΩΤΗΣ",214
"108567"," Θα μπορούσα να συμφωνήσω, αλλά σας λέω και πάλι –με όλον το σεβασμό προς το πρόσωπό σας- να τοποθετηθείτε στην επίκαιρη ερώτηση για να κλείσει. Υπάρχουν και άλλοι συνάδελφοι που θέλουν να πάρουν το λόγο για τις επίκαιρες ερωτήσεις και περιμένουν και οι Υπουργοί. Θα έρθει η ώρα να τα πείτε μέσα στο Κοινοβούλιο. Ολοκληρώστε σας παρακαλώ, επί της επίκαιρης ερώτησης σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108568"," Κυρία Πρόεδρε, με διακόψατε …","ΧΡΗΣΤΟΣ ΚΑΤΣΩΤΗΣ",214
"108569"," Συγγνώμη που σας διέκοψα. Έχετε λίγο χρόνο ακόμη, αλλά σας παρακαλώ επί της επίκαιρης ερωτήσεως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108570"," Λέω, λοιπόν ότι ο αυταρχισμός της Κυβέρνησης και στα μέσα μαζικής μεταφοράς είχε τον ίδιο στόχο όπως και χθες. Θέλει να επιβάλει το νόμο και την τάξη. Αυτή είναι η λογική της Κυβέρνησης, να υποταχθούν όλοι οι εργαζόμενοι. 
Εμείς δεν ζητήσαμε εξαιρέσεις, κύριε Υπουργέ, και ούτε μιλούμε για εξαιρέσεις. Μιλάμε για προστασία των συλλογικών συμβάσεων εργασίας. Εσείς μιλάτε για εξαιρέσεις. Εμείς, κύριε Υπουργέ, δεν μιλάμε για «σεβασμό στις αποφάσεις», όπως είπατε. Οι αποφάσεις δεν υπηρετούν όλο το λαό. 
Έχετε μία γραμμή. Λέτε ότι το μνημόνιο είναι ένα εργαλείο για να ξεπεραστεί η κρίση και έχει σαν αποδέκτες τους εργαζόμενους και τα λαϊκά στρώματα. Υπηρετεί το κεφάλαιο και τις ανάγκες του και λέτε ότι αυτός που σήμερα χάνει τα πάντα πρέπει να σεβαστεί αυτό το νόμο που εσείς λέτε ότι είναι νόμος και πρέπει να εφαρμοστεί. 
Ε όχι! Θα αγωνιστούν οι εργαζόμενοι για τις συλλογικές συμβάσεις εργασίας που είναι ένας θεσμός που έχει κατακτηθεί με πολλούς αγώνες. Ο εργαζόμενος λαός θα υπερασπιστεί το δικαίωμα του να αγωνίζεται και κανείς δεν θα μπορεί να μπει εμπόδιο σε αυτό όσο κι αν επιχειρήσει η Κυβέρνηση, όσες δυνάμεις καταστολής κι αν στέλνει στους αγωνιζόμενους εργαζόμενους. Να ξέρετε ότι θα βρει μπροστά της ένα τείχος από αποφασισμένους αγωνιζόμενους εργαζόμενους για να διεκδικήσουν τη ζωή που δικαιούνται, για να ανατρέψουν αυτή την άθλια πολιτική σας, η οποία υπηρετεί μόνο τα κέρδη και το κεφάλαιο.","ΧΡΗΣΤΟΣ ΚΑΤΣΩΤΗΣ",214
"108571"," Ευχαριστούμε, κύριε συνάδελφε.
Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108572"," Κύριε συνάδελφε, στην πραγματικότητα αυτό το οποίο έγινε χθες ήταν το εξής: Ο συνάδελφος κ. Βρούτσης εξέφρασε μία άποψη σε σχέση με το ασφαλιστικό σύστημα και είχε την ευθύνη προφανώς αυτής της άποψης που εξέφρασε.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108573"," Προκλητική.","ΔΙΑΜΑΝΤΩ ΜΑΝΩΛΑΚΟΥ",302
"108574"," Στη συνέχεια, επειδή κάποιοι συνδικαλιστές που πρόσκεινται στο δικό σας χώρο …","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108575"," Έχω εδώ φωτογραφίες …","ΧΡΗΣΤΟΣ ΚΑΤΣΩΤΗΣ",214
"108576"," Θα έρθει ο κύριος Υπουργός και θα τοποθετηθεί.
Κύριε Κατσώτη, σας παρακάλεσα να μην κάνετε τη συζήτηση για το συγκεκριμένο θέμα, γιατί θα έρθει και ο κ. Βρούτσης και θα διαμειφθεί –φαντάζομαι- ένας ανοιχτός διάλογος για να ενημερωθούν και οι πολίτες …","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108577"," Κυρία Πρόεδρε, οι ίδιοι έβγαλαν τις φωτογραφίες και δεν αρκέστηκαν …","ΧΡΗΣΤΟΣ ΚΑΤΣΩΤΗΣ",214
"108578"," Εγώ σας λέω και πάλι να σεβαστείτε τη διαδικασία. Με συγχωρείτε, αλλά δεν έχετε το λόγο. Δεν γράφεται τίποτα στα Πρακτικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108579"," …","ΧΡΗΣΤΟΣ ΚΑΤΣΩΤΗΣ",214
"108580"," Καλώς, κύριε συνάδελφε. Σας ευχαριστώ που σέβεστε το Προεδρείο. 
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108581"," Επειδή, λοιπόν, κάποιοι συνδικαλιστές που πρόσκεινται στο δικό σας χώρο διαφώνησαν με την άποψή του, αποφάσισαν να καταλάβουν το Γραφείο του. Πόσο δημοκρατικό είναι αυτό, όταν κάποιος εκφράζει μία άποψη να γίνεται στόχος και μάλιστα με αυτόν τον τρόπο;","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108582"," …","ΧΡΗΣΤΟΣ ΚΑΤΣΩΤΗΣ",214
"108583"," Κύριε Υπουργέ, σας παρακαλώ πολύ μη δυναμιτίζετε άλλο το κλίμα. Θα έρθει ο κ. Βρούτσης και θα απαντήσει ο ίδιος. Ίσως τοποθετηθούν και άλλοι συνάδελφοι. Με όλον το σεβασμό, τοποθετηθείτε και εσείς στο θέμα της επίκαιρης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108584"," Απ’ όσο γνωρίζω, το ΚΚΕ έχει δεχθεί τη συνταγματική νομιμότητα. Δηλώνει ότι κινείται στο πλαίσιο της συνταγματικής νομιμότητας και νομίζω πως η χθεσινή ενέργεια δεν ήταν, φυσικά, μέσα σε αυτό το πλαίσιο. Είμαι βέβαιος ότι μέσα σας μετανιώνετε...","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108585"," ...","ΧΡΗΣΤΟΣ ΚΑΤΣΩΤΗΣ",214
"108586"," ...γι’ αυτή την πράξη.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108587"," ...","ΧΡΗΣΤΟΣ ΚΑΤΣΩΤΗΣ",214
"108588"," Είπατε και εσείς αυτά που θέλατε. Θα αφήσετε και τον Υπουργό να πει αυτά που θέλει. Ο λαός κρίνει,  σχολιάζει και ξέρει τι ακούει και τι γίνεται. 
Εν πάση περιπτώσει, κύριε Υπουργέ, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108589"," Η Ελλάδα έχει Κοινοβουλευτική Δημοκρατία. Η Κυβέρνηση που σήμερα υπάρχει μπορεί να μη σας αρέσει, αλλά έχει εκλεγεί…","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108590"," …","ΧΡΗΣΤΟΣ ΚΑΤΣΩΤΗΣ",214
"108591"," …μετά από δημοκρατικές εκλογές, έχει να διαχειριστεί μια πολύ δύσκολη κατάσταση. Κανένας –νομίζω- δεν ζηλεύει τη θέση της Κυβέρνησης. Πολλές φορές, πράγματι, έχουμε να διαλέξουμε ανάμεσα στο κακό και στο χειρότερο. 
Πέρασε ο συγκεκριμένος νόμος, ο οποίος θεσπίζει το ενιαίο μισθολόγιο. Το ενιαίο μισθολόγιο, λοιπόν, είναι απόφασή μας να εφαρμοστεί χωρίς εξαιρέσεις.
Φυσικά, γίνεται διάλογος και θα γίνεται διάλογος μέσα στο πλαίσιο, βεβαίως, των δυνατοτήτων της Κυβέρνησης. Διάλογος γίνεται αυτήν την ώρα, για παράδειγμα, στις οδικές συγκοινωνίες με τα συνδικάτα. Έχει ξεκινήσει αυτός ο διάλογος. 
Δεν μπορεί να ανατραπεί ο νόμος για το ενιαίο μισθολόγιο, αλλά οτιδήποτε άλλο αφορά στις εργασιακές σχέσεις, στους εργαζομένους, προφανώς, συζητείται. Οι εργαζόμενοι δεν είναι απέναντι. Αντιθέτως, είμαστε μαζί στην προσπάθεια για καλύτερες συγκοινωνίες. Έχουμε να ανεβούμε όλοι μαζί μια ανηφόρα, οι εργαζόμενοι γιατί υφίστανται θυσίες, η Κυβέρνηση γιατί πρέπει να πάρει δύσκολες αποφάσεις. 
Δεν πρέπει, όμως, να κάνουμε πίσω, διότι τότε θα εκτροχιαστεί η Ελλάδα. Οι θυσίες που έχουν γίνει τα τελευταία χρόνια δεν πρέπει να πάνε χαμένες. Πρέπει να προχωρήσουμε, να κάνουμε και το τελευταίο κομμάτι της διαδρομής, για να πάμε όλοι μαζί σε έναν καλύτερο δρόμο. Γι’ αυτό, οι ακρότητες σε καμμία περίπτωση δεν βοηθούν.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"108592"," Ευχαριστούμε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108593"," …","ΧΡΗΣΤΟΣ ΚΑΤΣΩΤΗΣ",214
"108594"," Σεβαστείτε τους άλλους συναδέλφους και τη διαδικασία, κύριε Κατσώτη. Σας είπα ότι θα ακολουθήσει άλλη συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108595"," …","ΧΡΗΣΤΟΣ ΚΑΤΣΩΤΗΣ",214
"108596","  Καθένας επιλέγει να απαντήσει όπως κρίνει ο ίδιος, όπως και εσείς. 
Εισερχόμεθα στη συζήτηση της πρώτης με αριθμό 895/28-1-2013 επίκαιρης ερώτησης δευτέρου κύκλου της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη διαχείριση και ανάδειξη της μνημειακής κληρονομιάς της Σπάρτης.
Ορίστε, κυρία συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108597"," Κύριε Υπουργέ, αφορμή για αυτήν την επίκαιρη ερώτηση αποτέλεσε δημοσίευμα της εφημερίδας «GUARDIAN» στις αρχές αυτού του έτους, όπου προτάθηκε η πόλη της Σπάρτης ως δεύτερη ανάμεσα σε δέκα τουριστικούς προορισμούς, μεταξύ των οποίων η Βαρκελώνη, το Ντουμπάι, η Κωνσταντινούπολη, η Νέα Υόρκη. Ως λόγο ανάδειξής της προβάλλει το δημοσίευμα την ιστορία της. 
Η Σπάρτη εμπνέει, κύριε Υπουργέ. Ισχυρά πολιτιστικά στοιχεία προκαλούν θετικές σκέψεις. Είναι ένα brand name, δηλαδή μία συλλογή σκέψεων που κάνουν οι πάντες για τον προορισμό «Σπάρτη», που εκπέμπει θετικά μηνύματα. Ισχύς, σθένος, συντροφικότητα, περηφάνια, ηγεσία, ανδρεία, πειθαρχία, αυτοθυσία, είναι συμπυκνωμένες σε ένα όνομα: Λεωνίδας. Ευνομία, ευταξία, κοινωνική δικαιοσύνη είναι συμπυκνωμένες σε ένα όνομα: Λυκούργος. 
Δεν χρειαζόμαστε πολλά. Χρειαζόμαστε μία συγκροτημένη στρατηγική ανάδειξη. Πρέπει να εκπέμψουμε σταθερά και αξιόπιστα μηνύματα. Και εμείς τι έχουμε;
Έχουμε ένα αρχαιολογικό μουσείο που παλεύουμε δεκαπέντε χρόνια για να γίνει. Το νέο αρχαιολογικό μουσείο είναι το όνειρο και το όραμα που συνεχώς μας διαφεύγει. Έχουμε ένα απαρχαιωμένο Μουσείο, το οποίο δεν μπορεί να στεγάσει ούτε το 1% των ευρημάτων. 
Έχουμε το Αρχαίο Θέατρο Σπάρτης σε συνδυασμό με την Ακρόπολη. Αν δεν υπήρχε το «ΔΙΑΖΩΜΑ», η ΜΚΟ και το Ίδρυμα «Νιάρχος» σήμερα ακόμα αυτό θα ήταν στα αζήτητα. 
Έχουμε τον αρχαιολογικό χώρο της Πελλάνας. Πραγματικά, είναι σιδηρόφρακτος με λουκέτα. Μυκηναϊκοί θολωτοί τάφοι, ταφικά μνημεία, ακρόπολη, κυκλώπεια τείχη, όλα αυτά είναι θαμμένα στη σύγχρονη ιστορία μας και στον πολιτισμό μας και αυτό προκαλεί ντροπή. Ο αρχαιολογικός χώρος της Ακρόπολης, ο καταχωμένος τάφος, όπως είπα, είναι ουσιαστικά μη επισκέψιμοι. 
Τα έργα στο Μυστρά, πραγματικά, προχωρούν με αργούς ρυθμούς και εκεί -όσο μπορώ να το αξιολογήσω- γίνεται μία καταπληκτική δουλειά. 
Το ερώτημα που αποπνέει και σας εκπέμπει όλη η κοινωνία της Λακωνίας είναι γιατί δεν αξιοποιούμε τη δύναμή της;","ΦΕΒΡΩΝΙΑ ΠΑΤΡΙΑΝΑΚΟΥ",422
"108598"," Ευχαριστούμε, κυρία συνάδελφε. 
Θα απαντήσει ο Αναπληρωτής Υπουργός κ. Κωνσταντίνος Τζαβάρας. 
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108599"," Αναμφίβολα, κυρία συνάδελφε, η μεγάλη δύναμη της Ελλάδας είναι η πολιτιστική κληρονομιά. Για αιώνες τώρα η ιστορία αυτού του τόπου και η δημιουργία όλων εκείνων που επινόησαν αξεπέραστες αξίες και ιδέες έχουν καταστήσει, πράγματι, την Ελλάδα έναν από τους πιο ξεχωριστούς τόπους και τον ελληνικό λαό έναν από τους λαούς που έδωσαν στην υφήλιο, στην οικουμένη έναν από τους επτά ή τους οκτώ μεγαλύτερους πολιτισμούς που εξακολουθούν ακόμα να έχουν αξία. 
Βέβαια, θα ήθελα να επαινέσω τον οίστρο σας και να σας πω ότι είναι πάρα πολύ σημαντικό Βουλευτές να υποστηρίζουν την εκλογική τους περιφέρεια. Όμως, σε αυτήν την πολύ ξεχωριστή τους τοποθέτηση δεν θα πρέπει να αγνοούν ή –τουλάχιστον- να παραγνωρίζουν το γεγονός ότι η Ελλάδα είναι ένας αναπεπταμένος αρχαιολογικός χώρος που εάν κάποιος κάνει τον κόπο να μετρήσει θα δει ότι έχει είκοσι χιλιάδες αρχαιολογικούς χώρους. Από αυτούς οι διακόσιοι πενήντα είναι οργανωμένοι και επισκέψιμοι. 
Μέσα στους διακόσιους πενήντα, βεβαίως, μία από τις πιο εξέχουσες θέσεις έχει ο τόπος της αρχαίας Σπάρτης. Το Υπουργείο δεν περίμενε την εφημερίδα «GUARDIAN» για να μας πει αν είναι πρώτη ή δεύτερη σε επισκεψιμότητα ή σε πιθανή επισκεψιμότητα η περιοχή της Σπάρτης. 
Ήδη προ πολλού έχει ξεκινήσει και συνεχίζεται ένα μεγάλο πρόγραμμα, που έχει σχέση και στόχο την ανάδειξη και την ανάπλαση, αλλά και την προβολή των αρχαιολογικών μνημείων που υπάρχουν στην περιοχή τόσο του Ευρώτα όσο και μέσα στον πολεοδομικό ιστό της Σπάρτης όσο και ευρύτερα στην περιοχή της Λακωνίας. 
Αν θέλετε, κυρία Πρόεδρε, μπορώ να συνεχίσω στη δευτερολογία μου, γιατί δεν θέλω να κάνω κατάχρηση της ανοχής σας.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"108600","  Ευχαριστούμε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108601"," Αυτό, λοιπόν, που έχω να σας πω, επιγραμματικά, απαριθμώντας μερικά πράγματα, είναι ότι ήδη από την προηγούμενη προγραμματική περίοδο, στο πλαίσιο δηλαδή του Γ΄ Κοινοτικού Πλαισίου, είχε ξεκινήσει υποέργο στο πλαίσιο ενός μεγαλύτερου έργου που είχε σκοπό την ανάδειξη και την προστασία και τη συντήρηση αρχαιολογικών μνημείων στην περιοχή του Ευρώτα. Μιλάμε, βέβαια, για έργα που έχουν σχέση με το Ιερό της Ορθίας Αρτέμιδος, το Βωμό του Ευρώτα, το Βωμό του Ψυχικού. 
Ήδη με απόφαση από το 2010 του Γενικού Γραμματέα της Περιφέρειας Πελοποννήσου είναι σε εξέλιξη και προχωράει ένα μεγάλο έργο ανάπλασης, ανάδειξης και προστασίας των έργων που έχουν σχέση με την ακρόπολη της Σπάρτης, που έχει σκοπό, βεβαίως, να καταστήσει επισκέψιμο το χώρο αυτόν, να αναστηλώσει και να στερεώσει τα μνημεία, όπως είναι της Χαλκιοίκου Αθηνάς, όπως είναι το κυκλοτερές οικοδόμημα και μια σειρά άλλα τέτοια οικοδομήματα, μνημεία. 
Επίσης, σκοπός όλων των δράσεων που κάνει η Ε΄ ΕΠΚΑ -και τις κάνει με αυτεπιστασία- είναι να αποκατασταθεί η σύνδεση και η ενοποίηση των αρχαιολογικών χώρων, να υπάρξει ένα σύστημα οργανωμένο, ευρύ και κατατοπιστικό ενημερωτικών πινακίδων, να υπάρξει ένα έντυπο υλικό, το οποίο θα προσφέρεται και για τους εγχώριους επισκέπτες αλλά και για τους αλλοδαπούς. 
Βέβαια, δεν πρέπει να παραγνωρίζουμε το γεγονός ότι αυτήν τη στιγμή υπάρχει σε εξέλιξη μελέτη από το Σωματείο «ΔΙΑΖΩΜΑ» που αφορά την αποκατάσταση του Θεάτρου της Σπάρτης και εποπτεύεται από την αρμόδια Εφορεία Προϊστορικών και Κλασικών Αρχαιοτήτων. 
Τέλος, όσον αφορά τη μεγάλη υπόθεση του Μυστρά, είναι μία προσπάθεια που συνεχίζεται από δεκαετίας, γίνεται ένα πολύ μεγάλο έργο στην περιοχή του Μυστρά, με αναστηλωτικές εργασίες, με εργασίες διευθέτησης, με εργασίες αναμόρφωσης του μουσείου που υπάρχει, με νέες περιοδικές εκθέσεις που γίνονται. Εκεί, κυριολεκτικά, υπάρχει ένας οργασμός. 
Όσον δε αφορά το θέμα του Αρχαιολογικού Μουσείου, υπάρχει σε εξέλιξη προγραμματική συμφωνία μεταξύ του Γενικού Γραμματέα της Περιφέρειας Πελοποννήσου και του Υπουργείου Πολιτισμού στο πλαίσιο, μάλιστα, της πολιτιστικής ανάπτυξης της περιοχής, όπου έχουν ξεκινήσει ανασκαφικές έρευνες στο χώρο του παλαιού μουσείου και ήδη προχωράμε σε μελέτη για την ανέγερση καινούργιου μουσείου. 
Τέλος, όσον αφορά τα -εντός του πολεοδομικού ιστού της Σπάρτης αποκαλυφθέντα κατά τις ιδιωτικές έρευνες ή κατά τη διαδικασία της ανέγερσης νέων οικοδομών- μνημεία βυζαντινής κυρίως εποχής, είναι δεδομένο ότι στα οικοδομικά τετράγωνα 126 και 127, με αυτεπιστασία της Ε’ ΕΒΑ, έχουν ξεκινήσει οι εργασίες και συνεχίζονται για την ανάδειξη, την προστασία και την αξιοποίηση των μνημείων της βυζαντινής περιόδου που υπάρχουν. 
Υπάρχει ναός, ένα βυζαντινό λουτρό, καθώς και ένα υστερορωμαϊκό βαλανείο. Όλα αυτά τα προσέχουμε. Σε όλα αυτά δίνουμε πολύ μεγάλη σημασία και τα αναγνωρίζουμε. 
Βεβαίως, δεν πρόκειται σε καμμία περίπτωση η οποιαδήποτε γραφειοκρατική ολιγωρία ή αβλεψία να στοιχίσει σε θέματα που έχουν σχέση με την προβολή και την αξιοποίηση ενός από τους μεγαλύτερους και λαμπρότερους ιστορικούς τόπους της Ελλάδας, που είναι η περιοχή της Σπάρτης. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Ευχαριστούμε, κύριε Υπουργέ. 
Το λόγο έχει η κ. Πατριανάκου για τρία λεπτά.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"108602"," Κύριε Υπουργέ, άκουσα με πολλή προσοχή την τοποθέτησή σας. Παρ’ ότι η τωρινή διαδικασία λέγεται κοινοβουλευτικός έλεγχος, δεν ήρθα εδώ ούτε ως ελεγκτής ούτε για να ψέξω, ήρθα για να εμπνεύσω και να βοηθήσω να εμπνεύσουμε όλοι μαζί αυτούς που πρέπει να προωθήσουν και να προβάλουν την ιστορία και τον πολιτισμό μας.
Θεωρώ ότι δεν τιμά ούτε εμένα ούτε εσάς να με αντιμετωπίζετε -όταν μιλώ για το πανίσχυρο brand name «Σπάρτη»- σαν ένα Βουλευτή που ήρθε να ενισχύσει την εκλογική του περιφέρεια. Είναι ένας Βουλευτής που αγωνιά και μάχεται, όπως και εσείς, για το σύνολο της χώρας, μίας χώρας που βρίσκεται κάτω από δύσκολες συνθήκες και βάλλεται πανταχόθεν το ισχυρό δικό της brand name. 
Πρόσφατα μου απαντήσατε -στις 10 Ιανουαρίου σε σχετική μου ερώτηση- σχετικά με την εξέλιξη των έργων που εκτελεί το Υπουργείο σας στη Λακωνία. Έχουμε οργάνωση, βελτίωση επισκεψιμότητας του αρχαιολογικού χώρου Γερακίου και συντήρηση μνημείων. Είναι ένα έργο 1.850.000 ευρώ. Πρέπει να τελειώσει το 2013. Έχει μόνο 26% απορροφητικότητα. 
Πράγματι, υπάρχει ένταξη του έργου, προστασία, προβολή και ανάδειξη μνημείων που έχουν αποκαλυφθεί στον πολεοδομικό ιστό της Σπάρτης και η σύνδεσή τους με τα βυζαντινά μνημεία έχει μόλις 7% απορροφητικότητα. Πρέπει να τελειώσει το 2013.
Έχουμε ακόμη αποκατάσταση και ανάδειξη του ανατολικού τείχους της Μονεμβασίας, που έχει μόλις 4% απορροφητικότητα. Πρέπει να τελειώσει το 2013. Πάει καλά η αναστήλωση μνημείων αρχαιολογικού χώρου του Μυστρά. Και λέω ότι πάει καλά, γιατί εκεί το ποσοστό είναι 21%, αλλά πρέπει να τελειώσει το 2015. Βεβαίως, έχουμε και άλλα έργα εξαιρετικά μεγάλης σημασίας, τα οποία προχωρούν με εξαιρετικά αργούς ρυθμούς. 
Αυτό που μας ανησυχεί είναι ότι έχει χαθεί η αίσθηση του επείγοντος. Αργοί ρυθμοί, έλλειψη προσωπικού, δεν υπάρχει η πολυτέλεια για προσωπικές διαφωνίες ή ιδεολογικές εμμονές μεταξύ των επιστημόνων αρχαιολόγων. 
Η Πελλάνα είναι ένα εξαιρετικά σημαντικό μνημείο, μία πόλη η οποία μπορεί να αναδειχθεί και να αποτελέσει «τρομακτικό» πόλο έλξης. Παρ’ όλα αυτά είναι μη προσπελάσιμη. Είναι κλεισμένη με λουκέτα. Οι θολωτοί μυκηναϊκοί τάφοι ρηγματώνονται, καταρρέουν και πλημμυρίζουν με λάσπη.
Λεύκτρο-Σπάρτη, αυτός ο δρόμος είναι μισός, κύριε Υπουργέ. Ξέρετε πάρα πολύ καλά ότι ο άλλος μισός είναι Ολυμπία-Λεύκτρο. Είναι η πνευματική και πολιτιστική δίοδος που ενώνει την ανατολή με τη δύση.
 (Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Λεύκτρο-Σπάρτη. Προχωρά με αργούς ρυθμούς. Απολύεται προσωπικό, ενώ αντίθετα έπρεπε να υπάρχει διαρκής επιτάχυνση. Μοιραζόμαστε κοινή προϊσταμένη με την Εφορεία Προϊστορικών Αρχαιοτήτων της Αργολίδας. Ψηφιδωτά ρημάζουν σε αποθήκες, αντί να τα βγάλουμε και να τα εκθέσουμε σε όλη την πόλη της Σπάρτης. 
Από παντού τα μηνύματα που έρχονται είναι ότι επιτέλους πρέπει να κάνουμε οργανωμένες αρχαιολογικές ανασκαφές και να καλέσουμε όλα τα πανεπιστήμια του κόσμου να συστρατευθούν σ’ αυτές τις μάχες. Πρέπει να επιστρατεύσουμε τους εκατοντάδες απόφοιτους, που έχουν λαμπρές σπουδές, με ειδικά κίνητρα. Πρέπει να υπάρξει αξιοκρατική ενίσχυση των υπηρεσιών. Πρέπει να σπάσει η θεοκρατική αυθεντία των αρχαιολόγων. Πρέπει να στηρίξετε την πρότασή μας για Βυζαντινές Σπουδές.
Το κυριότερο είναι ότι θέλω να σας ευχαριστήσω και δημοσίως, διότι χθες υπογράψατε τη μελέτη για την Αγία Σοφία Άνω Πόλης Μονεμβασίας, ένα ναό οκταγωνικού τρούλου, που είναι αντίγραφο της Αγίας Σοφίας της Κωνσταντινούπολης. 
Θέλω να σας παρακαλέσω για την ένταξη στο ΕΣΠΑ ενός συμπλέγματος τριών βυζαντινών ναών στο Φαρακλό Βοιών. Εκεί είναι έτοιμα τα πάντα. Το μόνο που θέλουμε είναι να πείτε στις υπηρεσίες να συντάξουν το τεχνικό δελτίο. Επίσης, εκείνο για το οποίο θέλω να σας παρακαλέσω είναι να επιταχύνουμε τις εργασίες στο δρόμο Λεύκτρο-Σπάρτη.
ΠΡΟΕΔΡΕΟΥΣΑ (Μαρία Κόλλια-Τσαρουχά): Ολοκληρώστε, κυρία συνάδελφε.","ΦΕΒΡΩΝΙΑ ΠΑΤΡΙΑΝΑΚΟΥ",422
"108603"," Δεν είναι δυνατόν, πρώτον να καθυστερεί ένα τόσο μεγάλο έργο προκειμένου να αναπτυχθεί η Λακωνία και ταυτόχρονα να καταχώνονται αρχαιολογικά ευρήματα. Θέλω τη συστράτευση δυνάμεων. Είμαστε δίπλα σας σε ό,τι χρειαστείτε. Σας προσκαλούμε να έρθετε από κοντά.
Ευχαριστώ πολύ.
ΠΡΟΕΔΡΕΟΥΣΑ (Μαρία Κόλλια-Τσαρουχά):  Ευχαριστούμε, κυρία συνάδελφε.
Ορίστε, κύριε Υπουργέ, έχετε το λόγο.","ΦΕΒΡΩΝΙΑ ΠΑΤΡΙΑΝΑΚΟΥ",422
"108604"," Εν κατακλείδι, ήθελα να πω ότι αδίκως πολλές φορές στρεφόμαστε εναντίον της Αρχαιολογικής Υπηρεσίας και μάλιστα με το να κάνουμε αναφορά σε δήθεν αυθεντίες αρχαιολόγων που εμποδίζουν την ανάδειξη ή την ανάπτυξη της πολιτιστικής μας κληρονομιάς. 
Θα πρέπει τουλάχιστον να σεβαστούμε το γεγονός ότι σ’ αυτόν τον τόπο η πρώτη κρατική υπηρεσία, αυτή που έχει συσταθεί από το 1834, είναι η Αρχαιολογική Υπηρεσία. Αυτή η Αρχαιολογική Υπηρεσία από τότε λειτουργεί συνεχώς, χάριν μάλιστα στον επιστημονικό και εθνικό πατριωτισμό αυτών των επιστημόνων. 
Με την ευκαιρία που μου δίνεται, θα πρέπει να πω ότι αυτοί ίσως είναι οι ολιγότερο ενδιαφερόμενοι μεταξύ των δημοσίων λειτουργών για το ποιο είναι το ωράριό τους, για το πόσα λεφτά παίρνουν, για το αν αμείβονται με λεφτά εκτός έδρας, για το αν αποζημιώνονται με τα έξοδα μετακίνησής τους. 
Αυτά είναι κάποια πράγματα που δεν πρέπει να τα ξεχνάμε και δεν πρέπει κυρίως, να μην τα αναγνωρίζουμε, όταν αυτό είναι κοινός τόπος, ότι δηλαδή τα περισσότερα έργα που γίνονται αυτήν τη στιγμή στο Υπουργείο Πολιτισμού -έργα ενταγμένα στο ΕΣΠΑ, τα οποία είναι πεντακόσια είκοσι δύο και έχουν προϋπολογισμό 600 εκατομμύρια- γίνονται στη συντριπτική τους πλειοψηφία με αυτεπιστασία. Αυτό κάτι σημαίνει. 
Κυρίως όμως σημαίνει ότι κανένας άλλος δεν έχει την επιστημονική επάρκεια σε αυτόν τον τόπο να υπηρετεί με τόσο σεβασμό αλλά και με τόση αξιοσύνη τη μεγάλη υπόθεση της προστασίας και της ανάδειξης της πολιτιστικής μας κληρονομιάς. Όλα τα άλλα θα τα βρούμε.
Δεν δικαιολογώ, αν θέλετε, το παράπονό σας, γιατί πράγματι και σας εκτιμώ και σας σέβομαι. Κυρίως αυτό που θέλω να πω είναι ότι πολύ καλά κάνετε και προβάλετε τα θέματα που έχουν σχέση με την εκλογική σας περιφέρεια, πλην όμως θα πρέπει να αναγνωρίζετε σ’ αυτούς τους αρχαιολόγους ότι αγωνίζονται με πολύ πενιχρά μέσα. Κυρίως, εν’ όψει των συνθηκών που επικρατούν στον τόπο μας, κάνουν πολύ μεγάλο αγώνα και μάλιστα οι περισσότεροι από αυτούς κάνουν αγώνα επιβίωσης. Θα πρέπει τουλάχιστον να τους αναγνωρίζουμε αυτονόητα πράγματα. 
Μέσα στην ερώτησή σας δίνετε αρνητικό περιεχόμενο στο ότι αποθηκεύονται τα μνημεία που έρχονται στο φως με τις ανασκαφές. Πράγματι, οι αποθηκευτικοί χώροι που υπάρχουν είναι μεγάλοι και μάλιστα και στο χώρο του Μυστρά αλλά και σε άλλες περιοχές γίνεται, με προσπάθεια και επιμέλεια των επιστημόνων και της Ε΄ ΕΒΑ και της Ε΄ ΕΠΚΑ, η αναδιαρρύθμιση και η αναδιαμόρφωση των χώρων αυτών. 
Οι αποθηκευτικοί χώροι είναι αναγκαίοι, όχι γιατί θέλουμε να κρύβουμε τους πολιτιστικούς μας θησαυρούς, αλλά γιατί -προτού αυτοί οι θησαυροί εκτεθούν σε δημοσιότητα και πάρουν μία θέση σε κάποιο μουσείο- θα πρέπει να τύχουν μιας πρώτης επεξεργασίας, η οποία συνίσταται στη μελέτη, στην τεκμηρίωσή τους και στην επιστημονική τους αξιολόγηση. 
Αυτό το έργο το κάνουν επίσης οι αρχαιολόγοι. Είναι ένα έργο που δεν φαίνεται, είναι όμως –σας βεβαιώνω- ένα πολύ σπουδαίο έργο, γιατί μέσα από αυτές τις αφανείς προσπάθειες που γίνονται στις αποθήκες καθιστούν αυτά τα μνημεία της πολιτιστικής μας κληρονομίας αντικείμενο επιστημονικής μελέτης, που είναι πολύ απαραίτητη και πολύ χρήσιμη για να έχουμε σήμερα εμείς, ως Έλληνες –θεματοφύλακες αυτού του μεγάλου πολιτισμού, που κυρίως έχει εργαστεί γι’ αυτόν και η αρχαία Σπάρτη- το δικαίωμα να λέμε ότι είμαστε από τους πρωτοπόρους ανάμεσα στους λαούς που αγωνίζονται, στα πλαίσια της UNESCO, για την αξιοποίηση και την προβολή της πολιτιστικής κληρονομιάς εν γένει. 
Ευχαριστώ.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"108605"," Κυρία συνάδελφε, ζητήσατε το λόγο επί προσωπικού, αλλά νομίζω ότι και είπατε αυτά που θέλατε και ο Υπουργός σάς απάντησε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108606"," Κυρία Πρόεδρε, δεν έθιξα…","ΦΕΒΡΩΝΙΑ ΠΑΤΡΙΑΝΑΚΟΥ",422
"108607"," Ορίστε, έχετε το λόγο για ένα λεπτό για να αναπτύξετε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108608"," Θα ήθελα να τεκμηριώσω το προσωπικό.
Σε καμμία περίπτωση δεν έψεξα τους αρχαιολόγους και σε καμμία περίπτωση δεν είπα ότι δεν επιτελούν σπάνιο έργο. Φαίνεται, όμως, ότι εγώ και ο κύριος Υπουργός ζούμε μια διαφορετική πραγματικότητα και αυτή η διαφορετική πραγματικότητα συνίσταται στο ότι έχουμε χάσει την αίσθηση του επείγοντος και ότι δεν δίνουμε τα εργαλεία σ’ αυτούς τους ανθρώπους να προχωρήσουν πάρα πολύ γρήγορα.","ΦΕΒΡΩΝΙΑ ΠΑΤΡΙΑΝΑΚΟΥ",422
"108609"," Στο προσωπικό σας θέμα, όμως!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108610"," Τιμώ το έργο τους και την προσφορά τους, αλλά θέλουν βοήθεια, ταχύτητα.","ΦΕΒΡΩΝΙΑ ΠΑΤΡΙΑΝΑΚΟΥ",422
"108611"," Σας ευχαριστώ, κυρία Πατριανάκου.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και δύο εκπαιδευτικοί από το 1ο  Δημοτικό Σχολείο Γέρακα.
Σάς καλωσορίζουμε, παιδιά! Καλώς ήρθατε! Καλή πρόοδο!
(Χειροκροτήματα απ’ όλες τις πτέρυγες της Βουλής)
Εισερχόμαστε τώρα στη συζήτηση της δεύτερης με αριθμό 893/28-1-2013 επίκαιρης ερώτησης δευτέρου κύκλου της Βουλευτού Β΄ Αθήνας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Χαρούλας Καφαντάρη προς τους Υπουργούς Περιβάλλοντος, Ενέργειας και Κλιματικής Αλλαγής και Οικονομικών, σχετικά με τη λήψη μέτρων αντιμετώπισης του νέφους της αιθαλομίχλης και την προστασία της δημόσιας υγείας.
Έχετε το λόγο, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108612"," Κυρία Πρόεδρε, κύριε Υπουργέ, το τελευταίο χρονικό διάστημα έχει κάνει αισθητή την παρουσία του πάνω από τα μεγάλα αστικά κέντρα το νέφος της αιθαλομίχλης. Πολύ έντονο είναι το πρόβλημα στο λεκανοπέδιο Αττικής και ειδικά στην Αθήνα.
Σύμφωνα με τις ανακοινώσεις και τα δελτία Τύπου του ΥΠΕΚΑ, το νέφος αιθαλομίχλης «ευνοήθηκε μεν από τις επικρατούσες μετεωρολογικές συνθήκες, όπως ασθενείς άνεμοι και θερμοκρασιακή αναστροφή αλλά και από την έντονη χρήση εστιών καύσης που χρησιμοποιούν σαν καύσιμη ύλη βιομάζα». Μας ήρθαν μνήμες από άλλες εποχές, όταν το νέφος ήταν μόνιμα εγκατεστημένο στον αττικό ουρανό και κάποτε κάποιοι Υπουργοί πριν από πολλά χρόνια είχαν πει «φέρτε μου ένα νεκρό από το νέφος».
Αν και το Υπουργείο είχε έγκαιρα ειδοποιηθεί και από επιστήμονες αλλά και από κοινοβουλευτικές παρεμβάσεις και ερωτήσεις που κατατέθηκαν, δεν έκανε καμμία προληπτική ενέργεια. Τελικά, η τρικομματική συγκυβέρνηση, υποτελής στις μνημονιακές πολιτικές, αύξησε τον ειδικό φόρο κατανάλωσης πετρελαίου, πράγμα που έκανε απλησίαστο το πετρέλαιο για τα χειμαζόμενα νοικοκυριά. Έχουμε σοβαρές περιβαλλοντικές επιπτώσεις και τα δάση μας -και τα περιαστικά ακόμα- κινδυνεύουν από τη λαθροϋλοτόμηση.
Κύριε Υπουργέ, δύο φορές στην ιστορία ο Υμηττός έχει αποψιλωθεί. Η πρώτη ήταν στον Πελοποννησιακό Πόλεμο, στην αρχαιότητα, η δεύτερη ήταν στην Κατοχή και εύχομαι να μην ξαναζήσουμε μια τέτοια κατάσταση. Εκτιμούμε ότι το ΥΠΕΚΑ δεν ενδιαφέρεται ανάλογα για τη δημόσια υγεία λόγω της υπέρβασης των ορίων των αερίων ρύπων. Επίσης, η πολιτεία συνολικά αδιαφορεί για την ποιότητα ζωής των πολιτών, δεν λαμβάνει μέτρα για την πάταξη του λαθρεμπορίου καυσίμων και νομοθετεί μόνο φορομπηχτικά μέτρα.
Στη σύσκεψη που έγινε στο ΥΠΕΚΑ στις 3-1-2013 -όπου δεν συμμετείχε Υπουργός ή κάποιος εκπρόσωπος έστω του Υπουργείου Οικονομικών, παρά μόνο υπηρεσιακοί παράγοντες και γενικοί γραμματείς- δεν αποφασίστηκε κανένα άμεσο μέτρο. Αντίθετα, έχουμε θέσεις από τον Ιατρικό Σύλλογο, από το ΚΕΕΛΠΝΟ, από την κυρία Υφυπουργό, η οποία προηγουμένως, σήμερα, τοποθετήθηκε για τους κινδύνους της δημόσιας υγείας από το νέφος «καπνομίχλης».
Με βάση αυτά τα στοιχεία και με βάση το ότι η εξίσωση του φόρου πετρελαίου θέρμανσης και κίνησης δεν έφερε τα οικονομικά αποτελέσματα που λέγατε ως Κυβέρνηση, καθώς και ότι το κόστος αποκατάστασης των ζημιών είναι πολύ μεγάλο σε σχέση με το κόστος προάσπισης του περιβάλλοντος και της δημόσιας υγείας, σας ρωτάμε τα εξής: Τι άμεσα μέτρα πρόκειται να πάρετε; Θα προχωρήσετε στην κατάργηση της εξίσωσης του φόρου κατανάλωσης πετρελαίου θέρμανσης με του πετρελαίου κίνησης; Είναι κάτι το οποίο θα ανακουφίσει τα νοικοκυριά, που υποφέρουν και αναγκάζονται να στραφούν σε άλλες μορφές, επικίνδυνες για τη δημόσια υγεία και το περιβάλλον.","ΧΑΡΟΥΛΑ ΚΑΦΑΝΤΑΡΗ",215
"108613"," Ευχαριστούμε, κυρία συνάδελφε.
Στην επίκαιρη ερώτησή σας θα απαντήσει ο Υπουργός κ. Ευάγγελος Λιβιεράτος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108614"," Κυρία Καφαντάρη, θα ήθελα να σας ευχαριστήσω, κατ’ αρχάς, για την ευγενική σας συναίνεση της αναβολής.
Επειδή ασχολείστε με τα ζητήματα της ατμοσφαιρικής ρύπανσης και έχετε απευθύνει δέσμη εύστοχων και εύλογων ερωτήσεων, γνωρίζετε ότι το πρόβλημα των αυξημένων συγκεντρώσεων στις αστικές περιοχές της χώρας και κυρίως της Αθήνας είναι διαχρονικές. Συνάδελφος από το Εθνικό Αστεροσκοπείο Αθηνών μού έλεγε τις προάλλες ότι από τη δεκαετία του ’60 έχουμε αυτό το πρόβλημα. Τα τελευταία χρόνια παρατηρήθηκε σταθερότητα ή μικρή μείωση των συγκεντρώσεων αιωρουμένων σωματιδίων και θα πρέπει να πω ότι η μείωση αυτή για το 2012, με βάση την πρώτη αξιολόγηση που έχουμε -πρώτη φορά έχουμε αξιολόγηση των στοιχείων για την Αθήνα- ήταν σημαντική.
Το φαινόμενο της ασυνήθιστης υψηλής συγκέντρωσης σωματιδίων παρατηρήθηκε στην ατμόσφαιρα των μεγάλων αστικών κέντρων από το τέλος Νοεμβρίου, με αποκορύφωση τα δύο τριήμερα του Δεκεμβρίου. Αποδίδεται στη μερική αντικατάσταση συμβατικών πηγών ενέργειας για οικιακή θέρμανση από βιομάζα, η οποία επιβαρύνει περισσότερο το περιβάλλον σε αιωρούμενα σωματίδια σε σχέση με τα συμβατικά καύσιμα.
Το ΥΠΕΚΑ κινήθηκε άμεσα. Δεν νομίζω ότι η παρουσία Υπουργών στις συσκέψεις προσδίδει κάτι το ιδιαίτερο, πέρα από το επικοινωνιακό. Το ΥΠΕΚΑ ασχολείται σοβαρά με το θέμα. Δεν είναι μόνο του στην αρμοδιότητα αυτή και αυτό πρέπει να το καταλάβουμε. Εσείς το γνωρίζετε πάρα πολύ καλά. Έλαβαν χώρα διαδοχικές συσκέψεις, όχι μόνο η σύσκεψη που ανακοινώθηκε, με συμμετοχή επιστημόνων και των συναρμοδίων Υπουργείων και φορέων.
Σ’ αυτό το σημείο πρέπει να επισημάνω ότι μόνο ένα μέρος των όσων συζητάμε σήμερα άπτεται των αρμοδιοτήτων του ΥΠΕΚΑ, όπως σας είπα. Οι συσκέψεις αποσκοπούσαν στην αντιμετώπιση του φαινομένου, μέσα από την εξέταση μιας δέσμης δράσεων που στοχεύουν στη διασφάλιση της ετοιμότητας της πολιτείας για την αντιμετώπιση ενδεχόμενων σοβαρότερων καταστάσεων και βελτιστοποίηση του συντονισμού των δημοσίων πολιτικών, στην ενημέρωση των πολιτών -πολύ σημαντικό αυτό- στην κατάρτιση και εφαρμογή ολοκληρωμένου στρατηγικού σχεδίου δράσης, με δέσμες άμεσων και μακροπρόθεσμων ενεργειών καθώς και επείγοντος χαρακτήρα, εφόσον κριθεί απαραίτητο. Τέλος, αποσκοπούσαν στην καλύτερη συνεργασία μεταξύ των πολλών εμπλεκομένων υπηρεσιών, διότι έχουμε εντοπίσει προβλήματα πάρα πολύ σοβαρά σ’ αυτόν τον τομέα.
Συγκεκριμένα, τα μέτρα είναι τα εξής: Θεσπίζονται προδιαγραφές καυσίμων στερεάς βιομάζας για μη βιομηχανική χρήση και θεσμοθετείται η υποχρέωση ελέγχου δοκιμής και ταυτοποίησης-πιστοποίησης κεντρικών λεβήτων στερεής βιομάζας που κυκλοφορούν στην ελληνική αγορά σε σχέση με τα βιοκαύσιμα που μπορούν να χρησιμοποιηθούν, ώστε να επιτυγχάνονται οι απαραίτητες αποδόσεις και τα όρια εκπομπών καυσαερίων που έχουν θεσμοθετηθεί για τις εγκαταστάσεις.
Η θεσμική παρέμβαση γίνεται τώρα. Δεδομένου ότι οι πολίτες έχουν εκτεθεί σε έντονη διαφημιστική προβολή -πολλές φορές σε αμφισβητήσιμα οικονομικά και επιστημονικά στοιχεία- δίδεται μεγάλο βάρος σ’ αυτό και ήδη ετοιμάζεται μια διαδικασία ενημέρωσης του κοινού, η οποία θα κυκλοφορήσει άμεσα, με τη μορφή ενημερωτικού υλικού και μπροσούρας, ας το πούμε έτσι.
Συγκροτείται Επιτροπή Ατμοσφαιρικής Ρύπανσης από το Υπουργείο Υγείας για τη δημιουργία πλαισίου παροχής οδηγιών προς τους πολίτες. Κατευθύνουμε πολύτιμους πόρους από το Πράσινο Ταμείο για την πάταξη της λαθροϋλοτομίας, παρ’ όλες τις δυσκολίες που αντιμετωπίζει το Πράσινο Ταμείο και είναι γνωστές. Παρακολουθούμε επί εικοσιτετραώρου βάσεως τις συγκεντρώσεις σωματιδίων, μέσω του δικτύου του ΥΠΕΚΑ.
Εδώ πρέπει να τονιστεί ότι το Τμήμα Ποιότητας Ατμόσφαιρας του ΥΠΕΚΑ είναι σε συνεχή επικοινωνία με την Εθνική Μετεωρολογική Υπηρεσία. Γίνονται έλεγχοι στο πεδίο της εμπορίας, έλεγχοι οχημάτων και κεντρικών θερμάνσεων. Ενισχύεται ο θεσμός ενεργειακής επιθεώρησης και γίνεται εποπτεία και έλεγχος της αγοράς λεβήτων και καυσίμων στερεάς βιομάζας.
Επίσης συνεχίζεται η εφαρμογή πολιτικών και δράσεων για την αντιμετώπιση της ατμοσφαιρικής ρύπανσης –που έχουν ήδη αποδώσει, βάσει των μετρήσεων- και επεκτείνεται το δίκτυο του φυσικού αερίου, που προφανώς βοηθάει.
Εξετάζονται και άλλα μέτρα και οπωσδήποτε μας βοηθά οποιαδήποτε συμβολή από τη μεριά σας. Εγώ θέλω να αναδείξω αυτήν τη βοήθεια την οποία μας προσφέρετε και για άλλα θέματα, στα οποία θα αναφερθώ στη δευτερολογία μου. Το θέμα δεν είναι απλό, αλλά είναι πάρα πολύ σύνθετο και δεν υπάρχει εμπειρία συνεργασίας των φορέων πάνω σε αυτό.","ΕΥΑΓΓΕΛΟΣ ΛΙΒΙΕΡΑΤΟΣ",108
"108615"," Ευχαριστώ πολύ, κύριε Υπουργέ.
Κυρία Καφαντάρη, έχετε το λόγο κι εσείς για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108616"," Κύριε Υπουργέ, σαφώς είπατε κι εσείς –και έχετε τοποθετηθεί και στο παρελθόν- ότι το νέφος δεν είναι καινούργιο και ότι είναι κάτι το οποίο είχε παρατηρηθεί και στο παρελθόν. Απλώς, στη συγκεκριμένη περίπτωση, έχουμε τέτοια φαινόμενα και τέτοιες διαδικασίες που γίνονται, όπου διάφοροι λόγοι αλληλοσυμπληρώνονται. Ένας τέτοιος λόγος είναι η ευξημένη χρήση των τζακιών και η καύση της βιομάζας που φέρνουν την κατάσταση σε σημείο κινδύνου για τη δημόσια υγεία. Άλλωστε, οι ίδιες οι ετήσιες εκθέσεις του Υπουργείου σας αναφέρουν σε σχέση με την ατμοσφαιρική ρύπανση και με τα μικροσωματίδια ότι επιβαρυντικοί παράγοντες είναι και οι βιομηχανίες –αναφέρονται συγκεκριμένες παραγωγικές διαδικασίες- και τα αυτοκίνητα, οι πυρκαγιές και διάφορα άλλα.
Όμως, θα ήθελα να διαφοροποιηθώ κάπως σ’ αυτά που είπατε. Φυσικά, αν υπάρχει μελέτη η οποία λέει ότι το 2012 τα μικροσωματίδια ήταν χαμηλότερα, θα θέλαμε να την έχουμε και θα τη ζητήσουμε κοινοβουλευτικά. Όμως, θα ήθελα να σας πω ότι και το 2010 είχαμε ενενήντα εννέα μέρες υπέρβασης στο Σταθμό Αριστοτέλους. Και το 2011 είχαμε ογδόντα τέσσερις μέρες υπέρβασης και, αν αφαιρέσουμε κάποιες μέρες που αποδόθηκαν σε σκόνη από τη Σαχάρα, είχαν ξεπεραστεί οι τριάντα πέντε μέρες που λέει ο νόμος, για να ληφθούν έκτακτα μέτρα. Εδώ θέλω να πω ότι κινδυνεύει η χώρα μας να παραπεμφθεί στο Ευρωπαϊκό Δικαστήριο για παράβαση σχετικής κοινοτικής οδηγίας, της οδηγίας 50/2008.
Τέλος, κύριε Υπουργέ, θα ήθελα να πω και κάτι άλλο. Ο Μόντι, ο οποίος διεκδικεί την ψήφο των Ιταλών αυτήν την εποχή, μ’ ένα σύνθημά του βγαίνει στους Ιταλούς σ’ αυτές τις εκλογές και λέει «ψηφίστε με, για να μη γίνουμε Ελλάδα και καταντήσουμε σαν τους Έλληνες, που κόβουν τα δέντρα για να ζεσταθούν». Για σκεφτείτε τον αντίκτυπο στη διεθνή εικόνα της χώρας! Για σκεφθείτε τι σημασία έχει η ατμοσφαιρική ρύπανση για τον τουρισμό που λέτε ως τρικομματική Κυβέρνηση –δεν απευθύνομαι προσωπικά- ότι είναι η βαριά βιομηχανία της χώρας!
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Κύριε Υπουργέ, εμείς εκτιμούμε ότι πρέπει να γίνουν συγκεκριμένα βήματα τώρα. Γίνονται κάποιες προσπάθειες. Είπατε όσον αφορά το «Εξοικονομώ κατ’ Οίκον» ότι θα μπουν τα ενεργειακά τζάκια, ότι θα κάνετε σχεδιασμούς, κλπ. Αν, όμως, όπως είπε και ο έγκριτος ακαδημαϊκός κ. Ζερεφός, έχουμε αλκυονίδες ημέρες μέσα στο Γενάρη και συγκεκριμένες θερμοκρασίες και μετεωρολογικές συνθήκες, τότε μπορεί αυτό το πρόβλημα του νέφους να γίνει αποπνικτικό και να έχουμε σοβαρό πρόβλημα. Τώρα πρέπει να παρθούν κάποια μέτρα.
Για μας, πέρα από το ότι ένα πρώτο μέτρο αφορά το να καταργηθεί η συγκεκριμένη διαδικασία εξίσωσης και να μειωθεί η τιμή σε σχέση με το θέμα του πετρελαίου θέρμανσης και κίνησης, πάρα πολύ σημαντικό θεωρείται το θέμα της κίνησης των αυτοκινήτων και της επανεξέτασης, κύριε Υπουργέ, της άρσης πετρελαιοκίνησης στα μεγάλα αστικά κέντρα -Αθήνα και Θεσσαλονίκη- που ο προκάτοχός σας κ. Παπακωνσταντίνου από πέρυσι επέτρεψε. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα πει κάποιος «μα μιλάμε για Euro 5 τεχνολογία». Έχω διαβάσει και έχω δει ότι η Ευρωπαϊκή Επιτροπή Περιβάλλοντος λέει ότι δεν είναι διαπιστωμένο απόλυτα ότι αυτή η τεχνολογία δεν έχει ρύπους για την ατμόσφαιρα. 
Εμείς πιστεύουμε ότι πρέπει να παρθούν τώρα συγκεκριμένα μέτρα, κύριε Υπουργέ. Γενικότερα έχουμε τοποθετηθεί σε σχέση με την προστασία του περιβάλλοντος, τα δάση, την κατάργηση της πετρελαιοκίνησης, όπως είπα ή τα δίκτυα μέτρησης. Εδώ ζήσαμε να μεταφέρουν σταθμούς από τη μία περιοχή στην άλλη, για να μετρήσουμε τα μικροσωματίδια! Αυτό, κύριε Υπουργέ, πρέπει να λυθεί. Η δημόσια υγεία και το περιβάλλον πρέπει να μπουν πάνω απ’ όλα, για να μην έρθουμε σε δυσάρεστες καταστάσεις.","ΧΑΡΟΥΛΑ ΚΑΦΑΝΤΑΡΗ",215
"108617"," Ολοκληρώστε, κυρία συνάδελφε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108618"," Για να κλείσω, θα πω και κάτι άλλο. Κάντε κάτι ουσιαστικό και με τη λαθρεμπορία. Τώρα η λαθρεμπορία γίνεται με το ναυτιλιακό πετρέλαιο και πρέπει αυτό να το δείτε, γιατί, πέραν των άλλων, το ναυτιλιακό πετρέλαιο είναι πλούσιο σε θείο και εκπέμπει περισσότερους ρύπους στην ατμόσφαιρα.","ΧΑΡΟΥΛΑ ΚΑΦΑΝΤΑΡΗ",215
"108619"," Δεν είναι αρμόδιος ο κύριος Υπουργός γι' αυτά τα θέματα, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108620"," Άρα συμφωνούμε ότι το πρόβλημα είναι σύνθετο. Εκτιμώ ότι η διαφοροποίησή μας είναι στο ότι εμείς λέμε «μέτρα τώρα», πριν φθάσουμε στο «και πέντε»!
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΧΑΡΟΥΛΑ ΚΑΦΑΝΤΑΡΗ",215
"108621"," Ευχαριστούμε πολύ.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108622"," Για να πάρουμε τα μέτρα τώρα, πρέπει να έχουμε εξαντλήσει τη μελέτη και την παρακολούθηση του φαινομένου. Εγώ τον Ιούλιο τίμησα την επερώτησή σας, γιατί μας βοήθησε τότε σε ένα συγκεκριμένο θέμα, που ήταν το θέμα των μετρήσεων. Το ξέρετε πολύ καλά αυτό. Σ’ αυτό υστερούμε. Θα προσπαθήσω, λοιπόν, να είμαι συγκεκριμένος, συνεχίζοντας τη δουλειά που εσείς θέσατε με εκείνην τη σπουδαία επερώτηση.
Το έργο «Εθνικό Εργαστήριο Διακρίβωσης της αξιοπιστίας των μετρήσεων της ατμοσφαιρικής ρύπανσης» υλοποιείται ήδη, κυρία Καφαντάρη, χάρις και την επερώτηση τη δική σας. Υπεγράφη η σχετική σύμβαση τον περασμένο Αύγουστο, λίγες μέρες μετά τη συζήτησή μας και έχει προϋπολογισμό 460.000 ευρώ και διάρκεια τρία έτη. Πρόκειται για ένα συγκεκριμένο μέτρο. Η λειτουργία Εθνικού Εργαστηρίου Αναφοράς είναι απαραίτητη από την εθνική και κοινοτική νομοθεσία και είναι προαπαιτούμενο για την αποδοχή των μετρητικών δεδομένων στην ενιαία ευρωπαϊκή βάση μετρήσεων της ατμοσφαιρικής ρύπανσης. 
Μέσω της υλοποίησης του έργου θα εξασφαλίζεται η αξιοπιστία και η ποιότητα των δεδομένων μέτρησης με βάση τα ευρωπαϊκά πρότυπα, ώστε να μην ανησυχεί και ο Μόντι! Επιπλέον, με την υλοποίηση του έργου θα αξιοποιηθεί ο υπάρχων εργαστηριακός εξοπλισμός, έτσι ώστε να πραγματοποιούνται σε επιχειρησιακή και συστηματική βάση χημικές αναλύσεις σε δείγματα σωματιδίων για τον προσδιορισμό της περιεκτικότητάς τους συγκεκριμένα στα στοιχεία τα οποία χρειάζονται.
Δεύτερον, η δημοπράττηση του έργου «Προσαρμογή του Εθνικού Δικτύου Παρακολούθησης Ατμοσφαιρικής Ρύπανσης» στις απαιτήσεις της νέας κοινοτικής οδηγίας έχει οριστεί για το Φεβρουάριο με προϋπολογισμό 3,8 εκατομμύρια ευρώ. Με την υλοποίηση αυτού του έργου αναβαθμίζεται, κυρίως, αλλά και επεκτείνεται το υπάρχον δίκτυο και καλύπτονται πλήρως οι απαιτήσεις που θέτει η εθνική και κοινοτική νομοθεσία. Θα μετρώνται επιπλέον συγκεκριμένοι ρύποι, οι οποίοι μέχρι σήμερα είτε δεν μετριόνταν καθόλου ή μετριόνταν μόνο εντός Αττικής, στο δίκτυο που λειτουργεί το ΥΠΕΚΑ. Θα επεκταθεί χωρικά το δίκτυο σε πέντε νέες θέσεις μέτρησης –Καβάλα, Κοζάνη, Μυτιλήνη, Μεγαλόπολη- και όλοι οι αναλυτές του δικτύου θα είναι πιστοποιημένοι με ευρωπαϊκά πρότυπα.
Πέραν, όμως, της κάλυψης των υποχρεώσεών μας σχετικά με την ισχύουσα νομοθεσία, το έργο θα συμβάλει αποτελεσματικά στην πληρέστερη αποτύπωση μέσω μετρήσεων της ποιότητας του περιβάλλοντα αέρα, με σκοπό τη διατήρησή της, όπου αυτή είναι καλή και τη βελτίωσή της, όπου δεν είναι, με τη λήψη κατάλληλων μέτρων.
Τέλος, η δημοπράττηση του έργου «Επικαιροποίηση της χαρτογραφικής απεικόνισης της ατμοσφαιρικής ρύπανσης μέσω της καταγραφής ατμοσφαιρικών εκπομπών και πηγών και ανάπτυξη κατάλληλου υπολογιστικού εργαλείου» έγινε την εβδομάδα που μας πέρασε και βρίσκεται σε φάση αξιολόγησης των προσφορών των υποψηφίων αναδόχων. Η διάρκεια του έργου είναι δύο έτη και ο προϋπολογισμός του 1,5 εκατομμύριο ευρώ.
Αυτό το έργο έχει ως στόχο τη δημιουργία συστήματος αποτύπωσης της ρύπανσης συνεχώς στο περιβάλλον και όχι σημειακά, όπως γίνεται σήμερα. Έχουν θεσμοθετηθεί μία σειρά από τιμές και στόχοι, ώστε να έχουμε μία πλήρη εικόνα πλέον και να είμαστε σίγουροι σ’ αυτά που λέμε. Ταυτόχρονα, θα διενεργηθούν εκστρατείες ενδεικτικών μετρήσεων σε σημεία συμπληρωματικά ως προς τους υπάρχοντες σταθμούς του δικτύου σε όλην τη χώρα. Μέσω αυτών των μετρήσεων θα εκτιμηθεί η συμβολή των φυσικών πηγών, η σκόνη, ακόμα και η σκόνη της Σαχάρας κ.λπ..
Θα ήθελα κλείνοντας να πω, κυρίες και κύριοι Βουλευτές, ότι γίνεται αντιληπτό πως, με την ολοκλήρωση των έργων που σας ανέφερα, θα έχουμε όλα τα απαραίτητα εργαλεία για την αντιμετώπιση της ατμοσφαιρικής ρύπανσης. Δεν έχουμε πλήρη εικόνα από μετρήσεις. Εάν δείτε, δηλαδή, υπάρχουν διάσπαρτα δίκτυα, τα οποία δεν συνδέονται μεταξύ τους, δεν έχουμε καν την καταγραφή τους. Μετράνε πανεπιστήμια, μετρά το δημόσιο, μετράνε ινστιτούτα κ.λπ.. Δεν υπάρχει ένα δίκτυο συντονισμένο. Αυτό, λοιπόν, προσπαθούμε να κάνουμε. Και νομίζω ότι θα μπορέσουμε να αντιμετωπίσουμε αυτό το πρόβλημα, το οποίο, επαναλαμβάνω, είναι διαχρονικό και οφείλεται και στον τρόπο με τον οποίο δομήθηκαν οι πόλεις μας. Δεν πρέπει να τα ξεχνάμε αυτά. Επίσης, είναι ένα θέμα το οποίο εμπλέκει πολλά Υπουργεία και πολλές υπηρεσίες μέσα στα ίδια τα Υπουργεία. Αυτό, λοιπόν, προσπαθούμε να συντονίσουμε. 
Ευχαριστώ πολύ, κυρία Πρόεδρε.","ΕΥΑΓΓΕΛΟΣ ΛΙΒΙΕΡΑΤΟΣ",108
"108623","  Και εμείς, κύριε Υπουργέ. 
Και τώρα εισερχόμαστε στην τελευταία για σήμερα επίκαιρη ερώτηση, την τρίτη υπ’ αριθμόν 902/28-1-2013 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθήνας του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις αρμοδιότητες του Τεχνικού Επιμελητηρίου Ελλάδος σε θέματα που αφορούν το ΥΠΕΚΑ. 
Κύριε Πρόεδρε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108624"," Κυρία Πρόεδρε, δεν πρόκειται απλώς περί του Τεχνικού Επιμελητηρίου Ελλάδος, αλλά για ένα ζήτημα μείζονος στρατηγικής σημασίας. Πρόκειται για την προσπάθεια που γίνεται επί τρία ολόκληρα χρόνια, ενώ η χώρα οδεύει «επί ξυρού ακμής». Πρόκειται για το αν μπορεί αυτή η προσπάθεια να ευοδωθεί με μία πολιτική δύο μέτρων και δύο σταθμών. Δεν είναι δυνατόν να συμβεί κάτι τέτοιο. Δεν πρόκειται έτσι να προχωρήσει ούτε η δημοσιονομική προσαρμογή ούτε οι διαρθρωτικές αλλαγές και προφανώς ούτε και η πορεία για ανάπτυξη και αντιστροφή αυτού του κατήφορου που ακολουθεί η χώρα πέντε ολόκληρα χρόνια, από την ώρα που άρχισε η κρίση των τραπεζών στις Ηνωμένες Πολιτείες. 
Επαναλαμβάνω και τονίζω ότι δεν πρόκειται να αναστραφεί αυτή η πορεία, εάν η οποιαδήποτε κυβέρνηση –τώρα, βέβαια, μιλάμε για τη σημερινή Κυβέρνηση- εφαρμόζει δύο μέτρα και δύο σταθμά. Σήμερα στην Ευελπίδων είναι εργαζόμενοι και συνδικαλιστές, που, καλώς ή κακώς –κακώς κατά τη γνώμη μου- έκαναν κατάληψη στο Γραφείο του Υπουργού Εργασίας. Προ ημερών επιστρατεύθηκαν οι εργαζόμενοι στο μετρό, διότι όντως είχε δημιουργηθεί ένα τεράστιο πρόβλημα, ένα μείζον πρόβλημα για τον πληθυσμό του Λεκανοπεδίου. 
Όμως, δεν μπορεί ταυτόχρονα, όταν η Κυβέρνηση αντιμετωπίζει τη μία πλευρά μ’ αυτήν την απόλυτη αυστηρότητα, από την άλλη όχι απλώς να ανέχεται, αλλά να παρέχει και δημόσιες λειτουργίες στην ανεξέλεγκτη χρήση -μέχρι εκβιασμού της Κυβερνήσεως- οργανωμένων, έστω και διακομματικά, συμφερόντων. Διότι στο Τεχνικό Επιμελητήριο Ελλάδος, πλην του ΚΚΕ, όλα τα άλλα κόμματα –και αυτό στο οποίο ανήκω εγώ, αλλά σ’ αυτό δεν εκφράζει το συμφέρον της χώρας- έχουν μία ομάδα επικεφαλής του Τεχνικού Επιμελητηρίου Ελλάδος, η οποία διαχειρίζεται επί χρόνια δισεκατομμύρια, όπως το 2% επί των αμοιβών, των μελετών και των επιβλέψεων των μηχανικών -ακόμα και αυτών που δεν είναι μέλη του Επιμελητηρίου- και το 2% από το κόστος των έργων. Και ξέρετε, κύριε Υπουργέ, ότι είναι δισεκατομμύρια τα έργα που έγιναν χωρίς κανέναν έλεγχο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Για όλα αυτά, κύριε Υπουργέ, έχετε τεράστια ευθύνη. Εάν, δηλαδή, επιληφθεί ο εισαγγελέας του τρόπου διαχείρισης αυτών των τεράστιων ποσών, θα διαπιστωθεί ότι το εποπτεύον Υπουργείο και οι εκάστοτε Υπουργοί έχουν τεράστια ευθύνη. Και αυτή δεν ανήκει σε εσάς προσωπικά. Δεν πρέπει να ανεχθείτε μια τέτοια ευθύνη. 
Εδώ, λοιπόν, δώσαμε το σύστημα υλοποίησης της νομιμοποίησης των αυθαιρέτων και της μεταβίβασης των ακινήτων -από τα οποία προσδοκούσαμε ότι θα μπει στα άδεια ταμεία τουλάχιστον 1,5 δισεκατομμύριο ευρώ- σε μια ομάδα στο Τεχνικό Επιμελητήριο Ελλάδος. Το Υπουργείο σας σκανδαλωδώς -επί της προηγούμενης κυβέρνησης, του ΠΑΣΟΚ- έδωσε αυτό το ηλεκτρονικό σύστημα ελέγχου σ’ αυτήν την ομάδα του Τεχνικού Επιμελητηρίου. Και αυτοί οι κύριοι, επωφελούμενοι των απεργιών των μηχανικών -που δεν ήθελαν ο κλάδος υγείας του ΤΣΜΕΔΕ να πάει στον ΕΟΠΥΥ- βρήκαν ευκαιρία, τάχα ότι συμπαρίστανται στο δίκαιο αίτημα των μηχανικών, για να μπλοκάρουν το σύστημα και να σταματήσει η όλη διαδικασία νομιμοποίησης των αυθαιρέτων, το Υπουργείο Οικονομικών να μην έχει τα έσοδα από αυτό. 
Και μετά, έρχεται η Κυβέρνηση, αφού αναγκάζεται με πράξεις νομοθετικού περιεχομένου να βρει κάποιο σύστημα με χειρόγραφα -λέει- σημειώματα, ώστε να εξυπηρετούνται οι πολίτες, οι μηχανικοί, οι συμβολαιογράφοι και οι δικηγόροι και δίνει πάλι αυτό το ηλεκτρονικό σύστημα ελέγχου σ’ αυτήν την ομάδα του Τεχνικού Επιμελητηρίου. Αυτό έχει ως αποτέλεσμα να «παγώνει» η οικονομία, όσον αφορά τις κατασκευές, που όλοι παραδεχόμαστε ότι έχουν τεράστια σημασία. Αυτό δεν είναι το πρόβλημά μας; Το πρόβλημά μας δεν είναι ότι έχουν «παγώσει» οι κατασκευές, όπως και τόσα άλλα επαγγέλματα; 
Και έρχεστε προχθές -με νόμο πια- και εξακολουθείτε να δίνετε το δικαίωμα σ’ αυτήν την ομάδα του Τεχνικού Επιμελητηρίου να ελέγχει αυτό το ηλεκτρονικό σύστημα ελέγχου. Και αναφέρομαι σ’ αυτήν την ομάδα, διότι εγώ σέβομαι το Τεχνικό Επιμελητήριο Ελλάδος ως θεσμό, όπως και όλους τους θεσμούς. Δεν σέβομαι, όμως, αυτούς που καπηλεύονται τους θεσμούς, όπως και εδώ σ’ αυτήν την Αίθουσα δεν σέβομαι όσους καπηλεύονται αυτόν το βασικό θεσμό της δημοκρατίας. 
Εάν, όμως, τους οποιουσδήποτε καπήλους τούς ανεχόμαστε, τότε αποθρασύνονται. Ακόμα και τώρα, με το νόμο που φέρνετε, σας ρωτάω αν έχετε αναλυτικά στοιχεία, πέραν του αν κάποιος αποφασίσει πάλι να εκβιάσει ασκώντας μια δημόσια λειτουργία. Προσέξτε! Μπορεί να έρθει κάποια στιγμή ένας Υπουργός και να πει «το Υπουργείο μου δεν λειτουργεί, αν ο Πρωθυπουργός δεν με κάνει Αντιπρόεδρο της Κυβερνήσεως» και εμείς να τον ανεχόμαστε από εκεί και πέρα. 
Σας παρακαλώ πάρα πολύ, κύριε Καλαφάτη, γνωρίζετε την άποψη που έχω για την προσπάθειά σας. Όμως, θα πρέπει να ξεκαθαρίσετε τι θα κάνετε. Έχουμε τα τοπογραφικά διαγράμματα. Έφυγε ο κ. Λιβιεράτος, ο «και τοπογράφος». Είναι δυνατόν; Δεν μπορούν οι αρχιτέκτονες μηχανικοί να κάνουν ένα σχεδιάγραμμα; Δεν μπορούν οι πτυχιούχοι των ΤΕΙ, των δομικών έργων, των υποδομών να κάνουν ένα διάγραμμα για ένα εκτός σχεδίου ακίνητο που πρέπει να νομιμοποιηθεί; Αυτά είναι ντροπή για όσους τα ανέχονται και θέλω να ελπίζω ότι δεν θα τα ανεχθείτε τελικώς, κύριε Υπουργέ. 
Και στη συνέχεια της σημερινής συνεδρίασης, έχουμε ένα άλλο νομοσχέδιο. Τι σημαίνει «Α΄» και «Β΄» κατηγορίας ενεργειακοί επιθεωρητές, κύριε Υπουργέ; Τι πράγματα είναι αυτά; Είναι δυνατόν να τα ανεχόμαστε αυτά; 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Σας παρακαλώ, κύριε Υπουργέ, επειδή μας είπατε ότι όλα αυτά τα ακούτε με προσοχή, να δώσετε προσοχή. Σας είπα ότι έχετε δέκα μέρες να συζητήσετε με τον απόντα κύριο Υπουργό. Τι ρόλο παίζει ο Υπουργός κ. Λιβιεράτος; Είναι μόνο για τους τοπογράφους; Αύριο θα είναι ένας Υπουργός εναντίον των τοπογράφων, με τους ηλεκτρολόγους ή ένας άλλος με τους άλλους; Δεν μπορεί η χώρα να βγει από την κρίση μ’ αυτόν τον τρόπο. 
Σας ευχαριστώ πολύ, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"108625"," Το λόγο έχει ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Σταύρος Καλαφάτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108626"," Κύριε Πρόεδρε, σύμφωνα με το άρθρο 24 παράγραφος 23 του ν. 4014/2011, η διαδικασία ηλεκτρονικής διεκπεραίωσης εν όλω ή εν μέρει της υπαγωγής αυθαιρέτων κατασκευών ή αλλαγών χρήσης στις διατάξεις του εν λόγω νόμου υλοποιείται μετά από ανάθεση από τον Υπουργό ΥΠΕΚΑ στο ΤΕΕ, το οποίο έχει τη διαχείριση του πληροφοριακού συστήματος, όπως και αναφέρατε. Γι’ αυτό έχει εκδοθεί και η συγκεκριμένη κοινή υπουργική απόφαση στις 26-9-2011 των Υπουργών ΠΕΚΑ, Διοικητικής Μεταρρύθμισης και Ηλεκτρονικής Διακυβέρνησης και Δικαιοσύνης, Διαφάνειας και Ανθρωπίνων Δικαιωμάτων, η οποία διέπει την προαναφερθείσα ανάθεση. 
Ωστόσο, το ΥΠΕΚΑ οφείλει να είναι προσηλωμένο αυτήν τη στιγμή σε όσα προκύπτουν και όσα προβλέπονται από την παραπάνω ΚΥΑ και σε όσα, βεβαίως, σύμφωνα με το νόμο απορρέουν από τη μη τήρησή της. Εάν συμβεί αυτό, θα πράξει οτιδήποτε προβλέπεται από την κείμενη νομοθεσία, προκειμένου να προασπίσει το δημόσιο συμφέρον. 
Επισημαίνεται περαιτέρω ότι σύμφωνα με το ν.1486/84 το ΤΕΕ, ως θεσμοθετημένος τεχνικός σύμβουλος της Κυβέρνησης, κατέχει ρόλο ο οποίος αναλύεται διεξοδικά στον παραπάνω νόμο. 
Είναι αλήθεια ότι στο πλαίσιο αυτό το ΥΠΕΚΑ, έχοντας ακριβώς ως γνώμονα την προστασία του δημοσίου συμφέροντος, προέβη σε έκδοση πράξεων νομοθετικού περιεχομένου, σχετικά με την αντιμετώπιση της εξαιρετικά επείγουσας και απρόβλεπτης ανάγκης να ρυθμιστούν τα προβλήματα που δημιουργούνται στη σύνταξη συμβολαίων καθώς και στην είσπραξη των εκ του νόμου σημαντικών εσόδων του κράτους από αναστολή λειτουργίας του πληροφοριακού συστήματος του Τεχνικού Επιμελητηρίου Ελλάδος. Μ’ αυτόν τον τρόπο αποδεικνύεται έμπρακτα ότι η Κυβέρνηση από τη μία πλευρά οφείλει –και αυτό κάνει- να τηρήσει τα συμπεφωνημένα και από την άλλη πλευρά, βεβαίως, όπου αυτή κρίνει ότι πραγματικά υπάρχει ανάγκη έκτακτης παρέμβασης για την προάσπιση του δημοσίου συμφέροντος, αυτό και θα κάνει. 
Ακόμα να πούμε -πάλι σε σχέση με το δικό σας σκεπτικό, κύριε Πρόεδρε- ότι αυτήν τη στιγμή είναι υπό επεξεργασία βελτίωση των σχετικών διατάξεων που αφορούν την ηλεκτρονική διαδικασία με κύριους στόχους: τη διασφάλιση των δεδομένων πληροφοριακού χαρακτήρα από το ΥΠΕΚΑ και από την κεντρική κυβέρνηση, την απόλυτη συνεργασία και αδιάλειπτη ενημέρωση των βάσεων δεδομένων της κεντρικής διοίκησης και του φορέα υλοποίησης του πληροφοριακού συστήματος, τη διασφάλιση της δημόσιου ενδιαφέροντος πληροφορίας. Και να είστε σίγουρος ότι προς τα εκεί θα κατευθυνθούμε και πολύ γρήγορα. 
Σχετικά με το ζήτημα των ειδικοτήτων μηχανικών που υπογράφουν εξαρτημένα τοπογραφικά διαγράμματα -που αναφέρατε και γραπτώς και προφορικώς- γνωρίζουμε όλοι ότι η αρμοδιότητα για την έκδοση των σχετικών προεδρικών διαταγμάτων σχετικά με τα δικαιώματα αποφοίτων ΤΕΙ ανήκει στο Υπουργείο Παιδείας. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου  Αναπληρωτή Υπουργού)
Πιστεύω ότι όλοι γνωρίζουμε ότι τα σχετικά προεδρικά διατάγματα, που προτάθηκαν προ δύο ετών, κρίθηκαν μη νόμιμα από το Συμβούλιο της Επικρατείας. Οι σχετικές υπηρεσίες του ΥΠΕΚΑ έχουν προβεί στην έκδοση εγκυκλίων και εγγράφων σχετικά με το ανωτέρω ζήτημα, σύμφωνα με την κείμενη νομοθεσία και τις αποφάσεις του Συμβουλίου της Επικρατείας.
Μέσα στο πλαίσιο της ανάληψης των καθηκόντων μου έχω πλήρη γνώση για τη σημασία του ζητήματος και την, πολλές φορές, συγκρουόμενη εφαρμογή των κειμένων διατάξεων ανά πολεοδομικό γραφείο. Αναφερθήκατε και σε άλλες συζητήσεις σ’ αυτό. 
Προσπαθούμε, λοιπόν, γι’ αυτό το θέμα να βρούμε οριζόντιες και απόλυτες λύσεις εφαρμογής για το σύνολο της επικράτειας, κύριε Πρόεδρε. Στο πλαίσιο των αρμοδιοτήτων μας το θέμα των επαγγελματικών δικαιωμάτων θα τύχει επεξεργασίας -γνωρίζετε πολύ καλά ότι είναι ένα θέμα που ταλανίζει πολύ καιρό και επί πολλά χρόνια- και θα γίνουν προτάσεις, σε συνεργασία με τα συναρμόδια Υπουργεία. Επαναλαμβάνω ότι το ζήτημα των επαγγελματικών δικαιωμάτων δεν είναι τωρινό ζήτημα. Η έλλειψη ελέγχου για πολλά χρόνια των πολεοδομικών υπηρεσιών μέσω μητρώου και κανόνων διαπίστωσης των ειδικών επαγγελματικών προσόντων και η παράλληλη παράλειψη της διοίκησης να επιλύσει με ορθό τρόπο το ζήτημα των επαγγελματικών δικαιωμάτων είχαν ως αποτέλεσμα να συσσωρεύονται και να δημιουργούνται προβλήματα, με άμεση επίπτωση στον πολίτη. Κυρίως επειδή το πλαίσιο άσκησης του επαγγέλματος του μηχανικού άπτεται της δημόσιας ασφάλειας, της δημόσιας πίστης και της ποιότητας του δομημένου περιβάλλοντος, η κρίση των υπηρεσιών θα πρέπει να είναι πολύ προσεκτική και να αντανακλά την εφαρμογή της νομοθεσίας. 
Από την πλευρά μας θα προβούμε σε κάθε πρωτοβουλία και έλεγχο για ένα πλαίσιο αναλυτικών και βασικών κανόνων. Όμως, όπως ανέφερα, -και το γνωρίζετε πολύ καλά, γιατί έχετε μακρά εμπειρία, τη μακρύτερη  εμπειρία όλων μας εδώ πέρα μέσα, κύριε Πρόεδρε- είναι απαραίτητη σ’ αυτήν την περίπτωση η συνεισφορά και η συνεργασία με τα αρμόδια Υπουργεία. 
Εμείς θα αναλάβουμε αυτήν την πρωτοβουλία να ανοίξουμε αυτό το θέμα. Και με τη μέχρι τώρα πορεία του το Υπουργείο έχει δείξει ότι δεν φοβάται να ανοίγει μέτωπα και να μπαίνει σε σύγκρουση με προβλήματα που, πολλές φορές, έχουν και χαρακτηριστικά παθογένειας από τα πολλά προηγούμενα χρόνια, σε σχέση με τη λειτουργία υπηρεσιών ή σε σχέση με τη λειτουργία του κράτους γενικότερα. 
Σας ευχαριστώ, κύριε Πρόεδρε.","ΣΤΑΥΡΟΣ ΚΑΛΑΦΑΤΗΣ",177
"108627"," Το λόγο έχει ο κ. Κακλαμάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108628"," Κύριε Πρόεδρε, συγχωρήστε με. Θα ήθελα προς στιγμήν να απευθυνθώ προς τον κύριο Υπουργό.
Κύριε Υπουργέ, δεν θέλω να σας προσβάλω, διότι ξέρω ότι με ευσυνειδησία και σοβαρότητα ασκείτε τα καθήκοντά σας. Αυτό το σημείο -και σας παρακαλώ πάρα πολύ- το έχω ξανακούσει. Τα τελευταία λόγια που είπατε, που δεν ήταν το σημείωμα της υπηρεσίας, τα δέχομαι ως διάθεσή σας, αλλά δεν προοιωνίζονται οποιοδήποτε αποτέλεσμα. Διαβάστε το σημείωμα ξανά, καλέστε όποιον το συνέγραψε, ζητήστε για το ίδιο θέμα προηγούμενα σημειώματα και μετά λύπης σας θα διαπιστώσετε ότι η γραφειοκρατία, ιδιαίτερα όταν είναι συνδεδεμένη με οικονομικά συμφέροντα, είναι ανίκητη μαζί με τη βλακεία. Διότι και η βλακεία μέχρι τέλους επιμένει. Δεν βλέπει την πόρτα. Προχωράει στον τοίχο και σπάει το κεφάλι της. Όμως το θέμα είναι να μην κατεδαφιστεί και η χώρα. 
Κύριε Υπουργέ, σας λέγω αυτό που είπατε στο τέλος. Το Υπουργείο Παιδείας είναι αρμόδιο για επαγγελματικά δικαιώματα. Τι δουλειά έχετε εσείς, λοιπόν, να στέλνετε την εγκύκλιο του Τεχνικού Επιμελητηρίου, ο προηγούμενος γενικός γραμματέας, για παράδειγμα, στον τωρινό σας, ο οποίος ήταν μέχρι χθες αντιπρόεδρος του Τεχνικού Επιμελητηρίου Ελλάδος; Όπως το Υπουργείο Παιδείας είχε ειδικό γραμματέα για την ανώτατη εκπαίδευση αλλά και για τα ΤΕΙ έναν από τους πλέον εμπαθείς -διότι οι περισσότεροι δεν είναι εμπαθείς- καθηγητές του Πολυτεχνείου, που ήθελε να διαλυθούν τα ΤΕΙ; Και κάναμε μια μεταρρύθμιση στην ανώτατη εκπαίδευση με ένα εργαλείο που ήθελε τα ΤΕΙ να διαλυθούν! 
Ακούστε: Είναι δυνατόν το ΤΕΙ της Αθήνας να έχει Τμήμα Τοπογραφίας και οι πτυχιούχοι του να μπορούν μεν να πηγαίνουν στο εξωτερικό να κάνουν διδακτορικά, αλλά να μην μπορούν να κάνουν ένα σχεδιάγραμμα; 
Σας ερωτώ εσάς, ως υπεύθυνο πολίτη και πολιτικό: Είναι δυνατόν  αρχιτέκτων να μην μπορεί να κάνει ένα σχεδιάγραμμα; Είναι δυνατόν να ισχύει για τόσους άλλους μηχανικούς και μόνον οι τοπογράφοι να μην μπορούν; 
Και είναι και αυτοί θύματα. Διότι όταν, αντί να εφαρμόζεις το δίκαιο, καλλιεργείς την αίσθηση στις διάφορες ομάδες ότι μπορούν εκ του πλαγίου να προωθούν συμφέροντά τους δίκαια -γιατί προφανώς ο τοπογράφος δικαιούται να κάνει το διάγραμμα- κι όταν του εμπνέεις την αίσθηση ότι μπορεί με τον τάδε παράγοντα του Υπουργείου ή με τον τάδε εξωθεσμικό παράγοντα -όπως καταντούν ορισμένα επιμελητήρια, όπως το συγκεκριμένο Επιμελητήριο- να «καβαλήσει» τους άλλους στα συμφέροντά τους, τότε φτάνεις εδώ που έχει φτάσει αυτή η χώρα. 
Κύριε Πρόεδρε, η απάντηση του κυρίου Υπουργού δεν με ικανοποιεί, όχι για τη δική του διάθεση, αλλά γιατί βλέπω -και λυπούμαι, αλλά πρέπει να το πω-  ότι είναι μια σειρά Υπουργών που τους έζησα σε όλες τις κυβερνήσεις από το 1983 που είχα -κατά τη γνώμη μου ορθώς, κατ’ άλλους ατυχή- έμπνευση να σταματήσει ο μονόδρομος για γιατρούς και δικηγόρους και να αρχίσει μια εκπαίδευση των νέων ανθρώπων προς την τεχνολογία, προς την ανάπτυξη της χώρας. Ε, από τότε, επί τριάντα χρόνια, γι’ αυτά τα ιδρύματα έχουν ξοδευτεί δισεκατομμύρια και εκατό χιλιάδες  νέοι είναι ανεπάγγελτοι, όταν περνάμε εδώ, πριν από λίγες μέρες, ότι μπορούν τα κολλέγια να δίνουν τίτλους μεταπτυχιακών σπουδών, οι οποίοι όμως θα υπόκεινται σ’ έναν έλεγχο του Υπουργείου Παιδείας. Εδώ, δεν υπάρχει κανένας έλεγχος. Υπάρχει η ασυδοσία του μικροκομματισμού και του ωφελιμισμού πίσω απ’ όλη αυτήν τη διαδικασία. 
Λυπάμαι, κύριε Υπουργέ, εάν δεν αποφασίσετε να κάνετε το σωστό, θα περάσετε κι εσείς ως ένας απ’ όλους εκείνους -για τους οποίους λυπάμαι, διότι άξιζαν πολλοί απ’ αυτούς- που με θυμηδία αναφέρονται σ’ αυτούς αυτοί οι λεγόμενοι «παντοκράτορες». Είναι ένα θέμα -ο Υπουργός Εργασίας πρέπει να το καταλάβει καλύτερα και εκείνος- για το συνδικαλισμό. Υπάρχουν κάποια οχυρά που δεν πέφτουν με τίποτε. Διότι αυτά τα οχυρά έχουν εγκλωβίσει εργαζόμενους, απλούς ανθρώπους, τάχα ότι εξυπηρετούν τα συμφέροντά τους και στην πραγματικότητα εξυπηρετούν συμφέροντα ατομικά ή ομάδων προσώπων.","ΑΠΟΣΤΟΛΟΣ ΚΑΚΛΑΜΑΝΗΣ",172
"108629"," Ο κύριος Υπουργός έχει το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108630"," Κύριε Πρόεδρε, κάνατε μια αναφορά σε πολλά θέματα. 
Να ξεκαθαρίσω πρώτα απ’ όλα, σε σχέση με τα δικαιώματα του τμήματος των αποφοίτων του ΤΕΙ για το συγκεκριμένο ζήτημα, ότι το επεξεργάζομαι σ’ έναν πολύ μεγάλο βαθμό και, κατά πάσα πιθανότητα, για να μην πω 100%, θα διασφαλιστούν απολύτως για το συγκεκριμένο ζήτημα. 
Σε σχέση με τα όσα αναφέρατε προηγουμένως, αυτό που μπορώ να σας πω είναι ότι η γενική πολιτική κατεύθυνση, την οποία έχουμε χαράξει και την οποία προσπαθούμε να ακολουθήσουμε με θρησκευτική ευλάβεια, είναι -όσο γίνεται- να διαμορφώνουμε καθαρούς κανόνες. Σας σέβομαι και προσωπικά, διότι έχετε λειτουργήσει, έχετε διακονήσει πολλές δεκαετίες εδώ μέσα.
Γνωρίζετε πολύ καλά ότι η Κυβέρνηση καταβάλλει μία προσπάθεια με τις θυσίες του ελληνικού λαού για να αντιμετωπίσουμε αυτήν την περίοδο ένα μεγάλο μέρος των παθογενειών και των προβλημάτων. Κι εγώ θέλω να πιστέψω -κι ας χαρακτηρισθώ από κάποιους ρομαντικός- ότι και τα κόμματα της Αξιωματικής Αντιπολίτευσης θα συνεισφέρουν, θα καταλάβουν, θα αντιληφθούν τη σημασία του δικού τους ρόλου σ’ αυτό το γύρισμα της σελίδας για τη χώρα μας. Σ’ αυτή, λοιπόν, τη φάση αυτό που θέλουμε είναι καθαροί, ξεκάθαροι κανόνες. Βέβαια, σε μία ευνομούμενη πολιτεία χρέος της κάθε κυβέρνησης είναι να θέτει τόσο καθαρούς κανόνες, ώστε να αποκλείει ή να αποθαρρύνει ή να δυσχεραίνει κατά το μέγιστο δυνατό βαθμό τις αντιμαχίες  των συντεχνιών –με ή χωρίς εισαγωγικά- μεταξύ τους.
Είμαστε σε μία φάση που πρέπει να απαλλαγούμε απ’ αυτές τις παθογένειες. Τυραννιστήκαμε για πολλά χρόνια κι ένας λόγος που δεν πετύχαμε τους αναπτυξιακούς στόχους, στους οποίους αναφερθήκατε κι εσείς προηγουμένως, είναι ακριβώς γιατί πέσαμε όλοι σ’ αυτήν την παγίδα. 
Εμείς, λοιπόν, από την πλευρά του Υπουργείου, σε σχέση με τα ζητήματα που αναφέρετε, θα κάνουμε τη δική μας προσπάθεια. Θα πω το αυτονόητο. Στην πολιτική, όπως βεβαίως και σε κάθε φάση της ζωής μας, κρινόμαστε όλοι από τα αποτελέσματα. Θα αξιολογηθούμε όλοι σε σχέση όχι μονάχα με τη βούληση, την προσπάθεια που καταβάλλουμε, αλλά σε σχέση με το τελικό αποτέλεσμα. Κινούμαστε όλοι, βέβαια, μέσα σε ένα συγκεκριμένο περιβάλλον. Ούτε εμείς είμαστε εκείνοι οι οποίοι πιστεύουμε ότι με μία κίνηση θα αλλάξουμε άρδην ή θα βελτιώσουμε στο μέγιστο δυνατό βαθμό αυτό που δεν μπορέσαμε σταδιακά όλοι μαζί να βελτιώσουμε τα προηγούμενα χρόνια. Όμως, διεκδικούμε, αν θέλετε, ένα δικαίωμα να προσπαθήσουμε.
Εσείς είστε εδώ πέρα. Θα μας παρακολουθείτε, θα μας ελέγχετε σύμφωνα με τις διαδικασίες του Κοινοβουλίου, θα συζητάμε, θα ακούμε κι ό,τι γόνιμο υπάρχει κι ό,τι μπορεί να ενταχθεί στη γενικότερη κυβερνητική πολιτική να είστε σίγουρος ότι θα αξιολογηθεί και θα αξιοποιηθεί αναλόγως.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"108631"," Κυρίες και κύριοι συνάδελφοι, δεν θα συζητηθεί η τέταρτη με αριθμό 891/28-1-2013 επίκαιρη ερώτηση δευτέρου κύκλου της Βουλευτού Β΄ Θεσσαλονίκης  των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αντιμετώπιση των προβλημάτων των Πρότυπων Πειραματικών Σχολείων, λόγω κωλύματος του κυρίου Υπουργού και διαγράφεται.
Επίσης, δεν θα συζητηθεί η πέμπτη με αριθμό 901/28-1-2013 επίκαιρη ερώτηση δευτέρου κύκλου του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τους Υπουργούς Εθνικής Άμυνας και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την κατάσταση στα Ναυπηγεία Ελευσίνας, λόγω κωλύματος των κυρίων Υπουργών και διαγράφεται.
Δεν θα συζητηθεί η έκτη με αριθμό 897/28-1-2013 επίκαιρη ερώτηση δευτέρου κύκλου του Βουλευτή Α΄ Αθήνας της Δημοκρατικής Αριστεράς κ. Ιωάννη Πανούση προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την υπαγωγή του ασφαλιστικού φορέα των Αστυνομικών ΤΕΑΠΑΣΑ στο νέο τρόπο υπολογισμού του εφάπαξ, σύμφωνα με την απόφαση 30854/3809/31-12-2012, λόγω κωλύματος του κυρίου Υπουργού και διαγράφεται. 
Τέλος, δεν θα συζητηθεί η έβδομη με αριθμό 899/28-1-2013 επίκαιρη ερώτηση δευτέρου κύκλου του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την πλήρη ιατροφαρμακευτική περίθαλψη και την πλήρη αναγνώριση της προϋπηρεσίας των αναπληρωτών εκπαιδευτικών, λόγω κωλύματος του κυρίου Υπουργού και διαγράφεται.
Πριν εισέλθουμε στην ημερήσια διάταξη…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα ήθελα το λόγο, κύριε Πρόεδρε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108632"," Μισό λεπτό, κύριε Μαριά.
Έχει ζητήσει το λόγο ο κ. Βρούτσης, γιατί θέλει να ενημερώσει τη Βουλή για σοβαρό θέμα της αρμοδιότητάς του, σύμφωνα με το άρθρο 142 Α παράγραφος 8 του Κανονισμού της Βουλής.
Το λόγο έχει ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108633"," Κύριε Πρόεδρε, κυρίες και κύριοι συνάδελφοι, έχω την τιμή να είμαι μέλος του εθνικού μας Κοινοβουλίου πέντε χρόνια. Επίσης, αποτελεί πιο μεγάλη τιμή για μένα ότι είμαι Υπουργός αυτής της Κυβέρνησης -μιας Κυβέρνησης που βρήκε πολύ δύσκολα πράγματα που έπρεπε να φέρει εις πέρας- επτά περίπου μήνες, ίσως και στο πιο δύσκολο Υπουργείο, κατ’ ομολογία όλων. Δεν έδωσα ποτέ το δικαίωμα -και πιστεύω ότι αυτό είναι κοινή πεποίθηση όλων- να περάσει η εικόνα ότι είμαι ένας άνθρωπος ο οποίος θέλω την όξυνση ή ότι υιοθετώ ακραίες απόψεις και ιδέες. 
Αντίθετα, όλο αυτό το διάστημα το μόνο που προσπάθησα και προσπαθώ και θα προσπαθώ είναι να σέβομαι το δημοκρατικό διάλογο, να σέβομαι τη διαφορετική άποψη, να σέβομαι αυτόν που είναι απέναντί μου κι έχει μία διαφορετική προσέγγιση. Αυτός είμαι. Έτσι λειτουργώ αυτούς τους επτά μήνες και τίποτα, μα τίποτα, δεν θα αλλάξει αυτήν την αντίληψη που έχω για την πολιτική συγκρότησή μου και το πώς πολιτικά πρέπει να συμπεριφέρομαι όσο θα έχω την τιμή να βρίσκομαι στο Υπουργείο.
Από εκεί και πέρα, όμως, υπάρχει μία βασική αρχή. Την Κοινοβουλευτική μας Δημοκρατία όσοι την υπηρετούν πρέπει πάνω απ’ όλα να τη σέβονται και να σέβονται τους κανόνες της κι όχι να τη χρησιμοποιούν με σκοπό να την υπονομεύσουν. 
Βρίσκομαι σήμερα εδώ -ίσως είναι η πιο δυσάρεστη στιγμή από τους επτά μήνες που βρίσκομαι στο Υπουργείο- για να καταγγείλω αυτές τις ενέργειες τις βίαιες, τα έκτροπα και τους προπηλακισμούς που έγιναν χθες στο Υπουργείο Εργασίας, αλλά και για κάτι ακόμα: να αποκαταστήσω την αλήθεια, μια αλήθεια η οποία βιάστηκε κι αυτή χθες και σήμερα στα κανάλια από εκπροσώπους του Κομμουνιστικού Κόμματος Ελλάδος, με σκοπό να διαστρεβλώσουν μία πραγματικότητα που δυστυχώς δεν μπορεί να διαστρεβλωθεί, διότι μιλάνε τα γεγονότα.
Θέλω, λοιπόν, να σας πω τα εξής: Το Υπουργείο Εργασίας –και ίσως δεν το ξέρει ο κόσμος- είναι αφύλακτο, είναι ένα φιλειρηνικό Υπουργείο, ένα Υπουργείο στο οποίο συζητιούνται οι απόψεις με τους εργαζόμενους, με τους συνδικαλιστές, με κοινωνικές ομάδες. Κρατήστε το αυτό, γιατί έχει μεγάλη σημασία για τη συζήτησή μας. Είναι αφύλακτο! Δεν υπάρχουν εμπόδια για να μπει κάποιος στο Υπουργείο. Μπορεί κάποιος να μπει και να φτάσει στο Υπουργείο, στην πόρτα μου, στο γραφείο μου, μέσα σ’ ένα λεπτό. 
Κρατήστε ως δεύτερο ότι όλο αυτό το διάστημα δεν υπήρξε κοινωνική ομάδα, συνδικαλιστική ομάδα με την οποία να μη συζήτησα και το κάνω συνεχώς και θα το κάνω συνεχώς. 
Χθες το πρωί ξαφνικά μπήκαν στο Υπουργείο τριάντα πέντε άτομα. Πέρασαν σκάλες, ανέβηκαν, οργανώθηκαν στον έβδομο όροφο και ξαφνικά έγινε επίθεση στο γραφείο μου, μπαίνοντας μέσα, παραβιάζοντας τα πάντα. Μία ομάδα που δεν είχε ζητήσει ραντεβού να με δει, μία ομάδα η οποία παρ’ ότι έφτασε έξω από το γραφείο μου πάλι δεν ζήτησε να με δει, μπήκε μέσα ανατρέποντας τα πάντα, χτυπώντας την αστυνομική μου φρουρά, σπρώχνοντας τις κοπέλες του γραφείου μου, αναποδογυρίζοντας και σπάζοντας τη δημόσια περιουσία. Αυτή είναι η εικόνα. Αυτή είναι η πραγματικότητα και η αποκατάσταση της αλήθειας.
Πραγματικά θλίβομαι. Δεν θα ήθελα ποτέ να βρεθώ στο Κοινοβούλιο και να κάνω τέτοιου είδους αναφορά. Είμαι υποχρεωμένος, όμως, να το κάνω για την αποκατάσταση της αλήθειας και των πραγμάτων.
Αλήθεια, κυρίες και κύριοι συνάδελφοι, προφανώς άκουσα την κ. Παπαρήγα να ζητάει από εμένα να της δώσω το βίντεο όλης αυτής της εχθροπραξίας και της εφόδου αυτής της ομάδας κρούσης που έγινε στο γραφείο μου. Την ενημερώνω, λοιπόν, ότι δεν υπάρχει βίντεο στο Υπουργείο Εργασίας. Υπήρξε όμως και φωτογράφος και βίντεο χθες, το οποίο συνόδευε την ομάδα κρούσης και το οποίο είναι καταγεγραμμένο και ζητάω να το φέρουν να το δει ο ελληνικός λαός.
Προφανώς, κυρία Παπαρήγα, υπάρχουν δηλώσεις σας που σίγουρα δεν αρέσουν στους πολίτες, όπως και δικές μας δηλώσεις που σίγουρα πάλι δεν αρέσουν στους πολίτες. Στατιστικά αν το κρίνει κανείς, περισσότερες πιθανότητες έχουν οι δικές μου απόψεις να υιοθετούνται παρά της κ. Παπαρήγα. Πώς αντιλαμβάνεται η κ. Παπαρήγα, ας πούμε το παράδειγμα, ομάδες οι οποίες δεν συμμερίζονται τις απόψεις της να πάνε στον Περισσό, να σπάσουν τα γραφεία της και να μπουν μέσα; Δεν το θέλω αυτό να γίνει ποτέ και ούτε πρέπει να γίνει. Το λέω, όμως, για να δούμε και την άλλη πλευρά, που στατιστικά έχει μεγαλύτερη πιθανότητα να συμβεί. Διότι οι απόψεις αυτές στατιστικά δεν είναι ισοδύναμες με τις άλλες απόψεις.
Εν πάση περιπτώσει, κυρίες και κύριοι συνάδελφοι, εγώ εύχομαι να είναι το τελευταίο γεγονός το οποίο συνέβη. Θέλω να δηλώσω ότι αυτά τα οποία έγιναν χθες ήταν απαράδεκτα. Δεν ήταν απλά μία κατάληψη του γραφείου του Υπουργού. Ήταν βιαιοπραγίες, ήταν έκτροπα, ήταν καταστροφή δημόσιας περιουσίας. Αυτή είναι η αλήθεια, την οποία δυστυχώς καταθέτω σήμερα ενώπιόν σας.
Στο τέλος-τέλος ας αναρωτηθούμε όλοι: Αυτές οι βιαιοπραγίες και η καταστροφή της δημόσιας περιουσίας είναι εις όφελος των εργαζομένων; Για την  καταστροφή της δημόσιας περιουσίας και γι’ αυτά που έγιναν η επιταγή πού θα πάει; Πού να τη στείλω, κύριε Πρόεδρε; Στο ΠΑΜΕ ή στο ΚΚΕ;
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΒΡΟΥΤΣΗΣ",77
"108634"," Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδος κ. Αθανάσιος Παφίλης. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108635"," Κύριε Μαριά, είστε συνεχώς με ένα χέρι σηκωμένο. Παρακαλώ. 
Σύμφωνα με τον Κανονισμό, έχουν δικαίωμα να πάρουν το λόγο όσοι Κοινοβουλευτικοί Εκπρόσωποι το επιθυμούν. Προφανώς, επειδή το θέμα αφορά το Κομμουνιστικό Κόμμα Ελλάδος, δίνεται πρώτα ο λόγος στον κ. Παφίλη. Στη συνέχεια θα πάμε κατά τα πρεσβεία. 
Ορίστε, κύριε Παφίλη, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108636"," Ο κύριος Υπουργός έχει περάσει κάθε όριο. Εκτός από τις ακραίες απόψεις που εκφράζει, τις προκλητικές δηλώσεις με τις οποίες βρίζει τους εργαζόμενους που παράγουν τον πλούτο –τους είπε προχθές ότι είναι ρουσφετολογική και πελατειακή σχέση οι συντάξεις των 300 ευρώ, των 400 ευρώ και των 500 ευρώ που παίρνουν σήμερα- καταφεύγει σε ωμά ψέματα, καταφεύγει σε οργανωμένες προβοκάτσιες, οι οποίες στερούνται και καλής σκηνοθεσίας. 
Τι συνέβη, λοιπόν, χθες; Σαράντα συνδικαλιστές, πρόεδροι από τα μεγαλύτερα σωματεία και ομοσπονδίες της Ελλάδας, πήγαν να διαμαρτυρηθούν στο γραφείο του κ. Βρούτση -αυτό έκαναν, όπως έχει συμβεί εκατοντάδες φορές- με ονοματεπώνυμο και με τα πρόσωπά τους καθαρά. Δεν πήγαν ούτε κρυμμένοι ούτε με έφοδο. Ανέβηκαν στον όγδοο όροφο, όπως λέει ο κ. Βρούτσης, που είναι το γραφείο του και ο οποίος έφυγε και δεν έχει άμεση εικόνα. Αρνήθηκε να τους δει. Τους επιτέθηκε η φρουρά. Παρά τη δυνατότητα να υπάρξει συμφωνία να δει μια αντιπροσωπεία και οι υπόλοιποι να φύγουν, κάλεσε τα ΜΑΤ. Και τα ΜΑΤ έκαναν εισβολή. Για να μπούνε μέσα, έσπασαν και την πόρτα. 
Αυτά έγιναν χθες. Ακολούθησαν συλλήψεις, ξυλοδαρμοί, χρήση χημικών. Τα χημικά χρησιμοποιήθηκαν πρώτη φορά σε κλειστό χώρο. Αυτό θα μπορούσε να έχει και θύματα και ξέρετε τι σημαίνει. Τα γκλοπ, τη βία, την καταστολή ακολούθησαν τριάντα πέντε συλλήψεις. Τους μετέφεραν στη ΓΑΔΑ και σήμερα είναι στη Σχολή Ευελπίδων, στο κτήριο μάλλον –να το πω έτσι- όπου περνάνε από ανάκριση σαν τρομοκράτες οι οποίοι κρύφτηκαν. Πάλι καλά που δεν μας είπατε ότι ήταν και ένοπλοι. Πρόκειται για ψέματα! 
Η σκηνοθεσία των ζημιών είναι απίστευτη. Έχω τις φωτογραφίες, τις οποίες θα καταθέσω για τα Πρακτικά -βάλτε τους να κάνουν καλύτερα τη δουλειά τους- στις οποίες φαίνονται πώς έγιναν οι μετακινήσεις στα γραφεία, για να «στηθεί» αυτή η άθλια προβοκάτσια από πλευράς της Κυβέρνησης. 
(Στο σημείο αυτό ο Βουλευτής κ. Αθανάσιος Παφίλης καταθέτει για τα Πρακτικά το προαναφερθέν στοιχείο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Κύριε Πρόεδρε, εμείς θέλουμε να ξεκαθαρίσουμε ορισμένα πράγματα. Εάν εμείς επιλέγαμε –που δεν επιλέγουμε, γιατί δεν είναι στην τακτική μας τέτοια πράγματα, γιατί δεν βοηθάνε- να κάνουμε ζημιά, θα παίρναμε και την ευθύνη. 
Έγινε μια κλασική, ειρηνική διαμαρτυρία και η Κυβέρνηση και προσωπικά ο κ. Βρούτσης -ο οποίος έχει αναγάγει το Υπουργείο σε υπουργείο εργοδοσίας και όχι εργασίας όλα αυτά τα χρόνια- ανέλαβε αυτήν την πρωτοβουλία. Με ποιο στόχο; Με προφανή πολιτικό στόχο: θέλετε να τρομοκρατήσετε τον κόσμο. Επιλέγετε, για να περάσετε τη βάρβαρη πολιτική –και είναι λογικό αυτό για την Κυβέρνηση και για εσάς- το ρόπαλο και την τρομοκρατία. 
Θα σας υπενθυμίσω ότι απέναντι στο ρόπαλο και την τρομοκρατία είναι εκατομμύρια άνθρωποι, που συντρίβονται σήμερα. Σ’ αυτούς πρέπει να απαντήσετε πώς θα ζήσουν με την πολιτική που ακολουθείτε. 
Να ξέρετε πολύ καλά –και εμείς θα κάνουμε τα πάντα γι’ αυτό- ότι ο λαός θα συσπειρωθεί, θα συντρίψει και θα ανατρέψει αυτή σας την πολιτική. Τέτοιου είδους προβοκάτσιες και συκοφαντίες δεν πρόκειται να περάσουν. Δεν είναι στην τακτική μας οι εντυπωσιασμοί ούτε να κυνηγάμε τις κάμερες και τα κανάλια. Ξέρουμε πολύ καλά ότι ο ταξικός αγώνας είναι δύσκολος και ότι χρειάζεται συσπείρωση στη βάση και χρειάζεται οργανωμένη, μαζική αντιπαράθεση απέναντι σ’ αυτήν την πολιτική της βαρβαρότητας.
Είναι περιττό να σχολιάσει κανείς παραπέρα τα σενάρια της Κυβέρνησης, γιατί ο ελληνικός λαός γνωρίζει πάρα πολύ καλά και την πολιτική της –τη γεύεται- και τη στάση τη δική μας. 
Ευχαριστώ πολύ.","ΑΘΑΝΑΣΙΟΣ ΠΑΦΙΛΗΣ",425
"108637"," Το λόγο έχει ο Κοινοβουλευτικός Εκπρόσωπος του ΣΥΡΙΖΑ-ΕΚΜ κ. Δημήτριος Παπαδημούλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108638"," Ευχαριστώ, κύριε Πρόεδρε.
Κύριε Υπουργέ, άλλη τοποθέτηση περιμέναμε από εσάς. Περιμέναμε να μας εξηγήσετε γιατί επιλέξατε να είστε στην εμπροσθοφυλακή της κλιμάκωσης και των αντιλαϊκών μέτρων και του κρατικού αυταρχισμού, που είναι ο «δίδυμος αδελφός» των αντιλαϊκών μέτρων. Αυτό ζήσαμε χθες. 
Την ώρα που εκατομμύρια μισθωτοί και συνταξιούχοι στο εκκαθαριστικό τους βλέπουν τα έργα και τις ημέρες σας, με μεγάλες περικοπές αποδοχών, την ώρα που ετοιμάζεστε να κάνετε ένα δεύτερο κύκλο αντεργατικής και αντιλαϊκής «μεταρρύθμισης» για το ασφαλιστικό, επιλέξατε να αντιμετωπίσετε, με έναν ακραία ασυνήθιστο τρόπο σε αυταρχισμό αλλά και σε χειραγώγηση της κοινής γνώμης, αυτό που έκαναν τριάντα πέντε επώνυμοι συνδικαλιστές του ΠΑΜΕ. 
Επικαλούμαι την κοινή λογική. Μετά τους συνδικαλιστές του ΠΑΜΕ μπούκαρε η Αστυνομία και καλέσατε τα ΜΜΕ ώρες μετά. Πώς μπορείτε να αποδείξετε ότι αυτά έγιναν από τους συνδικαλιστές του ΠΑΜΕ και όχι από την Αστυνομία ή από κάποιους που σκηνοθέτησαν μέσα σ’ αυτές τις ώρες τις ζημιές; 
Είναι αλήθεια ότι στην πρακτική του ΠΑΜΕ –με την οποία άλλοτε συμφωνούμε και άλλοτε όχι- δεν υπάρχει αυτή η πρακτική τού «μπαίνω με επώνυμους συνδικαλιστές και τα κάνω λίμπα» ή «απειλώ τη ζωή του Υπουργού». 
Να σας πω και κάτι ακόμη. Κυβερνητικός σας συνεταίρος είναι το κόμμα της Δημοκρατικής Αριστεράς. Υπήρξε και εκεί, πριν από εβδομάδες, μια κατάληψη των γραφείων της, την οποία εμείς καταδικάσαμε απόλυτα και κατηγορηματικά από την πρώτη στιγμή. Ο κ. Κουβέλης, όμως, είπε: «Δεν επιθυμώ τη δίωξη των προσαχθέντων». 
Γιατί δεν έχετε το κουράγιο και την τόλμη να κάνετε μια τέτοια δήλωση, όταν δεν στοιχειοθετούνται οι κατηγορίες σας, όταν ακόμη και ΜΜΕ -που έσπευσαν να υιοθετήσουν την κυβερνητική προπαγάνδα- τώρα, με τη δημοσίευση φωτογραφιών, παίρνουν αποστάσεις;
Εμείς θέλουμε αντιπαράθεση στην ατζέντα της καθημερινότητας του πολίτη. Σκληρή πολιτική αντιπαράθεση για το πώς θα σταματήσει η άνοδος της ανεργίας, πώς θα σταματήσουν να πληρώνουν μονόπλευρα, με τρομακτική αδικία, τα φτωχά και τα μεσαία στρώματα όλα τα βάρη, για το πώς δεν θα φορτωθούν τα σπασμένα για το λογαριασμό -όπως γίνεται εδώ και τρία χρόνια- της πολιτικής δεκαετιών της Νέας Δημοκρατίας και του ΠΑΣΟΚ οι πολίτες που έχουν τη μικρότερη ευθύνη, το μικρότερο εισόδημα, τα λιγότερα δικαιώματα. 
Κύριε Πρόεδρε, ζούμε σε μια περίοδο όπου καταργούνται οι συλλογικές συμβάσεις, όπου κόβονται με τον μπαλτά μισθοί και συντάξεις έως και 50% μέσα σε δυόμισι χρόνια. Η Ελλάδα είναι η μόνη χώρα στην Ευρώπη –επειδή μιλάτε πολύ και για Ευρώπη- που χρησιμοποιεί το χουντικής κοπής εργαλείο της πολιτικής επιστράτευσης. Και εσείς, φοβισμένοι γιατί η πολιτική σας δεν βρίσκει απήχηση ακόμη και στους δικούς σας ψηφοφόρους, προσπαθείτε να αντιμετωπίσετε αυτά τα πράγματα με μια εκστρατεία αυταρχισμού, εκφοβισμού και  χειραγώγησης, γιατί δεν θέλετε έναν πολίτη απλώς καθημαγμένο στο εισόδημα, γιατί δεν υλοποιείτε απλώς μια πολιτική που έχει 30% ανεργία και 60% ανεργία στους νέους, αλλά γιατί, επιπλέον, θέλετε έναν πολίτη φοβισμένο, αναξιοπρεπή και ταπεινωμένο. 
Ε, λοιπόν, σας απαντάμε ότι ο ελληνικός λαός δεν θα δεχθεί αυτήν τη μοίρα που του επιφυλάσσετε. 
Θα διεκδικήσει αλλαγή πολιτικής, αλλαγή Κυβέρνησης και πάνω απ’ όλα αξιοπρέπεια, δικαιοσύνη και δημοκρατία. 
Κύριε Βρούτση, σας έβαλαν να κάνετε τη βρώμικη δουλειά στο Υπουργείο Εργασίας. Μην την κάνετε και με μεθόδους που μυρίζουν άσχημα. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108639"," Το λόγο έχει ο κ. Επαμεινώνδας Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, πριν από δύο ώρες ήρθαμε στην Αίθουσα αυτή και ζητήσαμε να κάνουμε μία δήλωση που θα ήταν μισού λεπτού και είχε σχέση με τις συλλήψεις των τριάντα πέντε συνδικαλιστών του ΠΑΜΕ. Θα διαβάσω, λοιπόν, τη δήλωση αυτή και βεβαίως, εφόσον έχει ανοίξει ο διάλογος, θα τοποθετηθώ. Είναι δήλωση εκ μέρους των Ανεξάρτητων Ελλήνων, η οποία ήδη έχει διανεμηθεί στα Μέσα και θέλαμε να κάνουμε τη δήλωση στην Αίθουσα για να έχει τη δική της βαρύτητα. 
«Την ώρα που η Κυβέρνηση κάθεται σούζα μπροστά στην τρόικα, που παρανομεί, καταλαμβάνει Υπουργεία και διαλύει τη χώρα, την ίδια στιγμή επιστρατεύει το δόγμα Δένδια «νόμος και τάξη», προκειμένου να τρομοκρατήσει το μαχόμενο ελληνικό λαό και να καθυποτάξει τη δράση συνδικαλιστικών στελεχών, όπως έκανε με τους τριάντα πέντε συλληφθέντες του ΠΑΜΕ, προς τους οποίους οι Ανεξάρτητοι Έλληνες εκφράζουν την πλήρη συμπαράστασή τους». 
Ακούσαμε τον κύριο  Υπουργό, ακούσαμε και τους συναδέλφους από το ΚΚΕ και από τον ΣΥΡΙΖΑ. Μας κάνει μεγάλη εντύπωση: ο κύριος Υπουργός ανησυχεί και διαμαρτύρεται, διότι οι συνδικαλιστές του ΠΑΜΕ, όπως ισχυρίστηκε, πήγαν να καταλάβουν το Υπουργείο και το γραφείο του. 
Και απευθύνομαι σε εσάς, κύριε Υπουργέ, και την Κυβέρνηση. Δεν άκουσα καμμία διαμαρτυρία για την παράνομη κατάληψη των Υπουργείων που έχουν γίνει από τους τροϊκανούς. Διότι και στο Γενικό Λογιστήριο του Κράτους υπάρχουν τροϊκανοί, οι οποίοι καθορίζουν την πολιτική. Και ρωτώ τον Υπουργό Οικονομικών: Υπάρχει Γερμανίδα που είναι δήθεν της τρόικας, που κάνει σήμερα κουμάντο στο Γενικό Λογιστήριο του Κράτους, ναι ή όχι; Υπάρχουν στα Υπουργεία αυτήν τη στιγμή τροϊκανοί που σας δίνουν εντολές, ναι ή όχι; Είναι αυτό κατάληψη των Υπουργείων, ναι ή όχι; Είναι αυτό σφετερισμός εξουσιών, ναι ή όχι; Φτάσατε στο σημείο στο Ταμείο Χρηματοπιστωτικής Σταθερότητας, που θα διαχειριστεί την ιστορία με την ανακεφαλαιοποίηση των τραπεζών, να διορίσετε πλέον και τροϊκανούς και μάλιστα Πρόεδρο του Γενικού Συμβουλίου τον κ. Πολ Κόστερ, με απόφαση του κ. Στουρνάρα, και τον κ. Πιερ Μαριανί, ο οποίος ήταν ο τελευταίος διευθύνων σύμβουλος της «DEXIA», που την πτώχευσε. Και τον βάζετε εδώ! 
Έχετε, λοιπόν, εκχωρήσει κυριαρχικές εξουσίες της χώρας, έχει γίνει σφετερισμός εξουσιών από την τρόικα, μπαινοβγαίνουν οι τροϊκανοί στα Υπουργεία, παίρνουν τα στοιχεία του Υπουργείου Εθνικής Άμυνας και αυτό δεν σας ενοχλεί, αλλά λέτε ότι οι τριάντα πέντε επώνυμοι συνδικαλιστές του ΠΑΜΕ      -και επιμένω ότι είναι του ΠΑΜΕ, με την έννοια ότι έχουν δείξει μία συγκεκριμένη δράση και συγκεκριμένο τρόπο αντιμετώπισης των γεγονότων- σας κατέλαβαν τα γραφεία. Αυτό, λοιπόν, δείχνει ότι είστε σε μεγάλο πανικό, επιδεικνύετε τεράστιο αυταρχισμό, επίθεση στα ίδια τα λαϊκά στρώματα. 
Και θέλετε, γιατί είναι συνέχεια της πολιτικής σας, μία πολιτική που λέει δήθεν «νόμος και τάξη», διότι ούτε το νόμο επιβάλλετε -γιατί είστε παράνομοι με αυτά που κάνετε- ούτε την τάξη. Και εάν θέλετε να επιβάλετε τάξη, τους πενήντα χιλιάδες αστυνομικούς που έχετε, αντί να έχετε τους περισσότερους στα ΜΑΤ, να τους βάλετε στο θέμα της αντιμετώπισης της εγκληματικότητας, η οποία οργιάζει. Αυτό πρέπει να κάνετε. 
Αντίθετα, έχετε όλες τις δυνάμεις καταστολής να επιτίθενται στους πολίτες και θέλετε να φτιάξετε μία ατζέντα ότι δήθεν εσείς είστε η Κυβέρνηση του νόμου και της τάξης, τη στιγμή που είστε η Κυβέρνηση που παρανομεί, που επιτίθεται στα δημοκρατικά δικαιώματα και έχει στερήσει τους πολίτες από τα προς το ζην. 
Αυτή είναι η πραγματικότητα και γι’ αυτό θα έχετε διαμαρτυρίες νόμιμες, δημοκρατικές, μαζικές, γιατί η πολιτική σας δεν πρόκειται να περάσει. Και δεν πρόκειται να περάσει όχι γιατί το λέμε εμείς ή γιατί το λέει κάποιος στη Βουλή, αλλά γιατί έχει φτωχοποιηθεί ο ελληνικός λαός. Οδηγούμαστε σε ανθρωπιστική κρίση. Άρα, λοιπόν, ό,τι και να κάνετε με τις δυνάμεις καταστολής και με την τρομοκρατία, σας ενημερώνουμε ότι αυτό δεν θα περάσει. Θα το βρείτε απέναντί σας. 
Συνεχίζετε αυτόν τον ολισθηρό κατήφορο. Έχετε στοχοποιήσει πλέον και χώρους. Επιτεθήκατε σε διάφορους χώρους και τώρα κάνετε και επίδειξη δύναμης και απέναντι στο ΠΑΜΕ, μία δύναμη που έχει καταδείξει ότι η συμμετοχή της στις πορείες και στις διαδηλώσεις ήταν πάντοτε πειθαρχημένη. Αυτό, λοιπόν, καταδεικνύεται, ότι οδηγείστε πλέον σε έναν κατήφορο αυταρχικό, ο οποίος δεν πρόκειται να σας σώσει. Ο μόνος τρόπος για να σωθείτε είναι να φύγετε αυτήν τη στιγμή, διότι καταστρέφετε τη χώρα. Η πολιτική του μνημονίου, όπως σας το είπαμε, βλάπτει σοβαρά όχι μόνο τη δημοκρατία αλλά και το συνδικαλισμό και όλα τα κοινωνικά δικαιώματα των πολιτών. 
Ευχαριστώ. 
(Χειρoκροτήματα από την πτέρυγα των Ανεξάρτητων Ελλήνων)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108640"," Το λόγο έχει η Κοινοβουλευτική Εκπρόσωπος του ΠΑΣΟΚ κ. Χριστοφιλοπούλου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108641"," Ευχαριστώ, κύριε Πρόεδρε. 
Μόλις πριν από λίγο ακούσαμε τις συνιστώσες του ΠΑΜΕ. Γιατί νομίζω ότι οι τελευταίες δύο ομιλίες έτσι μπορούν να εξηγηθούν, σαν συνιστώσες του ΠΑΜΕ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108642"," Εσείς είστε η συνιστώσα της Νέας Δημοκρατίας.","ΔΗΜΗΤΡΙΟΣ ΣΤΡΑΤΟΥΛΗΣ",485
"108643"," Μην ενοχλήστε, κύριε Στρατούλη. Συνιστώσα του ΠΑΜΕ είστε αυτήν τη στιγμή.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108644"," Και εσείς της Νέας Δημοκρατίας.","ΔΗΜΗΤΡΙΟΣ ΣΤΡΑΤΟΥΛΗΣ",485
"108645"," Κύριε Υπουργέ, στην προσπάθειά μας να στηρίξουμε την τρικομματική αυτήν Κυβέρνηση, γνωρίζετε ότι πάγια θέση μας είναι ότι πρέπει να χειριζόμαστε τα θέματα με υπευθυνότητα, με σταθερότητα και με νηφαλιότητα. 
Γνωρίζετε, επίσης, και γνωρίζουμε όλοι, κυρίες και κύριοι συνάδελφοι, ότι, στην εποχή της κρίσης αλλά και στη χρονιά όπου η Ελλάδα επιχειρεί να κάνει τη μεγάλη στροφή, το 2013  είναι μία χρονιά δύσκολη αλλά και μια χρονιά ανάταξης και ανάκαμψης της κοινωνίας, της οικονομίας, της ευρωπαϊκής προοπτικής της χώρας. Αυτή, λοιπόν, τη χρονιά είναι πάρα πολύ σημαντικό να συμβάλουμε όλοι στο να πέφτουν οι τόνοι, γιατί η όξυνση δεν ευνοεί τίποτε άλλο παρά την ετερόκλητη συμμαχία των άκρων, με θύματα την κοινωνία  και τη δημοκρατία μας. 
Διότι η πολιτική, κύριε Υπουργέ, δεν ασκείται με τη βία. Και η πολιτική αντίθεση δεν μπορεί να εκφράζεται με καταλήψεις και με προπηλακισμούς και με κάθε μορφής βία. Και το να καταδικάζουμε εδώ, παραδείγματος χάριν, τις καταλήψεις στα γραφεία της ΔΗΜΑΡ, κύριοι του ΣΥΡΙΖΑ -την οποία ξέρουμε πολύ καλά πως υποθάλψατε και ποιες συνιστώσες και ποια άκρα σας στήριξαν την κατάληψη- δεν φθάνει.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108646"," Πηγαίνετε στον εισαγγελέα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108647"," Παρακαλώ πολύ. Γνωρίζουμε εδώ πέρα και το 2010 στην Αργυρούπολη και αλλού τι έγινε και ποια στελέχη σας τότε προπηλάκιζαν Υπουργούς, πώς έγινε το ρεσάλτο από τότε, με ποιες βίαιες μεθόδους. Από την άλλη, όμως, γνωρίζουμε, κύριε Υπουργέ, επίσης...","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108648"," Κυρία συνάδελφε...","ΔΗΜΗΤΡΙΟΣ ΣΤΡΑΤΟΥΛΗΣ",485
"108649"," Κύριε Στρατούλη, δεν έχει δικαίωμα να λέει ό,τι θέλει πολιτικά;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108650"," Κυριολεκτικά.","ΝΙΚΟΛΑΟΣ ΒΟΥΤΣΗΣ",75
"108651"," Πολιτικά μιλάει. Ούτε προσέβαλε ούτε μίλησε προσωπικά. Γιατί διαμαρτύρεστε συνέχεια;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108652"," Έχει την αμέριστη κατανόησή μας.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108653"," Και εσείς τη δική μου, κύριε Παπαδημούλη.
Κύριε Υπουργέ, γνωρίζουμε, όμως, ότι η πολιτική δεν ασκείται και με την Αστυνομία. Γι’ αυτό θα πω το αυτονόητο: «Παν μέτρον άριστον». Δηλαδή, το να επιβληθεί η τάξη και ο νόμος πρέπει να γίνεται με μέτρο και σε ακραίες καταστάσεις, όταν πραγματικά υπάρχει επίθεση. Εγώ δέχομαι το λόγο σας, αν έτσι έγινε, το κατανοώ. Όμως, αυτό πρέπει να γίνεται με εξαιρετική φειδώ, γιατί υπάρχουν και μορφές διαμαρτυρίας που είναι ειρηνικές και αυτές ευνοούν και βοηθούν και τη δημοκρατία και την αποτελεσματικότητα της Κυβέρνησης. 
Η Κυβέρνηση χρειάζεται υπεύθυνη Αντιπολίτευση, χρειάζεται και τη νόμιμη και ουσιαστική και σοβαρή διαμαρτυρία και των πολιτών και όλων των φορέων. Αυτό που δεν χρειάζεται η Κυβέρνηση είναι ακριβώς να στήνονται πράγματα για να δημιουργούνται πολιτικές εντυπώσεις και να στήνεται ένα σκηνικό βίας, που δεν ευνοεί τελικά. Ευνοεί την όξυνση, ευνοεί την πόλωση. Δεν ευνοεί ούτε τη δημοκρατία ούτε την προοπτική της χώρας προς την ανάπτυξη, την οποία επιχειρεί η Κυβέρνηση την οποία στηρίζουμε.
Άρα θέλω να πω, τελειώνοντας, και να θυμίσω σε όλους και σε όλες τις πτέρυγες της Βουλής ότι τρακτέρ στους δρόμους είχαμε και «κόκκινα» και «γαλάζια» κάποια στιγμή και είχαμε και καταλήψεις κτηρίων. Δεν έγιναν αυτά επί μνημονιακής Ελλάδας. Αυτά προϋπήρχαν. Και να κάνουμε όλοι εδώ μέσα την αυτοκριτική μας, κυρίες και κύριοι συνάδελφοι.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108654"," «Πράσινα» δεν είχε;","ΑΘΑΝΑΣΙΟΣ ΠΑΦΙΛΗΣ",425
"108655"," Παρακαλώ, δεν σας διέκοψα. Και «πράσινα», ναι. Να κάνετε όμως και εσείς στην Αριστερά καμμία φορά αυτοκριτική. Καλό θα σας κάνει κάποια στιγμή από το να είστε μονολιθικοί. 
Εδώ μέσα ξέρουμε πολύ καλά ότι το είχαμε κάνει ένα Κοινοβούλιο στο οποίο οι πτέρυγες ανέπτυσσαν τις απόψεις τους και έξω υπήρχαν τρακτέρ, υπήρχαν καταλήψεις σε δημόσια κτήρια, στους δρόμους, παντού. 
Είναι προς όφελος της δημοκρατίας να έχουμε τη συνταγματικά κατοχυρωμένη ελευθερία τού εκφράζεσθαι, του συνεταιρίζεσθαι, της διαμαρτυρίας και φυσικά και της απεργίας, αλλά όχι με βία. Νομίζω την Ελλάδα που πρέπει να προστατεύσουμε την ώρα της κρίσης, αυτήν την Ελλάδα πρέπει να σκεφτούμε και να σκεφτούμε ότι κάθε διαμαρτυρία και κάθε αντίδραση πρέπει να γίνεται με ειρηνικό τρόπο. 
Η βία -ξαναλέω και τελειώνω, κύριε Πρόεδρε- προκαλεί όξυνση και η όξυνση ευνοεί τα άκρα και όχι την προσπάθεια της Κυβέρνησης.
(Χειροκροτήματα από την πτέρυγα του ΠΑΣΟΚ)","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108656"," Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108657"," Ευχαριστώ πολύ, κύριε Πρόεδρε.
Κάτω από τις συνθήκες της ανάγκης και των έκτακτων περιστάσεων, το πολιτικό σύστημα το τελευταίο διάστημα είχε κάνει μια πολύ μεγάλη πρόοδο και μάλιστα αναφέρομαι σε ένα πολύ μεγάλο μέρος της Αντιπολίτευσης, ότι, δηλαδή, παραδεχτήκαμε επιτέλους σε αυτήν εδώ την Αίθουσα και σιγά-σιγά σε αυτόν τον τόπο ότι η δομική ανομία, η ανομία που εμφιλοχωρούσε στην καθημερινότητα αυτής εδώ της κοινωνίας πρέπει να αντιμετωπιστεί αποτελεσματικά, ότι απαγορεύεται σε αυτήν εδώ τη χώρα, επιτέλους, να υπάρχουν εστίες ανομίας. Αυτή είναι μια πολύ μεγάλη πρόοδος. 
Όμως, συγχρόνως το πολιτικό σύστημα, κύριε Πρόεδρε, έχει να διαχειριστεί, δυστυχώς, μια διαχρονική παθογένεια αυτού εδώ του τόπου, που ουσιαστικά είναι αυτό το οποίο προανέφερα, η εγκαθίδρυση ως δομικό στοιχείο της κοινωνίας μας της βίας ως μέσου πολιτικής αντιπαράθεσης και της βίας ως μέσου επίλυσης ακόμα και προσωπικών διαφορών. Ουσιαστικά έχουμε οδηγηθεί στο δεδομένο, έως και αυτονόητο γι’ αυτήν εδώ την κοινωνία, ότι ίσως η αυτοδικία να είναι ο βασικός και ο καθοριστικός τρόπος για να επιλύουμε τις διαφορές μας. 
Σε μια περίοδο, λοιπόν, κρίσης, όπου η κοινωνία βρίσκεται στο χειρότερο σημείο κατάπτωσης, όπου οι πολίτες βρίσκονται σε πραγματική απόγνωση και αδυνατούν να παρακολουθήσουν τις εξελίξεις, απαιτείται πολύ μεγάλη περίσκεψη όσον αφορά τη διαχείριση αυτών των φαινομένων σαν αυτό που είδαμε χθες.
Πρέπει να ξεκινήσουμε πρώτα απ’ όλα από την αντίθεσή μας στο ότι οι παραδοσιακές μέθοδοι αντιπαράθεσης και επίλυσης προσωπικών διαφορών πρέπει κάποια στιγμή να τελειώσουν. Η Δημοκρατική Αριστερά δεν δέχεται ως μέσο επίλυσης προσωπικών διαφορών την κατάληψη δημόσιου χώρου, γιατί τα γραφεία ενός Υπουργού είναι δημόσιος χώρος. Η παράσταση διαμαρτυρίας μπορεί να γίνει με τον τρόπο που γνωρίζαμε πάρα πολύ καλά μέχρι τώρα, με τον πλέον αποτελεσματικό τρόπο. 
Όμως, αυτό που πρέπει να γίνει κατανοητό –και απευθυνόμαστε, βεβαίως, τώρα και στην εξουσία εκείνη που έχει το προνόμιο της επιβολής της νομιμότητας και της ασφάλειας κ.λπ.- είναι ότι η επίδειξη πυγμής, κύριε Πρόεδρε, αυτήν ειδικά την περίοδο, μπορεί να επιφέρει πρόσκαιρα οφέλη, όμως είναι βέβαιο ότι θα τη συναντήσουμε το αμέσως επόμενο χρονικό διάστημα και μπροστά μας και θα κληθούμε όλοι μαζί να θερίσουμε τις θύελλες που σπέρνουμε με αυτή μας την πολιτική.
Η Δημοκρατική Αριστερά επέδειξε, όπως είπε ο κ. Παπαδημούλης, τον τρόπο με τον οποίο πρέπει να επιλύονται αυτήν ειδικά την περίοδο οι συγκεκριμένες διαφορές. Ο γενικευμένος κοινωνικός αυτοματισμός είναι ένα γεγονός που πρέπει να μας ανησυχεί. Η εκάστοτε εξουσία, η εκάστοτε κυβέρνηση δεν δικαιούται να επενδύει στον κοινωνικό αυτοματισμό, προκειμένου να επιβάλει απόψεις. 
Η εκτίμηση της Δημοκρατικής Αριστεράς είναι ότι η παρούσα Κυβέρνηση, έχοντας επιτελέσει το μεγαλύτερο μέρος της αποστολής της -που ήταν να επαναφέρει σε τροχιά όλη την πορεία, όλο το πρόγραμμα-  είναι επίσης επιφορτισμένη και πρέπει πάση θυσία την κοινωνία αυτή να την οδηγήσει συντεταγμένα προς την έξοδο της κρίσης. 
Βασική προϋπόθεση είναι η κοινωνική συνοχή. Όμως, αυτή η ευθύνη, κύριε Πρόεδρε, είναι ευθύνη όλων των πολιτικών δυνάμεων. Όσο είναι ευθύνη της Κυβέρνησης είναι και των άλλων πολιτικών δυνάμεων. Οι παραδοσιακοί τρόποι επίλυσης διαφορών πρέπει να τελειώσουν. Τα εργαλεία της προηγούμενης περιόδου είναι άχρηστα. Περισσότερο κακό κάνουν, παρά επιλύουν τις διαφορές.
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"108658"," Ευχαριστούμε.
Το λόγο έχει η Κοινοβουλευτική Εκπρόσωπος της Νέας Δημοκρατίας κ. Σοφία Βούλτεψη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108659"," Ευχαριστώ, κύριε Πρόεδρε.
Κύριε Πρόεδρε, αντιλαμβανόμεθα και κατανοούμε ως ένα βαθμό την ανάγκη που αισθάνεται και την ευκαιρία που βλέπει το Κομμουνιστικό Κόμμα Ελλάδας να καλύψει το κενό που τον τελευταίο καιρό έχει δημιουργηθεί μετά τη μνημονιακή στροφή του ΣΥΡΙΖΑ προς τη realpolitik και τις εκστρατείες του Αρχηγού του κόμματος στην αυλή των τοκογλύφων δανειστών.
Υπό αυτήν την έννοια, αυτό είναι θεμιτό ως πολιτική στόχευση. Όμως, τα μέσα τα οποία χρησιμοποιούνται για να επιτευχθεί ένας πολιτικός στόχος δεν μπορεί να είναι ούτε αθέμιτα ούτε παράνομα. Παρ’ όλα αυτά, ως Νέα Δημοκρατία και ως Κυβέρνηση, ενδεχομένως, για το πολιτικό όφελος που θα είχε ο χώρος της Κυβέρνησης από τέτοια μετατόπιση και επιστροφή -που το θεωρούμε δίκαιο- δυνάμεων του πληθυσμού στο Κομμουνιστικό Κόμμα, θα μπορούσαμε, υπό αυτήν την έννοια, να θυσιάσουμε τον κ. Βρούτση προς αυτόν τον πολιτικό σκοπό, ένα συνειδητό σκοπό –ας πούμε- πολιτικό, αν και αθέμιτο.
Η χώρα, όμως, δεν μπορεί να αντέξει. Δεν έχει ξεφύγει τον κίνδυνο. Ζει ακόμη με δανεικά. Και από ό,τι ξέρουμε, αν δεν έρθει η δόση, δεν καταβάλλονται χρήματα ούτε για το «Βοήθεια στο Σπίτι» ούτε στους δήμους ούτε πουθενά. Δεν «βρέχει» μαζί με τους ψεκασμούς και χρήμα.
Έχω, λοιπόν, την άποψη ότι πράγματι γίνονται πολλοί διάλογοι σε πολλά επίπεδα στο Υπουργείο Εργασίας και επειδή πάρα πολλές φορές και εγώ βγαίνοντας και περνώντας από το εντευκτήριο βλέπω τον κ. Βρούτση να τρώει ένα σάντουιτς και του λέω «τι κάνεις εδώ;» και απαντά «έχει κατάληψη το Υπουργείο μου», εντάξει, αυτό δεν είναι λογικό. Διότι μπορεί να πηγαίνουν εκεί σαράντα άτομα και πίσω να είναι άλλα χίλια και πίσω να είναι ακόμα ένα ποσοστό 4%, 5%, 6%, 7% -εγώ σας εύχομαι, κύριε Παφίλη, και είμαι κοντά σας και πιστεύω ότι θα το πετύχετε, γιατί έχετε μια σταθερή πορεία, το δέχομαι- δεν μπορεί όμως αυτοί να καταλαμβάνουν ένα χώρο που δεν ανήκει στον Βρούτση, ανήκει στον ελληνικό λαό. 
Ο ελληνικός λαός πληρώνει για να υπάρχει αυτός ο χώρος και υπό αυτήν την έννοια μπορεί κάποιος άλλος να διαφωνεί με αυτό και να λέει «όχι, εγώ θέλω ο Βρούτσης να δουλέψει, μπας και μου δουλέψει καλύτερα ο ΟΑΕΔ, μπας και βγει κανένα πρόγραμμα και βρω καμμιά δουλειά, μπας και απορροφηθεί κανένα κονδύλι». Δεν είναι αυτή τώρα λογική. 
Από το πρωί, βέβαια, επειδή οι ψεκασμοί έχουν επεκταθεί, ακούω διάφορα στα ραδιόφωνα, ότι τις πόρτες τις έσπασαν τα ΜΑΤ, τα οποία, όμως λέτε ότι τα είχε προσκαλέσει το Υπουργείο. Άρα ποιος είναι τρελός να προσκαλέσει κάποιον και να μην του ανοίξει να μπει και να σπάσει την πόρτα; Κοιτάξτε, αυτά δεν αντέχουν στη λογική, γιατί ακούγονται πολύ παράλογα πράγματα αυτόν τον καιρό στη χώρα. 
Έπειτα, αυτό το θέμα είναι στη δικαιοσύνη. Εγώ πιστεύω ότι θα το δει με επιείκεια, εν πάση περιπτώσει, το θέμα. Το ΚΚΕ δεν μας έχει συνηθίσει σε τραμπουκισμούς και….","ΣΟΦΙΑ ΒΟΥΛΤΕΨΗ",73
"108660"," Κάναμε και τραμπουκισμούς τώρα; Με οκτώ τραυματίες;","ΑΘΑΝΑΣΙΟΣ ΠΑΦΙΛΗΣ",425
"108661"," Όχι, κύριε Παφίλη. Είπα «δεν μας έχει συνηθίσει». 
Υπάρχει ένας πολιτικός στόχος, το κατανοώ. Παρακαλώ, όμως, να αφήσετε να λειτουργήσουν τα Υπουργεία, που ανήκουν στο λαό και ο όποιος άλλος τρόπος διαμαρτυρίας είναι δικαίωμά σας. 
Τώρα, από εκεί και πέρα, τι να πω για τη συμπαράσταση του ΣΥΡΙΖΑ, που το πήγε στις περικοπές; Τι να πω; Γιατί εδώ έχουμε ακούσει απίθανα πράγματα, ότι θα ακυρωθεί το μνημόνιο, πλην όμως δεν θα ακυρωθεί η σύμβαση, δεν θα σκιστεί, γιατί όπως είπε ο Αρχηγός σας, ο κ. Τσίπρας, που αποδαιμονοποίησε το Διεθνές Νομισματικό Ταμείο, «αυτά το κόμμα μου, ο ΣΥΡΙΖΑ, δεν τα θέλει!», δηλαδή το να σκιστεί η δανειακή σύμβαση.  Άρα, αφού δεν θέλει τίποτα από όλα αυτά, προφανώς σωστά έχουμε τώρα μια πολιτική ένταση, η οποία, όμως, παρακαλώ κι εγώ με τη σειρά μου να αποκλιμακωθεί.
Από εκεί και πέρα, σχετικά με την κατάληψη των Υπουργείων από τους τροϊκανούς, που άκουσα από τη μεριά των –εντός εισαγωγικών- «Ανεξαρτήτων» Ελλήνων –γιατί όλοι είμαστε ανεξάρτητοι- και για όλα αυτά, ότι δίνονται στοιχεία άμυνας, ότι προχθές έγινε μια φασαρία γιατί δήθεν κάναμε μια συμφωνία με την Τουρκία για τα δάση και για όλη αυτήν τη συνωμοσιολογία των ψεκασμών, να σας πω ότι η τεχνολογία έχει προχωρήσει τόσο πολύ, που με τους δορυφόρους ξέρουν όλοι τα πάντα. Δεν χρειάζεται να κάνουμε συμφωνία ούτε για τα δάση ούτε για την άμυνα. Είναι όλα δημοσιευμένα και τα «κόκκινα βιβλία» της Τουρκίας και τα δόγματά μας και όλα.
Σταματήστε, λοιπόν, για να ησυχάσουμε λίγο, γιατί θέλω να πω για άλλη μια φορά –και να τελειώσω με αυτό- ότι δεν κόβονται λεφτά από τον τοίχο. Πρέπει να βγουν λεφτά από τη χώρα πρωτογενώς, τα οποία αυτήν τη στιγμή η χώρα δεν βγάζει.
Ευχαριστώ, κύριε Πρόεδρε. 
(Χειροκροτήματα από την πτέρυγα της Νέας Δημοκρατίας)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, παρακαλώ το λόγο.","ΣΟΦΙΑ ΒΟΥΛΤΕΨΗ",73
"108662"," Δεν μπορώ να σας δώσω το λόγο, κύριε Μαριά. Έλεος πλέον!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108663"," Δεν έχει δικαίωμα να μιλήσει, κύριε Πρόεδρε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, το λόγο.","ΑΘΑΝΑΣΙΟΣ ΜΠΟΥΡΑΣ",350
"108664"," Αγαπητέ Πρόεδρε, παρακαλώ το λόγο.","ΜΑΝΩΛΗΣ ΓΛΕΖΟΣ",143
"108665"," Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Ενεργειακή Απόδοση Κτιρίων-Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις». 
Η Διάσκεψη των Προέδρων αποφάσισε στη συνεδρίασή της στις 24-1-2013 τη συζήτηση του νομοσχεδίου σε μια συνεδρίαση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108666"," Κύριε Πρόεδρε, έχει ζητήσει το λόγο ο κ. Γλέζος.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108667"," Ακούστε, κύριε Παπαδημούλη, έτσι όπως έχει διαμορφωθεί το κλίμα, οι εξαιρέσεις αρχίζουν και δημιουργούν τον κανόνα. Το σεβασμό μου προς τον κ. Γλέζο τον έχω δείξει άπειρες φορές. 
Σας ζητώ συγγνώμη, κύριε Γλέζο, αλλά δεν θα παραβώ τον Κανονισμό, γιατί θα αρχίσει κάποιος άλλος χορός από άλλους που δεν έχουν τον ίδιο σεβασμό σαν κι αυτόν που έχω στο πρόσωπό σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108668"," Ζητώ το λόγο επί προσωπικού θέματος, αγαπητέ Πρόεδρε.","ΜΑΝΩΛΗΣ ΓΛΕΖΟΣ",143
"108669"," Υπήρξε προσωπικό θέμα; 
Ορίστε, κύριε Γλέζο, έχετε το λόγο να μας αναπτύξετε ποιο ήταν το προσωπικό θέμα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108670"," Διαμαρτύρομαι άλλη μια φορά διότι εδώ το Κοινοβούλιο μετατρέπεται σε Βουλή των εκπροσώπων των κομμάτων και όλοι οι άλλοι Βουλευτές καταργούνται. Γι’ αυτό διαμαρτύρομαι και σ’ αυτό αναφέρομαι.","ΜΑΝΩΛΗΣ ΓΛΕΖΟΣ",143
"108671"," Επειδή επίκειται αυτό και έχουν υπάρξει επιτροπές όπου συμμετέχει και το κόμμα σας στην αλλαγή του Κανονισμού της Βουλής, χωρίς να επέλθει η αλλαγή του Κανονισμού της Βουλής το αίτημά σας δεν μπορεί να ικανοποιηθεί.
Έχω την τιμή να ανακοινώσω στο Σώμα ότι ο κ. Παναγιώτης Μελάς ορίζει ειδική αγορήτρια των Ανεξάρτητων Ελλήνων την κ. Ραχήλ Μακρή και Κοινοβουλευτικό Εκπρόσωπο τον κ. Επαμεινώνδα Μαριά. Ο κ. Γιάννης Μανιάτης, Γραμματέας της Κοινοβουλευτικής Ομάδας του ΠΑΣΟΚ, ορίζει ειδικό αγορητή του ΠΑΣΟΚ τον κ. Θάνο Μωραΐτη. Ο Λαϊκός Σύνδεσμος -Χρυσή Αυγή, διά του κ. Χρήστου Παππά, ορίζει ως ειδικό αγορητή τον Βουλευτή κ. Δημήτριο Κουκούτση. Ο κ. Φώτης Κουβέλης, Πρόεδρος της Δημοκρατικής Αριστεράς, ορίζει ειδική αγορήτρια την κ. Νίκη Φούντα. Και ο κ. Σπύρος Χαλβατζής, Κοινοβουλευτικός Εκπρόσωπος του Κομμουνιστικού Κόμματος Ελλάδας ορίζει ειδική αγορήτρια την κ. Διαμάντω Μανωλάκου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108672"," Κύριε Πρόεδρε, παρακαλώ το λόγο.","ΣΤΑΥΡΟΣ ΚΑΛΑΦΑΤΗΣ",177
"108673"," Έχετε να καταθέσετε κάποιες νομοτεχνικές βελτιώσεις, κύριε Υπουργέ;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108674"," Μάλιστα, κύριε Πρόεδρε.
Η μία αφορά το νομοσχέδιο και η άλλη αφορά τη μία εκ των δυο τροπολογιών.","ΣΤΑΥΡΟΣ ΚΑΛΑΦΑΤΗΣ",177
"108675","  Παρακαλώ να κατατεθούν και να διανεμηθούν στους κυρίους συναδέλφους.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108676"," Βεβαίως, κύριε Πρόεδρε. Τις καταθέτω στα Πρακτικά.
(Στο σημείο αυτό ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Σταύρος Καλαφάτης καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
(Να μπουν οι σελίδες 131 και 132)","ΣΤΑΥΡΟΣ ΚΑΛΑΦΑΤΗΣ",177
"108677"," Το λόγο έχει ο εισηγητής της Νέας Δημοκρατίας κ. Διονύσιος Σταμενίτης για δεκαπέντε λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108678"," Κύριε Πρόεδρε, κυρίες και κύριοι συνάδελφοι, σήμερα συζητούμε την εναρμόνιση με τη νέα αναδιατυπωμένη ευρωπαϊκή οδηγία της 31/2010, η οποία σε μεγάλο βαθμό επαναλαμβάνει τα βασικά σημεία της αρχικής οδηγίας, της 91/2002 περιλαμβάνοντας ορισμένες τροποποιήσεις. 
Η ανάγνωση του νομοσχεδίου στη Επιτροπή Παραγωγής και Εμπορίου κατά το προηγούμενο χρονικό διάστημα μας έδωσε τη δυνατότητα να εξετάσουμε διεξοδικά το ζήτημα και να αναλύσουμε τις διατάξεις του παρόντος νομοσχεδίου. 
Η Ελλάδα με την εναρμόνιση στην κοινοτική οδηγία εντάσσει το γενικότερο πλαίσιο της πολιτικής της για ανταγωνιστική αειφόρο και ασφαλή ενέργεια «Ευρώπη 2020», με το οποίο τα κράτη-μέλη της Ευρωπαϊκής Ένωσης έχουν δεσμευθεί να μειώσουν τις εκπομπές των αερίων του θερμοκηπίου κατά 20%, να αυξήσουν το μερίδιο των ανανεώσιμων πηγών ενέργειας στο ενεργειακό μίγμα της Ευρωπαϊκής Επιτροπής κατά 20% και να πετύχουν το στόχο του 20% σε ό,τι αφορά την ενεργειακή απόδοση έως το 2020. 
Κρίσιμος παράγοντας για την επίτευξη του παραπάνω στόχου αποτελεί ο κτηριακός τομέας, ο οποίος καταναλώνει το 30% με 40% της συνολικής ενέργειας που παράγεται στην Ευρώπη, ενώ ευθύνεται για το 40% με 45% των εκπομπών του διοξειδίου του άνθρακα στην ατμόσφαιρα. 
Η κλιματική προσαρμογή των πόλεων είναι ένας στόχος που απαιτεί μια τελείως διαφορετική αντιμετώπιση της πόλης, όχι ως ένα σύμπλεγμα κτηρίων αλλά ως έναν ζωντανό οργανισμό. Βέβαια, αυτό απαιτεί και τη δημιουργία χώρων πρασίνου, την προαγωγή βιοκλιματικού και φιλοπεριβαλλοντολογικού σχεδιασμού κτηρίων και την υποστήριξη νέων τεχνολογιών και συστημάτων δόμησης με ελάχιστο περιβαλλοντολογικό ίχνος. 
Κυρίες και κύριοι συνάδελφοι, για να μπορούμε να μιλάμε πραγματικά για πράσινη ανάπτυξη στο πλαίσιο μιας ενεργειακής πολιτικής είναι απαραίτητο να μεγιστοποιούνται τα συγκριτικά πλεονεκτήματα της εγχώριας ενεργειακής βιομηχανίας, αλλά και του κλάδου των ενεργειακών υπηρεσιών. Το βασικό στοιχείο, όμως, για να υπάρξει αυτή η μεγιστοποίηση είναι να υπάρξει ένας συγκεκριμένος στόχος. Αυτός είναι η καλύτερη δυνατή ενεργειακή απόδοση των κτηρίων με το σχεδιασμό κτηρίων υψηλής ενεργειακής απόδοσης και χαμηλής ενεργειακής κατανάλωσης. Έτσι θα επιτευχθεί ο στόχος αλλά και η αποκατάσταση του τοπικού περιβάλλοντος. Για την επίτευξη αυτού του στόχου θα πρέπει να υπάρξει από το κράτος η κατάλληλη οργάνωση της αγοράς, η εκπαίδευση των μηχανικών αλλά και η δημιουργία μηχανισμών παρακολούθησης όλων των διαδικασιών.
Είναι πλέον γνωστό σε όλους μας ότι οι επεμβάσεις εξοικονόμησης ενέργειας σε υφιστάμενα κτήρια μπορούν να συμβάλουν σημαντικά στην προσπάθεια για μείωση της ενεργειακής κατανάλωσης στον κτηριακό τομέα. Η ανακαίνιση των υφιστάμενων κτηρίων αποτελεί μια πολύ καλή ευκαιρία για ενσωμάτωση τεχνολογιών ορθολογικής χρήσης ενέργειας σε κτήρια, αξιοποίηση της ηλιακής ενέργειας και βελτίωση των συνθηκών άνεσης και υγιεινής στους εσωτερικούς χώρους με την ελάχιστη δυνατή επιβάρυνση του περιβάλλοντος από τις σχετικές επεμβάσεις. 
Η ευρωπαϊκή οδηγία 91/2002 για την ενεργειακή απόδοση κτηρίων, όπως αναδιατυπώθηκε με την οδηγία 31/2010 έκανε το πρώτο βήμα επιβάλλοντας τη λήψη μέτρων για ενεργειακά, αποδοτικά και φιλικά προς το περιβάλλον κτήρια σε όλη την Ευρωπαϊκή Ένωση. 
Η νέα αναδιατυπωμένη οδηγία 31/2010 που καλούμαστε να ενσωματώσουμε με το συγκεκριμένο νομοσχέδιο, σηματοδοτεί τα επόμενα βήματα. Η αποτελεσματική εφαρμογή της ευρωπαϊκής οδηγίας στα νέα αλλά και στα υπάρχοντα κτήρια, σε συνδυασμό με συγκεκριμένα κίνητρα, αποτελεί προτεραιότητα για πολλά κράτη-μέλη της Ευρωπαϊκής Ένωσης. Η αποτελεσματική διαχείριση της ενέργειας προστατεύει άμεσα και έμμεσα το περιβάλλον, εξοικονομεί ενεργειακούς πόρους και επιπλέον συμβάλλει στην οικονομία όχι μόνο των χρηστών των κτηρίων αλλά και της ίδιας της χώρας. 
Στο πλαίσιο της παραπάνω κοινοτικής οδηγίας 91/2002, για την ενεργειακή απόδοση των κτηρίων η χώρα μας είχε την υποχρέωση να εναρμονισθεί μέχρι τον Ιανουάριο του 2009 με την έκδοση και εφαρμογή σχετικών νομοθετικών διατάξεων, αλλά και την πλήρη εφαρμογή τους. Δυστυχώς, στη χώρα μας απουσίαζε συγκεκριμένος τρόπος υπολογισμού της ενεργειακής απόδοσης. Είναι εμφανές ότι δεν δόθηκε βαρύτητα και παρουσιάστηκε μεγάλη καθυστέρηση στον συγκεκριμένο τομέα. 
Ως πολιτεία και εμείς οι ίδιοι ως μηχανικοί δεν δώσαμε την απαιτούμενη προσοχή. Αυτό είχε σαν αποτέλεσμα η χώρα μας να βρίσκεται στους ουραγούς της Ευρωπαϊκής Ένωσης, να έχει τα πιο ενεργοβόρα κτήρια στην Ευρωπαϊκή Ένωση, παρά το ευνοϊκό της κλίμα και να κινδυνεύσει να καταδικαστεί στο Ευρωπαϊκό Δικαστήριο και κυρίως να δημιουργηθούν σοβαρά αρνητικά αποτελέσματα τόσο στο περιβάλλον όσο και στην οικονομία. 
Το προηγούμενο νομοθετικό πλαίσιο, δηλαδή ο κανονισμός θερμομόνωσης του 1979, δεν ήταν αρκετό για να δημιουργήσει τις απαραίτητες συνθήκες, για να θωρακίσει τα κτήρια, αλλά και να επιβάλει εξοικονόμηση ενέργειας με τα οφέλη που αυτή προσφέρει. Υπήρχαν αρκετά κενά και παραλείψεις, τα οποία οδήγησαν στο σημείο που βρισκόμαστε σήμερα. 
Η εναρμόνιση με την κοινοτική οδηγία εκτός από υποχρέωση αποτέλεσε και μια ευκαιρία να αναπτυχθούμε στον τομέα αυτόν, να δημιουργήσουμε κτήρια φιλικά προς το περιβάλλον, τα οποία θα αξιοποιούν τη διαθέσιμη ενέργεια χωρίς να επιβαρύνουν, αλλά και ταυτόχρονα να προσαρμόσουμε και τα ήδη υπάρχοντα ώστε να καταστούν πιο λειτουργικά και να δοθεί θετικό πρόσημο σε σχέση κόστους-οφέλους.
Κυρίες και κύριοι συνάδελφοι, η συγκυρία σήμερα είναι κατάλληλη για να προχωρήσουμε σε όλες εκείνες τις ρυθμίσεις που προβλέπονται από την κοινοτική οδηγία και να δώσουμε ουσιαστική λύση στα προβλήματα που αντιμετωπίζουμε τελευταία, όπως αυτό της θέρμανσης και της ύφεσης στον κατασκευαστικό κλάδο. Είναι προβλήματα που έχουν σοβαρότατες συνέπειες στην οικονομική κατάσταση χιλιάδων νοικοκυριών. 
Η εξοικονόμηση ενέργειας από τα κτήρια αποτελεί βασική προτεραιότητα για το ΥΠΕΚΑ, όχι τόσο για την προσαρμογή της χώρας στις απαιτήσεις της Ευρωπαϊκής Ένωσης –ενσωμάτωση κοινοτικής οδηγίας- αλλά πολύ περισσότερο για την υποχρέωση προς τους πολίτες, γιατί δίνει τη δυνατότητα να δοθούν οριστικές λύσεις στα προβλήματα που ανέφερα παραπάνω. 
Στο πλαίσιο αυτό εντάσσεται όλη η προσπάθεια που έχει καταβληθεί τα τελευταία δύο έτη από το ΥΠΕΚΑ για την εφαρμογή κοινοτικών και εθνικών δεσμεύσεων και πολιτικών για την ενεργειακή απόδοση των κτηρίων κυρίως με την ολοκλήρωση του θεσμικού πλαισίου. 
Η αρχική οδηγία 91/2002 ενσωματώθηκε με το ν. 3661/2008, ο οποίος τροποποιήθηκε με το ν. 3851/2010. Για την εφαρμογή τους εκδόθηκαν ο Κανονισμός της Ενεργειακής Απόδοσης Κτηρίων, ο γνωστός ΚΕΝΑΚ και το π.δ. 177/2010, το οποίο καθορίζει τα προσόντα των ενεργειακών επιθεωρητών. 
Από το 2010 εφαρμόζεται και στη χώρα μας η ευρωπαϊκή οδηγία. Τα νέα κτήρια έχουν ενεργειακές αποδοτικές προδιαγραφές, ενώ έχει καθιερωθεί και ο θεσμός των ενεργειακών επιθεωρήσεων των κτηρίων. 
Περνώντας στην ανάλυση του παρόντος νόμου, θα ήθελα πρώτα να αναφερθώ στο σκοπό που εξυπηρετεί. Αυτός είναι η προσαρμογή και η συμφωνία της ελληνικής νομοθεσίας στις διατάξεις της οδηγίας 31/2010 του Ευρωπαϊκού Κοινοβουλίου και του Συμβουλίου για την Ενεργειακή Απόδοση Κτηρίων. 
Ο βασικός στόχος που τίθεται με το νόμο είναι η περαιτέρω βελτίωση της ενεργειακής απόδοσης των κτηρίων, λαμβάνοντας πάντα υπ’ όψιν τις εξωτερικές κλιματολογικές και τοπικές συνθήκες, τις κλιματικές απαιτήσεις των εσωτερικών χώρων, καθώς και τη σχέση κόστους-οφέλους. 
Ακόμα, ορίζει τους κανόνες για τη μεθοδολογία υπολογισμού της συνολικής ενεργειακής απόδοσης των κτηρίων, πάντα με γνώμονα τα υφιστάμενα ευρωπαϊκά πρότυπα.
Επιπλέον, θεσπίζονται οι ελάχιστες απαιτήσεις για την ενεργειακή απόδοση των νέων και υφιστάμενων κτηρίων, των δομικών τους στοιχείων και των τεχνικών συστημάτων τους. 
Κομβικό σημείο του νόμου αποτελεί το γεγονός ότι ορίζει το πλαίσιο και θέτει τους κανόνες για τη σταδιακή μετάβαση στα κτήρια με σχεδόν μηδενική κατανάλωση ενέργειας. 
Τέλος, με το νόμο θεσπίζεται η ενεργειακή πιστοποίηση κτηρίων, η τακτική επιθεώρηση των συστημάτων θέρμανσης και κλιματισμού των κτηρίων. 
Αναλυτικά, με το σχέδιο νόμου ορίζεται ότι ο σκοπός και το αντικείμενο των διατάξεων αφορά την προσαρμογή της εθνικής νομοθεσίας με τις διατάξεις της οδηγίας 2010/31. 
Στο άρθρο 2 γίνεται διατύπωση είκοσι επτά ορισμών στο πλαίσιο της εφαρμογής της κοινοτικής οδηγίας, προκειμένου να αποδοθούν καλύτερα οι έννοιες, σύμφωνα με την ελληνική νομοθεσία και συντελούνται όλες οι απαραίτητες μετατροπές, αλλά και προσθήκες για την εξασφάλιση της πληρότητας του νομοσχεδίου. 
Με τα άρθρα 3 και 4 καθορίζονται οι ελάχιστες απαιτήσεις ενεργειακής απόδοσης τόσο για το σύνολο του κτηρίου όσο και για τα επιμέρους στοιχεία αυτών που έχουν σημαντικό αντίκτυπο στην ενεργειακή απόδοση. Πρέπει να σημειωθεί ότι οι ελάχιστες απαιτήσεις έχουν τεθεί με τον ισχύοντα Κανονισμό Ενεργειακής Απόδοσης, τον ΚΕΝΑΚ, ο οποίος διατηρείται σε ισχύ. Ωστόσο, οφείλει να αναθεωρηθεί, καθώς πλέον οι ελάχιστες απαιτήσεις πρέπει να τεθούν, λαμβάνοντας πάντοτε υπ’ όψιν τα βέλτιστα από πλευράς κόστους επίπεδα ενεργειακής απόδοσης. 
Επίσης, προβλέπεται –και εδώ είναι το σημαντικό- να γίνει διάκριση μεταξύ νέων και υφιστάμενων κτηρίων. 
Ο υπολογισμός των βέλτιστων από πλευράς κόστους επιπέδων των ελάχιστων απαιτήσεων της ενεργειακής απόδοσης θα γίνεται με βάση τη συγκριτική μεθοδολογία υπολογισμού του ευρωπαϊκού κανονισμού 244/2012. 
Επιπλέον, η παράγραφος 6 του άρθρου 4 ορίζει τις εξαιρέσεις ορισμένων κτηρίων από την υποχρέωση τήρησης των ελάχιστων απαιτήσεων, για τα οποία ισχύουν μόνο οι ελάχιστες απαιτήσεις που αφορούν σε δομικά στοιχεία του κτηρίου, του κτηριακού κελύφους, όπως για παράδειγμα τα μνημεία, τα κτήρια που προστατεύονται ως μέρος συγκεκριμένου περιβάλλοντος ή λόγω της ιδιαίτερης αρχιτεκτονικής, τα κτήρια που χρησιμοποιούνται ως χώροι λατρείας, τα προσωρινής χρήσης κτήρια που με βάση το σχεδιασμό τους η διάρκεια χρήσης τους δεν υπερβαίνει τα δύο έτη και τα μεμονωμένα κτήρια με συνολική ωφέλιμη επιφάνεια μικρότερη των πενήντα τετραγωνικών μέτρων. 
Κάθε νέο κτήριο πρέπει να πληροί τις ελάχιστες απαιτήσεις ενεργειακής απόδοσης που ορίζονται στο ΚΕΝΑΚ, δηλαδή να κατατάσσεται στην ενεργειακή κατηγορία Β΄ και να πληροί τις ελάχιστες απαιτήσεις του ΚΕΝΑΚ για το σχεδιασμό, το κέλυφος και τις ηλεκτρο-μηχανολογικές εγκαταστάσεις του.
Επίσης, κατά το στάδιο έκδοσης άδειας δόμησης των νέων κτηρίων και ριζικά ανακαινιζομένων υφιστάμενων κτηρίων πρέπει να εκπονείται και να υποβάλλεται στην αρμόδια υπηρεσία δόμησης μελέτη τεχνικής, περιβαλλοντολογικής και οικονομικής σκοπιμότητας εγκατάστασης, καθώς και τουλάχιστον ενός εναλλακτικού συστήματος παροχής ενέργειας. 
Ορίζεται ότι το 60% των υποχρεωτικών αναγκών ενός νέου κτηρίου σε ζεστό νερό χρήσης πρέπει να καλύπτεται από ηλεκτροθερμικά συστήματα.
Αναφορικά με τα υφιστάμενα κτήρια που ανακαινίζονται ριζικά στο άρθρο 7 ορίζεται ότι η ενεργειακή απόδοσή τους αναβαθμίζεται στο βαθμό της οικονομικής και τεχνητής εφικτότητας, ώστε να πληρούνται οι ελάχιστες απαιτήσεις του ΚΕΝΑΚ.
Κυρίες και κύριοι, με το άρθρο 9 του παρόντος νόμου προβλέπεται ότι την 1-1-2021 όλα τα νέα κτήρια που θα κτίζονται θα είναι κτήρια σχεδόν μηδενικής κατανάλωσης ενέργειας, δηλαδή κτήρια με πολύ υψηλή ενεργειακή απόδοση. 
Η σχεδόν μηδενική ή πολύ χαμηλή ποσότητα ενέργειας που απαιτείται για την κάλυψη των ενεργειακών αναγκών του κτηρίου πρέπει να καλύπτεται σε πολύ μεγάλο βαθμό από ανανεώσιμες πηγές ενέργειας. Η υποχρέωση αυτή τίθεται σε ισχύ για τα νέα κτήρια που στεγάζουν υπηρεσίες του δημόσιου και ευρύτερου δημόσιου τομέα από 1-1-2019. 
Συγκεκριμένα, στη συνέχεια ο νόμος περιγράφει τα συστήματα επιθεώρησης. 
Με το άρθρο 12 προβλέπεται η υποχρεωτική ενεργειακή επιθεώρηση και έκδοση πιστοποιητικού ενεργειακής απόδοσης (ΠΕΑ) από τις 9 Ιουλίου 2015 στις ακόλουθες περιπτώσεις: μετά την ολοκλήρωση κατασκευής του νέου κτηρίου, μετά την ολοκλήρωση ριζικής ανακαίνισης κτηρίου, κατά την πώληση κτηρίου, κατά τη μίσθωση σε νέο ενοικιαστή, για κτήρια συνολικής επιφάνειας άνω των πεντακοσίων τετραγωνικών μέτρων, τα οποία χρησιμοποιούνται από υπηρεσίες του δημοσίου και του ευρύτερου δημοσίου τομέα και τα οποία επισκέπτεται συχνά κοινό. Το δε κατώτερο όριο των πεντακοσίων τετραγωνικών μέτρων μειώνεται στα διακόσια από τις 9 Ιουλίου 2015. 
Από 1-1-2016 γίνεται υποχρεωτική η έκδοση ΠΕΑ για κτηριακές μονάδες, δηλαδή για διαμερίσματα με επιφάνεια μικρότερη των πενήντα τετραγωνικών μέτρων. 
Επίσης, περιγράφονται αναλυτικά τα στοιχεία που περιλαμβάνει το Πιστοποιητικό Ενεργειακής Απόδοσης, ώστε να επιτρέπει στους ιδιοκτήτες ή τους ενοικιαστές του κτηρίου να συγκρίνουν και να αξιολογούν την ενεργειακή απόδοσή του. 
Προβλέπεται η έγκριση ειδικών χρηματικών και άλλων μέσων για τη βελτίωσης της ενεργειακής απόδοσης νέων και υφιστάμενων κτηρίων του δημοσίου και ευρύτερου δημοσίου τομέα. 
Προβλέπεται, επίσης, ότι οι φορείς που δεν συμμορφώνονται αποκλείονται από τη χρηματοδότηση προγραμμάτων κινήτρων για παρεμβάσεις κτηρίων. 
Αντίστοιχα, στο άρθρο 14 προβλέπεται και η υποχρέωση διενέργειας επιθεώρησης συστημάτων που χρησιμοποιούνται για τη θέρμανση κτηρίων με λέβητες συνολικής ωφέλειας ονομαστικής ισχύος άνω των 20 KW και των εγκαταστάσεων κλιματισμού συνολικής ωφέλειας ονομαστικής ισχύος μεγαλύτερης των 12 KW. Έπειτα από κάθε υποχρέωση επιθεώρησης συστήματος θέρμανσης και κλιματισμού συντάσσεται έκθεση επιθεώρησης και επιδίδεται στον ιδιοκτήτη, διαχειριστή, ενοικιαστή του κτηρίου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΔΙΟΝΥΣΙΟΣ ΣΤΑΜΕΝΙΤΗΣ",478
"108679"," Ολοκληρώστε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108680"," Δώστε μου ακόμη ένα λεπτό, κύριε Πρόεδρε.
Για τον έλεγχο και την παρακολούθηση της διαδικασίας των ενεργειακών επιθεωρήσεων της ενεργειακής πιστοποίησης, της ορθότητας των εκδοθέντων πιστοποιητικών ενεργειακής απόδοσης και των εκθέσεων επιθεώρησης συστημάτων θέρμανσης και κλιματισμού των κτηρίων και της αξιόπιστης εκτέλεσης των καθηκόντων των ενεργειακών επιθεωρητών έχει συνταχθεί και συγκροτηθεί από το ΥΠΕΚΑ ειδική υπηρεσία επιθεωρητών ενέργειας, η οποία είναι αρμόδια για την επιτήρηση και τη διαχείριση των μητρώων ενεργειακών επιθεωρητών και του αρχείου επιθεωρήσεων κτηρίων. 
Ο νόμος προβλέπει ότι για την υποστήριξη του ειδικού της έργου η ΕΥΕΠΕΝ δύναται να επικουρείται και από ανεξάρτητους εμπειρογνώμονες. Αυτό δεν σημαίνει ότι καταργείται η υπηρεσία, αλλά μπορεί να ενισχυθεί το ελεγκτικό της έργο, εφόσον αυτό κρίνεται απαραίτητο. 
Με το νόμο, επίσης, προβλέπεται και η διαδικασία ανάκλησης και αντικατάστασης των πιστοποιητικών ενεργειακής απόδοσης, των εκθέσεων επιθεώρησης των συστημάτων θέρμανσης και κλιματισμού, ενώ τίθενται και κυρώσεις σε ιδιοκτήτες και ενεργειακούς επιθεωρητές που δεν συμμορφώθηκαν στις απαιτήσεις του νόμου. 
Τέλος, προβλέπεται ότι κατά την ανέγερση νέων οικοδομών, προκειμένου να εκδοθεί το πιστοποιητικό ελέγχου κατασκευής και να γίνει σύνδεση με το δίκτυο κοινής ωφέλειας, απαραίτητη προϋπόθεση αποτελεί η έκδοση του ΠΕΑ από ενεργειακό επιθεωρητή μετά από ελέγχους της δόμησης του κτηρίου. 
Κυρίες και κύριοι συνάδελφοι, το παρόν σχέδιο νόμου, πέρα από την εναρμόνιση με το ευρωπαϊκό πλαίσιο, αποτελεί για τη χώρα μας μία τεράστια ευκαιρία να αξιοποιήσουμε τα συγκριτικά πλεονεκτήματα που διαθέτουμε στον κτηριακό τομέα. 
Το κτηριακό απόθεμα της χώρας πρέπει επιτέλους να αποκτήσει καλύτερη ενεργειακή συμπεριφορά, λαμβάνοντας υπ’όψιν τις πιο σύγχρονες απαιτήσεις διαβίωσης. Αυτό μπορεί να γίνει μέσω της σωστής διαχείρισης και της εξοικονόμησης ενέργειας. Η ασφάλεια και η αισθητική ενός κτηρίου είναι αναμφίβολα σημαντικά στοιχεία, αλλά η όσο το δυνατόν χαμηλότερη κατανάλωση ενέργειας είναι το ζητούμενο. 
Τα οφέλη για την οικονομία του κάθε νοικοκυριού, επιχείρησης ή οργανισμού είναι πολύ μεγάλα, αλλά και το όφελος για την εθνική οικονομία είναι τεράστιο. Ως εκ τούτου, υπερψηφίζουμε το νομοσχέδιο επί της αρχής και επί των άρθρων.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΔΙΟΝΥΣΙΟΣ ΣΤΑΜΕΝΙΤΗΣ",478
"108681"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «Ελευθέριος Βενιζέλος» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα πέντε μαθητές και μαθήτριες και τέσσερις εκπαιδευτικοί από το Γυμνάσιο Θουρίας Μεσσηνίας.
 Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει η εισηγήτρια του ΣΥΡΙΖΑ κ. Καφαντάρη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108682"," Κύριε Πρόεδρε, κύριε Υπουργέ, κυρίες και κύριοι Βουλευτές, το παρόν σχέδιο νόμου αποσκοπεί στην προσαρμογή της εθνικής νομοθεσίας στις διατάξεις της οδηγίας 31/2010 του Ευρωπαϊκού Κοινοβουλίου και του Συμβουλίου της 19ης Μαΐου του 2010, η οποία αντικαθιστά προγενέστερη οδηγία 91/2002 του Ευρωπαϊκού Κοινοβουλίου, που ενσωματώθηκε στο εθνικό δίκαιο της χώρας μας με το ν.3661/2008. 
Ενώ έπρεπε η εν λόγω οδηγία να έχει ενσωματωθεί μέχρι τις 9-7-2012 στην εθνική νομοθεσία και με τον κίνδυνο να επιβληθούν πρόστιμα από την Ευρωπαϊκή Ένωση, έρχεται σήμερα η Κυβέρνηση πρόχειρα, θα έλεγα, να φέρει το εν λόγω σχέδιο νόμου. Η εφαρμογή της οδηγίας που συζητάμε απαιτεί πλήθος ρυθμίσεων από τα κράτη-μέλη, όμως το σχέδιο νόμου τις επαναλαμβάνει αόριστα.
Ποιες είναι οι πραγματικές συνθήκες της ελληνικής κοινωνίας, όπως διαμορφώνονται στο καθεστώς του μνημονίου; Το πάγωμα της οικοδομής, η οικονομική αδυναμία των πολιτών να αντεπεξέλθουν στα χαράτσια και για την ακίνητη περιουσία, το νέφος καπνοομίχλης κ.λπ.. Ακόμη και η παραδοχή της οδηγίας που λέει ότι ο τομέας κατασκευών των κτηρίων ευθύνεται για το 40% της ενεργειακής κατανάλωσης δεν ξέρουμε κατά πόσον ισχύει για τη χώρα μας. Το θέμα βέβαια είναι ότι έχουμε την πιο ενεργοβόρα οικονομία στην ευρωζώνη. 
Για το ΣΥΡΙΖΑ-Ενωτικό Κοινωνικό Μέτωπο η εξοικονόμηση ενέργειας συνιστά το μεγαλύτερο ενεργειακό κοίτασμα και θα πρέπει να αποτελεί βασικό συστατικό ενός ολοκληρωμένου ενεργειακού σχεδιασμού και όχι μία παράπλευρη δευτερεύουσα δραστηριότητα. 
Η εξοικονόμηση ενέργειας είναι σημαντικός στόχος στο πλαίσιο μιας ενεργειακής πολιτικής που επιδιώκει να ελαφρύνει τους πολίτες και να προστατεύσει το περιβάλλον στη συγκεκριμένη περίπτωση. Εδώ όμως έχουμε μία προχειροδουλειά, όπου προσπαθούμε να εναρμονιστούμε με τις υποχρεώσεις μας ως προς την Ευρωπαϊκή Ένωση.
Πρέπει να δούμε τρία ζητήματα που αφορούν την οδηγία και υποτιμώνται στο εν λόγω σχέδιο νόμου. Τα κράτη-μέλη θα πρέπει να καταρτίσουν εθνικά σχέδια αύξησης αριθμού των κτηρίων, με μηδενική σχεδόν κατανάλωση ενέργειας. Ο δημόσιος τομέας σε κάθε κράτος πρέπει να πρωτοστατεί στην ενεργειακή απόδοση των κτηρίων και συνεπώς τα εθνικά σχέδια θα πρέπει να θέτουν φιλόδοξους στόχους για τα κτήρια που στεγάζουν δημόσιες υπηρεσίες και μάλιστα να αξιοποιείται και το δημοσιοϋπαλληλικό δυναμικό των μηχανικών στην εν λόγω διαδικασία. Έχει βέβαια σημασία ο χωροταξικός και πολεοδομικός σχεδιασμός και εδώ έχει να παίξει σημαντικό ρόλο και η αυτοδιοίκηση.
Υπάρχουν αποτελέσματα, απολογισμός από την εφαρμογή του ν. 3661/2008; Ποια είναι η αξιολόγηση του «εξοικονομώ κατ’ οίκον»; Επειδή τα κεφάλαια που διατίθενται με αυτό το πρόγραμμα αφορούν κονδύλια του ΕΣΠΑ, σημειώνουμε ότι η απουσία του κράτους, του δημοσίου, από αυτόν τον τομέα είναι αισθητά μεγάλη.
Με τον τρόπο που λειτουργεί το «εξοικονομώ κατ’ οίκον» και έρχεται να ενισχύσει το σχέδιο νόμου, ανατίθεται αποκλειστικά στις τράπεζες –αυτήν τη στιγμή τέσσερις- η πιστοποίηση της δανειοληπτικής ικανότητας υποψηφίων προς ένταξη, με κριτήρια καθαρά ιδιωτικοοικονομικά. Σύμφωνα με δανειολήπτες και παράγοντες της αγοράς υπάρχουν καθυστερήσεις στις πληρωμές, ακόμη και εγκεκριμένων προγραμμάτων από τις τράπεζες, με συνέπεια την επιβάρυνση δανειοληπτών-προμηθευτών που πληρώνουν μπροστά εξοπλισμό, εργασίες και περιμένουν αποπληρωμή. 
Κυρίες και κύριοι Βουλευτές, το μείζον ζήτημα δεν είναι μόνο εάν θα επεκταθεί το εύρος εφαρμογής της ενεργειακής επιθεώρησης όλων των κτισμάτων, μικρών, μεγάλων, επαγγελματικών χώρων, δημόσιων ή ιδιωτικών. Μεγάλο θέμα είναι να υπάρχουν γενναία κίνητρα με προοδευτικό τρόπο και ειδικά για όσους απειλούνται από την ενεργειακή φτώχεια, ώστε να ανακαινισθεί ενεργειακά το υπάρχον κτηριακό απόθεμα. 
Επειδή κυρίως τα πιο ενεργοβόρα κτήρια είναι αυτά που ανήκουν σε οικονομικά αδύναμους, απαιτείται ένα πρόγραμμα που δεν θα βάζει εισοδηματικά κριτήρια. Βέβαια, απαιτούνται και ανάλογες φορολογικές ρυθμίσεις ώστε να έχουμε το αποτέλεσμα της ενεργειακής θωράκισης, ωστόσο δεν δεχόμαστε να συνδεθούν οι ελάχιστες απαιτήσεις για την ενεργειακή απόδοση των κτηρίων με οποιοδήποτε φοροεισπρακτικό μηχανισμό.
Ζητάμε ενημέρωση για την απορρόφηση του συγκεκριμένου προγράμματος, τα περιθώρια ένταξης νέων προγραμμάτων, διότι αφορούν την πλειοψηφία της κοινωνίας και διότι η εφαρμογή τους σε ευρεία κλίμακα θα ενισχύσει και την εγχώρια παραγωγική δραστηριότητα, αναθερμαίνοντας στη σωστή κατεύθυνση και την οικοδομική δραστηριότητα και τα υλικά αναβάθμισης κτηρίων.
Αν λάβουμε υπ’όψιν μας ότι τέσσερα εκατομμύρια κτήρια στη χώρα μας δεν έχουν καν θερμομόνωση, μπορούμε να καταλάβουμε ότι η ενίσχυση αυτού του προγράμματος θα βοηθήσει και στην ανακίνηση και ανάσα ζωής της λειτουργίας μίας μικρομεσαίας επιχείρησης, ενώ συγχρόνως θα βελτιωθεί και το ισοζύγιο εξωτερικών συναλλαγών, διότι θα μειώνεται δραστικά η χρήση εισαγόμενων καυσίμων, πετρελαίου κ.λπ. και θα ωφεληθεί βεβαίως και το περιβάλλον.
Η ενεργειακή απόδοση των κτηρίων -δηλαδή τι ενέργεια καταναλώνει ένα κτήριο, ο χρήστης του κτηρίου- δεν εξαρτάται μόνο από το ίδιο το κτήριο, από τα υλικά ή τα συστήματά του. Εξαρτάται και από τον περιβάλλοντα χώρο και από το πού εντάσσεται αυτό το κτήριο.
Εμείς ζούμε το μοντέλο της πυκνοδομημένης πόλης με υψηλούς συντελεστές, με έλλειμμα ελεύθερων χώρων εντός του οικιστικού ιστού, που οδηγεί προφανώς σε ανάγκη τεχνητών συστημάτων αερισμού, ψύξης- θέρμανσης. Επίσης, ένα πολύ σημαντικό ζήτημα στα ελληνικά δεδομένα είναι η απόλυτη κυριαρχία επιφανειών με υψηλή θερμοχωρητικότητα τσιμέντου, ασφάλτου και συγχρόνως περιορισμό επιφανειών με φυσική επικάλυψη.
Άρα, αν πραγματικά θέλουμε κτήρια με μηδενική κατανάλωση ενέργειας και ζητάμε την αναβάθμιση των προηγούμενων, με σκοπό το περιβάλλον, πρέπει να εξετάσουμε σε τι περιβάλλον εντάσσονται όλα αυτά τα κτήρια. Επίσης, δεν μπορούμε να μην πούμε ότι τη στιγμή που μιλάμε για μείωση κατανάλωσης ενέργειας στα κτήρια, την ίδια στιγμή ψηφίζουμε νόμους που τακτοποιούν αυθαίρετα κτήρια με εντελώς εισπρακτική λογική.
Ας δούμε τι έχει γίνει μέχρι σήμερα με τα ενεργειακά πιστοποιητικά. Από τον Ιανουάριο του 2011 μέχρι τώρα έχουν εκδοθεί διακόσιες εβδομήντα τέσσερις χιλιάδες πιστοποιητικά, από τα οποία το 40% περίπου κατατάσσονται σε κτήρια χαμηλής κατηγορίας ενεργειακά. Αυτή είναι η ποιότητα του κτηριακού δυναμικού στη χώρα.
Όσον αφορά τους ενεργειακούς επιθεωρητές, το άρθρο 17 –που είναι και το άρθρο στο οποίο έγινε η μεγαλύτερη συζήτηση στη δημόσια διαβούλευση που διεξήχθη- προκάλεσε έντονες αντιδράσεις. Εδώ πρέπει να πούμε ότι φρόντισαν να συμπεριληφθούν σε πράξη νομοθετικού περιεχομένου ρυθμίσεις κατεπειγόντων θεμάτων του ν.4093/2012, ρυθμίσεις που αφορούν τους ενεργειακούς επιθεωρητές. Είχαμε δηλαδή, πράξη νομοθετικού περιεχομένου με το μνημόνιο 3 και το ν. 4093/2012, όπου γίνεται αναφορά για κατάργηση ελάχιστων αμοιβών των ενεργειακών επιθεωρητών. 
Έρχεται τώρα το άρθρο 17 εκ των υστέρων να επικυρώσει αυτό. Διαλύουν, δηλαδή, οποιαδήποτε κατοχύρωση στο επάγγελμα. Μιλάω για το σύστημα αμοιβών, ποιος κάνει τι και με τι αμείβεται. Ήδη κυκλοφορούν διαφημίσεις -και το ξέρουμε όλοι- για ενεργειακά πιστοποιητικά των 50 ευρώ.
Υπό αυτές τις συνθήκες, με το εν λόγω σχέδιο νόμου δημιουργείται μια νέα τάξη ενεργειακών επιθεωρητών, μοιράζονται άδειες μέσα από σεμινάρια με εξετάσεις, ουσιαστικά καταργούνται πτυχία ΑΕΙ και ΤΕΙ στην πράξη. Με τον τρόπο αυτό επωφελούνται, βέβαια, κέντρα κατάρτισης, ενώ επιστήμονες λιμοκτονούν και υπάρχει κίνδυνος για συντεχνιακές λογικές.
Δεν μπορούμε, βέβαια, να μην αναφέρουμε και την 14-1-2013, όπου στο πολυνομοσχέδιο πάλι ψηφίστηκε άρθρο το οποίο είχε να κάνει με ενεργειακούς επιθεωρητές, τη στιγμή που το εν λόγω νομοσχέδιο ήταν σε διαδικασία διαβούλευσης στην αρμόδια επιτροπή και ερχόμαστε σήμερα να το συζητήσουμε. Αυτό είναι ένα θέμα απαράδεκτο και το καταγγέλλουμε. Υποτιμά όλους τους Βουλευτές.
Κυρίες και κύριοι Βουλευτές, σχολιάζοντας πιο συγκεκριμένα κάποια άρθρα του νομοσχεδίου, κατ’ αρχάς, θα πούμε ότι απαιτείται ένας νέος ΚΕΝΑΚ, Κανονισμός Ενεργειακής Απόδοσης Κτιρίων, που θα ενσωματώνει τις ρυθμίσεις του νόμου σαν συνέπεια της ενσωμάτωσης της οδηγίας, συγχρόνως όμως θα ενσωματώνεται και με το ν. 3661/2008 περί ΚΕΝΑΚ, που ουσιαστικά καταργείται.
Όσον αφορά τα νέα κτίρια, αναφέρονται ως ανανεώσιμες πηγές ενέργειας κύρια ηλιοθερμικά συστήματα. Υπάρχουν και άλλες ανανεώσιμες πηγές ενέργειας, όπως η γεωθερμία και ειδικά σε παραδοσιακούς οικισμούς. Σε συνδυασμό με τη σχετική νομοθεσία περί παραδοσιακών οικισμών, αυτές οι μορφές ΑΠΕ μπορούν να ληφθούν υπ’ όψιν και να χρησιμοποιηθούν.
Στο άρθρο 4, περί καθορισμού ελάχιστων απαιτήσεων, γιατί δεν εξαιρέθηκαν από τη συμμόρφωση, ενώ η οδηγία το επέτρεπε, τα κτίρια που χρησιμοποιούνται τέσσερις μήνες το χρόνο μόνο; Τι θα γίνει με τα κτίρια που δεν έχουν χαρακτηριστεί διατηρητέα παραδοσιακά; Πώς διασφαλίζεται η μη προσβολή τους από τις ελάχιστες ενεργειακές απαιτήσεις; Τι εννοεί το άρθρο 7 με το «ριζική ανακαίνιση»; Είναι ένας όρος που θέλει επεξήγηση.
Στο άρθρο 9, κτίρια με μηδέν κατανάλωση ενέργειας, υπάρχει θέμα με τον ορισμό του κτιρίου μηδενικής κατανάλωσης ενέργειας. Είναι κάτι πολύ κοστοβόρο και χρειάζονται αλλαγές και στο Νέο Οικοδομικό Κανονισμό.
Στο άρθρο 17 πάλι, η έκδοση ΠΕΑ είναι αυστηρά συνδεδεμένη με την ατομική άδεια του ενεργειακού επιθεωρητή. Δεν υφίσταται από το νόμο έκδοση ΠΕΑ από νομικά πρόσωπα. Τι έννοια, όμως, έχει η ύπαρξη μητρώου νομικών προσώπων που προβλέπεται στο άρθρο 17; Αυτό είναι ένα ερώτημα και θέλουμε απάντηση.
Άρθρο 18: Ανεξάρτητο σύστημα ελέγχου. Οι ελεγκτικοί μηχανισμοί του κράτους πρέπει να έχουν δημόσιο χαρακτήρα. Στο εν λόγω άρθρο ορίζεται ότι η ΕΥΕΠΕΝ, η ειδική υπηρεσία επιθεωρητών, δύναται να επικουρείται από ανεξάρτητους εμπειρογνώμονες, γεγονός που έχει τον κίνδυνο της αλλοίωσης του δημόσιου χαρακτήρα του ελεγκτικού έργου. Η απόσυρση του δημοσίου από το ελεγκτικό του έργο και ρόλο είναι ένα σοβαρό ζήτημα, παρατηρείται και σε άλλες υπηρεσίες, όπως είναι οι πολεοδομίες. Δεσμεύεται ο κύριος Υπουργός ότι ο ενεργειακός έλεγχος θα έχει δημόσιο χαρακτήρα;
Το άρθρο 25 αφορά τα περί ναοδομίας. Με το άρθρο αυτό αντιμετωπίζεται το γνωστό πρόβλημα έκδοσης αδειών ιερών ναών και εκκλησιαστικών κτισμάτων και ελέγχου αυτών, καθώς και άλλων πολεοδομικών αυθαιρεσιών υπό την αιγίδα της ναοδομίας. Είναι γνωστό ότι η ρύθμιση εισάγεται στο εν λόγω άρθρο και είναι γνωστό ότι από το 1988 έχει καταργηθεί ο ΟΔΕΠ. Μέχρι σήμερα, όμως, είχαμε προβλήματα. Όλοι ξέρουν ποια είναι η κατάσταση.
Το θέμα είναι ότι η ρύθμιση που εισάγεται στο άρθρο νομιμοποιεί τα μέχρι σήμερα κακώς κείμενα αυθαιρεσίας και διαγράφει ουσιαστικά χρωστούμενα και πρόστιμα για όλη τη διάρκεια της περιόδου νομικής ασάφειας.
Το άρθρο 26 αναφέρεται σε πολεοδομικά ζητήματα και απαλλοτριώσεις. Θεωρούμε ότι έπρεπε να είναι ξεχωριστό νομοσχέδιο. Εδώ εισάγεται πάλι, όπως είχαμε πριν τον ανεξάρτητο εμπειρογνώμονα, η έννοια του ανεξάρτητου πιστοποιητή εκτίμησης, που είναι σοβαρό ζήτημα.
Γενικά, θα πω ότι είμαστε θετικοί επί της αρχής όσον αφορά στην ευρωπαϊκή οδηγία. Για το συγκεκριμένο, όμως, σχέδιο νόμου, επειδή ο τρόπος υλοποίησης και εφαρμογής στο ελληνικό δίκαιο που εκφράζεται μέσα από το νόμο αυτό δεν μας ικανοποιεί, θα δηλώσουμε «ΠΑΡΩΝ».
Συγχρόνως, όσον αφορά τα άρθρα, θα τοποθετηθούμε στο τέλος. Εδώ, βέβαια, θέλω για άλλη μια φορά να πω ότι το εν λόγω σχέδιο νόμου και η λογική της επικύρωσης πράξεων νομοθετικού περιεχομένου που έχουν να κάνουν με το συγκεκριμένο νόμο ήταν ένας λόγος που μας εξανάγκασε στη θέση του «ΠΑΡΩΝ».
Έχουν κατατεθεί τρεις τροπολογίες, κυρίες και κύριοι Βουλευτές. Η πρώτη τροπολογία έχει να κάνει με το ΙΓΜΕ. Έχει κατατεθεί από τρία κόμματα, νομίζω. Αυτήν τη στιγμή σαφώς είμαστε υπέρ του αγώνα των εργαζομένων του ΙΓΜΕ. Είναι μεγάλη η σημασία του ΙΓΜΕ για την οικονομία, για την ανάπτυξη που πολλοί ευαγγελίζονται. Ο καθένας, βέβαια, την εννοεί με το δικό του τρόπο. Είναι πολύ σημαντικό να επανέλθουν στο προηγούμενο νομικό καθεστώς οι εργαζόμενοι που είναι σε εργασιακή εφεδρεία, άσχετα αν πήραν μια παράταση μέχρι το Μάιο από τη χθεσινή απόφαση. Εμείς υπερψηφίζουμε αυτήν την τροπολογία που κατατίθεται.
Από την άλλη μεριά, έχει κατατεθεί μια τροπολογία στο ν. 4067/2012 για παράταση έκδοσης οικονομικής άδειας. Τη θεωρούμε και εμείς θετική και πρέπει να γίνει να δοθεί μια λύση, γιατί υπάρχει σωρεία εργασιών στις πολεοδομίες και άδειες δεν εκδίδονται. Λόγω του καινούργιου νόμου υπάρχουν εκκρεμότητες, γιατί οι πολεοδομίες ασχολούνται με την αποκατάσταση αυθαιρεσιών κ.λπ. Την ψηφίζουμε.
Κλείνοντας, έχω να τοποθετηθώ για ένα λεπτό, κύριε Πρόεδρε, σε σχέση με την τροπολογία η οποία κατατέθηκε και έχει να κάνει με το μεγάλο θέμα της διαχείρισης των απορριμμάτων και της χωροθέτησης στην Κερατέα. Εμείς, ως ΣΥΡΙΖΑ-Ενωτικό Κοινωνικό Μέτωπο, είμαστε αντίθετοι στον υπάρχοντα προτεινόμενο περιφερειακό σχεδιασμό. Επειδή βλέπουμε ότι η εν λόγω τροπολογία εντάσσεται σε αυτή τη λογική του περιφερειακού σχεδιασμού, λέμε ότι δεν αγωνίστηκε ο λαός της Κερατέας μόνο για να μετατεθεί κατά μερικά χιλιόμετρα μια θέση διαδικασίας απορριμμάτων. Εντάσσεται και με την μετατόπιση μέσα σε αυτόν τον περιφερειακό σχεδιασμό, γι’ αυτόν το λόγο και την εν λόγω τροπολογία θα την καταψηφίσουμε.
Έχουμε να πούμε ότι το θέμα της διαχείρισης των απορριμμάτων είναι μεγάλο ζήτημα. «Τρέχει» με τη διαδικασία των ΣΔΙΤ και τη διαδικασία του ανταγωνιστικού διαλόγου σε όλη την Ελλάδα. Έτσι προχωρούν και οι δημοπρατήσεις που αφορούν την Αττική και τον προτεινόμενο περιφερειακό σχεδιασμό.
Πρέπει να πούμε δύο πράγματα, ότι, αν υλοποιηθούν αυτά τα οποία σχεδιάζονται, πρώτα απ’ όλα, θα υπάρχει σοβαρή περιβαλλοντική επιβάρυνση στη ζωή μας. Αυτό είναι το πρώτο. Δεύτερον, θα εκτοξευτούν τα δημοτικά τέλη που αφορούν όλους τους δοκιμαζόμενους πολίτες σήμερα. Τρίτον, η ιδιωτικοποίηση των απορριμμάτων θα οδηγήσει σε μαζικές απολύσεις.
Είμαστε αντίθετοι στον περιφερειακό σχεδιασμό και για το συγκεκριμένο έχουμε να πούμε ότι η τροπολογία εντάσσεται στον εν λόγω περιφερειακό σχεδιασμό. Δεν αγωνίστηκε μόνο ο λαός της Κερατέας για τη μεταφορά σε άλλο σημείο, αλλά και για τον τρόπο και για την διαδικασία και γι’ αυτό το λόγο την καταψηφίζουμε.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΧΑΡΟΥΛΑ ΚΑΦΑΝΤΑΡΗ",215
"108683"," Το λόγο έχει ο ειδικός αγορητής του ΠΑΣΟΚ κ. Αθανάσιος Μωραΐτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108684"," Ευχαριστώ, κύριε Πρόεδρε.
Κυρίες και κύριοι συνάδελφοι, συζητούμε σήμερα ένα αρκετά σημαντικό νομοσχέδιο, το οποίο έρχεται να εναρμονίσει περαιτέρω την ελληνική νομοθεσία στις κοινοτικές κατευθύνσεις, αλλά και στη νέα ενεργειακή εποχή, σε μια ενεργειακή εποχή όπου το ζητούμενο αναπόφευκτα από όλους είναι η φθηνή ενέργεια. Υπάρχει μια αρχή η οποία πρέπει να οδηγεί τις ενέργειές μας, αλλά κυρίως πρέπει να οδηγεί τις αποφάσεις μας, ότι η πιο φθηνή ενέργεια είναι αυτή η οποία δεν καταναλώθηκε ποτέ. Η σπουδαία αυτή αρχή αποκτά ιδιαίτερη αξία σε περιόδους κρίσης, όπως είναι η σημερινή που διανύουμε, γιατί η εξοικονόμηση ενέργειας ουσιαστικά αποτελεί το μεγαλύτερο ενεργειακό κοίτασμα σήμερα στη χώρα μας.
Πιστεύω ότι με αφορμή την εναρμόνιση της ελληνικής νομοθεσίας με τη συγκεκριμένη κοινοτική οδηγία ανοίγει μια ενδιαφέρουσα και κρίσιμη κουβέντα, που έχει να κάνει με βαθιά πολιτικές επιλογές για τη χώρα μας, αλλά και το μέλλον της ελληνικής κοινωνίας. Η εξοικονόμηση ενέργειας μέχρι πριν κάποια χρόνια ήταν μια συζήτηση την οποία, δυστυχώς, το πολιτικό σύστημα είτε αγνοούσε και απαξίωνε είτε στην καλύτερή του περίπτωση, όταν την προσέγγιζε, την άγγιζε με μια ελιτίστικη διάθεση, σαν να ήταν μια κουβέντα για λίγους, σαν να ήταν μια κουβέντα για εκλεκτούς.
Κάπως έτσι είχαμε μια ακόμη ήττα της χώρας σε σχέση με το ευρωπαϊκό κεκτημένο. Είχαμε μια ακόμη νίκη της ελληνικής κλασικής ακινησίας μέσα σε έναν κόσμο που αλλάζει με εκρηκτικές ταχύτητες. Ο μονόδρομος της πράσινης ενέργειας, η εξοικονόμηση ενέργειας ήρθε στο προσκήνιο τα τελευταία χρόνια και πιστεύω και εκτιμώ ότι το ΠΑΣΟΚ συνεισέφερε σε ένα μεγάλο βαθμό προς αυτή την κατεύθυνση, αν και στην αρχή, στο ξεκίνημα λοιδορήθηκε αρκετά.
Μπροστά μας, όμως, έχουμε ένα πρόβλημα με περιβαλλοντικές και -θέλω να τονίσω και να υπογραμμίσω ιδιαίτερα- οικονομικές διαστάσεις.
Ανέφερα και στην επιτροπή, κύριε Πρόεδρε -θα το αναφέρω και στην Ολομέλεια- το παράδειγμα για ένα κράτος με ετήσιες ενεργειακές δαπάνες των δημοσίων κτιρίων που ξεπερνούν τα 450 εκατομμύρια ευρώ. Καταλαβαίνουμε όλοι, λοιπόν, τα περιθώρια εξοικονόμησης πόρων, ειδικά με το στόχο που τίθεται στο άρθρο 9, ώστε το 2019 να έχουμε δημόσια κτίρια με μηδενική ενεργειακή κατανάλωση.
Η μεγάλη πρόκληση, βέβαια, είναι η χώρα να τα καταφέρει νωρίτερα και να ξεπεράσει το στόχο αυτό. Κι εδώ υπάρχει και το μεγάλο περιβαλλοντικό όφελος. Συνολικά, ο κτηριακός τομέας είναι υπεύθυνος για το 36% της συνολικής ενεργειακής κατανάλωσης. Ας συνδυάσουμε αυτό το στοιχείο με μία δεδομένη ελληνική πραγματικότητα, ότι δηλαδή οι σημερινές ελληνικές πόλεις νοσούν επηρεάζοντας τη ζωή του μεγαλύτερου ποσοστού των πολιτών. Και ξέρουμε καλά πως φθάσαμε, δυστυχώς, σ’ αυτήν την κατάσταση που βιώνουν σήμερα οι Έλληνες και οι Ελληνίδες. 
Η δόμηση στην Ελλάδα, ακολουθώντας τις μεταπολεμικές ανάγκες για στέγαση και ανάπτυξη, ακολούθησε, δυστυχώς, μία άναρχη και αυθαίρετη νοοτροπία. Ήταν μία νοοτροπία η οποία αντανακλούσε και το ποιοτικό επίπεδο της χώρας και η οποία κατέληξε, δυστυχώς, σ’ αυτά τα αβίωτα κέντρα που βλέπουμε σήμερα στη χώρα μας. Οι ελληνικές πόλεις συμπυκνώνουν όλη τη μεταπολεμική πολιτική παθογένεια. Η Αθήνα, μάλιστα, αποτελεί το χαρακτηριστικό παράδειγμα αυτών των παθογενειών και, βέβαια, ένα χαρακτηριστικό παράδειγμα περιβαλλοντικής και ενεργειακής σπατάλης. Είναι ενδεικτικό το ότι το φορτίο κλιματισμού στις κεντρικές περιοχές της Αθήνας είναι σχεδόν διπλάσιο απ’ ό,τι στις αντίστοιχες περιφερειακές περιαστικές περιοχές. Συνεπώς, εδώ υπάρχει μία πάρα πολύ μεγάλη ευκαιρία για την αναζωογόνηση και τη σωτηρία των πόλεων. 
Θα ήθελα, όμως, να επισημάνω και μία ακόμα διάσταση κρίσιμη για μένα, αλλά και για το κόμμα μου, πάνω σ’ αυτό το θέμα. Είναι η ταξική διάσταση, ειδικά μέσα σ’ αυτήν τη βαθιά οικονομική κρίση που βιώνουν σήμερα οι πολίτες. Μην ξεχνάμε, λοιπόν, ότι στα ακατάλληλα κτήρια ζουν στη συντριπτική τους πλειοψηφία οι οικογένειες που πλήττονται περισσότερο σήμερα από την κρίση. Σχετικά πρόσφατα στοιχεία αναφέρουν ότι στη χώρα μας τα νοικοκυριά που βρίσκονται σε ενεργειακή ένδεια υπολογίζονται σε ενάμισι εκατομμύριο, καθώς το συνολικό τους εισόδημα δεν ξεπερνά ετησίως τα 15.000 ευρώ. 
Ακόμα και εκεί, λοιπόν, έχουμε μια διεύρυνση της κοινωνικής ανισότητας, αυτή τη φορά στην κατανάλωση της ενέργειας. Και εκεί υπάρχει ένας φαύλος κύκλος, στον οποίο πρέπει να δούμε τις συγκεκριμένες παρεμβάσεις που πρέπει να κάνουμε το αμέσως επόμενο διάστημα, γιατί όλοι καταλαβαίνουμε τη δυσκολία χρηματοδότησης των απαραίτητων ενεργειακών παρεμβάσεων. Οφείλουμε να δούμε το θέμα στοχευμένα και στις κοινωνικές του διαστάσεις. Και αυτή η διάσταση μπορεί να υπονομεύσει το στόχο του άρθρου 9 ότι το 2020 όλα τα νέα κτήρια οφείλουν να είναι σχεδόν μηδενικής ενεργειακής κατανάλωσης. 
Γι’ αυτό πιστεύω, κύριε Υπουργέ, ότι στο άρθρο 10 που προβλέπετε τη δυνατότητα λήψης θεσμικών διοικητικών, αλλά και οικονομικών κινήτρων, ώστε να αυξηθεί ο αριθμός των σχεδόν μηδενικής ενεργειακής κατανάλωσης κτηρίων, η πρόκληση θα ήταν να ήμασταν σήμερα πιο συγκεκριμένοι για τα πρόσθετα μέτρα και τα κίνητρα που απαιτούνται, αλλά κυρίως για το ποιες κατηγορίες πολιτών πρέπει να ενισχυθούν περισσότερο σ’ αυτήν τη διαδικασία. Και, βέβαια, είναι ξεκάθαρο ποιοι πρέπει να ενισχυθούν. Είναι αυτοί που πλήττονται από την κρίση και κινδυνεύουν να μείνουν οριστικά πίσω στη νέα ενεργειακή εποχή, η οποία ανοίγεται μπροστά μας.
Κατά τη γνώμη μας, το Υπουργείο στο σχεδιασμό του πρέπει να συμπεριλάβει την κοινωνική διάσταση του προβλήματος, βλέποντας και συνυπολογίζοντας τι λειτούργησε και τι όχι στα προγράμματα που τρέχουν μέχρι σήμερα. Πιστεύω ότι η εμπειρία είναι πλέον πάρα πολύ μεγάλη. Έχουμε αρκετά στοιχεία και μπορούμε να βγάλουμε τα απαραίτητα συμπεράσματα, ώστε να προχωρήσουμε χωρίς στρεβλώσεις και λάθη από εδώ και πέρα.  Αυτή είναι η μία παρατήρηση.
Εκτός από τις επιμέρους παρατηρήσεις, πιστεύω ότι είναι σημαντικό να εξετάσουμε το εγχείρημα της εξοικονόμησης της ενέργειας στα κτήρια πάνω σε δύο κύριους βασικούς άξονες. Πρώτος άξονας είναι ο τρόπος που εκπροσωπείται η χώρα κατά τη διαδικασία έκδοσης μίας οδηγίας. Κύριε Υπουργέ, έβαλα αυτό το θέμα και στην επιτροπή, γιατί το θεωρώ πάρα πολύ σημαντικό. Γι’ αυτό το ανοίγω και σήμερα εδώ στην Ολομέλεια. Μιλάμε, δηλαδή, για το δικαίωμά μας να συνδιαμορφώνουμε την έκδοση κοινοτικών οδηγιών, ώστε να καλύπτονται οι στόχοι της Ευρωπαϊκής Ένωσης, λαμβάνοντας υπ' όψιν τόσο τις ελληνικές ιδιαιτερότητες, όσο και την ελληνική παραγωγή.
Ο δεύτερος άξονας αφορά το χρόνο και τον τρόπο εφαρμογής των κοινοτικών οδηγιών, των δύο τελευταίων οδηγιών, για την εξοικονόμηση ενέργειας στα κτήρια, ώστε να διασφαλίζεται η υπάρχουσα ελληνική παραγωγή και να δίνονται κατευθύνσεις για τα προϊόντα που πριμοδοτούνται από την εφαρμογή αυτών των οδηγιών.
Όσον αφορά τον πρώτο άξονα, η εκπροσώπηση της χώρας στη διαμόρφωση των συγκεκριμένων οδηγιών είναι προβληματικά, θα έλεγα, σε πάρα πολλές περιπτώσεις. Θα έλεγα, μάλιστα, ότι αυτό είναι ένα διαχρονικό πρόβλημα. Δεν είναι κάτι το οποίο ξεκίνησε τώρα. Και το λέω με αφορμή αυτή τη νομοθετική διαδικασία εναρμόνισης γιατί, αν θέλουμε να κάνουμε πραγματικές διαρθρωτικές αλλαγές στην κατεύθυνση μίας σύγχρονης ευρωπαϊκής χώρας, οφείλουμε να επανεξετάσουμε συνολικά το θέμα της εκπροσώπησης της χώρας στη διαδικασία έκδοσης οδηγιών. 
Γνωρίζουμε, φυσικά, τα προβλήματα της δικής μας Δημόσιας Διοίκησης. Δεν μπορεί, όμως, τα δικαιώματα της χώρας στη διαμόρφωση της ευρωπαϊκής και στη συνέχεια ελληνικής νομοθεσίας να ακυρώνονται από μία ελλιπή ή δυστυχώς πολλές φορές –λυπάμαι που το λέω- ανύπαρκτη εκπροσώπηση της Δημόσιας Διοίκησης της χώρας μας. Δεν μπορεί το Κοινοβούλιο να μην ενημερώνεται για το ποια πεδία βρίσκονται στη διαδικασία έκδοσης οδηγιών, με ποιες θέσεις, με ποιες οδηγίες, με ποια κατεύθυνση και με ποιες συνέπειες για τη χώρα μας. Δεν μπορεί κρίσιμα θέματα να αφήνονται στην τύχη του χειρισμού υπηρεσιακών παραγόντων, χωρίς την εμπλοκή κοινωνικών και παραγωγικών φορέων της χώρας και βεβαίως του Κοινοβουλίου.
Βέβαια, το έργο που ακολουθεί το έχουμε δει πάρα πολλές φορές. Ψηφίζουμε καθυστερημένα ένα νόμο που τελικά παραπέμπει όλα τα κρίσιμα θέματα σε προεδρικά διατάγματα και υπουργικές αποφάσεις. Στο τέλος, η χώρα καταδικάζεται και στη συνέχεια πληρώνει πρόστιμα για τη μη εφαρμογή των κοινοτικών οδηγιών. 
Στην περίπτωσή μας, το σχέδιο νόμου έρχεται εγκαίρως στο ελληνικό Κοινοβούλιο. Επιτρέψτε μου να πω, όμως, ότι κουβαλά κάποιες από τις προηγούμενες ολιγωρίες και στρεβλώσεις από την εσπευσμένη και μερική εφαρμογή της προηγούμενης οδηγίας. Ξέρουμε όλοι τα κενά, τις ολιγωρίες που ουσιαστικά οδήγησαν σε μία προβληματική εφαρμογή η οποία εξέθεσε τη χώρα. Βεβαίως, αυτά δεν τα υπενθυμίζω με καμμία αντιπολιτευτική διάθεση, γιατί αυτά είναι προβλήματα διαχρονικά, για τα οποία το πολιτικό σύστημα φέρει μεγάλη, τεράστια θα έλεγα, ευθύνη. 
Δεν μπορεί, όμως, να συνεχίσουμε ένα χαοτικό τρόπο νομοθετημάτων που επηρεάζουν την καθημερινή ζωή των πολιτών και που αντί για ευκαιρίες ανάπτυξης, προστασίας του περιβάλλοντος και εκσυγχρονισμού της χώρας, μετατρέπονται σε γραφειοκρατικές διαδικασίες υπανάπτυξης και περισσότερων στρεβλώσεων. 
Θα μπορούσα να θέσω αρκετά ερωτήματα, ειδικά για το τι άφησε και τι μας δίδαξε η προηγούμενη εφαρμογή της οδηγίας. Όμως, δεν θέλω να επεκταθώ. Γνωρίζουμε καλά όλοι ότι υπάρχουν συγκεκριμένες ευθύνες για το ότι ο προηγούμενος νόμος ψηφίστηκε με έξι χρόνια καθυστέρησης –ακούστε!- και αφού η χώρα βεβαίως είχε καταδικαστεί!
Κυρίες και κύριοι συνάδελφοι, εμείς υπερψηφίζουμε το νομοσχέδιο με το οποίο πιστεύουμε ότι η χώρα κάνει ένα ακόμα σημαντικό βήμα σ’ αυτήν τη νέα ενεργειακή εποχή.
Όσον αφορά στις τροπολογίες τις οποίες κατέθεσε ο κύριος Υπουργός, πιστεύω ότι είναι στη σωστή κατεύθυνση. Σε σχέση με την πρώτη τροπολογία που αφορά το θέμα της παράτασης για την ολοκλήρωση των φακέλων σ’ αυτήν τη μεταβατική περίοδο για το Νέο Οικοδομικό Κανονισμό, έχει τεθεί κι από εμάς αυτό το θέμα στην επιτροπή και συμφωνούμε.
Όσον αφορά τη δεύτερη τροπολογία, πιστεύω ότι σε ένα πολύ μεγάλο βαθμό δίνει διέξοδο και λύση σε μία ιστορία που βασάνισε και βασανίζει την Αττική και αποδεικνύει πως όταν δεν υπάρχει διαβούλευση, αλλά υπάρχει καλή διάθεση και από τις δύο πλευρές, μπορούμε να έχουμε ένα ουσιαστικό αποτέλεσμα. Στη συγκεκριμένη περίπτωση υπήρχε μία σοβαρή και υπεύθυνη διαβούλευση και η αυτοδιοίκηση ήταν ενημερωμένη για όλα από την πρώτη στιγμή. Πιστεύω, λοιπόν, ότι δίνεται λύση σε ένα από τα μεγάλα προβλήματα, τα οποία βασάνισαν την Αττική και την Αθήνα.
Σας ευχαριστώ πάρα πολύ.
(Χειροκροτήματα από την πτέρυγα του ΠΑΣΟΚ)","ΘΑΝΟΣ ΜΩΡΑΪΤΗΣ",354
"108685"," Ευχαριστούμε.
Με νεώτερο έγγραφό της η Χρυσή Αυγή-Λαϊκός Σύνδεσμος δια του Κοινοβουλευτικού της Εκπροσώπου κ. Χρήστου Παππά ορίζει ως νέο ειδικό αγορητή το Βουλευτή Β΄ Αθηνών κ. Ηλία Παναγιώταρο.
Το λόγο έχει η ειδική αγορήτρια των Ανεξάρτητων Ελλήνων, κ. Ραχήλ Μακρή.
Ορίστε, κυρία συνάδελφε, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108686"," Ευχαριστώ, κύριε Πρόεδρε. 
Το παρόν σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής αναφέρεται στην ενεργειακή απόδοση κτηρίων και στην εναρμόνιση με την οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις. 
Η διαδικασία εναρμόνισης οποιασδήποτε οδηγίας στο εθνικό δίκαιο παραχωρεί τη δυνατότητα στο κράτος-μέλος να προσαρμόσει τις απαιτήσεις που τίθενται στο ευρωπαϊκό κεκτημένο στα ειδικότερα χαρακτηριστικά και στις ανάγκες του. 
Όσον αφορά τον τομέα της εναρμόνισης, έχετε δυστυχώς αποτύχει οικτρά. Η οδηγία θεσπίζει ένα κοινό γενικό πλαίσιο μιας μεθοδολογίας υπολογισμού της συνολικής ενεργειακής απόδοσης των κτηρίων και των κτηριακών μονάδων. Το πλαίσιο αυτό εξειδικεύεται από τον κανονισμό 244/2012/ΕΕ και προϋποθέτει από τα κράτη-μέλη τον καθορισμό των ελάχιστων απαιτήσεων ενεργειακής απόδοσης. Έχετε αποσαφηνίσει αυτό το πλαίσιο; Ούτε εσείς οι ίδιοι δεν μπορείτε να απαντήσετε καταφατικά σ’ αυτήν την ερώτηση. 
Παρά την αδυναμία σας αυτή, το ζήτημα της μεθοδολογίας υπολογισμού αποτελεί κομβικό σημείο στην εναρμόνιση, καθώς πιστεύουμε ότι στο συγκεκριμένο κομμάτι κινείστε στις παρυφές των δυνατοτήτων και των υποχρεώσεων που απορρέουν από αυτήν, για να μην πούμε ότι βρίσκεστε εκτός αυτών των δυνατοτήτων και παραβιάζετε τις υποχρεώσεις του κράτους-μέλους.
Ένα ακόμα κεντρικό σημείο για το οποίο οφείλετε να λάβετε μια ξεκάθαρη και σαφή θέση είναι το ζήτημα καθορισμού των προσόντων και των κατηγοριών για τους ενεργειακούς επιθεωρητές. Αποτελεί υποχρέωση της πολιτικής ηγεσίας του αρμόδιου Υπουργείου να αντιμετωπίζει τέτοια θέματα με ιδιαίτερη σοβαρότητα. 
Στη συγκεκριμένη περίπτωση το μόνο που διαπιστώνουμε είναι η υιοθέτηση μιας διχαστικής πολιτικής μεταξύ των μηχανικών των ΑΕΙ και των ΤΕΙ, μιας διχαστικής πολιτικής που ξεκινά από την αναποφασιστικότητα στον ορισμό των απαιτούμενων προσόντων και των σχετικών κατηγοριών. Ξεκαθαρίστε επιτέλους το θέμα, χωρίς να δημιουργείτε δικαστικό κόστος στους πολίτες, χωρίς να απασχολείτε τα διοικητικά δικαστήρια και κυριότερα χωρίς να διχάζετε την ελληνική κοινωνία. Για να σας βοηθήσουμε και σ’ αυτόν τον τομέα, σας έχουμε έτοιμη λύση για το πλαίσιο στο οποίο χρειάζεται να κινηθείτε. 
Το Σώμα των Ενεργειακών Επιθεωρητών θα στελεχώνεται από μηχανικούς τόσο από ΤΕΙ όσο και από ΑΕΙ. Βασική προϋπόθεση θα αποτελεί η τεκμηριωμένη εργασιακή εμπειρία ή και η άρτια θεωρητική κατάρτιση στον τομέα της ενεργειακής θωράκισης των κτηρίων κατά τις φάσεις της κατασκευής, της μελέτης και της επίβλεψης των κτηρίων. 
Ήδη από τις 8 Ιανουαρίου 2013 είχε έρθει στην πρώτη συνεδρίαση της επιτροπής ένα υπόμνημα της Επαγγελματικής Επιστημονικής Ένωσης Τεχνολογικής Εκπαίδευσης Μηχανικών, στο οποίο ζητούσε να εκθέσει τις θέσεις του στην επιτροπή. Επιλέξατε να μην τους ακούσετε. Σας υπενθυμίζω ότι όλοι οι παρευρισκόμενοι σ’ αυτήν την Αίθουσα έχουμε λάβει την με αριθμό πρωτοκόλλου 210/28 Ιανουαρίου 2013 επιστολή από την ανωτέρω ένωση. Ο διαχωρισμός μεταξύ των μηχανικών είναι απαράδεκτος.
Επιπρόσθετα, παραμένει η απορία μας για την αναγκαιότητα της παραγράφου β΄ του άρθρου 12. Σε αυτήν ορίζεται ότι απαιτείται η έκδοση ΠΕΑ, μετά την ολοκλήρωση της ριζικής ανακαίνισης του κτηρίου. 
Μελετώντας την οδηγία της Ευρωπαϊκής Ένωσης, δεν βρίσκουμε αναφορά σε μία τέτοια υποχρέωση. Πού εδράζεται η ανάγκη να συμπεριληφθεί στο κείμενο της εναρμόνισης; Σε ποιους λόγους τεκμηριώνεται αυτή η υποχρέωση; Υπάρχουν κάποια επιστημονικά δεδομένα ή ακόμα και μελέτες που να την υποστηρίζουν; Είχαμε θέσει αυτά τα ερωτήματα και στη συζήτηση στη σχετική επιτροπή και απάντηση δεν πήραμε. Ελπίζω να δικαιολογήσετε την αναγκαιότητα της συγκεκριμένης ρύθμισης στη σημερινή συζήτηση. 
Ένα ακόμα σημαντικό θέμα είναι η αποσπασματικότητα των ρυθμίσεων που εισάγετε. Χαρακτηριστικό παράδειγμα αποτελεί το γεγονός ότι ενώ το παρόν σχέδιο νόμου βρίσκεται στη διαδικασία συζήτησής του στις επιτροπές, εισάγετε για κύρωση πράξεις νομοθετικού περιεχομένου που περιλαμβάνουν τρία άρθρα για τους ενεργειακούς επιθεωρητές. 
Για ποιους λόγους ενισχύετε την πολυνομία μέσω της αποσπασματικής και κακής νομοθέτησης; Δεν έχετε αντιληφθεί ότι έτσι ούτε ο πολίτης μπορεί να αντιληφθεί ό,τι πραγματικά ισχύει, αλλά ούτε το Υπουργείο και οι αρμόδιες υπηρεσίες δύνανται να εφαρμόσουν σωστά και ολοκληρωμένα το νόμο; Λογική εξήγηση δεν υπάρχει για τον εθισμό σας στις πράξεις νομοθετικού περιεχομένου και στην εμμονή σας στην αποσπασματική νομοθέτηση με διαδικασίες δήθεν κατεπείγοντος. Θέλατε να γεμίσετε το προηγούμενο νομοσχέδιο με άσχετα άρθρα, για να αποπροσανατολίσετε την προσοχή όλων μας από κάποιες άλλες διατάξεις, όπως ήταν η εκχώρηση της εθνικής κυριαρχίας της χώρας. 
Δεν σας ενδιαφέρει το θέμα των ενεργειακών επιθεωρητών και νομοθετείτε με αυτόν τον τρόπο; Δέχεστε πιέσεις; Και εάν ναι, από ποιους; Ακόμα δεν έχουμε καταλάβει και δεν επιθυμούμε να αντιμετωπίσουμε παρόμοια διαδικασία στο μέλλον. 
Για το λόγο αυτό, σας επισημαίνουμε ότι όσον αφορά τις τροπολογίες που έχετε φέρει στο παρόν σχέδιο νόμου, θα σχολιάσουμε τα εξής. Ισχύουν τα προαναφερόμενα για κακή και αποσπασματική νομοθέτηση της τελευταίας στιγμής. Η πρώτη αναφέρεται στην παράταση της προθεσμίας της γενικής διάταξης του άρθρου 26 του ν. 2831/2000 μέχρι τις 25-11-2013, μέσω άρθρου που προστίθεται στο ν. 4067/2012. Αυτό είναι άλλο ένα γεγονός που αποδεικνύει την αδυναμία σας να θέσετε σαφή και εφαρμόσιμα όρια συμμόρφωσης των πολιτών στο συνεχώς μεταβαλλόμενο νομικό πλαίσιο, το οποίο μεταβάλλεται ως κινούμενη άμμος με ευθύνη και υπαιτιότητα αποκλειστικά δική σας. 
Η δεύτερη αφορά τροποποίηση και συμπλήρωση του άρθρου 33 του ν. 3164/2003, που είναι και αυτή βέβαια άσχετη με το παρόν σχέδιο νόμου. Ωστόσο, επειδή το θέμα της Κερατέας είναι πάρα πολύ σοβαρό και αποτελεί και απαίτηση των κατοίκων της περιοχής κατά πλειοψηφία, οι Ανεξάρτητοι Έλληνες θα στηρίξουμε αυτή τη συγκεκριμένη τροπολογία, καθώς θεωρούμε ότι έτσι πρέπει και δύναται να γίνεται, μέσω της διαβούλευσης και με το να συμφωνεί και η κοινωνία σε όποια τροπολογία υπάρχει. 
Εν κατακλείδι και δεδομένου ότι σε όλη τη συζήτηση στην αρμόδια επιτροπή είχαμε ξεκαθαρίσει ότι θα τοποθετηθούμε στην Ολομέλεια και ότι περιμέναμε τις τροποποιήσεις που προτείνατε, σας ξεκαθαρίζουμε τα ακόλουθα. Δεν διαφωνούμε με την υπο-οδηγία στην οποία αναγνωρίζουμε ότι θέτει στέρεες βάσεις και δίνει σοβαρές και υπεύθυνες κατευθυντήριες γραμμές. Είναι μία οδηγία που αν είχε εναρμονιστεί σωστά, θα την υπερψηφίζαμε, χωρίς δεύτερες σκέψεις. 
Ωστόσο, διαφωνούμε με την εναρμόνιση που επιχειρείτε να κάνετε με το παρόν σχέδιο νόμου, γιατί κινείστε στις παρυφές αυτής της ίδιας της οδηγίας 2010/31, στην προσπάθειά σας να επιτρέψετε νομοθετικούς ακροβατισμούς. 
Για τους λόγους αυτούς που τεκμηριώνουν την κακή εναρμόνιση της συγκεκριμένης οδηγίας, καταψηφίζουμε το παρόν σχέδιο νόμου. 
Σας ευχαριστώ.","ΡΑΧΗΛ ΜΑΚΡΗ",293
"108687"," Ευχαριστούμε. 
Το λόγο έχει ο ειδικός αγορητής της Χρυσής Αυγής, κ. Ηλίας Παναγιώταρος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108688"," Ευχαριστώ, κύριε Πρόεδρε.
Σχετικά με το σχέδιο νόμου «Ενεργειακή απόδοση κτηρίων-Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις», θα ήθελα να πω ότι με το νόμο αυτό εναρμονίζεται η ελληνική νομοθεσία με την ευρωπαϊκή οδηγία του Ευρωπαϊκού Κοινοβουλίου και του Συμβουλίου της 19ης Μαΐου 2010, για την ενεργειακή απόδοση κτηρίων, με απώτερο σκοπό την αποτελεσματική, συνετή, ορθολογική και βιώσιμη χρησιμοποίηση της ενέργειας στα κτήρια. 
Με τον παρόντα νόμο θεσπίζονται η μεθοδολογία υπολογισμού της συνολικής ενεργειακής απόδοσης των κτηρίων, οι ελάχιστες απαιτήσεις για την ενεργειακή απόδοση των νέων υφιστάμενων κτηρίων που ανακαινίζονται ριζικά, καθώς και των δομικών στοιχείων και τεχνικών συστημάτων των κτηρίων, λαμβάνοντας υπ' όψιν το βέλτιστο από πλευράς κόστους-οφέλους επιπέδου ενεργειακής απόδοσης. 
Επίσης, θεσπίζεται η ενεργειακή πιστοποίηση των κτηρίων και η τακτική επιθεώρηση των συστημάτων θέρμανσης και κλιματισμού κτηρίων, η υποχρέωση κατασκευής κτηρίων με σχεδόν μηδενική ενεργειακή κατανάλωση. 
Επίσης, καθορίζεται ανεξάρτητο σύστημα ελέγχου για την παρακολούθηση του έργου των ενεργειακών επιθεωρητών, ήτοι της διαδικασίας και της ποιότητας των παραπάνω επιθεωρήσεων. 
Όσον αφορά το άρθρο 1, σ’ αυτό υπάρχει ένας απλός ορισμός του σκοπού του νόμου, δηλαδή η εναρμόνιση της ελληνικής νομοθεσίες με την ευρωπαϊκή. 
Το άρθρο 2 περιέχει διάφορους απλούς ορισμούς. 
Το άρθρο 3 περιλαμβάνει απλούς ορισμούς και μεθοδολογίες με επιστημονικά στοιχεία. 
Το άρθρο 4 περιλαμβάνει την απλή περιγραφή απαιτήσεων ενεργειακής απόδοσης, βάσει του ισχύοντος κανονισμού ενεργειακής απόδοσης κτηρίων. Το μόνο μεμπτό είναι η μη υπαγωγή των χώρων επιφανείας κάτω των 50 τετραγωνικών μέτρων, που θα έπρεπε κατά τη γνώμη μας να συμπεριληφθούν, διότι είναι ουκ ολίγοι αυτοί οι οικοδομικοί χώροι στην Ελλάδα. 
Επίσης, περιλαμβάνει τον υπολογισμό των βέλτιστων από πλευράς κόστους επιπέδων ελάχιστης ενεργειακής απόδοσης κτηρίων. Προτείνεται αντί της μέγιστης προθεσμίας των πέντε ετών για τη σύνταξη και υποβολή των εκθέσεων προς την Ευρωπαϊκή Επιτροπή, να θεσπιστεί η ετήσια συγγραφή και υποβολή τους στο εθνικό Υπουργείο, ώστε να ληφθούν εντός Ελλάδος τα απαραίτητα μέτρα. Πρόκειται για ένα σοβαρότατο ζήτημα εθνικής κυριαρχίας. 
Το άρθρο 6 αφορά τις απαραίτητες μελέτες που υποβάλλονται, αλλά μόνο για τα νέα κτήρια. Πιστεύουμε ότι θα πρέπει να υποβληθούν πλήρεις μελέτες ενεργειακής απόδοσης κτηρίων και για τα υφιστάμενα κτήρια που δεν έχουν μελετηθεί σχετικώς. 
Στο άρθρο 7 περιγράφεται μόνο η περίπτωση της ριζικής ανακαίνισης, ενώ θα έπρεπε να αφορά όλα τα κτήρια και οι δαπάνες να καλύπτονται από κρατικές επιδοτήσεις. 
Το άρθρο 8 αφορά τα τεχνικά συστήματα κτηρίων. Θεωρούμε ότι θα έπρεπε να επεκταθεί σε όλα τα κτήρια και όχι μόνο στα νέα ή σε αυτά που είναι υπό ανακαίνιση και αυτό να γίνεται με κρατική επιδότηση. 
Το άρθρο 9 αφορά κτήρια με σχεδόν μηδενική κατανάλωση ενέργειας και αναφέρεται στα νέα κτήρια. 
Το άρθρο 10 μιλάει για διάφορα χρηματοδοτικά κίνητρα. Δεν αποσαφηνίζει τον τρόπο χρηματοδότησης των εργασιών βελτίωσης της ενεργειακής απόδοσης των κτηρίων, πότε και πώς θα γίνουν οι χρηματοδοτήσεις.
Το άρθρο 11 μιλάει για το πιστοποιητικό ενεργειακής απόδοσης, το ΠΕΑ, να μην έχει την ισχύ συστάσεων αλλά την ισχύ υποχρεωτικών επεμβάσεων με κρατική χρηματοδότηση.
Το άρθρο 12 μιλάει για την έκδοση αυτού του πιστοποιητικού. Να προταθεί η άμεση έκδοσή του για όλα τα κτήρια, διασταύρωση στοιχείων μέσω δηλώσεων στις εφορίες και στοιχείων του Κτηματολογίου. Να είναι από σήμερα υποχρεωτική η λήψη ΠΕΑ για κτήρια και χώρους ανεξαρτήτως επιφάνειας δόμησης. 
Το άρθρο 13 μιλάει για την επίδειξη αυτού του πιστοποιητικού κτηρίων, να επεκταθεί άμεσα για όλα τα κτήρια. 
Το άρθρο 14 μιλάει για επιθεώρηση συστημάτων θέρμανσης. Να θεσπιστεί η διετής επιθεώρηση. 
Το άρθρο 15 μιλάει για επιθεώρηση συστημάτων κλιματισμού. Επίσης να θεσπιστεί η διετής επιθεώρηση.
Το άρθρο 16 μιλάει για εκθέσεις επιθεώρησης θέρμανσης και κλιματισμού. Θα έπρεπε να έχουν θεσπιστεί από σήμερα κιόλας.
Το άρθρο 17 μιλάει για το μητρώο ενεργειακών επιθεωρητών. Ουδέν μεμπτό, αρκεί το παράβολο των 150 ευρώ να αξιοποιηθεί πραγματικά για τις δαπάνες τήρησης του μητρώου και να μην πάει αλλού.
Το άρθρο 18 μιλάει για το ανεξάρτητο σύστημα ελέγχου. Θα πρέπει όμως αυτοί οι έλεγχοι να γίνονται διαρκώς και συνεχώς. 
Το άρθρο 19 μιλάει για τη διαδικασία ανάκλησης αυτού του πιστοποιητικού. 
Το άρθρο 20 μιλάει για κυρώσεις, αρκεί αυτές οι κυρώσεις να μπορούν να εφαρμοστούν στην πράξη και να μην είναι μόνο στα χαρτιά. 
Τα πρόστιμα αφορούν τους ενεργειακούς επιθεωρητές που κάνουν ψευδής δηλώσεις ή αποκρύπτουν στοιχεία. 
Το άρθρο 21 μιλάει για θέματα οικοδομικών αδειών. Η μελέτη ενεργειακής απόδοσης για λήψη οικοδομικής άδειας να επεκταθεί και στα υφιστάμενα κτήρια, έστω και αν δεν ανακαινίζονται ριζικά.
Το άρθρο 22 μιλάει για διάφορες τροποποιούμενες, καταργούμενες διατάξεις.
Το άρθρο 23 μιλάει για μεταβατικές διατάξεις. 
Η Χρυσή Αυγή για τα ανωτέρω θα καταψηφίσει το εν λόγω νομοσχέδιο επί της αρχής, θα υπερψηφίσει κάποια συγκεκριμένα άρθρα και αυτό γιατί, παρόλο που θεσπίζονται αυστηρότεροι όροι για την ενεργειακή απόδοση των νέων και νεόδμητων κτηρίων και την πιστοποίηση της ενεργειακής κλάσης των υφιστάμενων κτηρίων, που είναι και η πλειοψηφία των κτηριακών εγκαταστάσεων στην πατρίδα μας, δεν γίνεται ουσιαστικός λόγος για τη βελτίωση της ενεργειακής απόδοσης των παλαιών υφισταμένων κτηρίων μέσω της ουσιαστικής κρατικής επιδότησης, που τόσο πολύ είναι απαραίτητη, προκειμένου να βοηθηθούν και να γίνουν όλες αυτές οι απαραίτητες ενέργειες των μέτρων βελτίωσης της θερμομονωτικής ικανότητας των κτηρίων αυτών, όπως παραδείγματος χάρη μέσω συστημάτων εξωτερικής θερμομόνωσης. Θα πρέπει να σημειώσουμε ότι είναι οικονομικά και εφαρμόζονται στην εξωτερική πρόσοψη των κτηρίων και στις στέγες στα δώματα βελτιώνοντας ταυτόχρονα και την αισθητική τους, κάτι πολύ σημαντικό επίσης για τα διάφορα κτήρια που υπάρχουν στην πατρίδα μας.
Επίσης, για συστήματα παραγωγής ενέργειας από ανανεώσιμες πηγές ενέργειας, φωτοβολταϊκά συστήματα στα κτήρια, συστημάτων παραγωγής ζεστού νερού, ηλιακοί θερμοσίφωνες, αντικατάσταση κουφωμάτων και εκσυγχρονισμού, αντικατάσταση παλαιών συστημάτων ψύξης-θέρμανσης, παραδείγματος χάριν αντικατάσταση παλαιάς τεχνολογίας καυστήρων με νέους καθώς και τοποθέτησης παθητικών συστημάτων ενεργειακής βελτίωσης των κτηρίων, όπως σκίαστρα για τους καλοκαιρινούς μήνες, φυτευτά δώματα που αυξάνουν τη θερμομονωτική ικανότητα κ.α..
Όσες προσπάθειες επιδότησης των εργασιών βελτίωσης της ενεργειακής απόδοσης των κτηρίων έγιναν στο παρελθόν, έπεσαν ουσιαστικά στο κενό λόγω της δυσκολίας λήψης των επιδοτήσεων από τους πολίτες. Ήταν απαραίτητη η ολική ή σχεδόν η ολική ανακαίνιση των κτηρίων, πράγμα που με την οικονομική κρίση που μαστίζει τον ελληνικό λαό στις μέρες μας ήταν ανέφικτο, μιας και έπρεπε να καταβληθούν τα ποσά αυτά σε μεγάλο βαθμό από τους ίδιους τους πολίτες και πολύ μικρό ποσοστό επιδότησης των διαφόρων εργασιών. 
Μέσω των μέτρων αυτών θα μπορούσαν να εξοικονομηθούν ενεργειακοί πόροι που τόσο έχει ανάγκη η πατρίδα μας, όλα αυτά σε σύνδεση με την εισαγωγή αερίου, ηλεκτρικού ρεύματος από όμορες εχθρικά προσκείμενες προς την Ελλάδα χώρες, που μας έχουν ουσιαστικά όμηρους, ενώ εμείς την ίδια στιγμή διαθέτουμε αποδεδειγμένα πλέον κοιτάσματα υδρογονανθράκων και άλλων μορφών παραγωγής ενέργειας. 
Επίσης, θα τονωνόταν η εγχώρια εθνική οικονομία σε διάφορους τομείς επαγγελματικών κλάδων που σχετίζονται με τα κτηριακά. Αυτήν τη στιγμή βλέπουμε ύφεση της οικονομικής δραστηριότητας κατά 90% με ταυτόχρονη αύξηση των εσόδων από τη φορολόγηση των κλάδων αυτών και θα ανακουφιζόταν ο πληθυσμός της χώρας από την οικονομική κρίση που διανύει: Μειωμένες δαπάνες θέρμανσης-ψύξης. Με τον τρόπο αυτό το ελληνικό δημόσιο θα έχει ένα μακροπρόθεσμο όφελος τεραστίων διαστάσεων, κάτι όμως που αντιβαίνει στην πολύ κοντόφθαλμη πολιτική σας. 
Οπότε, επί των άρθρων: Το άρθρο 1, το άρθρο 2 και το άρθρο 3 θα τα υπερψηφίσουμε, τα άρθρα 4, 5, 6, 7, 8 τα καταψηφίζουμε, το άρθρο 9 θα το υπερψηφίσουμε, τα άρθρα 10, 11, 12 θα τα καταψηφίσουμε, τα άρθρα 13, 14, 15, 16 θα τα καταψηφίσουμε, το άρθρο 17 θα υπερψηφιστεί, αλλά θα επισημάνουμε μια παρατήρηση για το παράβολο, όπως είπαμε πιο πριν. Το άρθρο 18 θα το υπερψηφίσουμε, αλλά και πάλι με την παρατήρηση να διεξάγονται συνεχώς έλεγχοι. Τα άρθρα 19 και 20 θα τα υπερψηφίσουμε. Το άρθρο 21 θα το καταψηφίσουμε. Το άρθρο 22 θα το υπερψηφίσουμε. Το άρθρο 23 θα καταψηφιστεί. Στα άρθρα 24, 25 και 26 θα ψηφίσουμε «ΠΑΡΩΝ». Το άρθρο 27 θα το υπερψηφίσουμε. 
(Στο σημείο αυτό την Προεδρική Έδρα  καταλαμβάνει ο  Δ’ Αντιπρόεδρος της Βουλής κ.  ΙΩΑΝΝΗΣ ΔΡΑΓΑΣΑΚΗΣ )
Όσον αφορά στις τροπολογίες είμαστε αντίθετοι, είναι πρόχειρες, της τελευταίας στιγμής, μερικώς άσχετες. 
Ειδικότερα στο ζήτημα της Κερατέας είμαστε κάθετα αντίθετοι, διότι προσπαθείτε να ρίξετε στάχτη στα μάτια του κόσμου. Εξηγούμαστε: Στην εν λόγω τροπολογία γίνεται μια ύπουλη προσπάθεια κατευνασμού των αντιδράσεων των κατοίκων της περιοχής, αφού προτείνεται σαν περιοχή υλοποίησης μια άλλη θέση, η θέση Φοβόλες, η οποία χωροθέτηση θα εγκριθεί αν το επιτρέψει η περιβαλλοντική αδειοδότηση. Εάν δεν το επιτρέψει δηλαδή, θα επανέλθουμε στην προηγούμενη λύση, αυτήν τη λύση που είχε προτείνει το κράτος και είχαν δημιουργηθεί τόσα πολλά προβλήματα στην ευρύτερη περιοχή με την καθολική αντίδραση όλων των κατοίκων. Και μιλάμε για τη θέση Βραγόνι, η οποία δεν βγαίνει από το παιχνίδι. 
Η ήδη υποβαθμισμένη περιοχή της Λαυρεωτικής έχει υποστεί διαχρονικά την ατμοσφαιρική μόλυνση της ΔΕΗ και δεν χωρά άλλη υποβάθμιση στο εν λόγω σημείο, αν αναλογιστεί κανείς την τεράστια προσφορά της στον ελληνικό και παγκόσμιο πολιτισμό. 
Συνεπώς για εμάς δεν μπορεί να αποτελεί θέμα συζήτησης το αν θα επιλεγεί η θέση Βραγόνι ή Φοβόλες ή κάποια άλλη θέση, αφού επιπλέον αυτές οι δύο θέσεις βρίσκονται στην ίδια λεκάνη απορροής υδάτων και συνεπώς, στο ίδιο οικολογικό σύστημα
Σας ευχαριστώ πολύ.","ΗΛΙΑΣ ΠΑΝΑΓΙΩΤΑΡΟΣ",385
"108689"," Ευχαριστούμε κι εμείς. 
Το λόγο έχει η κ. Φούντα για δεκαπέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108690"," Σας ευχαριστώ πολύ.
Κύριε Υπουργέ, κυρίες και κύριοι συνάδελφοι, θα ήθελα να κάνω μόνο ένα σχόλιο για όσα ειπώθηκαν πριν για το ΤΕΕ και για τα εργασιακά δικαιώματα των μηχανικών. Κάποια στιγμή, όπως έχω ξαναπεί απ’ αυτό το Βήμα, πρέπει να ασχοληθούμε σοβαρά με το τι ΤΕΕ θέλουμε, τι είδους ανάπτυξη θέλουμε και επιτέλους αν θέλουμε το ΤΕΕ να είναι αυτός ο σύμβουλος του κράτους που όλοι θα επιζητούσαμε, να διορθώσουμε τις παθογένειες του -γιατί υπάρχουν, έχουν γίνει πολλά λάθη κατά τη διάρκεια της λειτουργίας του- και να προσπαθήσουμε όσο γίνεται να κάνουμε αυτό που πρέπει για να αποδώσει αυτός ο οργανισμός. Η κατάργηση δεν είναι η λύση. Η διόρθωση των παθογενειών πάντα φέρνει πιο κοντά στο επιθυμητό αποτέλεσμα. 
Πέραν των εργασιακών δικαιωμάτων κάποια στιγμή πρέπει να μιλήσουμε και για τα πνευματικά δικαιώματα των μηχανικών. Αυτό είναι μια μεγάλη κουβέντα, που ελπίζω να ανοίξει και να δεσμευτεί και ο Υπουργός ότι κάποια στιγμή θα  φέρουμε το θέμα στην Ολομέλεια.
Να ξεκινήσω, όσον αφορά το νομοσχέδιο και να πω ότι είναι ένα νομοσχέδιο που επιτέλους μιλάει για εναρμόνιση με το Κοινοτικό Δίκαιο. Στη Δημοκρατική Αριστερά έχουμε πολύ ψηλά το θέμα της εξοικονόμησης ενέργειας. Μας ενδιαφέρει παρά πολύ το τι ενέργεια έχουμε, τι ενέργεια θα παράγουμε, ποια μορφή ενέργειας είναι αυτή που προωθούμε. Απλά θεωρούμε ότι πρωταρχικό ζητούμενο είναι να περάσει στην κουλτούρα και στη συνείδηση των πολιτών ότι η μοναδική λύση -αν όχι η πρώτη λύση- είναι η εξοικονόμηση ενέργειας και το πώς θα προσπαθούμε να παράξουμε και να χρειαζόμαστε λιγότερη ενέργεια. 
Να μιλήσω για μια κοινοτική οδηγία που υπάρχει από το 1992, είκοσι χρόνια πριν, η οποία δεν αναφέρθηκε και δεν ακούστηκε καν στην Ελλάδα. Και χαίρομαι που γίνεται πια αυτή η συζήτηση, γιατί το 2013 πια μπορούμε να μιλήσουμε και να πούμε πάρα πολλά για την ενεργειακή αναβάθμιση των κτηρίων. Βέβαια δεδομένης της οικονομικής συγκυρίας μπορούμε να κάνουμε λίγα πια στο παρόν, θεωρώ όμως ότι είμαστε εδώ για να προσπαθήσουμε για πάρα πολλά για το μέλλον. 
Έχουμε πει πάλι ότι η ενέργεια θέλουμε να θεωρείται και να τη διαχειριζόμαστε ως κοινωνικό αγαθό. Κάποια στιγμή όλες μας οι προσπάθειες πρέπει να κινούνται προς αυτήν την κατεύθυνση. 
Θέλουμε να μιλήσουμε και για τη φιλοσοφία του πολιτικού συστήματος, η οποία πέρα από τη διαχείριση της κρίσης με οικονομικούς όρους, κάποια στιγμή πρέπει να βάλει πολύ ψηλά τον πήχη για τους περιβαλλοντικούς όρους που γίνεται όλη αυτή η προσπάθεια. 
Αυτή η κοινοτική οδηγία πέραν της θέσπισης των ελάχιστων ενεργειακών απαιτήσεων, διαπραγματεύεται επιτέλους τη σχέση βέλτιστου αποτελέσματος και κόστους, που είναι το ζητούμενο. Να δώσουμε κάποια στατιστικά στοιχεία που δείχνουν ότι όταν η ενεργειακή αναβάθμιση ενός κτηρίου γίνεται στην αρχή, στη μελέτη δηλαδή και πριν την κατασκευή του, το κόστος του κτηρίου επιβαρύνεται γύρω στο 4% με 6%. Αυτό σημαίνει ότι η ενεργειακή αναβάθμιση πρέπει να σταματήσει να είναι στη σκέψη των πολιτών σαν μια πολυτέλεια ή σαν κάτι που είναι περιττό. Θα πρέπει να περάσει ως μια αναγκαιότητα και να δει ο ίδιος ο πολίτης το όφελος που μπορεί να πάρει απ’ αυτήν την προσπάθεια. 
Να μιλήσουμε για τα χρόνια ζωής των ανανεώσιμων πηγών ενέργειας. Το εύρος τους είναι γύρω στα εικοσιπέντε με τριάντα χρόνια, οπότε το οικονομικό όφελος μπορεί να είναι πάρα πολύ μεγάλο. 
Μια άλλη κοινωνικοοικονομική, σημαντική επισήμανση είναι ότι στους καιρούς που ζούμε πρέπει να τονωθεί και να πέσουν χρήματα στην πραγματική οικονομία και ο κατασκευαστικός κλάδος επιτέλους να αποκτήσει αντικείμενο εργασίας. Οι μηχανικοί θα μπορέσουν να ασχοληθούν με μελέτες και κατασκευές και έτσι θα υπάρξει η πάταξη της ανεργίας και απόδοση φόρων προς το κράτος. 
Μια άλλη κουβέντα που πρέπει να κάνουμε, κύριε Υπουργέ, επίσης είναι αυτή της αυτοαπασχόλησης και των ασφαλιστικών ταμείων και της ανάγκης των νέων μηχανικών να έχουν κάποια φορολογικά κίνητρα και κάποιες φοροαπαλλαγές, ώστε να μπορούν να αντεπεξέλθουν στις νέες συνθήκες. 
Επί της αρχής τώρα, το σχέδιο νόμου έχει θέσει τις σωστές προτεραιότητες, εναρμονισμένες και με την τρέχουσα οικονομική συγκυρία. Είχαμε αναφέρει και στις επιτροπές κάποιες αδυναμίες του, ότι τα αριθμητικά στοιχεία και οι συντελεστές των δομικών στοιχείων δείχνουν να μην αναφέρονται στα κλιματολογικά δεδομένα της Ελλάδας και να αποτελούν αντιγραφή προτύπων αριθμητικών δεδομένων που έγιναν με βάση το κλίμα της Βόρειας Ευρώπης. Μένουμε στη δέσμευση του κύριου Υπουργού ότι με το νέο ΚΕΝΑΚ αυτά τα προβλήματα θα διορθωθούν. 
Επίσης, δεν συμφωνούμε με τις καθόλου φιλόδοξες καταληκτικές ημερομηνίες εφαρμογής όλων αυτών των διατάξεων, ειδικά για την προοπτική των δημοσίων κτηρίων σχεδόν ελάχιστης ενεργειακής κατανάλωσης, που αν είναι πια αυτή η καταληκτική ημερομηνία και αυτή καταλήγει το 2019 αντί για το 2014 που ήταν η αρχική πρόβλεψη. 
Δεν συμφωνούμε με τις ασαφείς διατάξεις για την αναβάθμιση των υφιστάμενων κτηρίων, για τις ρυθμίσεις για την εξαίρεση είδους κτηρίων κατά περίπτωση και για τη μη υποχρέωση εγκατάστασης συστημάτων ΑΠΕ, παρά μόνο για την εκπόνηση σχετικής εναλλακτικής πρότασης από τον μελετητή. 
Τέλος και κυρίως, δεν συμφωνούμε με την έλλειψη φορολογικών και άλλων κατασκευαστικών κινήτρων προς τους πολίτες, ώστε να στραφούν από τώρα κι όχι από το 2019 ή το 2021 προς κτήρια μηδενικής κατανάλωσης ενέργειας και να γίνει ομαλότερη η μετάβαση στον επιθυμητό στόχο. 
Όσον αφορά τα τεχνικά ζητήματα, μειονέκτημα του εξεταζόμενου σχεδίου νόμου αποτελεί το γεγονός πως το κτήριο αντιμετωπίζεται και πάλι δυστυχώς ως ένα προϋπάρχον κέλυφος με συγκεκριμένα χαρακτηριστικά και έμφαση δίνεται στην εγκατάσταση σ’ αυτό κατάλληλων συστημάτων και θερμομόνωσης. Το πρότυπο κτήριο αναφοράς θεωρείται δεδομένο και οι αρχιτεκτονικές επιλογές απούσες. Στοιχεία όπως ο προσανατολισμός του κτηρίου, η διάταξη των εσωτερικών χώρων, η επιφάνεια των υαλοστασίων κι άλλες μικρές αλλά πολύ σημαντικές λεπτομέρειες για τη συνολική ενεργειακή απόδοση του κτηρίου, δυστυχώς παραβλέπονται. Το κτήριο οφείλει να ιδωθεί ως ένας ζωντανός οργανισμός αρχιτεκτονικών επιλογών που σ’ αυτό προστίθενται μηχανολογικά στοιχεία και όχι το αντίστοιχο.
Να πω και μια άλλη ενδεικτική πρόταση του πόσο πρέπει να προσπαθήσουμε ώστε να φτάσουμε σ’ αυτό που θα θέλαμε, φαντάζομαι όλοι. Σειρά αντίστοιχων αρχιτεκτονικών επεμβάσεων στα ιστορικά κέντρα της Ευρώπης έχουν αποδώσει πάρα πολύ με βάση αυτήν την οδηγία. Να πούμε ενδεικτικά ότι σε μετρήσεις που έχουν γίνει καταγράφεται ότι τα κτήρια της Στοκχόλμης καταναλώνουν το 1/3 της ενέργειας των αντίστοιχων κτηρίων της Αθήνας. Αυτό είναι κάτι που πρέπει να μας προβληματίσει όλους.
Να ξεκινήσω με τα άρθρα. Στο άρθρο 3 επί της αρχής σαφώς και συμφωνούμε. Είναι μία απαραίτητη οδηγία που θέλουμε πάρα πολύ να εφαρμοστεί, το συντομότερο δυνατόν.
Στο άρθρο 3 θεωρούμε, πέραν όλων των άλλων πολύ καλών ρυθμίσεων, απαραίτητη έστω και μια αναφορά σε μία στοιχειώδη μελέτη φυσικού φωτισμού που πρέπει να γίνεται στα κτήρια.
Στο άρθρο 4 θέλουμε να επισημάνουμε ότι υπάρχει ένα θέμα με το τι θεωρείται διατηρητέο και παραδοσιακό κτήριο στην Ελλάδα, ποια κτήρια απ’ αυτά έχουν όντως χαρακτηριστεί έτσι κι αν θα πρέπει κάποια στιγμή να ασχοληθούμε πάρα πολύ μ’ αυτό το ζήτημα. Να αναφέρουμε ότι υπάρχουν καταληκτικές ημερομηνίες συγκεκριμένες όπου ίσχυαν ή δεν ίσχυαν κανόνες θερμομόνωσης κι αυτό θα πρέπει να μπει κάπου ως όρος για τις επεμβάσεις που πρέπει να γίνονται στα υφιστάμενα κτήρια.
Στο άρθρο 4 συμφωνούμε με τη μη εξαίρεση των κτηρίων τα οποία χρησιμοποιούνται ως εξοχικές κατοικίες. Θεωρούμε ότι είναι κάτι που δεν μπορεί να καθοριστεί.
Στο άρθρο 6 έχουμε τη διαφωνία, που προανέφερα, για την υποχρεωτική κάλυψη μόλις του 60% του ζεστού νερού χρήσης από τα κτήρια μέσω ΑΠΕ. Θεωρούμε ότι έπρεπε να υπάρχει κι άλλος όρος για την ομαλή μετάβαση στο επιθυμητό αποτέλεσμα, όπως προανέφερα.
Στο άρθρο 7 που μιλάει για τα υφιστάμενα κτήρια, γίνεται αναφορά στον προϋπολογισμό του κτηρίου και της ριζικής ανακαίνισης. Είναι κάτι, που όπως ξέρουμε, στην ελληνική κοινωνία δεν μπορούμε να το καθορίσουμε. Ο προϋπολογισμός του έργου πολλές φορές «μαγειρεύεται» και θα θέλαμε κάτι πιο ριζικό και το ποσοστό από 25% που είναι σήμερα, να πάει ίσως σ’ ένα 10% ή το πολύ 15%.
Στο άρθρο 6 η μοναδική υποχρέωση, όπως είπαμε, για όλα αυτά είναι η ΑΠΕ. Υπάρχει ένα πρόγραμμα το οποίο λεγόταν «Χτίζοντας το Μέλλον» και υπήρχε ένα κονδύλιο για να ενταχθούν αυτά τα κτήρια από σήμερα, έτσι ώστε να γίνουν ελάχιστης ή μηδενικής κατανάλωσης. Θα θέλαμε να το υπενθυμίσουμε και να το φέρουμε στο προσκήνιο.
Στο άρθρο 9 είπαμε για τις καταληκτικές ημερομηνίες.
Στο άρθρο 10 ζητούμε να δοθούν κίνητρα, χρηματοδοτικά και άλλα, για να μπορέσει να γίνει αυτή η μετάβαση.
Να φτάσουμε στο άρθρο 11, στο πιστοποιητικό ενεργειακής απόδοσης κτηρίων και να πούμε, ίσως για κάποιους που δεν το γνωρίζουν, ότι για να μπορούν να κάνουν ενεργειακή επιθεώρηση οι ενεργειακοί επιθεωρητές σήμερα το μόνο κριτήριο είναι η δεκαετής εμπειρία. Δυστυχώς, αυτό απορρίπτει, βγάζει από την αγορά εργασίας και χάνεται η ευκαιρία για νέους μηχανικούς να μπορούν να συμμετέχουν σ’ αυτό και να αποκτήσουν αντικείμενο εργασίας. 
Δυστυχώς με την παράταση περίπου του ενός έτους που δίνεται μέχρι τα μέσα του Οκτωβρίου με αυτόν το νόμο για κάποιους μήνες ακόμα δεν γίνονται αυτές οι πολυπόθητες εξετάσεις για να μπορέσουν νέοι άνθρωποι, που έχουν κάνει τα σεμινάρια ενεργειακών επιθεωρητών, να απορροφηθούν από την αγορά.
Τα άρθρα 13, 14, 15, 16 μιλάνε για τους ενεργειακούς επιθεωρητές και τις ρυθμίσεις που λέγαμε. 
Συμφωνούμε με το μητρώο ενεργειακών επιθεωρητών του άρθρου 17, γιατί μόνο μέσα από τη διαφάνεια και τους μοναδικούς αριθμούς αυτών των κτηρίων και την καταγραφή τους, επιτέλους, θα μπορούμε κάποια στιγμή να φτάσουμε στον πολυπόθητο έλεγχο.
Στο άρθρο 18 γίνεται αναφορά στο ανεξάρτητο σύστημα ελέγχου. Είναι κάτι που θέλουμε με τους όρους που έχει διαμορφωθεί. 
Για να μην κουράζω, να καταλήξω στο άρθρο 26, το οποίο μιλάει για τις απαλλοτριώσεις. Θεωρούμε ότι είναι μία λύση για να μπορέσει να καταπολεμηθεί το θέμα των απαλλοτριώσεων και τα θέματα που έχουν προκύψει με την τοπική αυτοδιοίκηση.
Να καταλήξω λέγοντας ότι για την τροπολογία του ΙΓΜΕ θα μιλήσει η συνάδελφος κ. Ξηροτύρη. 
Όσον αφορά την τροπολογία που έχει κατατεθεί από τον Υπουργό για τη διαχείριση των απορριμμάτων στην Κερατέα, να πούμε ότι δεδομένης της νέας διαμόρφωσης του κειμένου που λέει ότι: «Η προτεινόμενη ως κατάλληλη θέση είναι πρόταση του Δήμου Λαυρεωτικής, ορίζεται στην απόφαση 94/2011 του Δημοτικού Συμβουλίου του Δήμου Λαυρεωτικής, τυγχάνει κοινωνικής αποδοχής και δεν εμπίπτει στις περιοχές αποκλεισμού» και δεδομένης της παραγράφου μέσα σ’ αυτήν την απόφαση που λέει «τονίζουμε ότι η δυναμικότητα διαχείρισης των σκουπιδιών και απορριμμάτων θα είναι εξήντα χιλιάδες τόνοι ανά έτος, με σχεδιασμό αιχμής, συμπεριλαμβανομένης και της λυματολάσπης, συνολικά ογδόντα χιλιάδων τόνων ανά έτος, στα πλαίσια των δύο μόλις καλλικρατικών δήμων, των Δήμων Λαυρεωτικής και Σαρωνικού», συμφωνούμε μ’ αυτήν την τροπολογία.
Υπερψηφίζουμε την τροπολογία θεωρώντας δεδομένη τη θέληση των πολιτών να λυθεί αυτό το μεγάλο ζήτημα που έχει προκύψει. Θέτουμε τους δικούς μας όρους -να υπενθυμίσω ότι η θέση έχει υποδειχθεί από την ίδια την τοπική κοινωνία- ότι θα δημιουργηθεί φορέας διαχείρισης από τον ίδιο το Δήμο Λαυρεωτικής και ότι ο χώρος διάθεσης υπολειμμάτων, το μέγεθος, ο όγκος και το εμβαδόν του είναι συνάρτηση της θέλησης της τοπικής κοινωνίας και των ανθρώπων που έχουν ασχοληθεί και έχουν παλέψει πάρα πολλά χρόνια γι’ αυτό.
Υπερψηφίζουμε την αρχή και τα άρθρα του νομοσχεδίου. 
(Χειροκροτήματα από την πτέρυγα της ΔΗΜΑΡ)","ΝΙΚΗ ΦΟΥΝΤΑ",529
"108691"," Το λόγο έχει η κ. Διαμάντω Μανωλάκου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108692"," Κατασταλτικό είναι το νομοσχέδιό σας όπως συνολικά και η πολιτική σας. Ενδιαφέρεστε εσείς και η Ευρωπαϊκή Ένωση για να μειωθεί δραστικά η κατανάλωση συμβατής ενέργειας για θέρμανση, κλιματισμό, ζεστό νερό κ.λπ., μέχρι το 2021 στα κτήρια σύμφωνα με την ευρωπαϊκή οδηγία 31/2010, προκειμένου να προωθηθεί η χρήση ενέργειας από ανανεώσιμες πηγές και στον κτηριακό τομέα.
Ο καθένας θέλει να έχει καλύτερες συνθήκες στο σπίτι του, αρκεί να το μπορεί. Εσείς μέσα απ’ αυτό το νομοσχέδιο υποχρεωτικά επιβάλλετε –έχει δεν έχει- τις αλλαγές. Διαφορετικά, θα επιβληθεί πρόστιμο. Αυτά δίνετε σαν αιτιολογία. Κοροϊδεύετε. Σιγά που ενδιαφέρεστε αν ζει καλά ο κόσμος, αν έχει θέρμανση ή φαί. Το μόνο για το οποίο ενδιαφέρεστε είναι πώς θα πάρετε περισσότερα ακόμη και αν ο κόσμος φτάνει στην εξαθλίωση, αρπάζοντας ό,τι έχει απομείνει για να το «ακουμπήσετε» στους εφοπλιστές, στους τραπεζίτες και στους εμποροβιομήχανους. Κλέβετε τον λαϊκό πλούτο απ’ αυτούς που τον παράγουν για να ενισχύσετε το κεφάλαιο που υπηρετείτε. 
Αυτοί είναι οι νόμοι σας και η πολιτική σας. Και για να το πετύχετε δεν διστάζετε να χρησιμοποιείτε καταστολή, βία, ψέμα με περικεφαλαία και προβοκάτσια σε όσους διαμαρτύρονται, σε όσους παλεύουν, σε όσους αγωνίζονται. Και αυτό κάνατε χθες απέναντι σε τριάντα πέντε συνδικαλιστές, προέδρους, γραμματείς πανελλήνιων ομοσπονδιών και σωματείων, που εκπροσωπούν εκατοντάδες χιλιάδες εργαζόμενους αγωνιστές. Η άγρια επίθεση, οι τραυματισμοί και οι συλλήψεις στο Υπουργείο Εργασίας, η ωμή βία της Κυβέρνησης, δεν θα τους λυγίσει και ούτε τρομοκρατεί το εργατικό ταξικό κίνημα. Αλυσίδες δεν πρόκειται να φορέσουν. Αντίθετα, η αυταρχική κατρακύλα και τα ψέματα του Υπουργού Εργασίας, δείχνουν το μεγάλο φόβο και την ταραχή ακόμη και στη διαμαρτυρία. 
Καλώς φοβάστε. Θα φοβηθείτε και ακόμα πιο πολύ όταν έρθει η ώρα –και θα έρθει η ώρα- που η εξέγερση θα αγκαλιάσει όλο το λαό για να βάλουν τέλος στο διαρκές έγκλημα σε βάρος τους, για να δώσουν τέλος στα ψέματα, στις κοροϊδίες και στη στυγνή εκμετάλλευση.
Είναι πρόκληση να μειώνονται, να πετσοκόβονται οι συντάξεις, να αυξάνεται το όριο συνταξιοδότησης, να πληρώνει ο εργαζόμενος τριάντα πέντε και σαράντα πέντε χρόνια σκληρής δουλειάς, να ληστεύονται τα ασφαλιστικά ταμεία και οι εισφορές και να βγαίνει ο Υπουργός Εργασίας και να λέει « η σύνταξη, ασφαλιστικό είναι ρουσφέτι». Προκαλείτε. 
Επίσης κοροϊδία και εκμετάλλευση είναι και το νομοσχέδιο που συζητάμε. Και αυτό γιατί ο στόχος είναι η αύξηση των πωλήσεων και συνεπώς η κερδοφορία των μονοπωλίων και των μεγάλων επιχειρήσεων παραγωγής και πώλησης δομικών προϊόντων και ενεργειακών συστημάτων, το εμπόριο των ενεργειακών πιστοποιητικών και η ενίσχυση του τραπεζικού κεφαλαίου μέσα από τα δάνεια για την ενεργειακή αναβάθμιση των κτηρίων. Βέβαια και αυτά τα δάνεια επιλεκτικά δίνονται, όχι σε όσους τα έχουν ανάγκη, αλλά σε όσους έχουν μισθό που μπορούν να αποπληρώσουν. 
Η αδικία είναι ότι μέσα απ’ αυτήν την ενσωμάτωση της οδηγίας της Ευρωπαϊκής Ένωσης, επιβάλλεται η υποχρεωτικότητα και οι κυρώσεις, που μπορεί να φτάνουν μέχρι τα 10.000 ευρώ. Και βέβαια δεν τα πληρώνει ο κατασκευαστής που έχει την ευθύνη. Η ευθύνη μετατοπίζεται στον ενεργειακό επιθεωρητή. 
Ωστόσο σήμερα δεν είναι δύσκολο να πετύχετε το στόχο σας, κατά το ήμισυ, όμως. Με αυτήν την άγρια, βάρβαρη, απάνθρωπη πολιτική που μειώνει μισθούς και συντάξεις, που απολύει εργαζομένους, που αυξάνει την ανεργία κοντά στο 30% και στο 60% για τους νέους, πετυχαίνετε εξοικονόμηση ενέργειας αφού χιλιάδες σπίτια δεν έχουν θέρμανση, κλιματισμό, ακόμη και φωτισμό από αδυναμία και όχι από επιλογή.
Οι φόροι στο πετρέλαιο και οι αυξήσεις στο τιμολόγιο της ΔΕΗ, κλέβουν και άλλο μέρος του εισοδήματος, ενώ ένα από τα κύρια αιτήματα της αγροτιάς, που βρίσκεται σήμερα στους δρόμους –από τον Έβρο, τη Θεσσαλία μέχρι και την Κρήτη και που διαμαρτύρονται για το δίκιο τους- είναι ότι δεν μπορούν να επιβιώσουν με τα χαράτσια στην ενέργεια που ανεβάζουν το κόστος παραγωγής στα ύψη και ευνοούν έτσι τις εισαγωγές, εξοντώνοντας την ντόπια παραγωγή και τους μικροκληρούχους. 
Πώς απαντάτε στις διαμαρτυρίες και τις κινητοποιήσεις; Με αυταρχισμό και καταστολή. Δεν λύνετε προβλήματα. Έχουμε τραμπουκισμό και κακή σκηνοθεσία, ατζαμίδικη μάλιστα. Δώσατε τέσσερις φωτογραφίες από τον ίδιο χώρο, αλλάζοντας κάθε φορά το σκηνικό για να φαίνεται ότι υπήρξαν φθορές από τους συνδικαλιστές, ενώ σε εκείνον το χώρο δεν μπήκαν καθόλου. Έχουμε και το θράσος του Υπουργού Εργασίας ότι ήταν θύμα, ενώ ήταν προβοκάτορας. Κατανοούμε. 
Προσπαθείτε να κρύψετε το φόβο σας από τον ξεσηκωμό όλο και περισσότερων κλάδων εργαζομένων και μικρομεσαίων αγροτών. 
Σ’ αυτήν τη λογική, δηλαδή τη λογική της καταστολής, είναι ο χαρακτήρας και αυτού του νομοσχεδίου, όπως και της πρακτικής που έχετε με πολλές μορφές. Και βέβαια το κατασταλτικό σημείο σ’ αυτό το νομοσχέδιο φαίνεται στο άρθρο 20, αφού με την απειλή κυρώσεων πληρώνει εκείνος που δεν έχει ευθύνη για το πρόβλημα, γιατί ο μισθωτός που αγόρασε ένα διαμέρισμα το έχει υποθηκευμένο στην τράπεζα μέχρι να το εξοφλήσει με το στεγαστικό δάνειο και μάλιστα τη στιγμή που μειώνεται ο μισθός, ενώ δεν έχει την παραμικρή ευθύνη για τα υλικά που χρησιμοποίησε ο κατασκευαστής, για τη διαρρύθμιση που έκανε, για τις ενεργειακές απώλειες από τα παράθυρα, από τους λέβητες κ.λπ. κι όμως παρ’ όλα αυτά θα πληρώσει αυξημένες χρεώσεις: τέλη, πράσινο χαράτσι. Η κατασκευαστική εταιρεία όμως, η επιχείρηση που κερδοσκόπησε σε βάρος της ποιότητας και της κατασκευής, θα τη βγάλει καθαρή. Το πιθανότερο είναι ότι θα συνεχίσει την κερδοφορία μέσα από τα  προγράμματα εξοικονόμησης ενέργειας, μέσα από τα προγράμματα του ΕΣΠΑ που, ως γνωστόν, σ’ αυτές τις εταιρείες πηγαίνουν, σε συγκεκριμένους ομίλους υλικών και κουφωμάτων. 
Τελικά, θα έχουμε νέα κέρδη μέσω της πράσινης οικονομίας –είναι η χρυσοφόρα φλέβα- σε συγκεκριμένους ομίλους. Έχετε εξασφαλίσει και δίνετε την ώθηση. Γι’ αυτό είναι προτεραιότητά σας η ενεργειακή απόδοση ενός κτηρίου που θα αφήσει κέρδη σε μεγάλες επιχειρήσεις και όχι η αντισεισμική προστασία, τη στιγμή που είναι γνωστό ότι ως χώρα είμαστε σεισμογενής με παντελή έλλειψη σχεδιασμού αντισεισμικής θωράκισης και προστασίας, όπως και ελέγχου αποκατάστασης βλαβών δημοσίων κτηρίων και ειδικά σχολικών συγκροτημάτων, όπου ζει πολλές ώρες η νεολαία. Αλλά δεν έχετε προτεραιότητα τις λαϊκές ανάγκες. Έχετε προτεραιότητα μόνο την κερδοφορία των επιχειρηματικών ομίλων.
Στη σημερινή συγκυρία εμείς θεωρούμε ότι αυτές οι διακηρύξεις κοροϊδίας  για το βέλτιστο ενεργειακό σχεδιασμό με γνώμονα το δημόσιο συμφέρον και μάλιστα από πολιτικές δυνάμεις που αποδέχονται το πλαίσιο της απελευθερωμένης αγοράς της Ευρωπαϊκής Ένωσης, ναι είναι κοροϊδία. Μέσα σε αυτήν τη ζούγκλα της αγοράς η κάθε κρατική, η ευρωκοινοτική ρύθμιση ή οδηγία εξυπηρετεί αντικειμενικά και υποχρεωτικά το στόχο της διευρυμένης αναπαραγωγής του κεφαλαίου. Εξάλλου, η ανάθεση της ενεργειακής επιθεώρησης και μελέτης στην αγορά οδηγεί νομοτελειακά στη συγκέντρωση της δραστηριότητας αυτής σταδιακά σε λίγα επιχειρηματικά χέρια, όπως έγινε και στο χώρο της υγείας και της ασφάλειας της εργασίας. 
Κατά τη γνώμη μας, ένα κρατικό σώμα ενεργειακών επιθεωρητών επαρκώς στελεχωμένο, με μόνιμες σταθερές σχέσεις εργασίας και αξιοπρεπείς αμοιβές θα αποτελούσε απείρως ουσιαστικότερη συμβολή στην αύξηση της απασχόλησης των μηχανικών και όχι η παραπέρα ιδιωτικοποίηση των υπηρεσιών όπως είναι των ενεργειακών ελεγκτών του ΥΠΕΚΑ. 
Επιπλέον, η αναφορά στο άρθρο 17 παράγραφος 14 ότι τηρείται ξεχωριστό μητρώο για τα νομικά πρόσωπα οποιασδήποτε νομικής μορφής, των οποίων ένας τουλάχιστον εταίρος είναι ενεργειακός επιθεωρητής, δείχνει την αποδέσμευση του πτυχίου από τα επαγγελματικά δικαιώματα, δηλαδή τη φιλοσοφία της Μπολόνια που διασπά επάγγελμα από το αντικείμενο. Ε, είναι πρόκληση!
Εμείς καταψηφίζουμε και το  νομοσχέδιο και όλα τα άρθρα του. Θεωρούμε ότι για την ικανοποίηση των λαϊκών αναγκών, μόνο ένας ενιαίος κρατικός φορέας κατασκευών που θα κατέχει το σύνολο των μέσων παραγωγής και θα διευθύνει το σύνολο των παραγωγικών δυνάμεων του κλάδου, θα μπορεί να σχεδιάζει επιστημονικά το κάθε έργο και θα κατανέμει τη χρηματοδότηση, το εργατικό δυναμικό, τους διαθέσιμους πόρους. Βεβαίως, όλα αυτά με κεντρικό σχεδιασμό της  οικονομίας μπορούν να γίνουν και όχι μέσα από αυτό το σύστημα που εκμεταλλεύεται την ανάγκη της λαϊκής οικογένειας για να κερδοφορούν τα μονοπώλια. 
Σε ό,τι αφορά τις τροπολογίες, ψηφίζουμε μόνο αυτήν που αφορά τους εργαζόμενους του ΙΓΜΕ και το δικαίωμά τους στην εργασία και όχι στην ανεργία που τους ετοιμάζετε. Είναι χρήσιμοι και απαραίτητοι για το ΙΓΜΕ που θέλετε να διαλύσετε, για να μην υπάρχουν ούτε μάρτυρες στο ξεπούλημα του ορυκτού πλούτου. 
Και επειδή αυτοί οι άνθρωποι εργάζονται, πληρώνονται από τον προϋπολογισμό, δεν είναι έφεδροι, σας παρακαλώ στην τροπολογία να γίνει διόρθωση στη διατύπωση. Τη διαβάζω με το σωστό τρόπο: «Οι συμβάσεις εργασίας των εργαζομένων του ΙΓΜΕ, που τίθενται σε καθεστώς εργασιακής εφεδρείας δυνάμει των διατάξεων του άρθρου 34 παραμένουν στο προϊσχύον νομικό καθεστώς».
Σε ό,τι αφορά την τροπολογία για τις Φοβόλες της Κερατέας για τη διαχείριση των απορριμμάτων των Δήμων Λαυρεωτικής και Σαρωνικού, εδώ περιορίζει το ζήτημα στον όγκο των απορριμμάτων που θα δεχθεί η περιοχή. Στην πράξη υπονομεύει τον αγώνα που έγινε. Ανοίγει διάπλατα την πόρτα στα μεγάλα επιχειρηματικά συμφέροντα που από την κατασκευή, διαχείριση και λειτουργία του εργοστασίου, μπορούν να κερδοφορήσουν ακόμα πιο πολύ. 
Επιπλέον, με την παράγραφο 1 κάνει κουρελόχαρτο τον επιστημονικό όρο «καταλληλότητα ενός χώρου» για την υποδοχή μιας μονάδας διάθεσης ή και επεξεργασίας απορριμμάτων. Μάλιστα, ο χαρακτηρισμός του χώρου ως κατάλληλου προϋποθέτει να συντρέχουν για το χώρο πλήθος προϋποθέσεων οι οποίες ερευνώνται, ελέγχονται και αξιολογούνται στο πλαίσιο ολοκληρωμένης μελέτης. Δηλαδή, κάνει λόγο για πρόβλεψη καταλληλότητας χωρίς καμμία μελέτη και στη συνέχεια θα αποδειχθεί η καταλληλότητά του.  
Θεωρούμε ότι οι ρυθμίσεις έχουν αντιλαϊκό χαρακτήρα, σε σχέση πάντα με τη διαχείριση των αποβλήτων, ενώ με την παράγραφο 4 οι δύο ζώνες προστασίας του Υμηττού προσφέρονται για την κατασκευή  ΣΜΑ, ΧΥΤΑ και μονάδες επεξεργασίας απορριμμάτων που θα διαχειρίζονται και ιδιώτες. 
Εμείς την καταψηφίζουμε όπως καταψηφίζουμε και την παράταση που δίνεται για να εφαρμοστεί ο Νέος Οικοδομικός Κανονισμός. Προφανώς, υπάρχουν μερικοί επιχειρηματικοί όμιλοι που έχουν έτοιμους τους φακέλους και εξυπηρετούνται καλύτερα από τον προηγούμενο οικοδομικό κανονισμό. Να σας πω, δεν υποστηρίζουμε ούτε τον παλιό ούτε το νέο οικοδομικό κανονισμό. Στα μέτρα των επιχειρηματιών ήταν κομμένοι και ραμμένοι και γι’ αυτό καταψηφίζουμε.
Καταψηφίζουμε, λοιπόν, και το νομοσχέδιο και τα άρθρα του.","ΔΙΑΜΑΝΤΩ ΜΑΝΩΛΑΚΟΥ",302
"108693"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 1 Φεβρουαρίου 2013. 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
  1. Η με αριθμό 906/29-1-2013 επίκαιρη ερώτηση του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Υγείας, σχετικά με την κατάργηση του Ογκολογικού και Αιματολογικού Τμήματος του Γενικού Νοσοκομείου Μυτιλήνης.
  2. Η με αριθμό 919/29-1-2013 επίκαιρη ερώτηση της Βουλευτού Β´ Θεσσαλονίκης   του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ευαγγελίας Αμμανατίδου–Πασχαλίδου προς τον Υπουργό Αγροτικής Ανάπτυξης και Τροφίμων, σχετικά με τις αναγκαίες αλλαγές στο «Σύστημα Ολοκληρωμένης Διαχείρισης στην Παραγωγή Σακχαρότευτλων».
  3. Η με αριθμό 903/29-1-2013 επίκαιρη ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την άρση των αδικιών για τους χαμηλοσυνταξιούχους αναπήρους.
 4. Η με αριθμό 913/29-1-2013 επίκαιρη ερώτηση του Βουλευτή Νομού Αττικής των Ανεξάρτητων Ελλήνων κ. Παύλου Χαϊκάλη προς τους Υπουργούς Εξωτερικών και Εθνικής Άμυνας, σχετικά με την πρόσβαση Τούρκων σε ευαίσθητα και απόρρητα δεδομένα ασφάλειας συνόρων βάσει του Ευρωπαϊκού Συστήματος Συνόρων (EUROSUR).
  5. Η με αριθμό 925/29-1-2013 επίκαιρη ερώτηση του Βουλευτή Β΄ Πειραιά του Λαϊκού Συνδέσμου-Χρυσή Αυγή κ. Ιωάννη Λαγού προς τους Υπουργούς Δημόσιας Τάξης και Προστασίας του Πολίτη και Παιδείας και Θρησκευμάτων, Πολιτισμού και Αθλητισμού, σχετικά με την παρουσίαση βιβλίου με τίτλο «Συνωμοσία Πυρήνων της Φωτιάς-Το νέο αντάρτικο πόλης» σε χώρο του Αριστοτελείου Πανεπιστήμιου Θεσσαλονίκης.  
  6. Η με αριθμό 915/29-1-2013 επίκαιρη ερώτηση της Βουλευτού Β´ Θεσσαλονίκης   της Δημοκρατικής Αριστεράς κ. Αικατερίνης Μάρκου προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων στον τομέα της αλιείας. 
 7. Η με αριθμό 929/29-1-2013 επίκαιρη ερώτηση του Βουλευτή Β´ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καταβολή των δεδουλευμένων στους εργαζόμενους ξενοδοχείων της Κέρκυρας.
  Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου ( Άρθρο 130 παράγραφοι 2 και 3 του Κανονισμού της Βουλής)
  1. Η με αριθμό 920/29-1-2013 επίκαιρη ερώτηση της Βουλευτού  Β´ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Βασιλικής Κατριβάνου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το Εθνικό Σχέδιο Δράσης-Προστασία των Αστέγων και Καταπολέμηση της Φτώχειας. 
  2. Η με αριθμό 926/29-1-2013 επίκαιρη ερώτηση του Βουλευτή Β´ Αθήνας του Λαϊκού Συνδέσμου-Χρυσή Αυγή κ. Ηλία Παναγιώταρου προς τους Υπουργούς Εθνικής Άμυνας και Εξωτερικών, σχετικά με τις Ελληνοτουρκικές σχέσεις και την κρίση των Ιμίων.
  3. Η με αριθμό 916/29-1-2013 επίκαιρη ερώτηση της Βουλευτού Β΄ Πειραιά της Δημοκρατικής Αριστεράς κ. Μαρίας Γιαννακάκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τον υπολογισμό της αναρρωτικής άδειας των αναπληρωτών καθηγητών στη διδακτική τους προϋπηρεσία.
  4. Η με αριθμό 909/29-1-2013 επίκαιρη ερώτηση του Ανεξάρτητου Βουλευτή Μαγνησίας κ. Παρίση Μουτσινά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις καθυστερήσεις στην αξιολόγηση των ατόμων με αναπηρία από τις υγειονομικές επιτροπές των κέντρων πιστοποίησης αναπηρίας (ΚΕΠΑ).
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίαση τριάντα επτά μαθητές και μαθήτριες και τέσσερις εκπαιδευτικοί από το 1ο Γυμνάσιο Αιγάλεω. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Εισερχόμαστε τώρα στον κατάλογο των αγορητών.
Το λόγο έχει ο κ. Μητσοτάκης για επτά λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108694"," Ευχαριστώ πολύ, κύριε Πρόεδρε. 
Επιτρέψτε μου να ξεκινήσω κάνοντας μία αναφορά σε μία αποστροφή του λόγου της ειδικής αγορήτριας του Κομμουνιστικού Κόμματος Ελλάδας η οποία στην τοποθέτησή της είπε «καλά κάνετε και φοβάστε, γιατί την εξέγερση θα την βρείτε μπροστά σας». Αναρωτιέμαι τι εννοείτε, κύριοι συνάδελφοι του Κομμουνιστικού Κόμματος, αν προτρέπετε το λαό σε κάποιου είδους επαναστατική δραστηριότητα.","ΚΥΡΙΑΚΟΣ ΜΗΤΣΟΤΑΚΗΣ",320
"108695"," Το δίκιο του λαού. Αυτό εννοούμε.","ΔΙΑΜΑΝΤΩ ΜΑΝΩΛΑΚΟΥ",302
"108696"," Θα πρέπει να αντιληφθείτε κάποια στιγμή ότι η ιστορική σας ιδιαιτερότητα, δεν σας επιτρέπει να λειτουργείτε υπεράνω του νόμου και υπεράνω του Συντάγματος. Διότι εάν, κύριε Παφίλη –το είπατε στην τοποθέτησή σας- ήταν συνηθισμένες πρακτικές στο παρελθόν οι καταλήψεις δημοσίων χώρων, κάποια στιγμή θα πρέπει να τραβήξουμε μία κόκκινη γραμμή σε αυτό και να πούμε ότι αυτό που κάνατε και εξακολουθείτε να κάνετε και ενθαρρύνετε τους συνδικαλιστές σας να κάνουν με πολιτική κάλυψη είναι μία πράξη η οποία είναι ευθέως παράνομη. Και εγώ χαίρομαι, που επιτέλους μία Κυβέρνηση αποφάσισε να συγκρουστεί με μία ανομία η οποία προέρχεται από συγκεκριμένο κομματικό χώρο. Τις απειλές, λοιπόν, αυτές να τις αφήσετε σε αυτήν την Αίθουσα. Εμείς δεν απειλούμαστε. Η πλειοψηφία που στηρίζει την Κυβέρνηση δεν απειλείται.","ΚΥΡΙΑΚΟΣ ΜΗΤΣΟΤΑΚΗΣ",320
"108697"," Να πάτε να τα πείτε στον κόσμο. Να πάτε στα μπλόκα των αγροτών αν έχετε θάρρος.","ΑΘΑΝΑΣΙΟΣ ΠΑΦΙΛΗΣ",425
"108698"," Κύριε συνάδελφε, μπορείτε μετά ως Κοινοβουλευτικός Εκπρόσωπος να απαντήσετε ολοκληρωμένα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108699"," Θα σας παρακαλούσα, λοιπόν, να είστε λίγο πιο προσεκτικοί στις εκφράσεις σας σ’ αυτήν την Αίθουσα. Κάποια πράγματα έφτασαν στο τέλος τους. Ένας κύκλος συμπεριφορών που ταλάνισε την ελληνική δημοκρατία εδώ και τριάντα επτά  χρόνια τελειώνει πια και θα αντιληφθείτε ότι θα λειτουργείτε και εσείς ως κοινοβουλευτικό κόμμα στα πλαίσια των νόμων που ψηφίζει αυτή η Βουλή. 
Έρχομαι τώρα, κύριε Πρόεδρε, στην ουσία του νομοσχεδίου. 
Κύριε Υπουργέ, κυρίες και κύριοι συνάδελφοι, κυρώνουμε για άλλη μία φορά με αρκετή καθυστέρηση και ενσωματώνουμε στο εθνικό μας δίκαιο μία ευρωπαϊκή οδηγία, την με αριθμό 2010/31. Την προηγούμενη την ενσωματώσαμε με έξι χρόνια καθυστέρηση. Αυτήν την ενσωματώνουμε με δύο χρόνια καθυστέρηση. 
Όλη αυτή η διαδικασία, δείχνει αυτήν την αμφίσημη σχέση την οποία έχουμε ως Βουλή των Ελλήνων με την συμβατική μας υποχρέωση να ενσωματώνουμε στο εθνικό μας δίκαιο ευρωπαϊκές οδηγίες, πόσω μάλλον όταν αυτές οι ευρωπαϊκές οδηγίες μπορούν να αποβούν προς όφελος της χώρας και παρουσιάζουν πολύ σημαντικές και αναπτυξιακές ευκαιρίες. Διότι η οδηγία αυτή που αποτελεί επί της ουσίας εκσυγχρονισμό προηγούμενης οδηγίας, αποτελεί για τη χώρα μας μία πολύ σημαντική αναξιοποίητη ευκαιρία. 
Διότι, όπως είπε και ο εισηγητής μας, έχουμε δυστυχώς τα πιο ενεργοβόρα κτήρια στη Νότια Ευρώπη. Αυτό σημαίνει τρία πράγματα: Πρώτον, πολύ μεγαλύτερη εξάρτηση από ορυκτά καύσιμα και ειδικά από πετρέλαιο για τη χώρα μας συνολικά. Δεύτερον, πολύ μεγαλύτερη συμμετοχή του κτηριακού τομέα στις συνολικές εκπομπές διοξειδίου του άνθρακα, οι οποίες εκτιμώνται ότι ξεπερνάνε το 40% των συνολικών εκπομπών διοξειδίου του άνθρακα στη χώρα, αυτές οι οποίες με άλλα λόγια αναφέρονται στον κτηριακό τομέα. Και τρίτο και σημαντικότερο, μεγαλύτερη επιβάρυνση για τα νοικοκυριά σε συνθήκες πολύ μεγάλης οικονομικής δυσκολίας, διότι ένα ενεργοβόρο κτήριο, μπορεί να καταναλώνει 50% παραπάνω ενέργεια από ένα κτήριο χαμηλής ενεργειακής κατανάλωσης.
Παρουσιάζεται, λοιπόν, εδώ πέρα μια πολύ σημαντική ευκαιρία, μία ευκαιρία η οποία είναι προς όφελος της εθνικής οικονομίας αλλά και προς όφελος των μεμονωμένων νοικοκυριών. Το ανέφεραν σχεδόν όλοι οι εισηγητές, ότι η πιο φτηνή ενέργεια είναι αυτή που δεν καταναλώνουμε ποτέ και αν υπάρχει ένας τρόπος γρήγορα να μειώσουμε το ενεργειακό αποτύπωμα της χώρας και να περιορίσουμε τις εκπομπές των αερίων του θερμοκηπίου, αυτός είναι μέσα από μια συστηματική πολιτική εξοικονόμησης ενέργειας ξεκινώντας από τον κτηριακό τομέα. Αυτή εξάλλου ήταν και η κεντρική λογική πίσω από την εκπόνηση προγραμμάτων, όπως το «Εξοικονομώ Κατ’ οίκον», τα οποία δίνουν κίνητρα στους πολίτες να επενδύσουν στην ενεργειακή αναβάθμιση των κτηρίων.
Δυστυχώς, όμως, κύριε Υπουργέ, και το γνωρίζετε κι εσείς, τα αποτελέσματα από την υλοποίηση του προγράμματος «Εξοικονομώ Κατ’ οίκον» δεν ήταν τα προσδοκώμενα. Μέχρι στιγμής δεκατέσσερις χιλιάδες κτήρια έχουν ενταχθεί στο πρόγραμμα. Ο αρχικός στόχος ήταν για εκατόν χιλιάδες κτήρια. Το πρόγραμμα έχει αρκετές γραφειοκρατικές δυσκολίες στην υλοποίησή του. Δεν δίνει επαρκή κίνητρα για πολίτες να εκταμιεύσουν σήμερα ένα σημαντικό ποσό για να αναβαθμίσουν ενεργειακά τα κτήριά τους. 
Αλλά το σημαντικότερο απ’ όλα είναι ότι δυστυχώς το πρόγραμμα αυτό υλοποιείται σε μία περίοδο, σε μία εποχή όπου, δυστυχώς, τα ακίνητα έχουν υποστεί τη μεγαλύτερη φοροεπιδρομή των τελευταίων ετών και ζητάμε επί της ουσίας από τους πολίτες, τους προτρέπουμε να επενδύσουν στην αναβάθμιση ακινήτων τα οποία οι ίδιοι θεωρούν ότι είναι απαξιωμένα. Και δεν θα την κάνουν αυτήν την επένδυση οι πολίτες όσα κίνητρα και αν τους δώσουμε μέσα από ευρωπαϊκά προγράμματα, εάν δεν υπάρξει μία διαφορετική προσέγγιση στο ζήτημα της φορολόγησης της ακίνητης περιουσίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα για δύο λεπτά, κύριε Πρόεδρε, την ανοχή σας για να πω δύο σκέψεις γύρω απ’ αυτό το ζήτημα, γιατί είναι ένα ζήτημα το οποίο είναι εξαιρετικά επίκαιρο και αφορά πάρα πολλούς πολίτες και σίγουρα πάρα πολλούς πολίτες και της δικιάς μου εκλογικής περιφέρειας.
Υπάρχει ένας κίνδυνος, κυρίες και κύριοι συνάδελφοι, το 2013, να μείνει στην ιστορία ως ένα έτος το οποίο οι πολίτες θα το αντιλαμβάνονται ως έτος δήμευσης της ακίνητης περιουσίας. Η πολιτική φορολόγησης των ακινήτων είναι στρεβλή και προβληματική σε πολλά επίπεδα. Και οι συντελεστές είναι πάρα πολύ υψηλοί. Δεν μπορούμε να συζητάμε για συντελεστές ύψους 2%, έστω και για μεγάλη ακίνητη περιουσία. Και οι αντικειμενικές αξίες αυτήν τη στιγμή, δεν έχουν σχέση με την πραγματικότητα της αγοράς και χαίρομαι που τουλάχιστον το Υπουργείο το αναγνωρίζει αυτό και συστήνει μία επιτροπή, η οποία θα επαναξιολογήσει τις αντικειμενικές αξίες, ώστε να μην έχουμε τόσο μεγάλες αποκλίσεις μεταξύ αντικειμενικής και πραγματικής αξίας. 
Είναι παράλογο, κύριε Πρόεδρε, κυρίες και κύριοι συνάδελφοι, να συσσωρεύονται σε μία χρονιά πέντε φόροι. Φόρος ακίνητης περιουσίας του 2010, του 2011, του 2012, το ειδικό τέλος ακινήτων και ο καινούργιος φόρος, ο οποίος θα έρθει να αντικαταστήσει τους υπόλοιπους. Προσθέστε σ’ αυτό και τους δημοτικούς φόρους και τη φορολογία από τα ενοίκια για κάποιον ο οποίος νοικιάζει το ακίνητό του και θα διαπιστώσουμε γιατί τόσοι πολλοί πολίτες έχουν πραγματικό πρόβλημα, πραγματική αδυναμία σήμερα πληρωμής των φορολογικών τους υποχρεώσεων.
Έχουμε στόχο 3,8 δισεκατομμύρια από φορολογία ακινήτων, όταν συνολικά από τη φορολογία εισοδήματος έχουμε στόχο 7,8 δισεκατομμύρια. Δεν είναι λογική αυτή η αναλογία. Δεν είναι λογικό να φορολογούμε τόσο υπερβολικά ακίνητη περιουσία η οποία δεν αποδίδει εισόδημα, πόσω μάλλον σε μια εποχή όπου 20% κατ’ ελάχιστον –είναι πιθανό να είναι πολύ μεγαλύτερο- των στεγαστικών δανείων είναι ληξιπρόθεσμα. Σε μια εποχή που η αγορά ακινήτων έχει καταρρεύσει, ερχόμαστε και φορολογούμε αναδρομικά επί ανύπαρκτων αξιών.
Από αυτό το Βήμα -και κλείνω με αυτήν την τοποθέτηση, κύριε Πρόεδρε- κάνω μια έκκληση προς την Κυβέρνηση, μεταφέροντας πραγματικά τον προβληματισμό πολλών συμπολιτών μου τους οποίους έχω την τιμή να εκπροσωπώ σ’ αυτήν εδώ την Αίθουσα, να ξαναδούμε και να επαναξιολογήσουμε το ζήτημα της φορολόγησης της ακίνητης περιουσίας, διότι κινδυνεύουμε αν ακολουθήσουμε αυτήν τη γραμμή, να δημιουργήσουμε πολλά περισσότερα προβλήματα απ’ όσα θα λύσουμε.
Σας ευχαριστώ και για την ανοχή σας.
(Χειροκροτήματα από την πτέρυγα της Νέας Δημοκρατίας)","ΚΥΡΙΑΚΟΣ ΜΗΤΣΟΤΑΚΗΣ",320
"108700"," Ευχαριστούμε κι εμείς.
Ο κ. Αθανασίου έχει το λόγο. Θα ακολουθήσουν ο κ. Κεγκέρογλου και μετά ο κ. Ουζουνίδης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108701"," Κύριε Πρόεδρε, έχει κανείς μία αίσθηση ματαιότητας όταν ανεβαίνει στο Βήμα της Βουλής. Πώς να μιλήσεις εσύ, ο οποιοσδήποτε όταν όλοι τα ξέρουν όλα, τα ξέρουν καλύτερα από σένα, όταν κανένας δεν σε προσέχει, πόσω μάλλον δεν μεταπείθεται; Το να σε μεταπείσει μια καλύτερη ιδέα, μια πρόταση καλύτερη από τη δική σου, θεωρείται εδώ μέσα όνειδος και προδοσία. Ίσως αυτό είναι το πιο χαρακτηριστικό στοιχείο εκείνου που αποκαλείται κομματισμός στα καφενεία της χώρας μας. 
Και θα σας αναφέρω μια καλύτερη ιδέα, όχι φυσικά δική μου -γιατί ακόμη και αν είχα μια καλύτερη ιδέα, θα την απορρίπτατε μόνο και μόνο επειδή τη λέει άλλος- αλλά μια καλύτερη ιδέα της Ευρωπαϊκής Επιτροπής. Σύμφωνα με άρθρο της αγγλικής έκδοσης της «ΚΑΘΗΜΕΡΙΝΗΣ», η οποία προσαρτάται στην «INTERNATIONAL HERALD TRIBUNE», φύλλο 22ας Αυγούστου, που φέρει τον τίτλο: «Η Ευρωπαϊκή Επιτροπή πιέζει για διαφορετική προσέγγιση στο πρόβλημα των απορριμμάτων της Αττικής», η Ευρωπαϊκή Επιτροπή μέσω του επικεφαλής αξιωματούχου για τις πολιτικές συνοχής στον τομέα του περιβάλλοντος, κ. Γιώργου Κρεμλή, δηλώνει τη διαφωνία της στην εφαρμογή του περιφερειακού σχεδιασμού απορριμμάτων της Αττικής θεωρώντας τον «αναχρονιστικό, υπερβολικά κοστοβόρο και ανέφικτο».
Σύμφωνα με τον κ. Κρεμλή -μάλιστα δεν ήξερα ότι είναι Έλληνας και τον αποκαλούσα «Κρέμλις»- οι δύο βασικές προϋποθέσεις που επικαλείται η ελληνική Κυβέρνηση για να δικαιολογήσει την εφαρμογή του περιφερειακού σχεδιασμού, δηλαδή η διαχείριση του 100% των απορριμμάτων σε συνδυασμό με την πρόβλεψη για 1,35 εκατομμύρια τόνους σκουπιδιών ετησίως σε ορίζοντα εικοσαετίας, δεν ισχύουν πλέον. Πρωτίστως, δεν λαμβάνουν υπ’όψιν τα δεδομένα που δημιουργεί η οικονομική κρίση, παραδείγματος χάριν, τη μείωση των σκουπιδιών λόγω μειωμένης κατανάλωσης. Επιπλέον, η κατασκευή τόσο μεγάλων εργοστασίων είναι ανέφικτη μιας και η εξεύρεση κεφαλαίων για τη χρηματοδότησή τους είναι πολύ δύσκολη. 
Η ελληνική Κυβέρνηση, παρά τις ενστάσεις της Ευρωπαϊκής Επιτροπής, αποφάσισε να προχωρήσει σ’ αυτόν τον αναχρονιστικό και υπερβολικά δαπανηρό περιφερειακό σχεδιασμό. Στο δημοσίευμα υπάρχει το συμπέρασμα που δεν διαψεύστηκε, κύριε Υπουργέ, ότι η Κυβέρνηση θα πρέπει να επανεξετάσει το σχέδιό της για την Αττική, αφού οι προβλέψεις του δεν συμμορφώνονται με τις ευρωπαϊκές κατευθύνσεις.
Ρωτήσαμε και γραπτώς τον Υπουργό Περιβάλλοντος γιατί η ελληνική Κυβέρνηση, παρά τις αιτιάσεις της Ευρωπαϊκής Επιτροπής, εμμένει στην πολυδάπανη κατασκευή των τεσσάρων εργοστασίων στην Αττική σε μια δύσκολη στιγμή για την οικονομία της χώρας μας. Γιατί ενώ εφαρμόζει κατά γράμμα όλες τις επιταγές του μνημονίου, στο θέμα της διαχείρισης των απορριμμάτων δεν λαμβάνει υπ’ όψιν την Ευρωπαϊκή Επιτροπή και προχωρεί στην εφαρμογή των μελετών που εκπονήθηκαν πριν από μια δεκαετία;
Η ρεαλιστική απάντηση είναι. Διότι έβαλαν λυτούς και δεμένους, να μη μεταφραστούν καν και να μη δημοσιευτούν στα ελληνικά αυτές οι δηλώσεις. Έβαλαν λυτούς και δεμένους, για να σβήσουν αυτές τις δηλώσεις. Το κατόρθωσαν. Είναι, πράγματι, πολύ ισχυροί ακόμη. 
Ας είμαστε στεγνά και ωμά συγκεκριμένοι. Στο διαγωνισμό για το εργοστάσιο στα Λιόσια κατατέθηκαν προσφορές από τις ακόλουθες εταιρείες -είναι επίσημη ανακοίνωση της Περιφέρειας Αττικής, από δελτίο τύπου-: Ένωση Εταιρειών «ΑΚΤΩΡ» Παραχωρήσεις-«ΗΛΕΚΤΩΡ Α.Ε.», Ένωση Προσώπων «ΕΡΕΤΒΟ Α.Ε.» -« ΔΟΜΟΣΠΟΡΤ Α.Ε.» - «ΕΓΝΩΝ Α.Τ.Ε.», Ένωση Προσώπων «ΜΕΤΚΑ Α.Ε.», Ένωση Εταιρειών «J&P ΑΒΑΞ Α.Ε.»-«ΜΕΣΟΓΕΙΟΣ Α.Ε.», Ένωση Προσώπων «ΤΕΡΝΑ ΕΝΕΡΓΕΙΑΚΗ», Ένωση Εταιρειών «ARCHIRODON GROUP NV»-«INTRAKAT A.E.»-«ΕNVITEC A.E.» , Εταιρεία «ΤΟΞΟΤΗΣ Α.Ε.». 
«Βρε, καλώς τα παιδιά!». Και ο νοών νοείτω.","ΑΘΑΝΑΣΙΟΣ ΑΘΑΝΑΣΙΟΥ",9
"108702"," Εταιρείες είναι αυτές.","ΑΘΑΝΑΣΙΟΣ ΜΠΟΥΡΑΣ",350
"108703"," Μάλιστα. Και πίσω από τις εταιρείες κρύβονται πρόσωπα.","ΑΘΑΝΑΣΙΟΣ ΑΘΑΝΑΣΙΟΥ",9
"108704"," Κρύβεται κανένας από πίσω;","ΑΘΑΝΑΣΙΟΣ ΜΠΟΥΡΑΣ",350
"108705"," Επιτρέπετε, κύριε Αθανασίου, το διάλογο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108706"," Πάντοτε, κύριε Πρόεδρε, μου αρέσει ο διάλογος, αρκεί να ακούγονται και οι διακόπτοντες. 
Πίσω από τις εταιρείες, λοιπόν, βρίσκονται πρόσωπα και στα πρόσωπα αναφέρομαι. Προσθέτω, λοιπόν, ως προς αυτά τα πρόσωπα, πολλά από τα οποία γνωρίζω, επειδή υπήρξαν και εργοδότες μου. Αναφέρομαι σε αυτά τα πρόσωπα και λέω «βρε, καλώς τα παιδιά» και ο νοών νοείτω. 
Επειδή είμαι υπέρ του γνησίως επιχειρείν, που σημαίνει οικονομικώς διακινδεύειν, διευκρινίζω ότι λέγοντας «βρε, καλώς τα παιδιά» εννοώ βρε, καλώς τους τους σιγουρατζήδες, ορισμένοι από τους οποίους, όχι αυτοί που προανέφερα, πρώτα κλείνουν τη συμφωνία με το δημόσιο και μετά φτιάχνουν την εταιρεία για να την εκτελέσουν. Προσπαθώ να γίνομαι όσο πιο συγκεκριμένος μπορεί να γίνει κανένας. Μόνο ονόματα δεν είπα. Τα ονόματα, όμως, βγαίνουν. Ανοίξτε το internet και δείτε τα διοικητικά συμβούλια και τους οικονομικούς υπεύθυνους των εταιρειών που προανέφερα. Πράγματι, λοιπόν, «βρε, καλώς τα παιδιά». Οι ίδιοι και οι ίδιοι πρωταγωνιστές που γνωρίζουμε εδώ και τριάντα χρόνια. Ο ένας από αυτούς που μετέχουν σε μία εταιρεία που προανέφερα, διετέλεσε και γενικός διευθυντής της Νέας Δημοκρατίας. Ορισμένοι από αυτούς, λοιπόν, συνοδεύουν και τον κύριο Πρωθυπουργό στο ταξίδι του στο Κατάρ. 
Εν πάση περιπτώσει, εκείνο που προσωπικά επιθυμώ να καταγράψω στα Πρακτικά της Βουλής των Ελλήνων, είναι το εξής: Ποιο είναι το κόλπο; Το κόλπο είναι τα 45 ευρώ ο τόνος στα σκουπίδια, όπου σήμερα κοστίζει σε έναν τυπικό Έλληνα δημότη, να γίνει 150 ευρώ ο τόνος. Από αυτό θα βγει το μεγάλο κέρδος. Τα σκουπίδια είναι χρυσός. Ποιο είναι το αποτέλεσμα; Δεν ξέρω ποια είναι η αντίθετη λέξη της λέξης «τροπολογία», ενδεχομένως να είναι το «ομολογία». Είναι επαναβεβαίωση της αρχικής πολιτικής ως προς την Κερατέα. 
Κύριε Πρόεδρε, προσπάθησα να πω αυτά τα λίγα, μπας και μείνει κάτι, διότι όταν λέμε πολλά, συνήθως δεν μένει τίποτα. 
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΘΑΝΑΣΙΟΣ ΑΘΑΝΑΣΙΟΥ",9
"108707"," Ευχαριστούμε κι εμείς.
 Το λόγο έχει ο κ. Κεγκέρογλου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108708"," Κύριε Πρόεδρε, μας κατήγγειλε ο κ. Αθανασίου ότι δεν τον προσέχουμε. Πρέπει να πω ότι τον προσέξαμε ιδιαίτερα όταν στην αρχή είπε κάποια ενδιαφέροντα πράγματα ότι αν ακουστεί μία νέα ιδέα απορρίπτεται εκ των προτέρων και δεν την παρακολουθεί κανείς. Δεν ανήκω σε αυτούς που απορρίπτω εκ των προτέρων και δεν παρακολουθώ. 
Ειλικρινά, όμως, παρακολούθησα όλη την τοποθέτησή του και δεν άκουσα την άλλη ιδέα, δεν άκουσα την άλλη πρόταση. Μας είπε για τις δηλώσεις ενός επιτρόπου, πιθανού εκπροσώπου κάποιου λόμπι των Βρυξελλών, πιθανού εκπροσώπου κάποιας συγκεκριμένης μεθόδου αλλά πρόταση δεν άκουσα.
Ασφαλώς ακούστηκαν πολλά εναντίον του περιφερειακού σχεδιασμού αλλά καινούργια πρόταση για το τι πρέπει να γίνει, νομαρχιακός σχεδιασμός, δημοτικός σχεδιασμός, πανελλήνιος, να μην ακολουθεί ανακύκλωση, να μην ακολουθεί μηχανική επεξεργασία, να γίνει πυρόλυση, καύση; Δεν κατάλαβα τίποτα. Αναφέρθηκε μόνο σε εταιρείες. Πιθανόν, κάποιες από τις εταιρείες να έχουν κάποια από τα χαρακτηριστικά που είπε, αυτό όμως, δεν αλλάζει το γεγονός ότι δεν εκφράστηκε κάποια συγκεκριμένη άποψη, κάποια συγκεκριμένη θέση και κάποια συγκεκριμένη πρόταση. Μόνο καταγγελία για τους πρώην εργοδότες του. Μπορεί να έχει δίκιο, κάτι θα του έκαναν του ανθρώπου οι πρώην εργοδότες του. 
Αυτό που θέλω να πω εγώ για τη συγκεκριμένη τροπολογία είναι ότι φαίνεται πως μετά από συνεννόηση, η οποία έχει ξεκινήσει εδώ και καιρό να έχει βρεθεί μία χρυσή τομή σε σχέση με το γεωγραφικό. 
Ως προς το κόστος τώρα, ασφαλώς θα πρέπει όλα αυτά να προσεχθούν για να μην αυξάνεται το κόστος. Διότι, εάν αυτή η αύξηση που ειπώθηκε προηγουμένως ισχύει, τότε έχουμε μία τεράστια επιβάρυνση των πολιτών. Αυτό, όμως, δεν αλλάζει το γεωγραφικό θέμα, της θέσης. Αφού βρέθηκε η κατάλληλη θέση, μετά έχει να κάνει με τις μεθόδους και βέβαια με το ποιος θα τα διαχειριστεί. 
Προσθέτω τη φωνή μου σε αυτά που είπε ο κ. Μητσοτάκης για το φόρο ακινήτων και ιδιαίτερα για τη διαφαινόμενη επιβάρυνση της μικρής ιδιοκτησίας αλλά και της αγροτικής ιδιοκτησίας. Δεν έχουμε δει ακόμα την τελική πρόταση. Επειδή όμως, έγινε αναφορά προσθέτω τη φωνή μου. 
Θα διαφωνήσω, όμως, με αυτά που είπε για το Κομμουνιστικό Κόμμα Ελλάδας γιατί το Κομμουνιστικό Κόμμα -ασφαλώς με καθαρές απόψεις εδώ και χρόνια- μετέχει στα κοινοβουλευτικά πράγματα της χώρας και παρ’ ότι καταγγέλλει το σύστημα ότι εξυπηρετεί τους ιδιώτες και τα συμφέροντά τους, όπως είπε προηγουμένως, πιστεύω ότι κατήγγειλε το σύστημα και όχι τον κ. Καλαφάτη ατομικά.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"108709"," Όχι, προσωπικά, βέβαια. Την πολιτική της Κυβέρνησης.","ΔΙΑΜΑΝΤΩ ΜΑΝΩΛΑΚΟΥ",302
"108710"," Παρ’ότι, λοιπόν, καταγγέλλει το σύστημα ότι με τις καπιταλιστικές δομές και τη λειτουργία του δημιουργεί αυτά που δημιουργεί, συμμετέχει στο σύστημα και με την αρνητική ψήφο του, την καταψήφιση, τα λευκά κ.λπ. και νομιμοποιεί τις αποφάσεις του συστήματος. Άρα, δεν κατάλαβα αυτό που είπε ο κ. Μητσοτάκης. 
Νομίζω ότι το ΚΚΕ είναι συνεπές και ως προς την καταγγελία αλλά και ως προς την λειτουργία του πολιτεύματος με τη συμμετοχή του. Δηλαδή, θέλατε παμψηφία; Όσοι θα είναι εδώ να λένε μόνο «ναι»; Χρειάζονται και τα «όχι», αλλιώς δεν λειτουργεί το σύστημα. Και βέβαια, έχει αναδειχθεί μία δυναμική τώρα, γιατί μετά την μνημονιακή στροφή του γιαλαντζί αριστερού κόμματος, του ΣΥΡΙΖΑ, σαφώς φαίνεται η σταθερή και συνεπής στάση του ΚΚΕ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"108711"," Το Προεδρείο σημείωσε τον όρο, αν και δεν είναι δουλειά μας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108712","  Ας μην απορεί, λοιπόν, κανείς μας γιατί φαίνεται αυτό το διάστημα η δυναμική του Κομμουνιστικού Κόμματος.
Από εκεί και πέρα, ας δούμε επί της ουσίας την τροπολογία. Έχετε άδικο, κυρία Μανωλάκου, για την παράταση των αδειών. Αφορούν οικοδομικές άδειες κατοικιών, οι οποίες για διάφορους λόγους δεν προχώρησαν, κυρίως λόγω της αδυναμίας και της έλλειψης άμεσου ενδιαφέροντος για να ολοκληρώσουν, λόγω της κρίσης προφανώς. 
Έχει ζητήσει και ο Δήμος Ηρακλείου και άλλες πολεοδομίες την παράταση, προκειμένου να ελεγχθούν με το παλαιό καθεστώς, διότι ήδη έχει γίνει το 80% των ελέγχων, όπως μου είπαν από την Πολεοδομία Ηρακλείου, σ’ αυτές τις άδειες. Δηλαδή, ουσιαστικά αφορά μία δυνατότητα που υπήρχε στο νόμο. Απλώς, μέχρι τον ενδέκατο μήνα δίνεται αυτή η δυνατότητα. Ίσως να είναι και μεγάλο το διάστημα, νομίζω όμως, ότι εξυπηρετεί μία ανάγκη, που αφορά τους πολίτες. Αν αφορά τώρα και κάποια μεγάλα επιχειρηματικά συμφέροντα, δεν το ξέρω και δεν νομίζω ότι θεωρείται ότι ο καινούργιος κανονισμός είναι αυστηρότερος προς τα επιχειρηματικά συμφέροντα. 
Η άποψή σας είναι ότι επιδεινώνονται τα πράγματα ως προς την εξυπηρέτηση των επιχειρηματικών συμφερόντων. Άρα, αποκλείεται να είναι έτσι. Καλύτερα, λοιπόν, με τον παλιό κανονισμό. Μπορεί να ήταν και πιο αυστηρός.
Σε σχέση τώρα με την τροπολογία για το ΙΓΜΕ, συμφωνώ με τις παρατηρήσεις οι οποίες έγιναν σε σχέση με την αλλαγή. Πράγματι, δεν έχει υπάρξει μεταβολή. Υπάρχει η πρόβλεψη για τη μεταβολή, η οποία όμως, δεν έχει υλοποιηθεί. Άρα, πολύ σωστά το θέσατε και οι νομικοί σύμβουλοι που το επεξεργάστηκαν, ίσως δεν είχαν όλη την πληροφόρηση για τη διάταξή. Όμως, το θέμα αυτό είναι ουσίας περισσότερο. 
Η διαμόρφωση της τροπολογίας νομίζω ότι υπάρχει η δυνατότητα να γίνει με την αποδοχή νομοτεχνικής βελτίωσης από την πλευρά της Κυβέρνησης. Το θέμα είναι η ουσία, εάν έχει γίνει αποδεκτό ότι πρέπει το ΙΓΜΕ και το ΕΚΒΑ κατά συνέπεια, να έχει τη δυνατότητα και το στελεχιακό δυναμικό στη διάθεσή του, ούτως ώστε να υλοποιήσει το τεράστιο έργο, το οποίο έχει στη διάθεσή του. 
Άκουσα κάποιους να λένε ότι δεν προβλέπεται προϋπολογισμός ή κάτι τέτοιο. Θα μας πουν, όμως, οι ίδιοι –γιατί θα το μετρήσω εγώ προσωπικά- από τη μη ρύθμιση αυτού του θέματος ποιος θα χρεωθεί τις απώλειες εσόδων από τα 25 εκατομμύρια ευρώ -γιατί δεν υπάρχει πρόβλεψη για δαπάνες- και πολιτικά και οικονομικά, γιατί κάποιος πρέπει να τις χρεωθεί, αν το ΙΓΜΕ και το ΕΚΒΑ δεν καταφέρουν να απορροφήσουν αυτά τα 25 εκατομμύρια. Θα φθάσουμε στο τέλος του χρόνου να λέμε ότι δεν τα απορροφήσαμε από την Ευρωπαϊκή Ένωση.  
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"108713"," Ευχαριστούμε και εμείς. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία σαράντα έξι μαθητές και μαθήτριες και τρεις εκπαιδευτικοί-συνοδοί από το Δημοτικό Σχολείο Κάτω Καστριτσίου Αχαΐας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108714"," Κύριε Πρόεδρε, μπορώ να έχω το λόγο;","ΑΘΑΝΑΣΙΟΣ ΑΘΑΝΑΣΙΟΥ",9
"108715"," Για ποιο θέμα, κύριε συνάδελφε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108716"," Ο κύριος συνάδελφος είχε και μια ειρωνεία σε αυτά που είπε.","ΑΘΑΝΑΣΙΟΣ ΑΘΑΝΑΣΙΟΥ",9
"108717"," Επί προσωπικού ζητάτε το λόγο; Δεν υπάρχει διαδικασία απάντησης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108718"," Ναι. Ανέφερε «δεν ξέρω τι έκαναν, τι του φταίνε οι εργοδότες του», κάπως έτσι το διατύπωσε. Μίλησε «για τους εργοδότες του, κάτι του έκαναν οι εργοδότες του». 
Θα ήθελα δι’ υμών να τον πληροφορήσω ότι οι εργοδότες μου για λόγους δικούς τους το μόνο που έκαναν ήταν να με αμείβουν καλά, πάντοτε φορολογημένα, πάντοτε «πάνω από το τραπέζι», πάντοτε δηλωμένα στις αρμόδιες αρχές. 
Ως προς την αιτίασή του ότι δεν άκουσε καμμία νέα πρόταση, αυτό ακριβώς είπα. Μίλησα για αυτά που λέει η Ευρωπαϊκή Επιτροπή. Λέω να ακούσουμε τις αιτιάσεις της Ευρωπαϊκής Επιτροπής, όπως διατυπώθηκαν στις 22 Αυγούστου στο αγγλικό τμήμα της «ΚΑΘΗΜΕΡΙΝΗΣ» η οποία επισυνάπτεται στην «INTERNATIONAL HERALD TRIBUNE». Εάν το περιφρονεί, μπορεί να το περιφρονήσει. 
Προσωπικά δεν ειρωνεύομαι, κύριε Πρόεδρε, και δεν θα ήθελα να με ειρωνεύονται. Η ειρωνεία είναι εναντίον της αισθητικής μου.","ΑΘΑΝΑΣΙΟΣ ΑΘΑΝΑΣΙΟΥ",9
"108719"," Δεν έχουμε δυνατότητα περαιτέρω διαλόγου. Καταγράφηκε η παρέμβασή σας. 
Προχωρούμε με τον κ. Ουζουνίδη. Μετά το λόγο έχει ο κ. Ψαριανός και μετά ο κ. Βλάχος. 
Ορίστε, κύριε Ουζουνίδη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108720"," Σας ευχαριστώ, κύριε Πρόεδρε. Εγώ θέλω να ξεφύγω λίγο από το σχέδιο νόμου: «Ενεργειακή Απόδοση των Κτηρίων» και να αναφερθώ στο αντικείμενο της οικοδομής, στον κατασκευαστικό τομέα.
Κατ’ αρχάς, θα ήθελα να μεταφέρω την αγωνία των νέων συναδέλφων μου από τον Έβρο. Φαντάζομαι, κύριε Σταμενίτη –επειδή διάβασα το βιογραφικό σας και είστε πολιτικός μηχανικός- ότι θα υπάρχει και στην περιοχή σας το ίδιο πρόβλημα, δηλαδή δεν έχουν –και μιλάω περισσότερο για τα νέα παιδιά- καθόλου δουλειά. 
Θα ήθελα να κάνω εγώ κάποιες προτάσεις που είπε ο συνάδελφος. Πρέπει να καθίσουμε, επειδή είμαστε αρκετοί μηχανικοί εδώ στο Κοινοβούλιο, να συζητήσουμε και να βρούμε τρόπους να δημιουργηθούν κάποιες θέσεις εργασίας. 
Θα ήθελα να ήταν εδώ και ο Υπουργός –με όλο το σεβασμό προς εσάς- ο οποίος είναι καθηγητής του Πολυτεχνείου. Ήθελα να τον ρωτήσω, τι εύχεται στους πτυχιούχους, στους διπλωματούχους που παίρνουν τα πτυχία. Φαντάζομαι ότι τους εύχεται καλή σταδιοδρομία. Όμως, πώς να κάνει κάποιος την καλή σταδιοδρομία; Στην περιοχή μου δεν εκδίδεται καμμία οικοδομική άδεια. Δεν ξέρω τι γίνεται στις δικές σας περιοχές. 
Κύριε Καλαφάτη, φαντάζομαι ότι στη Θεσσαλονίκη έχουν κτιστεί πάρα πολλά κτήρια και είναι εγκαταλελειμμένα. Τα λέω όλα με καλή διάθεση. Φθάνουμε στο σημείο νέες οικοδομικές άδειες να μην εκδίδονται, να θέλουν κάποιοι να ανακαινίσουν τις παλιές οικοδομές αλλά λόγω των οικονομικών δυσκολιών να μην προχωρούν, να έχουν σταματήσει τα δημόσια έργα. 
Επομένως, η δική μου πρόταση είναι κάποια στιγμή –αν είναι αυτό δυνατόν- να καθίσουμε να συζητήσουμε οι μηχανικοί το πώς θα βρεθούν τρόποι να έχουν δουλειά οι νέοι που παίρνουν τα πτυχία τους. Είναι το μεγαλύτερο και το πιο σοβαρό πρόβλημα των ανθρώπων. 
Επίσης, είναι γνωστό –απουσιάζει τώρα και ο εισηγητής του ΠΑΣΟΚ κ. Μωραΐτης, ο οποίος είναι οικονομολόγος- ότι η οικοδομή έχει σχέση με πάνω από σαράντα, πενήντα επαγγέλματα. Καλά θα κάνει να μεταφέρει –ή τουλάχιστον οι κυβερνώντες, εγώ δεν έχω τη δυνατότητα- να πει στον Υπουργό Οικονομικών κ. Στουρνάρα κάποια στιγμή να δώσει κάποια ουσιαστικά κίνητρα. 
Υπάρχουν κάποια κίνητρα αλλά από ό,τι φαίνεται δεν προχωρούν καθόλου. Μιλάω για το πρόγραμμα «Εξοικονόμηση Κατ’ Οίκον». Μπορεί κάποιος που έχει ένα χαμηλό εισόδημα να μπει στο πρόγραμμα. Δεν θυμάμαι ακριβώς το ποσό. Όμως, όταν κάποιος έχει ένα χαμηλό εισόδημα, δεν του φθάνουν τα χρήματα για να ζήσει. Πώς θα πάει να ανακαινίσει το σπίτι του; Υπάρχουν κάποιοι άλλοι άνθρωποι, οι οποίοι παίρνουν ένα ικανοποιητικό εισόδημα, της τάξεως των 30.000, 40.000 ευρώ, που έχουν τη δυνατότητα να επισκευάσουν και το σπίτι τους. Γιατί να μη δώσουμε και σε αυτούς τη δυνατότητα να έχουν κάποια οφέλη; Γιατί τους αποκλείουμε; Για ποιο λόγο ο Υπουργός Οικονομικών δεν δίνει κάποιες φοροαπαλλαγές σε ανθρώπους; 
Υποχρεώνουν σήμερα τους καταστηματάρχες να γράφουν για τις αποδείξεις, να εκδίδουν αποδείξεις ή πρέπει εγώ ως καταναλωτής να τις παίρνω. Γιατί δεν δίνουν το δικαίωμα όποιος ανακαινίσει το σπίτι του να περάσει τις αποδείξεις που θα πάρει για τα κουφώματα, για τα πλακάκια κ.λπ. στη φορολογική του δήλωση; 
Είναι –νομίζω- κάποιες προτάσεις, κάποια κίνητρα που ζητάει ο συνάδελφος από το ΠΑΣΟΚ και πρέπει να δοθούν στους ανθρώπους, ούτως ώστε να προχωρήσει η οικοδομή. 
Ένα άλλο τεράστιο πρόβλημα είναι οι πολύ υψηλές εισφορές στο ΙΚΑ. Θα καταθέσω εδώ έναν πίνακα. 
(Στο σημείο αυτό ο Βουλευτής κ. Μαρίνος Ουζουνίδης                        καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Για να προσλάβει και να απασχολήσει κάποιος ένα τεχνίτη το ένσημο την ημέρα, η εισφορά στο ΙΚΑ για κάποιον που έχει πέντε τριετίες, δηλαδή περίπου είναι σε ηλικία πενήντα ετών, κοστίζει 80 με 85 ευρώ.","ΜΑΡΙΝΟΣ ΟΥΖΟΥΝΙΔΗΣ",381
"108721"," Υπάρχει ιδιωτική συμφωνία με το ένσημο.","ΔΙΟΝΥΣΙΟΣ ΣΤΑΜΕΝΙΤΗΣ",478
"108722"," Με το ένσημο;","ΜΑΡΙΝΟΣ ΟΥΖΟΥΝΙΔΗΣ",381
"108723"," Έχει κατατεθεί αυτό.","ΔΙΟΝΥΣΙΟΣ ΣΤΑΜΕΝΙΤΗΣ",478
"108724"," Εντάξει, υπάρχει η συμφωνία αλλά όπως και να έχει το πράγμα, 80 ευρώ είναι το ένσημο και 50 ευρώ που θα ζητήσει το ημερομίσθιό του πάμε στα 130 ευρώ.","ΜΑΡΙΝΟΣ ΟΥΖΟΥΝΙΔΗΣ",381
"108725"," Έχει αλλάξει ο τρόπος.","ΔΙΟΝΥΣΙΟΣ ΣΤΑΜΕΝΙΤΗΣ",478
"108726"," Έχει αλλάξει ο τρόπος. Όπως και να έχει αλλάξει, σίγουρα ξεπερνάμε τα 120 ευρώ. Νομίζω ότι με τα σημερινά δεδομένα τα χρήματα είναι πάρα πολλά. 
Μιλάμε τώρα για νέους, που συνήθως παίρνουν ένα σπίτι από τους γονείς τους. Για να το ανακαινίσουν, να το επισκευάσουν και να δηλώσουν τα ένσημα,  χρειάζονται πάρα πολλά χρήματα. 
Και παρουσιάζεται το φαινόμενο -που νωρίτερα είχε αναφέρει κάποιος εδώ- της παράνομης εργασίας, η οποία παρατηρείται στη βόρεια Ελλάδα –και θα το γνωρίζετε και αυτό πολύ καλά- έρχονται δηλαδή από τη Βουλγαρία πολλοί επαγγελματίες οικοδόμοι που δουλεύουν χωρίς ένσημα. Έρχονται πολλά προϊόντα από τη Βουλγαρία και την Τουρκία, τα οποία δεν είναι πιστοποιημένα ή δεν είναι καλής ποιότητας και τα μεταφέρουν όλα στις περιοχές της βορείου Ελλάδος, όπου τα χρησιμοποιούν στις οικοδομές. Υπάρχουν, δηλαδή, ένα σωρό προβλήματα. 
Βέβαια, ο κανονισμός είναι πολύ ωραίος αλλά και η οικοδομή πρέπει να προσεχθεί για να κάνουμε εξοικονόμηση ενέργειας. 
Όμως, το θέμα μας είναι ότι πρώτα πρέπει να κατασκευαστεί μία οικοδομή ή να δοθεί η δυνατότητα να ανακαινίσουμε μια οικοδομή. Με τα σημερινά δεδομένα είναι πολύ δύσκολο αυτό και γι’ αυτό κάνω κάποιες προτάσεις, να δοθούν κίνητρα ούτως ώστε να μπορέσει και ο καινούργιος αυτός κανονισμός να προχωρήσει και να εκδοθούν νέες άδειες. 
Σας ευχαριστώ. 
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΝΟΣ ΟΥΖΟΥΝΙΔΗΣ",381
"108727"," Ευχαριστούμε και εμείς. 
Το λόγο έχει τώρα ο κ. Ψαριανός και θα ακολουθήσει η κ. Σακοράφα. 
Ορίστε, κύριε Ψαριανέ, έχετε το λόγο για επτά λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108728"," Ευχαριστώ πολύ, κύριε Πρόεδρε. 
Κύριοι συνάδελφοι, θέλω ειλικρινά να υπογραμμίσω ότι σήμερα συζητάμε για δύο πάρα πολύ σοβαρά ζητήματα, την ενέργεια και τη διαχείριση των απορριμμάτων. 
Είναι ίσως από τα δύο σημαντικότερα προβλήματα που έχουμε αντιμετωπίσει ως τώρα και κανένα από τα δύο δεν το έχουμε αντιμετωπίσει με ορθολογικό και αποδοτικό τρόπο, με έναν τρόπο υλοποιήσιμο πραγματικά για την κοινωνία, για το περιβάλλον, για όλους μας και για την οικονομία. 
Θα ξεκινήσω ανάποδα, από τα σκουπίδια. Ξέρουμε πάρα πολύ καλά όλοι ότι δεν υπάρχουν σκουπίδια. Τα απορρίμματα δεν είναι σκουπίδια. Είναι όλα υλικά που ανακυκλώνονται και όχι μόνο το γυαλί, το χαρτί, το μέταλλο, το αλουμίνιο. Και όλα τα υπόλοιπα, μπορούν να αποτελέσουν πηγή ενέργειας σε ένα μέρος τους, βιοκαύσιμα, ζωοτροφές, λιπάσματα για την αγροτική παραγωγή. Δεν υπάρχει η έννοια του σκουπιδιού. 
Γι’ αυτό πρέπει να συνειδητοποιήσουμε ότι το πρώτο που πρέπει να συζητήσουμε για τη διαχείριση των απορριμμάτων είναι ο διαχωρισμός στην πηγή. Το έχουμε κάνει σε ένα βαθμό. Όμως, όλοι θα έχουμε δει μπλε, πράσινους, κίτρινους, κόκκινους κάδους. Περνάει η σκουπιδιάρα και τα μαζεύει όλα. Τα πάει όχι σε ΧΥΤΑ, όχι σε ΧΥΤΥ αλλά τα πάει στις χωματερές τις οποίες ως τώρα ακριβοπληρώνουμε με πρόστιμα προς την Ευρωπαϊκή Ένωση.
Σταδιακά έχουμε αρχίσει και αλλάζουμε. Τώρα, πραγματικά, μπορούν να λειτουργούν σταθμοί και να συνειδητοποιεί περισσότερο ο κόσμος ότι πρέπει να κάνει διαχωρισμό των απορριμμάτων. Μετά πρέπει να φτιάξουμε τα εργοστάσια, τους σταθμούς επεξεργασίας των απορριμμάτων όπου διαχωρίζουμε και να αποφασίσουμε ότι –δίκαια, οικολογικά και με σεβασμό στο περιβάλλον και στην ανθρώπινη ζωή στις πόλεις- πρέπει να χωροθετήσουμε χώρους υγειονομικής ταφής των υπολειμμάτων, ΧΥΤΥ, με τις σύγχρονες τεχνικές προδιαγραφές που ισχύουν στην Ευρώπη ή στην Αμερική.
Είδαμε πέρυσι και πρόπερσι κινητοποιήσεις στην περιοχή της ανατολικής Αττικής. Κάθε Σαββατοκύριακο που πήγαινα προς το Λαύριο ή σε γνωστούς και φίλους στη Λαυρεωτική, στην Κερατέα ή στα Καλύβια, έβλεπα επί μήνες να έχει ξεσηκωθεί ο κόσμος. Γιατί; Διότι δεν έχει εμπιστοσύνη στην πολιτεία, όχι γιατί δεν θέλει να γίνει πραγματική χωροθέτηση ενός χώρου υγειονομικής ταφής υπολειμμάτων αλλά επειδή ξέρει ότι άλλα πράγματα λέμε και περιγράφουμε και σε άλλα καταλήγουμε. 
Αν ο πολίτης πειστεί ότι, πραγματικά, αυτά που λέμε τα εννοούμε, δεν έχει κανένα λόγο να ξεσηκωθεί, για τον απλούστατο λόγο πως ξέρει και έχει εμπιστοσύνη ότι σε κάθε μεγάλη ευρωπαϊκή χώρα ή πόλη, στα όρια της πόλης, μέσα στην πόλη ή πολύ κοντά σε αυτήν –εκεί βέβαια δεν υπάρχει εκτός σχεδίου δόμηση, δεν διαχέονται οι πόλεις παντού όπως κάνουμε εδώ στην Ελλάδα, κακώς επί δεκαετίες, είναι και αυτό ένα πράγμα που πρέπει να αλλάξει- δεν υπάρχει η έννοια της ρύπανσης, της μόλυνσης του περιβάλλοντος, γιατί υπάρχει πραγματικά μια ορθολογική διαχείριση. 
Εμείς εδώ τσακωνόμαστε αν θα το κάνει ο δήμος, αν θα το κάνει η περιφέρεια ή η πολιτεία. Τελικά κανείς δεν το κάνει όπως πρέπει και μετά έρχονται οι καρχαρίες του κεφαλαίου, κάτι μυστήριοι κεφαλαιοκράτες, οι οποίοι θα πάρουν τα σκουπίδια μέσα από τα χέρια μας. Αυτά θα έπρεπε να τα έχουμε διαχειριστεί μόνοι μας πριν έρθουν αυτοί οι «κακοί», που μπορεί να μην έχουμε τόσο καλούς κακούς Έλληνες και να έρθουν από το Λουξεμβούργο, από το Βέλγιο ή από τη Βουλγαρία. 
Εμείς γιατί δεν το έχουμε κάνει; Εμείς γιατί δεν έχουμε διαχειριστεί τη δύναμη του δικού μας ήλιου, της θάλασσας και του αέρα για παραγωγή ενέργειας; Λέμε μεταξύ μας ότι θα έρθουν οι ξένοι να μας πάρουν τον ήλιο, τον αέρα και την ενέργεια, όταν έχω δει με τα μάτια μου επιτροπές πολιτών, προοδευτικούς αριστερούς ανθρώπους, δεξιούς αδιάφορους, άσχετους, μπερδεμένους να λένε «ανεμογεννήτριες; Πάνω από το πτώμα μας». 
Όμως, σε κάθε νησί υπάρχει σταθμός επεξεργασίας παραγωγής ενέργειας από πετρέλαιο, από λιγνίτη. Μέχρι πρόπερσι συζητούσαν για εισαγόμενους λιθάνθρακες. Συζητούσαμε επίσης για πυρηνικούς σταθμούς μέχρι πριν από τρία χρόνια, τη στιγμή που με τον ήλιο, τον αέρα και τη θάλασσα, δηλαδή την ενέργεια και τη γεωθερμία, θα μπορούσαμε να παράγουμε περισσότερη από την ενέργεια που χρειαζόμαστε.
Πρέπει εδώ να πούμε πόση και τι ενέργεια χρειαζόμαστε. Είναι βέβαιο ότι μπορούμε και πρέπει το πρώτο που θα κοιτάξουμε όσον αφορά την ενέργεια –και πέρασα στο άλλο θέμα- είναι να κάνουμε εξοικονόμηση. Θα ξεκινήσω από εμάς, από εδώ. Το έχω θέσει και στον Πρόεδρο της Βουλής και σε αυτόν και στον προηγούμενο και στον προηγούμενο από αυτόν. 
Χειμώνας, κρύο, καιρός για όσους είμαστε εδώ πέρα. Έχουμε εδώ μέσα 30 βαθμούς, όσους έχει η εντατική ενός νοσοκομείου; Πάρα πολλοί χώροι στη Βουλή καίνε το χειμώνα και είμαστε με ανοικτά παράθυρα για να μπαίνει και λίγο αεράκι. Μπορούμε να ξεκινήσουμε από εδώ μέσα και να περιορίσουμε την κατανάλωση της ενέργειας, τουλάχιστον στο μισό και δεν το κάνουμε. 
Δεν το κάνουμε στα σπίτια μας. Έχει αρχίσει το πρόγραμμα της λιγότερο ενεργοβόρας δομής των κτηρίων ή των διορθώσεων που μπορούν να γίνουν. Πρέπει να δούμε πρώτον, την εξοικονόμηση της ενέργειας. Δεύτερον, πρέπει να δούμε ότι μπορούμε να παράγουμε με ανεμογεννήτριες, φωτοβολταϊκά, με ανανεώσιμες πηγές ενέργειας, όχι μόνο το 20% που ζητά η Ευρωπαϊκή Ένωση ως το 2020. Η Δανία έχει από τώρα πάνω από 30%, χωρίς αέρηδες και χωρίς ήλιο που έχουμε εμείς. 
Μπορούμε να είμαστε ήδη πιο πάνω από τη Δανία ή την Ιρλανδία ή άλλες χώρες, όπου έχουμε δει ανεμογεννήτριες σε παραλίες, στη θάλασσα, πλωτές εξέδρες διαχείρισης του κυματισμού και στην επιφάνεια της θάλασσας και σε υπόγεια ρεύματα. Εμείς σε αυτούς τους τομείς δεν έχουμε κάνει απολύτως τίποτα. 
Κάποια στιγμή, πρέπει να καταλάβουμε ότι σκουπίδια δεν υπάρχουν. Είναι μια προσοδοφόρα επιχείρηση. Στην ανατολική Αττική θα χωροθετηθεί ο ΧΥΤΥ και ελπίζω να γίνεται η επεξεργασία πριν την ταφή των υπολειμμάτων, για να έχουμε, πραγματικά, τα ελάχιστα υπολείμματα. Δεν θα υποδέχεται σκουπίδια και απορρίμματα ή υπολείμματα από όλη την Αττική αλλά από το μέρος που την αφορά. Το ίδιο θα γίνει στη δυτική, τη βόρεια, τη νότια Αττική, στα νησιά μας, στη Δράμα, στα Γρεβενά, στην Καβάλα, παντού. 
Αυτοί οι χώροι πρέπει να χωροθετηθούν παντού αλλά με έναν εξορθολογισμό, μια δικαιοσύνη και με διάλογο με τους πολίτες, που πρέπει να πειστούν ότι και τα σκουπίδια δεν υπάρχουν –αλλά είναι μια προσοδοφόρα επιχείρηση- και η ενέργεια που χρειαζόμαστε -και μπορούμε να καταναλώνουμε λιγότερη- να παράγεται με πιο ανθρώπινους και αποτελεσματικούς τρόπους και για εμάς και για το περιβάλλον και για τη διαχείριση της ζωής μας και των πόλεων.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΓΡΗΓΟΡΙΟΣ ΨΑΡΙΑΝΟΣ",556
"108729"," Και εμείς ευχαριστούμε.
Το λόγο έχει η κ. Σακοράφα και ακολουθεί η κ. Μακρή. 
Ορίστε, κυρία Σακοράφα, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108730"," Ευχαριστώ, κύριε Πρόεδρε.
Τις θέσεις μας ως προς το νομοσχέδιο επί της αρχής και επί των άρθρων τις έχει εκφράσει η εισηγήτριά μας η κ. Καφαντάρη. Εγώ θα σταθώ στην τροπολογία με γενικό αριθμό 269 και ειδικό 15 που αφορά στα απορρίμματα.
Κύριε Υπουργέ, είναι ολοφάνερο ότι ο τρόπος που υλοποιείτε τη διαχείριση των απορριμμάτων, όπως αυτός διαπιστώνεται, τόσο μέσα από την παρούσα τροπολογία όσο και μέσα από τη δημοπράτηση του ΕΣΔΝΑ για τα εργοστάσια επεξεργασίας απορριμμάτων –εδώ τονίζω ότι οι δημοπρατήσεις είναι παράνομες και έχουν κατατεθεί αιτήσεις αναστολής και προσφυγές κατά της νομιμότητας των δημοπρατήσεων στον ΕΣΔΝΑ και της επιτροπής διαγωνισμού- αντανακλά, με τρόπο ρητό και εξαιρετικά σαφή, την πρόθεση της τρικομματικής Κυβέρνησης για κατασκευή τεράστιων εγκαταστάσεων, με τη μέθοδο ΣΔΙΤ, οι οποίες εξυπηρετούν μόνο τα τεράστια εργολαβικά συμφέροντα. 
Αυτό το μοντέλο το οποίο επιλέγετε ή εν πάση περιπτώσει, έχετε προσυμφωνήσει με γνωστές εταιρείες –«ΑΚΤΩΡ», «ΕΛΛΑΚΤΩΡ», «ΑΒΑΞ», «INTRAKAT» και άλλες- εμείς το έχουμε κατονομάσει ως μπίζνα των απορριμμάτων. Σκοπίμως υιοθετείτε παρωχημένους σχεδιασμούς με την εγκατάσταση τεχνολογίας μονάδων μεγάλης κλίμακας για την επεξεργασία σύμμεικτων απορριμμάτων, με σκοπό την παραγωγή ενέργειας, ανοίγοντας το δρόμο στην καύση.
Μπροστά στη σκοπιμότητα της ιδιωτικοποίησης των απορριμμάτων, η οποία μοιραία προάγει το δόγμα του μεγάλου όγκου των απορριμμάτων για να υπάρχει κερδοφορία στις εγκαταστάσεις αυτές, όχι απλώς υπονομεύεται το περιβάλλον και τα οικολογικά προτάγματα αλλά εν είδει αρπακτικών, μπαίνετε από την πίσω πόρτα για άλλη μια φορά στην τσέπη των πολιτών με την εκτίναξη των ανταποδοτικών τελών.
Το τρίπτυχο, όπως αυτό το συναντάμε και σε όλες τις αποφάσεις αυτής της Κυβέρνησης, είναι ολισθηρό και καταστροφικό. Κερδοφορία για το κεφάλαιο, υποβάθμιση για το περιβάλλον -άλλωστε, το ζήτημα της ανακύκλωσης το έχετε παραπέμψει εκεί που παραπέμπετε ό,τι μπαίνει εμπόδιο στους σχεδιασμούς σας- και επιδρομή στα νοικοκυριά.
Αυτό το τρίπτυχο εμείς σας προειδοποιούμε ότι μια κυβέρνηση κοινωνικής ανασυγκρότησης, μια κυβέρνηση της Αριστεράς, θα το κάνει παρελθόν σε μία μέρα.
Έχουμε πολύ συγκεκριμένες και ολοκληρωμένες προτάσεις που βρίσκονται ακριβώς στον αντίποδα της δικής σας επιχειρηματικής λογικής, επιχειρηματικής με την πλέον στεγνή, και σκληρή έννοια. Η πρότασή σας είναι συγκεντρωτική, με ογκώδεις μονάδες, ακριβώς για να κερδοφορούν οι εταιρείες. Η δική μας είναι αποκεντρωτική, με μικρές μονάδες, ακριβώς γιατί υπηρετεί τις πραγματικές ανάγκες της κοινωνίας. Η πρότασή σας, αποθαρρύνει την κοινωνική συμμετοχή ακριβώς για να ελέγχει αποκλειστικά ο ιδιώτης. Η δική μας ενθαρρύνει την κοινωνική συμμετοχή, ακριβώς για να ελέγχει η κοινωνία των πολιτών.
Η πρότασή σας, προωθεί τις ΣΔΙΤ και την παραπέρα ιδιωτικοποίηση, ακριβώς γιατί ξεπουλάτε τα πάντα, με ελάχιστη κιόλας συμμετοχή του ιδιώτη και με εγγυητή το δημόσιο, ενώ η δική μας, προωθεί τη διατήρηση του δημόσιου χαρακτήρα της διαχείρισης των απορριμμάτων. Εμείς κάνουμε λόγο για ένα μοντέλο βιώσιμο, φιλικό στο περιβάλλον και οικονομικά συμφέρον για τον τόπο μας.
Σχηματικά, οι δράσεις του σχεδίου μας διαρθρώνονται σε τρία επίπεδα. Στο πρώτο επίπεδο –κατοικίας, επιχείρησης, υπηρεσίας, δήμου- βρίσκεται η οικιακή κομποστοποίηση, η επαναχρησιμοποίηση, ένα πυκνό δίκτυο-σημείο συλλογής για τα συστήματα εναλλακτικής διαχείρισης, τα ειδικά απόβλητα και ανακτήσιμα υλικά, τη δυνατότητα κατασκευής μικρής κλίμακας μονάδων διαλογής και κομποστοποίησης ήπιας τεχνολογίας, καθώς και διαλογής στην πηγή με σύστημα τεσσάρων κάδων.
Στο δεύτερο επίπεδο –μεγάλων δήμων ή ομάδων δήμων- η πρότασή μας προβλέπει τη δημιουργία αποκεντρωμένων εγκαταστάσεων διαχείρισης, οι οποίες θα περιλαμβάνουν κέντρα διαλογής ανακυκλώσιμων υλικών, μονάδες επεξεργασίας προσανατολισμένες στην παραιτέρα ανάκτηση και κομποστοποίηση, μονάδες επεξεργασίας αδρανών και σταθμούς μεταφόρτωσης απορριμμάτων.
Τέλος, στο τρίτο επίπεδο –ευρύτερης γεωγραφικής ενότητας ή περιφέρειας- προτείνουμε δίκτυο αποκεντρωμένων και άρτια οργανωμένων χώρων ασφαλούς διάθεσης ή και με παράπλευρη μονάδα επεξεργασίας σύμμεικτων που θα δέχονται για υγειονομική ταφή τις μικρές ποσότητες υπολειμμάτων, τα λεγόμενα ΧΥΤΥ.
Η σημερινή τροπολογία, παραβιάζει κατάφωρα την ουσία και τη λογική της τοπικής κοινωνίας, όχι μόνο τον αγώνα των εκατόν είκοσι οκτώ ημερών αλλά ακόμα και την πρόταση του δήμου Λαυρεωτικής. Αφού η πρόταση του Δήμου Λαυρεωτικής αναφέρει την αλλαγή του υφιστάμενου περιφερειακού σχεδιασμού διαχείρισης αποβλήτων της Περιφέρειας Αττικής, η τροπολογία τον διατηρεί βάζοντας και μία δεύτερη θέση, τις «Φοβόλες», ακριβώς για να τον διατηρήσει.
Επίσης, η πρόταση του δήμου μιλά για τη διαχείριση των απορριμμάτων των Δήμου Λαυρεωτικής και Σαρωνικού και μόνο. Προσέξτε, το επαναλαμβάνω: «και μόνο». Προσέξτε και κάτι άλλο. «Αφού προηγουμένως οι κάτοικοι της περιοχής αποφανθούν με δημοψήφισμα πριν από κάθε νομοθετική πρωτοβουλία της Κυβέρνησης». Υπ’ αυτό το πρίσμα, η παρούσα τροπολογία έχει ένα επιπλέον στοιχείο βαθιά αντιδημοκρατικό και βαθιά αυθαίρετο. Δεν σέβεται ούτε τον αγώνα των πολιτών της Κερατέας ούτε καν κρατά τα προσχήματα του στοιχειώδους σεβασμού προς την τοπική κοινωνία και τις προτάσεις της για κατάργηση του περιφερειακού σχεδιασμού.
Είναι γνωστό σε όλους μας ότι η περιοχή της Λαυρεωτικής έχει υποστεί διαχρονικά την περιβαλλοντική υποβάθμιση από την ύπαρξη των μεταλλείων -ενώ έχει προσφέρει πολλά στον ελληνικό και παγκόσμιο πολιτισμό- και συνεχίζει να υφίσταται την ατμοσφαιρική μόλυνση της ΔΕΗ για λογαριασμό της Αθήνας και της Αττικής. Η Κυβέρνηση, προωθώντας τα σχέδια των εργολάβων και εξυπηρετώντας τα συμφέροντά τους, ετοιμάζεται να συνεχίσει στην Κερατέα ένα αντιπεριβαλλοντικό, αντικοινωνικό και οικονομικά ληστρικό για τους πολίτες μεγάλο έργο.
Κύριοι της Κυβέρνησης, μας βρίσκετε απέναντι, μας βρίσκετε στο πλευρό των πολιτών της Κερατέας και του Δήμου Λαυρεωτικής. Είναι λογικό και θέλω να καταγραφεί ότι δεν θα ψηφίσουμε τη σχετική τροπολογία, ελπίζοντας ότι κάποια στιγμή, πραγματικά, θα ανοίξει ο διάλογος στην κοινωνία, όσον αφορά το θέμα των απορριμμάτων.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΣΟΦΙΑ ΣΑΚΟΡΑΦΑ",447
"108731"," Ευχαριστούμε και εμείς.
Το λόγο έχει η κ. Μακρή και θα ακολουθήσει η κ. Φωτίου.
Ορίστε, κυρία Μακρή, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108732"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, ο τομέας των κτηρίων αποτελεί σημαντικό οικονομικό χώρο της Ευρώπης. Στις χώρες της Ευρωπαϊκής Ένωσης τα κτήρια είναι υπεύθυνα για την κατανάλωση ενέργειας, των αποθεμάτων πόσιμου νερού, ενώ παράγουν ένα μεγάλο μέρος των εκπομπών διοξειδίου του άνθρακα.
Δεδομένου του ότι ο κάτοικος των αστικών, κυρίως, κέντρων βιώνει μεγάλο μέρος της ζωής του στο εσωτερικό των κτηρίων, είναι προφανής η επίδραση της ποιότητας του εσωτερικού κλίματος τόσο στην υγεία όσο και στην άνεση και την παραγωγικότητά του.
Η κατά τα τελευταία χρόνια δραματική υποβάθμιση του ατμοσφαιρικού προβλήματος καθώς και η χρήση υλικών και συσκευών μη φιλικών προς το περιβάλλον έχουν συντελέσει στην εμφάνιση σημαντικών, ποιοτικά και ποσοτικά, περιβαλλοντικών και ενεργειακών προβλημάτων στα κτήρια. Ειδικότερα, η αύξηση της θερμοκρασίας του περιβάλλοντος στα μεγάλα αστικά κέντρα, έχει συντελέσει στη δραματική αύξηση της απαιτούμενης ενέργειας για το δροσισμό των κτηρίων κατά την καλοκαιρινή περίοδο.
Έχοντας υπ’ όψιν όλα τα παραπάνω, είναι ξεκάθαρο πόσο σημαντικό είναι το παρόν νομοσχέδιο, το οποίο εναρμονίζει το εθνικό δίκαιο με τις διατάξεις της οδηγίας 2010/31 της Ευρωπαϊκής Ένωσης, σχετικά με την ευρωπαϊκή απόδοση των κτηρίων. Με το νομοσχέδιο, θεσπίζεται η μεθοδολογία υπολογισμού της συνολικής ενεργειακής απόδοσης, θεσπίζονται οι ελάχιστες απαιτήσεις για την ενεργειακή απόδοση των κτηρίων, θεσπίζεται η ενεργειακή πιστοποίηση των κτηρίων και η τακτική επιθεώρηση των συστημάτων θέρμανσης και κλιματισμού.
Τα οφέλη που προκύπτουν από το νομοσχέδιο είναι πολλαπλά. Θα ξεκινήσω από τη θετική επιρροή του νομοσχεδίου στην αγορά, καθώς όλοι οι εμπλεκόμενοι στον κτηριακό τομέα επηρεάζονται είτε άμεσα είτε έμμεσα. Επηρεάζεται η βιομηχανία παραγωγής δομικών προϊόντων, καθώς αυξάνεται η ζήτηση για πιο ενεργειακά-αποδοτικά προϊόντα και για την προσαρμογή των κτηρίων στις νέες απαιτήσεις, η οποία μπορεί να ενισχυθεί σε συνδυασμό με τα χρηματοδοτικά προγράμματα για εξοικονόμηση ενέργειας στα κτήρια.
Επιπλέον, η αγορά κτηρίων που είναι περισσότερο ενεργειακά-αποδοτικά θα γίνει ελκυστικότερη, αφού η αγορά ενέργειας θα οδηγεί σε μείωση του λειτουργικού κόστους. Έτσι, είναι δυνατό να αποσβέσει σε μικρό χρονικό διάστημα το επιπλέον αρχικό κόστος της επένδυσης.
Τέλος, η διαδικασία των ενεργειακών επιθεωρήσεων και η έκδοση πιστοποιητικών ενεργειακής απόδοσης συμβάλλει σημαντικά στον εξορθολογισμό της εμπορικής αξίας των κτηρίων, με βάση τόσο το αρχικό κόστος αγοράς όσο και το μετέπειτα λειτουργικό κόστος.
Από την εφαρμογή πράσινων πολιτικών, προκύπτουν και πλεονεκτήματα που έχουν και πιο γενικές διαστάσεις. Η εφαρμογή περιβαλλοντολογικών πολιτικών τόσο στην Ευρώπη όσο και διεθνώς έχει δημιουργήσει θέσεις εργασίας, επιτρέποντας στους εργαζομένους να εξασφαλίσουν τα μέσα για τη ζωή τους, προωθώντας την αποκέντρωση και την ανάπτυξη της περιφέρειας, διατηρώντας ή ακόμα και βελτιώνοντας την ποιότητα του περιβάλλοντος. Παράλληλα, όλο και περισσότεροι άνθρωποι που ειδικεύονται σε θέματα που έχουν σχέση με το κλίμα, με τις επιπτώσεις των κλιματικών αλλαγών ή με θέματα ενέργειας, είναι άνθρωποι που γίνονται πιο περιζήτητοι στο συγκεκριμένο χώρο. Επίσης, τα πράσινα επαγγέλματα θα δώσουν ώθηση και σε άλλους τομείς της οικονομίας.
Κυρίες και κύριοι συνάδελφοι, αυτό το νομοσχέδιο έρχεται, λοιπόν, σε μια κρίσιμη για την οικονομία στιγμή, για να δώσει ώθηση για την εφαρμογή και πραγματοποίηση όλων των παραπάνω. Σε ένα κλίμα παρατεταμένης οικονομικής ύφεσης και δημοσιονομικής λιτότητας, οι πράσινες επενδύσεις από την ενέργεια και τις κατασκευές μέχρι τη γεωργία και τον τουρισμό, είναι βασικός λόγος αισιοδοξίας για τη χώρα.
Αν κάποιοι αμφισβητείτε τη δυνητικότητα εφαρμογής στην πράξη όλων των πολιτικών που αναφέρονται στο νομοσχέδιο, σχετικά με την ενεργειακή απόδοση των κτηρίων, καθώς απαιτείται οικονομική επένδυση σημαντικού ποσού, η λύση δίνεται μέσα από τη χρηματοδότηση και την επένδυση.
Πιο συγκεκριμένα, θα σταθώ στο άρθρο 10, όπου προβλέπεται η χρηματοδότηση και η παροχή οικονομικών κινήτρων, με σκοπό τη σταδιακή μετάβαση σε κτήρια με σχεδόν μηδενική κατανάλωση ενέργειας.
Είναι ένα εξαιρετικό βήμα για την πρακτική εφαρμογή του νόμου, καθώς αναφέρεται στη χρηματοδότηση για την ενεργειακή αναβάθμιση των κτηρίων, η οποία είναι σαφές ότι θα αναζωογονήσει όχι μόνο τα νοικοκυριά αλλά και γενικότερα τον κατασκευαστικό τομέα της χώρας. Τα κίνητρα είναι σημαντικά, καθώς ουσιαστικά λειτουργούν και ως μοχλός προώθησης εφαρμογής. Έτσι, λοιπόν, με το νόμο δίνονται ουσιαστικά οι απαραίτητες εξουσιοδοτήσεις για τη λήψη οικονομικών και λοιπών κινήτρων.
Αφού, λοιπόν, ξεπερνάμε το εμπόδιο της χρηματοδότησης, θα σταθούμε στα άρθρα 19 και 21. Όλα τα νέα και όλα τα δημόσια κτήρια θα πρέπει να έχουν μηδενική ενεργειακή κατανάλωση. Η ενέργεια αυτή, αποτελεί ένα κομβικό σημείο του νόμου, καθώς θέτει τις βάσεις για τη σταδιακή μετάβαση σε κτήρια με μηδενική κατανάλωση, λαμβάνοντας υπ' όψιν το τεράστιο κοινωνικό όφελος που θα έχει η εφαρμογή του συγκεκριμένου άρθρου.
Κυρίες και κύριοι συνάδελφοι, η εξοικονόμηση ενέργειας είναι αναμφίβολα ο ταχύτερος, ο οικονομικότερος και ο πιο αποτελεσματικός τρόπος για μείωση της εξάρτησης από τα ορυκτά καύσιμα, καθώς και για τη μείωση των εκπομπών αερίων των θερμοκηπίου στην ατμόσφαιρα εξαιτίας της χρήσης τους.
Επομένως, τα πλεονεκτήματα από την εφαρμογή του νόμου, είναι διπλής σημασίας. Αρχικά, εξοικονομείται ενέργεια για τα νοικοκυριά της χώρας, τα οποία λόγω της κρίσης αντιμετωπίζουν σημαντικά προβλήματα στη θέρμανση το χειμώνα αλλά και στον κλιματισμό κατά τη διάρκεια του καλοκαιριού. Ιδιαίτερα στα αστικά κέντρα, προστατεύεται επιπλέον το περιβάλλον και βελτιώνεται το κλίμα, επιτυγχάνεται μείωση της ζήτησης ενέργειας και συνεπώς μείωση της κατανάλωσης καυσίμων.
Το συγκεκριμένο σχέδιο νόμου, κινείται ακριβώς στο πλαίσιο της βελτίωσης και του εκσυγχρονισμού του υφιστάμενου νομοθετικού πλαισίου, ακριβώς όπως η πρώτη ευρωπαϊκή οδηγία αναδιατυπώθηκε για τη βελτίωση του συστήματος. Έτσι καλούμαστε κι εμείς μ’ αυτόν το νόμο, να βελτιώσουμε ακόμα περισσότερο το δικό μας πλαίσιο εφαρμογής. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνοντας, κύριε Υπουργέ, οφείλω να επισημάνω πως και ο Νομός Φθιώτιδας, όπως και πάρα πολλοί ακόμα νομοί, έχει πρόβλημα με τη διαχείριση των απορριμμάτων, παρά τις προσπάθειες που έχουν γίνει. Μεταφέροντας και την αγωνία των κατοίκων της περιοχής μου, θα πρέπει επιτέλους να δοθεί μία λύση σ’ αυτό το βασικό πρόβλημα.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΕΛΕΝΗ ΜΑΚΡΗ-ΘΕΟΔΩΡΟΥ",291
"108733"," Ευχαριστούμε κι εμείς.
Το λόγο έχει η κ. Φωτίου και μετά να ετοιμάζεται και ο κ. Πάντζας, ο οποίος είναι παρών!","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108734"," Πάντα!","ΓΕΩΡΓΙΟΣ ΠΑΝΤΖΑΣ",392
"108735"," Πάντα!
Ορίστε, κυρία Φωτίου, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108736"," Κύριε Πρόεδρε, κύριοι συνάδελφοι –ελάχιστοι συνάδελφοι σ’ αυτήν την Αίθουσα για ένα τόσο σημαντικό πρόβλημα- θέλω να μιλήσω για τη μεγάλη εικόνα, γι’ αυτήν την πολύ θετική οδηγία της Ευρωπαϊκής Ένωσης πάνω στα «energy zero buildings», δηλαδή τα «κτήρια μηδενικής ενεργειακής απόδοσης».
Όμως, θέλω να σηκώσω λίγο την ακρούλα αυτής της πολύ θετικής ιστορίας, για να πω ότι το 2000, βρέθηκα προσκεκλημένη της γερμανικής κυβέρνησης με μία ομάδα καθηγητών από την Αγγλία και από εδώ, προκειμένου να επισκεφτούμε τα καινούργια κτήρια που έφτιαχναν τότε Γερμανοί στο Βερολίνο, τα οποία ήταν μηδενικής ενεργειακής απόδοσης.
Υπήρχαν καταπληκτικά κτήρια παντού –κυβερνητικά κυρίως- τα οποία είχαν «επιδερμίδες», «skins» όπως τα έλεγαν, τα οποία ίδρωναν, ανάσαιναν, συνεχώς προσδιορίζονταν με ηλεκτρονικά συστήματα ανάλογα με την πορεία του ήλιου, με το κρύο, κ.ο.κ. και κατέληγαν, βεβαίως, σε μηδενική ενεργειακή απόδοση.
Είχαμε εντυπωσιαστεί. Βέβαια, βλέπαμε ότι χτιζόταν μπροστά στα μάτια μας το νέο μητροπολιτικό κέντρο της Ευρώπης, μία μεγαλούπολη. Μεταμορφωνόταν το φτωχό Βερολίνο σε κάτι άλλο μέσα από την ενοποίηση των δύο Γερμανιών. 
Όμως, όταν ρωτήσαμε «πόσο κοστίζουν αυτά τα κτήρια», μας είπαν ότι το κόστος τους είναι τρεισήμισι με πέντε φορές μεγαλύτερο από το κόστος ενός συμβατικού γερμανικού κτηρίου. Όταν ρωτήσαμε «πώς κινείται, λοιπόν, αυτή η αγορά», μας απάντησαν ότι αυτή επιδοτείται, κυρίως, από την κυβέρνηση, σε τεράστια ποσοστά  από τις ιδιωτικές εταιρείες που αναλάμβαναν να χτίσουν τα κτήρια και τρίτον, ότι αυτή η βιομηχανία η οποία ήταν βιομηχανία τεχνολογικής αιχμής, δηλαδή αυτή η νέα τεχνολογία υλικών, επρόκειτο να αποτελέσει ένα βασικό πυλώνα της ανάπτυξης της γερμανικής βιομηχανίας στον ευρωπαϊκό χώρο.
Τι σημαίνουν όλα αυτά; Όταν μία χώρα σαν τη δική μας σε συνθήκες κρίσης παραλαμβάνει μία τέτοια οδηγία, πρέπει να ξέρει πολύ καλά τι υπογράφει. Και λέει μέσα ότι αν τα κράτη-μέλη δεν επιδοτήσουν ισχυρά αυτές τις ιστορίες, αυτές οι ιστορίες είναι φανταστικές. Αφορούν συγκεκριμένα την πριμοδότηση της γερμανικής βιομηχανίας. Αυτό δεν διαφέρει σε τίποτα από την ιστορία που είδαμε πρόσφατα, δηλαδή το πώς πουλούσε ο ιδιώτης μέσα από τα φωτοβολταϊκά στη ΔΕΗ ακριβότερα το ρεύμα απ’ ό,τι το παρήγαγε η ΔΕΗ! Και επιδοτείτο από την τράπεζα και μετά οι τράπεζες τον εγκατέλειψαν! Είναι όλα αυτά τα «πιασάρικα», τα οποία στο τέλος αφήνουν τον Έλληνα πολίτη στο δρόμο! Ακριβώς όλη αυτή η λογική είναι ξανά!
Και έχω να σας πω ότι όταν παραπέρα ψάξαμε γι’ αυτήν την καταπληκτική «energy zero production», είδαμε ότι οι γερμανικές εταιρείες, κατηγορούνταν ότι η τεχνολογία που παράγουν είναι καταστρεπτική για το περιβάλλον, γιατί τα τεχνολογικά υλικά που χρειάζονταν, έκαναν τεράστια καταστροφή σημαντικών πόρων του περιβάλλοντος. 
Τίποτα δεν είναι τόσο αθώο, λοιπόν, και τίποτα δεν είναι τόσο ωραίο, κυρία συνάδελφε!
Όμως, ας δούμε τώρα και τη μικρή κλίμακα. Τι έχει συμβεί στην Ελλάδα; Η Ελλάδα είναι η μοναδική χώρα που έχει ένα τερατώδες ποσοστό ιδιόκτητης στέγης. Το ποσοστό είναι 80% στον ελληνικό χώρο, χωρίς δανεισμό μέχρι το 2000, χωρίς κρατική πολιτική για τη στέγη! Πώς έγινε αυτό το θαύμα; Ξέρει κανείς; Αυτό το θαύμα έγινε λόγω του θεσμού της αντιπαροχής, αγαπητοί κύριοι συνάδελφοι –και μπορούμε να τα μελετήσουμε και να τα πούμε- και εξαιτίας της εμμονής του Έλληνα να μην επέμβει πουθενά αλλού, παρά μόνο στην ιδιόκτητη στέγη.
Αυτό το θαύμα έγινε απ’ αυτά τα δύο πράγματα. Όμως, αυτοί οι Έλληνες που επένδυσαν εκεί, αυτήν τη στιγμή καταστρέφονται! Και το ξέρετε πολύ καλά! Καταστρέφονται μέσω των ακινήτων! Σ’ αυτούς τους Έλληνες, λοιπόν, λέτε «έλα να πληρώσεις ξανά, για να πάρεις ένα ενεργειακό πιστοποιητικό, προκειμένου να νοικιάσεις το σπίτι σου «το ποτέ», έναντι 150-200 ή όχι ευρώ». Αυτό λέτε αυτήν τη στιγμή! Και διά της μόνιμης πολιτικής που ασκεί το κράτος να ωθεί τους πολίτες σε παρανομία –η ανομία είναι εδώ- φτιάχνετε ένα τεράστιο κύκλωμα άνεργων μηχανικών, οι οποίοι παρέχουν ενεργειακά πιστοποιητικά τα οποία είναι εν πολλοίς αμφιβόλου αξίας, διότι ακριβώς έναντι 50 και 100 ευρώ παίρνεις ένα τέτοιο πιστοποιητικό, για να νοικιάσεις το σπίτι σου αμέσως μετά, αν το νοικιάσεις ποτέ!
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Εδώ, λοιπόν, με ένα συστηματικό τρόπο, η Δεξιά πάντα, αλλά και το ΠΑΣΟΚ πάντα, έκαναν εκείνες τις κινήσεις –εξ ου και τα αυθαίρετα, είναι ακριβώς η ίδια λογική- μέσα από τις οποίες και μέσα από μεγάλες κουβέντες συνεχώς εθελοτυφλούσαν και δημιουργούσαν παράνομα κυκλώματα, τα οποία ήταν των νοικοκυραίων. Δεν μπορούσαν να κάνουν αλλιώς. Οι περιβόητοι νοικοκυραίοι, λοιπόν, αναγκάζονταν από τις κυβερνήσεις –και σήμερα ακόμα περισσότερο- ή να πάνε στη φυλακή ή να παρανομήσουν. Δεν υπήρχε κι άλλος τρόπος. Τώρα εμπλέκονται και μηχανικοί. Μια και το ΤΕΕ δε, το ακυρώσαμε και το καταργήσαμε, αυτή η ιστορία είναι ακόμα πιο μετέωρη!
Εγώ λέω, λοιπόν, να μην ξεχνάμε ποτέ τις μεγάλες κλίμακες σε όλες τους τις συνιστώσες και τη μικρή καθημερινή κλίμακα, η οποία είναι άγρια και αδήριτη.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΑΝΩ ΦΩΤΙΟΥ",531
"108737"," Το λόγο έχει ο κ. Πάντζας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108738"," Ευχαριστώ πολύ, κύριε Πρόεδρε. 
Κύριε Υπουργέ, βασικά θα αναφερθώ στην τροπολογία που αφορά την Κερατέα. Όμως, επειδή βρίσκεται στην περιοχή στην οποία εκλέγομαι και ήμουν χθες στην Εφορία Κορωπίου, θα ήθελα να σας πω ότι είδα πολλούς ανθρώπους που έβγαιναν και έμπαιναν στην εφορία να κλαίνε, γιατί δεν είχαν τη δυνατότητα να πληρώσουν. Δεν έχουν να πληρώσουν, κύριε Υπουργέ. 
Θα ήθελα, λοιπόν, να σας ρωτήσω ορισμένα πράγματα, όπως και γι’ αυτό που βασικά υπάρχει στην ειδησεογραφία και αφορά τη φορολογία στα ακίνητα. 
Κύριοι της συγκυβέρνησης, ετοιμάζεστε να επιβάλλετε έναν ενιαίο φόρο σε όλους τους ιδιοκτήτες ακινήτων πάσης φύσεως. Ετοιμάζεστε, δηλαδή, να επιβάλλετε έναν υπερ-ΦΑΠ, έναν επιπλέον φόρο για το 2013, πέρα των πέντε που είναι ήδη προγραμματισμένοι να καταβάλουν οι ιδιοκτήτες μέσα στο έτος. 
Το ερώτημα, όμως, είναι σε ποιον απευθύνεστε, κύριοι της συγκυβέρνησης. Χρήματα δεν υπάρχουν. Η δύναμη που υπήρχε στο πορτοφόλι του Έλληνα πολίτη πήγε περίπατο με τις άθλιες μνημονιακές σας πολιτικές. Τα μόνα χρήματα που υπάρχουν, βρίσκονται στις τσέπες των μεγαλοεργολάβων, στις τσέπες των τραπεζιτών, των εφοπλιστών, στην πλουτοκρατία δηλαδή του τόπου, που χρόνια τώρα απολαμβάνει φορολογικής ασυλίας. Φορολογήστε, λοιπόν, τη μονοπωλιακή ολιγαρχία του τόπου και σταματήστε να την πριμοδοτείτε, οργανώνοντας ταξίδια ξεπουλήματος της χώρας στο Κατάρ. Αφήστε στην άκρη αυτήν τη νέα φορολογική «υπερ-ΦΑΠΑ» που σχεδιάζετε για τους Έλληνες φορολογούμενους και επιδείξτε τη μανία σας σ’ αυτούς που τα έχουν. 
Και έρχομαι τώρα στην άλλη μανία που σας κατατρέχει, σχετικά με τα απορρίμματα και τον περιφερειακό σχεδιασμό. 
Πριν μπω, όμως, στο περιεχόμενο της τροπολογίας, θέλω να καταγγείλω από αυτό το Βήμα τον αυταρχισμό του κ. Σγουρού, ο οποίος την περασμένη Τρίτη ξεπέρασε κάθε όριο. 
Κύριε Υπουργέ, ήμουν παρών. Ήταν πεντακόσια, εξακόσια άτομα από τα Λιόσια και τη Φυλή. Τα ΜΑΤ μας προπηλάκισαν. Δεν μας άφηναν να μπούμε μέσα και μας έλεγαν ότι θα μπούμε πέντε Βουλευτές, δήμαρχοι κ.λπ. της περιοχής. Μάλιστα, υπάρχουν και βίντεο και φωτογραφίες, για να μην προχωρήσει πουθενά αλλού η συζήτηση. 
Με ασπίδα, λοιπόν, τα ΜΑΤ, ο κ. Σγουρός έξω από τα γραφεία του ΕΔΣΝΑ, έδωσε δείγμα γραφής για το διάλογο που επιφυλάσσει ακόμα και για τους αιρετούς της τοπικής αυτοδιοίκησης για τη διαχείριση των απορριμμάτων. Με δρακόντεια μέτρα καταστολής διαφύλαξε όχι τα συμφέροντα της τοπικής κοινωνίας ως όφειλε να κάνει αλλά τα μεγάλα επιχειρηματικά και εργολαβικά συμφέροντα, συμφέροντα που μέσα στον ΕΔΣΝΑ κατέθεταν προσφορές για το πάρτι «οικονομισιάς» με ονομασία «σκουπίδια». Μιλάμε για ειλημμένες αποφάσεις βέβαια, αρκεί να τις μεθοδεύσετε σωστά. Και αυτό ακριβώς κάνει ως ένα βαθμό αυτή η τροπολογία. 
Κύριε Υπουργέ, με την τροπολογία αυτή –και αναφέρομαι στην Κερατέα- προτείνετε με ύπουλο τρόπο τη θέση «Φοβόλες» για τη δημιουργία ΟΕΔΑ, χωρίς όμως να αποκλείετε τη θέση «Βραγόνι» που αρχικά είχε σχεδιαστεί. Και αυτό το κάνετε, βάζοντας στην αιτιολογική έκθεση τη φράση που λέει ότι τελεί η θέση «Φοβόλες» υπό την επιφύλαξη της θετικής περιβαλλοντικής αδειοδότησης. Δηλαδή «με ένα σμπάρο δύο τρυγόνια». Και στο «Βραγόνι» και στις «Φοβόλες» θα γίνουν μονάδες για απορρίμματα. Συγχαρητήρια, κύριε Υπουργέ! Η Κερατέα απέκτησε τώρα δύο περιοχές απορριμμάτων, στα πεντακόσια σαράντα στρέμματα της περιοχής Οβριοκάστρου και προσθέσατε και τα πενήντα επτά στρέμματα της περιοχής «Φοβόλες». Πρόκειται για μια απαράδεκτη τροπολογία. Πρόκειται για μια τροπολογία που δίνει επιπλέον γη στους καρχαρίες του κεφαλαίου που λιμνάζουν γύρω από τα απορρίμματα. 
Όμως, το ζητούμενο, κύριε Υπουργέ, δεν είναι ότι εξαπατάτε τους κατοίκους της Κερατέας μ’ αυτήν την τροπολογία. Αυτό το κάνει καθημερινά η συγκυβέρνησή σας με τον ελληνικό λαό. Έχετε γίνει εξπέρ στην εξαπάτηση. Παραποιείτε βίντεο, συλλαμβάνετε κόσμο, ασκείτε βία σε ό,τι αντιστέκεται στη μνημονιακή σας πολιτική. 
Επανέρχομαι, λοιπόν, λέγοντας ότι το ζητούμενο, κύριε Υπουργέ, είναι ότι μ’ αυτήν την πολιτική σας πάτε να καταστρέψετε τις τοπικές κοινωνίες, πάτε να καταστρέψετε το ίδιο το περιβάλλον. Πάτε να επιβαρύνετε περαιτέρω τους δημότες, όταν μ’ αυτά τα ΣΔΙΤ θα εκτιναχθούν στα ύψη τα ανταποδοτικά τέλη προς όφελος των εργολάβων. Γι’ αυτά τα υπερκέρδη κόπτονται οι «ΑΚΤΟΡ», η «ΜΕΤΚΑ», η «ΤΕΡΝΑ ΕΝΕΡΓΕΙΑΚΗ» και όλα τα κοινοπρακτικά σχήματα που διεκδικούν μερίδιο. Άλλωστε, η διαχείριση απορριμμάτων είναι τομέας αιχμής για την τρόικα και την κ. Μέρκελ. Για όλους αυτούς κόπτεστε, κύριοι της συγκυβέρνησης. Δεν σας ενδιαφέρει που το εν λόγω μοντέλο διαχείρισης απορριμμάτων είναι παρωχημένο. Δεν σας ενδιαφέρει που η μέθοδος της καύσης είναι καταστροφική για το περιβάλλον και σίγουρα δεν σας ενδιαφέρει η τσέπη του Έλληνα δημότη. Το αποδεικνύετε καθημερινά με τις πολιτικές σας. 
Κύριε Υπουργέ, δεν μπορείτε να επιμένετε σε προτάσεις με ογκώδης μονάδες. Κατευθυνθείτε σε ένα μοντέλο με αποκεντρωμένες και μικρές μονάδες σύγχρονες και φιλικές προς το περιβάλλον, όπως ακριβώς το αναλύουμε στο πρόγραμμά μας. Κάντε συνομιλητή σας τις τοπικές κοινωνίες και όχι τους επενδυτές. Σας παρακαλώ θερμά γι’ αυτό, κύριε Υπουργέ! 
Κύριε Πρόεδρε, κλείνω λέγοντας το εξής. Κύριοι της συγκυβέρνησης, η κοινωνία και όχι μόνο η τοπική κοινωνία αντιδρά γι’ αυτό που πάτε να κάνετε. Δεν είναι μόνο η χωροθέτηση. Δεν είναι μόνο η Κερατέα, το Γραμματικό αλλά είναι και το Γραμματικό και η Φυλή και τα Λιόσια. Σας λέμε, λοιπόν, ότι αυτή η μέθοδος είναι καταστροφική. Και σας ξεκαθαρίζουμε ότι μία κυβέρνηση της Αριστεράς, δεν θα αποδεχθεί τις όποιες παρεμβάσεις σ’ αυτήν την κατεύθυνση. 
Και επειδή μιλάμε για ειλημμένες αποφάσεις, προκειμένου να διαφυλάξουμε τους δήμους, προτείνω στους δημότες να ακολουθήσουν το παράδειγμα των δημοτών της Κερατέας. Δεν υπάρχει άλλος δρόμος. 
Σας ευχαριστώ πολύ.","ΓΕΩΡΓΙΟΣ ΠΑΝΤΖΑΣ",392
"108739"," Σας ευχαριστούμε και εμείς, κύριε συνάδελφε, και να ξέρετε ότι πραγματικά εκτιμούμε τη συνέπειά σας, όσον αφορά το χρόνο. 
Το λόγο έχει τώρα ο κ. Βλάχος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108740"," Ευχαριστώ, κύριε Πρόεδρε. 
Κυρίες και κύριοι συνάδελφοι, φυσικά και είναι σοβαρό το σχέδιο νόμου που συζητάμε. Όμως, εγώ θα αφιερώσω το χρόνο μου στην τροπολογία που φέρνει ο κύριος Υπουργός, το ΥΠΕΚΑ, γιατί, πραγματικά, πρόκειται για μια ιστορική ρύθμιση και για μια ιστορική ημέρα. 
Άκουσα νωρίτερα συναδέλφους να λένε διάφορα και εγώ θα σχολιάσω όσα είπαν, όπως ότι κινούμαστε εκτός τόπου και χρόνου. Η αντιπολιτευτική τους δεινότητα και εμπάθεια τους οδηγεί να μη βλέπουν την πραγματικότητα. 
Θα ήθελα, λοιπόν, να θυμίσω σ’ αυτούς τους όψιμους υπερασπιστές της Κερατέας, τι έγινε στην Κερατέα τα τελευταία χρόνια. Εκεί όλοι απαιτήσαμε και εναντιωθήκαμε σε ένα σχεδιασμό που δεν λάμβανε υπ’ όψιν του την άποψη της τοπικής κοινωνίας. Και ήμασταν εκεί, όταν με το «έτσι θέλω» με αστυνομικές δυνάμεις έγινε προσπάθεια να ξεκινήσει ένα έργο σε μια περιοχή, στο «Βραγόνι» Κερατέας, η οποία δεν ήταν η κατάλληλη και σε κάθε περίπτωση δεν συμφωνούσε η τοπική κοινωνία. Αυτό «πάγωσε» και όλο αυτό το διάστημα μέσα από ένα συνεχή και εξαντλητικό διάλογο και έχοντας μπροστά –μπροστάρη θα έλεγα- το δήμαρχο και το δημοτικό συμβούλιο σχεδόν στο σύνολό του, κατορθώσαμε και φτάσαμε σε μια τροπολογία απόλυτα αποδεκτή από την τοπική κοινωνία και τους εκπροσώπους της. 
Και αντί σήμερα να έρθουμε και να πούμε «μπράβο» σ’ αυτήν τη διαδικασία, «μπράβο» στην τοπική κοινωνία για την υπευθυνότητα που έδειξε, «μπράβο» στο ΥΠΕΚΑ για την αποδοχή αυτής της πρότασης, ερχόμαστε σήμερα να πούμε διάφορα περίεργα. Ποιος μίλησε για μεγάλες μονάδες; Μα, μικρή μονάδα γίνεται σήμερα στην Κερατέα. Μα, ποιος είπε ότι αποφασίζουν οι εργολάβοι πού θα πάνε; Την πρόταση την κάνει ο δήμος σχεδόν ομόφωνα. Και ποιοι είναι εκείνοι, ακόμα και συνάδελφοι, που θα υποδείξουν στην τοπική κοινωνία πώς θα διαχειριστεί τα απορρίμματά της; Εμείς δεν ήμασταν που εναντιωθήκαμε στα συμφέροντα που ήθελαν με συνοπτικές διαδικασίες να καταστρέψουν μια ολόκληρη περιοχή;
 Και σήμερα, πήγαμε στην άλλη πλευρά και αντικαθιστώντας τους εργολάβους, ήρθαμε να υποδείξουμε εμείς πότε και πού θα γίνει. Εμείς θα αναλύσουμε τον περιφερειακό σχεδιασμό; Η τοπική κοινωνία και το δημοτικό συμβούλιο δεν έχουν την εικόνα της κατάστασης; Δεν αγαπούν τον τόπο; Μα, αυτοί οι άνθρωποί ήταν οι πρωτεργάτες της εναντίωσης. 
Και σήμερα εγώ δεν θα ήθελα να μιλήσω για νικητές και ηττημένους. Θα πω απλά ότι σήμερα νίκησε η κοινή λογική. Νίκησε η κοινή λογική που έλεγε ότι μπορεί να γίνει ένας φορέας διαχείρισης απορριμμάτων σε χώρο που θα τον εγκρίνει η τοπική κοινωνία. 
Κατά σύμπτωση, είμαστε ένα βήμα μπροστά και η τοπική κοινωνία όχι μόνο τον εγκρίνει αλλά και τον προτείνει, με ποσότητα απορριμμάτων που θα καλύπτουν την περιοχή της Λαυρεωτικής -σήμερα τους καλλικρατικούς δήμους Λαυρεωτικής και Σαρωνικού- χωρίς να μπαίνουν άλλοι πειρασμοί.
 Και θα έλεγα, επειδή ακούστηκε εδώ «Μα, θα έχουμε τη νέα  εγκατάσταση στην περιοχή «Φοβόλες», θα έχουμε και την εγκατάσταση στο «Βραγόνι»» ότι οι τελευταίες παρατηρήσεις του Δήμου Λαυρεωτικής έγιναν αποδεκτές και ξεκαθαρίζει το όλο θέμα και ως προς τη χωροθέτηση και ως προς το χρόνο που ακυρώνεται η τοποθεσία στο «Βραγόνι». Και αυτή είναι η χρονική στιγμή την οποία πρότεινε ο Δήμος Λαυρεωτικής μόλις έχουμε την περιβαλλοντική αδειοδότηση, που σημαίνει ότι μετά την περιβαλλοντική αδειοδότηση θα μπορεί να ξεκινήσει το έργο στην νέα τοποθεσία και ό,τι άλλο έχει σχεδιαστεί -μακράν της τοπικής κοινωνίας και των εκπροσώπων της- πάει στα άχρηστα. 
Αυτή είναι η μεγάλη μας επιτυχία. Θα έλεγα, αυτό το μοντέλο διαδικασίας και ουσίας πρέπει να το επαινέσουμε όλοι. Και όχι μόνο να γίνει στη Λαυρεωτική να γίνει  -και θα γίνει- αλλά να είναι ένα μοντέλο που θα υιοθετήσουν και άλλες τοπικές κοινωνίες αποδεικνύοντας ότι μια περιοχή που έμεινε στην ιστορία και οι άνθρωποι ξεσηκώθηκαν με τα γνωστά γεγονότα -και εγώ είμαι από εκείνους, που κι εκείνη τη στιγμή που ήμουν κοντά τους, γιατί έλεγα ότι δεν είναι δυνατόν να μην μπορεί να πρυτανεύσει η κοινή λογική- σήμερα δικαιώνονται.
 Αυτήν τη δικαίωση, πρέπει η ελληνική Βουλή ψηφίζοντας αυτήν την τροπολογία να τη στείλει σαν επιβράβευση στους πολίτες της Κερατέας και της Λαυρεωτικής, που ύψωσαν το ανάστημα τους και διεκδίκησαν το αυτονόητο για την περιοχή τους και που σήμερα δεν πανηγυρίζουν, απλά νιώθουν ότι η πολιτεία έκανε το καθήκον της, τους άκουσε, άκουσε τις προτάσεις τους, τις υιοθέτησε και πραγματικά μπορεί να γίνει ένας χώρος ολοκληρωμένης διαχείρισης απορριμμάτων, που να είναι αποδεκτός από την τοπική κοινωνία για να το δουν και άλλες περιοχές που εναντιώνονται πραγματικά και να το υιοθετήσουν. 
 Η μονάδα η οποία θα γίνει εκεί, όπως είπα, είναι μικρή. Η συνομιλία και οι διαπραγματεύσεις έγιναν με τους εκπροσώπους της τοπικής κοινωνίας και όχι με τους εργολάβους. Η τοπική κοινωνία ήταν σήμερα εδώ και μας παρακολουθεί. Η τοπική κοινωνία, διά του δημάρχου πλησίασε όλα τα κόμματα και ανέλυσε γιατί πρέπει να στηριχθεί αυτή η τροπολογία. 
Και δεν μπορώ να κατανοήσω κανέναν από εκείνους τους συναδέλφους που γυρνούν την πλάτη στην πρόταση της τοπικής κοινωνίας δείχνοντας με αλαζονεία -θα έλεγα- ότι αυτοί ξέρουν καλύτερα πώς η Λαυρεωτική θα διαχειριστεί τα απορρίμματα της. Αυτή η αλαζονεία θα έλεγα ότι τελειώνει. Η περιοχή της Λαυρεωτικής ηρεμεί. Τα πράγματα παίρνουν μια άλλη τροπή. 
Όσο για εκείνους που πατούν πότε εδώ και πότε εκεί και θυμήθηκαν ποιο θα είναι  κόστος, ακούστε κάτι. Είναι αλήθεια ότι με ανατροπή ρίχνοντας τα σκουπίδια στα Λιόσια, έχουμε πολύ μικρό κόστος. Αυτό, όμως, πρέπει να τελειώσει. Αυτό θα τελειώσει. Τα Λιόσια δεν μπορούν να συνεχίσουν άλλο. Θα αναλάβει η κάθε περιοχή να δημιουργήσει μικρές μονάδες και να διαχειριστεί τα απορρίμματα τους. Αυτό το «τσάμπα πετάμε τα σκουπίδια» πρέπει να τελειώσει, δεν αντέχει άλλο η περιοχή των Άνω Λιοσίων. 
Εδώ, λοιπόν, γίνεται πραγματικά μια επιστημονική διαχείριση των απορριμμάτων μιας περιοχής. Και θα έλεγα ότι και το κόστος και τις ποσότητες τις έχει αποφασίσει, τις έχει προτείνει η τοπική κοινωνία. Κι εμείς δεν έχουμε να κάνουμε τίποτε, παρά μόνο να ψηφίσουμε την τροπολογία να ξεκινήσει αυτή η διαδικασία. Και να πούμε «μπράβο» στο Υπουργείο που δέχθηκε όλη αυτήν τη διαδικασία -και με αυτήν την τροπολογία θα έλεγα ότι γράφει μια μικρή ιστορία- αλλά και στούς πολίτες της Κερατέας, που, πραγματικά, εναντιώθηκαν και αποδεικνύουν σήμερα ότι με την υπεύθυνη συμπεριφορά τους δεν ήταν «όχι σε όλα», δεν ανέβηκαν στο βουνό, δεν πήγαν κόντρα στα ΜΑΤ έτσι γιατί δεν ήθελαν τίποτα αλλά τα έκαναν όλα αυτά και έμειναν στην ιστορία, γιατί δεν ακουγόταν η τεκμηριωμένη και ολοκληρωμένη άποψη τους. Γι’ αυτό και σήμερα οι πολίτες της Κερατέας νιώθουν απόλυτα δικαιωμένοι. 
Σας ευχαριστώ, κύριε Πρόεδρε.","ΓΕΩΡΓΙΟΣ ΒΛΑΧΟΣ",65
"108741"," Ευχαριστούμε κι εμείς.
Με τον κ. Χαϊκάλη που θα κάνει μια σύντομη παρέμβαση και την κ. Ξηροτύρη, ολοκληρώνεται ο κατάλογος των ειδικών αγορητών. Μετά, το λόγο θα έχει ο κύριος Υπουργός.
Ορίστε, κύριε Χαϊκάλη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108742"," Ευχαριστώ, κύριε Πρόεδρε. Θα είμαι σύντομος.
 Σχετικά με την τροπολογία με τον περιφερειακό σχεδιασμό διαχείρισης αποβλήτων στην περιοχή της Κερατέας, θέλω να πω ότι η θέση Οβριόκαστρο δεν απαλείφεται και απλά στα πεντακόσια σαράντα στρέμματα της περιοχής προστίθενται και τα πενήντα επτά στις «Φοβόλες». Μηχανικοί του ΕΣΔΝΑ και του Υπουργείου Περιβάλλοντος αποκλείουν την πιθανότητα εγκατάστασης εκεί λόγω του ασταθούς υποβάθρου, όπως διαμορφώνεται από τη χωματερή και του μεγέθους της έκτασης. Μόλις πενήντα πέντε σχεδόν στρέμματα, όταν απαιτούνται τουλάχιστον διακόσια, ώστε να κατασκευαστούν τα προβλεπόμενα στον περιφερειακό σχεδιασμό.
Προσπαθείτε με αυτήν την πρόταση  να ξεγελάσετε τους κατοίκους για να μην αντιδράσουν και σίγουρα μελλοντικά θα επικαλείστε το Οβριόκαστρο ως μοναδική διέξοδο. 
Δεν γίνεται αποδεκτό από τους κατοίκους ότι σε αυτήν τη θέση θα γίνει διαχείριση απορριμμάτων των Δήμων Λαυρεωτικής και Σαρωνικού αλλά πολλαπλάσιες ποσότητες και στο τέλος θα δεχθούν οι κάτοικοι όλα τα σκουπίδια της Αθήνας.
Πάτε να διορθώσετε ένα λάθος αλλά δημιουργείτε ένα λάθος με αυτήν την τροπολογία.  
Σύμφωνα με την ευρωπαϊκή οδηγία 2008/98 για τη διαχείριση των απορριμμάτων, δίνετε απόλυτη προτεραιότητα στην πρόληψη με την εξής ιεράρχηση. Πρόληψη, προετοιμασία για επαναχρησιμοποίηση, ανακύκλωση, δηλαδή κομποστοποίηση, ενεργειακή αξιοποίηση, με την απαίτηση ο συνολικός βαθμός απόδοσης να είναι πάνω από το 65% και διάθεση-ταφή σε ΧΥΤ αλλά και καύση, αν ο συνολικός βαθμός απόδοσης είναι κάτω από 65%.
Η σημασία αυτής της ιεράρχησης  είναι ότι πρέπει να εξαντλούνται οι δυνατότητες των πρώτων σταδίων, ούτως ώστε να περιορίζεται η εφαρμογή των τελευταίων.
Αντί να ξοδεύει η χώρα 2,5 δισεκατομμύρια ευρώ για τη δημιουργία ΠΕΣΔΑ, περιφερειακών σχεδίων διαχείρισης αποβλήτων, τόσο για την οικονομία αλλά και το περιβάλλον, είναι πιο λογικό και ωφέλιμο μέρος αυτών των χρημάτων να κατευθυνθούν προς την πρόληψη. 
Αυτό μπορεί να γίνει με πάρα πολλούς τρόπους. Σημειωτέον ότι η υπόλοιπη Ευρώπη οδηγεί μόνο το 2% των σκουπιδιών της στη βιολογική  ξήρανση και λιγότερο από το 50% σε κεντρικές ολοκληρωμένες εγκαταστάσεις, ποσοστό που και αυτό μειώνεται δυναμικά με τη διαρκώς αυξανόμενη ορθολογική διαχείριση, με τη συμμετοχή του πολίτη, με κίνητρα και μικρές αποκεντρωμένες εγκαταστάσεις κοινωνικού οφέλους που αυτό συνεπάγεται. 
Από τα παραπάνω γίνεται προφανές ότι με την δημιουργία των ΠΕΣΔΑ, έτσι όπως σκοπεύετε να τους εφαρμόσετε, συντελείται ένα τεράστιο οικολογικό έγκλημα και ένα μεγάλο οικονομικό σκάνδαλο μέσα σε περίοδο λιτότητος. 
Επειδή οι Ανεξάρτητοι Έλληνες ψηφίζουμε κατά συνείδηση, σε αυτήν την ιστορία εγώ προσωπικά, κρατάω ενστάσεις και την καταψηφίζω. 
Σας ευχαριστώ.","ΠΑΥΛΟΣ ΧΑΪΚΑΛΗΣ",533
"108743"," Ευχαριστούμε κι εμείς.
Το λόγο έχει η κ. Ξηροτύρη για επτά λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108744"," Ευχαριστώ, κύριε Πρόεδρε.
Κατ’ αρχάς θα αναφερθώ στην ενσωμάτωση της οδηγίας που συζητούμε, στον κύριο κορμό του σχεδίου νόμου, για να τονίσω ότι η ενσωμάτωση της οδηγίας 2010 που γίνεται μετά από δύο χρόνια, αφορά τη βελτίωση της νομοθεσίας για την ενεργειακή απόδοση των κτηρίων, το σχεδιασμό, τις μελέτες, τους ελέγχους, τις επιθεωρήσεις που συναρτώνται με αυτό το μεγάλο θέμα. 
Να τονίσω, επίσης, ότι η οδηγία αυτή είναι συνέχεια μιας παλαιότερης οδηγίας το 2002, η οποία ενσωματώθηκε στη χώρα μας το 2008, έχουμε δηλαδή μια τεράστια καθυστέρηση σε αυτά τα θέματα, τα οποία από την άλλη πλευρά είναι  πάρα πολύ σημαντικά, όταν -όπως έχει καταγραφεί και δεν αμφισβητείται και το  γνωρίζουμε όλοι- το 40% της ενέργειας που καταναλώνεται στη χώρα μας καταναλώνεται στα κτήρια. 
Και όταν από την άλλη πλευρά, κύριε Πρόεδρε και κύριοι συνάδελφοι, η χώρα μας έχει τεράστια συγκριτικά πλεονεκτήματα, ούτως ώστε με τη σωστή κατασκευή, τη σωστή χωροθέτηση, τον προσανατολισμό και τα υλικά των κτηρίων να μειώσει την κατανάλωση της ενέργειας σε πάρα πολύ μεγάλο βαθμό και έτσι  να συμβάλει και στην ανακούφιση στο περιβάλλον, αλλά και από την άλλη πλευρά σημαντικά στην ελληνική οικονομία. 
Τα θέματα που θα επεξεργάζεται η οδηγία αφορούν κατά κύριο λόγο –πρέπει εδώ να προσδιοριστεί επακριβώς- το νέο ΚΕΝΑΚ.
Και πρέπει εδώ να προσδιοριστεί επακριβώς ότι μιλάμε για ένα νέο ΚΕΝΑΚ, για ένα νέο κανονισμό ενεργειακής απόδοσης κτηρίου. Γιατί πλέον ο παλιός έχει να ενσωματώσει πάρα πολλές απαιτήσεις, που αφορούν την μεθοδολογία του υπολογισμού, τις ελάχιστες απαιτήσεις για την ενεργειακή απόδοση των κτηρίων, τον τύπο και το περιεχόμενο της αναγκαίας μελέτης, τα θέματα της διενέργειας, της συχνότητας, του τρόπου των επιθεωρήσεων και των ελέγχων κ.ο.κ. 
Επομένως, πρέπει να γίνει σαφέστατο ότι μιλάμε για έναν καινούργιο ΚΕΝΑΚ, ο οποίος από την άλλη πλευρά πρέπει να ενσωματώσει -να μην έχουμε καμμία καθυστέρηση- να βελτιώσει και να αναβαθμίσει την ελληνική νομοθεσία πάνω στα θέματα της ενεργειακής απόδοσης των κτηρίων. 
Από την άλλη πλευρά, κύριε Πρόεδρε, είναι πολύ σημαντικές οι υποχρεώσεις που έχουμε μπροστά μας, μέσω της υιοθέτησης αυτών. Και δεν είναι υποχρεώσεις γενικά και αόριστα απέναντι στην Ευρωπαϊκή Ένωση. Είναι υποχρεώσεις απέναντι στη χώρα μας, στο περιβάλλον και στην ελληνική οικονομία, όπως είπα.
Τα κτήρια μας θα πρέπει να τείνουν να έχουν μηδενική κατανάλωση ενέργειας μέχρι το 2021, τα δημόσια κτήρια μέχρι το 2019. Το μεγάλο θέμα που συναρτάται με αυτήν εδώ την προσπάθεια είναι ότι όλα αυτά πρέπει να γίνουν σε συνδυασμό με την αξιοποίηση των ανανεώσιμων πηγών ενέργειας. Γιατί, όπως είπα πριν, το 40% της ενέργειας καταναλώνεται στα κτήρια και από την άλλη πλευρά, η χώρα μας έχει απεριόριστες δυνατότητες στα θέματα των ανανεώσιμων πηγών ενέργειας και βέβαια, σημαντικές υποχρεώσεις απέναντι στην Ευρωπαϊκή Ένωση για την μείωση των εκπομπών του διοξειδίου του άνθρακος με τη γνωστή δέσμευση του «20%-20%-20%». 
Αυτό το νομοσχέδιο μπορεί να φαίνεται ότι είναι ένα απλό νομοσχέδιο και μία ενσωμάτωση της οδηγίας, αλλά είναι μία πραγματικά σημαντική, συμπληρωματική, αλλά ουσιαστική πλέον ρύθμιση στη χώρα μας και για την βελτίωση της ενεργειακής απόδοσης των κτηρίων, η οποία, όπως σας είπα, λόγω των συγκριτικών πλεονεκτημάτων και του κλίματος της χώρας μας, μπορεί να γίνει και να επιτευχθεί στο μεγαλύτερο βαθμό. Από την άλλη πλευρά, μπορεί να συνδυαστεί αυτή με την προσπάθεια που πρέπει να κάνουμε όλοι για να προχωρήσει η αξιοποίηση των ανανεώσιμων πηγών ενέργειας.
Αυτό το σχέδιο νόμου αφορά τους πολίτες; Βεβαίως αφορά τους πολίτες, σε πάρα πολύ μεγάλο βαθμό. Οι πολίτες δεν έχουν μόνο οφέλη από τα σχέδια νόμου, έχουν και υποχρεώσεις, ούτως ώστε το σύνολο να επωφελείται από την τήρηση αυτών των υποχρεώσεων. Έχουν, λοιπόν, υποχρεώσεις για τα κτήρια, για τα νέα κτήρια, έχουν υποχρεώσεις και για τα υφιστάμενα κτήρια όταν κάνουν τις ουσιαστικές ανακαινίσεις και επισκευές κ.ο.κ..   
Παράλληλα, υπάρχουν και πάρα πολλά προγράμματα και πάρα πολλές επιδοτήσεις σε αυτήν εδώ την προσπάθεια, (π.χ. το «εξοικονομώ κατ’ οίκον») που χρειάζεται για να μπορέσουμε πραγματικά να δημιουργήσουμε μία ουσιαστική εξέλιξη στα θέματα της ενεργειακής απόδοσης των κτηρίων και γενικότερα, στα θέματα της αξιοποίησης όλων αυτών των ανανεώσιμων πηγών ενέργειας, σε συνδυασμό με τις διατάξεις αυτής της οδηγίας.
Να προχωρήσω τώρα στα θέματα των τροπολογιών. Η τροπολογία για το θέμα της νέας θέσης για την ολοκληρωμένη διαχείριση των αποβλήτων της περιφέρειας Αττικής είναι σε θετική κατεύθυνση. Από την άλλη πλευρά, βεβαίως μας δίνει την ευκαιρία να συζητήσουμε για τα θέματα της ολοκληρωμένης διαχείρισης των απορριμμάτων -όπως κάναμε και πριν- για το πώς θα αξιοποιήσουμε τα θέματα της ενέργειας των ανανεώσιμων πηγών κ.λπ.. 
Εδώ είναι ένα άλλο τεράστιο θέμα: Το πώς τελικά στη χώρα μας θα πετύχουμε, θα προσεγγίσουμε αυτήν την ολοκληρωμένη διαχείριση των απορριμμάτων, μία ολοκληρωμένη διαχείριση που ξεκινάει από την πηγή μέχρι την υγειονομική ταφή, τους σταθμούς μεταφόρτωσης κ.ο.κ.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε. 
Χρειάζεται, λοιπόν, και προσοχή, παρόλο που γίνεται αποδεκτή απ’ ότι φαίνεται αυτή η νέα θέση. Βεβαίως, χρειάζεται προσοχή, χρειάζεται προσπάθεια, γιατί δεν έχουμε παραδείγματα ολοκληρωμένης διαχείρισης ακόμα στη χώρας μας. Η ανακύκλωση δεν έχει προχωρήσει όπως έπρεπε, οι σταθμοί μεταφόρτωσης κι αυτοί έχουν προβλήματα και δεν έχουν γίνει στον αριθμό, στο βαθμό και στις θέσεις που πρέπει και τελικά υπάρχουν προβλήματα και στη διαχείριση των απορριμμάτων μετά τον ενταφιασμό. Άρα, είναι συνεχής η προσπάθεια και συνεχείς οι έλεγχοι που πρέπει να γίνονται.
Τελειώνω, κύριε Πρόεδρε, με την τροπολογία που έχει κατατεθεί σχεδόν απ’ όλες τις πτέρυγες για το σημαντικό πρόβλημα που δημιουργείται με την κατάσταση των εργαζομένων του ΙΓΜΕ. Ένα μεγάλο μέρος, πλέον των εκατόν τριάντα υπαλλήλων, επιστήμονες και τεχνικό προσωπικό ιδιαίτερα απαραίτητο στο ΙΓΜΕ, αυτή τη στιγμή πράγματι θα αποχωρήσει από το ΙΓΜΕ, μέσω της διαδικασίας της εφεδρείας. Το ΙΓΜΕ σε σχέση με τις υποχρεώσεις που έχει και τα ερευνητικά του προγράμματα και την υλοποίησή τους θα βρεθεί σε πάρα πολύ δύσκολη θέση.
Νομίζω ότι έχει γίνει μία συζήτηση και μία σημαντική προσέγγιση για κάποια πρόσθετα στοιχεία τα οποία χρειάζονται, όσον αφορά μία επιπλέον δαπάνη ή ένα γενικότερο σχεδιασμό στα θέματα προσωπικού.  Μην την αφήσουμε, κύριε Υπουργέ, αυτήν την τροπολογία. Να την κρατήσουμε, να συνεχιστεί η διαβούλευση, ούτως ώστε να μπορέσουμε να ικανοποιήσουμε όχι το αίτημα μόνο των εργαζομένων, αλλά το αίτημα που έχουμε όλοι: 
Αυτό το ΙΓΜΕ, το οποίο είναι από το 1950, έχει παράξει το μεγαλύτερο έργο πάνω στην καταγραφή και την αξιοποίηση του ορυκτού πλούτου της χώρας. Στη σημερινή εποχή που θέλουμε να κάνουμε ουσιαστική αυτήν την αξιοποίηση του ορυκτού πλούτου της χώρας, που έχουμε ανοιχτούς διαγωνισμούς για τους υδρογονάνθρακές κ.λπ., δεν πρέπει σε καμμία περίπτωση να πάμε πίσω αυτό το Ινστιτούτο και να του στερήσουμε δυνατότητες ερευνητικών προγραμμάτων, δυνατότητες λειτουργίας. Είναι ένα συνολικό πρόγραμμα. Πρέπει να δούμε όλες τις πλευρές του, το πρόβλημα και να το τακτοποιήσουμε. Με την ευκαιρία αυτής της τροπολογίας που κατατίθεται απ’ όλα τα κόμματα, να δούμε αυτό το σημαντικό πρόβλημα και να το ρυθμίσουμε.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"108745"," Το λόγο έχει ο τέως Πρόεδρος της Βουλής κ. Απόστολος Κακλαμάνης για δέκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"108746"," Πιστεύω πως δεν θα χρειαστώ δέκα λεπτά.
Κύριε Πρόεδρε, θα θίξω ένα θέμα -και για όσους συναδέλφους είχαν παρακολουθήσει τον κοινοβουλευτικό έλεγχο- στη συνέχεια της επίκαιρης ερώτησης που ανέπτυξα για τον Υπουργό κ. Καλαφάτη, επειδή αφορά θέμα του συγκεκριμένου νομοσχεδίου και έχει να κάνει και με τον τρόπο που νομοθετούμε. 
Όλοι αναγνωρίζουμε ότι η αξιοπιστία αυτού του θεσμού που υπηρετούμε βάλλεται από πολλές πλευρές. Είναι γεγονός ότι και ορισμένα μέλη του Κοινοβουλίου, με τη συμπεριφορά τους ίσως, βοηθούν στην κατεύθυνση αυτή, δίνοντας διάφορες σκηνές στα ηλεκτρονικά μέσα ενημέρωσης, στην τηλεόραση ιδίως, ώστε οι απλοί πολίτες να θεωρούν ότι αφού βλέπουν κάποιον να συμπεριφέρεται έτσι, τότε έτσι είναι κι όλοι οι άλλοι μέσα στο Κοινοβούλιο. Αφού βλέπουν κάποιον να υβρίζει, άρα είναι υβριστές κι όλοι οι άλλοι.
Δεν είναι αλήθεια αυτό. Η κοινωνία μας έχει και τους υβριστές και τους ασχημονούντες -και να μην προχωρήσω σε άλλες κατηγορίες πολιτών μεν- για τους οποίους, όμως, δεν νομίζω ότι θα πρέπει να αισθανόμαστε πολύ υπερήφανοι. Άλλωστε, γι’ αυτό υπάρχουν και οι φυλακές ή η κοινωνία που απαξιώνει ορισμένα άτομα. 
Το ότι μπορεί να φτάσει κανείς ως εδώ, δεν σημαίνει ότι η δημοκρατία μας είναι κολοβή. Σημαίνει ότι είναι ανοικτή και μπορεί να φτάσει εδώ και το τελευταίο κομμάτι της κοινωνίας, το οποίο κι αυτό, με αυτόν τον τρόπο που γνωρίζει, έτσι εκπροσωπείται και έτσι εκφράζεται.
Όμως οι θεσμοί πρέπει να προστατεύονται και πρώτα-πρώτα από το Κοινοβούλιο από το οποίο εξαρτάται και η Κυβέρνηση. Χθες άκουσα μία πρώην Υπουργό να λέει «με το νόμο που έκανα».
Δεν έκανες κανένα νόμο, κυρία μου. Η Βουλή έκανε. Εσύ εισηγήθηκες. 
Όταν έχουμε σε απόσταση δύο μόλις μηνών το ενεργειακό νομοσχέδιο με την κύρωση αυτής της οδηγίας, διερωτώμαι κύριε Πρόεδρε, κύριε Υπουργέ και κυρίες και κύριοι συνάδελφοι: Ποιος ήταν ο λόγος να έρθει «στην τούρλα του Σαββάτου», με το «μαχαίρι στο λαιμό», ο ν.4111; 
Ως γνωστόν, ψηφίστηκε και εκεί μέσα μπήκαν τα πάντα και όχι μόνο όσα εξαρτιόνταν από την ψήφισή του για να πάρουμε τη δόση. Εγώ γι’ αυτό δεν τον ψήφισα. Διότι είχε διατάξεις για το Υπουργείο Παιδείας αίφνης, όπου ο οποιοσδήποτε επιχειρηματίας που έχει ένα κολλέγιο, θα μπορεί να βρει ένα πανεπιστήμιο της «πυρκαγιάς» και να πει ότι είναι Αγγλικό, Αμερικάνικο, Γαλλικό και θα μπορεί να βγάζει διδακτορικά. 
Όπως έχω πει ξανά και ξανά, τα Ανώτατα Εκπαιδευτικά Ιδρύματα για τους αποφοίτους τους προσβλέπουν μόνο στο εξωτερικό, όπου εκεί θα κάνουν διδακτορικό. Εδώ τους έχουμε στον τοίχο. 
Κύριε Υπουργέ, λυπάμαι να πω ότι ήταν εκ του πονηρού αυτό το εμβόλιμο κεφάλαιο περί ενεργειακών επιθεωρητών στο ν. 4111 για την πράξη νομοθετικού περιεχομένου, που έπρεπε να κυρωθεί για να πάρουμε τα λεφτά. Και πανηγυρίζουμε για τα 50 δισεκατομμύρια ευρώ. Βέβαια, τα 110 δισεκατομμύρια ευρώ της άνοιξης του 2010 τα ξεχνάμε. Πώς; Οι πάντες, ολόκληρο το υπόλοιπο πολιτικό φάσμα, χτύπαγε το ΠΑΣΟΚ και μέσα στη Βουλή και στην κοινωνία και έξω από τη Βουλή, όταν όλοι μαζί είτε έλεγαν είτε δεν αποδοκίμαζαν όλους εκείνους που έλεγαν «να μπούμε μέσα στο…» -όπως χαρακτήριζαν τη Βουλή- «…να το κάψουμε». 
Κάπου άκουσα ότι φταίει ο πολλαπλασιαστής. Ο πολλαπλασιαστής προφανώς υπέθετε ότι εμείς εδώ δεν θα υπονομεύαμε τον τουρισμό μας, δεν θα υπονομεύαμε τα διαρθρωτικά μέτρα που έπρεπε οπωσδήποτε να ληφθούν και στα οποία είχε ευθύνη και το Υπουργείο σας, κύριε Υπουργέ. 
Μαζί με το Υπουργείο Οικονομικών μάς έφεραν διάταξη για τις συντεχνίες, που δεν είναι ούτε οι επιστήμονες ούτε οι μηχανικοί ούτε οι γιατροί ούτε οι δικηγόροι, αλλά είναι διάφορες ελίτ που λυμαίνονται ιδιαίτερα τους νέους επιστήμονες σε αυτούς τους χώρους.  Και αυτά είναι τα συμφέροντα με τα οποία αντιπαλεύει σήμερα, συνεχίζοντας επιτέλους έστω και με την αναγνώριση ότι ουδείς αναμάρτητος. Τιμά τον κ. Σαμαρά ότι το είπε αυτό. Αλλά θα πρέπει όλοι να καταλάβουμε και να αποδεχθούμε ότι η χώρα «μπροστά στον γκρεμό», έκανε ένα βήμα. Το βήμα αυτό δεν ήταν για να πέσει στον γκρεμό, αλλά για να σταθεί όρθια. 
Αυτήν την προσπάθεια συνεχίζει η Κυβέρνηση, την οποία εκθύμως υποστηρίζουμε εμείς, το ΠΑΣΟΚ. Και πολλοί χαίρονται ότι το ΠΑΣΟΚ αποδεκατίστηκε, ότι «θα διαλυθεί». Άλλοι ρωτάνε υποκριτικά «υπάρχει ΠΑΣΟΚ;».
 Υπάρχει ΠΑΣΟΚ όπως υπήρχε και ο Ελευθέριος Βενιζέλος, όπως υπήρχε η Παράταξη των Φιλελευθέρων. Και αναφέρομαι στον πολιτικό φιλελευθερισμό. Μην τον συγχέετε με τον νεοφιλελευθερισμό, αυτόν που έχει επιβληθεί ήδη όταν πήγαινε η Κυβέρνηση του Γιώργου Παπανδρέου να διαπραγματευθεί στην Ευρώπη. Από τις είκοσι επτά κυβερνήσεις οι είκοσι τέσσερις ήταν ακραίως νεοφιλελεύθερες. Αυτή την αλήθεια θα τη μάθει κάποτε ο ελληνικός λαός, όπως έμαθε εκείνους που έστελναν τους επίστρατους να δολοφονήσουν τον Βενιζέλο στο σταθμό της Λυών ή ακόμη εκείνους που έλεγαν «τα παιδιά σας είναι στο μικρασιατικό μέτωπο, κατέστρεψαν το μεγάλο όραμα και ενάμισι εκατομμύριο ελληνισμού».
Εύχομαι -και αγωνιζόμαστε γι’ αυτό- να μην υποστεί η Ελλάδα την ίδια καταστροφή. Διότι δεν πρέπει να καταρρεύσει η οικονομία, να καταρρεύσει η προσπάθεια που γίνεται από αυτή την Κυβέρνηση και με τα λάθη της. Δεν υπάρχει άλλη λύση και το λέω σε πολλούς και στο χώρο το δικό μας που λένε «μα, στηρίζουμε μία Κυβέρνηση Δεξιάς;». 
Στηρίζουμε την Ελλάδα και ξέρουμε ότι δεν πρέπει να αποτύχουμε σήμερα. Το λέω καθαρά και ξάστερα και στους συναδέλφους από τη Βόρειο Ελλάδα και τη Θράκη. Στη Θράκη και στο μισό Αιγαίο να βάλετε ένα ερωτηματικό. Διότι «εάν δεν έχεις νύχια να ξυστείς», όπως λέει ο λαός μας, πρέπει να σκεφθούμε με ποιες Ένοπλες Δυνάμεις θα πάμε να υπερασπιστούμε τη Θράκη ή το Αιγαίο. Το λέω για πολλοστή φορά. Κάποιοι λένε στους νέους «το Αιγαίο ανήκει στα ψάρια του;». 
Κύριε Υπουργέ, έχει λοιπόν σημασία πώς νομοθετούμε. Ας σεβαστούμε αυτό το χώρο, ιδιαίτερα αν διαισθανόμαστε την κρισιμότητα των στιγμών. Και δυστυχώς, κάποιοι λειτουργούν με το «τρεις λαλούν και δύο χορεύουν». Όσοι καταλαβαίνουμε, οφείλουμε να σταθούμε ανάμεσα σε όσους δεν βλέπουν τίποτε άλλο. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Ξέρετε, οι νέοι στην εφηβική ηλικία –και είναι φυσιολογικό κατά τους ειδικούς επιστήμονες- φαντασιάζονται ωραίες υπάρξεις. Αυτό βοηθάει στον προσανατολισμό. Και οι νέες φαντάζονται ωραίους νέους. Αυτό είναι φυσιολογικό. Εδώ όμως έχουμε κάποιους που φαντασιάζονται την εξουσία και δεν γνωρίζουν ότι δεν είναι αυτό που ανταποκρίνεται στις φαντασιώσεις τους και ότι έχει νύχια η εξουσία, ότι έχει προβλήματα η εξουσία, ότι εάν δεν προσέξεις, θα «σε πάρει στο λαιμό της», θα σε πνίξει σαν την Κίρκη. Δεν το καταλαβαίνουν.
Εγώ λοιπόν ρωτώ: Για  ποιο λόγο μπήκε αυτή η διάταξη στο ν.4111 που χωρίζει τους ενεργειακούς επιθεωρητές σε άλφα και βήτα, προκειμένου να αποκλείσει τους πτυχιούχους των Τεχνολογικών Εκπαιδευτικών Ιδρυμάτων από ειδικότητες που έχουν τη δυνατότητα να ασκήσουν αυτό το έργο, ενώ μπορεί από οποιοδήποτε κολλέγιο, ΙΕΚ, όπως είπα, να το κάνει αυτό;
Αρχικά, όταν φέρατε το νομοσχέδιο που συζητούμε τώρα, είχατε διαγράψει αυτή την απαράδεκτη πραγματικά ρύθμιση. Κάποιοι πήγαν στο Συμβούλιο της Επικρατείας, το οποίο κατά τη γνώμη μου δεν καλύπτει, όσο και αν κάποιοι συνεργάτες σας θα το ήθελαν, το γεγονός ότι συνεχίζετε αυτό τον διαχωρισμό που βλάπτει, όχι μόνο αυτούς τους επιστήμονες, αλλά συντηρεί και αυτήν τη διαπάλη που κάτω από τις σημερινές συνθήκες δεν έχει τίποτα να εξυπηρετήσει τους κλάδους, διπλωματούχων και τεχνολόγων πτυχιούχων, αλλά μόνο αυτούς που τους λυμαίνονται. Διότι σας λέω ότι στα τεχνικά γραφεία, είτε το Πολυτεχνείο έχεις τελειώσει είτε το ΤΕΙ της Αθήνας, σου δίνουν 500 ευρώ και 600 ευρώ. Αυτή είναι η κατάσταση.
Θα παρακαλέσω, η διάταξη στο άρθρο 17 -όπως ετέθη και από πολλούς Βουλευτές στην Επιτροπή, αλλά δεν τους απαντήσατε κύριε Υπουργέ- να καταργηθεί εδώ και τώρα, όπως προβλέπατε αρχικά, τον Αύγουστο, όταν αναρτήσατε το νομοσχέδιο και τελικά το αλλάξατε επικαλούμενος ενδεχομένως αυτή την απόφαση. Και θα ήθελα να μου δώσετε αυτή την απόφαση για να σας καταδείξω γιατί πράγματι δεν καλύπτει την αυθαιρεσία ούτε του π.δ. 100/2010. Η αυθαιρεσία ξεκινά από τότε και συνεχίστηκε με το ν.4111.
Ευχαριστώ, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"108747"," Το λόγο έχει ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Σταύρος Καλαφάτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108748"," Ευχαριστώ πολύ, κύριε Πρόεδρε.
Θέλω να κάνω μια γενική παρατήρηση προς όλους τους εισηγητές και τους ομιλητές. Άκουσα με προσοχή τις παρατηρήσεις όλων των συναδέλφων. Πολλές από αυτές, ειδικά αυτές που αφορούν σε τεχνικά ζητήματα, όπως ο προσανατολισμός των κτηρίων, το θέμα της αξιοποίησης των ΑΠΕ και άλλα πολλά, ακόμα και σε ό,τι αφορά το πρόγραμμα «Εξοικονόμηση κατ’ οίκον» έχουν καταγραφεί αλλά δεν είναι, καθώς αντιλαμβάνεστε, θέμα του παρόντος νόμου ο οποίος θέτει απλώς ένα πλαίσιο. Σημειώνω πάντως ότι οι επισημάνσεις θα ληφθούν σοβαρά υπόψη, κύριοι συνάδελφοι, από τους υπηρεσιακούς παράγοντες του Υπουργείου, από τους συνεργάτες μου, από εμένα κατά την επεξεργασία του νέου ΚΕΝΑΚ, των εθνικών σχεδίων δράσης και βεβαίως θα ληφθούν υπόψη και σε κάθε άλλη ειδικότερη διάταξη.
Σε σχέση με το υπό συζήτηση νομοσχέδιο, κυρίες και κύριοι συνάδελφοι, ο εθνικός στόχος της ανάκαμψης, το κεντρικό ζητούμενο της βιώσιμης ανάπτυξης είναι απολύτως συνδεδεμένα με την εξοικονόμηση ενέργειας και γι’ αυτό οφείλουμε να προχωρήσουμε σε αυτό το ζήτημα στα λογικά και απαραίτητα βήματα, στα οποία έχουμε καθυστερήσει, με πολλαπλές επιπτώσεις. Ακριβώς αυτό είναι το νομοσχέδιο που συζητούμε σήμερα, απαραίτητο βήμα, απαραίτητη ρύθμιση προς την κατεύθυνση της εξοικονόμησης ενέργειας, που ιδιαιτέρως στη σημερινή οικονομική συγκυρία αποτελεί οχύρωση σε πολλά μέτωπα, από τον ενεργειακό εφοδιασμό της χώρας μέχρι τα λειτουργικά έξοδα μιας επιχείρησης και τα έξοδα κάθε οικογένειας. Με αυτόν τον τρόπο άλλωστε, το αντιλαμβανόμαστε και έτσι το επεξεργαστήκαμε στο ΥΠΕΚΑ, πέρα από το γεγονός ότι αποτελεί ρύθμιση μιας συμβατικής υποχρέωσής μας, καθώς εναρμονίζει την ελληνική νομοθεσία με την οδηγία 2010/31 για την ενεργειακή απόδοση των κτηρίων στη βάση της ουσίας που έχει για τη χώρα ως ρύθμιση με αναπτυξιακό χαρακτήρα, γιατί επιχειρεί να τονώσει την επιχειρηματικότητα και να δημιουργήσει νέες θέσεις εργασίας, ρύθμιση με κοινωνικό χαρακτήρα, γιατί δημιουργεί άμεσα ανταποδοτικά οφέλη για τον πολίτη και ρύθμιση βεβαίως με καθαρά ανταποδοτικό χαρακτήρα. Γιατί θα το πω με δύο λέξεις. Είναι αδιανόητο, τουλάχιστον στη δική μου λογική, ένα κτήριο στην Ελλάδα με τόσο ήλιο να απαιτεί τρεις φορές περισσότερη ενέργεια για θέρμανση από ένα κτήριο στη Σουηδία, στη Δανία και σε άλλες βόρειες και ψυχρές χώρες. 
Πριν μπω στα επιμέρους, να σας δώσω το συνολικότερο περίγραμμα του ζητήματος. Ο κτηριακός τομέας είναι υπεύθυνος για το 40% περίπου της ενέργειας που καταναλώνεται και το 40% περίπου των εκπομπών διοξειδίου του άνθρακα. Καταλαβαίνουμε όλοι το μέγεθος του δυναμικού αυτού. Και είναι προφανής ο λόγος για τον οποίο η Ευρωπαϊκή Επιτροπή επικεντρώνει σε αυτόν την επίτευξη του ενός από τους τρεις στόχους του 20-20-20 για εξοικονόμηση πρωτογενούς ενέργειας κατά 20% μέχρι το 2020. Με δεδομένο ότι η σαφής κατεύθυνση είναι να απαιτείται λιγότερη ενέργεια για την ίδια ποιότητα ζωής είναι απλή συνεπαγωγή η ανάπτυξη μιας νέας αγοράς στον τομέα της ενέργειας, της κατασκευής ενεργειακά αποδοτικών κτηρίων. 
Έχει κριθεί ο τρόπος με τον οποίο θα κτίζουμε τα κτίρια μας από δω και πέρα. Η παλαιότερη οδηγία 2002/91 στη χώρα μας εναρμονίστηκε με το νόμο 3661/2008 και τελικά εφαρμόστηκε το 2010 με την έκδοση του Κανονισμού Ενεργειακής Απόδοσης Κτηρίων, του γνωστού ΚΕΝΑΚ, και του προεδρικού διατάγματος των ενεργειακών επιθεωρητών. Έστω και καθυστερημένα, τέθηκαν στην τελική τους φάση αλματωδώς οι ελάχιστες απαιτήσεις για την ενεργειακή  απόδοση των κτηρίων συνολικά. Από τον Κανονισμό θερμομόνωσης που θεσμοθετήθηκε το 1979 και που κάλυπτε μόνο το θέμα του κελύφους περάσαμε στον ΚΕΝΑΚ, έναν ολοκληρωμένο Κανονισμό, ο οποίος λαμβάνει υπόψη όλες τις παραμέτρους που επηρεάζουν την ενεργειακή απόδοση ενός κτηρίου.
Ήδη τα κτήρια που κτίζονται από το 2011 και μετά, τα οποία δυστυχώς δεν είναι κοντά σε σχέση με τους ρυθμούς δόμησης των προηγούμενων ετών, έχουν πολύ αυστηρότερες ενεργειακές προδιαγραφές. Σύμφωνα με τα στατιστικά που έχουμε μέχρι τώρα, τα νέα κτήρια που είναι κατασκευασμένα με προδιαγραφές ΚΕΝΑΚ είναι κατά μέσο  όρο 50% πιο αποδοτικά από το υφιστάμενο κτηριακό απόθεμα. Τώρα αυτή η αλλαγή εμβαθύνεται ολοένα και περισσότερο. Οι κατευθύνσεις βελτιώνονται με την οδηγία που εναρμονίζουμε σήμερα. Με το παρόν νομοσχέδιο κάνουμε το επόμενο βήμα προς την καλύτερη αξιοποίηση της ενέργειας, τον μετριασμό της σπατάλης και της κακής χρήσης καθώς και την προώθηση νέων τεχνολογιών για τον απώτερο στόχο να φτάσουμε σε κτίρια με μηδενική σχεδόν κατανάλωση. 
Συγκεκριμένα, πρώτον, επανακαθορίζονται οι ελάχιστες απαιτήσεις ενεργειακής απόδοσης που υπάρχουν στον ισχύοντα ΚΕΝΑΚ και για τα νέα κτίρια και για όσα υπάρχουν και ανακαινίζονται ριζικά, ώστε να λάβουν υπόψη τα βέλτιστα επίπεδα από πλευράς κόστους κατά την εκτιμώμενη διάρκεια  του οικονομικού κύκλου ζωής ενός κτηρίου ή ενός δομικού στοιχείου. Αποτέλεσμα του παρόντος νόμου θα είναι ένας νέος ΚΕΝΑΚ, ο  οποίος θα είναι βελτιωμένος σε σχέση με τον προηγούμενο  και τα κτήρια μας ακόμη  πιο αποδοτικά. Μέχρι τότε ισχύει ο ήδη θεσμοθετημένος Κανονισμός. 
Δεύτερον, ορίζεται ότι ειδικά από το 2021 και μετά όλα τα νέα κτήρια θα πρέπει να είναι κτήρια με σχεδόν μηδενική κατανάλωση, δηλαδή να κτίζονται με τέτοιο τρόπο ώστε αφενός να μην απαιτούν μεγάλη ποσότητα ενέργειας για θέρμανση, φωτισμό, ζεστό νερό, ψύξη και αφετέρου να εκμεταλλεύονται κατά το δυνατόν τις ανανεώσιμες πηγές ενέργειας. Για τα νέα κτήρια του δημοσίου η υποχρέωση αυτή ξεκινά από το 2019. 
Οι προσπάθειές μας επικεντρώνονται κυρίως στην κατά το δυνατόν συντομότερη και ορθότερη  προσαρμογή. Οι προσπάθειές μας, λοιπόν, κατευθύνονται προς αυτό το σημείο. Για τον επανακαθορισμό των ελάχιστων απαιτήσεων, αλλά και για την κατάρτιση του εθνικού σχεδίου δράσης, ώστε να φτάσουμε στα κτήρια σχεδόν μηδενικής κατανάλωσης απαιτείται συστηματική εργασία και μελέτη. Θέλουμε να την αναθέσουμε άμεσα, ώστε να έχουμε τα αποτελέσματα αν είναι δυνατόν, ακόμα και μέσα σε αυτό το έτος. 
Τρίτον, βελτιώνεται το σύστημα ελέγχου, δηλαδή της ειδικής υπηρεσίας επιθεωρητών ενέργειας που στελεχώθηκε πρόσφατα. Το μητρώο ανεξαρτήτων εμπειρογνωμόνων που προβλέπεται, έχει σκοπό να ενισχύσει την υπηρεσία, όταν αυτό απαιτείται, διατηρώντας την καλύτερη δυνατή ισορροπία ανάμεσα στους στόχους της και στις δυνατότητες των δημοσίων οικονομικών. Σταδιακά βελτιώνεται και τυποποιείται το σύστημα ελέγχου, σκοπός του οποίου δεν είναι η τιμωρία, αλλά η ορθότητα των πιστοποιητικών ενεργειακής απόδοσης. 
Τέταρτον, δίνονται όλες οι απαραίτητες εξουσιοδοτήσεις για τη λήψη οικονομικών και λοιπών κινήτρων που μπορούν να υιοθετηθούν για να έχουμε άμεσα οφέλη. Και αυτό σημαίνει κίνητρα εφαρμογής ειδικά στα υφιστάμενα κτήρια. Όπως καταλαβαίνετε, αυτό είναι πολύ σημαντικό, γιατί η κατάσταση σήμερα ορίζεται από τα κτήρια που ήδη έχουμε, που είναι εξαιρετικά ενεργοβόρα και σε αυτά υπάρχει το μεγαλύτερο περιθώριο εξοικονόμησης. 
Παρά τις περιορισμένες δυνατότητες που έχουμε, ιδιαίτερα αυτήν την κρίσιμη περίοδο προσπαθούμε –και το κάνουμε- να εξαντλούμε όλες τις δυνατότητες. Το παράδειγμα του προγράμματος «Εξοικονόμηση κατ’ οίκον» είναι ενδεικτικό. Είναι ένα πρόγραμμα που ξεκίνησε υποτονικά, αλλά μετά τις αλλαγές που έγιναν τον περασμένο Μάιο έχει καταγραφεί μεγάλη ζήτηση. Σύμφωνα με την πορεία των αιτήσεων είναι περίπου χίλιες ανά μήνα. Η επιδότηση των επεμβάσεων πλέον φτάνει στο 70% και σίγουρα το πρόγραμμα έχει καθιερωθεί ως σημαντικό εργαλείο ενεργειακής αναβάθμισης των υφιστάμενων κτηρίων. Μέχρι σήμερα έχουν επιδοτηθεί πάνω από είκοσι χιλιάδες νοικοκυριά, ενώ ο στόχος μας είναι η περαιτέρω μείωση της γραφειοκρατίας, ώστε να επιδοτηθούν όσο το δυνατόν περισσότεροι πολίτες και να έχουμε φυσικά τη μέγιστη δυνατή απορρόφηση. Και αυτός είναι ένας αγώνας και μια προσπάθεια, η οποία θα έχει μια συνέχεια. 
Κυρίες και κύριοι συνάδελφοι, ένα πολύ σημαντικό κεφάλαιο με ιδιαίτερη μνεία στην οδηγία είναι η ενεργειακή αναβάθμιση των δημοσίων κτηρίων. Από τα δημόσια κτήρια μπορεί να εξοικονομηθεί αρκετή ενέργεια και κατ’ επέκταση αρκετοί πόροι και προφανώς έχει πολλαπλή αξία, κεντρικό συμβολισμό να εναρμονίζεται με την αλλαγή πρώτα το ίδιο το κράτος  -και δεν εννοώ μόνο στη θέσπιση της νομοθεσίας, εννοώ στην εφαρμογή- με συντονισμό και σαφές χρονοδιάγραμμα.
Για το σκοπό αυτό έχουμε αναλάβει πρωτοβουλίες. Υιοθετήσαμε δέσμη δράσεων για την ενεργειακή αναβάθμιση των κτηρίων του δημοσίου, την εισαγωγή συστημάτων εκμετάλλευσης ΑΠΕ, αλλά και τη δημιουργία της αναγκαίας περιβαλλοντικής συνείδησης στους πολίτες και ιδίως στους νεότερους συμπολίτες μας, κυρίως μέσω χρηματοδοτικών προγραμμάτων του ΕΣΠΑ. Έτσι απλώς ενδεικτικά αναφέρω το πρόγραμμα «Εξοικονομώ» 1 και 2 για τους ΟΤΑ, συνολικού προϋπολογισμού 135 εκατομμυρίων ευρώ, τα προγράμματα ενεργειακής αναβάθμισης δημοσίων κτηρίων, νοσοκομείων, πανεπιστημίων, σχολικών κτηρίων, στρατοπέδων και άλλων δημοσίων κτηρίων, ύψους περίπου 175 εκατομμυρίων ευρώ.
Επίσης, έχουμε ξεκινήσει επαφές συνεργασίας με τους λοιπούς συναρμόδιους φορείς με δύο ζητούμενα: να γίνει η αρχική καταγραφή των δημοσίων κτηρίων και να λειτουργήσει ο ρόλος των ενεργειακών υπευθύνων. Επιπλέον, αναθέτουμε μελέτη για τη δημιουργία ειδικής βάσης δεδομένων για την καταγραφή των απαιτούμενων στοιχείων και την άμεση ενημέρωση των δεικτών μέτρησης των στόχων ενεργειακής απόδοσης. 
Σε ό,τι αφορά το ζήτημα των ενεργειακών επιθεωρητών, η αρχική μας πρόθεση ήταν τα ζητήματα των ενεργειακών επιθεωρητών να ενσωματωθούν στο συγκεκριμένο σχέδιο νόμου, καταργώντας το σχετικό προεδρικό διάταγμα, ώστε να υπάρχει κωδικοποιημένη όλη η σχετική νομοθεσία σε έναν μόνο νόμο. Αυτή άλλωστε η πρόθεση φάνηκε από το σχέδιο νόμου, το οποίο τέθηκε σε δημόσια ηλεκτρονική διαβούλευση. 
Ωστόσο, τα θέματα των ενεργειακών επιθεωρητών, κυρίως, θα έλεγα, της αποζημίωσης και της αδειοδότησής τους, θεωρήθηκαν μνημονιακές υποχρεώσεις και για το λόγο αυτό αποκόπηκαν και τέθηκαν στις σχετικές πράξεις νομοθετικού περιεχομένου. Επί της ουσίας, με τις πράξεις νομοθετικού περιεχομένου που έχουν ήδη ψηφιστεί και αποτελούν νόμους του κράτους, δεν γίνονται ουσιαστικές αλλαγές επί του π.δ. 100/2010, με το οποίο είχαν καθοριστεί τα προσόντα των ενεργειακών επιθεωρητών, αλλά οι απαραίτητες προσαρμογές για τη συμμόρφωση της χώρας με το ν.3919/2011, που αφορά την αρχή της επαγγελματικής ελευθερίας, κατάργηση αδικαιολόγητου περιορισμού στην πρόσβαση και άσκηση επαγγελμάτων.
Τονίζω ωστόσο ότι δεν έχει νόημα να επανερχόμαστε, ενδεχομένως, στο ίδιο θέμα καθώς δεν νομοθετούμε πρωτογενώς. Οι διατάξεις ήδη εφαρμόζονται μέσω του π.δ. 100/2010. Η συγκεκριμένη διάταξη συζητήθηκε επαρκώς στο πλαίσιο του σχολιασμού του νομοσχεδίου στην ΚΕΝΕ, αλλά και στο πλαίσιο της ψήφισης των πράξεων νομοθετικού περιεχομένου ως υποχρέωση της χώρας σε σχέση με τις κείμενες διατάξεις περί ανταγωνισμού.","ΣΤΑΥΡΟΣ ΚΑΛΑΦΑΤΗΣ",177
"108749"," Μου επιτρέπετε, κύριε Υπουργέ, με την άδεια και του Προεδρείου φυσικά;","ΑΠΟΣΤΟΛΟΣ ΚΑΚΛΑΜΑΝΗΣ",172
"108750"," Αν μου επιτρέπετε να ολοκληρώσω, γιατί έχω μια ροή. Με όλο το σεβασμό, θα σας ακούσω και θα απαντήσω στη δευτερολογία αν θέλετε.
Τέλος, σχετικά με τις λοιπές διατάξεις, σημειώνω ότι ενσωματώθηκαν στο νομοσχέδιο, καθώς αυτό κρίθηκε απαραίτητο, ώστε να διευθετηθούν ταχύτερα κρίσιμα ζητήματα.
Κυρίες και κύριοι συνάδελφοι, το νομοσχέδιο που συζητάμε σήμερα έχει ειδικό βάρος για την κατεύθυνση της χώρας. Το είπα και στην αρχή. Η χώρα δεν έχει κανένα περιθώριο να χάνει ενέργεια και το πώς οικοδομούμε τα κτήριά μας στη βάση αυτής της προτεραιότητας έχει μεγάλη σημασία. Η βελτίωση της ενεργειακής απόδοσης των κτηρίων στοχεύει ταυτόχρονα σε τρεις πυλώνες της βιώσιμης ανάπτυξης: Στην ανταγωνιστικότητα του παραγωγικού μας μοντέλου, στην ασφάλεια του ενεργειακού εφοδιασμού και στην προστασία του περιβάλλοντος.
Έχει ειδικό βάρος, επίσης, για την αναθέρμανση της οικονομίας. Απευθύνεται σχεδόν σε όλους τους τομείς της οικονομικής δραστηριότητας. Επηρεάζεται άμεσα ο κτηριακός τομέας, αλλά και η βιομηχανία των δομικών προϊόντων, δύο τομείς που παραδοσιακά έχουν σημαντικό πρόσημο στο ΑΕΠ της χώρας και που σήμερα πλήττονται λόγω της οικονομικής ύφεσης. Με το νόμο αναμένεται αναθέρμανση της οικοδομικής δραστηριότητας, με όλες τις δυσκολίες που υπάρχουν και το δύσκολο περιβάλλον στο οποίο κινούμαστε, κυρίως, όμως, μέσω της ενεργειακής αναβάθμισης των υφιστάμενων κτηρίων. 
Παράλληλα, προσδοκάται τόνωση της ζήτησης της εγχώριας βιομηχανίας παραγωγής συγκεκριμένων προϊόντων και συστημάτων και ως συνέπεια είναι σημαντικό και για την απασχόληση. Με την εφαρμογή του νομοσχεδίου αναμένεται ή, αν θέλετε, ενθαρρύνεται μέσω της εφαρμογής αυτού μια ουσιαστική στροφή προς μια φιλοπεριβαλλοντική, οικολογική κατεύθυνση, που θα οδηγήσει τελικά στα κτήρια σχεδόν μηδενικής κατανάλωσης, δημιουργώντας παράλληλα νέες θέσεις εργασίας. 
Βεβαίως, έχει ειδικό βάρος για τον κάθε πολίτη και την κοινωνική συνοχή, για την καταπολέμηση της ενεργειακής φτώχειας, η οποία μαστίζει κυρίως τα χαμηλότερα εισοδήματα. Θα έχουμε καλύτερα κτήρια, πιο οικολογικά και λιγότερο ενεργοβόρα, δηλαδή καλύτερη ποιότητα ζωής και βεβαίως και μικρότερους λογαριασμούς.
Τέλος, έχει ειδικό βάρος πρωτίστως για την προστασία του περιβάλλοντος. Ήδη ανέφερα ότι τα κτήρια είναι υπεύθυνα για το 40% περίπου των διοξειδίων του άνθρακα που εκλύονται. Βασικός στόχος του νομοσχεδίου είναι η μείωση του ενεργειακού και περιβαλλοντικού αποτυπώματος των κτηρίων, η οποία θα συνεισφέρει και στην επίτευξη των δεσμεύσεων που απορρέουν από το Πρωτόκολλο του Κιότο. 
Σας καλώ να το υπερψηφίσετε και προχωρώντας στις τροπολογίες θα ήθελα να πάρω δυο λεπτά για να αναφερθώ πρώτα στην τροπολογία, που αφορά την Κερατέα. Η συγκεκριμένη ρύθμιση -θα ήθελα να γίνει καθαρό σε όλους- δεν συνιστά αφ’ εαυτής αδειοδότηση ή έγκριση, αλλά δίνει κατ’ αρχήν τη δυνατότητα να εξεταστεί μια ακόμα εναλλακτική θέση για χωροθέτηση εγκατάστασης διαχείρισης αποβλήτων του περιφερειακού  σχεδιασμού διαχείρισης αποβλήτων Αττικής.
Επίσης, περιέχει μέριμνα, ώστε σε περίπτωση περιβαλλοντικής αδειοδότησης της ολοκληρωμένης εγκατάστασης διαχείρισης αποβλήτων στη θέση Φοβόλες Κερατέας, η θέση Βραγόνι Κερατέας να μην συμπεριλαμβάνεται πλέον στις θέσεις για εγκατάσταση ολοκληρωμένης διαχείρισης αποβλήτων στη Νοτιοανατολική Αττική, προκειμένου να μην επιβαρύνεται με δυο γειτονικές ομοειδείς εγκαταστάσεις η εν λόγω περιοχή.
Τρίτον, η προτεινόμενη θέση βρίσκεται σε γήπεδο όμορο του υπό ανάπλαση χώρου ανεξέλεγκτης διάθεσης αποβλήτων, που επί δεκαετίες εξυπηρετούσε τη διάθεση απορριμμάτων του Δήμου Κερατέας. Καλύπτει έκταση μόλις πενήντα επτά στρεμμάτων, σε σχέση με την έκταση των πεντακοσίων στρεμμάτων της προεπιλεγμένης θέσης Βραγόνι. Επιπλέον, αποτελεί πρόταση του Δήμου Λαυρεωτικής, σύμφωνα με συγκεκριμένη απόφαση, την οποία αν θέλετε μπορώ να την αφήσω στα Πρακτικά. Είναι η 94/2011 του Δημοτικού Συμβουλίου. Δεν εμπίπτει στις περιοχές αποκλεισμού και βρίσκει σύμφωνη την τοπική κοινωνία.
Τέλος, να σημειώσω ότι με την ψήφιση της τροπολογίας και την κατοχύρωση της δυνατότητας εξέτασης και της προτεινόμενης από το Δήμο Λαυρεωτικής θέσης μπορούν να ξεκινήσουν και οι διοικητικές διαδικασίες που απαιτούνται περαιτέρω, προκειμένου ο διάλογος του Δήμου Λαυρεωτικής με το Υπουργείο και το ΕΣΔΝΑ να ολοκληρωθεί, οδηγώντας εντέλει στην υλοποίηση της όποιας λύσης θα εξυπηρετεί τις ανάγκες της περιοχής και τους στόχους του περιφερειακού σχεδιασμού.
Κυρίες και κύριοι συνάδελφοι, με την παρούσα ρύθμιση μάς δίδεται η μοναδική ευκαιρία να καταστήσουμε την Κερατέα υπόδειγμα κοινωνικής συναίνεσης και συνεργασίας Τοπικής Αυτοδιοίκησης, κεντρικής διοίκησης και κοινωνίας των πολιτών. Είμαι βέβαιος ότι μέσα από την ευρύτερη συναίνεση μόνο οφέλη θα προκύψουν για την τοπική κοινωνία για τη Νοτιοανατολική Αττική και ακόμη βέβαια για την πατρίδα μας γενικότερα. 
Σε σχέση με την τροπολογία για την παράταση προθεσμίας έκδοσης αδειών και τις σχετικές διατάξεις, απλώς να πω μια-δυο φράσεις. Με τις συνεχόμενες αλλαγές στο νομικό πλαίσιο, τόσο του τρόπου έκδοσης οικοδομικών αδειών, όσο και της λειτουργίας των πολεοδομικών υπηρεσιών δημιουργήθηκε ένα πλήθος δυσλειτουργιών και καθυστερήσεων και με την προτεινόμενη διάταξη δίδεται παράταση στην προθεσμία έκδοσης των αδειών για τις οποίες υποβλήθηκε φάκελος υπό το νομικό πλαίσιο του ΟΚ προ της ενάρξεως της εφαρμογής του ΝΟΚ, 2-7-2012, μέχρι και την 25-11-2013, καθώς, όπως αποδείχθηκε, οι υπηρεσίες δόμησης δεν κατάφεραν να ολοκληρώσουν τον έλεγχο μέσα στην τασσόμενη προθεσμία της γενικής διάταξης του άρθρου 26 του ν. 2831.
Το Υπουργείο είναι σε μία συνεχή αναζήτηση λύσεων για την αντιμετώπιση της γραφειοκρατίας και την ορθή λειτουργία των υπηρεσιών δόμησης. Προς αυτό το σκοπό θα γίνουν προτάσεις και προς τα συναρμόδια Υπουργεία. Στόχος μας είναι η ηλεκτρονική διακυβέρνηση και η διαδικασία εκδόσεως αδειών και ελέγχου των απαιτούμενων μελετών.
Σε σχέση με την τροπολογία του ΙΓΜΕ, η τροπολογία που έχει προταθεί δεν  μπορεί να γίνει τελικώς αποδεκτή σήμερα, καθώς χρειάζεται η σύμφωνη γνώμη των Υπουργών Οικονομικών και Διοικητικής Μεταρρύθμισης, κ. Στουρνάρα και κ. Μανιτάκη.
Επίσης, θα ήθελα να αναφερθώ στις νομοτεχνικές βελτιώσεις, πρώτα σε σχέση με το κύριο σώμα του σχεδίου νόμου, που αφορούν το άρθρο 13 –τις έχω καταθέσει στα Πρακτικά- για την επίδειξη πιστοποιητικού ενεργειακής απόδοσης ΠΕΑ. Στο άρθρο 13 η ημερομηνία 9 Ιανουαρίου 2013 αντικαθίσταται σε 9 Ιουνίου 2013 και σε σχέση με το άρθρο 26, την τροποποίηση του ν. 2882/2001, στην παρ. 5 του άρθρου 26 η ημερομηνία 31/01/2013 αντικαθίσταται με την ημερομηνία 31/05/2013. Και σε σχέση με μία νομοτεχνική βελτίωση που αφορά την τροπολογία για την Κερατέα, στο τελευταίο εδάφιο της παρ. 1 της τροπολογίας οι λέξεις «έναρξης υλοποίησης» αντικαθίστανται με τις λέξεις «περιβαλλοντικής αδειοδότησης».
Στο δεύτερο εδάφιο της παρ. 4 της αιτιολογικής εκθέσεως δε, μετά τις λέξεις «του δήμου Λαυρεωτικής» προστίθεται η φράση με την οποία εκφράζεται η θέση για τη διαχείριση των στερεών αποβλήτων στη νέα θέση. Στην παράγραφο 5 της αιτιολογικής εκθέσεως οι λέξεις «έναρξη υλοποίησης» αντικαθίστανται, όπως προείπα, με τις λέξεις «περιβαλλοντικής αδειοδότησης» και στην έκθεση της ανωτέρω ρύθμισης όπου αναφέρονται οι λέξεις «έναρξη υλοποίησης», αντικαθίστανται με τις λέξεις «περιβαλλοντική αδειοδότηση».","ΣΤΑΥΡΟΣ ΚΑΛΑΦΑΤΗΣ",177
"108751"," Κύριε Υπουργέ, τα έχετε διανείμει αυτά. Δεν χρειάζεται να τα επαναλάβετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108752"," Ευχαριστώ πολύ, κύριε Πρόεδρε.","ΣΤΑΥΡΟΣ ΚΑΛΑΦΑΤΗΣ",177
"108753"," Κύριε Πρόεδρε, θα ήθελα απλώς να ρωτήσω κάτι τον κύριο Υπουργό, για να μην καθυστερώ τη διαδικασία.
Διάβασα τα πρακτικά της επιτροπής. Ξέρετε, εγώ είτε παρακολουθώ από το εσωτερικό κύκλωμα τις επιτροπές ή διαβάζω τα πρακτικά…","ΑΠΟΣΤΟΛΟΣ ΚΑΚΛΑΜΑΝΗΣ",172
"108754"," Είμαι σίγουρος ότι μας παρακολουθείτε και μας τιμά αυτό.","ΣΤΑΥΡΟΣ ΚΑΛΑΦΑΤΗΣ",177
"108755"," Θέλω να σας πω, λοιπόν, ότι κατά τη συζήτηση, ενώ ετέθη από Βουλευτές σχεδόν όλων των κομμάτων το θέμα, δεν δόθηκε απάντηση. Το ερώτημα, λοιπόν, είναι: Η φημολογούμενη απόφαση του Συμβουλίου της Επικρατείας είχε εκδοθεί μέχρι την προηγούμενη εβδομάδα; Ήταν του Συμβουλίου της Επικρατείας, της Ολομέλειας, του τμήματος ή τμήματος αναστολών; Και πώς μπορεί να το δικαιολογεί; Διότι εδώ μπλέξαμε με το τι ζητάει η τρόικα και τι είναι τα επαγγελματικά δικαιώματα και ποιος τα καθορίζει. Επ’ αυτού λοιπόν, για να ξέρουμε τι νομοθετούμε εμείς ως Κοινοβούλιο και όχι τι μας επιβάλλουν, όπου καμμιά φορά γιατί να μην εξυπηρετούνται με διαφόρους –ακούμε εδώ τα ονόματά τους- εκπροσώπους της τρόικα και να μην κάνουν και αυτοί το παιχνίδι τους; Αφού δεν είμαστε όλοι εμείς αθώοι, γιατί θέλουμε να είναι όλοι εκείνοι αθώοι; 
Σε αυτό δεν απαντήσατε ούτε στην επιτροπή ούτε τώρα εδώ. Είπατε αορίστως για την ΚΕΝΕ. Θα ήθελα να σας παρακαλέσω να μας πείτε την άποψή σας και να δω και εγώ αυτή την απόφαση.
Σας ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"108756"," Ο κύριος Υπουργός έχει το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108757"," Εγώ θεωρώ ότι έχω απαντήσει και σήμερα με την τοποθέτησή μου και ιδιαίτερα στη συζήτηση, με τα πρακτικά. Ήλπιζα ότι σας κάλυψα. Αφού όμως δεν σας καλύπτω, δεν μπορώ να κάνω κάτι παραπάνω γι’ αυτό.","ΣΤΑΥΡΟΣ ΚΑΛΑΦΑΤΗΣ",177
"108758"," Με συγχωρείτε, κύριε Υπουργέ, αλλά η έκφραση «δεν μπορώ να κάνω τίποτε άλλο», δεν λέει τίποτα. Το Κοινοβούλιο νομοθετεί. Νομοθέτησε, λοιπόν, με τον ν.4111, ένα κείμενο διακοσίων σελίδων, για κάποιο λόγο. Εάν όμως, την ευαισθησία του Κοινοβουλίου για τον τόπο αυτό κάποιοι την εκμεταλλεύονται για να χώσουν μέσα σε νόμους που θα ψηφιστούν σε μία ημέρα εδώ, ό,τι τους συμφέρει είτε επικαλούμενοι την τρόικα είτε οποιονδήποτε άλλο, αυτό είναι σε βάρος του δικού μας κύρους ως Κοινοβουλίου, και λιγότερο της Κυβερνήσεως, παρ’ όλο που πιστεύω ότι αφορά και την Κυβέρνηση και το αρμόδιο Υπουργείο. 
Αυτό θέλω να μου απαντήσετε με δύο λέξεις. Ποιος είναι ο λόγος με τον οποίο εσείς ως Υπουργείο Περιβάλλοντος κ.λπ. υποκαθιστάτε το Υπουργείο Παιδείας και δύο τομείς της ανώτατης εκπαίδευσης τους βάζετε ανάλογα με το τι μπορείτε να σκεφτείτε εσείς ως καλύτερο, αλλά αναρμοδίως;","ΑΠΟΣΤΟΛΟΣ ΚΑΚΛΑΜΑΝΗΣ",172
"108759"," Θέλετε να πείτε κάτι, κύριε Υπουργέ;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108760"," Θα απαντήσω συνολικά, κύριε Πρόεδρε.","ΣΤΑΥΡΟΣ ΚΑΛΑΦΑΤΗΣ",177
"108761"," Με συγχωρείτε πάρα πολύ, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"108762","  Πρέπει όμως να σταματήσει αυτή η διαδικασία, κύριε Πρόεδρε. Θα απαντήσει όποτε θέλει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108763"," Σας ζητώ συγγνώμη, αλλά να με ακούσετε.
Ο Πρόεδρος δεν μπορεί να απαξιώνει, χωρίς να το θέλει. Δεν είπα ότι το κάνατε με πρόθεση. Τι σημαίνει η ερώτηση «θέλετε να πείτε κάτι, κύριε Υπουργέ;». Αφού εγώ συνομιλώ με τον Υπουργό, ήταν στο Βήμα και πολύ σωστά μου είπε «κύριε Πρόεδρε, μόλις καθίσω θα με ρωτήσετε και θα σας απαντήσω». Αν έχει απάντηση, να τη δώσει.","ΑΠΟΣΤΟΛΟΣ ΚΑΚΛΑΜΑΝΗΣ",172
"108764","  Να σας πω τι σημαίνει. Ότι από εδώ που καθόσασταν…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108765"," Όχι κύριε Πρόεδρε, εγώ λέω απλά ότι ζήτησα από τον κύριο Υπουργό να τον διακόψω, με τη δική σας άδεια. Μου είπε ότι θα μου απαντήσει μόλις τελειώσει και αφού τελείωσε τον ρωτώ. Περιμένω, λοιπόν, την απάντηση.","ΑΠΟΣΤΟΛΟΣ ΚΑΚΛΑΜΑΝΗΣ",172
"108766","  Τον ρώτησα εγώ, επειδή δεν τον βλέπω.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108767"," Εντάξει κύριε Πρόεδρε, εγώ στον κύριο Υπουργό απευθύνομαι. Εάν, λοιπόν, θεωρεί ότι πρέπει να απαντά σε ερωτήσεις που του κάνουν οι Βουλευτές, έχει καλώς. Διαφορετικά δεν θα τον μαλώσω ούτε θα τον αναγκάσω με τη βία.","ΑΠΟΣΤΟΛΟΣ ΚΑΚΛΑΜΑΝΗΣ",172
"108768"," Το π.δ. του 100/2010 υφίσταται. Το υπέγραψε και το Υπουργείο Παιδείας. Το Συμβούλιο Επικρατείας έχει αποφανθεί.","ΣΤΑΥΡΟΣ ΚΑΛΑΦΑΤΗΣ",177
"108769"," Πώς;","ΑΠΟΣΤΟΛΟΣ ΚΑΚΛΑΜΑΝΗΣ",172
"108770"," Η τοποθέτησή μου έχει γίνει και είναι καθαρή. Να μην επαναλάβω. Έχω τα Πρακτικά εδώ. Έχω απαντήσει. Επειδή δεν θέλω να πάρω το χρόνο θα απαντήσω με τον ίδιο τρόπο που σας απάντησα.","ΣΤΑΥΡΟΣ ΚΑΛΑΦΑΤΗΣ",177
"108771"," Κύριε Υπουργέ, ένα νούμερο αρκεί. Το Συμβούλιο της Επικρατείας είπε αυτό; Η Ολομέλεια; Το Τμήμα; Το Τμήμα Αναστολών; Και τι είπε; Υποθέτω ότι είστε διαβασμένος.","ΑΠΟΣΤΟΛΟΣ ΚΑΚΛΑΜΑΝΗΣ",172
"108772"," Θέλετε να καταθέσω τη σχετική απόφαση του Συμβουλίου της Επικρατείας; Θα καταθέσω τη σχετική απόφαση, για να δείτε ότι όχι μόνο είμαι διαβασμένος, αλλά είμαι και ενισχυμένος…","ΣΤΑΥΡΟΣ ΚΑΛΑΦΑΤΗΣ",177
"108773"," Σας ευχαριστώ πολύ.
(Στο σημείο αυτό ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής  κ. Σταύρος Καλαφάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΑΠΟΣΤΟΛΟΣ ΚΑΚΛΑΜΑΝΗΣ",172
"108774","  Ωραία. Ορίστε, λοιπόν, λύθηκε το θέμα.
Έχω την τιμή να ανακοινώσω στο Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής «Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (εναρμόνιση του εθνικού δικαίου προς την οδηγία 2009/119/ΕΚ)».
Το λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Δημήτριος Παπαδημούλης για δώδεκα λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108775"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, επιτρέψτε μου πριν αναφερθώ στο συζητούμενο νομοσχέδιο να αφιερώσω λίγα λεπτά στα γενικότερα πολιτικά ζητήματα που κυριαρχούν στην επικαιρότητα και που χρωμάτισαν και τη συζήτηση κατά την έναρξη της συζήτησης του νομοσχεδίου με την παρέμβαση του Υπουργού Εργασίας κ. Βρούτση.
Τα γεγονότα είναι πεισματάρικα, συνάδελφοι της κυβερνητικής πλειοψηφίας. Τα γεγονότα, λοιπόν, λένε ότι μετά από τρία χρόνια σχεδόν εφαρμογής της μνημονιακής πολιτικής, τα πράγματα έχουν χειροτερεύσει για τους περισσότερους, για την οικονομία, για την κοινωνία. Η ύφεση είναι 25%, η πραγματική ανεργία είναι 30% και στη νεολαία διπλάσια. Υπάρχει μία μαζική «φτωχοποίηση» εκατομμυρίων Ελλήνων, αφού το 30% των Ελλήνων ζουν κάτω από τα όρια της φτώχειας.
Υπάρχει και μία καταστροφή και του παραγωγικού ιστού της οικονομίας και μία φτωχοποίηση –θα έλεγα και επιτρέψτε μου το νεολογισμό- μεγάλων κατηγοριών μεσαίων στρωμάτων. 
Και έρχεται το Διεθνές Νομισματικό Ταμείο, που είναι οι πρωτομάστορες αυτής της συνταγής και λένε «μας συγχωρείτε, λάθος, κάναμε λάθος στον πολλαπλασιαστή». 
Η Κυβέρνηση Σαμαρά, η οποία εφαρμόζει την πολιτική Παπαδήμου και Παπανδρέου με Υπουργό Στουρνάρα, που είναι πιστό αντίγραφο σε αντιλήψεις εφαρμογής πολιτικής του κ. Παπακωνσταντίνου, συνεχίζει να ακολουθεί τη λάθος συνταγή με το φανατισμό του νεοφώτιστου, ενώ αποδεικνύεται ότι εκτός από λάθος συνταγή έχουμε και κακό μάγειρα. 
Η φοροδιαφυγή των μεσαίων, των υψηλών και των πολύ υψηλών εισοδημάτων καλπάζει. Δεν έχει περιοριστεί το κόστος του πελατειακού κράτους, της γραφειοκρατίας. Ο Έλληνας πολίτης που πληρώνει με χίλιους τρόπους –περικοπή μισθών, συντάξεων, κοινωνικών επιδομάτων, άγρια υπερφορολόγηση των εντίμων και των συνεπών φορολογουμένων, δραστική περικοπή του κοινωνικού κράτους- νιώθει και μία κατάφωρη αδικία ότι τα «ρετιρέ» δεν πληρώνουν, οι ισχυροί δεν πληρώνουν, εκεί επικρατεί ασυλία, ατιμωρησία, άλλες φορές νομοθετημένη και άλλες φορές «φίλοι μας είναι, άσ’ τους». 
Προσπαθείτε, κύριοι συνάδελφοι της Πλειοψηφίας, να αντιμετωπίσετε αυτήν τη συνταγή με κλιμάκωση του κρατικού αυταρχισμού. Πιστεύετε, δηλαδή, ότι θα εκφοβίσετε τον αδικημένο, το ρημαγμένο, τον απελπισμένο, τον προσβεβλημένο, κάνοντάς τον να νιώσει και φοβισμένος και ταπεινωμένος. Κάνετε λάθος. Είναι λάθος συνταγή. 
Και εμάς μας μυρίζει αυτή η εκστρατεία νόμου και τάξης, έντασης του κρατικού αυταρχισμού, προσπάθειας εκφοβισμού των πολιτών και προάγγελο νέων μέτρων. Βλέπετε, δηλαδή, ότι η πολιτική σας θα φέρει και άλλη ύφεση και άλλη ανεργία και πιθανότατα και νέες δημοσιονομικές αστοχίες μέσα στο 2013 και κάνετε μία πρόβα τζενεράλε για το επόμενο βήμα αυταρχισμού. 
Αυτή η στρατηγική της έντασης, κύριοι συνάδελφοι –και απευθύνομαι κυρίως στο αφεντικό της Κυβέρνησης, τη Νέα Δημοκρατία- αυτή η στρατηγική της μηδενικής ανοχής στην εκδήλωση λαϊκής διαμαρτυρίας είναι «παιχνίδι με τη φωτιά». Παίζει επικίνδυνα παιχνίδια. Αυτή η πολιτική του αυταρχισμού και της πυγμής…
Κύριε Κακλαμάνη, ακούγεστε μέχρι εδώ και δυσκολεύετε τον ομιλητή.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108776"," Σας ζητώ συγγνώμη. Συζητώ εδώ…","ΑΠΟΣΤΟΛΟΣ ΚΑΚΛΑΜΑΝΗΣ",172
"108777"," Ναι, απλώς φωνάζετε δυνατά.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108778"," …ποιοι είναι αφεντικά της Κυβέρνησης και ποιοι είναι του ΣΥΡΙΖΑ.","ΑΠΟΣΤΟΛΟΣ ΚΑΚΛΑΜΑΝΗΣ",172
"108779"," Θα έχετε τη δυνατότητα να τα πείτε μετά. Μη διακόπτετε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108780"," Σας παρακαλώ πολύ, κύριε Πρόεδρε, μη διακόπτετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108781"," Επειδή υπήρξατε και Πρόεδρος της Βουλής, θέλω να με αφήσετε να αγορεύσω από το Βήμα και να επιδείξετε ανοχή και ευγένεια.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108782"," Φοβάστε να ακούσετε.","ΑΠΟΣΤΟΛΟΣ ΚΑΚΛΑΜΑΝΗΣ",172
"108783"," Δεν φοβάμαι. Σας σέβομαι, λόγω της ηλικίας σας και λόγω της σαραντάχρονης κοινοβουλευτικής σας θητείας.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108784"," Θέλετε να σας πω, επειδή μας προσβάλλετε…","ΑΠΟΣΤΟΛΟΣ ΚΑΚΛΑΜΑΝΗΣ",172
"108785"," Κύριε Πρόεδρε, πρέπει να εφαρμόσουμε τον Κανονισμό σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108786"," Δεν σας επιτρέπω, όμως, να φέρεστε έτσι και παρακαλώ και το Προεδρείο να τηρήσει τον Κανονισμό.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108787"," Επειδή μας προσβάλλετε, είπατε ότι αφεντικό μας είναι η Νέα Δημοκρατία. Εγώ οφείλω να σας πω ότι τα αφεντικά σας είναι –να σας τους πω;- Αγγελόπουλοι…","ΑΠΟΣΤΟΛΟΣ ΚΑΚΛΑΜΑΝΗΣ",172
"108788"," Κύριε Πρόεδρε, δεν είναι δυνατόν. Σας παρακαλώ!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108789"," …αλλά δεν θέλω εδώ να το κάνουμε πανηγύρι του ΣΥΡΙΖΑ. Ξέρει ο κ. Παπαδημούλης ποιοι είναι τα αφεντικά τους και πώς έκαναν εκλογές, όταν κυνηγούσαν τους υποψηφίους του ΠΑΣΟΚ…","ΑΠΟΣΤΟΛΟΣ ΚΑΚΛΑΜΑΝΗΣ",172
"108790"," Κύριε Πρόεδρε, δεν έχετε το δικαίωμα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108791"," …και είχαν πλήρη άνεση οικονομική. Θα πούμε και άλλα.","ΑΠΟΣΤΟΛΟΣ ΚΑΚΛΑΜΑΝΗΣ",172
"108792"," Άφησα τον…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108793"," Κύριε Παπαδημούλη, κύριε Πρόεδρε, παρακαλώ, ηρεμήστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108794"," ...αλλά προσέξτε, το ΠΑΣΟΚ έμεινε όρθιο για να σωθεί η χώρα. Υπονομεύετε τη λειτουργία ολόκληρου του κράτους. Αυτό κάνετε…","ΑΠΟΣΤΟΛΟΣ ΚΑΚΛΑΜΑΝΗΣ",172
"108795"," Προσπαθώ να εφαρμόσω τον Κανονισμό που εσείς κάνατε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108796"," …αλλά θα προχωρήσει η καταστροφή. Αυτή είναι η στρατηγική και αυτή εξυπηρετεί οικονομικά συμφέροντα και εντός και εκτός της χώρας.","ΑΠΟΣΤΟΛΟΣ ΚΑΚΛΑΜΑΝΗΣ",172
"108797"," Κύριε Πρόεδρε, προσπαθώ να εφαρμόσω τον Κανονισμό που εσείς κάνατε και δυστυχώς, δεν με αφήνετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108798"," Εσείς προεδρεύετε…","ΑΠΟΣΤΟΛΟΣ ΚΑΚΛΑΜΑΝΗΣ",172
"108799"," Κατ’ αρχάς, εγώ δεν θεώρησα ότι υπάρχει προσωπικό. Δεν άκουσα ότι υπάρχει προσωπικό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108800"," Είπε ότι αφεντικό μου είναι η Νέα Δημοκρατία.","ΑΠΟΣΤΟΛΟΣ ΚΑΚΛΑΜΑΝΗΣ",172
"108801"," Στην Κυβέρνηση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108802"," Δεν είναι ύβρις αυτό;","ΑΠΟΣΤΟΛΟΣ ΚΑΚΛΑΜΑΝΗΣ",172
"108803"," Κατά τη γνώμη μου, όχι.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108804"," Είναι ύβρις ή δεν είναι;","ΑΠΟΣΤΟΛΟΣ ΚΑΚΛΑΜΑΝΗΣ",172
"108805"," Κατά τη γνώμη μου, σας επαναλαμβάνω, όχι. Ήταν πολιτική εκτίμηση, η οποία εντάσσεται μέσα στο πνεύμα του υπάρχει…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108806"," Τι λέτε; Σοβαρά; Ερμηνεύστε πολιτικά και αυτά που είπα για τα αφεντικά του ΣΥΡΙΖΑ. 
Θα υβριζόμεθα με το χαμόγελο του κ. Παπαδημούλη!","ΑΠΟΣΤΟΛΟΣ ΚΑΚΛΑΜΑΝΗΣ",172
"108807"," Εγώ δεν σας διέκοψα, απλώς σας είπα ότι δεν ακολουθήσατε τη διαδικασία. Αν παίρνατε το λόγο, θα λέγατε αυτά που είπατε και ήταν δικαίωμά σας. Λογοκρισία δεν μπορούμε να κάνουμε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108808"," Να επιστρέψουμε το χρόνο εκεί που ήταν πριν τις διακοπές του Προέδρου;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108809"," Μη σας απασχολεί ο χρόνος, κύριε Παπαδημούλη. 
Παρακαλώ συνεχίστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108810"," Ευχαριστώ. 
Άφησα τον κ. Κακλαμάνη να με διακόπτει εξακολουθητικά, παραβιάζοντας ευθέως τον Κανονισμό, αλλά και τα κοινοβουλευτικά ήθη, που πρέπει να επικρατούν σε αυτήν την Αίθουσα για δύο λόγους. Ο πρώτος είναι από σεβασμό στο πρόσωπό του. Μας χωρίζει μεγάλη διαφορά ηλικίας και μεγάλη διαφορά κοινοβουλευτικής θητείας. Είναι από τους λίγους που υπηρετούν σε αυτά τα έδρανα από το 1974 και μετά. Τον άφησα, όμως και για ένα άλλο λόγο, γιατί νομίζω ότι με αυτά που κάνει δεν υπερασπίζεται ούτε το όνομά του ούτε το κόμμα του, εκτίθεται και εξηγεί γιατί ένα κομμάτι του παλιού κατεστημένου, πολιτικού και οικονομικού, πολεμάει με λύσσα το ΣΥΡΙΖΑ.
Και μας πολεμάει, κύριε Κακλαμάνη, γιατί εμείς δεν είμαστε στη λίστα κανενός ούτε χρηματοδότη –και αυτά που λέτε είναι συκοφαντίες- ούτε ισχυρού φίλου της Ελλάδας. Και γι’ αυτό μπορέσαμε εμείς να πούμε στον Σόιμπλε κατά πρόσωπο και για το κατοχικό δάνειο και τις γερμανικές πολεμικές αποζημιώσεις και για την κατάθεση Χριστοφοράκου, που «το έσκασε σαν το πουλάκι», για να σας βοηθήσει να κουκουλώσετε το σκάνδαλο της «SIEMENS». 
Από εκεί και πέρα, αυτό που είπα και το επαναλαμβάνω –και είναι πολιτική κρίση- είναι ότι σε αυτήν την τρικομματική συγκυβέρνηση, όπου εθελουσίως συμπράξατε, το μεγάλο αφεντικό είναι η Νέα Δημοκρατία λόγω δύναμης, λόγω ισχύος. Αυτή έχει τον Πρωθυπουργό, τα βασικά Υπουργεία και όταν υπάρχει διαφωνία ανάμεσα στους εταίρους, περνάει του Σαμαρά. Αυτή είναι η εκτίμησή μας. 
Επίσης, έλεγα την ώρα που με διακόψατε –με έναν τρόπο που δεν ήταν πολύ κόσμιος- ότι αυτή η πολιτική του αυταρχισμού και της πυγμής παίζει με τη φωτιά, έχει κοντά ποδάρια. Μπορεί η ατζέντα νόμου και τάξης επικοινωνιακά να δίνει πρόσκαιρα κάποιους πόντους στο κόμμα της Νέας Δημοκρατίας, γιατί «προσπαθεί να κρύψει κάτω από το χαλί», μαζί και με μία τεχνητή ευφορία περί δόσης που έφθασε και «βλέπουμε φως στην άκρη του τούνελ», τα πραγματικά προβλήματα, αλλά είναι αδύνατο να αλλάξετε την ατζέντα, όταν και μέσα στο 2013 θα αυξήσετε την ύφεση, θα αυξήσετε την ανεργία, όταν αυτές τις μέρες εκατομμύρια μισθωτοί και συνταξιούχοι παίρνουν το εκκαθαριστικό και διαπιστώνουν τι κάνατε και τα τρία κόμματα μαζί με το τελευταίο φορολογικό. Αυξήσατε τις περικοπές και μέσω της μείωσης μισθών, συντάξεων και μέσω της πρόσθετης φορολόγησης και αυτό φαίνεται στην παρακράτηση του φόρου. 
Λέω, λοιπόν, ότι αυτό είναι «επικίνδυνο παιχνίδι με τη φωτιά» και πρέπει να το σταματήσετε, αν αγαπάτε τη χώρα και την κοινοβουλευτική δημοκρατία, διότι η πολιτική σας έχει απλώσει πολύ πετρέλαιο στην κοινωνία. Η φτώχεια, η ανεργία, η ανέχεια, το άδειο πιάτο είναι σύμβουλος για διαμαρτυρία, είναι προτροπή για αντίδραση και δεν καταπολεμάται με τον κρατικό βούρδουλα ή με την παρακρατική προβοκάτσια. Και τι εννοώ; 
Πριν μία βδομάδα στήσατε –και αναφέρομαι πάλι στο αφεντικό της Κυβέρνησης, κύριε Κακλαμάνη, τη Νέα Δημοκρατία, διότι δεν το κάνατε εσείς, δεν το έκανε η ΔΗΜΑΡ και μάλιστα η ΔΗΜΑΡ διαμαρτυρήθηκε κιόλας γι’ αυτό- το χαλκευμένο βίντεο, για να συκοφαντήσετε το ΣΥΡΙΖΑ και χθες τις στημένες φωτογραφίες, για να συκοφαντήσετε το ΠΑΜΕ.
Εμείς λέμε ότι δεν επενδύουμε στο «μπάχαλο». Εμείς επενδύουμε στη δημοκρατική ανατροπή αυτής της πολιτικής με το δρόμο των εκλογών, των μαζικών ενωτικών ειρηνικών αγώνων, της ενωτικής λαϊκής απάντησης και πάντα έχουμε απλωμένο το χέρι στην κοινή δράση των ευρύτατων δυνάμεων της Αριστεράς, μέσα σε ένα ευρύτερο λαϊκό κοινωνικό μέτωπο που θα απαλλάξει τη χώρα από αυτήν την καταστροφική πολιτική. Σας λέμε, όμως, να πάψετε να είστε υποκριτές και εκλεκτικοί στο θέμα της ανομίας. 
Κύριε Βορίδη, πριν ενάμιση χρόνο από το βήμα της ΔΕΘ ο κ. Σαμαράς, σημερινός Πρωθυπουργός, εξέφραζε την απόλυτη βεβαιότητά του για την πλήρη αθωότητα και την απόλυτη εντιμότητα του κ. Παπαγεωργόπουλου, του πρώην Δήμαρχου Θεσσαλονίκης. Μετά την εισαγγελική αγόρευση, πριν λίγες ώρες, λέτε τα ίδια; 
Λίγες εβδομάδες μετά την παύση, με οριστική απόφαση του Αρείου Πάγου, του Περιφερειάρχη Θεσσαλονίκης και Κεντρικής Μακεδονίας κ. Ψωμιάδη για ανάλογου ποινικού χαρακτήρα αδικήματα, λέτε τα ίδια; Πριν λίγες ώρες έπεσαν κουμπουριές, μπαλοθιές στην κηδεία του Ντερτιλή. Αυτά δεν είναι ανομία; Ποιος τα ελέγχει; Ποιος προσπαθεί να εφαρμόσει εκεί το νόμο; 
Έχουμε τους αγρότες στους δρόμους. Ξαναβγήκαν για πρώτη φορά μετά το 2009. Νομίζετε ότι τους έβγαλε ο ΣΥΡΙΖΑ ή το ΚΚΕ; Τους έβγαλαν τα προβλήματα. Και αυτή τη φορά, επειδή θέλουν την κοινωνία με το μέρος τους, επιλέγουν μορφές διεκδίκησης και αγώνα πιο έξυπνες, πιο έμπειρες για να μην πέφτουν στις παγίδες του κοινωνικού αυτοματισμού, του «διαίρει και βασίλευε», που είναι η μόνιμη σχολή της αντιλαϊκής κυβερνητικής πολιτικής. 
Στο Θεό σας! Είμαι μια βδομάδα εκεί, ακούω και νεοδημοκράτες και πασοκτζήδες και δημαρίτες, αρχηγούς και στελέχη, να λένε ότι πολλά από τα αιτήματα είναι δίκαια. Πού είναι, λοιπόν, η Κυβέρνηση για να πει ποια απ’ αυτά υλοποιεί, πότε και πώς; 
Και εσείς μάς εγκαλείτε ότι είμαστε ακραίοι, περίπου αναρχικοί, φιλοτρομοκράτες και έγινε τεράστιος πανικός και υπήρξαν ειρωνείες, όταν είπε ο κ. Τσίπρας σε μια συνέντευξη «και εμείς νοικοκυραίοι είμαστε». 
Σας ερωτώ, λοιπόν, κύριε Βορίδη, που είστε και φιλελεύθερος εσχάτως, διότι παλιότερα ήσασταν άλλα…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108811"," Από παλιά ήμουν.","ΜΑΥΡΟΥΔΗΣ ΒΟΡΙΔΗΣ",69
"108812"," Το δηλώνετε τώρα. Είμαστε στη χώρα του Τσαρούχη και ο καθένας είναι ό,τι δηλώνει. 
Τώρα που δηλώνετε φιλελεύθερος, τι σόι φιλελεύθερη πολιτική είναι αυτή με την οποία -σε μια χώρα στην οποία έχουν καταρρεύσει οι τιμές των ακινήτων, που είναι ξενοίκιαστα τα σπίτια, που οι άνθρωποι έχουν περιουσίες πια που είναι λιγότερες και από το δάνειο που πήραν για να αγοράσουν το σπίτι, μετά την κατάρρευση των τιμών των ακινήτων που έχει προκαλέσει η μνημονιακή σας πολιτική- σκέφτεστε να βάλετε μέσα στο 2013 φορολογία στα ακίνητα, που είναι περίπου 2% του ΑΕΠ; Γιατί μη μου πείτε ότι αυτό δεν το ξέρετε.
Στον προϋπολογισμό που ψηφίσατε –ΠΑΣΟΚ, ΔΗΜΑΡ και Νέα Δημοκρατία ας μην ξεκινήσω πάλι από το «αφεντικό», ας αλλάξω τη σειρά για να μην έχουμε πάλι εκρήξεις- προβλέπετε έσοδα 3,2 δισεκατομμύρια από τα ακίνητα. Από πού; Από αυτόν που το έχει ξενοίκιαστο; Από αυτόν που δεν έχει να ξεπληρώσει το δάνειο και λέει στην τράπεζα «παρ’ το πίσω»; Αυτό είναι πολιτική που ευνοεί την ανάπτυξη, την ανάκαμψη, που στηρίζει τη μεσαία τάξη; 
Δύο παρατηρήσεις για την Κοινοβουλευτική Εκπρόσωπο της Νέας Δημοκρατίας –εσείς αλλάξατε βάρδια- και την παρούσα Κοινοβουλευτική Εκπρόσωπο του ΠΑΣΟΚ.
Κυρία Χριστοφιλοπούλου, για τα μικρά ποσοστά του ΠΑΣΟΚ δεν σας φταίει ο ΣΥΡΙΖΑ. Σας φταίει η μνημονιακή σας πολιτική τρία χρόνια τώρα…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108813"," Δεν είπα κάτι τέτοιο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108814"," Σας το λέω, διότι έχετε μια εμμονή να κατηγορείτε το ΣΥΡΙΖΑ. Θα έχετε το χρόνο να απαντήσετε στην ομιλία σας. 
Δεν σας φταίει ο ΣΥΡΙΖΑ. Φταίει η μνημονιακή σας πολιτική και το γεγονός ότι ενσυνειδήτως, ελευθέρα τη βουλήσει, μετατρέψατε –η ηγεσία σας- τους τελευταίους μήνες το κόμμα σας σε συνιστώσα της Νέας Δημοκρατίας και του κ. Σαμαρά, και μάλιστα όχι την κεντρώα συνιστώσα, σε ορισμένα θέματα μια εκ των δεξιών συνιστωσών της πολυτασικής Νέας Δημοκρατίας. 
Είπατε κάτι βαρύ ως υπαινιγμό –δεν ξέρω αν σας ξέφυγε ή το είπατε συνειδητά- ότι τάχα κάποια συνιστώσα του ΣΥΡΙΖΑ είχε κάποια σχέση με την απαράδεκτη και απολύτως καταδικαστέα κατάληψη των γραφείων της ΔΗΜΑΡ. Σας προσκαλώ, όποια στοιχεία έχετε να τα καταθέσετε αύριο στον Εισαγγελέα, αλλιώς αυτό που κάνατε είναι μια καθαρή συκοφαντία. 
Σε ό,τι αφορά την απούσα κ. Βούλτεψη –ελπίζω ο κ. Βορίδης, ως ευγενής συνάδελφός της, να της το μεταφέρει- μίλησε για μια μνημονιακή στροφή του ΣΥΡΙΖΑ. Ειλικρινά, διασκεδάζω όταν ακούω τέτοια πράγματα. Την προηγούμενη βδομάδα ήμασταν φιλοαναρχικοί και τρομοκράτες. Αυτή τη βδομάδα γίναμε φιλομνημονιακοί, έτοιμοι να τα βρούμε με το ΔΝΤ. Ποιος είναι ο κοινός παρανομαστής αυτής της αντιφατικής κριτικής; 
Φοβάστε το ΣΥΡΙΖΑ. Ένα κατεστημένο ενοχλείται από το ΣΥΡΙΖΑ, όπως ενοχλείται από το γεγονός ότι εμείς σταθεροί στο πρόγραμμά μας, σταθεροί στην πολιτική μας, όπως την υποσχεθήκαμε στον ελληνικό λαό και όπως επιβραβεύτηκε από το 27%, καταφέρνουμε να διευρύνουμε τον κύκλο των συνομιλητών της Ελλάδας και της χώρας, ως κόμμα της Αξιωματικής Αντιπολίτευσης, αποδεικνύοντας έμπρακτα ότι είμαστε δύσκολοι συνομιλητές, γιατί δεν είμαστε «yes men». 
Είπαμε και έξω αυτά που λέμε και μέσα, ακύρωση του μνημονίου, αντικατάστασή του από ένα εθνικό σχέδιο ανασυγκρότησης και ανάπτυξης που θα ξαναβάλει τη χώρα στο δρόμο της ανάπτυξης, της κοινωνικής προκοπής και προόδου, με δικαιοσύνη και δημοκρατία και επαναδιαπραγμάτευση της δανειακής σύμβασης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Καταλαβαίνω ότι αυτό ενοχλεί, καταλαβαίνω ότι αυτό φοβίζει. Καταλαβαίνω ότι δεν σας αρέσει το ότι ισχυροί πολιτικοί μας αντίπαλοι που εκφράζονται θεσμικά –είτε λέγονται Σόιμπλε είτε λέγονται Διεθνές Νομισματικό Ταμείο- λένε «σήμερα με την ψήφο του λαού είναι Αξιωματική Αντιπολίτευση, αύριο μπορεί να είναι Κυβέρνηση, είμαι υποχρεωμένος να συζητώ και με τον πολιτικό μου αντίπαλο». Πρέπει όμως να το συνηθίσετε, γιατί ο ελληνικός λαός ανεβάζει και κατεβάζει τις κυβερνήσεις. 
Έρχομαι τώρα στα λίγα λεπτά που μου μένουν….","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108815"," Κύριε Παπαδημούλη, δεν σας μένουν λίγα λεπτά. Έχετε ήδη υπερβεί το χρόνο κατά 30%. Τον μηδένισα και τον ξανάρχισα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108816"," Έχω δύο λεπτά;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108817"," Έχετε δύο λεπτά, όχι στο χρόνο που σας απομένει, αλλά σε αυτόν που σας δόθηκε επιπλέον, λόγω της διακοπής του κ. Κακλαμάνη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"108818"," Ωραία, αν με ξαναδιακόψει ο κ. Κακλαμάνης, θα μου δώσετε άλλα δύο λεπτά.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108819"," Κακό πράγμα η αλαζονεία.","ΑΠΟΣΤΟΛΟΣ ΚΑΚΛΑΜΑΝΗΣ",172
"108820"," Πρέπει να εκτιμάτε το χιούμορ και την ανοχή, κύριε Κακλαμάνη.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108821"," Είναι κακό πράγμα το κακό χιούμορ. Είναι συνήθως από ανθρώπους που δεν μπορούν να κάνουν χιούμορ.","ΑΠΟΣΤΟΛΟΣ ΚΑΚΛΑΜΑΝΗΣ",172
"108822"," Ευχαριστώ για τη συμβουλή σας, θα τη λάβω σοβαρά υπ’ όψιν μου.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108823"," Θα σας απαντήσω γιατί με προσβάλατε πριν.","ΑΠΟΣΤΟΛΟΣ ΚΑΚΛΑΜΑΝΗΣ",172
"108824"," Δεν σας προσέβαλα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108825"," Για να μάθετε.","ΑΠΟΣΤΟΛΟΣ ΚΑΚΛΑΜΑΝΗΣ",172
"108826"," Θα περιμένω με υπομονή να ακούσω και την απάντησή σας, αν το Προεδρείο θεωρήσει ότι είναι εντός του Κανονισμού οι διαρκείς παρεμβάσεις. 
Έλεγα, λοιπόν, κύριε Υπουργέ, ότι έχουμε τα εξής προβλήματα. Πρώτον, έχουμε μια καλή οδηγία, την οποία μεταφράζετε σε εθνικό δίκαιο με έναν εξαιρετικά πρόχειρο τρόπο. Δεύτερον, έχουμε μια κακή παράδοση ως χώρα με κυβερνήσεις και ΠΑΣΟΚ και Νέας Δημοκρατίας δεκαετίες τώρα μη εφαρμογής, πρόχειρης εφαρμογής, ανεπαρκούς εφαρμογής των ευρωπαϊκών οδηγιών σε εθνικό δίκαιο. Έχουμε την πιο ενεργοβόρα οικονομία στην ευρωζώνη και τα πιο ενεργοβόρα κτήρια. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ.  ΜΑΡΙΑ ΚΟΛΛΙΑ-ΤΣΑΡΟΥΧΑ )
Το κρίσιμο θέμα που είναι το εθνικό σχέδιο, που θα μετατρέψει τα πλαίσια πολιτικής σε μέτρα και πάλι παραπέμπεται στις καλένδες. Έχουμε ένα μεγάλο κτηριακό απόθεμα σε μια εποχή μεγάλης ύφεσης, ενεργειακά αθωράκιστο. Αυτό κοστίζει και στο περιβάλλον και σε χρήματα στην πραγματική οικονομία. Έχουμε μια οικοδομή, όχι απλά σε ύφεση, αλλά και κατακρήμνιση μέσα σε μια έντονα υφεσιακή οικονομία. 
Τι χρειάζεται ένα εθνικό σχέδιο με ισχυρή επιδότηση, κοινωνικά προσανατολισμένη προς τα φτωχότερα στρώματα που θα θωρακίσει τα υφιστάμενα κτήρια και θα δώσει και οικονομική ανάπτυξη και δουλειά στους μηχανικούς και εξοικονόμηση ενέργειας και προστασία του περιβάλλοντος. Πιο σημαντική και από την πιο σημαντική ΑΠΕ είναι η εξοικονόμηση ενέργειας. Σ’ αυτό τον τομέα όμως μέχρι τώρα η βαθμολογία μας είναι κοντά στο μηδέν. 
Εδώ δεν κάνετε την τομή, δεν κάνετε τη στροφή, γιατί στροφή σημαίνει σχέδιο, πόροι, προσανατολισμός με μια πολιτική επιδοτήσεων στηριγμένη σε μια μελέτη επιπτώσεων. Τι έγινε μέχρι τώρα με όλα τα προηγούμενα προγράμματα; Ποια αποτελέσματα έχουμε; Γιατί δεν τα καταφέραμε όπως οι άλλοι; Χρονοδιάγραμμα, διαθέσιμους χώρους κ.λπ.. 
Όταν το κτηριακό μας απόθεμα που είναι προς θωράκιση, τα κτήρια του δημοσίου και τα ιδιωτικά κτίρια, είναι αξίας πολλών εκατοντάδων δισεκατομμυρίων και τρισεκατομμυρίων, τα προγράμματα των εκατόν τριάντα εκατομμυρίων που εξοικονομώ είναι σταγόνα στον ωκεανό. Άρα, χωρίς πόρους και κινητοποίηση πόρων -και δημοσίων και κοινοτικών και ιδιωτικών- αυτό το πράγμα θα μείνει ένα ακόμη πρόχειρο νομοσχέδιο, που θα είναι γεμάτο καλές προθέσεις, αλλά που δεν θα οδηγήσει σε αποτελέσματα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τέλος, για μην καταχραστώ την ανοχή του Προεδρείου, γιατί -παρά τη δική μας διαφωνία, που την εξήγησε η εισηγήτριά μας, η κ. Καφαντάρη, για το γενικό περιφερειακό σχεδιασμό για τα σκουπίδια και τις ενστάσεις που έχουμε και για τις τεχνολογίες που χρησιμοποιούνται κ.λπ., κ.λπ.- στο θέμα της Κερατέας δεν αναδιατυπώνετε αυτή την τροπολογία, έτσι ώστε να αποκλείσετε οριστικά, τώρα και όχι αργότερα, το σενάριο και η μία θέση και η άλλη;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108827"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108828"," Λέω, λοιπόν, ότι το θέμα είναι, όταν έγινε όλος αυτός ο αγώνας, να μην υπάρχει το Οβριόκαστρο. Βγήκε ο κ. Βλάχος και είπε ότι δικαιώθηκε αυτός ο αγώνας. Γιατί η διατύπωση να μην είναι ότι, εφόσον υπάρξουν τα κατάλληλα «ναι» από πλευράς μελετών περιβαλλοντικών επιπτώσεων για τις «Φοβόλες», δεν υπάρχει Οβριόκαστρο; Να υπάρχει μία ρητή δέσμευση ότι αποκλείεται να είναι και το ένα και το άλλο. Διότι, αν πάτε στην περιοχή της Κερατέας και της ευρύτερης Λαυρεωτικής, θα δείτε έναν κόσμο που «έχει καεί η γούνα του» και δεν θα σας εμπιστεύεται, που φοβάται μήπως τελικά λειτουργήσει και το ένα και το άλλο σενάριο, κάτι που μπορεί να επιτραπεί από τη διατύπωση της τροπολογίας σας.
Κλείνω. Θεωρούμε πολύ καλή την οδηγία που συζητάμε. Αν ερχόταν αυτή για ψήφιση, θα την ψηφίζαμε «και με τα δύο χέρια». Ψηφίζουμε «ΠΑΡΩΝ» στο νομοσχέδιο, γιατί ενσωματώνει αυτή την οδηγία με εξαιρετική προχειρότητα και γιατί εμπεριέχει και κάποιες τροπολογίες, με τις οποίες δεν είμαστε σύμφωνοι. Μία τροπολογία που θεωρούμε θετική και που σας ήρθε και από κόμμα της κυβερνητικής Πλειοψηφίας, σπεύσατε να την απορρίψετε με το επιχείρημα ότι χρειάζεται η σύμφωνη γνώμη δύο συναρμόδιων Υπουργών σας. Και γιατί δεν τη ζητήσατε;
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108829"," Ευχαριστούμε, κύριε Παπαδημούλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108830"," Κυρία Πρόεδρε, μπορώ να έχω το λόγο;","ΑΠΟΣΤΟΛΟΣ ΚΑΚΛΑΜΑΝΗΣ",172
"108831"," Ορίστε, κύριε Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108832"," Κυρία Πρόεδρε, υπάρχει προσωπικό θέμα. Ο κ. Παπαδημούλης απευθύνθηκε σε μένα κατά τρόπο απαράδεκτο. Εγώ είχα υπ’ όψιν μου στη μακρόχρονη θητεία μου, στην οποία αναφέρθηκε, ότι οι ρήτορες στο Βήμα αυτό, όταν δεν διακατέχονται από αλαζονεία ή ανασφάλεια, αποφεύγουν να προκαλούν τους ακροατές τους. Αυτό είναι το πρώτο. Δεύτερον, εάν αυτό συμβεί, δέχονται τη διακοπή και δίνουν μία εξήγηση.
Ο κ. Παπαδημούλης μάς επιτίμησε εμένα και την κυρία Χριστοφιλοπούλου, που συζητούμε και οφείλουμε να συζητούμε ό,τι αφορά τη θέση της Κοινοβουλευτικής μας Ομάδας. Θορυβώντας από το Βήμα, είπε: «Κύριε Κακλαμάνη, ακούγεστε».
Δεν ξέρω τι γίνεται στα τηλεοπτικά παράθυρα και πάνελ, διότι εκεί εγώ, ως γνωστόν, εδώ και πάρα πολλά χρόνια δεν πηγαίνω, γιατί θέλω να σέβομαι την εαυτό μου. Από εκεί και πέρα, το να απευθύνεται κανείς σε ένα Βουλευτή και να του υποδεικνύει ταυτόχρονα την ηλικία του, είναι... Τι να πω;
Εγώ είμαι περήφανος για την ηλικία μου. Είμαι εβδομήντα έξι ετών και δεν θα την κρύψω.","ΑΠΟΣΤΟΛΟΣ ΚΑΚΛΑΜΑΝΗΣ",172
"108833"," Μακάρι να σας φθάσουμε, κύριε Πρόεδρε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108834"," Δεν θα την κρύψω. Είμαι περήφανος. Άλλοι ίσως, επειδή η διαδρομή αυτή μπορεί να μην ήταν όπως θα έπρεπε, μπορεί να εμφανίζονται και νεάζοντες.
Από εκεί και πέρα, κυρία Πρόεδρε, είπε κάτι βαρύ ο κ. Παπαδημούλης, είπε τρεις φορές, απευθυνόμενος σε εμάς, ότι στην Κυβέρνηση αυτή το αφεντικό είναι η Νέα Δημοκρατία. Αυτά λέει ο ΣΥΡΙΖΑ στους ανθρώπους που πεινούν και δυστυχούν, ότι είναι μία δεξιά Κυβέρνηση το αφεντικό και ότι είναι η ΔΗΜΑΡ και το ΠΑΣΟΚ το υπηρετικό προσωπικό.
Είπα, λοιπόν και το επαναλαμβάνω, κυρία Πρόεδρε, το εξής: Ας αναζητήσει ο κ. Παπαδημούλης τα αφεντικά του ΣΥΡΙΖΑ, που δεν είναι μόνο οι συνιστώσες, που από την άνοιξη του 2010 ξυλόδερναν, έκαιγαν, ρήμαζαν για να κάνει τώρα λόγο το ΔΝΤ για τον πολλαπλασιαστή. Βέβαια, δεν είχε προβλέψει ο πολλαπλασιαστής ότι εδώ στην Ελλάδα οι δυνάμεις που μπορούσαν να στηρίξουν την ανόρθωση της χώρας θα έκαναν ό,τι περνούσε από το χέρι τους για να υπονομεύσουν αυτή την προσπάθεια.
Κατά συνέπεια, αφεντικά είναι είτε στο σύνολο -που δεν μπορούν να το ελέγξουν, είναι προφανές- είτε εκεί που υπάρχουν και οικονομικοί παράγοντες. Ανέφερα στον κ. Παπαδημούλη, που δεν με άφησε να συνεχίσω, ένα όνομα. Αν θέλει, μπορώ να αναφέρω και άλλα. Τότε, θα δούμε γιατί ο ΣΥΡΙΖΑ ενήργησε έτσι. Ήσασταν παρούσα στη Διάσκεψη των Πρόεδρων, όπου από τα είκοσι δύο μέλη όλοι συμφωνήσαμε να ζητήσουμε από τον κ. Τέντε τη λίστα Λαγκάρντ πλην -κυρία Πρόεδρε, επικαλούμαι τη μνήμη σας- του εκπροσώπου του ΣΥΡΙΖΑ.
Άρα, «στου κρεμασμένου το σπίτι», κύριε Παπαδημούλη...","ΑΠΟΣΤΟΛΟΣ ΚΑΚΛΑΜΑΝΗΣ",172
"108835"," Δεν μιλάμε για σπίτι.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108836"," «Στο σπίτι του κρεμασμένου μη μιλάτε για σχοινί». Αυτό σας λέω.","ΑΠΟΣΤΟΛΟΣ ΚΑΚΛΑΜΑΝΗΣ",172
"108837"," Ευχαριστούμε, κύριε Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108838"," Και από τη στιγμή που βγήκατε στο παλκοσένικο, διότι όσο καιρό είσαστε γραφικοί με τις συνιστώσες, ουδείς ασχολείτο τόσο μαζί σας…","ΑΠΟΣΤΟΛΟΣ ΚΑΚΛΑΜΑΝΗΣ",172
"108839"," Κύριε Πρόεδρε, σας παρακαλώ για το χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108840"," Από εκεί και πέρα, τώρα θα τα ακούσετε και θα μου λέτε μετά ότι εσείς είστε νέος και μόνο τα μουστάκια σας μοιάζουν στη δική μου ηλικία.","ΑΠΟΣΤΟΛΟΣ ΚΑΚΛΑΜΑΝΗΣ",172
"108841"," Ευχαριστούμε πολύ, κύριε Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108842"," Είναι συμπεριφορά αυτή;","ΑΠΟΣΤΟΛΟΣ ΚΑΚΛΑΜΑΝΗΣ",172
"108843"," Κύριε Πρόεδρε, με όλο το σεβασμό, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108844"," Δεν είμαστε στο MEGA, ούτε στον ΑΝΤ1, ούτε στο KONTRA, όπου διέρχεστε αλαζονικά και λέτε ό,τι θέλετε. Εδώ, όμως, πρέπει να σέβεστε τους συναδέλφους σας και κυρίως, αυτό το ναό της Δημοκρατίας. Είναι ναός και δεν μπορείτε να ειρωνεύεστε, νομίζοντας ότι κάνετε χιούμορ.
Το χιούμορ προκαλεί ευθυμία, δεν προσβάλλει, κύριε Παπαδημούλη. Δεν θίγει την προσωπικότητα εκείνου για τον οποίο κάνει χιούμορ.","ΑΠΟΣΤΟΛΟΣ ΚΑΚΛΑΜΑΝΗΣ",172
"108845"," Κύριε Παπαδημούλη, έχετε το λόγο για δύο λεπτά, παρακαλώ και να κλείσει αυτή η ένθεν κακείθεν αντιπαράθεση. Θα παρακαλέσω, λοιπόν, να απαντήσετε ηπίως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108846"," Δεν είναι η πρώτη φορά που δέχομαι την ώρα που μιλώ διακοπές επιθετικές από τον κ. Κακλαμάνη. Δεν θα αλλάξω τη στάση που έχω υιοθετήσει όλες τις προηγούμενες φορές, να αντιμετωπίζω με ηπιότητα, με σεβασμό, αλλά και υπερασπιζόμενος την αξιοπρέπεια και της παράταξής μου και του χώρου που εκπροσωπώ, τις άδικες κατηγορίες, τις επιθέσεις, το φανατισμό που διακρίνει τον κ. Κακλαμάνη, όταν απευθύνεται στον ΣΥΡΙΖΑ.
Πιστεύω ότι ο κ. Κακλαμάνης κάνει λάθος, όταν εισπράττει ως προσβολή προς τον ίδιο ή την παράταξή του, την πολιτική μου εκτίμηση ότι το πολιτικό αφεντικό στην τρικομματική συγκυβέρνηση, αυτός που έχει τη μεγαλύτερη δύναμη και τον τελικό λόγο, είναι η Νέα Δημοκρατία του Αντώνη Σαμαρά. Αυτή είναι η εκτίμησή μας. Αν διαφωνεί, είναι άλλο θέμα.
Δεύτερον, του επιστρέφω τους χαρακτηρισμούς περί αφεντικών, καθώς και τα ονόματα που ανέφερε. Εμείς πολεμάμε τη διαπλοκή. Άλλοι -και τους έχετε καταγγείλει και εσείς και από το χώρο σας- έχουν παίξει παιγνίδια διαπλοκής.
Και τέλος, κοντά μας είναι ένα μεγάλο κομμάτι του ελληνικού λαού, κύριε Κακλαμάνη, που νιώθει προδομένο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108847"," Έχετε θράσος, κύριε Παπαδημούλη.","ΑΠΟΣΤΟΛΟΣ ΚΑΚΛΑΜΑΝΗΣ",172
"108848"," Κύριε Κακλαμάνη, εγώ να κατέβω από την Έδρα να μιλάτε μεταξύ σας;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108849"," Είναι κοντά στον ΣΥΡΙΖΑ όλοι οι λωποδύτες που επωφελήθηκαν του ΠΑΣΟΚ.","ΑΠΟΣΤΟΛΟΣ ΚΑΚΛΑΜΑΝΗΣ",172
"108850"," Κύριε Πρόεδρε, θα αφήσετε τον κ. Παπαδημούλη να τοποθετηθεί και μετά αν θέλετε, θα πάρετε το λόγο.
Κύριε Παπαδημούλη, παρακαλώ. Φαντάζομαι ότι περιμένουν και οι άλλοι Κοινοβουλευτικοί Εκπρόσωποι να τοποθετηθούν επί του νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108851"," Θα είχα τελειώσει ήδη, κυρία Πρόεδρε.
Λέω, λοιπόν, επειδή κάτι είπε ο κύριος Πρόεδρος για τα κανάλια, ότι ο κόσμος έχει μάτια και βλέπει. Και βλέπει πολλές φορές…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108852"," Εμένα βλέπει!","ΑΠΟΣΤΟΛΟΣ ΚΑΚΛΑΜΑΝΗΣ",172
"108853"," Δεν κινούνται όλα γύρω από εσάς, κύριε Πρόεδρε. Άλλο θέλω να πω. Λέω ότι βλέπει πως στα περισσότερα κανάλια απ’ αυτά που λειτουργούν ακόμα χωρίς άδεια με ευθύνη των κυβερνήσεων ΠΑΣΟΚ και Νέας Δημοκρατίας, όταν υπάρχει εκπρόσωπος του ΣΥΡΙΖΑ, παίζει εκτός έδρας στο γνωστό παιχνίδι «ένας εναντίον όλων»!","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108854"," Ευχαριστούμε πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108855"," Κυρία Πρόεδρε, με συγχωρείτε. Σας παρακαλώ πολύ! Εγώ περίμενα ότι ο κ. Παπαδημούλης θα είχε την τόλμη να πει «ναι, κύριε Κακλαμάνη, δεν έπρεπε να παρέμβω και να σας συνιστώ εσάς και της Κοινοβουλευτικού Εκπροσώπου σας τι θα κάνετε».","ΑΠΟΣΤΟΛΟΣ ΚΑΚΛΑΜΑΝΗΣ",172
"108856"," Παρακαλώ, κύριε Πρόεδρε. Με όλο το σεβασμό. Εσείς τοποθετηθήκατε στο χρόνο που προεδρεύω και είπατε αυτά που θέλατε εσείς. Ο κ. Παπαδημούλης λέει αυτά που λέει αυτός. Κρινόμαστε όλοι μας, κύριε Πρόεδρε. Τουλάχιστον όσο βρίσκομαι εγώ εδώ, με όλο το σεβασμό, νομίζω ότι δεν υπήρξε κάποια υβριστική …","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108857"," Ναι, αλλά με συγχωρείτε, κυρία Πρόεδρε. Εγώ θέλω να σας πω απλά ότι ζήτησα το λόγο επί προσωπικού, διότι ο κ. Παπαδημούλης…","ΑΠΟΣΤΟΛΟΣ ΚΑΚΛΑΜΑΝΗΣ",172
"108858"," Μη μου τα λέτε, κύριε Πρόεδρε. Νομίζω ότι δεν πρέπει να τα πείτε ξανά…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108859"," Αυτό λέω!","ΑΠΟΣΤΟΛΟΣ ΚΑΚΛΑΜΑΝΗΣ",172
"108860"," Ωραία. Καταγράφηκαν, ακούστηκαν και από τους συναδέλφους …","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108861"," Μα, σας παρακαλώ. Ο κ. Παπαδημούλης περίπου εμφανίζεται και ως θύμα, ενώ μας προσέβαλε. Νομίζω ότι αυτό είναι απλό.","ΑΠΟΣΤΟΛΟΣ ΚΑΚΛΑΜΑΝΗΣ",172
"108862"," Κύριε Πρόεδρε, αν μου επιτρέπετε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108863"," Σας επιτρέπω, αλλά με συγχωρείτε…","ΑΠΟΣΤΟΛΟΣ ΚΑΚΛΑΜΑΝΗΣ",172
"108864"," Αφού μου επιτρέπετε, αφήστε με τουλάχιστον να κάνω τη διαδικασία, όπως πρέπει να την κάνω…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108865"," Κυρία Πρόεδρε, όταν λέει ο κ. Παπαδημούλης για τις άδειες των καναλιών, εδώ μόνο εγώ καταψήφισα, όταν ήταν η Κυβέρνηση Παπαδήμου. Εσείς δεν είπατε λέξη.","ΑΠΟΣΤΟΛΟΣ ΚΑΚΛΑΜΑΝΗΣ",172
"108866"," Κύριε Πρόεδρε, σας παρακαλώ. Δεν είναι το θέμα οι άδειες των καναλιών.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108867"," Λέξη δεν είπατε. Διότι γυρνοβολάτε στα κανάλια. Αυτή είναι η ιστορία.","ΑΠΟΣΤΟΛΟΣ ΚΑΚΛΑΜΑΝΗΣ",172
"108868"," Κύριε Πρόεδρε, σας παρακαλώ. Ευχαριστώ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα μαθητές και μαθήτριες και επτά εκπαιδευτικοί από το Δημοτικό Σχολείο Βλαχοκερασιάς Αρκαδίας.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει τώρα ο κ. Μαυρουδής Βορίδης, Κοινοβουλευτικός Εκπρόσωπος της Νέας Δημοκρατίας.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108869"," Θα ξεκινήσω με κάτι το οποίο αφορά την τροπολογία, για να μη μείνει μία εσφαλμένη εντύπωση. Είμαι βέβαιος ότι ο κ. Παπαδημούλης εκ παραδρομής αναφέρθηκε σ’ αυτό. Σε περίπτωση έναρξης υλοποίησης του ΟΕΔΑ στη θέση Φοβόλες -είναι ρητή η διατύπωση στο σχέδιο νόμου- η θέση Βραγόνι Κερατέας δεν συμπεριλαμβάνεται πια στις κατάλληλες θέσεις. Άρα, αυτό το οποίο ζητάτε, είναι ρυθμισμένο. Επομένως, εκεί δεν υπάρχει πρόβλημα. Άλλα είναι τα ζητήματα που μπορεί να έχει η συγκεκριμένη ρύθμιση, αλλά σίγουρα δεν είναι αυτό. Νομίζω ότι μ’ αυτήν την έννοια κλείνει το θέμα.
Κυρίες και κύριοι συνάδελφοι, το νομοσχέδιο το οποίο συζητούμε ήταν για τους Ενεργειακούς Επιθεωρητές. Ο κ. Παπαδημούλης άνοιξε μία πολιτική συζήτηση για το τι κάνει η Κυβέρνηση.","ΜΑΥΡΟΥΔΗΣ ΒΟΡΙΔΗΣ",69
"108870"," Ο κ. Βρούτσης την άνοιξε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108871"," Νομίζω ότι ο κ. Βρούτσης δεν συμμετείχε στη συνεδρίασή μας εδώ…","ΜΑΥΡΟΥΔΗΣ ΒΟΡΙΔΗΣ",69
"108872"," Ήταν στην αρχή.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108873"," Σύμφωνοι. Απλώς εκείνο το οποίο εγώ παρακολούθησα στο μεγαλύτερο μέρος αυτής της συζήτησης, είναι μία συζήτηση γι’ αυτό. Όμως, από τη στιγμή που ετέθησαν ζητήματα, είναι προφανές ότι ανοίγει εξ αντικειμένου μία συζήτηση και παρ’ ότι θα προσπαθήσω να πω ορισμένα πράγματα γενικότερα, θα ήθελα να πω και μερικά για το νομοσχέδιο.
Ακούω τις τελευταίες μέρες αυτό το περίφημο θέμα για τον κρατικό αυταρχισμό και την συναφή ρητορική –την άκουσα σε διάφορες διατυπώσεις- «προσέξτε καλά, γιατί «ρίχνετε λάδι στη φωτιά», γιατί η κοινωνία βράζει, εκφοβίζετε την κοινωνία και οι άνθρωποι οι οποίοι πεινάνε, δεν μπορούν να εκφοβίζονται», κ.λπ.. Ακούω αυτή τη ρητορική.
Θα μου επιτρέψετε να πω πάλι ξεκάθαρες θέσεις ως προς τον τρόπο με τον οποίο μπορεί να λειτουργήσει η δημοκρατία μας, το πολίτευμά μας. Θα μου επιτρέψετε, μάλιστα, να πω μία εκτίμηση. Αυτό που λέμε «δυτική δημοκρατία» πάντως είναι το πολίτευμα το οποίο στον κόσμο, στην ιστορία των πολιτευμάτων, έχει εξασφαλίσει τις περισσότερες ελευθερίες. Μάλιστα, εγώ να σας παρακινήσω να διαβάσετε και αναλυτές της Αριστεράς, οι οποίοι ακριβώς μιλούν για τον περίπλοκο τρόπο πια στη νεωτερικότητα, με τον οποίο γίνονται οι σταθμίσεις και οι εξισορροπήσεις των συμφερόντων στη σύγχρονη κοινωνία.
Εδώ θα πρέπει, επίσης, να ξεκαθαρίσουμε κάτι. Το δικαίωμα στη διαδήλωση είναι προστατευμένο. Το δικαίωμα στη συνάθροιση είναι προστατευμένο. Το δικαίωμα στη διαμαρτυρία είναι προστατευμένο. Η ελευθερία λόγου είναι προστατευμένη. Η ελεύθερη δημοσιογραφία είναι προστατευμένη. Η ελευθερία του Τύπου είναι προστατευμένη. Το δικαίωμα του συνδικαλίζεσθαι, δηλαδή της συγκροτήσεως εργατικών σωματείων, είναι προστατευμένο και ρυθμισμένο. 
Αυτά τα δικαιώματα, λοιπόν, μέσα σ’ αυτό που λέγεται «οργάνωση της κοινωνίας», θα μου επιτρέψετε να σας πω ότι παρέχουν κατά τη γνώμη μου ένα επαρκές πλέγμα, που οι φωνές των πολιτών, η κοινωνία των πολιτών, ακούγεται, λαμβάνεται υπ' όψιν. Συμμετέχει, όχι μόνο στις εκλογές και στη διαμόρφωση της κοινοβουλευτικής πλειοψηφίας, αλλά ακούγεται κάθε μέρα. 
Αν, όμως, εννοείτε ότι πλέον αυτές οι φωνές δεν θα είναι φωνές, δεν θα είναι συνάθροιση, δεν θα είναι συγκέντρωση, δεν θα είναι εργατικό σωματείο, δεν θα είναι συνδικαλιστικός φορέας, αλλά θα είναι τραμπουκισμοί, βανδαλισμοί, βία, καταλήψεις κτηρίων, ανομία, φθορές, επομένως εγκληματικές ενέργειες, που όμως γίνονται εν ονόματι κάποιου λαού ή κάποιων δικαιωμάτων και επ’ αυτού η Κυβέρνηση δεν πρέπει να κάνει τίποτα, αλλά πρέπει να το παρατηρεί, τότε πάρτε αυτή τη θέση. 
Γι’ αυτό συζητάμε. Δεν εθίγη ποτέ κανένα δικαίωμα συναθροίσεως, αλλά προφανώς η Κυβέρνηση έχει την υποχρέωση να προστατέψει την περιουσία και το δικαίωμα λόγου όλων και να φροντίζει για την εφαρμογή των νόμων. Όταν κάποιος διαφωνεί με κάποιες ρυθμίσεις, καλά κάνει, έχει δικαίωμα να το λέει και έχει δικαίωμα να κάνει και μία συγκέντρωση για να το φωνάξουν πολλοί μαζί. Έχει δικαίωμα και να αρθρογραφήσει. Όμως, να καταλαμβάνει γραφεία Υπουργών ή άλλα δημόσια κτήρια ή να βιαιοπραγεί κατά άλλων συμπολιτών του που πιστεύουν κάτι διαφορετικό απ’ αυτόν, δεν έχει δικαίωμα να το κάνει.
Αν εσάς η άποψή σας είναι ότι μπορεί να το κάνει και ότι όταν το κάνει, κάποιος δεν πρέπει να παίρνει θέση –και μιλώ για τη συντεταγμένη πολιτεία, για την Αστυνομία, για τον Υπουργό Δημόσιας Τάξης, αυτόν που έχει την υποχρέωση εκ του νόμου να εφαρμόσει τα νόμιμα- αν θεωρείτε ότι οι εισαγγελείς δεν πρέπει να ενεργούν, τα δικαστήρια δεν πρέπει να δικάζουν, η Αστυνομία δεν πρέπει να παρεμβαίνει όταν βλέπει έκνομες ενέργειες, τότε αυτό να μας το πείτε. Είναι άλλη θέση. Όμως, πείτε τι από τα δύο εννοείτε! Δεν μπορείτε να τα υπερασπίζεστε και τα δύο! Και, κυρίως, δεν μπορείτε να ασκείτε μία ρητορική, η οποία έρχεται ξανά ουσιαστικά να νομιμοποιήσει με υπερδικαιικές αντιλήψεις για το τι είναι το σωστό και το δίκαιο –δηλαδή, αντιλήψεις που ξεπερνούν τον κατοχυρωμένο νόμο, το νόμο που έχουμε και έχουν αναφορά στο δίκαιο του εργάτη, θα πει κάποιος ή στην εθνική φυλετική ψυχή, θα πει ένας άλλος- και να καταργήσει ό,τι έχουμε εμείς αποφασίσει. Και έρχονται αυτόκλητοι πια εφαρμοστές ενός δικού τους δικαίου διάφορες ομάδες. 
Αν υπερασπίζεστε αυτό, είναι ξεκάθαρο ότι είμαστε απέναντι. Δεν έχουμε σχέση μ’ αυτά. Και θα καλέσουμε ως Νέα Δημοκρατία τον Υπουργό Δημοσίας Τάξεως να συνεχίσει τη δουλειά, που κάνει στην επιβολή του νόμου και της τάξης. Είναι η σωστή δουλειά. Είναι η καλή κατεύθυνση. Είναι η σωστή πορεία και προς τα εκεί πρέπει να πάμε. 
Αν από την άλλη μεριά, έχετε να καταγγείλετε παραβιάσεις δικαιωμάτων των πολιτών, αυτές να τις πούμε. Μιλάμε για τα δικαιώματα των πολιτών, έτσι όπως συγκροτούνται μέσα στην έννομη τάξη. Αυτές, λοιπόν, να μας τις πείτε. Όμως, αυτά δεν τα ακούμε.
Και θα μου επιτρέψετε να πω κάτι. Λέτε ότι σας κατηγορούμε και ότι αυτό είναι ένα επικοινωνιακό παιχνίδι –το ακούω αυτό ως επιχείρημα- γιατί δήθεν στο ΣΥΡΙΖΑ, ο οποιος δεν έχει καμμία σχέση με τέτοιου τύπου αντιλήψεις, φορτώνουμε εμείς τέτοιες απόψεις.
Με συγχωρείτε, αλλά πρέπει να τοποθετηθείτε απέναντι στα φαινόμενα της ανομίας και της βίας, ειδικώς όταν αυτή έχει πολιτικά κίνητρα. Και δεν θα πρέπει να τοποθετηθείτε κοινωνιολογικά. Δεν θέλω να μου κάνετε κοινωνιολογική ανάλυση ότι: ξέρετε, ναι βέβαια, οι φτωχοί και οι κατατρεγμένοι και οι απελπισμένοι, να, η ανεργία που γεννά τη βία, γιατί αυτοί τι να κάνουν;». Αυτό είναι κοινωνιολογική ανάλυση. 
Πρέπει, λοιπόν, να τοποθετηθείτε θεσμικά. Θα πρέπει να μας πείτε πώς στέκεστε απέναντι σ’ αυτά τα φαινόμενα. Λέτε: μπράβο, καλά κάνουν; Λέτε, επειδή κατά την άποψή σας έχουν δίκιο, ότι άρα μπορούν να κάνουν παράνομες ενέργειες; Σ’ αυτά, μην αποφεύγετε τον πυρήνα των ερωτημάτων. Αυτός είναι ο πυρήνας των ερωτημάτων. Και δεν μπορείτε να ξεφύγετε «πετώντας την μπάλα στην κερκίδα», γιατί μετά ορθώς σας χρεώνουμε ότι στην πραγματικότητα «κλείνετε το μάτι» σ’ αυτού του τύπου τις αντιλήψεις. 
Πάλι παραπονείστε, γιατί, λέει, σας αδικεί μια κριτική που σας χρεώνει μνημονιακή στροφή. Κατ’ αρχάς, εγώ αυτό δεν θα σας το έλεγα ποτέ προς ψόγο. Αν το κάνατε αυτό, εγώ προς έπαινο θα σας το έλεγα. Εν πάση περιπτώσει, όμως, το ζήτημα είναι ότι εσείς πρέπει να αποφασίσετε τι θέλετε να κάνετε. 
Το Κομμουνιστικό Κόμμα Ελλάδας έφερε στην Επιτροπή Οικονομικών μία πρόταση, η οποία έλεγε ότι καταργούμε τα πάντα και τη δανειακή σύμβαση και το μνημόνιο με ένα άρθρο, με ένα νόμο. Τη συζητήσαμε, αλλά όχι για να την ψηφίσουμε. Δεν τίθεται προς ψήφιση, αλλά συζητήθηκε. Οι πολιτικές δυνάμεις πήραν θέση σ’ αυτήν την πρόταση του Κομμουνιστικού Κόμματος Ελλάδας. 
Κύριε Παπαδημούλη, θυμάστε τι κάνατε; Τη στηρίξατε. Και εν συνεχεία, πήγε ο Πρόεδρός σας…","ΜΑΥΡΟΥΔΗΣ ΒΟΡΙΔΗΣ",69
"108874"," Όλα τα θυμάμαι.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108875"," Μπράβο, το θυμάστε.","ΜΑΥΡΟΥΔΗΣ ΒΟΡΙΔΗΣ",69
"108876"," Και τα δικά σας τα θυμάμαι.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108877"," Είμαι βέβαιος, κύριε Παπαδημούλη. Έχετε μεγάλη μνήμη, αλλά είναι καλύτερα να επικεντρώσουμε στο πιο συγκεκριμένο χρονικό διάστημα. Δεν χρειάζεται να πάμε τώρα καμμιά τριανταριά χρόνια πίσω και ξανανοίξουμε αυτήν την κουβέντα.
Άρα, λοιπόν, ας έρθουμε τώρα στο τι κάνατε προχθές. Αφήστε τι έκανε ο άλφα και ο βήτα. Είπατε «ναι». Και πριν προφτάσει αυτό το «ναι» να ατονήσει, να χαθεί στον αέρα, πήγε ο Αρχηγός σας και είπε «ποιοι είναι αυτοί οι κινδυνολόγοι που έρχονται και λένε ότι εμείς θα σκίσουμε το μνημόνιο;». Ποιος τα λέει αυτά τα πράγματα; 
(Χειροκροτήματα από το Βουλευτή της Νέας Δημοκρατίας κ. Σπυρίδωνα-Άδωνη Γεωργιάδη)","ΜΑΥΡΟΥΔΗΣ ΒΟΡΙΔΗΣ",69
"108878"," Ενθουσιάστηκε ο κ. Γεωργιάδης!","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108879"," Ναι, ο γνωστός κ. Γεωργιάδης. 
Ποιοι είναι αυτοί οι κινδυνολόγοι;","ΜΑΥΡΟΥΔΗΣ ΒΟΡΙΔΗΣ",69
"108880"," Της δανειακής και όχι του μνημονίου...","ΑΛΕΞΙΟΣ ΜΗΤΡΟΠΟΥΛΟΣ",319
"108881"," Της δανειακής. Έχετε δίκιο.","ΜΑΥΡΟΥΔΗΣ ΒΟΡΙΔΗΣ",69
"108882"," …στην επιτροπή ήταν όλο…(δεν ακούστηκε)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108883"," Όχι, στην επιτροπή ήταν όλο μαζί.","ΜΑΥΡΟΥΔΗΣ ΒΟΡΙΔΗΣ",69
"108884"," Στην επιτροπή ήταν όλο μαζί. Εγώ ήμουν εισηγητής και ξέρω.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108885"," Εν συνεχεία, δεν έγινε μόνο αυτό. Αν θυμάμαι καλά, από αυτό εδώ το Βήμα λέγατε –οι αγορητές σας- ότι η κ. Μέρκελ είναι ανεπιθύμητη. Αν η κ. Μέρκελ είναι ανεπιθύμητη στην Ελλάδα, γιατί εσείς πηγαίνετε και βλέπετε τον Υπουργό Οικονομικών της; Εδώ είναι ανεπιθύμητη!","ΜΑΥΡΟΥΔΗΣ ΒΟΡΙΔΗΣ",69
"108886"," Δεν πήγαν στο αφεντικό.","ΑΠΟΣΤΟΛΟΣ ΚΑΚΛΑΜΑΝΗΣ",172
"108887"," Όχι κατευθείαν. Πήγαν ακόμα χειρότερα, διότι κατά μείζονα λόγο ο εμπνευστής και εφαρμοστής αυτής της πολιτικής είναι ο κ. Σόιμπλε. 
Και έρχομαι τώρα στο τρίτο, το οποίο επίσης μου έκανε εντύπωση. 
Εσείς υποτίθεται ότι ομνύετε στην Ευρώπη -τουλάχιστον τινές εξ υμών- όπως και στο ευρώ, στην άλλη Ευρώπη, έτσι όπως τη σκέπτεστε. Σύμφωνοι. Όμως, εν πάση περιπτώσει, κατ’ αρχάς στην Ευρωπαϊκή Ένωση, στη δική σας παράδοση, σε μια παράδοση μιας ευρωπαϊκής Αριστεράς. Έτσι δεν είναι; Σ’ αυτήν την κουλτούρα και σ’ αυτήν τη γραμμή. Και τι ακούω τώρα, κυρίες και κύριοι; Ακούω να λέτε «γιατί δεν υιοθετεί η Ευρωπαϊκή Ένωση τη γραμμή του καλού Διεθνούς Νομισματικού Ταμείου που τα λέει ωραία –για να συνεννοούμαστε, οι Αμερικάνοι τα λένε ωραία- σε σχέση με την Ευρωπαϊκή Ένωση που τα λέει ανάποδα και δεν ακούνε αυτούς τους καλούς ανθρώπους που μιλάνε για τη μείωση του χρέους;». Ε, τώρα δεν φταίμε εμείς αν επισημαίνουμε αντιφάσεις. Δεν είναι η δική μας κριτική αντιφατική. Η δική σας θέση είναι αντιφατική. 
Εγώ εύχομαι –και το λέω ειλικρινώς- να το λύσετε αυτό το θέμα στο εσωτερικό σας και να το ξεκαθαρίσετε. Και το έχω πει πολλές φορές ότι η χώρα χρειάζεται εποικοδομητική και δημιουργική Αξιωματική Αντιπολίτευση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, θα σας παρακαλούσα για μια μικρή ανοχή.","ΜΑΥΡΟΥΔΗΣ ΒΟΡΙΔΗΣ",69
"108888"," Υπάρχει ανοχή.","ΑΘΑΝΑΣΙΟΣ ΜΠΟΥΡΑΣ",350
"108889"," Είστε Πρόεδρος, κύριε Μπούρα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108890"," Όχι, αλλά υποστηρίζει το αίτημά μου.","ΜΑΥΡΟΥΔΗΣ ΒΟΡΙΔΗΣ",69
"108891"," Ο κ. Μπούρας είναι εμψυχωτής του Προεδρείου.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108892"," Λέω, λοιπόν, ότι η χώρα πράγματι χρειάζεται μια Αξιωματική Αντιπολίτευση η οποία να κάνει σκληρή, σκληρότατη κριτική στην Κυβέρνηση, γιατί το έργο της διακυβέρνησης σήμερα σ’ αυτές τις συνθήκες είναι εξαιρετικά δύσκολο. Ακόμα και αν μαζεύαμε από όλον τον κόσμο τους καλύτερους και τους κάναμε Υπουργούς, πάλι θα υπήρχαν παραλείψεις, πάλι θα υπήρχαν καθυστερήσεις και σφάλματα.","ΜΑΥΡΟΥΔΗΣ ΒΟΡΙΔΗΣ",69
"108893"," Δεν τους έχετε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108894"," Άρα, πάλι θα υπήρχε σημαντικό περιθώριο για τη δουλειά μιας πραγματικής Αντιπολίτευσης που έχει να υποδείξει τέτοιου είδους κενά. 
Όμως, εσείς δεν κάνετε αυτό. Αυτό που κάνετε εσείς είναι μηδενισμός, ισοπέδωση, λαϊκισμός και πλήρης καταρράκωση, σε τελευταία ανάλυση, μιας οποιασδήποτε τέτοιας κριτικής διαδικασίας. 
Και τελειώνω με δυο κουβέντες για τα ζητήματα τα οποία ετέθησαν. 
Νομίζω, κύριε Υπουργέ, ότι αυτό το σχέδιο νόμου είναι σημαντικό και ειλικρινά απορώ γιατί δεν το υπερψήφισαν όλες οι πτέρυγες της Βουλής. Διότι πρόκειται για μια οδηγία, για την οποία όλοι συμφωνούμε ότι κινείται προς τη σωστή κατεύθυνση. Είναι προς τη σωστή κατεύθυνση της ενεργειακής εξοικονόμησης και έχει καλές ρυθμίσεις, τουλάχιστον επί της αρχής. Ανεξαρτήτως με το αν κάποιος μπορεί να έχει κάποιες επιφυλάξεις στο άλφα ή στο βήτα άρθρο,  εγώ θα περίμενα να ακούσω ένα μεγάλο «ναι», το οποίο θα φανέρωνε και καλές προθέσεις. Τι θα πει το «ΠΑΡΩΝ», οι επιφυλάξεις και το ένα και το άλλο; Πες ένα «ναι», βρε αδερφέ, σε μια οδηγία που λέει ότι εδώ στο τέλος-τέλος θα εξοικονομήσουμε ενέργεια από τα κτήρια και ότι βελτιώνουμε ένα θεσμικό πλαίσιο. Τι πειράζει να πείτε αυτό το «ναι», για να δείξετε και την καλή σας πρόθεση στο τέλος-τέλος; Όχι, επιμένετε σ’ αυτήν τη μεμψιμοιρία και τη μιζέρια του «ΠΑΡΩΝ».  
Όμως, το μείζον σ’ αυτήν τη συζήτηση, κύριε Υπουργέ, είναι το πώς θα εφαρμοστούν όλα αυτά τα πράγματα και το πώς εφαρμόζονται μέχρι σήμερα. Και εδώ επειδή ο κ. Τσίπρας μου έχει γίνει εσχάτως λίγο πιο συμπαθής, γιατί θυμήθηκε τις αναφορές του «ριζοσπαστικός», θα πω ότι όπως ξέρετε, η Νέα Δημοκρατία έχει διακηρυγμένη ιδεολογία της το Ριζοσπαστικό Φιλελευθερισμό. Δεν πήγε σ’ αυτό ο κ. Τσίπρας. Πήγε ακόμα καλύτερα. Πήγε στην ΕΡΕ, στην Εθνική Ριζοσπαστική Ένωση. Και επειδή μιλάμε και για μια Ριζοσπαστική Αριστερά εδώ, εγώ θα περίμενα ότι αυτό που θα ήταν πραγματικά ριζοσπαστικό –και σας καλώ, κύριε Υπουργέ, να το κάνει η Κυβέρνηση- είναι σε συστήματα αγκυλωμένα και γραφειοκρατικά –και εντοπίσατε γραφειοκρατίες εσείς και κωλυσιεργίες- να φερθείτε ριζοσπαστικά, κύριε Υπουργέ και να καταργήσετε τη χαρτούρα. Καταργήστε όλες αυτές τις διατάξεις οι οποίες κωλύουν τη γρήγορη και αποτελεσματική πρόσβαση των πολιτών σε ένα σύστημα. Εκεί ριζοσπαστικά, χωρίς πολλά, πολλά και χωρίς να σεβόμαστε τους τύπους, τις ιεραρχίες, τις δομές, το «ξέρετε, δεν γίνεται» και το «δεν μπορούμε να το φτιάξουμε», εκεί θα πρέπει να μπούμε ορμητικά και να αλλάξουμε αυτές τις συνθήκες. 
Και τώρα θα ήθελα να πω μια κουβέντα για τον περιφερειακό σχεδιασμό και τα απορρίμματα. 
Άκουσα ξανά μία κριτική –άκουσα την πρόταση του ΣΥΡΙΖΑ, κυρίως όπως διατυπώθηκε από την κ. Σακοράφα- για τον περιφερειακό σχεδιασμό και τα απορρίμματα. Είναι σίγουρο πως αν το εφαρμόζαμε αυτό, δεν θα είχαμε διαχείριση απορριμμάτων. Θα πρέπει να είμαστε σίγουροι γι’ αυτό. Δηλαδή, αν ξεκινούσαμε με την οικιακή κομποστοποίηση, περιφερειακά στα χωριά και από τα περιφερειακά στα χωριά, εν συνεχεία ενδιάμεσα σε σταθμούς μεταφόρτωσης και μετά τους σταθμούς μεταφόρτωσης περιμέναμε να κάνουμε κεντρικό σχεδιασμό, αλλά όλα αυτά με δημοψηφίσματα και συμμετοχή των πολιτών, σας διαβεβαιώνω ότι θα τα «τρώγαμε» τα σκουπίδια σήμερα. 
Όμως, εν πάση περιπτώσει, βρισκόμαστε στο εξής σημείο, το οποίο πάλι δεν καταλαβαίνω γιατί δεν το προχωράμε και γιατί δεν το τελειώνουμε. Εδώ εκείνο που γίνεται είναι μια αλλαγή. Διότι άκουσα τον κ. Πάντζα να λέει «γιατί δεν ακούτε τους πολίτες». Με συγχωρείτε, αλλά ποιος δεν ακούει τους πολίτες; Εσείς δεν ακούτε τώρα τους πολίτες, διότι ο Δήμος Λαυρεωτικής είναι αυτός που έχει κάνει την πρόταση. Μάλλον πάλι δεν ακούσατε το ποιος έχει εισηγηθεί το συγκεκριμένο. Εμείς ακούμε τους πολίτες.","ΜΑΥΡΟΥΔΗΣ ΒΟΡΙΔΗΣ",69
"108895"," Ολοκληρώστε, κύριε Βορίδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108896"," Τελειώνω, κυρία Πρόεδρε και σας ευχαριστώ πολύ για την ανοχή σας. 
Όμως, εγώ θα σας πω και το εξής. Σε έναν κεντρικό σχεδιασμό ακούς μεν τους πολίτες, αλλά η γνώμη των πολιτών δεν είναι δεσμευτική, γιατί εκείνο το οποίο θα πρυτανεύσει είναι γενικότερα συμφέροντα τα οποία εκφράζονται συνολικά. Ο περιφερειακός σχεδιασμός δεν είναι σχεδιασμός διαχειρίσεως των απορριμμάτων της Λαυρεωτικής για να πούμε ότι είναι το κεντρικό ζήτημα. Είναι σχεδιασμός της Αττικής. 
Εγώ, κύριε Υπουργέ –για να είμαστε συνεννοημένοι- έχω άποψη για το σχεδιασμό. Δεν θεωρώ ότι πρέπει να καταργηθεί, αλλά θεωρώ ότι μετά το 2003 θα πρέπει να επαναξιολογηθεί.","ΜΑΥΡΟΥΔΗΣ ΒΟΡΙΔΗΣ",69
"108897"," Το 2003;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108898"," Το 2003 έγινε το βασικό νομοθέτημα. Τώρα έχουμε 2013. Έχει περάσει μια δεκαετία. Άρα, χρειάζεται μια επαναξιολόγηση ως προς τι κάνουμε, πού έχουμε μείνει πίσω, πού πρέπει να σπεύσουμε να τον εφαρμόσουμε ή πού πρέπει να τον αναθεωρήσουμε.
Όσον αφορά, βέβαια, το να τον αναθεωρήσουμε, έχει να κάνει και με τις τεχνολογίες. Άκουσα, για παράδειγμα, τον κ. Παπαδημούλη να λέει ότι δεν θέλουν τη θερμική επεξεργασία.","ΜΑΥΡΟΥΔΗΣ ΒΟΡΙΔΗΣ",69
"108899"," Κύριε Βορίδη, μην ανοίγετε άλλες παραγράφους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108900"," Τι σας πειράζει εσάς η θερμική επεξεργασία; Γιατί αποκλείετε μια τεχνολογία η οποία αφήνει ελάχιστο υπόλειμμα και άρα, δεν έχουμε ανάγκη να φτιάχνουμε χώρους υγειονομικής ταφής; Γιατί, λοιπόν, δεν αφήνετε να προχωρήσουμε εκεί; 
Και με αυτήν την οπτική, εγώ πιστεύω ότι χρειαζόμαστε σήμερα μια επαναξιολόγηση και εκεί όπου δεν χρειαζόμαστε ντε και καλά χώρους υγειονομικής ταφής, μπορούμε να μην έχουμε χώρους υγειονομικής ταφής, γιατί έχει να κάνει με το πόσο είναι τελικά το υπόλειμμα.
Εκεί, λοιπόν, εγώ εμμένω σε μια βασική θέση που έχω υποστηρίξει στο παρελθόν, ότι αν εφαρμόσουμε πλήρως το σχεδιασμό και δούμε ότι δεν μας χρειάζονται πρόσθετοι χώροι υγειονομικής ταφής, μπορούμε να προχωρήσουμε και σε κατάργηση αυτών των συγκεκριμένων χώρων. Δεν είναι ανάγκη να φτιάχνουμε παραπάνω απ’ όσα θέλουμε, και για λόγους οικονομικούς αλλά -αν θέλετε- και γενικότερα, για λόγους περιβαλλοντικούς.  
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"108901"," Σας ευχαριστούμε. 
Το λόγο έχει η κ. Παρασκευή Χριστοφιλοπούλου, Κοινοβουλευτική Εκπρόσωπος του ΠΑΣΟΚ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108902"," Κυρίες και κύριοι συνάδελφοι, σήμερα η Βουλή συζήτησε –και ολοκληρώνει σε λίγο τη συζήτηση- ένα πολύ σημαντικό νομοσχέδιο. Και το πόσο σημαντικό είναι αυτό το νομοσχέδιο φαίνεται και μόνο από την αναφορά που έκανε ο Υπουργός, ότι τα κτήρια είναι υπεύθυνα για το 40% της ενέργειας -το σημείωσα και υπάρχει αυτό και στους παγκόσμιους  καταλόγους- και για το 50% των εκπομπών του διοξειδίου του άνθρακα. Και μόνο αυτό αρκεί για να καταδείξει τη σπουδαιότητα  του νομοσχεδίου, σε συνδυασμό με την ψήφιση από το ελληνικό Κοινοβούλιο μιας οδηγίας που άκουσα και εγώ από τις περισσότερες πτέρυγες της Βουλής ότι είναι μια οδηγία με την οποία κατ’ αρχάς υπάρχει συμφωνία και το πρόβλημα είναι περισσότερο το πόσο καλά θα την εφαρμόσουμε, παρά η οδηγία αυτή καθαυτή. 
Θα περίμενε κανείς ότι εάν είχαμε τη στοιχειώδη υπευθυνότητα, θα έπρεπε τουλάχιστον να ψηφίσουμε επί της αρχής «ΝΑΙ». Και βεβαίως θα περίμενε κανείς να συζητήσουμε πολύ περισσότερο. 
Έχουμε τα προγράμματα, όπως το «Εξοικονομώ κατ’ οίκον» από το οποίο έχουν ωφεληθεί δέκα χιλιάδες συμπολίτες μας, αλλά που πρέπει να πάει γρηγορότερα και απλούστερα για τον πολίτη, το πρόγραμμα για τους ΟΤΑ και το πρόγραμμα για τα δημόσια κτήρια.
Εδώ, λοιπόν, πρέπει να εντείνουμε τις προσπάθειες μας, να απλοποιήσουμε τις διαδικασίες, να έχουμε ευελιξία και μαζί διαφάνεια. Εδώ πρέπει να προσπαθήσουμε να καταπολεμήσουμε τη γραφειοκρατία. Και πρέπει να κάνουμε μια μεγάλη προσπάθεια, γιατί ο στόχος που μπαίνει από την οδηγία είναι πάρα πολύ φιλόδοξος. Είναι φιλόδοξος, αλλά είναι και ένας στόχος καλός, γιατί η χώρα και πόρους θα εξοικονομήσει και το περιβάλλον θα προστατέψει. 
Είναι, λοιπόν, ένα νομοσχέδιο το οποίο ωφελεί τους πολίτες, ωφελεί το περιβάλλον, προστατεύει τα οικοσυστήματα, ωφελεί τελικά και τους καταναλωτές. 
Βεβαίως θα πει κανείς «γιατί στις ομιλίες των Κοινοβουλευτικών Εκπροσώπων» -γιατί δε θα αποφύγω και εγώ να συζητήσω τα γενικά- «αναλώσαμε τόσο χρόνο για να ξαναβάλουμε τη συζήτηση, η οποία έγινε και έληξε;» Διότι   υπήρξαν τοποθετήσεις Κοινοβουλευτικών Εκπροσώπων μετά την οικειοθελή είσοδο του κ. Βρούτση στη Βουλή και τη δήλωσή του. Και κατά τον Κανονισμό, έχει δικαίωμα ο κύριος Υπουργός να το κάνει. Το έκανε και υπήρξε  γύρος απαντήσεων. Απάντησε από τη Νέα Δημοκρατία η κ. Βούλτεψη, ο κ. Παπαδημούλης από τον ΣΥΡΙΖΑ, εγώ κι οι άλλοι Κοινοβουλευτικοί Εκπρόσωποι τοποθετηθήκαμε και έκλεισε. 
Και ξαφνικά -ω του θαύματος- επειδή καταψηφίζουμε και μια οδηγία την οποία κατά τα άλλα λέει ο ΣΥΡΙΖΑ, σταθερός στο πρόγραμμα του, ότι θα την ψήφιζε, αν δεν είχε εκείνο και αν δεν είχε το άλλο, πετάμε την μπάλα στην εξέδρα και ξαναφέρνουμε για συζήτηση το θέμα της κατάληψης. Γιατί; Γιατί σας συμφέρει να φέρουμε πάλι σ’ αυτήν την Αίθουσα την πόλωση. Και γιατί σας συμφέρει η πόλωση και η όξυνση; Γιατί αυτή σας ευνοεί. Γιατί εσείς στο ΣΥΡΙΖΑ στ’ αλήθεια είσαστε άκρα, γιατί αφεντικά σας είναι η κομμουνιστική οργάνωση, οι συνιστώσες, όλοι αυτοί που μας θέλουν περισσότερο «ουρά» του ΠΑΜΕ και του ΚΚΕ, κύριε Παπαδημούλη, και λιγότερο ένα κόμμα που υμνεί τον Ομπάμα και τις άλλες σοσιαλδημοκρατικές πολιτικές, που ξαφνικά έχει δει το φως και κατάλαβε ότι δεν μπορεί να ακυρωθεί με ένα άρθρο ο εφαρμοστικός νόμος και πάει έξω και λέει: «Κοιτάξτε, δεν το εννοούσαμε έτσι ακριβώς». Είδε το φως το αληθινόν ο κ. Τσίπρας εις την Εσπερίαν, διότι η Λατινική Αμερική φαίνεται ότι τον φώτισε αλλιώς! Ευτυχώς, θα έλεγα. 
Όλα αυτά είναι καλά, θα έλεγα εγώ. Όμως  ακούγοντάς  σας πραγματικά - χαμογελάσατε και υποτίθεται ότι κάνατε χιούμορ, αλλά ήσασταν τόσες πολλές φορές αλαζονικός για εμάς- επιτρέψτε μου να ρωτήσω: είστε σταθεροί στο πρόγραμμά σας; Εγώ σας ερωτώ: Το πρόγραμμά σας έχει άραγε τη φορολόγηση των χριστιανών πιστών, έτσι ώστε να χρηματοδοτείται η Εκκλησία; Το πρόγραμμά σας έχει τη Βίλα «Αμαλία» ως ανάχωμα από το οποίο θα μας πάρει και θα μας σηκώσει; Αυτά είναι στο πρόγραμμά σας; Το πρόγραμμά σας έχει τι απ’ όλα και ποιο απ’ όλα; Την κατάργηση του μνημονίου, που λέγατε προεκλογικά; Την κατάργηση των δανειακών συμβάσεων και όσων έχουν ψηφιστεί, με ένα άρθρο, όπως ακριβώς με ένα άρθρο τα φέρνουμε και εμείς, με τη διαδικασία του κατεπείγοντος; Ή την αναθεώρηση, που είπατε έξω; Το  ότι είναι νεκρό το μνημόνιο;  Τι ακριβώς σημαίνει «είναι νεκρό»; 
Μιλήσατε πολύ και μάλιστα ακραία, λαϊκίστικα, δημαγωγικά και μηδενιστικά. Κάποτε ο Αρχηγός σας -το έχω ξαναπεί- είχε πει για υπεύθυνη αντιπολίτευση, αιωνία της η μνήμη! Ποια υπεύθυνη αντιπολίτευση; Υπάρχει ένα πράγμα θετικό που να είπατε; Υπάρχει μια πρόταση που να είπατε στην ομιλία σας; Αντίθετα, τι κάνατε; Και πάλι ρίξατε την μπάλα στην εξέδρα αποφεύγοντας το κρίσιμο ζήτημα της βίας, για την οποία δεν παίρνετε θέση, επικεντρωθήκατε μόνο στις δυνάμεις καταστολής και πάλι δώσατε συχωροχάρτι στη βία –γιατί υπάρχει βία από τα Αριστερά, υπάρχει βία και από την άκρα Δεξιά, τη φασίζουσα- μέσω του επιχειρήματος τι έχει γίνει στη χώρα, της δυστυχίας του κόσμου και της φτωχοποίησης.
Και εγώ σας ερωτώ: Τι κάνατε τρία χρόνια; Υπονομεύατε συστηματικά αυτήν την προσπάθεια. Και εγώ θα σας έλεγα και θα σας συνιστούσα να αποφεύγετε τους εισαγγελείς. Τρία χρόνια υπονομεύετε αυτήν την προσπάθεια με κάθε τρόπο, με κάθε νόμιμο και παράνομο τρόπο και με βία. 
Και έρχεστε τώρα και τι κάνετε από το Βήμα της Βουλής; Ωραιοποιείτε, ανακατεύετε τα πράγματα, «πότε έτσι, πότε γιουβέτσι», πότε το καταργούμε, πότε δεν το καταργούμε, πότε είμαστε και υπέρ αυτού αλλά και υπέρ του άλλου, όποια ομάδα μας βρει έχει και αυτή δίκιο, και λύση δεν προτείνετε. 
Μιλήσατε, κύριε Παπαδημούλη, για λάθος συνταγές για άλλη μια φορά. 
Εγώ θα χρησιμοποιήσω τα λόγια και το επιχείρημα -μεταφέροντάς τα και πάλι-  του υπευθύνου του τομέα Οικονομικών του ΠΑΣΟΚ του κ. Σαχινίδη, ο οποίος πάρα πολλές φορές έχει μιλήσει σε συναντήσεις του και με τον κ. Τσακαλώτο και τους έχει προκαλέσει.
Γιατί ποιος θέλει την ύφεση; Ποιος ήθελε μια Ευρώπη 90% συντηρητική απέναντί του και νεοφιλελεύθερη, αλλά έπρεπε να σώσει τη χώρα; Γιατί, ξέρετε, για εμάς, για τον κεντρώο χώρο και το ΠΑΣΟΚ της Κεντροαριστεράς με έμφαση στο Κέντρο, έχει πολύ μεγάλη σημασία η επιβίωση κατ’ αρχάς της χώρας. Και όταν απέναντί σου οι εταίροι-δανειστές είναι κατά 90% νεοφιλελεύθεροι, οφείλεις να πάρεις αυτό που έχεις. Ή μήπως υπήρχε κάτι άλλο, το οποίο δεν εδόθη καν στον κ. Χριστόφια που πήγε κι αυτός και στη Ρωσία και παντού;  Ή μήπως υπήρχε άλλη λύση και δεν το ξέραμε; 
Πείτε μου εσείς τώρα για όλα αυτά τα πολύ ωραία που λέτε, πέρα από τα άλλα που λέτε για τις επενδύσεις. Γιατί και εδώ είστε επαμφοτερίζοντες. Λέτε: Θα υπάρχουν καλές επενδύσεις, αλλά εμείς θα αναθεωρήσουμε την σύμβαση με την «COSCO» όταν θα έρθουμε. Ό,τι έχει γίνει θα το αναθεωρήσετε. Εντάξει, αναθεωρήστε το! Να τα λέτε στον ελληνικό λαό αυτά καλά και να τα λέτε όχι μία έτσι και μια αλλιώς. Να έχετε θέση. 
Και σας ερωτώ και πάλι: Ποια είναι η δική σας συνταγή για το πού θα βρεθούν τα χρήματα; Και εγώ είμαι υπέρ του να εισρεύσουν και να γίνουν και δημόσιες επενδύσεις, σοβαρές, όχι αποσπασματικές. Να αυξηθούν οι δημόσιες επενδύσεις στην υγεία, στην παιδεία, στην ασφάλεια. Πού θα βρείτε τα κονδύλια και πώς θα το κάνετε;
Γιατί εμείς λέμε καθαρά ότι μέσα σ’ αυτό το πρόγραμμα είμαστε, διαπραγματευόμαστε και ελπίζουμε παλεύοντας και αγωνιζόμενοι μέσα στο πλαίσιο του Ευρωπαϊκού Σοσιαλιστικού Κόμματος, στο οποίο μετέχουμε, να αλλάξει το μείγμα πολιτικής στην Ευρωπαϊκή Ένωση. Κι αυτό κάνουμε. Κι αυτήν τη στιγμή και ο Πρόεδρός μας αυτό κάνει στη Γερμανία όπου βρίσκεται και συνομιλεί με το Γερμανικό Σοσιαλδημοκρατικό Κόμμα. Αυτό κάνουμε, σταθεροί στις αξίες μας. Όμως πρώτη των αξιών μας είναι η επιβίωση αυτής της χώρας. 
Στηρίζουμε, λοιπόν, την Κυβέρνηση για την Ελλάδα, για καμμία Νέα Δημοκρατία. Και μας χωρίζουν πολλά. Είχα πει και το πρωί στη τοποθέτησή μου ότι ούτε η Αστυνομία είναι μέσο για να κάνεις πολιτική, η κρατική βία, αλλά βεβαίως πολλώ μάλλον δεν είναι και η άλλη βία μέσο για να κάνεις πολιτική. 
Και επαναλαμβάνω: όχι δύο μέτρα και  δύο σταθμά. Είπε ο κ. Βορίδης «να το δούμε με τον κ. Δένδια». 
Να το δούμε με τον κ. Δένδια εφόσον υπάρχει αυτή η χρήση της καταστολής με φειδώ και σε περιπτώσεις όπου δεν μπορεί να γίνει αλλιώς.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108903"," Και ισομερώς.","ΑΠΟΣΤΟΛΟΣ ΚΑΚΛΑΜΑΝΗΣ",172
"108904"," Το είπα, κύριε Πρόεδρε, όχι με δύο μέτρα και δύο σταθμά. Και χαίρομαι διότι άκουσα και έμαθα και μακάρι να επιβεβαιωθεί αυτό, ότι αυτά τα αίσχη που συνέβησαν με τις μπαλοθιές στην κηδεία του Ντερτιλή, έχουν συνέχεια και έννομες συνέπειες και αυτοί πήγαν εκεί που πρέπει και συνελήφθησαν. Θα το παρακολουθήσουμε αυτό, διότι εμείς δεν δίνουμε συγχωροχάρτι ή δεν σιωπούμε όπως εσείς. 
Όταν υπάρχει επερώτηση από το φασίζον μόρφωμα, την Χρυσή Αυγή, είμαστε εδώ. Είμαστε εδώ για να υπερασπιστούμε, δεν φεύγουμε, ξέρετε. Μόνη μου τους είπα ότι «εσείς δεν μπορείτε να μιλάτε γιατί σηκώνετε την σημαία της 21ης Απριλίου». Εσείς πού είστε όταν η Χρυσή Αυγή παραβιάζει τα δημοκρατικά ήθη εδώ στο ελληνικό Κοινοβούλιο; Φεύγετε και πάτε παραλία, διότι δεν σας συμφέρει. Σας συμφέρει η όξυνση. Επενδύετε στην όξυνση. Αυτός είναι ο στόχος σας. 
Κύριε Υπουργέ, επανέρχομαι για λίγο στο νομοσχέδιο θέλοντας και εγώ με τη σειρά μου να τοποθετηθώ για την τροπολογία που αφορά τα απορρίμματα. Φοβούμαι πολύ ότι και εδώ από την Αντιπολίτευση έχουμε μία από τα ίδια. Δεν άκουσα μία εναλλακτική πρόταση. 
Εξηγούμαι γιατί και από την δική μας πλευρά είναι σαφές. Η τροπολογία που φέρατε σε καμμία περίπτωση δεν μπορεί να οδηγήσει σε αξιοποίηση και των δύο τοποθεσιών. Εδώ μιλάμε για την επιλογή της θέσης Φοβόλες έναντι της θέσης Βραγόνι, μιλάμε για μια απόφαση με πολύ μεγάλη πλειοψηφία του Δήμου Λαυρεωτικής η οποία εκπροσωπεί άρα το μεγαλύτερο, το μέγιστο θα έλεγα, βαθμό των κατοίκων της περιοχής. Γι’ αυτόν τον σχεδιασμό που γίνεται για την Αττική υπάρχει, σε ό,τι αφορά την τροπολογία αυτή, μια συναίνεση. Αυτό και το χαιρετίζουμε και το υποστηρίξαμε και το βοηθήσαμε. 
Από κει και πέρα βεβαίως, επειδή έχουν περάσει και πολλά χρόνια, θα πρέπει να δούμε και το θέμα των τεχνολογιών και την αξιολόγηση του υπάρχοντος σχεδιασμού. Εμείς δεν λέμε «όχι» σε αυτό. 
Θέλω να δηλώσω ότι τόσο τα σχόλια του εισηγητή μας του κ. Μωραΐτη όσο και οι επισημάνσεις που έκανε ο κ. Κεγκέρογλου αργότερα που μίλησε από την πλευρά μας για το θέμα της τροπολογίας, με βρίσκουν απολύτως σύμφωνη και εμένα ως Βουλευτή πλέον της Αττικής. Διότι πρέπει να πούμε καθαρά ότι αυτή η λύση είναι το καλύτερο που έχουμε αυτή τη στιγμή να κάνουμε για τη νότια, την ανατολική Αττική και την περιοχή της Λαυρεωτικής. 
Όμως, θα πρέπει να ληφθεί μέριμνα για το κόστος, κύριε Υπουργέ. Πιστεύω ότι εδώ εσείς μαζί με την Περιφέρεια Αττικής -διότι αυτή είναι η αρμόδια- θα κάνετε μια πολύ ουσιαστική συνεργασία, έτσι ώστε η Περιφέρεια Αττικής να κάνει καθετί δυνατόν για να μην υπάρχει εξακοντισμός του κόστους. Δεύτερον, το μέγεθος και ο όγκος των απορριμμάτων που θα υποδεχθεί αυτή η μονάδα θα αφορά στα απορρίμματα της περιοχής.
 (Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κλείνοντας, θεωρώ ότι πρέπει να συμβάλουμε πάρα πολύ όλοι μας στην καλύτερη δυνατή αξιοποίηση των διατάξεων αυτών της οδηγίας. Κύριε Υπουργέ, θα μας βρείτε αρωγούς αλλά και ελεγκτές σ’ αυτήν την προσπάθεια που κάνετε. Υπερψηφίζουμε το νομοσχέδιο και την τροπολογία, όπως άλλωστε είπε και ο εισηγητή μας.
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"108905"," Ευχαριστούμε, κυρία Χριστοφιλοπούλου.
Το λόγο έχει ο κ. Νότης Μαριάς Κοινοβουλευτικός Εκπρόσωπος των Ανεξαρτήτων Ελλήνων.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, κύριε Υπουργέ, κύριοι Βουλευτές, απ’ ό,τι φαίνεται, τουλάχιστον σε επίπεδο Κοινοβουλευτικών Εκπροσώπων, συνεχίζεται μάλλον η συζήτηση που ξεκινήσαμε το πρωί με αφορμή βεβαίως τις επιθέσεις που κάνει πλέον το σύστημα απέναντι σε κάθε αγώνα των εργαζομένων, αντιλήψεις οι οποίες θέλουν να περάσουν το μήνυμα του νόμου και της τάξης. Το ερώτημα είναι αν εδώ είναι και ο νόμος και η τάξη.
Έθεσα μερικά ερωτήματα το πρωί, διότι διαμαρτυρήθηκε ο κύριος Υπουργός για την κατάληψη, όπως είπε, στο γραφείο του στο Υπουργείο. Ρώτησα πολύ απλά –δεν μου απήντησε ακόμη κανείς από την Κυβέρνηση- αν υπάρχει αυτήν τη στιγμή κατάληψη των Υπουργείων από την τρόικα, δηλαδή εάν σε συγκεκριμένα Υπουργεία, εάν στο Γενικό Λογιστήριο του Κράτους υπάρχουν συγκεκριμένα πρόσωπα που δεν έχουν καμμία σχέση με τους δημοσίους υπαλλήλους -είναι πρόσωπα της τρόικας- δεν έχουν καμμία σχέση με τους συμβούλους και εάν αυτοί ασκούν πολιτική. Και με ποιο δικαίωμα βρίσκονται οι συγκεκριμένοι στα Υπουργεία; Να μας δείξετε το νομικό μέρος, τη νομική βάση πάνω στην οποία στηρίζονται και τους έχετε εκεί. Αυτό είναι ή δεν είναι κατάληψη;
Διότι ακόμη και η περίφημη πρώτη δανειακή σύμβαση μεταξύ Ελλάδας-χωρών Ευρωζώνης είναι εδώ στη Βουλή, περιμένει να κυρωθεί από τον Ιούνιο του 2010. Εκεί υπάρχει μία ρήτρα που λέει να πηγαίνει μέσα η τρόικα. Πού είναι; Αφού δεν το έχετε κυρώσει.
Άρα, να σταματήσει η διγλωσσία και να σταματήσουν αυτές οι διαδικασίες τις οποίες πάτε και λέτε. Διότι ούτε νόμο επιβάλλετε. Παράνομα γίνονται οι καταλήψεις. Αφού θέλετε να επιβάλλετε το νόμο, πηγαίνετε να τους ελέγξετε για ποιο λόγο βρίσκονται εκεί. 
Δεύτερον, να επιβληθεί ο νόμος και η τάξη. Με ποιο δικαίωμα στο Υπουργείο Άμυνας δώσατε στοιχεία σημαντικά για την άμυνα της χώρας στους τροϊκανούς; Αυτό είναι νόμιμο; Με ποιο δικαίωμα δίνετε και ξεπουλάτε τα λιμάνια τα οποία βρίσκονται σε παραμεθόριο περιοχή και μπαίνουν μέσα οι Τούρκοι; Είναι νόμιμο; Είναι νόμιμη η σχέση με τις διατάξεις περί εθνικής ασφαλείας; Να σταματήσει, λοιπόν, αυτή η ιστορία.
Δεύτερη παρατήρηση: Απ’ ό,τι φαίνεται, κυρία Πρόεδρε και κύριοι Βουλευτές, ίσως δεν έχουν συνειδητοποιήσει ορισμένοι σ’ αυτήν εδώ την Αίθουσα το πού βρίσκεται η ελληνική κοινωνία. Παρακολουθούν τις δημοσκοπήσεις και αυτάρεσκα θεωρούν ότι η κοινωνία πηγαίνει στην κατεύθυνση των δημοσκοπήσεων. Αυτό που αποδεικνύεται είναι ότι έχουμε ενάμισι εκατομμύριο ανέργους κι αυτό πρέπει να το λάβετε σοβαρά υπ’ όψιν.
Τρίτον, έχουμε τεράστια φτωχοποίηση της ελληνικής κοινωνίας.
 Τέταρτον, έχουμε τρεις χιλιάδες και πάνω αυτοκτονίες. Αυτό δείχνει ότι δεν μπορεί να συνεχιστεί αυτή η κατάσταση. Όμως αυτή η πολιτική που έχει οδηγήσει σ’ αυτά τα αποτελέσματα συνεχίζεται και συνεχίζεται παρότι ήρθε το Διεθνές Νομισματικό Ταμείο πριν λίγο καιρό και τώρα η Ευρωπαϊκή Ένωση και λέει ότι έκαναν λάθος στη συνταγή. Μα, το λάθος στη συνταγή έχει οδηγήσει σε καταστροφή της ελληνικής οικονομίας. Από εκεί πρέπει να βγάλουμε δύο συμπεράσματα.
Πρώτον, με βάση τις συμβατικές υποχρεώσεις όπως έρχονται αυτοί και λένε «να τηρήσετε τα υπεσχημένα», γιατί η Κυβέρνησή σας δεν πάει να προσδιορίσει ποια είναι η ζημιά της ελληνικής οικονομίας, πόσα δισεκατομμύρια είναι, ποιο είναι το κομμάτι της ευθύνης της τρόικας που επέβαλε την πολιτική αυτή και να τους ζητήσετε αποζημίωση; Είναι νόμιμο το ότι δεν τους το ζητάτε;
Από εκεί και πέρα, το δεύτερο είναι ότι αυτήν την πολιτική που είναι αποτυχημένη τη συνεχίζετε εσείς και δεν την αλλάζετε. Ακούστηκαν εδώ ενδιαφέροντα πράγματα. Είπε κάποιος ή κάποια συνάδελφος: «Ας μας πει πού θα βρούμε τα λεφτά». 
Απ’ αυτό εδώ το Βήμα είχα υποδείξει και το είχε δεχτεί ο κ. Στουρνάρας –μόνο που όταν ήταν εδώ πάνω στο Βήμα μονολογώντας με αποκάλεσε λαϊκιστή- ότι υπάρχουν 4,1 δισεκατομμύρια ευρώ που είναι αυτήν τη στιγμή στη διάθεση της Κυβέρνησης, διότι τόσο είναι το ποσό που γλυτώνει η Ελλάδα για το 2013 από τη μείωση των επιτοκίων. Αυτό το σημαντικό «συναλλαγματικό μαξιλάρι» το έχει ο κ. Στουρνάρας και κοιμάται πάνω σ’ αυτό. Πρέπει να ξυπνήσει. 
Πρέπει μέρος του ποσού αυτού να διατεθεί πρώτον, για την αντιμετώπιση της ανεργίας, δεύτερον, για να γίνουν επενδύσεις στον τομέα που ονομάζεται «τρίτος τομέας», δηλαδή στην αλληλέγγυα κοινωνική οικονομία και από εκεί οι άνεργοι και οι νέοι επιστήμονες, αντί να φεύγουν, να βρουν δουλειά. Να προχωρήσουμε σε επενδύσεις με το Πρόγραμμα Δημοσίων Επενδύσεων. Τέλος, να γυρίσει αυτό το ποσό ως κοινωνικός μισθός στους ίδιους τους χαμηλοσυνταξιούχους. 
Να το, λοιπόν, το ποσό πού υπάρχει. Αυτό είναι το ποσό. Αλλά το κρατά, διότι θέλει να το επιστρέψει ξανά με τον άλφα ή βήτα τρόπο στους δανειστές. Να, λοιπόν, που τα πράγματα είναι λίγο διαφορετικά. Και ξεσηκώνεται ο λαός. Οι αγρότες πλέον έχουν βγει στους δρόμους, διότι έχει διαλυθεί η αγροτική παραγωγή. Έχουν βγει στους δρόμους οι πάντες, διαμαρτύρονται κι εσείς τώρα, συνάδελφοι, νομίζετε ότι τα πράγματα είναι όπως σας τα δείχνουν οι δημοσκοπήσεις. Κάνετε μεγάλο λάθος. 
Η κοινωνία δεν πρόκειται να κοιτάξει δημοσκοπήσεις. Η κοινωνία δεν πρόκειται να ακούσει τι θα πούμε ούτε εμείς ούτε εσείς, διότι λειτουργεί μόνη της. 
Όταν διαλύεται η οικονομία, η κοινωνία, η παραγωγή, ό,τι και να πουν τα πολιτικά κόμματα, θα υπάρξει αυτό που ονομάζεται «δράση της ίδιας της κοινωνίας και προστασίας της». Άρα, θα υπάρξουν διαδικασίες, θα υπάρξουν αντιδράσεις, θα υπάρξουν ειρηνικές διαδηλώσεις, θα υπάρξουν όλα αυτά. 
Αυτά δεν μπορείτε να τα αντιμετωπίσετε με καταστολή. Γιατί και η καταστολή έχει όρια. Όταν έχει φύγει όλη η ιστορία σε κοινωνικό επίπεδο, τότε όποια καταστολή και να φέρετε, δεν πρόκειται να έχει σοβαρά αποτελέσματα. Πρέπει να το καταλάβετε αυτό.
Άρα, αυτή είναι μια αποτυχημένη μέθοδος. Μπορεί να θέλετε να τρομοκρατήσετε τον ελληνικό λαό, αλλά δεν μπορείτε να το πετύχετε στο τέλος, διότι όλος ο ελληνικός λαός οδηγείται με αυτά που κάνετε, στην απόγνωση. Άρα, δεν θα φοβηθεί από ένα σημείο και πέρα.
Επειδή ακούσαμε ενδιαφέρουσες αναλύσεις ότι σ’ αυτήν τη χώρα υπάρχουν δικαιώματα κι ότι τα δικαιώματα όλα ρυθμίζονται, τίθενται τα εξής ερωτήματα: Πώς εξασκούνται τα δικαιώματα	; Επιτρέπετε με την πολιτική σας να ασκηθούν τα δικαιώματα; Μπορεί να λειτουργήσει το δημοκρατικό πολίτευμα με 30% ανεργία; Δίνετε τη δυνατότητα στους πολίτες να συμμετέχουν; Τι γίνεται με τη συμμετοχή στον δημοκρατικό βίο που είναι το σημαντικότερο; Αναλύθηκε ότι όλοι μπορούν να συμμετέχουν, να ασκούν τις απόψεις τους, να διαμορφώσουν γνώμη και να πηγαίνουν σε εκλογές για να εκλέξουν μια κυβέρνηση. Έτσι δουλεύει το σύστημα. 
Τίθεται το ερώτημα: Η κυβέρνηση που θα εκλεγεί μπορεί να ενεργήσει αυτοβούλως; Ή δεσμεύεται από το μνημόνιο, το οποίο προβλέπει την τελευταία δόση το 2047; Μέχρι τότε θα λειτουργεί το μνημόνιο. Άρα, πώς θα λειτουργήσει η όλη διαδικασία που υποτίθεται ότι περιγράφθηκε εδώ με ένα φορμαλιστικό τρόπο, ότι όλα είναι όμορφα και όλα είναι ωραία;
Θα ήθελα να απαντήσω σε κάτι. Το πρωί ο κύριος Πρόεδρος δεν μου έδωσε τη δυνατότητα να απαντήσω, παρ’ ότι σήμερα είδαμε να γίνονται διακοπές, να μην κλείνουν μικρόφωνα. Του ζήτησα το λόγο όταν η Κοινοβουλευτική Εκπρόσωπος της Νέας Δημοκρατίας αναφέρθηκε σ’ εμάς και είπε «οι Ανεξάρτητοι Έλληνες μέσα σε εισαγωγικά». 
Της λέω λοιπόν εγώ ότι οι Ανεξάρτητοι Έλληνες είναι και ανεξάρτητοι γιατί δεν είμαστε σε κανένα payroll, δεν έχουμε καμμία εξάρτηση, δεν είμαστε σε καμμία λίστα, δεν έχουμε καμμία χρηματοδότηση -ούτε ακόμη και την κρατική που δικαιούμαστε- και προφανέστατα είμαστε και Έλληνες.
Εγώ ρωτώ: Μήπως εσείς πρέπει να βάλετε εισαγωγικά στο «Νέα Δημοκρατία» γιατί είναι νέα και είναι δημοκρατία; 
Αυτά ως απάντηση, για να μη νομίζετε ότι θα το αφήσουμε αναπάντητο.
Αναφέρθηκε και κάτι ακόμη, «οι συνιστώσες του ΠΑΜΕ». Ε, σας λέμε ότι ο ελληνικός λαός και εμείς ως Ανεξάρτητοι Έλληνες είμαστε  σε ένα κίνημα που πρέπει και το κάνουμε και θα αντισταθούμε στις μνημονιακές σας πολιτικές. Ταυτόχρονα, με δημοκρατικό τρόπο θα στηρίξουμε όλα τα κινήματα και όλες τις απόψεις. Επομένως, εφόσον υπάρχει αυτήν τη στιγμή η σύλληψη και το χτύπημα των στελεχών του ΠΑΜΕ, δεν έχουμε πρόβλημα να βγάλουμε και δήλωση. Αυτά τα περί συνιστωσών κ.λπ., προφανώς αφορούν εσάς.
Όσον αφορά την τροπολογία για το ΙΓΜΕ, τη στηρίζουμε. Αποσύρθηκε όμως. Βλέπω ότι παίζουμε τον παπά. Τη μια φορά πάνε στον ένα Υπουργό και τους λέει «ναι». Όταν τελικά έρχεται η τροπολογία, ο άλλος Υπουργός λέει «εγώ δεν υπογράφω». Το ΙΓΜΕ είναι καθοριστικής σημασίας και πρέπει να υπάρξει, γιατί οι πλουτοπαραγωγικές πηγές της χώρας είναι καθοριστικές.
Όσον αφορά την τροπολογία για την Κερατέα, οι Ανεξάρτητοι Έλληνες είμαστε ένα κίνημα πολιτών, ακτιβιστών, οι οποίοι έχουμε μία συγκεκριμένη θεώρηση και στα ζητήματα της άμεσης δημοκρατίας. Στη βάση αυτή οι Βουλευτές μας έχουν τη δυνατότητα να εκφράζονται ελεύθερα, ιδίως σε θέματα που έχουν σχέση είτε με καθοριστικά ζητήματα συνείδησης είτε με ζητήματα που αφορούν την εκλογική τους περιφέρεια. Υπό την έννοια αυτή και στη συγκεκριμένη τροπολογία θα εφαρμόσουμε τη βασική μας αρχή. Δηλαδή, εάν τεθεί θέμα ονομαστικής ψηφοφορίας –γιατί δεν το γνωρίζω- τότε οι Βουλευτές των Ανεξάρτητων Ελλήνων θα ψηφίσουν κατά συνείδηση. Εάν δεν τεθεί τέτοιο θέμα από εκεί και πέρα λέμε και να καταγραφεί στα Πρακτικά -και το λέω ως Κοινοβουλευτικός Εκπρόσωπος με βάση τις αρμοδιότητες που μου δίνει ο Κανονισμός της Βουλής- ότι δεν θα πρέπει να καταμετρηθεί η δύναμη των Ανεξάρτητων Ελλήνων ούτε στα «ναι» ούτε στα «όχι». Ξεκαθαρίζουμε το ζήτημα αυτό, διότι υπήρχε πράγματι συμφωνία από δήμους και επαφές με εμάς να στηρίξουμε αυτήν την πρόταση. Ταυτόχρονα υπάρχουν πολλά κινήματα στην περιοχή που την αμφισβητούν. Εμείς θέλουμε να δώσουμε ευκαιρία σε όλους στα ζητήματα αυτά. Υπάρχει και προχειρότητα στην τροπολογία. Σε τελική ανάλυση ως Ανεξάρτητοι Έλληνες η θέση μας είναι αυτή που σας ανέπτυξα.
Στο νομοσχέδιο έχουν μπει ορισμένα ζητήματα. Πρώτα απ’ όλα είναι ένα νομοσχέδιο που εναρμονίζει την ελληνική νομοθεσία με την ευρωπαϊκή. Αλλά δεν το αφήνετε έτσι. Βάζετε όλες τις δικές σας απόψεις, αντιλήψεις και στο τέλος το δυναμιτίζετε. Αυτή είναι η πρώτη παρατήρηση.
Δεύτερη παρατήρηση. Έχετε μία πολιτική που πρέπει να προσεχθεί σε σχέση με τις μικρές ιδιοκτησίες. Γίνεται μια επίθεση στη μικρή ιδιοκτησία με το φορομπηχτικό νομοσχέδιο. Γίνεται επίθεση ακόμη και σ’ αυτούς που έχουν ένα μικρό σπιτάκι και παίρνουν ένα ενοίκιο. Τώρα, με όλη τη λογική αυτή, λες και είμαστε εν κενώ, τι γίνεται επί της ουσίας; Θα έχουν και τις επιβαρύνσεις που υπάρχουν με τις διαδικασίες του πιστοποιητικού για τα θέματα της ενέργειας. Στο τέλος ξέρετε τι θα γίνει; Υπάρχει η μαύρη αγορά του ενοικίου. Χαμηλώνουν τα ενοίκια, δεν τα δηλώνουν καθόλου κ.λπ.. Δεν βοηθάτε σ’ αυτήν την κατεύθυνση.
Εδώ πράγματι πρέπει να υπάρξει μια στρατηγική ενέργειας, κύριε Υπουργέ. Ποια είναι όμως η στρατηγική σας; Θέλετε και προωθείτε το πρόγραμμα «Ήλιος»; Αυτή είναι μια στρατηγική που όλους μας βρίσκει αντίθετους. Θέλετε να μετατρέψετε την Ελλάδα, την Κρήτη, σε μια μπαταρία της Γερμανίας. Μας βρίσκετε αντίθετους. 
Επίσης, τι θα κάνετε με τα φωτοβολταϊκά; Ξεκίνησαν τόσοι άνθρωποι –αγρότες κ.λπ.- τα φωτοβολταϊκά και τους έχετε διαλύσει με τις επιλογές σας.
Όσον αφορά τις ανεμογεννήτριες, υπάρχουν αυθαίρετες καταλήψεις βουνοκορφών σε όλη την Ελλάδα. Στην Κρήτη διαμαρτύρεται ο κόσμος. Έχετε κάποια στρατηγική; Διότι πρώτα πρέπει να κάνετε αυτήν τη στρατηγική και μετά να δείτε τη στρατηγική σε σχέση με τα ζητήματα της ενέργειας και των κτηρίων.
Έχετε πολιτική να υπάρξει αυτονομία των νοικοκυριών να αντιμετωπίσουν τα ζητήματα και να απεμπλακούν από τη ΔΕΗ, από τα χαράτσια; Το έχετε αυτό ως λογική; 
Όταν, λοιπόν, θα φτιάξετε μια τέτοια στρατηγική και θα τη φέρετε εδώ, θα τοποθετηθούμε και θα υπάρξουν και οι αναλυτικές απόψεις. 
Πράγματι ο νέος ΚΕΝΑΚ θέτει ζητήματα. Ερώτημα: Έχει μέσα του στοιχεία ταξικά, δηλαδή μπορούν όλοι να μπουν σ’ αυτό το παιχνίδι; Οι άνθρωποι που έχουν χαμηλά εισοδήματα μπορούν; Και πώς θα πάμε;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επίσης, οι εταιρείες παραγωγής ενέργειας όλα αυτά τα χρόνια δεν κάνουν τίποτα παρά να εισπράττουν. Τώρα οι όποιες αλλαγές θα γίνουν στο πεδίο αυτό, θα πληρωθούν από τους καταναλωτές. Γιατί δεν βάζετε τις εταιρείες που τόσα χρόνια εισέπρατταν στα θέματα ενέργειας, να συμμετέχουν κι αυτές; Επιπλέον, αυτόν που θα κάνει μια επένδυση στο σπίτι του, γιατί δεν τον βάζετε να απαλλαγεί σε επίπεδο φορολογίας; Όταν θα πάμε παρακάτω, θα υπάρξει παρέμβαση στα ζητήματα του περιβάλλοντος όπως είναι η διάλυση που έχετε επιφέρει λόγω του πετρελαίου θέρμανσης και της αιθαλομίχλης; 
Πάρτε μέτρα σήμερα και μην τα αφήνετε για αύριο. Διότι το σήμερα παίζει σημαντικό ρόλο.
Όταν λοιπόν τα ζητήματα αυτά…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108906"," Ολοκληρώστε παρακαλώ. Τα υπόλοιπα στη δευτερολογία σας.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Και ο κ. Βορίδης έφτασε τα δεκαοκτώ λεπτά. Έχω δευτερολογία;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108907"," Θα έχετε, βεβαίως.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αρκεί να μην έρθει άλλος Πρόεδρος μετά και να μου πει ότι έχω μισό λεπτό. Τα έχω ξαναδεί αυτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108908"," Δυστυχώς ή ευτυχώς εγώ θα είμαι.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εμείς καταψηφίζουμε το νομοσχέδιο για τους λόγους που σας εξήγησα. Στη δευτερολογία μου θα συνεχίσω με τις υπόλοιπες παρατηρήσεις.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108909"," Ευχαριστούμε.
Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108910"," Ευχαριστώ πολύ, κυρία Πρόεδρε.
Κυρίες και κύριοι συνάδελφοι, το νομοσχέδιο που συζητούμε, δεν είναι προαπαιτούμενο. Είναι ένα κείμενο πάνω στο οποίο θα δοκιμαστούν οι πολιτικές αξιολογήσεις, οι πολιτικές θέσεις και οι διαθέσεις όλων των πολιτικών δυνάμεων. 
Πάνω σε αυτήν τη βάση πρέπει να αξιολογήσουμε.
Κυρίες και κύριοι συνάδελφοι, μετά την ολοκλήρωση των ψηφοφοριών επί των προαπαιτουμένων πλέον μπαίνουμε σε μία νέα περίοδο. Μπαίνουμε στην περίοδο της συγκεκριμενοποίησης της πολιτικής. Μπαίνουμε στην περίοδο του προγραμματικού λόγου. Τέλος πλέον οι γενικές διακηρύξεις. Τέλος πλέον οι πομφόλυγες, οι θολές αναφορές. Μιλάμε επί του συγκεκριμένου. 
Και επειδή, λοιπόν, πολύς λόγος έγινε εδώ πέρα για τις γενικές πολιτικές, κύριε Υπουργέ, ας κάνουμε τώρα και έναν διάλογο επί του συγκεκριμένου, της πολιτικής. Εδώ η δοκιμασία της Κυβέρνησης και ημών προσωπικά είναι κρίσιμη. 
Και θέλω να ξεκινήσω επί του συγκεκριμένου και επί των διαθέσεων, καλόπιστων ή κακόπιστων, με μία αναφορά από μία τοποθέτηση. Η εν λόγω οδηγία είναι το μόνο έναυσμα, ευκαιρία για να βελτιώσουμε την ενεργειακή αποτελεσματικότητα των κτηρίων καθώς και τη δημιουργία εκατομμυρίων θέσεων εργασίας τα επόμενα χρόνια. Ακόμη, πρέπει να σημειωθεί ότι δεν αφορά μόνο την κατασκευή νέων κτηρίων αλλά και την ανακαίνιση και αποκατάσταση υφισταμένων κτηρίων.
Η οδηγία, λοιπόν, έχει διττό χαρακτήρα, την περιβαλλοντική διάσταση αλλά και την οικονομική καθώς μπορεί να λειτουργήσει ως έναυσμα επενδύσεων και μέσο εξόδου από την κρίση. Θα πρέπει σε αυτό να συμβάλει και η επιτροπή με επενδύσεις τις οποίες θα αξιοποιήσουν τα κράτη-μέλη με τον καλύτερο δυνατό τρόπο. 
Η αναφορά και το κείμενο αυτό, κύριε Παπαδημούλη, είναι αναφορά του ευρωπαϊκού κόμματος το οποίο ψηφίσατε και εσείς.","ΝΙΚΟΛΑΟΣ ΤΣΟΥΚΑΛΗΣ",520
"108911"," Δική μου είναι, προσωπική.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108912"," Μπράβο. Όταν φτάνουμε, λοιπόν, εδώ και ερχόμαστε και λέμε ότι ψηφίζουμε «ΠΑΡΩΝ» σε αυτήν την οδηγία την οποία εκθειάσαμε και πολύ σωστά την εκθειάσατε …","ΝΙΚΟΛΑΟΣ ΤΣΟΥΚΑΛΗΣ",520
"108913"," Δεν μπαίνει η οδηγία για ψήφιση.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108914"," Επειδή κάποιοι δεν εφαρμόζουν σωστά και δεν υλοποιούν το σχέδιο δράσης, νομίζω ότι δείχνει κακοπιστία.","ΝΙΚΟΛΑΟΣ ΤΣΟΥΚΑΛΗΣ",520
"108915"," Μην το λέτε εσείς που έχετε ψηφίσει δέκα φορές «ΠΑΡΩΝ». Είστε οι εργολάβοι του «ΠΑΡΩΝ».","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108916"," Να καθήσουμε να συζητήσουμε πώς θα υλοποιηθούν οι συγκεκριμένες πολιτικές. Να δούμε πώς υλοποιήθηκαν οι προηγούμενες όπου θα συμφωνήσουμε απολύτως ότι δεν έγινε απολύτως τίποτα. Να δούμε πώς θα εκμεταλλευθούμε τα νέα χρηματοδοτικά εργαλεία τα οποία μέχρι στιγμής είναι terra incognita για τη χώρα. Να δούμε τι απορροφητικότητα υπήρχε στα προηγούμενα εργαλεία και να συζητήσουμε επί του συγκεκριμένου. 
Κύριε Υπουργέ, τι περιμένουμε από εσάς; Το σχέδιο δράσης το οποίο θα πρέπει να περιλαμβάνει όλες τις παραμέτρους του συγκεκριμένου πλαισίου. Δηλαδή εκτός από το περιβαλλοντικό, που είναι αυτονόητο, το οικονομικό, το κοινωνικό. Αλλά υπάρχει και μια άλλη διάσταση η οποία είναι διεθνής υποχρέωση της χώρας και είναι στοιχείο αξιοπιστίας της χώρας, πώς δηλαδή η χώρα συμμετέχει στο γενικό καταμερισμό των συνθηκών και της διαδικασίας διάσωσης του κλίματος, γιατί έχουμε και κάποιες διεθνείς υποχρεώσεις και είναι στοιχείο αξιοπιστίας. Και τι ζημιά μπορούμε να υποστούμε, παραδείγματος χάριν, από τη μη συμμόρφωση της χώρας στους διεθνείς κανόνες για τις εκπομπές των ρύπων; Οι ζημιές πιθανόν να είναι κάποιες δεκάδες ή και εκατοντάδες εκατομμύρια. Όλα αυτά ήταν στοιχεία που έπρεπε να συζητηθούν αναλυτικά εδώ. Να το συγκεκριμενοποιήσουμε και να σταματήσουμε να συζητάμε γενικώς ποια είναι η κατάσταση των ανέργων, της κοινωνίας, όλα αυτά τα οποία τα γνωρίζουμε.
Και η απάντηση, παραδείγματος χάριν, στους μηχανικούς οι οποίοι αυτήν τη στιγμή βρίσκονται σε απόγνωση και χειμάζονται, στον τεχνικό κόσμο είναι πώς θα διαμορφώσουμε ένα πλαίσιο γενικότερο ενεργειακής αναβάθμισης των κτηρίων διάρκειας δέκα ετών, δεκαπέντε ετών, πώς θα εκμεταλλευθούμε τα εργαλεία και πώς θα εξασφαλίσουμε απασχόληση σε έναν μεγάλο κλάδο συμπολιτών μας. Αυτή είναι η ουσία και όχι το να καθόμαστε να συζητάμε γενικώς και αορίστως όλα τα υπόλοιπα. 
Και θέλω να θυμίσω και κάτι. Το πρόβλημα της διαχείρισης του πλαισίου αυτού είναι γενικότερα ευρωπαϊκό με τη δική μας χώρα, βεβαίως, να είναι πρωταθλήτρια. Και θέλω γι’ αυτό να καταθέσω την τελευταία έκθεση του Ευρωπαϊκού Ελεγκτικού Συνεδρίου στις 14 Ιανουαρίου 2013 που περιγράφει όλες τις παθογένειες όλης της Ευρώπης. Να καθίσουμε, λοιπόν, να το δούμε ολοκληρωμένα για να μπορέσουμε να βγάλουμε κάποια συμπεράσματα.
(Στο σημείο αυτό ο Βουλευτής κ. Νικόλαος Τσούκαλης                       καταθέτει για τα Πρακτικά την προαναφερθείσα έκθεση, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Αξιολόγηση. Το σχέδιο δράσης του 2006 τι τύχη είχε για τη χώρα; Την  ενδιάμεση αξιολόγηση του 2009 την ξέρουμε; Πού υπήρχε η παθογένεια; Μιλάμε σε περίοδο κρίσης. Μιλάμε σε περίοδο έκτακτων συνθηκών. Δεν μπορούμε να κοιμόμαστε με τη ραστώνη του παρελθόντος που λέγαμε «Ασ’ τα να δούμε πώς θα πάνε». 
Και θέλω να σας πω κάτι. Η ομιλία την οποία κάνετε -σας πληροφορώ- είναι ομιλία την οποία ακούσαμε και από τον προκάτοχο σας τότε και μετά στη συνέχεια. Η διαφορά και το στοίχημα που πρέπει να ανοίξουμε και σαν Κυβέρνηση και εσείς προσωπικά είναι πώς ο επόμενος απολογισμός υλοποίησης της συγκεκριμένης οδηγίας θα έχει χειροπιαστά αποτελέσματα, πώς δηλαδή θα μπορούμε να εκπληρώσουμε συγκεκριμένους μετρήσιμους στόχους. Αν αυτό δεν το κάνουμε, τότε θα μου επιτρέψετε να πω ότι θα έχουμε πρόβλημα συνολικό για τη χώρα. 
Έχετε ένα κορυφαίο ζήτημα να διαχειριστείτε, όπως και άλλοι συνάδελφοι σας έχουν το αντίστοιχο του τομέα τους. Εδώ δεν μπορούμε να μιλάμε γενικώς και αορίστως.
Θα περιμέναμε, παραδείγματος χάριν, σήμερα –και θα έπρεπε να γίνει- να δούμε το σχέδιο δράσης για την ενεργειακή απόδοση του 2011, να δούμε σε σχέση με τους στόχους αυτούς και όσον αφορά την ευρωπαϊκή χρηματοδότηση. Η χρηματοδότηση από την πολιτική για τη συνοχή για το χρονικό διάστημα 2007-2013 όσον αφορά την προγραμματισμένη στήριξη από κεφάλαια πολιτικής για τη συνοχή. 
Δεύτερον, το ευρωπαϊκό πρόγραμμα για την έξυπνη ενέργεια επίσης για το ίδιο διάστημα. Πρόγραμμα δαπάνης 750 εκατομμυρίων. Ένα από τα νεότερα εργαλεία είναι ο μηχανισμός «ΕΛΕΝΑ» με ευρωπαϊκή τοπική βοήθεια για την ενέργεια. Ποια είναι τα συγκεκριμένα αποτελέσματα; Έχουμε εμείς κάτι να πούμε γι’ αυτά; Διατέθηκαν από το πρόγραμμα αυτό ή διατίθενται περίπου 18 εκατομμύρια ως επιχορηγήσεις σε τελικούς δικαιούχους. Εμείς έχουμε κάποιους σε αυτό πλαίσιο;
Τρίτο εργαλείο, αυτό της ενδιάμεσης χρηματοδότησης με γραμμές πιστώσεων από διεθνείς χρηματοδοτικούς οργανισμούς.
Τέταρτον, το ευρωπαϊκό πρόγραμμα οικονομικής ανάκαμψης. 
Και είναι και ένα σωρό άλλα χρηματοδοτικά εργαλεία τα οποία θα έπρεπε να έχουμε μπροστά μας, να δούμε ποια είναι η συνοχή μεταξύ τους, η συνέργεια τους, πώς μπορούμε να τα λειτουργήσουμε σε συνδυασμό και με άλλα προγράμματα και να έχουμε όλο το πλαίσιο σε επίπεδο δηλαδή προγράμματος δράσης. Είναι μια εκκρεμότητα. Αυτήν την εκκρεμότητα σας παρακαλούμε πολύ σαν Δημοκρατική Αριστερά να την κοινοποιήσουμε σήμερα. Είμαστε βέβαιοι ότι γνωρίζετε τις ανάγκες των καιρών, τι ακριβώς διαχειριζόμαστε και πρέπει σε σύντομο χρονικό διάστημα να έχουμε εξειδικευμένο το σχέδιο δράσης.
Τελειώνω με το εξής. Δεν θέλω να μακρηγορήσω. Εγώ θα τελειώσω. Δεν θα αρχίσω με τις εισηγήσεις των άλλων Κοινοβουλευτικών Εκπροσώπων.
Κυρίες και κύριοι συνάδελφοι, τοποθετήθηκα και το πρωί εκπροσωπώντας την Δημοκρατική Αριστερά. Δύο από τις μεγάλες παθογένειες του πολιτικού συστήματος ήταν η ανομία και η ατιμωρησία. Η ατιμωρησία οδηγούσε σε αλαζονεία, σε κατασπατάληση του δημόσιου πλούτου, σε λεηλασία του δημόσιου χώρου. Από τον αείμνηστο καθηγητή μου και δάσκαλο όλων –νομίζω- τον Αριστόβουλο Μάνεση μάθαμε τι σημαίνει αρχή της αναλογικότητας και τι σημαίνει σύγκρουση συμφερόντων, στάθμιση συμφερόντων. 
Αυτό το οποίο πρέπει να κατανοήσουμε όλοι είναι ότι η μη εφαρμογή των νόμων οδηγεί σε κοινωνικό δαρβινισμό. Θα επικρατεί ο ισχυρότερος. Πρέπει, λοιπόν, να είναι μέλημα κυρίως της Αριστεράς η διατήρηση και η εφαρμογή των νόμων. 
Και όπως λέει ο καλός μου σύντροφος ο Γρηγόρης ο Ψαριανός, νόμος δεν είναι το δίκιο του εργάτη, νόμος είναι το δίκιο. Και το δίκιο για όλες τις ευνομούμενες χώρες είναι συγκεκριμένο και καλό είναι να το υπερασπίζόμαστε όλοι.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"108917"," Ευχαριστούμε, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής είκοσι ένας μαθητές και μαθήτριες και δύο εκπαιδευτικοί από το Γυμνάσιο Λιβαδίου Λάρισας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει τώρα ο κ. Αθανάσιος Παφίλης, Κοινοβουλευτικός Εκπρόσωπος του ΚΚΕ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108918"," Νόμος είναι, λοιπόν, το δίκιο, ε; Έτσι λέει ο Κοινοβουλευτικός Εκπρόσωπος της Δημοκρατικής Αριστεράς. Ποιου το δίκιο; Γιατί και ο κ. Βορίδης έκανε θεωρητικές αναλύσεις. Εκείνου που εκμεταλλεύεται τη δουλειά του άλλου ή εκείνου που δουλεύει και έχει δικαίωμα να απολαμβάνει επειδή ακριβώς παράγει όλο τον πλούτο της κοινωνίας; Εδώ είναι το ερώτημα και εδώ είμαστε απέναντι, όπως είπε ο κ. Βορίδης και το λέμε ευθέως, και πολύ απέναντι μάλιστα. Γιατί νόμος είναι το δίκιο του καπιταλιστή και της εκμετάλλευσης ανθρώπου από άνθρωπο και η δικιά μας θέση είναι ότι είναι το δίκιο του εργάτη, δηλαδή αυτού που παράγει, που δουλεύει και όχι αυτού που εκμεταλλεύεται την εργατική δύναμη. Και είμαστε απέναντι, είναι γνωστό, πασίγνωστο αυτό.
Ο κ. Βορίδης έκανε μερικές θεωρητικές αναλύσεις -αλλά ξέρετε αυτά μπορούν να γίνονται σε αίθουσες φοιτητών της Νομικής, όταν ξεκόβεις το θεσμικό από το οικονομικό- και έβαλε ορισμένα ερωτήματα για τις αρχές και τις αξίες της δυτικής δημοκρατίας. Γιατί φοβάστε να πείτε του καπιταλισμού; Όχι. Προς τιμήν σας είναι που δεν το φοβάστε. Και έβαλε και ορισμένα πράγματα κυριολεκτικά προκλητικά για αυτό που βιώνουμε σήμερα, χθες και που θα βιώνουμε για πολλά χρόνια. 
Ποια ερωτήματα έβαλε, λοιπόν; Πείτε μας, λέει, ποια δικαιώματα των πολιτών παραβιάζονται; Και μάλιστα το είπε σήμερα και είναι προκλητικό αυτό το ερώτημα. Πρώτο δικαίωμα που παραβιάζεται είναι το δικαίωμα να μην εκμεταλλεύεται άνθρωπος τον άνθρωπο. Το δικαίωμα που είπα προηγουμένως να απολαμβάνει αυτός που εργάζεται τον πλούτο που παράγει. Και μην μου πείτε ότι γίνεται στον καπιταλισμό. Χτίζουνε πολιτείες και ένα σπίτι με το ζόρι φτιάχνουν αυτοί που τα χτίζουν. Χτίζουν καράβια ολόκληρα, εργοστάσια, τα λειτουργούν και πεθαίνουν στην ψάθα και τους καταδικάζετε τώρα με 300 και 400 ευρώ. Και έρχεται και ο κ. Βρούτσης, που δεν είναι εδώ, ο Υπουργός Εργασίας -έχουν χάσει οι λέξεις το νόημά τους- και λέει ότι το 500 και το 600 ευρώ μετά από τριάντα πέντε χρόνια δουλειάς πάνω στη σκαλωσιά ή στο τρίτο αμπάρι ή μέσα σε 300 και 400 βαθμούς θερμοκρασία είναι πελατειακή σχέση. Έχει ιδέα καμμιά φορά πώς βγαίνει το ψωμί ο κ. Βρούτσης και πολλοί άλλοι; Και μας ρωτάτε ποιο δικαίωμα παραβιάζεται. Πρώτο δικαίωμα είναι αυτό.
Δεύτερο δικαίωμα. Με ενάμισι εκατομμύριο ανέργους, κύριε Βορίδη, ρωτάτε αλήθεια ποιο δικαίωμα παραβιάζεται; Το δικαίωμα στη δουλειά και στη ζωή. Αυτό το δικαίωμα. Ε, αυτό δεν είναι νομικό ούτε θεσμικό, είναι η ζωή η ίδια. 
Άλλο δικαίωμα είναι το ίσο δικαίωμα όλων στη ζωή, κυριολεκτώ, γιατί κόσμος πεθαίνει στα νοσοκομεία, γιατί κόσμος πεθαίνει επειδή δεν μπορεί να πληρώσει τη ζωή του σήμερα. Ενώ εκείνοι που έχουν πάνε στα καλύτερα κέντρα οπουδήποτε. Να, λοιπόν, ποιο δικαίωμα παραβιάζεται: Αυτών που παράγουν όλα αυτά που λέγεται ανθρώπινος πολιτισμός και που τα απολαμβάνουν μια χούφτα στο μεγαλείο της. Αυτά τα δικαιώματα παραβιάζονται.
Θα μπορούσα να πω πάρα πολλά. Υπάρχει το δικαίωμα ενός ανθρώπου που είναι είκοσι πέντε χρονών που έχει πληρώσει τα μαλλιά της κεφαλής του ο πατέρας του και η οικογένειά του ολόκληρη στερημένη όλα αυτά τα χρόνια για να τελειώσει ένα πανεπιστήμιο και να κάνει και μεταπτυχιακό ή και δεύτερο καμμιά φορά, και είναι καταχρεωμένη η οικογένεια και τώρα είναι στην ουρά της ανεργίας. Να τα δικαιώματα που παραβιάζονται.
Τι μας απαντάτε, λοιπόν σε όλα αυτά; Dura lex sed lex, για να χρησιμοποιήσω κι εγώ «γνήσια ελληνικά». Είναι νόμος, το ψήφισε η Βουλή, θα πεθάνετε ουσιαστικά. Δεν έχετε δικαίωμα να φωνάξετε, να πείτε τη γνώμη σας ή να διαμαρτυρηθείτε, τελεία.
Μόνο που ξέρετε, να διαβάζουμε την ιστορία λίγο, πάντα η κίνηση της ανθρωπότητας ήταν εκτός νόμου με το υπάρχον σύστημα, πάντα και στον καπιταλισμό. Και ο καπιταλισμός όταν γκρέμισε τη φεουδαρχία παράνομος ήταν. Τι νομίζετε, ότι σταμάτησε εδώ; Στροφή προσωρινή έγινε. Τι νομίζετε, ότι θα εδραιωθεί έτσι αυτή η πραγματικότητα; Τι νομίζετε, ότι θα επιβάλετε ταξική ειρήνη; Είναι ασυμφιλίωτες οι αντιθέσεις, είναι εκρηκτικές. Είναι τα προβλήματα τόσο εκρηκτικά σήμερα που κινούν τον ίδιο τον κόσμο, δικούς σας ανθρώπους. Πάτε στα μπλόκα, ελάτε να συζητήσετε με κόσμο. Λένε: «Δεν πάει άλλο, τέλειωσε, δεν γίνεται, δεν μπορεί να μας λες το 2013 να γυρίσουμε στο ’40». Αυτή είναι η ουσία.
Και μας λέτε τι είναι νόμιμο. Ποιο είναι νόμιμο; Να δουλεύω σαράντα χρόνια, να έχω μια σύνταξη 1.000 και 1.200 ευρώ και να μου την πάτε στα 400; Πώς μπορεί να είναι νόμιμο; Επειδή έχεις προσωρινή κοινοβουλευτική Πλειοψηφία; Αυτό είναι νόμιμο; Το νόμιμον διαβάζεται το ίδιο, ξέρετε, και από την αρχή και από το τέλος. Διαβάστε το. Αυτό είναι το νόμιμο; Δηλαδή, τι εννοείτε εσείς με το νόμο και τάξη; Τα κεφάλια μέσα; Κάνετε λάθος. Δεν έχετε αυταπάτες, γιατί ξέρετε πώς εξελίσσεται η κοινωνία. Είναι η σύγκρουση των τάξεων. Αυτή είναι η κινητήρια δύναμη σε όλη  την ιστορία και αυτό ισχύει πολύ περισσότερο και σήμερα. 
Και επειδή η πολιτική σας είναι πολιτική του καπιταλισμού, ούτε του καζινοκαπιταλισμού, ούτε της φούσκας, ούτε τίποτα άλλο. Είναι κρίση του καπιταλισμού. Τις φούσκες και τα καζίνα τις εφεύραν εκείνοι –και μιλάω προς συγκεκριμένη πολιτική παράταξη- και τις υιοθέτησαν, οι οποίοι προβάλλουν το μοντέλο μιας καλύτερης διαχείρισης στην πράξη, απλώς αρνούνται να το παραδεχτούν. Τώρα τελευταία βέβαια, έχουν κάνει βήματα προς αυτήν την κατεύθυνση, τα οποία εσείς τα θεωρείτε θετικά. Αυτή είναι η κινητήρια δύναμη της κοινωνίας. Και δεν πρόκειται με το νόμο και την τάξη και με την τρομοκρατία να πετύχετε αυτό που νομίζετε. 
Και θα σας προειδοποιήσω και για κάτι. Το είχε πει η Γενική Γραμματέας του κόμματός μας, η Αλέκα Παπαρήγα, στο ΠΑΣΟΚ όταν άρχισε και εφάρμοζε τα μέτρα, από αυτό εδώ το Βήμα: Αυτοί που θα εξαγριωθούν περισσότερο δεν θα είναι οι δικοί μας, αυτοί που ακολουθούν το Κομμουνιστικό Κόμμα Ελλάδας, γιατί έχουν μια συναίσθηση τι είναι ο καπιταλισμός και ότι είναι άγριος, αλλά θα είναι οι δικοί σας. Μπορείτε να βγάλετε ορισμένα συμπεράσματα. 
Αν νομίζετε σήμερα ότι με το ρόπαλο και με τις προβοκάτσιες και μάλιστα τις κακοστημένες θα ξεγελάσετε τον κόσμο, κάνετε πάρα πολύ μεγάλο λάθος. Εδώ είναι η κοροϊδία. Τέσσερις φωτογραφίες στημένες, η ίδια σκηνή προσθέτοντας διάφορα υλικά δύο ώρες μετά τα επεισόδια για να δείξουμε ότι έγιναν ζημιές.
Εμείς, λοιπόν, θέλουμε να πούμε το εξής, ότι πια μπαίνουμε στην περίοδο όπου τα νομοσχέδια που συζητήθηκαν και έγιναν, γίνονται πράξη, εφαρμόζονται και αυτό δημιουργεί μια εκρηκτική κατάσταση, μια κατάσταση βαρβαρότητας, ασφυξίας όπου ο κόσμος δεν μπορεί να ζήσει. Τι θα πείτε στους αγρότες; Σου λένε: Δεν μπορώ να βάλω πετρέλαιο να οργώσω την άνοιξη, τι λύση μου δίνεις; Ότι θα γίνουν επενδύσεις εδώ κι εκεί; Αυτή είναι η κατάσταση. Τι μου λες, αφού έχεις αφορολόγητο πετρέλαιο και σε μένα που παράγω για να φάει ο κόσμος δεν μου βάζεις. Αυτά τα ρωτάνε οι ίδιοι πέρα από τα γενικότερα ζητήματα.
Άρα, λοιπόν, τι θα πει στους εργαζόμενους; Όταν δεν έχει να φάει ο άλλος, δεν έχει να ταΐσει τα παιδιά του, να του κόβεται το ρεύμα, όταν δεν μπορεί να πληρώσει τίποτα; Όταν τον στέλνετε στην κόλαση τι θα του πείτε; Μη βγαίνεις να διεκδικήσεις; Τι θέλετε να κάνει; Να πει, «σφάξε με αγά μου να αγιάσω»; Ή να κάνει σαν την αλεπού με το κριάρι; Όσοι είναι από την επαρχία το καταλαβαίνουν. Θα περιμένει, κάποτε θα βγει και θα παλέψει; Θα παλέψει και μάλιστα με όλες τις μορφές πάλης. 
Εδώ δεν συζητάμε ούτε για σπασίματα ούτε για τραμπουκισμούς και φθορές. Αυτά είναι εφεύρεση για να συσπειρώσετε κανέναν πιο πέρα από εσάς, που σας φεύγει. Το οργανωμένο μαζικό λαϊκό κίνημα ξέρει τι παλεύει και με τι στόχους. Εμείς θα στηρίξουμε αυτές τις μορφές πάλης στη βάση του να συνενωθούν αυτοί που έχουν συμφέροντα αντικειμενικά, να ανατρέψουν αυτήν την πολιτική σε ένα μεγάλο ανατρεπτικό ρεύμα. Να μπορέσει να εμποδίσει με απειθαρχία και ανυπακοή αυτά τα μέτρα. Γιατί όταν ο άλλος πνίγεται και δεν έχει να πληρώσει, τι θα τον κάνετε; Θα του πάρετε και το σπίτι που μένει; Θα τον κλείσετε φυλακή; Δεν έχει περιθώριο. Και φυσικά, με πολιτικούς στόχους για την ανατροπή του ίδιου του συστήματος. 
Το δεύτερο που ήθελα να πω, γιατί για το νομοσχέδιο μίλησε αναλυτικά και με επιχειρήματα η Διαμάντω Μανωλάκου, η εισηγήτριά μας, είναι ότι κάνετε μια προσπάθεια θεμιτή μεν, για να χρησιμοποιήσω δικούς σας όρους, να αξιοποιήσετε τις μεγάλες και τεράστιες διαφορές που έχουμε με το ΣΥΡΙΖΑ, για να κάνετε επίθεση εκεί. Ουσιαστικά σημαδεύετε αυτούς που έχουν στόχο την ανατροπή του συστήματος. Ο καυγάς είναι τώρα επειδή απειλείστε για την Κυβέρνηση. Γι’ αυτό επιτίθεστε έτσι, γι’ αυτό κάνετε όλα αυτά. Ενώ ξέρετε κατά βάθος ότι δεν απειλείται. 
Επειδή μας έκανε θετικές επιθέσεις κυβερνητικής συνεργασίας ο κ. Παπαδημούλης, «δεν θα πάρουμε». Αν αναλαμβάναμε να κάνουμε ό,τι έκαναν τα κομμουνιστικά κόμματα στην Ιταλία με την κυβέρνηση Πρόντι, ό,τι έκανε το γαλλικό με την κυβέρνηση Ζοσπέν και άλλα, δεν θα χρειαζόταν Κομμουνιστικό Κόμμα Ελλάδας. Θα μπαίναμε και εμείς στη διαχείριση του καπιταλισμού, θα φτάναμε να πούμε και εμείς, όπως είπε ο Πρόεδρός σας, το παράδειγμα της Βραζιλίας που ξεπέρασε την κρίση. 
Έχετε δει τα στοιχεία της Βραζιλίας; Εγώ έχω πάει πέντε φορές. Έχετε δει τι συμβαίνει στη Βραζιλία; Απίστευτη φτώχεια και εξαθλίωση, πορνεία, ναρκωτικά, εγκληματικότητα, κυριολεκτικά χάος και από την άλλη αμύθητη χλιδή. Αυτό εκθείαζε ο κ. Τσίπρας με την επίσκεψή του στη Βραζιλία ή με την πολιτική Ομπάμα. Διάβασα την ομιλία του. Εμείς τα είχαμε πει βέβαια. Τι είπε; Ότι τα κατάφεραν οι Αμερικάνοι και ότι δεν υπάρχει κατάθλιψη, διότι η Αμερική ξεπέρασε την κρίση. Αυτά στην Αμερική όπου το 30% είναι κάτω από το κατώτατο όριο της φτώχειας. Σαράντα πέντε εκατομμύρια πεινάνε, είναι στα συσσίτια, πέρα από την υπόλοιπη πολιτική. Φυσικά, ξέρετε καμμιά φορά το να ονομάζεις την κολοτούμπα, πιρουέτα ή να την κάνεις χορευτική φιγούρα, δεν αλλάζει η ουσία. 
Επομένως, εμείς, λοιπόν, έχουμε τέτοιου είδους διαφορές και το λέμε ευθέως. Φιλολαϊκή διαχείριση του συστήματος δεν μπορεί να υπάρξει. Ο καπιταλισμός ιστορικά έχει τελειώσει σαν σύστημα. Έχει περάσει στο στάδιο της μεγάλης βαρβαρότητας, δεν εξανθρωπίζεται και ανατρέπεται. Επομένως, σε αυτήν τη λογική δεν πρόκειται να μπούμε.
Τέλος, εμείς δεν κάνουμε πολιτικά παιχνίδια. Απαντώ στην κ. Βούλτεψη που λείπει. Ούτε εξυπνακισμούς κάνουμε, για να πάρουμε κάποιες ψήφους. Έχουμε στρατηγική και είναι γνωστή. Εμείς θέλουμε να συνενώσουμε και να πείσουμε την εργατική τάξη και τα λαϊκά στρώματα σε μια κατεύθυνση πάλης για να σταματήσουν τα μέτρα ή να μην εφαρμοστούν μερικά και κυρίως, με κατεύθυνση την ανατροπή του ίδιου του συστήματος. Κόλπα άλλου είδους, να χρησιμοποιήσουμε τη στροφή του ΣΥΡΙΖΑ για να βγούμε μπροστά, δεν κάνουμε.
Ορισμένοι ανακάλυψαν και την επιστροφή μας. Μάλιστα, είπαν «η επιστροφή της Αλέκας». Μα, καλά που ήμασταν τόσα χρόνια; Δεν ήμασταν στην πρώτη γραμμή των αγώνων; Σε όλους τους αγώνες δεν ήμασταν μπροστά; Εδώ μέσα έχουν γίνει μάχες για το τι έκανε το ΠΑΜΕ, για το τι έκανε το ΚΚΕ. Υπάρχει κινητοποίηση από την οποία να έχουμε λείψει όλα αυτά τα χρόνια; Καμμία. Ούτε κάνουμε εξυπνακισμούς για να βγάλουμε κάτι προσωρινό. Γιατί ξέρουμε εμείς ότι τέτοια κόλπα θα μας βγουν ξινά μετά. Δεν μπορούμε εμείς να ποντάρουμε. Θέλουμε να πείσουμε τον κόσμο να οργανωθεί, να πιστέψει στη δύναμή του και να παλέψει. Αυτό, λοιπόν, είναι που φοβόσαστε. Μην πιστέψει ο λαός στη δύναμή του. Γιατί αν πιστέψει το εργατικό κίνημα, συνολικά ο λαϊκός κόσμος, οι λαϊκές οικογένειες, οι παραγωγοί του πλούτου στη δύναμή τους, όχι Αστυνομία, αλλά ούτε ο Στρατός, ούτε οι κατασταλτικοί μηχανισμοί δεν θα τους σταματήσουν γιατί είναι εκατομμύρια και έχουν το δίκιο με το μέρος τους.
Όσον αφορά το νομοσχέδιο, θέλω να κάνω ένα μικρό σχόλιο στον κύριο Υπουργό. Ειπώθηκε κάποτε: «Μεγαλειοτάτη ο λαός δεν έχει ψωμί». Απάντηση: «Μα, γιατί δεν τους δίνετε παντεσπάνι;» Μα, καλά τώρα σε αυτήν την περίοδο, πέρα από τα οικονομικά συμφέροντα που παίζονται, είναι γνωστά όλα αυτά, τι λέτε τώρα στις λαϊκές οικογένειες ότι θα πάρουν δάνεια για να κάνουν ενεργειακά σπίτια; Αυτό λέτε τώρα; Αυτό τους λέτε. Προσπαθείτε να καλλιεργήσετε μια εικονική πραγματικότητα αυτήν τη στιγμή. Σε ποιον τα λέτε; Εδώ κινδυνεύουν να χάσουν, αν δεν το χάνουν ήδη, αυτό που κατοικούν. Δεν μπορούν να το πληρώσουν. Και έρχεστε εδώ μετά βαΐων και κλάδων; 
Άλλα παίζονται στην ενεργειακή πολιτική και εν όψει συνολικότερης ανάκαμψης, αν υπάρξει και όσο υπάρξει, αρχίζει τώρα το πράσινο πάρτι. Όχι του ΠΑΣΟΚ, αλλά της πράσινης ενέργειας. Πάρτι για τις πολυεθνικές, πάρτι για τις μεγάλες εταιρείες, για τους επιχειρηματικούς ομίλους και από κει θα προσπαθήσετε να βγάλετε και «από τη μύγα ξίγκι» και από τον ίδιο το λαό υποχρεώνοντάς τον με πρόστιμα κιόλας να κάνει ενεργειακά σπίτια. Αυτή είναι η ουσία του ίδιου του νομοσχεδίου.
Για δε τους υπόλοιπους, έχουμε μια απορία. Ευρωπαϊκή οδηγία δεν είναι; Πού διαφωνείτε; Στην εφαρμογή; Μην μας το λέτε! Είναι ευρωπαϊκή οδηγία, είστε με την Ευρωπαϊκή Ένωση και αν δεν ήταν έτσι η κατάσταση, θα ήσασταν πρωταγωνιστές και μπορεί να καταγγέλλατε και την Κυβέρνηση, όπως το έχετε κάνει επανειλημμένα στο παρελθόν γιατί δεν εφαρμόζει την ευρωπαϊκή οδηγία.
Αυτή, λοιπόν, η ευρωπαϊκή οδηγία έχει τον ίδιο στόχο και μην πάτε να ξεχωρίσετε εφαρμογή της Κυβέρνησης και ευρωπαϊκής οδηγίας. Στόχος είναι να ανοίξει τελείως το πεδίο για την κερδοφορία του κεφαλαίου στον τομέα της ενέργειας, που είναι ζωτικός, σημαντικός, στρατηγικός τομέας. 
Άρα, μην υπεκφεύγετε με το παρόν και με διάφορα άλλα. Πέστε καθαρά ότι τασσόμαστε –όπως και τάσσεστε- με την υγιή επιχειρηματικότητα. Όλοι λέμε «υγιή» και κανένας δεν λέει «άρρωστη». Και ότι τέλος πάντων με τις συμπράξεις δημόσιου και ιδιωτικού τομέα τύπου ΣΥΡΙΖΑ το ίδιο λένε και οι υπόλοιποι, τα ίδια λέει και η Ευρωπαϊκή Ένωση. 
Τελικά μην αποφεύγετε και πέστε στο λαό την ίδια την πραγματικότητα. Γιατί ακόμα και αν διαφωνούσατε, μπορούσατε να μην την εφαρμόσετε; Όχι βέβαια. Γι’ αυτό λέμε, λοιπόν, εμείς φιλολαϊκή πολιτική με τα μονοπώλια στην εξουσία, μέσα στην Ευρωπαϊκή Ένωση δεν μπορεί να υπάρξει.","ΑΘΑΝΑΣΙΟΣ ΠΑΦΙΛΗΣ",425
"108919"," Ευχαριστούμε, κύριε συνάδελφε. 
Το λόγο έχει ο κ. Άδωνις Γεωργιάδης για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108920"," Ευχαριστώ, κυρία Πρόεδρε. 
Οφείλω να ομολογήσω ότι όποτε ακούω συνάδελφο από το Κομμουνιστικό Κόμμα Ελλάδας να ομιλεί, καταλαβαίνω πάρα πολύ καλά το τι λέει. Θέλω, κύριε Παφίλη, να είμαι πολύ ειλικρινής μαζί σας γιατί δεν μου αρέσουν τα μισόλογα. Εμείς αν δεν το έχετε καταλάβει, είμαστε με τον καπιταλισμό. Εσείς είστε με τον κομμουνισμό. Δεν έχουμε κανένα πρόβλημα να το πούμε. Καπιταλισμός είναι το σύστημα εις το οποίο γίνεται σεβαστή η ατομική ιδιοκτησία και η αγάπη των ανθρώπων για το κέρδος. Προσπαθεί μέσα απ’ αυτήν την αγάπη, λοιπόν, να προχωρήσει την ιστορική εξέλιξη. Απεδείχθη δε από τον ανταγωνισμό του με τον κομμουνισμό των πρώην σοβιετικών χωρών μακράν πιο επιτυχημένος και με πολύ λιγότερους νεκρούς. 
Πρέπει να σας θυμίσω ότι μόνο η σοβιετική περίοδος του μετασχηματισμού της κοινωνίας του Στάλιν, τέλη της δεκαετίας του ’20 μέσα της δεκαετίας του ’30 για να γίνει η Σοβιετική Ένωση βιομηχανική χώρα πέθαναν από ασιτία τριάντα εκατομμύρια. Μόνο εκεί.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108921"," Έχετε μετρήσει πόσοι λαοί αφανίστηκαν για να …","ΑΘΑΝΑΣΙΟΣ ΠΑΦΙΛΗΣ",425
"108922"," Δεν σας διέκοψα. 
Επίσης, πρέπει να σας πω για να είμαστε συνεννοημένοι ότι η Ευρωπαϊκή Ένωση είναι καπιταλιστική. Άρα, κακώς κατηγορείτε το ΣΥΡΙΖΑ.
Ο ΣΥΡΙΖΑ, δηλώνοντας την πίστη του στην Ευρωπαϊκή Ένωση, είναι στο τόξο των καπιταλιστικών κομμάτων. Αυτό είναι το σύστημα που έχουμε. Τι να κάνουμε τώρα; Άλλος το βλέπει λίγο πιο φιλελεύθερα, άλλος το βλέπει λιγότερο φιλελεύθερα. Ο καπιταλισμός, όμως, είναι η βάση του. Μην κοροϊδευόμαστε τώρα! Ο σεβασμός της ατομικής ιδιοκτησίας είναι η βάση του και αυτό είναι καπιταλισμός. 
Εσείς έχετε ένα άλλο σύστημα, κατά τη γνώμη μου, εξαιρετικά αποτυχημένο, αλλά τουλάχιστον δεν υποκρίνεστε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108923"," Θα το φτιάξουμε.","ΑΘΑΝΑΣΙΟΣ ΠΑΦΙΛΗΣ",425
"108924"," Επίσης, πρέπει να σας πω –επειδή ξέρω ότι ο κ. Παπαδημούλης δεν θα απαντήσει σε εμένα, έχει κάνει δηλώσεις ότι δεν ασχολείται με το πρόσωπό μου, δεν είμαι αρκετά σπουδαίος, του ζητώ συγγνώμη γι’ αυτό- ότι εμείς, κύριε Παφίλη, με μεγάλη χαρά καλωσορίζουμε το ΣΥΡΙΖΑ στο μνημόνιο. Κάνετε λάθος. Ούτε υποκρινόμαστε ούτε το λέμε μισό-μισό. 
Εγώ προσωπικά έχω δηλώσει ότι αν ο κ. Τσίπρας μου ζήταγε να του πληρώσω τα εισιτήρια για να πάει στην Ουάσιγκτον, θα τα πλήρωνα από την τσέπη μου. Τόσο μεγάλη χαρά μου έδωσε. Είναι σπουδαίο ότι πήγε ο κ. Τσίπρας εκεί, διότι με αυτόν τον τρόπο μία μεγάλη σύμμαχος χώρα, οι Ηνωμένες Πολιτείες της Αμερικής, γνωρίζουν ότι και ενδεχομένως, η επόμενη κυβέρνηση της χώρας θα έχει τον ίδιο θετικό προσανατολισμό. Και αυτό είναι πολύ σπουδαίο. Είναι μία πράξη ωριμότητας εκ μέρους του ΣΥΡΙΖΑ. 
Βέβαια, αυτό θα του δημιουργήσει κάποια προβλήματα στο εσωτερικό του, αλλά αυτό ας το βρει με τον κ. Νταβανέλο, με τον κ. Λαφαζάνη και τους υπολοίπους. Δεν θέλω να μπω τώρα στο εσωτερικό του κόμματος. 
Θέλω, όμως, τώρα να σας πω κάτι για την προβοκάτσια, την οποία ακούω από το πρωί. Ξέρετε ότι σε αυτήν τη Βουλή ήμασταν όταν ήταν οι νεκροί της MARFIN και πάλι κάποιοι μίλαγαν για προβοκάτσια σε αυτήν την Αίθουσα. Τους συλλάβανε, ξέρετε. Ήταν οργανωμένα μέλη του αντιεξουσιαστικού χώρου. Είναι από αυτούς που πήγαιναν και έβλεπαν ταινίες στη Βίλα «Αμαλία». 
Σε αυτήν την Αίθουσα ήμασταν όταν μίλαγαν για την προβοκάτσια ότι δήθεν –λέει- οι κουκουλοφόροι είναι της Ασφάλειας. Πιάσαμε καμμιά εκατοσταριά και βγάλαμε κουκούλες, που είχαμε πει προεκλογικά. Είναι όλοι οργανωμένα μέλη του αντιεξουσιαστικού χώρου. 
Κάθε φορά που λέγατε για προβοκάτσια –δεν μιλάω για εσάς- που ακουγόταν από τις πτέρυγες για προβοκάτσια, κάθε φορά που βγαίνει η κουκούλα ή συλλαμβάνεται κάποιος, αποδεικνύεται ότι δεν είναι προβοκάτσια, αλλά είναι πραγματικότητα αυτό το οποίο λέει η Κυβέρνηση. 
Θέλετε να σας το πω και πολύ απλά, κύριε Παφίλη; Μας έχετε υπερτιμήσει. Αν είχαμε τόσο μεγάλη οργάνωση να κάνουμε τέτοιες προβοκάτσιες, δεν θα ήταν ποτέ η Ελλάδα σε αυτήν την οικονομική κρίση. Μας έχετε πολύ υπερτιμήσει. 
Το χθεσινό περιστατικό είναι πάρα πολύ απλό. Αποφάσισε το ΠΑΜΕ να κάνει μία παράνομη κατάληψη. Παρέβη το νόμο. Θα τιμωρηθεί γι’ αυτό, γιατί έτσι λέει ο νόμος. Η δική σας απάντηση ήταν –αν κατάλαβα καλά- «δεν μας ενδιαφέρει η νομιμότητα, γιατί στην ιστορία η παράβαση της νομιμότητας είναι που έφερε τις αλλαγές», αν κατάλαβα καλά το επιχείρημά σας. Δεν αρνείστε την παρανομία, λέτε ότι αυτό είναι θετικό. Ναι, πρέπει να σας πω, όμως, ότι όσο το καθεστώς ακόμα υπάρχει, η παρανομία θα τιμωρείται. Αυτό το οποίο είπατε θα γίνει αν καταφέρετε να ανατρέψετε το καθεστώς. Αντιλαμβάνομαι τη διάθεσή σας να το ανατρέψετε, γιατί είστε κομμουνιστές. Εμείς, όμως, θα το κρατήσουμε. Και την Ελλάδα θα την κρατήσουμε και στην Ευρωπαϊκή Ένωση και κατά νόμο συντεταγμένη πολιτεία και δεν θα σας αφήσουμε να κάνετε ό,τι θέλετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108925"," Αν μπορέσετε.","ΑΘΑΝΑΣΙΟΣ ΠΑΦΙΛΗΣ",425
"108926"," Θα το καταφέρουμε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108927"," Λάθη δεν ξανακάνουμε.","ΑΘΑΝΑΣΙΟΣ ΠΑΦΙΛΗΣ",425
"108928"," Κλείνοντας, η άποψή σας ότι δήθεν εσείς είστε αυτοί που ενδιαφέρεστε για τους ανέργους και ότι εμείς δεν είμαστε οι ενδιαφερόμενοι είναι εντελώς λανθασμένη. Εμείς ενδιαφερόμαστε περισσότερο από εσάς. Εμείς θέλουμε να μειώσουμε την ανεργία και πιστεύουμε ότι με την πολιτική που εφαρμόζουμε θα μειώσουμε την ανεργία, θα βρούμε στον κόσμο δουλειά, θα μπορέσουμε να αυξήσουμε την παραγωγικότητα της χώρας. Γι’ αυτό κάνουμε ό,τι κάνουμε και όχι γιατί δεν μας αφορούν οι άνεργοι. Ισχύει το ακριβώς αντίθετο. Στοίχημα αυτής της Κυβέρνησης είναι πώς θα μπορέσουμε να καταπολεμήσουμε την ανεργία. Και αυτό το κάνουμε. 
Και οι προσπάθειες και του Πρωθυπουργού και όλης της Κυβερνήσεως είναι σε αυτήν την κατεύθυνση, κύριε Παφίλη. Απλώς, έχετε διαφορετική άποψη από εμάς. 
Κλείνοντας, κύριε Πρόεδρε, θα ήθελα μία δήλωση. Δεν έχει ακουστεί τίποτα στην Αίθουσα αυτή από τον κύριο εκπρόσωπο των Ανεξαρτήτων Ελλήνων. 
Έγινε ένα μεγάλο γεγονός, κύριε Μαριά, αυτήν την εβδομάδα και δεν έχω ακούσει καμμία δήλωση του κόμματός σας. Ο κ. Πάνος Καμμένος επί σειρά τριών ετών κατηγορούσε τον κ. Ανδρίκο Παπανδρέου, τον Ανδρέα Παπανδρέου, τον Ανδρέα ως τον αρχιαπατεώνα, λαμόγιο –και δεν ξέρω εγώ τι άλλο- και ο κ. Παπανδρέου πήγε στο δικαστήριο τον κ. Καμμένο. Στη δίκη ο κ. Καμμένος περίπου ζήτησε γονυπετώς συγγνώμη από τον κ. Παπανδρέου. Είπε στον πρόεδρο του δικαστηρίου ότι ουδέποτε είχε σκοπό να βλάψει την τιμή και την υπόληψή του, ότι απλώς έκανε ερωτήσεις στο πλαίσιο του κοινοβουλευτικού ελέγχου για να πάρει απαντήσεις, ότι δεν υιοθετεί καμμία από τις κατηγορίες κατά της οικογένειας Παπανδρέου, αλλά απλώς θέτει ερωτήματα και περιμένει να αποφανθεί η ανεξάρτητη δικαιοσύνη. Όμως, εδώ στη Βουλή αλλιώς μας τα έλεγε.
Θα ήθελα μία δήλωση τελικά. Κατηγορείτε τον κ. Ανδρέα Παπανδρέου ως λαμόγιο και οργανωτή της ιστορίας των CDS –αν υπάρχει σκάνδαλο, θα το κρίνει η δικαιοσύνη, εγώ δεν ξέρω- ή τελικά δεν είχατε σκοπό να βλάψετε την τιμή και την υπόληψή του, όπως είπε ο κ. Πάνος Καμμένος στο δικαστήριο και εκ παραδρομής κάποια blogs έγραφαν τέτοιες ψευδείς κατά του κ. Καμμένου κατηγορίες, ότι δήθεν υιοθέτησε αυτές τις κατηγορίες; 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108929"," Ευχαριστούμε, κύριε Γεωργιάδη. 
Ο κ. Αθανάσιος Μπούρας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108930"," Ευχαριστώ, κυρία Πρόεδρε. 
Δεν θα έπαιρνα το λόγο για ένα θέμα που αναφέρεται στην εκλογική μου περιφέρεια. 
Για τον κορμό του νομοσχεδίου δεν θα πω τίποτα, μόνο που εκπλήσσομαι όταν κάποιοι συνάδελφοι ή κάποια κόμματα εκφράζουν αντιρρήσεις ή λένε «ΠΑΡΩΝ» όσον αφορά τον κορμό του νομοσχεδίου, που είναι η εφαρμογή μιας αναγκαίας κοινοτικής οδηγίας. Και δεν θα αφιερώσω καθόλου χρόνο για να πω ότι είναι περίεργο που εκφράζουν αυτές τις αμφιβολίες. 
Πήρα το λόγο, όμως, ως Βουλευτής στην Περιφέρεια Αττικής, γιατί από το πρωί ακούω για ένα θέμα, το οποίο έχει συζητηθεί εδώ και πάρα πολύ καιρό με τον Υπουργό –και τον ευχαριστούμε θερμά που άκουσε την τοπική κοινωνία- και για το οποίο περίμενα τουλάχιστον οι τοπικοί Βουλευτές, οι Βουλευτές δηλαδή της Περιφέρειας Αττικής -ίσως είναι καινούργιοι, δεν ξέρω ποια σχέση έχουν με την Περιφέρεια Αττικής κάποιοι- να έχουν άλλη άποψη. Δεν διάβασαν; Δεν είδαν τόσα χρόνια; Δεν έβλεπαν τις κινητοποιήσεις -και πολλές φορές ακραίου τύπου- στην περιοχή της Κερατέας για το θέμα της διαχείρισης των απορριμμάτων; 
Σήμερα –όχι σήμερα, είναι σχήμα λόγου- που ο Υπουργός φέρνει το νομοσχέδιο –λείπει ο κ. Παπαδημούλης, το ερμήνευσε ο συνάδελφός μου κ. Βορίδης- και λύνει αυτό το θέμα με τρόπο ξεκάθαρο, ειλικρινά, τα έχω χαμένα. 
Αναφέρομαι συγκεκριμένα. Ας πούμε, από τους Ανεξάρτητους Έλληνες, η κ. Μακρή είπε «ΝΑΙ», ο κ. Χαϊκάλης είπε «ΟΧΙ» και ο κ. Μαριάς –κύριε Μαριά, σας εκτιμώ ιδιαιτέρως- «με άλλα λόγια να αγαπιόμαστε». Ειλικρινά. Κάτι είπε για ονομαστικές, «αν γίνει ονομαστική, αν δεν γίνει, θα πούμε έτσι, θα πούμε αλλιώς».
Μάλιστα, μου έκανε πολύ μεγάλη εντύπωση –αρνητική πάντα- το γεγονός ότι «περάσατε» εύκολα ότι για αυτήν την τροπολογία αγωνίζεται η τοπική κοινωνία. Η τοπική κοινωνία εκφράζεται με τα νόμιμα όργανα που είναι οι φορείς, οι σύλλογοι της περιοχής και όλοι αυτοί αγκαλιάζουν την απόφαση του Δημοτικού Συμβουλίου του Δήμου Λαυρεωτικής. Είπατε τη φράση «ακούσαμε κάτι κινήματα». Αν δεν το είπατε, κοιτάξτε το στα Πρακτικά. Εγώ το παρακολούθησα με ιδιαίτερη αρνητική εντύπωση. Είπατε ότι κάποια κινήματα σας οδηγούν να μην ψηφίσετε αυτήν την τροπολογία. 
Υπηρετώ αυτήν την Περιφέρεια για πάρα πολλά χρόνια και σέβομαι την ψήφο των πολιτών. Δικαιολογώ κάποιους –κυρίως Κοινοβουλευτικούς Εκπροσώπους- που εκφράστηκαν με μία άρνηση, γιατί δεν έζησαν το πρόβλημα ή το έζησαν από μακριά, το πρόβλημα δηλαδή των εξεγέρσεων στην Κερατέα. 
Κυρία Πρόεδρε, τώρα αυτό το πρόβλημα λύνεται. Εγώ ως Βουλευτής στην Περιφέρεια Αττικής γνωρίζω ότι υπάρχουν και άλλα θέματα τα οποία πρέπει να προχωρήσουν και τεχνολογίες κ.λπ., τα οποία μπορούμε να τα δούμε. 
Τώρα που μπήκε στην Αίθουσα ο αγαπητός συνάδελφος κ. Παπαδημούλης θα το ξαναδιαβάσω, μήπως αλλάξετε άποψη. Εγώ πιστεύω ότι πρέπει να αλλάξετε. Τι λέει η τροπολογία; Λέει τις θέσεις, δεν τις επαναλαμβάνω. Λέει τη θέση Φοβόλες Κερατέας, με την επιφύλαξη θετικής περιβαλλοντικής αδειοδότησης, β΄, γ΄ και αρχίζει ως εξής: 
«Σε περίπτωση έναρξης υλοποίησης της ολοκληρωμένης εγκατάστασης διαχείρισης αποβλήτων ΟΕΔΑ, στη θέση Φοβόλες Κερατέας, η θέση Βραγόνι Κερατέας δεν συμπεριλαμβάνεται στις κατάλληλες θέσεις για τη νότια-ανατολική Αττική». Υπάρχει κάτι πιο ξεκάθαρο; Να το υιοθετήσω και εγώ. Αυτό είναι το πιο ξεκάθαρο που υπάρχει. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΑΘΑΝΑΣΙΟΣ ΜΠΟΥΡΑΣ",350
"108931"," Κλείστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108932"," Μετά από αυτά, κυρία Πρόεδρε –αφού σας ευχαριστήσω και πάλι που μου δώσατε το λόγο- θέλω ειλικρινά να παρακαλέσω τους συναδέλφους, τουλάχιστον αυτούς με τους οποίους πολιτευόμαστε στην Περιφέρεια Αττικής, να αναθεωρήσουν αυτήν την αρνητική τους στάση και να έρθουν δίπλα στους συμπολίτες της περιοχής που για χρόνια αγωνίζονται. Ήμασταν όλοι δίπλα τους ως προς αυτό το δίκαιο αίτημα, το οποίο σήμερα βρίσκει την πορεία επίλυσής του. 
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΘΑΝΑΣΙΟΣ ΜΠΟΥΡΑΣ",350
"108933"," Και τώρα εισερχόμαστε στις δευτερολογίες των εισηγητών. 
Ο κ. Σταμενίτης έχει το λόγο για πέντε λεπτά. Νομίζω ότι έχει εξαντληθεί το θέμα. Μετά θα δευτερολογήσουν οι Κοινοβουλευτικοί Εκπρόσωποι.
Ορίστε, κύριε Σταμενίτη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108934"," Κυρία Πρόεδρε, κυρίες και κύριοι συνάδελφοι, η σημερινή συγκυρία το γνωρίζουμε ότι είναι δύσκολη για όλους μας, πρώτα απ’ όλα για τους Έλληνες πολίτες που σηκώνουν τα βάρη της γιγάντιας προσπάθειας για την ανασυγκρότηση της οικονομίας και την ανασύσταση της χώρας. Είναι, όμως, δύσκολη και για εμάς τους Βουλευτές που καλούμαστε να πάρουμε τις σημαντικές αποφάσεις για να τεθεί επιτέλους συγκεκριμένο πλαίσιο, μέσα στο οποίο θα πορευθεί η νέα Ελλάδα που σχεδιάζουμε και οραματιζόμαστε. 
Σήμερα τα μέτωπα της χώρας είναι ανοιχτά τόσο στο εσωτερικό, με όλα αυτά που καλούμαστε να διαχειριστούμε, όσο βεβαίως και στο εξωτερικό που όλοι περιμένουν πολλά από τη χώρα μας και πολύ συχνά τα βλέμματα της παγκόσμιας κοινής γνώμης στρέφονται πάνω μας. 
Σήμερα και κάτω από αυτές τις συνθήκες έχουμε μία και μόνη επιλογή, να αποδείξουμε ότι έχουμε το σθένος και ότι είμαστε έτοιμοι να προχωρήσουμε στις μεγάλες τομές και αλλαγές. Πρέπει να κάνουμε ξεκάθαρο προς κάθε κατεύθυνση ότι οι πρακτικές και οι νοοτροπίες που στέρησαν από τη χώρα μας την ανάπτυξη τελειώνουν. Όλες οι αποφάσεις που παίρνουμε σε αυτό το Κοινοβούλιο πρέπει να κινούνται σε αυτήν την κατεύθυνση, να τελειώνουμε δηλαδή οριστικά με όλα αυτά που αποτέλεσαν τροχοπέδη στην πρόοδο της χώρας μας. 
Κυρίες και κύριοι συνάδελφοι, η χώρα μας σήμερα περισσότερο από ποτέ πρέπει να αποδείξει ότι αλλάζει και μάλιστα παντού, σε όλους τους τομείς. Δεν αξίζει στην Ελλάδα ο χαρακτηρισμός του «ουραγού» της Ευρωζώνης. Δεν αξίζει αυτός ο χαρακτηρισμός στους εργατικούς, τους νοικοκυραίους και τους δημιουργικούς Έλληνες. Δεν αξίζει στη σημερινή ηγεσία, στο πολιτικό προσωπικό που μάχεται σε όλα τα μέτωπα τις παθογένειες του χθες. 
Όπως τόνισα και στην πρώτη τοποθέτησή μου, η εναρμόνιση της εθνικής μας νομοθεσίας με την ευρωπαϊκή οδηγία είναι μια τεράστια ευκαιρία να δώσουμε οριστικές λύσεις στα προβλήματα, τα οποία έχουν σοβαρότατες συνέπειες στην οικονομική κατάσταση χιλιάδων νοικοκυριών. Οι οριστικές λύσεις απαιτούν άμεσες δράσεις και μακροχρόνιο σχεδιασμό. Απαιτούν ριζικές αλλαγές. Απαιτούν από μέρους μας σκληρή δουλειά και αποφασιστικότητα. 
Αναφορικά με το θέμα που συζητάμε σήμερα, θα ήθελα να τοποθετηθώ σε σχέση με δύο, κατά τη γνώμη μου, βασικά ζητήματα, το θέμα της θέρμανσης και της στήριξης του κατασκευαστικού κλάδου. 
Όσον αφορά τη θέρμανση, είναι γνωστό σε όλους μας –καθώς τον τελευταίο καιρό ο προβληματισμός και οι συζητήσεις γύρω από το ζήτημα της θέρμανσης των νοικοκυριών αλλά και των δημοσίων κτηρίων είχε ενταθεί- ότι βρισκόμαστε αντιμέτωποι με μια οικονομική, περιβαλλοντική πρόκληση. Η αυξημένη χρήση ξύλων ως βασικό συστατικό για τη θέρμανση εκατοντάδων νοικοκυριών προκαλεί έντονο προβληματισμό, καθώς ήδη τα πρώτα σημάδια επιβάρυνσης της ατμόσφαιρας, ειδικότερα στα αστικά κέντρα, είναι αισθητά και προκαλούν τεράστια ανησυχία στη δημόσια υγεία. Σε συνδυασμό με την οικονομική αδυναμία των πολιτών να αντεπεξέλθουν στα υψηλά κόστη των διεθνών τιμών του πετρελαίου, έχουμε μπροστά μας μια ομολογουμένως πολύ δύσκολη κατάσταση. 
Η κατασκευή κτηρίων μηδενικής ενεργειακής κατανάλωσης, αλλά και η ανακαίνιση ενός σημαντικού μέρους των υφιστάμενων κτηρίων δίνει ταυτόχρονη λύση και στο οικονομικό πρόβλημα και στο περιβαλλοντικό. Συγχρόνως, λύνεται και ένα ακόμη πρόβλημα που έχει εμφανιστεί τα τελευταία δυο χρόνια, αυτό της λαθροϋλοτομίας, η οποία τώρα τελευταία είναι σε μεγάλη έξαρση. 
Κατά τη διάρκεια των συζητήσεων στην Ειδική Επιτροπή Προστασίας Περιβάλλοντος, έχουμε αφιερώσει αρκετές ώρες προκειμένου να αναζητήσουμε τα αίτια –που λίγο έως πολύ είναι γνωστά- και τις λύσεις, αδυνατώντας όμως να οδηγηθούμε σε μια λύση που θα παρείχε τη δυνατότητα να εξαλείψουμε οριστικά το επικίνδυνο αυτό φαινόμενο. Φυσικά η λύση είναι να μην χρειαζόμαστε πολλή ενέργεια, δηλαδή να έχουμε κτήρια μηδενικής ή σχεδόν μηδενικής κατανάλωσης. 
Δεύτερον, η εναρμόνιση με την κοινοτική οδηγία και η εφαρμογή των εν λόγω ρυθμίσεων θα δώσουν σημαντική ώθηση στον κατασκευαστικό κλάδο που τα τελευταία χρόνια βρίσκεται σε ύφεση. Αυτό, με τη σειρά του, θα δώσει νέες θέσεις εργασίας, συνεισφέροντας με τον τρόπο του στη μείωση της ανεργίας. 
Κυρίες και κύριοι συνάδελφοι, μετά από όσα ανέλυσα και με την πεποίθηση ότι το σχέδιο νόμου που συζητάμε δίνει τις λύσεις και τις βάσεις να αντιμετωπιστούν θέματα, σας ζητώ να στηρίξετε το συγκεκριμένο σχέδιο νόμου ξεπερνώντας τις όποιες επιφυλάξεις έχετε. 
Η Νέα Δημοκρατία υπερψηφίζει το νομοσχέδιο και επί της αρχής και επί των άρθρων αλλά και τις δύο τροπολογίες, θεωρώντας ότι είναι πολύ μεγάλη ευκαιρία σήμερα να σχεδιάσουμε μακροχρόνια και να μπορέσουμε να δώσουμε λύσεις στα δυο αυτά σημαντικά προβλήματα της χώρας. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΔΙΟΝΥΣΙΟΣ ΣΤΑΜΕΝΙΤΗΣ",478
"108935","  Ευχαριστούμε, κύριε Σταμενίτη. 
Το λόγο έχει η κ. Καφαντάρη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108936"," Ευχαριστώ, κυρία Πρόεδρε. 
Στη συζήτηση που έγινε τις τελευταίες δυο ώρες ακούσαμε κάποια πολύ ενδιαφέροντα πράγματα –και το λέω επί της ουσίας- από τον κ. Βορίδη συγκεκριμένα. Ακούσαμε μια κριτική, την προσωπική του άποψη έστω, όπως κατάλαβα, για το θέμα του περιφερειακού σχεδιασμού στην Αττική. 
Αυτό είναι πάρα πολύ σημαντικό με την εξής έννοια. Ο κ. Βορίδης είναι Κοινοβουλευτικός Εκπρόσωπος της Νέας Δημοκρατίας. Η Νέα Δημοκρατία είναι όπως είπαμε το αφεντικό της Κυβέρνησης. Αν πραγματικά η Νέα Δημοκρατία αυτήν τη στιγμή έχει ένσταση με τον περιφερειακό σχεδιασμό, εδώ και τώρα ας το δείξει στην πράξη. 
Αυτό λέμε και εμείς. Δεν δεχόμαστε αυτόν τον περιφερειακό σχεδιασμό της Αττικής, ο οποίος –όπως σωστά είπε ο Κοινοβουλευτικός Εκπρόσωπος- ξεκίνησε το 2003 επί Υπουργίας της κ. Βάσως Παπανδρέου, το 2006 επικαιροποιήθηκε, υπογράφηκε από τον τότε διορισμένο Περιφερειάρχη από την κρατική Περιφέρεια, προχώρησε και υλοποιείται σήμερα με το συγκεκριμένο σχέδιο. 
Κύριε Βορίδη, αυτήν τη στιγμή δημοπρατούνται έργα σε όλην την Ελλάδα με τη μέθοδο ΣΔΙΤ για τη διαχείριση των απορριμμάτων. Εγώ λέω καλοπροαίρετα αυτήν τη στιγμή το εξής: Σταματήστε τώρα αυτές τις διαδικασίες να γίνει ουσιαστικός διάλογος με τις κοινωνίες, με τους φορείς, με τους δήμους, διότι ειδικά για την Αττική που «τρέχει» η δημοπράτηση των τεσσάρων αυτών έργων αυτές τις μέρες, η ληφθείσα απόφαση πάρθηκε από την εκτελεστική επιτροπή του ΕΣΔΚΝΑ, χωρίς καν να το συζητήσει το Διοικητικό Συμβούλιο του ΕΣΔΚΝΑ, χωρίς να μπει θέμα και στους δήμους. Πάρτε μια τέτοια πρωτοβουλία. 
Κάποιοι Βουλευτές της συμπολίτευσης από το υπόλοιπο Αττικής πανηγύριζαν μάλιστα λέγοντας «πετύχαμε μεγάλο πράγμα, αυτό ζητά η τοπική κοινωνία, ο δήμος κ.λπ.». Σεβόμαστε τον αγώνα που έκανε ο λαός της Κερατέας, που δεν ήταν μόνο για τη θέση στο Οβριόκαστρο. Ήταν συνολικά ενάντια στον περιφερειακό σχεδιασμό. Η απόφαση του Δημοτικού Συμβουλίου της Κερατέας έλεγε κατά πλειοψηφία ότι είναι αντίθετη στον περιφερειακό σχεδιασμό. Εκτός από θέμα της χωροθέτησης, προέβλεπε και δημοψηφίσματα για να δοθεί η όποια λύση κ.λπ..
Όμως, εγώ θα ήθελα να πω κάτι άλλο, πάλι απαντώντας στον κ. Βορίδη, ο οποίος απευθύνθηκε στον Κοινοβουλευτικό μας Εκπρόσωπο αναφορικά με την τοποθέτηση ότι αναιρείται η άλλη θέση Οβριόκαστρο κ.λπ.. Μέσα στην αιτιολογική έκθεση που μας έχει δώσει ο κύριος Υπουργός λέει ότι σε περίπτωση έναρξης υλοποίησης στη θέση Φοβόλες, η θέση Βραγόνι –το Οβριόκαστρο δηλαδή- Κερατέας δεν θα συμπεριληφθεί στις κατάλληλες θέσεις. 
Υπάρχει όμως ο όρος, όπως τον έβαλε στην πραγματική του διάσταση ο κύριος Υπουργός, ότι είναι μέσα στο πλαίσιο του περιφερειακού σχεδιασμού και αν υπάρχει περιβαλλοντική έγκριση γι’ αυτή τη θέση, θα πάει εκεί. Κάποιοι πανηγυρίζουν γι’ αυτό, όμως εδώ, μέσα στην αιτιολογική έκθεση, αυτό δεν αποκλείεται. Εδώ λέει «αν γίνει εκεί, βεβαίως, σας χαρίζω το Οβριόκαστρο». Αυτά είναι σοβαρά ζητήματα. 
Όσον αφορά θέματα που τέθηκαν για τεχνολογίες κ.λπ., εμείς είμαστε υπέρ του διαλόγου. Όμως, αυτό που προωθείται αυτήν τη στιγμή πανελλαδικά –και άλλοι συνάδελφοί μου τοποθετήθηκαν εκτενέστερα στις ομιλίες τους- είναι η μέθοδος ΣΔΙΤ με ανταγωνιστικό διάλογο, που σημαίνει ότι ο επενδυτής προτείνει και την τεχνολογία. Το θέμα της διαχείρισης των απορριμμάτων είναι πάρα πολύ σοβαρό. Δεν είναι καθόλου απλό. 
Υπάρχουν περιθώρια. Πάρτε μια πρωτοβουλία. Δεν σημαίνει ότι όλη, σύσσωμη η τοπική κοινωνία της Κερατέας είναι υπέρ αυτής της λύσης. Διάλογος, συζήτηση, αναθεώρηση του περιφερειακού σχεδιασμού. Εμείς έχουμε καταθέσει ολοκληρωμένη πρόταση. Αυτό λέμε.
Όσον αφορά τώρα το νομοσχέδιο, παρεξηγηθήκαμε λιγάκι και σχολιαστήκαμε με το «ΠΑΡΩΝ». Εμείς είπαμε με σαφήνεια από την αρχή ότι είμαστε υπέρ της οδηγίας. Η οδηγία βάζει και άλλα ζητήματα τα οποία δεν ενσωματώνονται στο εν λόγω νομοσχέδιο το οποίο αυτήν τη στιγμή ψηφίζουμε. Αυτήν την εφαρμογή δεν τη δεχόμαστε στο έπακρο. Έχουμε συγκεκριμένες ενστάσεις, γι’ αυτό το λόγο και ψηφίζουμε «ΠΑΡΩΝ» επί της αρχής, λέγοντας συγχρόνως ότι και η διαδικασία που ακολουθήθηκε δεν ήταν αυτή που έπρεπε. Ψηφίστηκαν πράξεις νομοθετικού περιεχομένου για τους ενεργειακούς επιθεωρητές, οι οποίες από τα τέλη του προηγούμενου χρόνου και την ώρα που συζητιόντουσαν και στην Επιτροπή Παραγωγής και Εμπορίου ήδη είχαν ψηφιστεί. Αυτή την έννοια έχει η θέση μας «ΠΑΡΩΝ».
Θέλω να τοποθετηθώ, κυρία Πρόεδρε, συγκεκριμένα, για να μην ξαναπάρω το λόγο λόγω χρόνου. Θα πω, πρώτον, ότι ψηφίζουμε «ΠΑΡΩΝ» επί της αρχής. Το ξαναλέω ότι είμαστε θετικοί στην κοινοτική οδηγία για την ενεργειακή απόδοση και την εξοικονόμηση ενέργειας. Δεν είναι όπως ο κ. Παφίλης που είπε ότι έχει να κάνει αυτό το νομοσχέδιο με τη διακίνηση ενέργειας. Το νομοσχέδιο έχει να κάνει με εξοικονόμηση ενέργειας.
Ψηφίζουμε «ΠΑΡΩΝ» επί της αρχής, «ΝΑΙ» στα άρθρα…","ΧΑΡΟΥΛΑ ΚΑΦΑΝΤΑΡΗ",215
"108937"," Κυρία συνάδελφε, αν μου επιτρέπετε, θα πρέπει να περιμένετε την ψήφιση, όταν θα γίνει συνολικά από όλους τους συναδέλφους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108938"," Ευχαριστώ.","ΧΑΡΟΥΛΑ ΚΑΦΑΝΤΑΡΗ",215
"108939"," Ο ειδικός αγορητής του ΠΑΣΟΚ κ. Μωραΐτης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108940"," Ευχαριστώ, κυρία Πρόεδρε.
Θα ήθελα να μιλήσω για το νομοσχέδιο, γιατί το θεωρώ μια χρυσή ευκαιρία. Όμως, θέλω να πιαστώ από αυτά που η αγαπητή συνάδελφος κυρία Καφαντάρη έθεσε στο τέλος. Πιστεύω ότι πρέπει να λύσουμε κάποιες συγχύσεις σε αυτήν την Αίθουσα τις οποίες έχουμε. Άκουσα ότι ο επενδυτής είναι αυτός ο οποίος θα προτείνει την τεχνολογία μέσω της διαδικασίας των ΣΔΙΤ. Κάνετε ένα πολύ μεγάλο λάθος.","ΘΑΝΟΣ ΜΩΡΑΪΤΗΣ",354
"108941"," Ανταγωνιστικός διάλογος.","ΧΑΡΟΥΛΑ ΚΑΦΑΝΤΑΡΗ",215
"108942"," Ακούστε: Ανταγωνιστικός διάλογος δεν σημαίνει αυτό. Ως Κοινοβούλιο, αυτό το θέμα το οποίο πρέπει να βάλουμε αύριο είναι τι κόστος θα έχει αυτό για τον πολίτη και ποιο θα είναι το gate fee.
Είπαμε λοιπόν σεβασμό στο περιβάλλον. Συμφωνώ μαζί σας σε ένα ζήτημα της τεχνολογίας που ανοίξατε -το συζητήσαμε και πριν μαζί- σας λέω, όμως ότι αυτό το οποίο θα κρίνει πού θα καταλήξει η διαδικασία ΣΔΙΤ, είναι το τι θα πληρώσει ο πολίτης. Έχουν ξεκινήσει οι διαδικασίες ΣΔΙΤ και σε άλλα μέρη της Ελλάδος και αυτό έχει προταχθεί ως πρώτο και κυρίαρχο. Αυτό το λέω για να μη σπέρνουμε σύγχυση στον κόσμο και δεν καταλαβαίνει.
Το δεύτερο είναι, κυρία Πρόεδρε, ότι πιστεύω ότι χάνεται μια ευκαιρία, διότι έχει βασανιστεί αρκετά το θέμα της διαχείρισης των απορριμμάτων σε όλη τη χώρα, αλλά κυρίως στην Αττική. Το 2003 έγινε ο αρχικός περιφερειακός σχεδιασμός. Εγώ θα συμφωνήσω με όλους σας ότι πράγματι, όταν κάνεις περιφερειακό σχεδιασμό το 2003, το 2013 ίσως πρέπει να επαναξιολογήσεις κάποια πράγματα.
Θα σας ρωτήσω όμως το εξής: Αν σήμερα κάνουμε πίσω, δεν δεχθούμε κάποια στοιχεία αυτού του περιφερειακού σχεδιασμού και μιας δρομολόγησης μέσω της διαδικασίας ΣΔΙΤ που έχουν πάρει τα πράγματα, ποια είναι η δική σας πρόταση; Κάνετε πολύ μεγάλο λάθος και είναι κρίμα ειλικρινά ένα κόμμα της Αριστεράς να συνεχίζει αυτό το δρόμο της ανευθυνότητας και του λαϊκισμού.
Θέλετε να χαϊδέψετε αυτήν τη στιγμή τα αυτιά των πέντε φίλων σας που έχετε στην Κερατέα ή στη Λαυρεωτική και δυστυχώς, τίθεται σε κίνδυνο ένα μεγάλο περιβαλλοντικό ζήτημα όχι μόνο για το υπόλοιπο Αττικής, αλλά για όλο το Λεκανοπέδιο.
Ποια θα είναι η άλλη πρόταση λοιπόν; Να πάει πότε αυτό το θέμα; Το 2016 και το 2017; Έχετε υπ’ όψιν σας τι πρόστιμα υπάρχουν και ποιες θα είναι οι περιβαλλοντικές συνθήκες στις οποίες θα ζήσει ο λαός της Αττικής;
Θέλω λοιπόν να ζητήσω από όλους σε αυτά τα μεγάλα ζητήματα που έχουν να κάνουν με την προστασία του περιβάλλοντος και ειδικά, όταν υπάρχουν και μας δίνονται αυτές οι ευκαιρίες μέσα στο Κοινοβούλιο να νομοθετήσουμε και να λύσουμε ζητήματα τα οποία χρονίζουν και ταλαιπωρούν, να το κάνουμε.
Έρχομαι, κυρία Πρόεδρε, στο θέμα του νομοσχεδίου. Είχαμε ένα σημαντικό νομοσχέδιο αυτές τις μέρες στο Κοινοβούλιο, το οποίο έρχεται να εναρμονίσει περαιτέρω την ελληνική νομοθεσία στις κοινωνικές κατευθύνσεις, αλλά και στη νέα ενεργειακή εποχή.
Εγώ, κύριε Υπουργέ, θα περίμενα σήμερα στην Ολομέλεια να κάναμε μια συζήτηση γύρω από αυτά τα ζητήματα που ανοίγει και αυτή η οδηγία, αλλά και εσείς και όλοι μας με τα ζητήματα που βάλαμε και σήμερα, αλλά και στις επιτροπές και να μιλήσουμε για τις παθογένειες και τις αδυναμίες μας, να μιλήσουμε για την εξοικονόμηση ενέργειας, να μιλήσουμε για το μεγάλο θέμα των κοινωνικών ανισοτήτων που βγαίνει μέσα από αυτήν τη διαδικασία. Εγώ σας έκανα την πρόταση και στην επιτροπή, αλλά και σήμερα ότι πρέπει να το δούμε αυτό το πράγμα. Δεν μπορούμε να μιλάμε γενικώς για εξοικονόμηση ενέργειας. Δεν φτάνει να βγάλουμε να «τρέξουν» διάφορα προγράμματα -είδαμε πού κατέληξαν και τα αποτελέσματα τού «Εξοικονομώ κατ’ Οίκον» και όλα τα άλλα- αν δεν δούμε τις ειδικές κατηγορίες, που αυτή η κρίση, που βιώνει ο ελληνικός λαός, έχει χτυπήσει αλύπητα.
Πρέπει λοιπόν θέλοντας και πιστεύοντας ότι μπορούμε να υλοποιήσουμε τους στόχους τού 2019 που βάζει η οδηγία, να δείτε και εσείς το πώς θα μπορέσουμε να σταθούμε δίπλα σε αυτές τις κοινωνικές ομάδες, ώστε να μπορούν να συμμετέχουν σε αυτήν τη νέα ενεργειακή εποχή η οποία ανοίγεται μπροστά μας.
Θέλω επίσης να θίξω ένα θέμα το οποίο έθεσα στην τοποθέτησή μου και στην επιτροπή, αλλά και σήμερα. Αφορά τις οδηγίες και όλη τη διαδικασία τής εναρμόνισης.
Θέλω την άποψή σας, κύριε Υπουργέ. Θα ήθελα και την άποψη των άλλων συναδέλφων από τα άλλα κόμματα.
Πιστεύω ότι δεν μπορεί να συνεχιστεί αυτό το οποίο γίνεται επί δεκαετίες και εκεί, κυρία Πρόεδρε, υπάρχει μια αδυναμία του κοινοβουλίου μας. Δεν μπορεί να προετοιμάζονται όλες αυτές οι οδηγίες από υπηρεσιακούς παράγοντες. Δεν μπορεί μόνο η Επιτροπή Ευρωπαϊκών Υποθέσεων να συζητά σε μια συνεδρίαση και εφόσον έχει συζητηθεί μια οδηγία για πάρα πολύ μεγάλο διάστημα, μετά στο Κοινοβούλιο να ανακοινώνεται απλά η οδηγία.
Πιστεύω ότι πρώτα το Κοινοβούλιο, αλλά και οι παραγωγικοί και θεσμικοί φορείς αυτής της χώρας θα πρέπει να συμμετέχουν σε αυτό το μεγάλο θέμα των ευρωπαϊκών οδηγιών και της εναρμόνισης τους στην ελληνική νομοθεσία.
Σας ευχαριστώ.","ΘΑΝΟΣ ΜΩΡΑΪΤΗΣ",354
"108943"," Ευχαριστώ και εγώ, κύριε Μωραΐτη. Καταγράφεται ο προβληματισμός και νομίζω ότι το Προεδρείο θα πρέπει και αυτό να αναλάβει την πρωτοβουλία.
Η κ. Ραχήλ Μακρή έχει το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108944"," Κυρία Πρόεδρε, θα πω ότι πράγματι τίθεται εδώ ένα θέμα σχετικά με την αργοπορία της εναρμόνισης του συγκεκριμένου νομοσχεδίου. Ωστόσο δεν μπορεί οι Βουλευτές να ερχόμαστε εδώ, για να δούμε τόσο σοβαρά νομοσχέδια με την πίεση ότι μπορεί η χώρα μας να οδηγηθεί σε ένα πρόστιμο, το οποίο βέβαια θα επιβαρύνει τον ελληνικό λαό.
Όπως είπαμε λοιπόν δεν έχουμε κανένα πρόβλημα επί της εναρμόνισης, γιατί, όπως προείπα στην πρωτολογία μου, η διαδικασία εναρμόνισης οποιασδήποτε οδηγίας στο εθνικό δίκαιο παραχωρεί τη δυνατότητα στο κράτος-μέλος να προσαρμόσει τις απαιτήσεις που τίθενται στο ευρωπαϊκό κεκτημένο στα ειδικότερα χαρακτηριστικά και ανάγκες του. Όμως στον τομέα της εναρμόνισης δεν βλέπουμε να έχει γίνει αυτό στο συγκεκριμένο νομοσχέδιο. Υπάρχει η κακή και αποσπασματική νομοθέτηση της τελευταίας στιγμής.
Ένα ακόμα σημαντικό θέμα για εμάς είναι η αποσπασματικότητα των ρυθμίσεων που εισάγετε.
Όσον αφορά το νομοσχέδιο, στην πρωτολογία μου ανέλυσα διεξοδικά τόσο επί της αρχής όσο και επί των άρθρων του νομοσχεδίου.
Ωστόσο θα ήθελα να πω, επειδή ειπώθηκε κάτι από τον κ. Άδωνι Γεωργιάδη σε βάρος του προσώπου τού κ. Καμμένου, ότι ο κ. Γεωργιάδης τις τελευταίες μέρες έχει επιδοθεί σε μια επίθεση κατά του προσώπου του κ. Καμμένου, σχετικά με το θέμα της υπόθεσης του δικαστηρίου που έγινε για τα CDSs εναντίον του κ. Αντρίκου Παπανδρέου.
Θα ήθελα να πω λοιπόν ότι πουθενά στα Πρακτικά δεν προκύπτει ότι έκανε πίσω ο κ. Καμμένος, όπως δηλώνει ο κ. Γεωργιάδης στη δίκη με τα CDSs του κ. Αντρίκου Παπανδρέου. Θα πρέπει να διαβάσει ο κ. Γεωργιάδης προσεκτικά τα Πρακτικά που έχουμε αναρτήσει στο διαδίκτυο, πριν τοποθετηθεί με αυτόν τον τρόπο.","ΡΑΧΗΛ ΜΑΚΡΗ",293
"108945"," Κυρία Πρόεδρε, θα ήθελα το λόγο επί προσωπικού.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108946"," Όχι, κύριε Γεωργιάδη, δεν έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108947"," Θα ήθελα να πω λοιπόν, κύριε Γεωργιάδη, ότι όλα έχουν ένα όριο -και κλείνω, κυρία Πρόεδρε, και με συγχωρείτε- και από δω και πέρα ο κ. Γεωργιάδης θα απολογηθεί στη δικαιοσύνη.
Ευχαριστώ πολύ.","ΡΑΧΗΛ ΜΑΚΡΗ",293
"108948"," Κυρία Πρόεδρε, θα ήθελα το λόγο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108949"," Κύριε Γεωργιάδη, σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108950"," Μα είπε «Γεωργιάδης».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108951"," Όχι, κύριε Γεωργιάδη. Ρητά σας το λέω, όχι.
Έχει η κ. Φούντα το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108952"," Εκ του Κανονισμού είστε υποχρεωμένη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108953"," Εκ του Κανονισμού δεν ήταν το θέμα της συζήτησης σήμερα αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108954"," Δεν είναι στη διακριτική σας ευχέρεια.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108955"," Θα δώσω λόγο όποτε αποφασίσω, κύριε Γεωργιάδη. Καθίστε κάτω, σας παρακαλώ.
Κύριε Γεωργιάδη, τώρα προσπαθούμε να τορπιλίσουμε μία συζήτηση, η οποία είναι στο τέλος και πήγε τόσο καλά!
Παρακαλώ, κυρία Φούντα, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108956"," Κυρία Πρόεδρε, κι εγώ θεωρώ ότι στο τέλος ουσιαστικά ειπώθηκαν τα πιο σημαντικά πράγματα. 
Θα ήθελα λοιπόν να πω ότι είχα εκφράσει και στην επιτροπή την έκπληξή μου, γιατί μία τέτοια κοινοτική οδηγία, πάρα πολύ σοβαρή και πάρα πολύ ουσιαστική, από τις ουσιαστικότερες που έχουν περάσει μέσα σ’ αυτήν τη λαίλαπα της μετρολογίας, δεν υπερψηφίστηκε από όλους. Βελτιωτικές κινήσεις σαφώς μπορούν να υπάρχουν –σχεδόν όλη η ομιλία μου εξαντλήθηκε σε κάποιες μικρές αδυναμίες- αλλά η γενική προοπτική αυτού του νομοσχεδίου και αυτής της προσπάθειας που γίνεται στο να στραφούμε σε μία πιο ενεργειακή πολιτική, κανονικά θα έπρεπε να γίνεται αποδεκτή από όλους. Στα σχέδια λοιπόν και στα νομοσχέδια κοινής αποδοχής θα θέλαμε να έχουμε τη σύμφωνη γνώμη όλων σας.
Θα ήθελα να θέσω πέντε ερωτήματα: Τι κάνει αυτός ο νόμος; Τι προκρίνει; Προκρίνει την εξοικονόμηση ενέργειας στα κτήρια και στην καθημερινότητα; Νομίζω πως ναι. Προκρίνει την ενημέρωση για το τι εστί βιοκλιματική αρχιτεκτονική; Πιστεύω πως ναι. Προκρίνει την ανάγκη παρουσίας κινήτρων και ουσιαστικής μετάβασης σ’ αυτά που λέμε «κτήρια σχεδόν μηδενικής κατανάλωσης»; Ναι. Θέλουμε αυτήν την αλλαγή τής νοοτροπίας που προκρίνει αυτή η κοινοτική οδηγία; Ναι. Θα δώσει κάποιο αντικείμενο εργασίας; Θα τονώσει τον κατασκευαστικό τομέα; Ναι. Και τέλος προκρίνει την αειφορία, την αειφορική ανάπτυξη και αυτό που λέμε επίσης «περιβαλλοντικό ισοζύγιο»; Ναι.
Θα ήθελα να καταλάβω κάποια στιγμή γιατί ψηφίζουμε έτσι μέσα σ’ αυτό το Κοινοβούλιο. Κάποια στιγμή τα μηνύματα που πρέπει να βγαίνουν προς την Ευρωπαϊκή Ένωση πρέπει να είναι διαφορετικά.
Θα ήθελα να μιλήσω λίγο για την τροπολογία για την Κερατέα, για την οποία τοποθετήθηκα και προηγουμένως. Θα ήθελα να πω ότι πέρα από τις διαπιστώσεις, κάποια στιγμή πρέπει μέσα σ’ αυτήν την Αίθουσα να προκρίνουμε λύσεις και προτάσεις. 
Θα ήθελα να κάνω και άλλα δύο ερωτήματα: Είναι βέλτιστη αυτή η λύση που προκρίνεται για την Κερατέα; Σίγουρα, όχι. Κι εμείς θέλαμε αυτήν τη στιγμή να έχουμε φθάσει ως ελληνικός λαός, ως κουλτούρα, να μιλάμε για άλλου είδους ανακύκλωση, για ένταξη της κομποστοποίησης στη ζωή μας και για μικρές περιφερειακές μονάδες που δεν θα δημιουργούν πρόβλημα. Μπορούμε αυτήν τη στιγμή να παραβλέψουμε το πρόβλημα, να το κάνουμε στην άκρη και να το αφήσουμε μέχρι να φθάσει στο απροχώρητο; Όχι.
Γι’ αυτό, στη Δημοκρατική Αριστερά θα συνεχίσουμε να είμαστε υποψιασμένοι –ήμασταν και θα είμαστε- αλλά από εκεί και πέρα, θεωρούμε ότι άλλο πράγμα πρέπει να προσπαθούμε. Πρέπει να προσπαθούμε να ορίσουμε τους όρους, κάτω από τους οποίους θα γίνουν όλα. Κι εμείς προσπαθήσαμε και να ακούσουμε την τοπική κοινωνία και να θέσουμε το θέμα τού τονάζ, δηλαδή των τόνων που θα έχει αυτό το εργοστάσιο, ώστε να διασφαλίσουμε τη θέση αυτού του εργοστασίου και να πούμε ότι θα κάνουμε ό,τι μπορούμε για να υπάρχει ο μέγιστος δυνατός έλεγχος σ’ αυτήν την επένδυση. Είναι μία επένδυση που πρέπει να σεβαστεί, επιτέλους, την τοπική κοινωνία. 
Επειδή ακούστηκαν πολλά για τους τρόπους διαχείρισης των απορριμμάτων, θα μου επιτρέψετε να πω ότι το τονάζ είναι αυτό που προκρίνει τον τρόπο διαχείρισης, γιατί κανένας επενδυτής δεν θα έρθει να επενδύσει, αν αυτό το εργοστάσιο θα είναι εξήντα χιλιάδων τόνων και όχι εκατόν είκοσι επτά χιλιάδων τόνων, όπως ήταν οι αρχικοί όροι.
Επειδή κάποια στιγμή πρέπει πραγματικά –το είπε και ο κ. Μωραΐτης- να αρχίσουμε να συζητάμε για την ουσία, όπως είπε και ο Κοινοβουλευτικός μας Εκπρόσωπος κ. Τσούκαλης από το Βήμα, δηλαδή να μιλήσουμε για την ενεργειακή μας πολιτική, πρέπει να καθίσουμε όλοι μαζί να δούμε τι περιφερειακό σχεδιασμό μπορούμε να κάνουμε με τους σημερινούς όρους.
Θέλω να πω και κάτι τελευταίο. Η ζωή και η καθημερινότητα, δυστυχώς, μας έχει προλάβει. Νομίζω ότι συζητάμε μ’ αυτούς τους όρους σήμερα, επειδή η κατανάλωση αυτήν τη στιγμή στην Ελλάδα έχει μειωθεί κατά 30% και τα σκουπίδια μας κατά 40%-45%. Αυτήν την ευκαιρία πρέπει να την αρπάξουμε και να μην την αφήσουμε να χαθεί.
Κύριε Υπουργέ, πρέπει να ξεκινήσει μία συζήτηση πολύ σοβαρή και πολύ σημαντική γύρω από τον περιφερειακό σχεδιασμό για το τι μπορούμε να κάνουμε, προκειμένου να εκμεταλλευτούμε αυτήν τη συγκυρία.
Ευχαριστώ.","ΝΙΚΗ ΦΟΥΝΤΑ",529
"108957"," Ευχαριστούμε, κυρία Φούντα.
Η κ. Διαμάντω Μανωλάκου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108958"," Κύριε Υπουργέ, σας πιστεύουμε ότι ο εθνικός στόχος για την ανάκαμψη της οικονομίας είναι συνδεδεμένος με την ενέργεια. Το βλέπουμε εξάλλου. Ιδιωτικοποιήσεις όχι μόνο της ΔΕΗ, όχι μόνο της αποθήκης του Πρίνου, αλλά και της ΔΕΠΑ και της ΔΕΣΦΑ! Νύφες περιζήτητες! Στα πόδια τους σφάζονται οι ιμπεριαλιστικές δυνάμεις! Μέχρι και τα στρατηγικά αποθέματα πετρελαίου έχετε στο νομοσχέδιο! Άρα ενέργεια πουλάτε! Όμως μέσα από την ενέργεια χαρατσώνετε! Να πούμε και για τον ειδικό φόρο κατανάλωσης! Τι ζητάνε οι αγρότες ή οι μικροεπαγγελματίες; Γιατί γίνονται τόσες διαδηλώσεις; Και βέβαια μέσα από την ενέργεια φορολογείτε τα τιμολόγια τής ΔΕΗ! Και οι κινητοποιήσεις είναι συχνότατες! 
Δεν υποτιμάμε την ενσωμάτωση αυτής της οδηγίας. Μάλιστα, αν ήθελε κανείς να δει και τις λεπτομέρειες, αρκεί να διάβαζε την έκθεση του Ευρωκοινοβουλίου, η οποία είναι πάνω από διακόσιες πενήντα σελίδες! Εδώ πέρασε το γενικόλογο, η απόφαση της Ευρωπαϊκής Επιτροπής! Όμως μη μιλάμε και για το πρόγραμμα «Εξοικονομώ Κατ’ Οίκον»! Από τις εκατό χιλιάδες αιτήσεις, είκοσι χιλιάδες ικανοποιείτε! Ο υπόλοιπος κόσμος, τα εκατομμύρια, που δεν μπορεί ούτε να ζεσταθεί και πηγαίνει σε μεθόδους του περασμένου αιώνα; 
Το μόνο σίγουρο από την ενσωμάτωση και αυτής της οδηγίας είναι ότι λίγοι θα κερδίσουν πολλά, εκμεταλλευόμενοι τους πολλούς! Έτσι είναι ο καπιταλισμός!
Σε ό,τι αφορά την Κερατέα, πώς ζητάτε να ψηφιστεί η επιλογή του νέου χώρου για τις Φοβόλες, όταν δεν υπάρχει ούτε καν η έκθεση, η εκτίμηση καταλληλότητας; Βέβαια κατάλληλη είναι μόνο για τα επιχειρηματικά συμφέροντα! Εκεί είναι κατάλληλη. Να σας πω καθαρά και για μία φορά ακόμα ότι εμείς λευκή επιταγή δεν σας δίνουμε.
Θα αναφερθώ τώρα στο ΙΓΜΕ. Για να σας πω την αλήθεια, είστε βαριά εκτεθειμένος, γιατί είχατε κάνει μία πολύ καλή ερώτηση, όταν ήσασταν στην Αντιπολίτευση. Δεν γίνεται! Κοροϊδεύετε! Χρησιμοποιείτε ένα μπαλάκι πέρα-δώθε, ενώ ξέρετε καλά –και το συνδικάτο έχει ενημερώσει- ότι από το Υπουργείο Οικονομικών υπάρχει σύμφωνη γνώμη να περάσει! Και επιπλέον τον κ. Μανιτάκη δεν τον χρειάζεστε, γιατί οι εργαζόμενοι δεν έχουν πάει στη διαδικασία τής εφεδρείας! Άρα περί τι να γνωματεύσει; Εδώ και τώρα, εάν πράγματι ειλικρινά συμφωνείτε, πρέπει να περάσει η τροπολογία έτσι διορθωμένη, όπως διατυπώθηκε! Διαφορετικά, σας λέμε καθαρά ότι εμείς θα την καταθέσουμε ξανά στο νομοσχέδιο για το ελάχιστο επίπεδο αποθεμάτων αργού πετρελαίου!
Και βέβαια στον αγώνα των εργαζομένων μαζί τους θα είμαστε! Κι ας έχετε και τέσσερις κλούβες από πίσω τους, περισσότερες απ’ όσοι είναι οι εργαζόμενοι! Δεν φοβόμαστε!
Κύριε Βορίδη, καθαρές κουβέντες! Εσείς μία ελευθερία αναγνωρίζετε, την ελευθερία του κεφαλαίου να εκμεταλλεύεται ό,τι απορρέει απ’ αυτήν! Ελευθερία στην πείνα, ελευθερία στη φτώχεια, ελευθερία στην ανεργία! Την ελευθερία στη δουλειά και στις ελεύθερες συλλογικές συμβάσεις, αυτά τα πνίγετε στην πολιτική επιστράτευση! Έτσι είναι ο καπιταλισμός! Γι’ αυτό τον πολεμάμε! Θεός, το κέρδος που δεν διστάζει να μακελλεύει και λαούς! Τα είπε ο κ. Παφίλης, δεν χρειάζεται να τα επαναλάβω.
Όμως τελειώνω με τη χθεσινή ημέρα. Κοιτάξτε, το ψέμα και η προβοκάτσια έχουν κοντά ποδάρια. Εμείς αισιοδοξούμε και το λέμε. Ο αιώνας αυτός θα είναι αιώνας μεγάλων αγώνων, γιατί ο καπιταλισμός έχει σαπίσει, έχει βρωμίσει και δείχνει μόνο την αγριότητα, τη βαρβαρότητα και την απανθρωπιά του! Πολύ γρήγορα θα πολεμάνε πολύ περισσότεροι λαοί για ένα ποιοτικά ανώτερο σύστημα, το σοσιαλισμό! Γι’ αυτό να είστε σίγουροι! Κι από τα λάθη του έχουμε διδαχθεί. Γι’ αυτό, όταν έρθει ξανά, θα ριζώσει πολύ πιο βαθιά!","ΔΙΑΜΑΝΤΩ ΜΑΝΩΛΑΚΟΥ",302
"108959"," Ευχαριστούμε.
Ο κ. Γεωργιάδης έχει το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108960"," Ευχαριστώ πάρα πολύ, κυρία Πρόεδρε.
Η κ. Μακρή αναφερομένη στο πρόσωπό μου είπε ότι δεν έχω διαβάσει, προφανώς, τα Πρακτικά και ότι πουθενά, από τα πρακτικά αυτής της δίκης, δεν συνάγεται αυτό που είπα.
Θέλω να πω με ευγένεια στην κ. Μακρή ότι ευτυχώς στην ανάγνωση είμαι πολύ καλός. Θέλω να σας πω λοιπόν λέξη-λέξη από τα Πρακτικά: 
Ερώτηση του προέδρου του δικαστηρίου προς τον κ. Πάνο Καμμένο: «Είπατε ποτέ «λαμόγιο» τον κ. Ανδρέα Παπανδρέου;». 
Πάνος Καμμένος: «Εγώ; Ποτέ.». 
Ερώτηση του Προέδρου του Δικαστηρίου: «Είχατε σκοπό να βλάψετε την τιμή και την υπόληψη του κ. Ανδρέα Παπανδρέου;». 
Απάντηση Πάνου Καμμένου: «Εγώ; Αστειεύεστε, κύριε Πρόεδρε; Ποτέ δεν είχα την πρόθεση να βλάψω την τιμή και την υπόληψη του κ. Παπανδρέου.».
Πρόεδρος: «Μα στα blogs γράφουν ότι είπατε αυτά». 
Πάνος Καμμένος: «Δεν υιοθετώ τι γράφουν τα blogs, κυρία Πρόεδρε. Τα blogs μπορεί να τα χρηματοδοτεί και η οικογένεια Παπανδρέου. Εγώ το μόνο που έκανα –αν δεν το καταλάβατε, κύριοι συνάδελφοι, εδώ στη Βουλή ήταν το τι έκανε- ήταν να θέτω ερωτήσεις κοινοβουλευτικού ελέγχου». 
Αυτά που ακούγαμε στη Βουλή από τον κ. Καμμένο τον προηγούμενο καιρό ήταν ερωτήσεις κοινοβουλευτικού ελέγχου –προσέξτε!- τις οποίες δεν υιοθετεί κιόλας, αλλά απλώς τις θέτει προς ενημέρωση του ελληνικού λαού, ως ουδέτερος και ό,τι αποφασίσει η ελληνική δικαιοσύνη διά του κ. Πεπόνη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108961"," Ευχαριστούμε, κύριε Γεωργιάδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108962"," Άρα λοιπόν κυρία Μακρή, είναι πολύ πιο έντιμο για τον κ. Καμμένο να πει «παραφέρθηκα, καμμιά φορά».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108963"," Ευχαριστούμε, κύριε Γεωργιάδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108964"," Μάλιστα, έχω κι άλλη μια ερώτηση από τα Πρακτικά που έγκειται στο αν έχει πει ποτέ την οικογένεια Παπανδρέου «cosa nostra».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108965"," Κύριε Γεωργιάδη, δεν είναι εδώ ο κ. Καμμένος, για να σας απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108966"," Και απάντησε «ουδέποτε έχω πει την οικογένεια Παπανδρέου «cosa nostra», ενώ όλοι τα έχουμε ακούσει όλα αυτά μέσα στη Βουλή. 
Θέλω λοιπόν να είμαι ξεκάθαρος. Δεν μπαίνω στα CDSs. Αυτά θα τα κρίνει η ελληνική δικαιοσύνη. Ούτε και ξέρω τι είναι. Ξέρω όμως ότι ο κ. Καμμένος άλλα έλεγε πριν και άλλα έλεγε μέσα στο δικαστήριο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108967"," Φτάνει, κύριε Γεωργιάδη. Δεν συζητάμε εδώ το προσωπικό σας θέμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108968"," Και θα πρέπει να εκτιμηθεί από τον ελληνικό λαό το μέγεθος του πολιτικού του ανδρισμού. 
Σας ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108969","  Ευχαριστούμε και εμείς. 
Θα έρθει κάποια στιγμή ο κ. Καμμένος και θα τοποθετηθεί. Λογικό δεν είναι, κύριε συνάδελφε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108970"," Σιγά μην έρθει, κυρία Πρόεδρε. Δεν θα τοποθετηθεί ποτέ σ’ αυτό, γιατί δεν θέλει ο ελληνικός λαός να διαβάσει την «κωλοτούμπα» που έκανε στο δικαστήριο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108971"," Εντάξει, κύριε συνάδελφε, δυστυχώς από «κωλοτούμπες» έχουμε χορτάσει όλοι. 
Κύριε Παπαδημούλη, έχετε έξι λεπτά, αλλά θα σας παρακαλέσω να μην τα εξαντλήσετε και να μην μπείτε σε προσωπικές αντιπαραθέσεις. Κουραστήκαμε. Το Κοινοβούλιο από το πρωί ακούει μόνο αντιπαραθέσεις. Υπάρχει τόσο ουσιαστική συζήτηση, που είναι όντως τόσο εποικοδομητική και βοηθάει, που θα παρακαλέσω να μείνετε σ’ αυτή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108972"," Δεν μπήκα ποτέ, κυρία Πρόεδρε, σε προσωπικές αντιπαραθέσεις, αλλά τις υπέστη.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108973"," Έχετε λοιπόν έξι λεπτά, αλλά σας παρακαλώ να μην τα ξεπεράσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108974"," Ευχαριστώ πολύ, κυρία Πρόεδρε. 
Η εισηγήτριά μας κ. Καφαντάρη και στην αρχική της ομιλία, αλλά και στην δευτερολογία της εξήγησε με επάρκεια και πληρότητα τη θέση μας και επί της αρχής του σχεδίου και επί των άρθρων και επί των τροπολογιών. 
Εγώ λοιπόν θα ήθελα να σταθώ μόνο σε ένα θέμα, επειδή απασχόλησε τη Βουλή. Το θέμα λοιπόν αυτό έγκειται στο πώς ο ΣΥΡΙΖΑ είναι θετικός στην οδηγία -όπως και η ευρωομάδα της Αριστεράς στο Ευρωκοινοβούλιο στην οδηγία- αλλά κρατάει στάση επιφύλαξης διά της ψήφου «ΠΑΡΩΝ» στο σχέδιο νόμου. Πολύ απλά, γιατί εκτιμώ ότι και αυτό το σχέδιο νόμου θα κάνει ό,τι έκαναν κι άλλα νομοσχέδια που ήρθαν να υλοποιήσουν θετικές οδηγίες. Θα τις αφήσει, δηλαδή πνεύμα και γράμμα στα χαρτιά. Το μεγάλο πρόβλημα στην Ελλάδα είναι ότι τρέχετε να εφαρμόσετε σαν λαγοί ό,τι αρνητικό, ό,τι αντιλαϊκό και αντικοινωνικό ψηφίζεται στις Βρυξέλλες και πάτε με ταχύτητα χελώνας όταν ψηφίζεται κάτι θετικό. 
Πού είναι το χρονοδιάγραμμα και το εθνικό σχέδιο που θα εξασφαλίσει να μετατραπούν τα δημόσια κτήρια μέχρι το 2019 και τα ιδιωτικά μέχρι το 2021, έτσι όπως προβλέπει η οδηγία; Πού είναι οι διαθέσιμοι πόροι; Πού είναι τα κίνητρα; Πού είναι η κοινωνική συγκέντρωση της επιδότησης στα φτωχότερα και στα μεσαία νοικοκυριά που έχουν κατά τεκμήριο τα πιο αθωράκιστα κτήρια; Τίποτα από όλα αυτά δεν υπάρχει στο σχέδιο νόμου. Επειδή λοιπόν έχετε ένα σχέδιο νόμου που εξαϋλώνει τα θετικά στοιχεία της οδηγίας, γι’ αυτόν ακριβώς το λόγο η στάση μας είναι «ΠΑΡΩΝ».
Έρχομαι τώρα σε ένα ερώτημα που απασχόλησε και πάλι την Αίθουσα και έγκειται στο τι είναι και τι θέλει ο ΣΥΡΙΖΑ και γιατί τον φοβάται τόσο πολύ το πολιτικό και οικονομικό κατεστημένο, όπως το εκφράζουν η τρικομματική συγκυβέρνηση, κυρίως με το μεγάλο της «αφεντικό» τη Νέα Δημοκρατία, αλλά και τα οικονομικά συμφέροντα που τη στηρίζουν. Μην είναι αναρχικοί; Μην είναι φιλοτρομοκράτες; Μην είναι οπαδοί της βίας; Μην είναι καπιταλιστικό κόμμα; 
Τίποτα από αυτά, κυρίες και κύριοι συνάδελφοι. Είναι μια πολιτική δύναμη με αριστερή ταυτότητα, με συγκεκριμένο πρόγραμμα και συγκεκριμένη πολιτική που κατάφερε στις προηγούμενες εκλογές να πάει από το 4% στο 27% και που πολλοί ελπίζουν –αυτοί που μας συμπαθούν και μας υποστηρίζουν- και πολλοί φοβούνται –αυτοί που στηρίζουν «μέχρι τα μπούνια» την Κυβέρνησή σας- ότι αύριο μπορεί να είναι η κυβέρνηση της χώρας. Αυτό φοβάστε. Τη δημοκρατία, τις ομαλές δημοκρατικές εξελίξεις. 
Δεν φοβάστε τις μολότοφ, δεν φοβάστε τα σπασίματα. Φοβάστε τους μαζικούς ειρηνικούς αποδοτικούς αγώνες του Ενωμένου Κοινωνικού Κινήματος που συμπεριλαμβάνει και άλλους ανθρώπους, οι οποίοι δεν χωρίζονται πια με ιδεολογικά κριτήρια, αλλά κινούνται μαζί με βάση το κοινωνικό τους συμφέρον. Τελικά φοβάστε τη λαϊκή ψήφο στην κάλπη. Γι’ αυτό φοβάστε το ΣΥΡΙΖΑ. 
Ο κ. Βορίδης μάς δίκασε και πάλι από το Βήμα της Βουλής και μας είπε ότι δεν εθίγη ποτέ κανένα δικαίωμα. Είπε ότι όλα τα δικαιώματα του κράτους δικαίου στην Ελλάδα ασκούνται ελευθέρως και ότι τις καταχρήσεις και τις παραβιάσεις τής νομιμότητας καταπολεμάει η Κυβέρνηση. Αλήθεια; Υπάρχει χώρα στην Ευρωζώνη που να έχει, ακόμα και να χρησιμοποιεί το χουντικής κοπής πολιτικό εργαλείο που λέγεται πολιτική επιστράτευση; Και μάλιστα η πολιτική επιστράτευση, ακόμα και έτσι όπως έχει καθιερωθεί, προβλέπει ειδικούς περιοριστικούς όρους, για να ενεργοποιηθεί, τους οποίους και «τσαλαπατάτε». 
Υπάρχει χώρα στην Ευρωζώνη που να καταργεί με νόμους και δη με πράξεις νομοθετικού περιεχομένου συλλογικές συμβάσεις σε ισχύ, εθνικές και κλαδικές; 
Και επειδή εμφανιστήκατε ως προστάτες της περιουσίας, ποια περιουσία προστατεύετε με τα χαράτσια που επιβάλλετε στη μικρή και μεσαία περιουσία και με αυτά που επιβάλατε με το χαράτσι στη ΔΕΗ, αλλά και με τη φορολογία που ετοιμάζετε και σκοπεύετε να βάλετε μέσα σε ένα χρόνο από μία καθημαγμένη ακίνητη περιουσία, που έχει χάσει ένα πολύ μεγάλο μέρος της αξίας της και από μία μεσαία τάξη που φτωχοποιείται; Σκοπεύετε να πάρετε 3,2 δισεκατομμύρια ευρώ, δηλαδή σχεδόν το 2% του ΑΕΠ! Μάλιστα, το Υπουργείο Οικονομικών διαρρέει ότι δεν θα υπάρχει αφορολόγητο και ότι θα αρχίσει η φορολογία από το πρώτο ευρώ. 
Ο κ. Βορίδης μάς ρώτησε μήπως δεν θέλουμε να δικάζουν τα δικαστήρια. Βεβαίως και θέλουμε να δικάζουν. Θέλουμε να δικάζουν δίκαια, αποτελεσματικά και γρήγορα, γιατί στην Ελλάδα είναι τέτοια η καθυστέρηση απονομής τής δικαιοσύνης, που οδηγεί στην αρνησιδικία. Όμως μας ενοχλεί και η διαφορά ταχύτητας στην εκδίκαση των υποθέσεων και το κοινωνικό «χρώμα», όσον αφορά τη διαφορά στις ταχύτητες. 
Κυρία Πρόεδρε, αν είναι να βγει μια απεργία παράνομη, η απόφαση βγαίνει σε λίγες ώρες. Και δεν θυμάμαι τα τελευταία χρόνια -με εξαίρεση ίσως μία ή δύο φορές- να υπάρχει περίπτωση που να μη βγαίνουν παράνομες οι απεργίες. Όμως την ίδια ώρα, έξι χρόνια τώρα, ακόμα να υπάρξει εδώλιο για τους συμμετόχους τού σκανδάλου της «SIEMENS», ακόμα και γι’ αυτούς που έχουν ομολογήσει ότι πήραν 1 εκατομμύριο μάρκα, για παράδειγμα, και το έδωσαν στο κόμμα τους, ενώ μια υπόθεση φορολογική ενός μεγαλοοφειλέτη του δημοσίου μπορεί να κάνει και δώδεκα χρόνια για να εκδικαστεί. Εκεί είναι λοιπόν τα θέματα. 
Και θα ήθελα να ξέρω τι ενοχλεί εσάς που εκπροσωπείτε όχι μόνο μια συνεργασία που υλοποιεί μια άγρια νεοφιλελεύθερη πολιτική, άδικη και αναποτελεσματική, αλλά και που εκπροσωπείτε και ένα αμαρτωλό πολιτικό κατεστημένο που έφερε στην Ελλάδα τα μνημόνια, τα οποία υλοποιείτε τώρα χέρι-χέρι, καταστρέφοντας τον παλιό δικομματισμό και μετατρέποντας το απόν ΠΑΣΟΚ σε συνιστώσα μιας υπερ-δεξιάς Νέας Δημοκρατίας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τι σας ενοχλεί; Σας ενοχλεί που ένας κόσμος «σπάει» τα ιδεολογικά σύνορα και ενώνεται με βάση την ελπίδα του να προκόψει αυτός ο τόπος, να γυρίσει στην ανάπτυξη, να παράγει δουλειές, να περιορίσει τη γραφειοκρατία και τη διαφθορά; Το ΣΥΡΙΖΑ-ΕΚΜ δεν τον στηρίζουν μόνο αριστερές δυνάμεις, αλλά και άλλες κοινωνικές προοδευτικές δυνάμεις, που θέλουν επιτέλους να απαλλαγούν από ένα κατεστημένο. 
Αυτό που σας φοβίζει, είναι αυτή η πολιτική προοπτική της δημοκρατικής ανατροπής της Κυβέρνησής σας. Αυτό που θέλετε, είναι η διαιώνιση ενός εμφυλίου και ενός διχασμού στην Αριστερά. Όμως πιστεύω ότι είναι τέτοια η αγριότητα τής πολιτικής σας, που η ιδέα της ενωτικής κοινής δράσης όχι μόνο των δυνάμεων τής Αριστεράς, αλλά και άλλων κοινωνικών προοδευτικών δυνάμεων που θέλουν να απαλλαγούν από τη μνημονιακή θηλιά, γρήγορα θα φέρει δημοκρατική ανατροπή και εξελίξεις.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"108975"," Ευχαριστούμε, κύριε Παπαδημούλη. 
Το λόγο έχει ο κ. Μαριάς. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, νομίζω ότι καθώς κλείνει η συζήτηση σ’ αυτό το σχέδιο νόμου, είναι ανάγκη να πούμε ορισμένα συμπεράσματα που μπορούν να βγουν από την όλη συζήτηση. 
Σε συνέχεια λοιπόν των όσων είπαμε στην πρωτολογία μας, ακούστηκε η άποψη ότι μ’ αυτό το σχέδιο νόμου θα αναπτυχθεί ο κατασκευαστικός κλάδος, ότι θα υπάρξουν επενδύσεις κ.λπ.. Βέβαια θα πρέπει να δούμε αν και υπό ποιες προϋποθέσεις η ανάπτυξη αυτή θα έχει μια προστιθεμένη αξία για τη χώρα όχι τόσο σε επίπεδο εργατικού δυναμικού -γιατί είναι προφανές ότι την εργασία θα την επιτελέσουν άνθρωποι που κατοικούν σ’ αυτήν τη χώρα- αλλά κυρίως σε επίπεδο υλικών τα οποία χρειάζεται η όλη διαδικασία. Και ενδεχόμενα αν σ’ αυτό έχετε μια μελέτη ότι είναι αυξημένη η εσωτερική προστιθέμενη αξία, θα ήθελα, κλείνοντας, να μας την πείτε, κύριε Υπουργέ. 
Δεύτερον, τέθηκε το ζήτημα από κάποιο συνάδελφο ότι αλλάξαμε θέσεις για το ζήτημα της Κερατέας. Ακούστε, το ζήτημα είναι πολύ απλό. Σας εξήγησα ότι οι Ανεξάρτητοι Έλληνες έχουμε συγκεκριμένη άποψη ότι το άρθρο 60 του Συντάγματος υπερτερεί και κατά την έννοια αυτή, οι Βουλευτές ενεργούν κατά συνείδηση. Σε θέματα τα οποία εμείς θεωρούμε ότι θα πρέπει να εφαρμοστεί αυτή η διάταξη, είναι ελεύθερος κάθε Βουλευτής να το πράξει.
Επομένως, το ζήτημα που τέθηκε είναι ότι πραγματικά από την πλευρά των δήμων που εξέφραζαν, στο μέρος που εκφράζουν σημαντικά, τις τοπικές κοινωνίες τέθηκε η στήριξη αυτής της τροπολογίας και το λάβαμε σοβαρά υπ’ όψιν.
Ταυτόχρονα όμως δεν έχουμε την αντίληψη ότι την τοπική κοινωνία εκφράζει μόνο ο δήμος. Υπάρχουν κινήματα πολιτών, είναι αυτό που λέμε «η κοινωνία των πολιτών», που πραγματικά μας έθεσε τα ζητήματα αυτά, ιδίως δε στο Βουλευτή μας, ο οποίος εκλέγεται στην περιοχή και έχει μια σαφέστατη εικόνα. 
Επομένως τα πράγματα είναι πολύ απλά, αλλά ίσως εσείς στη Νέα Δημοκρατία να τα βλέπετε διαφορετικά και όποιος διαφωνεί ενδεχομένως, να τον διαγράφετε. 
Εμείς είπαμε πολύ απλά ότι αν η συγκεκριμένη τροπολογία τεθεί σε ονομαστική ψηφοφορία, γιατί δεν ξέρουμε τι θα γίνει, ο κάθε Βουλευτής μας θα ψηφίσει με βάση τη συνείδησή του και ό,τι νομίζει. Εάν δεν τεθεί, γιατί θα μπει και ένα πρακτικό ερώτημα, τι ψηφίζουμε επί της τροπολογίας, και κατά την έννοια αυτή θα πρέπει να αθροιστούν ή όχι οι δεκαοκτώ ψήφοι των Ανεξαρτήτων Ελλήνων, λέμε ότι δεν θα πρέπει το Προεδρείο να μας αθροίσει ούτε στα υπέρ ούτε στα κατά. 
Πάμε παρακάτω στα θέματα. Η συνολική αντίληψη για το νομοσχέδιο είναι ότι σε μια φάση κρίσης έτσι, όπως διαμορφώνεται, παρά τις όποιες παρεμβάσεις που γίνονται, εμείς θεωρούμε ότι το βασικό σήμερα είναι, ότι υπάρχει μια τεράστια οικονομική κρίση κι ότι δεν μπορούν να ανταποκριθούν, ακόμη κι αν ήθελαν, οι  πολίτες σ’ αυτήν την ιστορία. 
Κάποιος συνάδελφος ανέφερε τη Μαρία Αντουανέτα ως παράδειγμα. Εγώ θα το πω πιο λαϊκά: «Ψωμάκι, τυράκι δεν έχουμε, ραπανάκι για την όρεξη». Δηλαδή σ’ αυτήν τη φάση που όλα τα ζητήματα είναι σε μια φάση  φτωχοποίησης, έρχεστε ένα σοβαρό θέμα να το βάλετε ως προτεραιότητα, για να καλύψετε -θα έλεγα- κάποια πράγματα που δεν καλύπτονται.  
Επειδή ένας συνάδελφος έβαλε το θέμα του πώς ενσωματώνεται μια οδηγία στο Ελληνικό Δίκαιο ή πώς θα προσαρμοστεί η ελληνική οδηγία, θα πω το εξής. Υπάρχουν δύο ζητήματα, κυρία Πρόεδρε.
Πρώτον, είναι το τι έχει ισχύσει στο παρελθόν. Και εφόσον υπάρχουν οδηγίες που δεν έχουν έρθει και δεν έχει εναρμονιστεί η νομοθεσία με βάση τη διαδικασία προ της Λισσαβόνας και του παρελθόντος, υπάρχει αυτή η διαδικασία, στην οποία ο καθένας διατηρεί το δικαίωμα να παρεμβαίνει. Και επειδή, ως Κοινοβούλιο, θέλουμε να έχουμε άποψη, ακόμη και αν είναι υποχρέωση της χώρας που διαμορφώθηκε μέσα από ένα συσχετισμό δύναμης στο συμβούλιο, όπου εκεί η Κυβέρνηση μπορεί να ψήφισε υπέρ, μπορεί και κατά, αν είναι με βάση και την αρχή της Πλειοψηφίας, έχουμε αυτήν τη διαδικασία και θα εκφράζουμε την άποψη. 
Όταν όμως έχουμε τη νέα διαδικασία - και αυτό είναι σημαντικό - υπάρχει το δικαίωμα οκτώ εβδομάδες μετά την κατάθεση μιας πρότασης, να υπάρχει παρέμβαση της Επιτροπής Ευρωπαϊκών Υποθέσεων του Κοινοβουλίου. Και σε αυτό έχουμε ζητήσει από την πρώτη στιγμή -δεν  ξέρω αν ήσασταν εδώ, κύριε συνάδελφε- κι η πρώτη τοποθέτηση που έκανα, ήταν ότι θέλουμε να ασκούνται  όλα τα δικαιώματά μας, ως Βουλευτές μέσα απ’ αυτήν τη διαδικασία της Επιτροπής Ευρωπαϊκών Υποθέσεων, προκειμένου, εάν διαφωνούμε, να διαμορφώνονται οι συσχετισμοί αυτοί που ονομάζονται «κίτρινη κάρτα» ή «πορτοκαλί κάρτα», δηλαδή μαζί με άλλα κοινοβούλια, ασκώντας πίεση σε ζητήματα σε σχέση βέβαια με τη επικουρικότητα, διότι εκεί είναι η αρμοδιότητά μας -και την αναλογικότητα, λένε μερικοί, να το δεχθούμε και αυτό- να μπορούμε να κάνουμε  ένα συσχετισμό δύναμης κι αν δεν συμφωνούμε, μαζί με άλλους να μπλοκάρουμε αυτές τις διαδικασίες ή να διαμορφώνουμε και εμείς με τη σειρά μας τις νομοθετικές πρωτοβουλίες. 
Τέλος, επειδή τέθηκε το ζήτημα για τον κ. Καμμένο θα ήθελα να πω το εξής: Πρώτα από όλα ειπώθηκε ότι δεν είδατε καμμία δήλωσή μας την προηγουμένη ή αυτήν την εβδομάδα. Σας λέμε λοιπόν ότι έχουμε κάνει αναλυτικές δηλώσεις και για το ταξίδι του κ. Σαμαρά, τη συνάντησή του με τον κ. Ερντογάν, την πρόταση που θέλει να φέρει εδώ για Τζαμί, την τρόικα, το Διεθνές Νομισματικό Ταμείο που παραδέχθηκε τα ζητήματα τού ότι καταστράφηκε η χώρα, κ.λπ..
Δεύτερη παρατήρηση: Οι ενέργειες του κ. Καμμένου ως Βουλευτού δεν έχουν το προσωπικό στοιχείο. Δεν έχουμε αντιδικία με κανέναν προσωπικά και ο ίδιος δεν στοχοποιεί κανένα πρόσωπο. Κατά την έννοια αυτή δεν είναι μια προσωπική διένεξη του ίδιου με τον Ανδρέα Παπανδρέου. Αυτό που έκανε, ήταν, ασκώντας τα δικαιώματά του ως Βουλευτής, με τις ερωτήσεις να θέτει τα ζητήματα, τα οποία εάν και εφόσον υπάρχουν, αυτά αποδεικνύονται και προχωρούν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Στη διαδικασία δε που αναφερθήκατε, υπάρχουν τα Πρακτικά. Τα Πρακτικά αυτά είναι δεδομένα και ο καθένας μπορεί να τα διαβάσει. Από τα Πρακτικά προκύπτει λοιπόν ότι αυτά τα οποία ειπώθηκαν, ότι ο κ. Καμμένος τα πήρε πίσω κ.λπ., δεν ισχύουν. Και μάλιστα το ακούσαμε και με έναν τρόπο γλαφυρό, μια και κάποιος διάβασε –λέει- τα Πρακτικά, αλλά ο τρόπος που περιέγραφε…Φαντάζομαι ότι δεν υπάρχει καμμία καινούργια τεχνολογία που να ακούγατε και τη φωνή που τα έλεγε. Γιατί υπάρχει μια αναπαράσταση στη συγκεκριμένη περίπτωση. Προφανώς θα τα διαβάσατε στη σύγχρονη τεχνολογία του «Star Trek», που θα γίνεται μετά από εκατό - διακόσια χρόνια.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108976"," Είπαμε κάτι που δεν υπάρχει στα Πρακτικά; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Λέω για τον τρόπο με τον οποίο εκφράστηκε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108977"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108978"," Λέω λοιπόν, επειδή ειπώθηκαν και βαριές κουβέντες περί πολιτικού ανδρισμού του κ. Καμμένου κ.λπ… 
(Θόρυβος στην Αίθουσα)
Κυρία Πρόεδρε, να υπάρξει κάποια ησυχία, για να τοποθετηθώ.","ΕΠΑΜΕΙΝΩΝΔΑΣ ΜΑΡΙΑΣ",304
"108979"," Ησυχία παρακαλώ, κύριοι συνάδελφοι. Σας απαντάει. Ακούστε τι σας απαντάει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Πρώτα απ’ όλα ο κ. Καμμένος επισκέφθηκε ξανά τον κ. Πεπόνη και έδωσε καινούργια στοιχεία για την υπόθεση τών CDSs. 
Δεύτερον, επειδή ειπώθηκαν κουβέντες βαριές, οι οποίες προφανώς είναι καταγεγραμμένες στα Πρακτικά και εδώ, αλλά ενδεχομένως και αλλού, σας λέω το πολύ απλό που μπορεί να πει κανείς, ότι είναι προφανές ότι ο κ. Καμμένος επιφυλάσσεται των δικαιωμάτων του σε επίπεδο αστικό και ποινικό, έναντι οποιουδήποτε θίγει την τιμή και την υπόληψή του. Αυτό μπορεί να πει κανείς ως Κοινοβουλευτικός Εκπρόσωπος του κόμματος.  
Όμως πρέπει πλέον να δούμε τα θέματα εδώ της ουσίας, τα οποία έχουν πολλά επίπεδα, αφορούν και τα CDSs, αφορούν και πολλές έρευνες. 
Όλα αυτά λοιπόν θα αντιμετωπιστούν έτσι, όπως πρέπει. Αυτό ήθελα να πω. 
Σας ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108980"," Ευχαριστούμε, κύριε Μαριά.
Ορίστε, κύριε Παφίλη, έχετε το λόγο. Σας φθάνουν δύο λεπτά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108981"," Δεν θα χρησιμοποιήσω όλο το χρόνο. Έχω έξι λεπτά, αλλά θα τελειώσω.","ΑΘΑΝΑΣΙΟΣ ΠΑΦΙΛΗΣ",425
"108982"," Λέω μήπως κερδίσουμε λίγο χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108983"," Απλώς, επειδή τέθηκαν ορισμένα ερωτήματα για την  Ευρωπαϊκή Ένωση, θα ήθελα να πω τα εξής. 
Ρωτάει λοιπόν ο κ. Παπαδημούλης: «Πείτε μου σε ποια χώρα τής Ευρωπαϊκής Ένωσης ισχύει η επιστράτευση;». 
Δεν χρειάζεται. Είναι τα ελεύθερα συνδικάτα με τα οποία συνεργάζονται, που παίζουν μια χαρά το ρόλο. Όταν ξεσηκώνεται το εργατικό κίνημα, ξεπουλάνε τους αγώνες, τα συμφωνούν στη λογική των κοινωνικών εταίρων -συνεταίρων εννοώ- που έχουν αμβλύνει τις ταξικές αντιθέσεις και έτσι δεν χρειάζεται επιστράτευση. Ό,τι ρόλο έπαιξαν και οι ηγεσίες τού συνδικαλιστικού κινήματος στη χώρα μας τα τελευταία χρόνια.
Δεύτερο μεγάλο ερώτημα: Σε ποια χώρα της Ευρωπαϊκής Ένωσης καταργούνται οι συλλογικές συμβάσεις; Στην ίδια την Ευρωπαϊκή Ένωση. Έκθεση «ΣΕΡΚΑΣ» -γιατί το θυμάμαι απέξω- τι λέει; «Η μορφή των συλλογικών συμβάσεων που χρησιμοποιήθηκε όλα τα προηγούμενα χρόνια, δεν ανταποκρίνεται στο σημερινό επίπεδο οικονομικής ανάπτυξης και δεν υπηρετεί την ανταγωνιστικότητα στην Ευρωπαϊκή Ένωση».","ΑΘΑΝΑΣΙΟΣ ΠΑΦΙΛΗΣ",425
"108984"," Υπέροχα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"108985"," «Γι’ αυτό πρέπει να περάσουμε σε ατομικές μορφές διαπραγμάτευσης, δηλαδή στις ατομικές συμβάσεις». Τι άλλο θέλει κανένας για να αντιληφθεί τι είναι η Ευρωπαϊκή Ένωση;","ΑΘΑΝΑΣΙΟΣ ΠΑΦΙΛΗΣ",425
"108986"," Τι άλλο θέλει;","ΜΑΥΡΟΥΔΗΣ ΒΟΡΙΔΗΣ",69
"108987"," Και κάτι ακόμα σε σχέση με αυτό. Η νομοθεσία που έρχεται εδώ κατά 90% και πλέον, στην πραγματικότητα είναι η υλοποίηση αυτών που αποφασίζονται στην Ευρωπαϊκή Ένωση. 
Άρα λοιπόν δεν μπορεί να είσαι και με τον αστυφύλαξ και με το χωροφύλαξ. Δεν μπορείς να καταγγέλλεις –και καλά κάνεις- την Κυβέρνηση και να αθωώνεις την Ευρωπαϊκή Ένωση. Δεν μπορεί να λες ότι εγώ θα είμαι στην Ευρωπαϊκή Ένωση των μονοπωλίων, του κεφαλαίου που κάνει όλα αυτά και πολλά άλλα και ταυτόχρονα να λες ότι θα ακολουθήσω διαφορετική πολιτική. Γιατί φιλολαϊκή πολιτική στην Ευρωπαϊκή Ένωση δεν μπορεί να υπάρξει. Οικοδομήθηκε, για να υπηρετήσει τα συμφέροντα τού ευρωπαϊκού κεφαλαίου και την ανταγωνιστικότητά του, σε σχέση με άλλα ιμπεριαλιστικά κέντρα. 
Αυτό το γνωρίζουν οι πάντες και επιβεβαιώνεται και από την ίδια την πραγματικότητα που διαμορφώνεται και στη χώρα μας και σε ολόκληρη την Ευρωπαϊκή Ένωση, γιατί τα μέτρα του μνημονίου μπορεί να εφαρμόζονται γρήγορα, επειδή καθυστέρησαν στη χώρα μας, αλλά στην Ευρωπαϊκή Ένωση έχουν  εφαρμοστεί εδώ και πάρα πολλά χρόνια. 
Το αποτέλεσμα έχει σημασία και αυτό ισχύει για όλους τους θιασώτες της Ευρωπαϊκής Ένωσης και αυτούς που ανοιχτά ομολογούν ότι «ναι, ο καπιταλισμός είναι το καλύτερο σύστημα».
Το αποτέλεσμα είναι η εξαθλίωση, η αφαίρεση δικαιωμάτων, η επιστροφή σε τριάντα και σαράντα χρόνια πίσω, όχι μόνο στην Ελλάδα αλλά και σε ολόκληρη την Ευρωπαϊκή Ένωση. Αυτή είναι η πραγματικότητα.
Ευχαριστώ, κυρία Πρόεδρε.","ΑΘΑΝΑΣΙΟΣ ΠΑΦΙΛΗΣ",425
"108988"," Ευχαριστούμε, κύριε Παφίλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108989"," Τελειώνοντας…","ΑΘΑΝΑΣΙΟΣ ΠΑΦΙΛΗΣ",425
"108990"," Δεν τελειώσατε ακόμα; Και χάρηκα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108991"," Εδώ έχουμε και το εξής: Και μη εισενέγκης ημάς εις πειρασμόν, λέει. ΔΝΤ ή Ευρωπαϊκή Ένωση; Ανάλογα το πώς εξελίσσονται. Πρόσφατα ανακαλύπτουν ορισμένοι ότι το Διεθνές Νομισματικό Ταμείο αναγνωρίζει τα λάθη του. Και λοιπόν; Τι είναι το Διεθνές Νομισματικό Ταμείο; Διεθνής ιμπεριαλιστικός οργανισμός. «Δεν τα θέλει το Διεθνές Νομισματικό Ταμείο, τα θέλει η Μέρκελ». Αυτά είναι ψεύτικα και πλασματικά. 
Στην πραγματικότητα ο λαός δεν μπορεί να διαλέξει τι σχοινί θα είναι αυτό που θα τον κρεμάσουν, αν θα είναι μεταξωτό ή από λινάρι, που λέγαμε παλιότερα. Αυτή είναι η ουσία. 
Γι’ αυτό κι εμείς λέμε: Έξω και από την Ευρωπαϊκή Ένωση και από το Διεθνές Νομισματικό Ταμείο, υπάρχουν όλες οι αντικειμενικές δυνατότητες σήμερα η κοινωνία να προχωρήσει μπροστά. Και θα προχωρήσει, κύριε Βορίδη και κύριε Γεωργιάδη, όπως το ποτάμι που όταν βρίσκει εμπόδια, στρίβει καμμιά φορά, αλλά πάει στη θάλασσα. Και ο εικοστός πρώτος αιώνας θα είναι ο αιώνας του σοσιαλισμού είτε το θέλετε είτε όχι.","ΑΘΑΝΑΣΙΟΣ ΠΑΦΙΛΗΣ",425
"108992"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108993"," Κυρία Πρόεδρε, θα ήθελα το λόγο.","ΘΑΝΟΣ ΜΩΡΑΪΤΗΣ",354
"108994"," Έχετε το λόγο για ένα λεπτό, γιατί αν αρχίσουν οι τριτολογίες, δεν θα τελειώσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108995"," Δεν θα ήθελα να παρέμβω σε καμμία περίπτωση, αλλά μετά την τοποθέτηση τού κ. Γεωργιάδη εγώ περίμενα και από τον Κοινοβουλευτικό Εκπρόσωπο των Ανεξαρτήτων Ελλήνων και από την κ. Μακρή που πήρε το λόγο, να υπάρχει μία απάντηση.
Μετά λύπης μου είδα σήμερα να συνεχίζεται η χθεσινή «κωλοτούμπα» τού κ. Καμμένου από τον Κοινοβουλευτικό Εκπρόσωπο κ. Μαριά. Και σαν να μην έφτανε αυτό, επιχειρήθηκε να χρησιμοποιηθεί για άλλη μία φορά,  όχι από τον κ. Μαριά αλλά από τον κ. Καμμένο, η δικαιοσύνη. Ενώ χθες τα πήρε όλα πίσω, έπεσαν όλοι οι μύθοι κι όλες οι συνωμοσίες, που σ’ αυτήν την Αίθουσα έστησε το κόμμα των Ανεξαρτήτων Ελλήνων με πρώτο τον κ. Καμμένο, πάει στον Εισαγγελέα κ. Πεπόνη, να καταθέσει συμπληρωματικά στοιχεία. Είναι λυπηρό, είναι λάθος κόμματα, Αρχηγοί να χρησιμοποιούν τη δικαιοσύνη σ’ αυτήν την κρίσιμη συγκυρία κατ’ αυτόν τον τρόπο για τη χώρα. Λυπάμαι πάρα πολύ. 
Δεν έχω το χρόνο, αλλά όλο αυτό το πλαίσιο των μύθων, αγαπητέ συνάδελφε, όλο αυτό το πλαίσιο των συνωμοσιών που στήσατε τα δύο τελευταία χρόνια, πιστεύω ότι έχει πέσει και είναι κρίμα. Επιτέλους, πρέπει όλοι να αναλάβουμε τις ευθύνες μας σ’ αυτήν την Αίθουσα. Δεν μπορείτε να πετροβολάτε άλλο την οικογένεια Παπανδρέου. Είναι κρίμα. Λυπάμαι.","ΘΑΝΟΣ ΜΩΡΑΪΤΗΣ",354
"108996"," Ευχαριστούμε πολύ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, θα ήθελα το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108997"," Κύριε Μαριά, για ένα λεπτό παρακαλώ, για να προχωρήσουμε και να ολοκληρώσουμε τη συζήτησή μας. Έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αφού λοιπόν προκαλούμαι έτσι, να του απαντήσω.
Πρώτον, δεν στήσαμε καμμία συνωμοσία εμείς, διότι δεν συναντήθηκε κανείς από εμάς με τον Στρος Καν, προκειμένου να «μαγειρέψουν» την είσοδο τής χώρας στο ΔΝΤ. 
Δεύτερον, το ζήτημα της αγωγής, των μηνύσεων, θα κριθεί από την ελληνική δικαιοσύνη.
Τρίτον, ο κ. Καμμένος δεν έκανε καμμία αλλαγή θέσης. Είναι ξεκάθαρο αυτό και προκύπτει από τα Πρακτικά.
Τέταρτον, κάθε Έλληνας πολίτης, συμπεριλαμβανομένου και του Βουλευτή, έχει δικαίωμα, εφόσον διαθέτει στοιχεία για ενδεχόμενα ποινικά αδικήματα, να καταθέσει στη δικαιοσύνη.
Πέμπτον, είχαμε και ζητήσαμε να ανοίξει η διαδικασία και σε σχέση με τον κ. Παπανδρέου στο μνημόνιο και στην υπόθεση Λαγκάρντ, προκειμένου να εξεταστούν αυτά τα οποία καταγγείλαμε. 
Έκτον, βλέπω ότι έχετε μία αρραγή πλέον συνεργασία με τη Νέα Δημοκρατία στα ζητήματα αυτά.
Έβδομον, να γνωρίζετε ότι οι Ανεξάρτητοι Έλληνες ούτε δημιουργούν  προβοκάτσιες ούτε στήνουν ιστορίες. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108998"," Ευχαριστούμε, κύριε Μαριά. Ολοκληρώθηκε η συζήτηση επί του θέματος αυτού. Θα επανέλθουμε, όπως καταλαβαίνω.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μισό λεπτό, κυρία Πρόεδρε.
Αυτά τα οποία λέμε, τα εννοούμε και θα τα εφαρμόσουμε. Η ανάλυσή μας είναι συγκεκριμένη και να ξέρετε ότι εφόσον θα υπάρχουν παραβιάσεις τού Συντάγματος και των νόμων, θα μας βρίσκετε απέναντι. Ξεκάθαρες απαντήσεις, μια και βλέπω ότι θέλουν να προκαλέσουν ζήτημα άλλο εκτός του νομοσχεδίου αυτού.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"108999"," Θα υπάρξει ανταπάντηση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αν έχει τοποθέτηση ο συνάδελφος, κυρία Πρόεδρε, θα τοποθετηθώ κι εγώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109000"," Ευχαριστούμε, κύριε Μαριά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109001"," Κυρία Πρόεδρε,…","ΘΑΝΟΣ ΜΩΡΑΪΤΗΣ",354
"109002"," Απαντάτε όμως και διαιωνίζεται αυτή η συζήτηση και συνεχίζεται…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109003"," Δεν θέλω να απαντήσω στον κ. Μαριά. Θέλω να ρωτήσω εσάς, κυρία Πρόεδρε: Ο κ. Καμμένος θα έρθει να απαντήσει; 
Σας ενοχλεί ο όρος μύθος ή συνωμοσία. Τη στήσατε τη συνωμοσία. Όμως θα περιμένουμε τον κ. Καμμένο να τοποθετηθεί. Κρύβεται αυτήν τη στιγμή.","ΘΑΝΟΣ ΜΩΡΑΪΤΗΣ",354
"109004"," Ωραία, κύριε συνάδελφε, ρωτήσατε. Θα δούμε τι θα κάνει ο κ. Καμμένος. Θα απαντήσετε, κύριε Μαριά;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ναι, κυρία Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109005"," Θα παίξουμε τώρα την κολοκυθιά. 
Ορίστε, έχετε το λόγο για μισό λεπτό όμως. Δεν θα βάλω χρόνο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για να το ξεκαθαρίσουμε,…
(Θόρυβος στην Αίθουσα)
Λίγη ησυχία παρακαλώ στη συγκυβέρνηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109006"," Κύριε Μαριά, με μία φράση απαντήστε παρακαλώ και κλείστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όταν ο συνάδελφος λέει «το στήσατε» και μιλάει στον πληθυντικό, να προσδιορίσει συγκεκριμένα τι εννοεί. Διαφορετικά, επειδή απευθύνεται και σ’ εμένα προσωπικά, επιφυλάσσομαι συγκεκριμένων δικαιωμάτων μου στο προσωπικό επίπεδο. Και να γνωρίζει ότι τόσο οι Ανεξάρτητοι Έλληνες όσο κι ο Πάνος Καμμένος κι εγώ προσωπικά, δεν ανεχόμαστε υπαινιγμούς σε συγκεκριμένα θέματα. Αυτό να το ξεκαθαρίσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109007"," Παρακαλώ, ολοκληρώθηκε η συζήτηση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεύτερον, η απάντηση που έδωσα, είναι απάντηση στο πλαίσιο του Κανονισμού, όσο δικαιούται να δώσει ο Κοινοβουλευτικός Εκπρόσωπος σε σχέση με τα ζητήματα που αφορούν το κόμμα και τη λειτουργία τού επικεφαλής, του Αρχηγού του.
Τρίτον, εάν και εφόσον θα επιμείνει, του γνωστοποιώ ότι προφανώς ο κ. Καμμένος και στην Αίθουσα αυτή θα έρθει, διότι δεν φυγομαχεί ούτε είναι στο εξωτερικό…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109008"," Ποιος ο κ. Καμμένος που τον συνάντησα σε μία εκπομπή και εξαφανίστηκε σε είκοσι δευτερόλεπτα; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Έχετε πρόβλημα, κύριε συνάδελφε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"109009"," Είστε με τα καλά σας;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"109010"," Εντάξει, κύριε Γεωργιάδη, τα είπατε, τα ξαναείπατε,…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109011"," …(Δεν ακούστηκε)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"109012"," Εντάξει, κύριε Γεωργιάδη. Δεν είναι εδώ τηλεόραση όμως, εδώ είναι Βουλή. Σας παρακαλώ!
Ολοκληρώστε, παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω να πείτε στον κύριο συνάδελφο ότι εδώ είναι Βουλή και πρέπει να υπάρχει ένας τρόπος, με σεβασμό να μιλούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109013"," Του το έχω πει ήδη.
Παρακαλώ, κλείστε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεύτερον, να του πω το εξής: Ο κ. Καμμένος δεν γυρνάει την υφήλιο προκειμένου να διδάσκει και να μην είναι παρών. Είναι εδώ. Θα είναι λοιπόν εδώ και θα πάρετε την απάντηση. 
Επίσης σας επισημαίνω, γιατί πλέον έχετε ξεπεράσει τα όρια, ότι σίγουρα θα επιφυλαχθεί των δικαιωμάτων του για προσβολή της προσωπικότητάς του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109014"," Ευχαριστούμε πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109015"," Θέλω το λόγο, γιατί ο Κοινοβουλευτικός Εκπρόσωπος των Ανεξαρτήτων Ελλήνων θέτει τώρα ζήτημα…","ΘΑΝΟΣ ΜΩΡΑΪΤΗΣ",354
"109016"," Δεν είστε Κοινοβουλευτικός Εκπρόσωπος, δεν μπορείτε να το κάνετε αυτό.
Ο κ. Βορίδης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109017"," …διότι τέτοια ζητήματα είναι κρίσιμα…","ΘΑΝΟΣ ΜΩΡΑΪΤΗΣ",354
"109018"," Δεν έχετε το λόγο, κύριε Μωραΐτη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109019"," Αυτό που είπε ο Πρόεδρος…","ΑΘΑΝΑΣΙΟΣ ΜΩΡΑΪΤΗΣ",354
"109020"," Να μην το θέτατε κι εσείς από την αρχή. Βασικά, φταίει ο κ. Γεωργιάδης που έθεσε το θέμα, για να εξηγούμαστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109021"," Εγώ φταίω;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"109022"," Ναι, εσείς φταίτε. 
Δεν θα καταγραφεί τίποτα, κύριε Μωραΐτη, με συγχωρείτε.
Κύριε Βορίδη, έχετε το λόγο για έξι λεπτά, παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109023"," Κύριε Μαριά, όπως φαίνεται, θα επανέλθουμε, άρα θα υπάρξει συζήτηση ευρεία απ’ ό,τι φαίνεται.
Κύριε Βορίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109024"," Κατ’ αρχάς, κυρία Πρόεδρε, εγώ κρατώ τώρα απ’ όλο αυτό το περίπου σαφές, ότι δηλαδή ο κ. Καμμένος μια κουβέντα είπε εδώ πέρα κι επειδή ελέγχθηκε στο δικαστήριο και εν όψει της πολιτικής του καταδίκης, να υποχρεωθεί να αποζημιώσει, κάνει μία προσπάθεια να αποφύγει αυτήν την αποζημίωση. Κατανοητό είναι.
Εκείνο που δεν είναι κατανοητό είναι το να αρχίζετε κι εσείς, σε συνέχεια άλλων, να λέτε ότι «θα πάμε στη δικαιοσύνη και επιφυλασσόμαστε των δικαιωμάτων μας». Εδώ είναι Βουλή, υπάρχει ελευθερία λόγου και μεταξύ των Βουλευτών αυτά είναι απολύτως, ας το πω, κατανοητά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όλα είναι επιτρεπτά, αλλά εντός ορίου.","ΜΑΥΡΟΥΔΗΣ ΒΟΡΙΔΗΣ",69
"109025"," Καλά, τώρα το όριο εσείς να μην το επικαλείστε. Να μη θυμηθούμε τι έχει πει η δική σας πτέρυγα. Αφήστε το όριο.
Το δεύτερο το οποίο θέλω να θέσω, είναι μία διευκρίνιση. Εγώ θεωρώ –για να το τελειώσουμε- θετική τη διάταξη η οποία έρχεται για την Κερατέα. Είναι προϊόν διαβουλεύσεως με την τοπική κοινωνία έτσι, όπως εκφράζεται από το δημοτικό συμβούλιο και λειτουργεί σαφέστατα εκτονωτικά σε μια κατεύθυνση. Διατηρώ τη θέση και θεωρώ ότι αυτό είναι από πολλές πλευρές ορθό. 
Εσείς το ερμηνεύσατε στην κατεύθυνση τού να μην εφαρμοστεί ο περιφερειακός σχεδιασμός. Δεν είπα ποτέ αυτό. Είπα ότι πρέπει να αξιολογηθεί ο περιφερειακός σχεδιασμός, να δούμε ποια σημεία του, τα οποία πρέπει να διατηρηθούν, δεν έχουν εφαρμοστεί και να εφαρμοστούν. Παραδείγματος χάριν, δεν είναι δυνατόν η Πελοπόννησος ολόκληρη σήμερα –επιτρέψτε μου- να μην έχει σύστημα διαχείρισης απορριμμάτων ακόμα και να λέμε τώρα τι θα αξιολογήσουμε και τι θα κάνουμε. Αυτό είναι ένα από τα ζητήματα τα οποία πρέπει κάπως να λύσουμε.","ΜΑΥΡΟΥΔΗΣ ΒΟΡΙΔΗΣ",69
"109026"," Πείτε για εμάς, ότι παραλάβατε καμένη γη από το ΣΥΡΙΖΑ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"109027"," Θα σας πω γι’ αυτό. Αν ακούγαμε την πρότασή σας για το θέμα της διαχείρισης των απορριμμάτων, αυτήν την οποία καταθέσατε σήμερα, σας ξαναλέω ότι θα καταλήγαμε να τα τρώμε τα σκουπίδια.","ΜΑΥΡΟΥΔΗΣ ΒΟΡΙΔΗΣ",69
"109028"," Αυτά είχαμε είκοσι χρόνια τώρα, μία τροπολογία η οποία δεν κάνει τίποτα και δεν δίνει λύση στο πρόβλημα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"109029"," Σας παρακαλώ, κύριε συνάδελφε! Τα είπατε κι εσείς, θα τα πει και ο κ. Βορίδης έτσι, όπως θέλει να τα πει κι έτσι όπως κρίνει.
Δεν έχετε το λόγο και άδικα φέρνετε αναστάτωση.
Κύριε Βορίδη, παρακαλώ, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109030"," Επαναλαμβάνω ότι η θέση μου είναι υπέρ της αξιολογήσεως όλου του περιφερειακού σχεδιασμού, προκειμένου να δούμε ποια κομμάτια του έχουν σκαλώσει, ποια κομμάτια πρέπει να υλοποιηθούν, ποια κομμάτια υλοποιήθηκαν και αν υπάρχουν και κομμάτια στα οποία ενδεχομένως πλέον με μία σειρά από αλλαγές που έχουν γίνει και στον όγκο των σκουπιδιών και στις τεχνολογίες που μπορούν να επιλεγούν, μπορούν να υπάρξουν αναδιαρθρώσεις. Αυτή είναι η πλήρης θέση μου, για να είναι σαφές αυτό που συζητάμε.
Από την άλλη, δεν θεωρώ –και να το ξεκαθαρίσουμε αυτό- την οποιαδήποτε νομοθετική ρύθμιση έχουμε κάνει εδώ, ότι είναι η Αγία Γραφή και ότι δεν μπορούμε να την ξαναδούμε. Όλες οι ρυθμίσεις που έχουν γίνει μέσα στο Κοινοβούλιο, προφανώς υπόκεινται σε αξιολόγηση, αναθεώρηση και επανασυζήτηση. Εδώ μέσα, όμως. Όχι μέσω άλλης διαδικασίας.
Ο κ. Παφίλης έθεσε μια σειρά από πολύ σημαντικά ερωτήματα, που τα τρία λεπτά δεν μου φθάνουν, για να τα αναπτύξω. 
Θέσατε ζητήματα φιλοσοφίας της ιστορίας για τη γραμμική προσέγγιση που έχετε: «Εξελίσσεται η ιστορία προς τα εμπρός και δεν θα πάμε πίσω». Αυτό είναι γραμμικό. Υπάρχουν πολλές προσεγγίσεις για την ιστορία. Εγώ προτιμώ, αν θέλετε, τη σπειροειδή αντίληψη για την ιστορία.","ΜΑΥΡΟΥΔΗΣ ΒΟΡΙΔΗΣ",69
"109031"," Η σπειροειδής αντίληψη…","ΑΘΑΝΑΣΙΟΣ ΠΑΦΙΛΗΣ",425
"109032"," Ξέρω πολύ καλά τι λέτε και εσείς ξέρετε τι λέτε. Αλλά δεν θα μπω σ’ αυτήν τη συζήτηση για τη φιλοσοφία της ιστορίας και τον τρόπο που κινείται. Απλώς, καλό θα ήταν να έχετε και μία επιφύλαξη. Μην έχετε βεβαιότητα για το πώς θα πάνε τα πράγματα. Μπορεί να πάνε και έτσι, μπορεί να πάνε και αλλιώς ή εν πάση περιπτώσει ανάλογα με την ιστορική φάση. 
Στο δεύτερο δεν μπορώ παρά να σας δώσω δίκιο. Έχετε απόλυτο δίκιο. Αυτή είναι η Ευρωπαϊκή Ένωση. Έχει συγκεκριμένη ταυτότητα. Επομένως, όσον αφορά αυτή την αντίληψη που είναι κυρίαρχη σήμερα στην Ευρωπαϊκή Ένωση, αυτήν την αντίληψη η οποία δομεί σήμερα την Ευρωπαϊκή Ένωση, κανείς πρέπει να αποφασίσει εάν του αρέσει ή όχι. Αυτό είναι ένα κεντρικό σημείο. Δεν κάνει να κοροϊδεύουμε τους ανθρώπους, λέγοντας «ξέρετε, θα μπουν στην Ευρωπαϊκή Ένωση, αλλά στην πραγματικότητα θα κάνουν κομμουνισμό». Ε, δεν θα κάνεις κομμουνισμό μέσα στην Ευρωπαϊκή Ένωση. Δεν γίνεται να το κάνεις αυτό, γιατί είναι διαφορετική η φιλοσοφία της και η αντίληψή της. Άρα είναι ξεκάθαρα τα πράγματα και σ' αυτό. 
Έχω και μία ερώτηση που τη σκέφτηκα καθώς σας άκουγα, κύριε Παφίλη. Στη Σοβιετική Ένωση είχαμε συλλογικές συμβάσεις; Νομίζω ότι δεν είχαμε. Αν θυμάμαι καλά, δεν είχαμε. Νομίζω ότι σ' αυτό το επίπεδο η προστασία ή μάλλον αυτή η αντίληψη των δικαιωμάτων...","ΜΑΥΡΟΥΔΗΣ ΒΟΡΙΔΗΣ",69
"109033"," Είχαμε το πενθήμερο, το πεντάωρο...","ΑΘΑΝΑΣΙΟΣ ΠΑΦΙΛΗΣ",425
"109034"," Αν μου επιτρέπετε, αυτή η αντίληψη των δικαιωμάτων είναι αστικό κεκτημένο, είναι κεκτημένο της αστικής δημοκρατίας. Και η βασική έννοια του δικαιώματος είναι κεκτημένο της Γαλλικής Επανάστασης. Το δικαίωμα συγκροτείται μέσα στη Γαλλική Επανάσταση. Επομένως, δεν έχει σχέση με άλλα. 
Η αντίληψη τού κεντρικού σχεδιασμού του κράτους, του ολοκληρωτικού κράτους, δεν μπορεί να αναγνωρίσει δικαιώματα και ξέρετε για ποιο λόγο. Γιατί στην κομμουνιστική αντίληψη υπάρχει απόλυτη ταύτιση των λαϊκών συμφερόντων με το πώς εκφράζεται από το κράτος της εργατικής τάξης. Άρα ποιο νόημα έχουν τα δικαιώματα αυτά; Δεν μπορεί να υπάρχει δικαίωμα έξω από το κράτος αυτό. Γι’ αυτό λέω ότι ο λόγος των δικαιωμάτων είναι λόγος της δυτικής δημοκρατίας. 
Κάνατε διάφορα ερωτήματα. Πού είναι το δικαίωμα στη δουλειά; Πού είναι το δικαίωμα να έχεις εσύ το κέρδος απ’ αυτό το οποίο παράγεις; Πού είναι το δικαίωμα στην υπεραξία που παράγεις; Θα σας πω ότι εδώ χρησιμοποιείτε ένα λόγο, ο οποίος πάλι μας βάζει σε ένα τρίτο φιλοσοφικό ζήτημα που έχετε θέσει και είναι το περίφημο -που σας είπα στην αρχή- υπερδικαιικό. Δικαιώματα τέτοια δεν υπάρχουν σαν αυτά που επικαλείστε με την έννοια του δικαιώματος στην έννομη τάξη. Εσείς τα ονομάζετε αυτά δικαιώματα, δίνοντάς τους ηθικό χαρακτήρα. Να συμφωνήσουμε όμως σε κάτι. Μέχρι να ανατραπεί μία έννομη τάξη –άλλο φιλοσοφικό ζήτημα και νομικός θετικισμός λέγεται αυτό- αυτή εφαρμόζεται.","ΜΑΥΡΟΥΔΗΣ ΒΟΡΙΔΗΣ",69
"109035"," Αυτό συνέβη στη Γαλλική Επανάσταση.","ΑΘΑΝΑΣΙΟΣ ΠΑΦΙΛΗΣ",425
"109036"," Δεν διαφωνούμε σ' αυτό. Η ανάλυση είναι κοινή. Μέχρι να ανατραπεί, αυτή εφαρμόζεται. Όταν ανατρέπεται, εφαρμόζεται αυτή που επικράτησε. Μέχρι εκείνη την ώρα λοιπόν δική μας δουλειά είναι να εφαρμόζουμε την έννομη τάξη, αυτά που προβλέπονται. Εκεί κρίνεται η επιτυχία τής κάθε κυβέρνησης. Εσείς θέλετε να την ανατρέψετε. Θα κάνετε τη δουλειά σας. Εκεί εγώ εκτιμώ ότι το Κομμουνιστικό Κόμμα Ελλάδος δεν έχει κλαψιάρικη στάση. Δεν γίνεται και τούτο και εκείνο. Όταν σας εφαρμόσω εγώ το νόμο, γιατί εσείς αποφασίσατε να τον παραβιάσετε, μην αρχίσετε να λέτε «γιατί εφαρμόζετε το νόμο;». Παραβιάζετε το νόμο και θα υποστείτε τις συνέπειες της παραβιάσεως. Εμείς εφαρμόζουμε το νόμο. Αν θέλετε να ανατρέψετε την έννομη τάξη, θα υποστούμε εμείς τις συνέπειες της ανατροπής. Αλλά μέχρι τότε τα πράγματα είναι ξεκάθαρα.
Είπε κάτι ο κ. Παπαδημούλης, ότι η πολιτική επιστράτευση είναι παραβίαση δικαιωμάτων, όπως και η κατάργηση των συλλογικών συμβάσεων είναι παραβίαση δικαιωμάτων. Ανέφερε κάτι και για την ακίνητη περιουσία. 
Η πολιτική επιστράτευση είναι νόμος του κράτους. Αν κρίνετε ότι παραβιάζει κάποια άλλη αρχή, ενδεχομένως συνταγματική ή όχι, τα νόμιμα. Εγώ κρίνω ότι δεν παραβιάζει τίποτα και επομένως καλώς εφαρμόζεται, ως εφαρμόζεται. 
Για την κατάργηση των συλλογικών συμβάσεων πήρατε την απάντηση που έδωσα στον κ. Παφίλη. Δεν νομίζω ότι υπάρχει κανένα ιδιαίτερο ζήτημα. Δεν χρειάζεται να επανέλθω. Κρατώ όμως την κριτική που ασκήθηκε σήμερα για το ζήτημα της επιβάρυνσης στην ακίνητη περιουσία. Είναι εντυπωσιακό που προέρχεται από ένα κόμμα της Αριστεράς, που δεν έχει τρομερές σχέσεις υποτίθεται με την προστασία της ατομικής περιουσίας. Αλλά το ακούω ως θετική κριτική.
Λέω λοιπόν ότι εδώ κανείς πρέπει να είναι προσεκτικός. Οι παρεμβάσεις που θα γίνουν στα ακίνητα από εδώ και πέρα, θα πρέπει να είναι παρεμβάσεις στις οποίες, ναι, οι ιδιοκτήτες ακινήτων θα συνεισφέρουν στη δημοσιονομική προσπάθεια της χώρας, αλλά ξεκάθαρα αυτό δεν μπορεί να υπερβαίνει ένα μέτρο. Δεν μπορεί, δηλαδή να περιμένουμε ότι τη δημοσιονομική προσαρμογή θα φέρουν πέραν ενός ορίου τα ακίνητα και μάλιστα εκείνα που δεν έχουν εισόδημα. Θεωρώ ότι αυτό είναι κακή πολιτική, θεωρώ ότι είναι λάθος πολιτική, θεωρώ ότι είναι άδικη πολιτική και θεωρώ ότι είναι πολιτική που δεν θα αποφέρει τελικά και έσοδα. 
Θέλω να μην ξεχνάμε ότι, όταν δεν υπάρχουν έσοδα και αναζητάμε πόρους από κάτι το οποίο δεν δημιουργεί έσοδα, στην πραγματικότητα απαξιώνουμε την αγορά ακινήτων και δημιουργείται και αδυναμία καταβολής αυτού του φόρου. Υποθέτω ότι αυτή η συζήτηση εν όψει της συζήτησης για το νέο φόρο των ακινήτων θα ανοίξει. Πρέπει όμως να διευκρινίσουμε ότι εκεί το Υπουργείο Οικονομικών πρέπει να είναι πάρα πολύ προσεκτικό. 
(Χειρoκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"109037"," Το λόγο έχει ο κ. Παπαδημούλης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109038"," Αυτά που ρώτησα και προκάλεσα τους εκπροσώπους της κυβερνητικής Πλειοψηφίας να απαντήσουν, είναι άλλα και όχι αυτά που προσπάθησε να απαντήσει ο κ. Βορίδης. 
Υπάρχει άλλη χώρα στην Ευρωζώνη που να έχει το νομοθετικό εργαλείο που λέγεται πολιτική επιστράτευση, που είναι χουντικής κοπής και το οποίο με την εφαρμογή του αναιρούνται και οι περιοριστικοί όροι που προβλέπει; Και αυτοί οι όροι αναφέρουν ότι πρέπει να υπάρχει ή αυτό ή εκείνο ή το άλλο. Την έχετε κάνει λάστιχο. Δεν υπάρχει.
Υπάρχει χώρα στην ευρωζώνη που να καταργεί με πράξεις νομοθετικού περιεχομένου συλλογικές συμβάσεις;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"109039"," Με νόμο.","ΜΑΥΡΟΥΔΗΣ ΒΟΡΙΔΗΣ",69
"109040"," Και με νόμους και με πράξεις νομοθετικού περιεχομένου. 
Υπάρχει κοινοβούλιο στην Ευρωζώνη που να έχει ψηφίσει μέσα σε έξι μήνες καμμιά εικοσαριά πράξεις νομοθετικού περιεχομένου; Διότι εδώ υπάρχει και κοινοβουλευτικός αυταρχισμός και έλλειμμα δημοκρατίας. 
Αυτό που σας λέω και κάνετε ότι δεν καταλαβαίνετε, είναι ότι εφαρμόζετε μία τόσο αντιλαϊκή πολιτική με διαδικασίες fast track που οδηγείστε και στον περιορισμό και στον εκφυλισμό της δημοκρατίας, όχι μόνο με κατάχρηση του κρατικού αυταρχισμού, αλλά και με περιστολή και εξευτελισμό και του ίδιου του Κοινοβουλίου.
Όσον αφορά τη δικαιοσύνη, που αποφύγατε να απαντήσετε, καταφεύγοντας σε φιλοσοφικές ενατενίσεις, στην Ελλάδα υπάρχει μια δικαιοσύνη που βγάζει παράνομες τις απεργίες σε λίγες ώρες, που έξι χρόνια τώρα δεν έχει ζητήσει εδώλιο για το σκάνδαλο της «SIEMENS», να φανούν οι συμμέτοχοι –γιατί είναι μπλεγμένοι και δικοί σας και Πασόκοι- και που κάνει δώδεκα χρόνια, για να τελεσιδικήσει μία φορολογική υπόθεση όπου προσφεύγουν διάφοροι μεγαλόσχημοι πολιτικοί σας φίλοι. 
Όσον αφορά το θέμα της περιουσίας, έχετε μείνει σε στερεότυπα αντιαριστερά από τα νιάτα σας. Όταν έχουμε μία ακίνητη περιουσία στην Ελλάδα, που κατέχουν πεντέμισι εκατομμύρια νοικοκυριά και τα τέσσερα εκατομμύρια απ’ αυτά έχουν, σύμφωνα με τα επίσημα στοιχεία της Κυβέρνησης, μια ακίνητη περιουσία έως 100 χιλιάδες ευρώ, αυτοί τι είναι; Είναι φτωχοί, μικροί, μεσαίοι. Και λέμε σε αυτήν τη στιγμή, που με την πολιτική του μνημονίου τούς έχετε ρημάξει και τούς έχετε καταστρέψει την περιουσία –έχει χάσει το 50% της αξίας της- τούς έχετε γδάρει σε μισθούς και συντάξεις, τούς υπερφορολογείτε κιόλας, παίρνοντας το 2% του ΑΕΠ απ’ αυτούς, ότι αυτό το πράγμα είναι εξωφρενικό, είναι άδικο, είναι αναποτελεσματικό και δεν θα δουλέψει. 
Και μη μου λέτε «να το δούμε», για να είστε εσείς ο καλός που παίρνει αποστάσεις, διότι και εσείς και όλο σας το κόμμα και όλο το ΠΑΣΟΚ και όλη η ΔΗΜΑΡ ψήφισε στον προϋπολογισμό ότι θα αρμέξετε από την υπερφορολόγηση αυτής της ακίνητης περιουσίας 3,2 δισεκατομμύρια ευρώ. Και τώρα σας λέει ο Στουρνάρας: «Πρέπει να αρχίσω να φορολογώ από το πρώτο ευρώ, διότι αλλιώς δεν βγαίνει, κύριοι». 
Εμείς λέμε να φορολογηθεί η ακίνητη περιουσία, αλλά να υπάρχει ένα αφορολόγητο, να αντικατασταθεί με ένα νόμο όλος αυτός ο κυκεώνας των δεκάδων φόρων και να εισπραχθούν έσοδα λογικά, λιγότερα δηλαδή από αυτά που είναι ο ευρωπαϊκός μέσος όρος και να πληρώσουν με μεγαλύτερο συντελεστή αυτοί που δεν πληρώνουν φόρο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σε τριάντα δευτερόλεπτα τελειώνω, κυρία Πρόεδρε. 
Έχουμε είκοσι μία χιλιάδες offshore εταιρείες στην Ελλάδα, που κατέχουν ακίνητα δεκάδων δισεκατομμυρίων. Σύμφωνα με το νόμο, έπρεπε όλοι στο τέλος της χρονιάς να υποβάλουν δήλωση για την ακίνητη περιουσία που κατέχουν. Πόσοι είχαν υποβάλει; Επίσημα στοιχεία της Κυβέρνησης: εννιακόσιοι σαράντα πέντε. Ούτε το 5%. Πόσα έχει εισπράξει το δημόσιο μέχρι το Νοέμβριο του 2012; Έχει εισπράξει 345.000 ευρώ. Τρίχες. Πόσα έχετε εισπράξει από τη λίστα Λαγκάρντ; Μηδέν ευρώ. Πόσα έχετε εισπράξει από τις πενήντα τέσσερις χιλιάδες αυτών σε λίστα της Τράπεζας της Ελλάδος, που έβγαλαν λεφτά στο εξωτερικό μέχρι και το 2011; Μηδέν ευρώ. Κάθε εβδομάδα λοιπόν, επειδή αυτή η αδικία «έχει χτυπήσει ταβάνι», να πληρώνει μόνο ο φτωχός, ο μεσαίος, ο άνεργος, ο αγρότης και ο πλούσιος και ο φοροφυγάς και ο μεγαλόσχημος να μην πληρώνουν, θα σας ζητάμε το φύλλο αγώνα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"109041"," Το λόγο έχει ο κ. Μαριάς για τρία λεπτά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευτυχώς που υπάρχει και η τριτολογία, για να μπορέσουμε να μιλήσουμε επί του νομοσχεδίου, γιατί πλέον μερικοί συνάδελφοι νομίζουν ότι θα συζητάμε εκεί στο γήπεδο, που θέλουν να πετάνε την μπάλα έξω. 
Λοιπόν, ακούστε. Τα θέματα είναι σοβαρά σε σχέση με τα ακίνητα. Η φορολογία αυτήν τη στιγμή επί των ακινήτων είναι σε υψηλότατα επίπεδα. Μας λέει «Μην ανησυχείτε. Θα ενοποιηθεί και το χαράτσι και όλοι οι άλλοι φόροι σε ένα φόρο». Μα, κυρία Πρόεδρε, το χαράτσι, υποτίθεται, δεν ήταν προσωρινό; Δεν ήταν για ένα-δύο χρόνια; Λέει ότι δεν θα αυξηθεί. Αλλά αφού θα ενσωματωθεί και αυτός ο προσωρινός φόρος, αυτό δεν είναι επιβάρυνση επί των ακινήτων; Για τις μικροϊδιοκτησίες ενδιαφερόμαστε. Προφανώς η μεγάλη ιδιοκτησία πρέπει να φορολογηθεί και δυστυχώς δεν φορολογείται. Όμως αυτήν τη στιγμή η επιβάρυνση που γίνεται στα ακίνητα με το φορολογικό νομοσχέδιο και επιπλέον και με το πιστοποιητικό ενεργειακής απόδοσης, οδηγεί τους μικροϊδιοκτήτες σε απόγνωση. 
Κάποιος έχει μία σύνταξη την οποία έχει πετσοκόψει η Κυβέρνηση και έχει και ένα μικρό ακίνητο να το ενοικιάζει. Επιβάρυνση και εκεί. Γίνεται επίθεση στις ιδιωτικές περιουσίες των Ελλήνων αυτήν τη στιγμή. Αυτό είναι το βασικό στοιχείο το οποίο πρέπει να λάβουμε σοβαρά υπ’ όψιν.
Δεύτερον, επειδή μερικοί επικαλούνται την κοινοβουλευτική δημοκρατία που πρέπει να δουλέψει, εγώ ρωτάω: Σε αυτήν εδώ την Αίθουσα με τις πράξεις νομοθετικού περιεχομένου, με τη διαδικασία που έχει εγκαινιαστεί, με το κατεπείγον, με το ότι έρχονται νομοσχέδια που είναι διακόσιες-τριακόσιες σελίδες και πρέπει σε αυτά να ανταποκριθούμε μέσα σε λιγότερο από σαράντα οκτώ ώρες, λειτουργεί η κοινοβουλευτική δημοκρατία; Ποια είναι η βάση της ίδιας της κοινοβουλευτικής δημοκρατίας με 30% ανεργία; Πώς μπορεί να λειτουργήσει αυτό το σύστημα;
Άρα λοιπόν πρέπει να μιλούμε επί πραγματικών δεδομένων. Τη στιγμή που ξέρουμε ότι έχει επιβληθεί η μνημονιακή πολιτική, τη στιγμή που ξέρουμε ότι ο κ. Τόμσεν, η τρόικα, οι υπόλοιποι είναι παρόντες, πρέπει να μιλάμε επί συγκεκριμένου επιπέδου. 
Και ένα επιπλέον ζήτημα στο τρίλεπτο. Επειδή τέθηκε παρατήρηση από το συνάδελφο κ. Βορίδη που έθεσε ορισμένα ζητήματα, να εξηγηθώ όσον αφορά εμάς. Δεν έχουμε θίξει, και ιδίως εγώ προσωπικά, την τιμή και την υπόληψη κανενός. Αντίθετα, έχω δεχθεί προσωπικούς χαρακτηρισμούς που περνούν τα όρια.
Και εξηγούμαι προς τους συναδέλφους για να μην παρεξηγούμαι. Η πολιτική συζήτηση θα γίνεται. Ο διάλογος θα γίνεται αλλά απ’ εκεί και πέρα στο βαθμό που χαρακτηρισμοί υπερβαίνουν τα όρια, θίγουν την τιμή και την υπόληψη τη δική μου –γιατί μιλώ αυτήν τη στιγμή για εμένα- να είναι βέβαιοι ότι θα υπερασπιστώ την τιμή και την υπόληψή μου με όποιον νόμιμο τρόπο μπορώ. Εξηγούμαι, για να μπορούμε να μιλάμε συγκεκριμένα. Δεν έχω θίξει προσωπικά κανέναν και δεν δέχομαι να τεθούν τα ζητήματα αυτά. Γι’ αυτό και η τοποθέτησή μου ήταν ξεκάθαρη για να μην υπάρχει παρατήρηση για την επόμενη φορά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109042"," Το λόγο έχει ο Υπουργός κ. Καλαφάτης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109043"," Κυρίες και κύριοι συνάδελφοι, κατ’ αρχάς θα ήθελα να σας ευχαριστήσω όλους, και εσάς και όσους συμμετείχαν κατά τη διάρκεια της συζήτησης στις επιτροπές, για τη συνεισφορά τους στην προώθηση και την τελική συζήτηση στην Ολομέλεια για το συγκεκριμένο νομοσχέδιο.
Ξέρετε, υπάρχουν κάποια πεδία που μπορούν να αποτελέσουν ευκαιρία για το πολιτικό δυναμικό, για όλους εμάς, για να κάνουμε ενδεχομένως και μία υπέρβαση και να δείξουμε και στην κοινωνία ότι υπάρχουν ζητήματα που μπορούν να αγκαλιαστούν από όλους μας με την ίδια ζέση και το ίδιο ενδιαφέρον. Το πεδίο του περιβάλλοντος είναι ένα από αυτά. Και ιδιαίτερα αυτό το νομοσχέδιο, το οποίο αφορά την ενεργειακή απόδοση των κτηρίων, συνυφασμένο με την εξοικονόμηση ενέργειας, με στοχεύσεις που έχουν να κάνουν με το να φτάσουμε στον επιθυμητό στόχο, να έχουμε κτήρια σχεδόν μηδενικής ενεργειακής κατανάλωσης, θα μπορούσε να ήταν ένα πεδίο όπου θα βρίσκαμε έναν κοινό τόπο.
Εγώ σέβομαι όλες τις απόψεις όλων των συναδέλφων και όλων των κομμάτων, όλες τις προσεγγίσεις. Πιστεύω όμως ότι υπάρχει περιθώριο ειδικά όταν έρχονται τέτοιου είδους νομοσχέδια, που ενσωματώνουν κοινοτικές οδηγίες για τέτοια σημαντικά ζητήματα που αφορούν θέματα τα οποία από όποια πλευρά κι αν τα πιάσεις, μονάχα θετικά συμπεράσματα θα μπορούσες να αποκομίσεις. Όσον αφορά ένα τέτοιο νομοσχέδιο, παραδείγματος χάριν, είτε το προσεγγίσεις σύμφωνα με την περιβαλλοντική του διάσταση είτε το προσεγγίσεις με την οικονομική του διάσταση και στα δύο σκέλη και στην οικονομική καθημερινότητα του πολίτη και στην αναπτυξιακή του διάσταση, είτε με την κοινωνική του διάσταση, θα μπορούσε να δει κανείς ότι πραγματικά υπάρχουν πάρα πολλά θετικά αποτελέσματα. 
Εν πάση περιπτώσει, εγώ θα ήθελα για ακόμα μια φορά να εντοπίσω το πόσο συμβάλλουν όλοι οι Βουλευτές σε αυτήν τη διαδικασία, σε αυτήν τη συζήτηση. Να πω ότι από την πλευρά της Κυβέρνησης, θα ασκηθεί με κάθε τρόπο μία πολιτική φιλική προς το περιβάλλον και μία πολιτική η οποία θα δημιουργεί τις προϋποθέσεις εκείνες, για να διαμορφώσουμε μια καλύτερη πραγματικότητα όχι μονάχα για το σήμερα, αλλά κυρίως για το αύριο. Γιατί το μεγαλύτερο μέλημα που πρέπει να έχουμε σε αυτήν την κρίσιμη καμπή, σε αυτό το γύρισμα της σελίδας, που επιχειρείται από την Κυβέρνηση με τις θυσίες των πολιτών και τη συμβολή όλων των κομμάτων, ανεξαρτήτως των τοποθετήσεων –και βεβαίως και αντίθετων τοποθετήσεων- είναι το περιβάλλον, με νομοθετικές ρυθμίσεις, που αφορούν κυρίως το ενεργειακό, που είναι πολύ σημαντικό ζήτημα για τη βελτίωση τής ευημερίας και του αύριο μας,  θέματα τα οποία μπορούμε να τα αντιμετωπίσουμε, ως μία παρακαταθήκη που θα αφήσουμε στις επόμενες γενιές.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"109044"," Κηρύσσεται περαιωμένη η συζήτηση επί της αρχής, των άρθρων και  του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Ενεργειακή Απόδοση Κτιρίων-Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις».
Ερωτάται το Σώμα: Γίνεται δεκτό το νομοσχέδιο επί της αρχής;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109045"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109046"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109047"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Ενεργειακή Απόδοση Κτιρίων-Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις» έγινε δεκτό επί της αρχής κατά πλειοψηφία. 
Εισερχόμαστε στην ψήφιση των άρθρων.
Ερωτάται το Σώμα: Γίνεται δεκτό το άρθρο 1 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109048"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"109049"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109050"," Συνεπώς, το άρθρο 1 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 2 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109051"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109052"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109053"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109054"," Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 3 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109055"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109056"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109057"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109058"," Συνεπώς το άρθρο 3 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 4 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109059"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109060"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109061"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109062"," Συνεπώς το άρθρο 4 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 5 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109063"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109064"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109065"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109066"," Συνεπώς το άρθρο 5 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 6 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109067"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109068"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109069"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109070"," Συνεπώς το άρθρο 6 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 7 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109071"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109072"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109073"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109074"," Συνεπώς το άρθρο 7 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 8 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109075"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109076"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109077"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109078"," Συνεπώς το άρθρο 8 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 9 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109079"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109080"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109081"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109082"," Συνεπώς το άρθρο 9 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 10 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109083"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109084"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109085"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109086"," Συνεπώς το άρθρο 10 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 11 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109087"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109088"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109089"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109090"," Συνεπώς το άρθρο 11 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 12 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109091"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109092"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109093"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109094"," Συνεπώς το άρθρο 12 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 13, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109095"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109096"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109097"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109098"," Συνεπώς το άρθρο 13 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 14 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109099"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109100"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109101"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109102"," Συνεπώς το άρθρο 14 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 15 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109103"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109104"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109105"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109106"," Συνεπώς το άρθρο 15 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 16 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109107"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109108"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109109"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109110"," Συνεπώς το άρθρο 16 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 17 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109111"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109112"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109113"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109114"," Συνεπώς το άρθρο 17 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 18 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109115"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109116"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109117"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109118"," Συνεπώς το άρθρο 18 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 19 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109119"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109120"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109121"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109122"," Συνεπώς το άρθρο 19 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 20 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109123"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109124"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109125"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109126"," Συνεπώς το άρθρο 20 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 21 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109127"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109128"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109129"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109130"," Συνεπώς το άρθρο 21 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 22 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109131"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109132"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109133"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109134"," Συνεπώς το άρθρο 22 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 23 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109135"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109136"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109137"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109138"," Συνεπώς το άρθρο 23 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 24 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109139"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109140"," «ΠΑΡΩΝ».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109141"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109142"," Συνεπώς το άρθρο 24 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 25 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109143"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109144"," Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109145"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109146"," Συνεπώς το άρθρο 25 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 26 όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109147"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109148"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109149"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109150"," Συνεπώς το άρθρο 26 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 208 και ειδικό αριθμό 14 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109151"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"109152"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109153"," Συνεπώς η τροπολογία με γενικό αριθμό 208 και ειδικό αριθμό 14 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιον άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 209 και ειδικό αριθμό 15 όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109154"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"109155"," Κατά πλειοψηφία.","ΧΑΡΟΥΛΑ ΚΑΦΑΝΤΑΡΗ",215
"109156"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109157"," Συνεπώς η τροπολογία με γενικό αριθμό 209 και ειδικό αριθμό 15 έγινε δεκτή όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιον άρθρο.
Ερωτάται το Σώμα: Γίνεται δεκτό το ακροτελεύτιο άρθρο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109158"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"109159"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"109160"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Ενεργειακή Απόδοση Κτιρίων-Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις» έγινε δεκτό σε μόνη συζήτηση επί της αρχής και επί των άρθρων κατά πλειοψηφία.
Η ψήφισή του στο σύνολο αναβάλλεται για άλλη συνεδρίαση.
Κυρίες και κύριοι συνάδελφοι, έχουν διανεμηθεί τα Πρακτικά της Παρασκευής 21ης Δεκεμβρίου 2012 και της Δευτέρας 7ης Ιανουαρίου 2013 και ερωτάται το Σώμα αν τα επικυρώνει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109161"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"109162"," Συνεπώς τα Πρακτικά της Παρασκευής 21ης Δεκεμβρίου 2012 και της Δευτέρας 7ης Ιανουαρίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"109163"," Μάλιστα, μάλιστα.
Με τη συναίνεση του Σώματος και ώρα 19.39΄ λύεται η συνεδρίαση για αύριο, ημέρα Παρασκευή 1η Φεβρουαρίου 2013 και ώρα 10.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
