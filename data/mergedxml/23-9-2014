"","Content","name","ParlmemberID"
"73084","Date","23-9-2014",NA
"73085"," Σύμφωνα με την από 18-9-2014 εξουσιοδότηση του Τμήματος επικυρώθηκαν με ευθύνη του Προεδρείου τα Πρακτικά της ΛΗ΄ συνεδριάσεώς του, της Πέμπτης 18 Σεπτεμβρίου 2014, σε ό,τι αφορά την ψήφιση στο σύνολο των κάτωθι σχεδίων νόμων: 
1) «Κύρωση της από 30-12-2013 Σύμβασης μεταξύ του Ελληνικού Δημοσίου και των εταιρειών KAVALA OIL ΑΝΩΝΥΜΗ ΕΤΑΙΡΕΙΑ, ENERGEAN OIL AND GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και της ως εκ τρίτου συμβαλλομένης ΕΛΛΗΝΙΚΑ ΠΕΤΡΕΛΑΙΑ Α.Ε. με την οποία τροποποιείται η από 23-11-1999 Σύμβαση για την εκμετάλλευση Υδρογονανθράκων στη θαλάσσια περιοχή του Θρακικού Πελάγους μεταξύ του Ελληνικού Δημοσίου και της KAVALA OIL A.E., η οποία κυρώθηκε με το ν. 2779/1999 (Α΄ 296)», 
2) «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών ENERGΕAN OIL & GAS-ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και TRAJAN OIL AND GAS LIMITED για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΚΑΤΑΚΟΛΟ», 
3) «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και PETRA PETROLEUM INC για την παραχώρηση του δικαιώματος έρευνας και εκμετάλλευσης υδρογονανθράκων στη χερσαία περιοχή των Ιωαννίνων», 
4) «Κύρωση της Σύμβασης Μίσθωσης μεταξύ της Ελληνικής Δημοκρατίας και των εταιρειών Ελληνικά Πετρέλαια Α.Ε., Edison International S.p.A. και Petroceltic Resources plc για την παραχώρηση του δικαιώματος έρευνας και εκμετάλλευσης υδρογονανθράκων στη θαλάσσια περιοχή ΠΑΤΡΑΪΚΟΣ ΚΟΛΠΟΣ (Δυτικά)», 
καθώς και τα Πρακτικά των εξής συνεδριάσεων: 1) της Τρίτης 1 Ιουλίου 2014, 2) της Τετάρτης 2 Ιουλίου 2014, 3) της Πέμπτης 3 Ιουλίου 2014, 4) της Τρίτης 29 Ιουλίου 2014, 5) της Τετάρτης 30 Ιουλίου 2014, 6) της Πέμπτης 31 Ιουλίου 2014, 7) της Παρασκευής 1 Αυγούστου 2014 και 8) της Τρίτης 5 Αυγούστου 2014). 
Εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 83/18-9-2014 επίκαιρη ερώτηση του Βουλευτή Φθιώτιδας του Συνασπισμού Ριζοσπαστικής Αριστεράς κ. Βασιλείου Κυριακάκη προς τον Υπουργό Υγείας, σχετικά με την φαρμακευτική κάλυψη των ανασφάλιστων πολιτών-κατόχων βιβλιαρίου πρόνοιας.
Στην ερώτηση θα απαντήσει ο Αναπληρωτής Υπουργός Υγείας κ. Λεωνίδας Γρηγοράκος. 
Ορίστε, κύριε συνάδελφε, έχετε τον λόγο για δύο λεπτά.","ΕΠΙΚΥΡΩΣΗ ΠΡΑΚΤΙΚΩΝ",NA
"73086"," Ευχαριστώ, κύριε Πρόεδρε. 
Κύριε Υπουργέ, καταθέσαμε την επίκαιρη ερώτηση για την ελλιπή φαρμακευτική κάλυψη των κατόχων βιβλιαρίου πρόνοιας, για να συζητήσουμε το σοβαρότατο πρόβλημα των ανασφάλιστων συμπολιτών μας, που καταθέτουν βιβλιάριο απορίας -«πρόνοιας», όπως λέγεται- που η πολιτεία ορίζει ως το πιο άπορο κομμάτι της κοινωνίας και θεωρεί –σωστά- υποχρέωσή της να του παρέχει δωρεάν ιατροφαρμακευτική περίθαλψη.
Ωστόσο, όμως, η πραγματικότητα είναι προς την αντίθετη κατεύθυνση. Είναι τραγικός ο περιορισμός των συμπολιτών μας, οι οποίοι κατέχουν βιβλιάριο πρόνοιας ως προς την πρόσβασή τους στο Εθνικό Σύστημα Υγείας. 
Για ποιους λόγους συμβαίνει αυτό; Υπάρχουν τα εξής μείζονα προβλήματα: Πρώτον, σχετικά με την απόκτηση του βιβλιαρίου πρόνοιας, η πρόσβαση στη νοσοκομειακή και φαρμακευτική φροντίδα δεν είναι δεδομένη, αλλά περιέχει αρκετούς περιορισμούς. Είναι αρκετά δύσκολη και χρονοβόρα, γιατί απαιτείται μια ιδιαίτερα πολύπλοκη και γραφειοκρατική διαδικασία. 
Συγκεκριμένα, οι περιορισμοί αυτοί προκύπτουν μέσα από τις προϋποθέσεις, όρους και κριτήρια πρόσβασης, όπως αυτές καθορίζονται από την κοινή υπουργική απόφαση της 16-11-2006, η οποία βάζει εισοδηματικό κριτήριο ως βασικό περιοριστικό παράγοντα τα 6.000 ευρώ ετήσιο οικογενειακό εισόδημα, προσαυξημένο κατά 20% για τη σύζυγο και κάθε ανήλικο ή προστατευόμενο παιδί. Βάσει αυτού και μόνο, αποκλείονται χιλιάδες συμπολίτες μας ασθενείς από το να βγάλουν βιβλιάριο πρόνοιας. 
Συγκεκριμένα, ο ασθενής με τα αρχικά Μ.Ε –τα στοιχεία του οποίου υπάρχουν στη διάθεσή σας- έχοντας ένα αυτοκίνητο έντεκα ετών που κοστολογήθηκε στα 4.000 ευρώ, είναι παντρεμένος με ανήλικο παιδί με τεκμήριο διαβίωσης 3.500 ευρώ, ξεπερνάει τις 6.000 ευρώ και δεν μπορεί να βγάλει βιβλιάριο πρόνοιας, όντας άνεργος. 
Δεύτερο πρόβλημα είναι ότι αποκλείονται από τη δωρεάν και απρόσκοπτη φαρμακευτική περίθαλψη οι συμπολίτες μας, διότι έχουν περιορισμό να πάρουν τα φάρμακά τους μόνο από τα φαρμακεία των νοσοκομείων και όχι από φαρμακεία του ΕΟΠΥΥ ή ενδεχομένως ιδιωτικά φαρμακεία, όπως οι υπόλοιποι ανασφάλιστοι.
Τρίτον, σε συνδυασμό με τη δογματική πολιτική εμμονή σας στην υποχρηματοδότηση του συστήματος, έχουμε φτάσει σε απίστευτες καταστάσεις, όπως καταγγέλλουν και τα κοινωνικά ιατρεία Βύρωνα και Ελληνικού, ότι δηλαδή τα περισσότερα νοσοκομεία μέσα στην Αττική, με την ένδειξη «στερούμεθα» στα βιβλιάρια των ασθενών, ταλαιπωρούν τους ασθενείς γιατί τα φαρμακεία των νοσοκομείων δεν έχουν τα κονδύλια να αγοράσουν στοιχειώδη φάρμακα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε. 
Αυτό έχει ως αποτέλεσμα οι ασθενείς να πηγαίνουν από νοσοκομείο σε νοσοκομείο, να γυρνούν πολλές φορές ακόμη και πέντε ή και δέκα νοσοκομεία για να βρουν τα φάρμακά τους. 
Φαίνεται ότι αυτή η λέξη «στερούμεθα» αφορά το Υπουργείο Υγείας, διότι στερείται της βούλησης να δώσει την οικονομική ενίσχυση που χρειάζεται στον κωδικό 2323 του Υπουργείου Υγείας. Δεν έχει δώσει τίποτα παραπάνω από τα 2.000.000 ευρώ που προβλεπόταν για το 2014 για να λυθεί το πρόβλημα.
Σας ρωτάμε λοιπόν, σε ποιες ενέργειες θα προβείτε ως Υπουργείο πρώτον, για να αυξηθεί αυτή η αντίστοιχη πίστωση; Δεύτερον, ποιες θεσμικές ενέργειες θα κάνετε για να μπορούν όλοι οι ανασφάλιστοι να έχουν δικαίωμα στο βιβλιάριο πρόνοιας χωρίς εισοδηματικούς περιορισμούς, μια και είναι ανασφάλιστοι και επομένως αδυνατούν να πληρώσουν και τη στοιχειώδη συμμετοχή στα φάρμακα; 
Τους έχετε αναγκάσει -με τον νόμο που κάνατε και έλεγε ότι δήθεν θα εξυπηρετηθούν ως ανασφάλιστοι- να εξισωθούν με ασφαλισμένους και να πληρώνουν ακόμη και για γενόσημα φάρμακα συμμετοχή πολλαπλάσια από αυτή που ήταν μέχρι πρόπερσι.
Σας ευχαριστώ.","ΒΑΣΙΛΕΙΟΣ ΚΥΡΙΑΚΑΚΗΣ",264
"73087"," Και εμείς ευχαριστούμε.
Τον λόγο έχει ο κύριος Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73088"," Ευχαριστώ, κύριε Πρόεδρε.
Κύριε συνάδελφε, πραγματικά η ερώτησή σας είναι ενδιαφέρουσα, γιατί αγγίζει ένα θέμα που απασχολεί και εμάς. Είναι γεγονός ότι η οικονομική κρίση έχει πλήξει πολύ τους Έλληνες και ιδιαίτερα αυτούς τους ανθρώπους που δεν έχουν το ανάλογο εισόδημα.
Όμως, να ξέρετε ότι έχει δοθεί μία πολύ μεγάλη μάχη από τα κόμματα της συγκυβέρνησης και καταφέραμε πρόσφατα –και το ξέρετε πολύ καλά- να αλλάξουμε την απόφαση του 2006. Θα σας την υπενθυμίσω γιατί δεν ήσασταν εδώ στο Κοινοβούλιο, αφού είστε πολύ νέος Βουλευτής. 
Λέει λοιπόν, «ο καθορισμός προϋποθέσεων, κριτηρίων και διαδικασιών πρόσβασης στο σύστημα νοσηλευτικής και ιατροφαρμακευτικής περίθαλψης ανασφαλίστων και οικονομικά αδυνάτων πολιτών ορίζει ότι, στους δικαιούχους βιβλιαρίου δωρεάν ιατροφαρμακευτικής και νοσηλευτικής περίθαλψης, παρέχεται εξέταση, δωρεάν χορήγηση φαρμάκων στα ιδρύματα που αναφέρονται στην απόφαση και διενέργεια παρακλινικών εξετάσεων». 
Έρχεται τώρα η απόφαση του 2014, η οποία βέβαια έχει κάποιο κενό. Το παραδεχόμαστε αυτό. Το παραδέχομαι και εγώ προσωπικά ότι θα πρέπει να το συμπληρώσουμε. Είναι τουλάχιστον μία υπουργική απόφαση και ένας νόμος που έχει μεγάλη ευαισθησία. Δεν μπόρεσε να καλύψει μια πολύ μικρή ομάδα ανθρώπων, αλλά θα το κάνουμε και αυτό. Προσωπικά το έχω ζήσει και εγώ στην περιοχή μου, τη Λακωνία.
Αυτή η απόφαση λέει: «οι ανασφάλιστοι Έλληνες πολίτες, οι νομίμως διαμένοντες στην ελληνική επικράτεια ομογενείς υπήκοοι κρατών-μελών της Ευρωπαϊκής Ένωσης και οι υπήκοοι τρίτων χωρών, νόμιμα και μόνιμα διαμένοντες στην Ελλάδα, που στερούνται των προϋποθέσεων έκδοσης βιβλιαρίου ανασφάλιστου και δεν είναι ασφαλισμένοι σε κανένα δημόσιο ή ιδιωτικό φορέα, όπως και οι ασφαλισμένοι που έχουν απωλέσει την ασφαλιστική τους ικανότητα λόγω οφειλών στα οικεία ασφαλιστικά ταμεία, αλλά και τα εξαρτώμενα μέλη της οικογενείας τους δικαιούνται δωρεάν φαρμακευτική φροντίδα». 
Είναι γεγονός ότι υπάρχει ένα κενό, ότι δηλαδή ο ΕΟΠΥΥ παρέχει κάλυψη μέσω των νοσοκομείων του Εθνικού Συστήματος Υγείας. Έχουμε το κενό στους ανασφάλιστους που δεν έχουν το βιβλιάριο πρόνοιας. Οφείλουμε να διορθώσουμε αυτό το κενό και θα το κάνουμε.
Πάντως, ως προς το δεύτερο που λέτε στην ερώτησή σας, για τον κωδικό 2323, για την επιχορήγηση των φορέων δηλαδή, να ξέρετε –και το ξέρετε- ότι όσον αφορά τους αδύνατους και όσους πολίτες εμπίπτουν στις διατάξεις του 2010, ο προϋπολογισμός του 2014 μιλούσε για 2.000.000 ευρώ. Θα σας πω τα ακριβή στοιχεία. 
Επίσης, έχει εγκριθεί επιχορήγηση 450.000 ευρώ για την κάλυψη δαπανών περίθαλψης οικονομικά αδυνάτων ανασφάλιστων ατόμων για ψυχιατρικά νοσοκομεία και ψυχιατρικούς τομείς άλλων νοσοκομείων. Και τέλος, έχει εγκριθεί πρόσφατα το υπολειπόμενο διαθέσιμο ποσό, δηλαδή 1.350.000 ευρώ, το οποίο θα δώσουμε άμεσα στα νοσοκομεία μέσα από τον ΕΟΠΥΥ. 
Πιστεύω ότι δεν έχουμε καλύψει στο 100% τις ανάγκες των Ελλήνων πολιτών που επηρεάστηκαν από την  κρίση, αλλά τουλάχιστον έχει γίνει μία σοβαρή, μια αληθινή προσπάθεια, με πολύ ευαισθησία, για να μπορέσουμε να καλύψουμε όλους τους συμπολίτες μας, και τους ανασφάλιστους και αυτούς που στερούνται βιβλιαρίου πρόνοιας. 
Ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"73089"," Κι εμείς ευχαριστούμε τον κύριο Υπουργό.
Κύριε συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73090"," Κύριε Υπουργέ, χαίρομαι κατ’ αρχάς που αναγνωρίζετε –είναι σπάνια, νομίζω, εδώ μέσα αυτή η κουβέντα- ότι υπάρχουν κενά σε τόσο ευαίσθητα θέματα, όσον αφορά τη φαρμακευτική κάλυψη των Ελλήνων πολιτών, ιδιαίτερα των ανασφάλιστων, αλλά κι αυτών –γιατί αυτό αφορά βασικά ο κορμός της ερώτησής μας- των ανασφάλιστων που δικαιούνται να βγάλουν βιβλιάριο πρόνοιας.
Προφανώς, αναγνωρίζετε ότι τα πολύ περιορισμένα κριτήρια αποκλείουν χιλιάδες ανθρώπους από το να έχουν πρόσβαση στα φάρμακά τους στο δημόσιο νοσοκομείο. Περιμένουμε, με βάση αυτά που είπατε, κάποια νομοθετική πρωτοβουλία, ώστε να δίνεται το δικαίωμα και σε άλλους να βγάζουν βιβλιάριο πρόνοιας από αυτούς που το έχουν ήδη. 
Αυτήν τη στιγμή, εξυπηρετούνται κατά κύριο λόγο, κύριε Υπουργέ, από τα κοινωνικά ιατρεία, τα οποία αν δεν υπήρχαν, προφανώς οι άνθρωποι αυτοί θα πέθαιναν κατά εκατοντάδες ή χιλιάδες. Διότι τα κοινωνικά ιατρεία κάνουν αυτό που όφειλε να κάνει το δημόσιο σύστημα υγείας. Κι έχουν φθάσει ακόμη και διοικητές νοσοκομείων να παροτρύνουν τα φαρμακεία τους να βάζουν «στερούμεθα», γιατί δεν θέλουν να ζητήσουν παραπάνω κονδύλια, καθώς ξέρουν ότι το Υπουργείο Υγείας δεν θα τους δώσει -ναι, κύριε Υπουργέ, έτσι είναι- για να πάνε οι άνθρωποι στα κοινωνικά ιατρεία, όπου ξέρουν ότι θα βρουν τουλάχιστον τα φάρμακά τους. 
Αυτό όμως δεν σημαίνει ότι η πολιτεία και η Κυβέρνησή σας δεν έχει τεράστια ευθύνη και δεν πρέπει να κάνετε βήματα, αν θέλετε βέβαια γιατί κατά τη γνώμη μας δεν θέλετε. Τα λεφτά που ξοδεύετε είναι για τις τράπεζες και τους δανειστές, αλλά όχι για να έχουν τα φάρμακά τους οι ασθενείς. 
Επίσης, λέτε για τα 2 εκατομμύρια ευρώ, για τον κωδικό 2323, ο οποίος, πρέπει να πούμε, αφορά την ιατροφαρμακευτική περίθαλψη των ανασφάλιστων με βιβλιάριο πρόνοιας. Αυτόν, λοιπόν, δεν τον έχετε αυξήσει καθόλου το 2014, παρ’ ότι σε αυτόν τον κωδικό προσθέσατε, με την απόφαση του Ιουνίου για την «κάλυψη» –εντός εισαγωγικών- ανασφάλιστων, τα κονδύλια για τη νοσοκομειακή περίθαλψη των ανασφάλιστων χωρίς βιβλιάριο πρόνοιας. Ενώ δηλαδή έχετε αυξήσει τον αριθμό των εξυπηρετούμενων από αυτό το κονδύλι, δεν έχετε καν αυξήσει το κονδύλι. Πώς λοιπόν περιμένετε –και άλλωστε τρεις μήνες μένουν μέχρι το τέλος του έτους- ότι θα εξυπηρετηθούν αυτοί οι πολίτες;
Θα καταθέσω στα Πρακτικά, αν μου επιτρέπετε, τα πολύ συγκεκριμένα περιστατικά, από τα εκατοντάδες που υπάρχουν, ιδίως στην Αττική –και στην υπόλοιπη Ελλάδα λιγότερο- ανθρώπων που δεν μπόρεσαν, γυρνώντας, όπως σας είπα, πέντε και δέκα νοσοκομεία μέσα στην Αττική, να βρουν το φάρμακό τους και πήγαν στα κοινωνικά ιατρεία. 
Επίσης, αναφερθήκατε στη ρύθμιση που κάνατε για τους οφειλέτες κυρίως του ΟΑΕΕ –δεν αναφερθήκατε στον ΟΑΕΕ, αλλά προφανώς αυτούς εννοήσατε- και μη έχοντας πριν κανένα δικαίωμα, δώσατε το δικαίωμα σε όσους έχουν εισόδημα λιγότερο από 12.000 ευρώ να μπορούν να έχουν τα φάρμακά τους.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Πιστεύετε, κύριε Υπουργέ, που είστε και γιατρός, ότι ακόμη και 30.000 ευρώ εισόδημα να έχει κάποιος άνθρωπος σήμερα στη χώρα μας και είχε την ατυχία να πάθει καρκίνο, θα του έφθαναν τα χρήματα και τα 30.000 ευρώ ετήσιο εισόδημα, για να μπορέσει να ανταπεξέλθει; Με τίποτα, νομίζω.
Άρα λοιπόν αυτά τα εισοδηματικά κριτήρια που βάζετε, ακόμη και γι’ αυτούς που έχουν χάσει την ασφαλιστική τους ικανότητα, νομίζω δεν επαρκούν. 
Και κλείνω με το εξής. Ακόμη και ασφαλισμένοι ασθενείς που σήμερα έχουν το βιβλιάριό τους και παίρνουν τη συνταγή τους και πάνε στο φαρμακείο αντιμετωπίζουν την ανάγκη να δώσουν από την τσέπη τους το μεγαλύτερο μέρος του κόστους της συνταγής. Διότι με τη διαφορά, όπως ξέρετε, μεταξύ λιανικής και ασφαλιστικής τιμής, καθώς είναι υποχρεωμένοι να πάρουν το φάρμακο που έγραψε ο γιατρός, το οποίο μπορεί να είναι ακριβότερο από το φθηνότερο γενόσημο που ορίζει ο νόμος, αναγκαστικά θα δώσουν, λοιπόν πολλαπλάσια συμμετοχή από αυτήν που έδιναν πριν τρία-τέσσερα χρόνια και μάλιστα, πολύ αυξημένη συμμετοχή ακόμη και σε φάρμακα που είναι από τη νόσο τους μηδενικής συμμετοχής.","ΒΑΣΙΛΕΙΟΣ ΚΥΡΙΑΚΑΚΗΣ",264
"73091"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73092"," Αυτά λοιπόν τα παράδοξα νομίζω ότι πρέπει να δείτε.
Επίσης, θα καταθέσω στα Πρακτικά για τον κωδικό 2323 ότι δεν έχει γίνει καμμία προσαύξηση, καθώς και, όπως σας ανάφερα, τις συγκεκριμένες συνταγές που έχουν φθάσει και στα κοινωνικά ιατρεία, που δείχνουν αυτό που προείπα, πώς δηλαδή αναγκάζεται ο ασφαλισμένος πολίτης να πληρώσει περισσότερο τα φάρμακά του. 
Νομίζω ότι ο λαός πλέον προσδοκά από την πρόταση του ΣΥΡΙΖΑ, προκειμένου να δοθεί δωρεάν φαρμακευτική περίθαλψη στις ευπαθείς ομάδες και δεν περιμένει τίποτα παραπάνω από την Κυβέρνησή σας.
Κύριε Πρόεδρε, καταθέτω για τα Πρακτικά τα προαναφερθέντα έγγραφα.
(Στο σημείο αυτό ο Βουλευτής κ. Βασίλειος Κυριακάκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Σας ευχαριστώ.","ΒΑΣΙΛΕΙΟΣ ΚΥΡΙΑΚΑΚΗΣ",264
"73093"," Κι εμείς ευχαριστούμε.
Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73094"," Ευχαριστώ, κύριε Πρόεδρε.
Κύριε συνάδελφε, σας παρακολούθησα με πολλή προσοχή. Θέλω να σας πω ότι αυτά που είπατε είναι αλήθεια, αλλά είναι περιπτώσεις, case report. Αυτό το λέω γιατί κανείς διοικητής νοσοκομείου δεν έχει λάβει τέτοια εντολή. Ίσα-ίσα, έχουμε πει στους διοικητές των νοσοκομείων να είναι πάρα πολύ ελαστικοί και, αν είναι δυνατόν, μάλιστα, να δίνουν τα φάρμακα στην καλύτερή τους μορφή, εφ’ όσον υπάρχουν στα νοσοκομεία.","ΛΕΩΝΙΔΑΣ ΓΡΗΓΟΡΑΚΟΣ",114
"73095"," «Εφόσον»!","ΒΑΣΙΛΕΙΟΣ ΚΥΡΙΑΚΑΚΗΣ",264
"73096"," Κύριε συνάδελφε, δεν θα μπω στη διαδικασία να σας πω για τα γενόσημα που στην Ελλάδα είναι σε πάρα πολύ μικρό ποσοστό. Αυτό, βέβαια, είναι κάτι που θα το συζητήσουμε άλλη φορά, καθώς ξέρουμε τίνος παιχνίδι είναι. Είμαστε στο 17%, όταν προηγμένες χώρες είναι στο 70%. Η Ευρωπαϊκή Ένωση είναι στο 50%. Είμαστε πάρα πολύ χαμηλά. Ελπίζουμε φέτος να πάμε στο 26%. Γι’ αυτό γίνεται και μία πολύ μεγάλη μάχη μεταξύ του Υπουργείου Υγείας, της Κυβέρνησης και των φαρμακευτικών εταιρειών. Το ξέρετε αυτό. 
Όμως, θέλω να σας διαβεβαιώσω ότι άκουσα με πολλή προσοχή την ερώτησή σας. Να ξέρετε ότι πολύ σύντομα θα παρέμβουμε σε αυτό το κενό που υπάρχει, για να το καλύψουμε κι αυτό, διότι πιστεύουμε ότι αφ’ ενός μεν η υγεία δεν έχει χρώμα και αφ’ ετέρου οι Έλληνες πολίτες, για να αισθάνονται ασφαλείς σε αυτή τη μεγάλη οικονομική κρίση που περνά η Ελλάδα, θα πρέπει τουλάχιστον να έχουν το φάρμακό τους. Δεν είμαστε αντίθετοι σε καμμία παροχή και παροχολογία. 
Όμως, δεν είναι δυνατόν να φθάσουμε από το ένα σημείο στο απέναντι σημείο, δηλαδή στο «λεφτά υπάρχουν και μπορούμε να δίνουμε ό,τι θέλουμε» ή στο να μπορούμε να τάζουμε στους πολίτες ό,τι θέλουμε για να μας ακούν ευχάριστα. 
Σε αυτό το θέμα, κύριε συνάδελφε, θα διαφωνήσουμε. Θα διαφωνήσουμε στην πολιτική της δεκαετίας του 1980, της εποχής του «πάρ’ τα όλα» και της σβούρας που έλεγε «πάρ’ τα όλα». Νομίζω ότι πρέπει να φτιάξουμε ένα κράτος οργανωμένο, ένα κράτος που να υπακούει στη νομιμότητα, τους θεσμούς και το Σύνταγμα. Εμείς θα προστατεύσουμε όλους τους ανθρώπους που έχουν ανάγκη από ιατροφαρμακευτική περίθαλψη, αλλά θα υπάρχει κάτι που θα είναι νόμιμο και ηθικό. 
Δεν μπορούμε, λοιπόν, να τάζουμε και να λέμε λόγια παχιά σε όλον τον κόσμο. Είναι γεγονός ότι το εισόδημα των 6.000 ευρώ και όλα αυτά που έχουν γίνει τώρα τελευταία, είναι πρόβλημα. Θα το διορθώσουμε κι αυτό. Θα γίνει το καλύτερο. Ειλικρινά, σας λέω με όλη την ειλικρίνεια που διαθέτω –αν πιστεύετε ότι διαθέτω ειλικρίνεια- ότι και αυτό το θέμα θα προσπαθήσουμε να το λύσουμε. 
Σας ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"73097"," Κι εμείς ευχαριστούμε τον κύριο Υπουργό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73098"," Κύριε Υπουργέ, την ίδια στιγμή επιχειρείτε αυτές τις μέρες την τιμολόγηση γενοσήμων κατά παράβαση του νόμου.","ΒΑΣΙΛΕΙΟΣ ΚΥΡΙΑΚΑΚΗΣ",264
"73099"," Κύριε συνάδελφε, σας παρακαλώ. 
Θα συζητήσουμε τώρα την τέταρτη με αριθμό 86/18-9-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Υγείας, σχετικά με την αντιμετώπιση των προβλημάτων στη λειτουργία του Γενικού Νοσοκομείου Αγρινίου.
Στην ερώτηση του κυρίου συναδέλφου θα απαντήσει ο Αναπληρωτής Υπουργός Υγείας κ. Λεωνίδας Γρηγοράκος.
Κύριε συνάδελφε, έχετε τον λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73100"," Κύριε Υπουργέ, η υγεία δεν έχει χρώμα. Η ταξική πολιτική σας, όμως, οδηγεί στο να είναι η υγεία εμπόρευμα και, δυστυχώς, να είναι απλησίαστο εμπόρευμα για τις λαϊκές οικογένειες.
Κύριε Υπουργέ, σας μεταφέρουμε τη δραματική κατάσταση που επικρατεί στο Γενικό Νοσοκομείο Αγρινίου, η οποία έχει οδυνηρές συνέπειες στα λαϊκά στρώματα της περιοχής. Αυτές τις συνέπειες τις βιώνουν καθημερινά και οι εργαζόμενοι –ιατρικό και νοσηλευτικό προσωπικό- αλλά πάνω απ’ όλα οι ασθενείς που βλέπουν να κινδυνεύει η ίδια τους η ζωή από την εγκληματική πολιτική σας.
Κύριε Υπουργέ, το νοσοκομείο δεν μπορεί να ανταποκριθεί στοιχειωδώς στις βασικές ανάγκες περίθαλψης των κατοίκων της περιοχής. Μάλιστα, δεν είναι μόνο το Νοσοκομείο του Αγρινίου, αλλά είναι και το Νοσοκομείο του Μεσολογγίου, το οποίο επισκεφθήκατε πριν από λίγες μέρες και υποσχεθήκατε λύσεις. Όμως κι αυτό πηγαίνει από το κακό στο χειρότερο.
Βέβαια, στην ερώτησή μας αναφέρουμε κάποια ζητήματα ενδεικτικά, πραγματικά αυτής της οδυνηρής κατάστασης που επικρατεί στο Νοσοκομείου του Αγρινίου. Το λέμε αυτό γιατί για παράδειγμα η μονάδα τεχνητού νεφρού, παρ’ ότι αυτή τη στιγμή δέχεται τεράστιο αριθμό ασθενών νεφροπαθών και είναι η πρώτη μονάδα στη χώρα, μετά την υπολειτουργία της μονάδας αιμοκάθαρσης του Μεσολογγίου, έχει μόνο ένα νεφρολόγο, ο οποίος σε επίσκεψη κλιμακίου της κομματικής οργάνωσης του ΚΚΕ Αιτωλοακαρνανίας βγήκε στους διαδρόμους –σας μεταφέρω το διάλογο- και φώναζε «θα παραιτηθώ. Δεν αντέχω. Δεν μπορώ να τα βγάλω πέρα, μπορεί να συμβούν κάποια ατυχήματα και να έχω ακέραια την ευθύνη».
Η καρδιολογική κλινική, κύριε Υπουργέ –το γνωρίζετε πάρα πολύ καλά- οδηγείται σε κλείσιμο. Το ένα τρίτο των γιατρών ήδη έχει πάρει σύνταξη ή έχει παραιτηθεί. Η μη λειτουργία της καρδιολογικής μονάδας έχει επιπτώσεις και στη ΜΕΘ, γιατί όπως ξέρετε, αφού είστε γιατρός, η μία βοηθά την άλλη.
Μπροστά σε αυτήν την εκρηκτική κατάσταση και στην κατεύθυνση που δίνει η συγκυβέρνηση, ο Πρόεδρος του Νοσοκομείου του Αγρινίου προσπαθεί με μπαλώματα, με πασαλείμματα, στην κυριολεξία, να λειτουργήσει το νοσοκομείο. Τι κάνει; Μεταφέρει στο Αγρίνιο γιατρούς από το Νοσοκομείου του Μεσολογγίου, με αποτέλεσμα να απαξιώνει τη λειτουργία του, αλλά το κυριότερο είναι ότι μεταφέρει γιατρούς ειδικοτήτων που υπάρχουν στα δέκα κέντρα υγείας του νομού, με αποτέλεσμα και το νοσοκομείο να υπολειτουργεί, αλλά και τα κέντρα υγείας να μην μπορούν να προσφέρουν τις στοιχειώδεις υπηρεσίες και να έχουν μετατραπεί σε αγροτικά ιατρεία συνταγογράφησης.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Θα αναφέρω συγκεκριμένα περιστατικά. Στο Κέντρο Υγείας Βόνιτσας υπάρχει μία παιδίατρος για μία περιοχή, στο Δήμο Ακτίου, που έχει πάνω από είκοσι χιλιάδες πληθυσμό. Αυτή η γιατρός πηγαίνει στο Αγρίνιο δύο και τρεις φορές την εβδομάδα, με αποτέλεσμα ήδη αυτήν τη στιγμή να δηλώνει παραίτηση, να μένει ακάλυπτο το Κέντρο Υγείας της Βόνιτσας και γενικότερα η περιοχή, αλλά και να μην μπορεί να ανταποκριθεί η παιδιατρική κλινική του Νοσοκομείου του Αγρινίου.
Θα χρειαζόμασταν ώρες, πραγματικά, για να απαριθμήσουμε τα σοβαρά προβλήματα που δημιουργεί η πολιτική σας και στον τομέα της υγείας.
Κύριε Υπουργέ, ζητάμε άμεσα να καλυφθούν όλες οι ανάγκες σε ιατρικό, νοσηλευτικό προσωπικό στο Νοσοκομείου του Αγρινίου και του Μεσολογγίου και στα κέντρα υγείας του νομού. Ζητάμε να δοθούν χρήματα, για να μπορέσουν πραγματικά να καλύπτονται οι λειτουργικές ανάγκες, αλλά να υπάρχουν και αναλώσιμα. Θα πω στη δευτερολογία μου γιατί συγκεκριμένα δεν υπάρχουν αναλώσιμα…","ΝΙΚΟΛΑΟΣ ΜΩΡΑΪΤΗΣ",355
"73101"," Ευχαριστούμε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73102"," Τελειώνω, κύριε Πρόεδρε, με κάτι τελευταίο.","ΝΙΚΟΛΑΟΣ ΜΩΡΑΪΤΗΣ",355
"73103"," Μα, μιλάτε για πάνω από τέσσερα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73104"," Δώστε μου ένα δευτερόλεπτο.
Πέρα από αυτό, κύριε Υπουργέ, το ότι υπάρχουν ελλείψεις δεν το λέμε εμείς, παρευρεθήκαμε στη γενική συνέλευση των εργαζομένων και εκεί είπαν ότι ο προϋπολογισμός του νοσοκομείου έχει εξαντληθεί από τον Αύγουστο και αυτή τη στιγμή το νοσοκομείο δεν μπορεί να λειτουργήσει από την έλλειψη χρημάτων.
Ζητάμε σε όλα αυτά να απαντήσετε, γιατί πραγματικά η υγεία στην περιοχή είναι σε άμεσο κίνδυνο και έχει σαν αποτέλεσμα οι κάτοικοι της περιοχής είτε να αναγκάζονται να πηγαίνουν στην ιδιωτική υγεία, που δεν έχουν βέβαια τις δυνατότητες, είτε να μετακινούνται εκατοντάδες χιλιόμετρα μακριά από το νομό.","ΝΙΚΟΛΑΟΣ ΜΩΡΑΪΤΗΣ",355
"73105"," Ευχαριστούμε τον κύριο συνάδελφο.
Κύριε συνάδελφε –είστε παλιός κοινοβουλευτικός-, η ερώτησή σας έχει ήδη υποβληθεί. Έχετε δύο λεπτά απλά για να πείτε δύο πράγματα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73106"," Μίλησα παραπάνω, επειδή σήμερα θα γίνουν μόνο δύο ερωτήσεις.","ΝΙΚΟΛΑΟΣ ΜΩΡΑΪΤΗΣ",355
"73107"," Εντάξει. Εσείς μιλήσατε για πέντε λεπτά.
Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73108"," Κύριε Πρόεδρε, θα ήθελα να ευχαριστήσω τον συνάδελφο και να του πω για το ένα σκέλος της τοποθέτησής του ότι επισκέφθηκα πρόσφατα το Νοσοκομείο Μεσολογγίου. Είναι γεγονός ότι υπήρχαν δυσλειτουργίες. Πάντως, ό,τι ζήτησε ο Διοικητής του Νοσοκομείου Αγρινίου και ο Υποδιοικητής του Νοσοκομείου του Μεσολογγίου και η τοπική κοινωνία, παρουσία των συναδέλφων Βουλευτών, ξέρετε ότι ικανοποιήθηκαν σε όλα.
Εγώ δεν λέω ότι η υγεία είναι στο καλύτερό της επίπεδο. Δεν είμαι ένας άνθρωπος ο οποίος πετάει στα σύννεφα. Είμαι ένας άνθρωπος ο οποίος ξέρει ότι υπάρχουν πάρα πολύ μεγάλες δυσκολίες στην υγεία. Υπήρχαν, κύριε Μωραΐτη, και πριν την κρίση, αλλά με την κρίση επιδεινώθηκαν.
Αλίμονο αν η ζωή των Ελλήνων πολιτών ήταν πολύ καλή σε ένα πεδίο και δεν είχε επιδεινωθεί στα άλλα. Και η υγεία, λοιπόν, επιδεινώθηκε το τελευταίο χρονικό διάστημα, γιατί, όπως ξέρετε, δεν κάναμε προσλήψεις, με αποτέλεσμα τα τελευταία χρόνια να έχουμε ένα πραγματικά γερασμένο σύστημα, ένα σύστημα το οποίο είχε έλλειψη στελεχών.
Όμως, από φέτος το καλοκαίρι και λόγω του ότι η οικονομία της χώρας έχει αλλάξει προς το καλύτερο, θέλω να σας διαβεβαιώσω –και πιστεύω ότι θα σας έχει διαβεβαιώσει και ο Υπουργός Υγείας ο κ. Βορίδης, αν έχει απαντήσει σε κάποια ερώτησή σας στη Βουλή- ότι μέχρι το τέλος του 2014, αυτό το τρίμηνο που απομένει –σας λέω τα νούμερα τα οποία μπορείτε να ελέγξετε και να σας τα καταθέσω- θα προσληφθούν δύο χιλιάδες εννιακόσιοι εργαζόμενοι στα νοσοκομεία.
Και τι είναι αυτοί οι εργαζόμενοι; Είναι γιατροί οι οποίοι είχαν κριθεί το προηγούμενο χρονικό διάστημα. Μάλιστα, αυτές τις μέρες πρέπει να έχω υπογράψει ίσα με πεντακόσιους διορισμούς γιατρών. Και προσέξτε, μιλάω για μόνιμους γιατρούς και όχι για τους εξακόσιους επικουρικούς γιατρούς.
Επίσης, έρχεται μια δεύτερη δόση τετρακοσίων ογδόντα πέντε γιατρών – και αυτοί μόνιμοι- η πρόσληψη των οποίων θα υπογραφεί μέσα το 2014, και έρχονται και τριακόσιες δύο θέσεις επικουρικών γιατρών, για τους οποίους πήραμε χθες την έγκριση από το Γενικό Λογιστήριο του Κράτους. Τέλος, θα προσληφθούν και χίλιοι επτακόσιοι υγειονομικοί το 2014.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Επιμένω και λέω ότι δεν είναι καλά τα πράγματα. Δεν ήταν καλά τα πράγματα και επιδεινώθηκαν. Το πρόβλημα της υγείας είναι κάτι που μας απασχολεί πολύ. Η κοινωνία περνάει δύσκολα. Όμως, φέτος στον προϋπολογισμό του 2015 –στον προϋπολογισμό που κατατέθηκε τώρα, κύριε Μωραΐτη- έχουμε τουλάχιστον εξασφαλίσει χίλιες πεντακόσιες θέσεις μονίμων γιατρών στο Εθνικό Σύστημα Υγείας και δυόμισι χιλιάδες θέσεις υγειονομικών και νοσηλευτών. Αυτή είναι η αλήθεια, αυτή είναι η πραγματικότητα. Στη δευτερολογία μου θα σας απαντήσω ακριβώς για τους γιατρούς του Νοσοκομείου Αγρινίου. 
Σας ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"73109"," Ευχαριστούμε τον κύριο Υπουργό. 
Τον λόγο έχει για τρία λεπτά ο κ. Μωραΐτης.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73110"," Κύριε Υπουργέ, εμείς σε καμμία περίπτωση δεν υπερασπιζόμαστε την κατάσταση που υπήρχε προηγούμενα στο σύστημα υγείας. Όμως, τα πράγματα δεν είναι όπως τα περιγράψατε, αλλά πάρα πολύ χειρότερα. Και αν σας έχουν πληροφορήσει ότι αρχίζει να λειτουργεί το Νοσοκομείο του Μεσολογγίου, ή σας τα μετέφεραν λάθος ή συνειδητά εσείς παραποιείτε την αλήθεια. Και θα σας εξηγήσω το γιατί.
Ιδιαίτερα, όμως, για το Νοσοκομείο του Αγρινίου, μια και είπατε ότι θα απαντήσετε στη δευτερολογία σας, σας ρωτάμε τα εξής. Στο εμβολιαστικό κέντρο του Νοσοκομείου του Αγρινίου υπάρχουν εμβόλια από τον περασμένο Δεκέμβρη για να εμβολιαστούν τα παιδιά των ανέργων και των ανασφάλιστων; Σας ζητάμε να απαντήσετε. 
Γίνονται στην οφθαλμολογική κλινική επεμβάσεις καταρράκτη, αλλά και άλλες επεμβάσεις; Όχι, γιατί οι ίδιοι οι γιατροί λένε στους ασθενείς ότι δεν έχουν υλικά για να κάνουν τέτοιες επεμβάσεις. Το αποτέλεσμα είναι, όπως είπα και στην πρωτολογία μου, οι ασθενείς να μεταφέρονται στα Γιάννενα ή στην Πάτρα με ό,τι αυτό συνεπάγεται για το κόστος μεταφοράς τους αλλά και για την ταλαιπωρία, τη δική τους και των συγγενών τους.
Αυτή η ταξική πολιτική σας, κύριε Υπουργέ, αποτυπώνεται ξεκάθαρα και στον προϋπολογισμό του 2014. Και εδώ με στοιχεία συγκριτικά του 2013 -όχι ότι το 2013 επαρκούσαν τα κονδύλια για την υγεία- στο Υπουργείο Υγείας έχουμε μια μείωση δαπανών που αγγίζει το 20%. Στον ΕΟΠΥΥ, για παράδειγμα, έχουμε μείωση 32%, ενώ για τη φαρμακευτική δαπάνη ξεπερνάει το 15%. 
Εμείς, λοιπόν, ξέρουμε ότι αυτή είναι μια συνειδητή πολιτική. Δημιουργείτε τις μονάδες υγείας, μετατρέπετε τα νοσοκομεία σε επιχειρήσεις και τους ασθενείς σε πελάτες. Και όταν λέγατε πριν λίγο καιρό ότι θα υπάρχει νοικοκύρεμα, αυτό ακριβώς εννοούσατε, το πετσόκομμα δηλαδή των δαπανών για την υγεία, με αποτέλεσμα αυτό που είπαμε νωρίτερα, να μεταφέρονται στις πλάτες των λαϊκών οικογενειών.
Νωρίτερα υπήρχε μια ερώτηση της Αξιωματικής Αντιπολίτευσης για την ακραία φτώχεια. Εκεί πραγματικά είναι που και εσείς και η Αξιωματική Αντιπολίτευση θέλετε να οδηγήσετε την υγεία. Να παρέχεται, δηλαδή, μέσα από τη φιλανθρωπία και μέσα από τα διάφορα κοινωνικά ιατρεία. Ε, όχι. Εμείς σαν Κομμουνιστικό Κόμμα Ελλάδας καλούμε τους εργαζόμενους στον τομέα της υγείας, καλούμε τα φτωχά λαϊκά στρώματα να παλέψουν για δημόσιο και δωρεάν σύστημα υγείας, που θα ανταποκρίνεται στις σύγχρονες ανάγκες.
Τώρα σε ό,τι αφορά, κύριε Υπουργέ, το Νοσοκομείο του Αγρινίου, τα πράγματα –σας το μεταφέρω με ειλικρίνεια- είναι δραματικά. Ένα καινούργιο νοσοκομείο οδηγείται στο κλείσιμο. Άλλωστε δεν το λέμε εμείς. Πριν δύο ημέρες υπήρχε μια μεγάλη συγκέντρωση φορέων της περιοχής. Βέβαια δεν υπήρχε το αντικείμενο της διεκδίκησης, αυτό που εμείς βάζουμε. Δεν συμφωνούμε με τη διεκδίκηση, αλλά υπήρχε οργή και αγανάκτηση εκατοντάδων κατοίκων της περιοχής στην πόλη του Αγρινίου οι οποίοι έφτασαν στο νοσοκομείο που είναι έξω από την πόλη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σας το λέω και πάλι, κύριε Υπουργέ, η ταξική πολιτική σας δημιουργεί τεράστια προβλήματα μέχρι και προβλήματα κινδύνου της υγείας. Υπάρχουν και τέτοια περιστατικά, δεν είναι της ώρας να τα πούμε.","ΝΙΚΟΛΑΟΣ ΜΩΡΑΪΤΗΣ",355
"73111"," Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73112"," Κύριε συνάδελφε, καταλαβαίνω ότι έχετε μεγάλη αγωνία για τον τόπο σας, όπως έχουμε και όλοι για τον τόπο μας και για την Ελλάδα μας. Εγώ, όμως, θα σας απαντήσω για το Μεσολόγγι και μετά για το Αγρίνιο. 
Σας διαβάζω, λοιπόν, από την τοπική εφημερίδα του Μεσολογγίου, χθεσινό δημοσίευμα: «Την ικανοποίησή του εκφράζει με γραπτή δήλωση ο Δήμαρχος Μεσολογγίου κ. Καραπάνος για την υλοποίηση της πρόσληψης τεσσάρων γιατρών στο Νοσοκομείο του Μεσολογγίου».","ΛΕΩΝΙΔΑΣ ΓΡΗΓΟΡΑΚΟΣ",114
"73113"," Άστο, άστο.","ΝΙΚΟΛΑΟΣ ΜΩΡΑΪΤΗΣ",355
"73114"," Πήγαμε στο Μεσολόγγι και δώσαμε…","ΛΕΩΝΙΔΑΣ ΓΡΗΓΟΡΑΚΟΣ",114
"73115"," Πήγανε γιατροί στο Μεσολόγγι;","ΝΙΚΟΛΑΟΣ ΜΩΡΑΪΤΗΣ",355
"73116"," Κύριε συνάδελφε, παρακαλώ μην διακόπτετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73117"," Τι είπατε;","ΛΕΩΝΙΔΑΣ ΓΡΗΓΟΡΑΚΟΣ",114
"73118"," Πήγανε γιατροί στο Μεσολόγγι, κύριε Υπουργέ;","ΝΙΚΟΛΑΟΣ ΜΩΡΑΪΤΗΣ",355
"73119"," Βεβαίως, τέσσερις γιατροί.","ΛΕΩΝΙΔΑΣ ΓΡΗΓΟΡΑΚΟΣ",114
"73120"," Χθες;","ΝΙΚΟΛΑΟΣ ΜΩΡΑΪΤΗΣ",355
"73121"," Υπήρχαν και κάποια άλλα προβλήματα, εκτός από τη στελέχωση των γιατρών. Είπαμε ότι μπορούμε να παρατείνουμε και τις συμβάσεις αυτών των εργαζομένων οι οποίες λήγουν αυτό τον καιρό, δηλαδή τον Οκτώβριο. Θα γίνει και αυτό, η παράταση των συμβάσεων. Και εάν ζητηθεί και κάποια άλλη θέση που χρειάζεται το Νοσοκομείο του Μεσολογγίου –γιατί λύσαμε το πρόβλημα της καρδιολογικής κλινικής και της παθολογικής κλινικής που υπήρχε και της νεφρολόγου, η οποία επανήλθε-, έχουμε περιθώριο να δώσουμε κάποιον επικουρικό γιατρό.
Πάντως στο Μεσολόγγι τώρα τα πράγματα είναι ήρεμα, δεν υπάρχει αυτή η ένταση που υπήρχε. Σας διαβεβαιώνω ότι το νοσοκομείο είναι πάρα πολύ καλό, εντυπωσιάστηκα από το νοσοκομείο. Είναι ένα νοσοκομείο που καλύπτει τις ανάγκες της περιοχής και ήταν γόνιμη η συζήτηση που είχα με τους συναδέλφους Βουλευτές και με όλο βέβαια το προσωπικό του Νοσοκομείου του Μεσολογγίου.
Τώρα για το Αγρίνιο. Υπήρχε ένα πρόβλημα με την καρδιολογική κλινική του Νοσοκομείου του Αγρινίου, διότι υπήρχε ένας αποσπασμένος γιατρός καρδιολόγος στο Νοσοκομείο του Ρίο. Παραιτήθηκε ένας συνάδελφος καρδιολόγος. Είναι γεγονός ότι δημιουργήθηκε ένα πρόβλημα στο Νοσοκομείο του Αγρινίου. Επικοινώνησα με τον κ. Βλάχο, τον Διοικητή του Νοσοκομείου του Αγρινίου. Αμέσως φέραμε τον γιατρό από το Ρίο πίσω. Και αυτήν τη στιγμή δώσαμε έξι γιατρούς στο Νοσοκομείο του Αγρινίου –το ξέρετε πολύ καλά, πήραν έξι γιατρούς- και ορθοπεδικούς πήραν και εντατικολόγους και αναισθησιολόγους και οφθαλμίατρο.
Και η παιδιατρική κλινική, κύριε συνάδελφε, του νοσοκομείου λειτουργεί με τέσσερις γιατρούς: δύο διευθυντές, έναν επιμελητή Α΄, έναν επιμελητή Β΄ και τη γιατρό που είπατε προηγουμένως, η οποία αφήνει το Κέντρο Υγείας Θέρμου και πηγαίνει και κάνει εφημερίες στο Νοσοκομείο του Αγρινίου, Βόνιτσας.
Θέλω να σας πω, λοιπόν, ότι χθες μίλησα με τον κ. Βλάχο, τον Διοικητή του Νοσοκομείου. Έτυχε να τον δω από κοντά, διότι είχαμε μια σύσκεψη στην Αθήνα. Και τον διαβεβαίωσα για τις οποιεσδήποτε κενές θέσεις έχει τώρα το Νοσοκομείο Αγρινίου. Και πρέπει να πω –και να παραδεχθείτε και εσείς όλοι- ότι είναι ένα κόσμημα, είναι ένα μεγάλο νοσοκομείο, θα μου επιτρέψτε να το πω φαραωνικού τύπου, ένα νοσοκομείο κόσμημα. Και είναι γεγονός ότι ένα τέτοιο νοσοκομείο δεν μπορείς να το βάλεις να κυλάει γρήγορα, να το βάλεις να δουλέψει στο φουλ τις μηχανές του, αλλά είναι ένα νοσοκομείο το οποίο έχει πάρα πολύ καλές υποδομές, έχει άριστο νοσηλευτικό προσωπικό, έχει άριστο διοικητικό προσωπικό, υπολείπεται σε ιατρικό προσωπικό –το παραδεχόμαστε-, αλλά εμείς το στηρίζουμε και θα πάει καλά.
Τελειώνοντας την ομιλία μου και την τοποθέτησή μου, κυρίες και κύριοι συνάδελφοι, εμείς πήγαμε στο Υπουργείο Υγείας για να μην κλείσει καμμία δομή από τα νοσοκομεία ή κανένα νοσοκομείο στην Ελλάδα. Μπορεί να αλλάξουμε τις δομές σε μερικές περιοχές της χώρας και να κάνουμε κάποιες μετακινήσεις, δεν θα κλείσει, όμως, καμμία δομή –διαβεβαιώνω το Κοινοβούλιο-, καμμία μα καμμία δομή, κανένα νοσοκομείο στην Ελλάδα αυτήν τη δύσκολο περίοδο που οι πολίτες έχουν ανάγκη πολύ περισσότερο από κάθε άλλη φορά την ιατροφαρμακευτική περίθαλψη και την φροντίδα.
Το λέω αυτό, διότι ετοιμάζομαι να πάω την Πέμπτη στο Κιλκίς και θέλω να διαβεβαιώσω σήμερα από εδώ τους κατοίκους του Κιλκίς ότι και τα δύο νοσοκομεία θα λειτουργήσουν με τον καλύτερο τρόπο μέσα σε συγκεκριμένες οικονομικές συνθήκες. 
Σας ευχαριστώ πάρα πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"73122"," Και εμείς ευχαριστούμε τον κύριο Υπουργό.
Η πρώτη με αριθμό 85/18-9-2014 επίκαιρη ερώτηση του Βουλευτή Ηλείας της Νέας Δημοκρατίας κ. Γεωργίου Κοντογιάννη προς τον Υπουργό Υποδομών, Μεταφορών και Δικτύων, σχετικά με τη δημοπράτηση του αυτοκινητόδρομου «Πάτρα-Πύργος-Τσακώνα» και η τρίτη με αριθμό 84/18-9-2014 επίκαιρη ερώτηση του Βουλευτή Μεσσηνίας του Λαϊκού Συνδέσμου-Χρυσή Αυγή κ. Δημητρίου Κουκούτση προς τον Υπουργό Υποδομών, Μεταφορών και Δικτύων, σχετικά με το διεθνές αεροδρόμιο Καλαμάτας «Καπετάν Βασίλης Κωνσταντακόπουλος», δεν θα συζητηθούν κατόπιν συνεννόησης με τους Βουλευτές και λόγω κωλύματος του κυρίου Υπουργού και διαγράφονται.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73123"," Εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης».
Η Διάσκεψη των Προέδρων αποφάσισε στη συνεδρίασή της στις 18-9-2014 τη συζήτηση του νομοσχεδίου σε μία συνεδρίαση.
Με επιστολή του ο Γραμματέας της Κοινοβουλευτικής Ομάδας του ΠΑΣΟΚ κ. Ρήγας μας γνωστοποιεί ότι στο νομοσχέδιο του Υπουργείου Δικαιοσύνης ορίζεται ειδικός αγορητής του ΠΑΣΟΚ ο Βουλευτής κ. Ιωάννης Κουτσούκος και Κοινοβουλευτικός Εκπρόσωπος ο Βουλευτής κ. Τριαντάφυλλος.
Ο Γραμματέας του Λαϊκού Συνδέσμου-Χρυσή Αυγή κ. Ζησιμόπουλος ορίζει ειδικό αγορητή τον Βουλευτή Μεσσηνίας κ. Δημήτριο Κουκούτση και Κοινοβουλευτικό Εκπρόσωπο τον Βουλευτή Σερρών κ. Αρτέμιο Ματθαιόπουλο.
Επίσης, ο Πρόεδρος της Δημοκρατικής Αριστεράς κ. Φώτης Κουβέλης ορίζει ειδικό αγορητή τον Βουλευτή Αχαΐας κ. Νίκο Τσούκαλη και Κοινοβουλευτική Εκπρόσωπο τη Βουλευτή Α΄ Πειραιά κ. Μαρία Ρεπούση.
Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Παφίλης ορίζει ως Κοινοβουλευτικό Εκπρόσωπο για τη συζήτηση τον Βουλευτή κ. Σπύρο Χαλβατζή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73124"," Μου επιτρέπετε, κύριε Πρόεδρε;","ΧΑΡΑΛΑΜΠΟΣ  ΑΘΑΝΑΣΙΟΥ",10
"73125"," Ορίστε, κύριε Υπουργέ, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73126"," Ευχαριστώ, κύριε Πρόεδρε. 
Θα ήθελα να κάνω δύο νομοτεχνικές βελτιώσεις, που προέκυψαν από τη συζήτηση στην επιτροπή.","ΧΑΡΑΛΑΜΠΟΣ ΑΘΑΝΑΣΙΟΥ",10
"73127"," Ευχάριστο που τις κάνετε νωρίς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73128"," Η μία είναι γνωστή. Την είπαμε και στην επιτροπή, αλλά δεν προλάβαμε να καταγραφεί στα Πρακτικά. 
Η πρώτη αφορά το β΄ εδάφιο του άρθρου 5, το οποίο αντικαθίσταται ως εξής: «Πρόεδρος της Επιτροπής ορίζεται ο αρχαιότερος μεταξύ του Έλληνα δικαστή του Δικαστηρίου της Ευρωπαϊκής Ένωσης, εφόσον έχει την ιδιότητα του Προέδρου του Δικαστηρίου ή του Προέδρου του Συμβουλίου της Επικρατείας ή του Προέδρου του Αρείου Πάγου». Δηλαδή θα προεδρεύει όποιος είναι αρχαιότερος.
Στο άρθρο 6 η φράση «και προκρίνει τους πλέον κατάλληλους υποψηφίους, ο αριθμός των οποίων δεν μπορεί να υπερβαίνει τους τρεις για κάθε θέση» αντικαθίσταται από τη φράση «και προκρίνει τους τρεις πλέον κατάλληλους υποψηφίους για κάθε θέση». Δηλαδή θα είναι υποχρεωτικά τρεις. Είναι κάτι που είχαν δεχθεί όλες οι πτέρυγες την προηγούμενη φορά.","ΧΑΡΑΛΑΜΠΟΣ ΑΘΑΝΑΣΙΟΥ",10
"73129"," Να κατατεθούν, να φωτοτυπηθούν και να διανεμηθούν. 
(Στο σημείο αυτό ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Χαράλαμπος Αθανασίου καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής: 
(να μπει η σελ.34)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73130"," Πριν δώσω τον λόγο στον Εισηγητή της Νέας Δημοκρατίας, έχω την τιμή να ανακοινώσω στο Τμήμα ότι οι Υπουργοί Οικονομικών, Εξωτερικών, Δικαιοσύνης, Διαφάνειας και Ανθρωπίνων Δικαιωμάτων και Δημόσιας Τάξης και Προστασίας του Πολίτη κατέθεσαν σχέδιο νόμου «Κύρωση της Συμφωνίας μεταξύ της Ελληνικής Δημοκρατίας και του Βασιλείου του Μαρόκου για την αμοιβαία συνεργασία σε τελωνειακά θέματα». 
Παραπέμπεται στην αρμόδια Διαρκή Επιτροπή. 
Τον λόγο έχει ο συνάδελφος εισηγητής της Νέας Δημοκρατίας κ. Γεώργιος Γεωργαντάς για δεκαπέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73131"," Ευχαριστώ, κύριε Πρόεδρε.
Θα ήταν παράλειψή μου πριν ξεκινήσω την εισήγηση του νομοσχεδίου να μην ευχαριστήσω τον μόλις αποχωρήσαντα Αναπληρωτή Υπουργό Υγείας κ. Γρηγοράκο για τη δήλωσή του σχετικά με τις υγειονομικές δομές του Νομού Κιλκίς, τον οποίο και θα επισκεφθεί την Πέμπτη. Η δήλωσή του ότι οι δομές στον Νομό Κιλκίς, όπως και σε όλη την Ελλάδα –όπως ο ίδιος δήλωσε- δεν θα περιοριστούν, αλλά θα εξακολουθήσουν να παρέχουν τις υπηρεσίες τους σε αυτήν τη δύσκολη περίοδο, είναι μια δήλωση η οποία σίγουρα μας φέρνει μια ικανοποίηση και ευελπιστούμε ότι όχι απλά θα παραμείνουν οι δομές, αλλά θα μπορέσουν στο μέλλον και να ενισχυθούν. 
Κύριε Πρόεδρε, κύριε Υπουργέ, κυρίες και κύριοι συνάδελφοι, αντικείμενο του συγκεκριμένου σχεδίου νόμου αποτελεί η καθιέρωση διαδικασίας επιλογής προσώπων που καλείται να προτείνει η Ελληνική Δημοκρατία για τον διορισμό τους ως μελών στο Δικαστήριο της Ευρωπαϊκής Ένωσης και στο Γενικό Δικαστήριο της Ευρωπαϊκής Ένωσης.
Αυτό που προωθεί το συγκεκριμένο νομοσχέδιο δεν είναι ότι καθιερώνει μόνο μια συγκεκριμένη και οριοθετημένη διαδικασία για την επιλογή των προσώπων που καλείται να προτείνει η Ελληνική Δημοκρατία για τον διορισμό τους ως μελών στο Δικαστήριο της Ευρωπαϊκής Ένωσης και στο Γενικό Δικαστήριο της Ευρωπαϊκής Ένωσης αντίστοιχα, αλλά ο τρόπος με τον οποίο γίνεται αυτή η διαδικασία, που έχει ως στόχο την πλήρη διαφάνεια, μέσα από ανοιχτούς και ξεκάθαρους κανόνες.
Μέχρι σήμερα δεν υπήρξε στη χώρα μας ανάλογη προσπάθεια αντιμετώπισης και ρύθμισης της συγκεκριμένης κατάστασης μέσω νομοθετικής ρύθμισης. Αντιθέτως, έχουν θεσπιστεί παρόμοιες διαδικασίες σε μεγάλο αριθμό κρατών-μελών. Έτσι το συγκεκριμένο νομοσχέδιο κάνει ένα πολύ ουσιαστικό βήμα για την ολοκλήρωση μιας διαδικασίας η οποία επηρεάζει όχι μόνο τον στενό πυρήνα των υποψηφίων αλλά και την κοινωνία γενικότερα, αφού διασφαλίζει την ποιότητα και την αξιοκρατία, ώστε να αποφεύγεται οποιαδήποτε υποψία πολιτικής ή κομματικής σκοπιμότητας.
Με το παρόν νομοσχέδιο επιδιώκεται η διασφάλιση εξειδικευμένης αξιολόγησης των υποψηφιοτήτων, η οποία επιτυγχάνεται κυρίως μέσω της συμμετοχής στη διαδικασία ενός συμβουλευτικού οργάνου που βρίσκεται κατά τεκμήριο, χάρη στη σύνθεσή του, σε ευχερέστερη θέση να εξετάσει τις υποψηφιότητες και να υποβάλει τεκμηριωμένη γνώμη προς το αποφασίζον όργανο.
Κύριε Πρόεδρε, κυρίες και κύριοι συνάδελφοι, όσοι συμμετείχαμε στις εργασίες της επιτροπής διαπιστώσαμε ότι πράγματι το παρόν νομοσχέδιο έχει τα στοιχεία που προανέφερα και αυτό αποδεικνύεται από το γεγονός ότι έτυχε θετικής ανταποκρίσεως από όλες τις πλευρές και από όλες τις παρατάξεις του Κοινοβουλίου. Έγινε ένας γόνιμος διάλογος μέσα από τον οποίο επισημάνθηκαν δύο παρατηρήσεις από την Αξιωματική Αντιπολίτευση, οι οποίες και τελικά ενσωματώνονται στο κείμενο του νομοσχεδίου. Έγινε γενικά αποδεκτό από όλες τις πλευρές του Κοινοβουλίου ότι πράγματι με το παρόν νομοσχέδιο εισάγεται μια καινοτόμος βέβαια, αλλά ελπίζουμε όχι και για τη συνέχεια των πραγμάτων, προσπάθεια, με την οποία αφού υπάρχει ένα φιλτράρισμα των υποψηφιοτήτων από εξειδικευμένο προσωπικό, από εξειδικευμένους αξιολογητές μάλλον –να μου επιτραπεί η έκφραση- στη συνέχεια το αποφασίζον πολιτικό όργανο επιλέγει ανάμεσα από τις υποψηφιότητες αυτές. Είναι μια διαδικασία μεικτή, η οποία όμως θέλουμε να πιστεύουμε ότι θα έχει και τα όσο το δυνατόν καλύτερα αποτελέσματα.
Προχωρώ στην ανάλυση των επιμέρους άρθρων, αναφέροντας ότι σύμφωνα με το άρθρο 2 οι υποψήφιοι δικαστές, οι γενικοί εισαγγελείς για το Δικαστήριο της Ευρωπαϊκής Ένωσης και οι υποψήφιοι δικαστές για το Γενικό Δικαστήριο επιλέγονται από το Υπουργικό Συμβούλιο, με εισήγηση του Υπουργού Δικαιοσύνης, Διαφάνειας και Ανθρωπίνων Δικαιωμάτων, μετά από γνώμη της επιτροπής του άρθρου 5, όπως θα αναπτυχθεί παρακάτω, του παρόντος σχεδίου νόμου.
Στο άρθρο 3 προβλέπεται ότι για την πλήρωση των συγκεκριμένων θέσεων που προβλέπονται στο άρθρο 1 το Υπουργείο Δικαιοσύνης, Διαφάνειας και Ανθρωπίνων Δικαιωμάτων δημοσιεύει πρόσκληση υποβολής υποψηφιοτήτων στην Εφημερίδα της Κυβερνήσεως. Με αυτήν τάσσεται προθεσμία τριάντα ημερών για την κατάθεση των απαραιτήτων δικαιολογητικών εκ μέρους των ενδιαφερομένων. Η προθεσμία αρχίζει από τη δημοσίευση της πρόσκλησης στην Εφημερίδα της Κυβερνήσεως. Η πρόσκληση αναρτάται στην ιστοσελίδα των Υπουργείων Εξωτερικών και Δικαιοσύνης, Διαφάνειας και Ανθρωπίνων Δικαιωμάτων. Επομένως, στο στάδιο αυτό δίδεται η μεγαλύτερη δυνατή δημοσιότητα, με στόχο αφ’ ενός τη διαφάνεια και αφ’ ετέρου την όσο το δυνατό μεγαλύτερη συμμετοχή υποψηφίων.
Στο άρθρο 4 αναφέρεται ότι τα πρόσωπα που επιθυμούν να καταλάβουν θέση στο Δικαστήριο της Ευρωπαϊκής Ένωσης πρέπει να παρέχουν πλήρη εχέγγυα ανεξαρτησίας και να συγκεντρώνουν στην Ελλάδα τις αναγκαίες προϋποθέσεις για τον διορισμό τους στους ανώτατους βαθμούς της δικαστικής ιεραρχίας ή να είναι νομικοί αναγνωρισμένου κύρους.
Τα πρόσωπα που επιθυμούν να καταλάβουν θέση στο Γενικό Δικαστήριο της Ευρωπαϊκής Ένωσης, πρέπει επίσης να παρέχουν πλήρη εχέγγυα ανεξαρτησίας και να έχουν την απαιτούμενη ικανότητα για την άσκηση υψηλών δικαστικών καθηκόντων. 
Στο άρθρο 5 –που θεωρώ ότι είναι και το σημαντικό- αναφέρεται ότι για την παροχή γνώμης, κατά τα οριζόμενα στο άρθρο 2, συγκροτείται με απόφαση του Υπουργού Δικαιοσύνης, Διαφάνειας και Ανθρωπίνων Δικαιωμάτων, επιτροπή η οποία αποτελείται από τους Προέδρους του Συμβουλίου της Επικρατείας και του Αρείου Πάγου, τους πρώην δικαστές και εισαγγελείς του Δικαστηρίου της Ευρωπαϊκής Ένωσης και τους πρώην δικαστές του Γενικού Δικαστηρίου της Ευρωπαϊκής Ένωσης, που είχαν υποδειχθεί από την Ελλάδα, στους οποίους περιλαμβάνονται και εκείνοι που αποχωρούν, καθώς και ένας από τους Προέδρους των Νομικών Σχολών των ΑΕΙ της χώρας, που ορίζονται κάθε φορά με δημόσια κλήρωση, η οποία διενεργείται στην έδρα της Νομικής Σχολής του Εθνικού και Καποδιστριακού Πανεπιστημίου Αθηνών. 
Οι πρώην δικαστές και γενικοί εισαγγελείς, καθώς και ο αποχωρών, μετέχουν εφόσον έχουν ασκήσει τα καθήκοντά τους τουλάχιστον επί τρία έτη. 
Πρόεδρος της επιτροπής ορίζεται ο Έλληνας δικαστής του Δικαστηρίου της Ευρωπαϊκής Ένωσης, εφόσον έχει την ιδιότητα του προέδρου του Δικαστηρίου, αλλιώς ο αρχαιότερος από τους προέδρους του Συμβουλίου της Επικρατείας ή του Άρειου Πάγου. Η συμμετοχή των μελών στην επιτροπή είναι άμισθη και χρέη γραμματέα εκτελεί υπάλληλος του Υπουργείου Δικαιοσύνης, Διαφάνειας και Ανθρωπίνων Δικαιωμάτων. 
Με απόφαση του Υπουργού Δικαιοσύνης, Διαφάνειας και Ανθρωπίνων Δικαιωμάτων, επίσης, ρυθμίζονται ο τόπος και ο χρόνος συγκλήσεως της επιτροπής, καθώς και κάθε άλλη αναγκαία λεπτομέρεια σχετικά με τη λειτουργία της. 
Στο άρθρο 6 αναφέρεται ότι η επιτροπή, αφού εξετάσει τους φακέλους των ενδιαφερομένων, καλεί σε συνέντευξη εκείνους που κατά την κρίση της συγκεντρώνουν τα τυπικά και ουσιαστικά προσόντα για την κάλυψη της σχετικής θέσης. Μετά την πραγματοποίηση των συνεντεύξεων η επιτροπή διατυπώνει προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων αιτιολογημένη γνώμη σχετικά με την επάρκεια των υποψηφίων για την άσκηση των καθηκόντων δικαστή και γενικού εισαγγελέα του Δικαστηρίου της Ευρωπαϊκής Ένωσης και δικαστή του Γενικού Δικαστηρίου της Ευρωπαϊκής Ένωσης και προκρίνει τους πλέον κατάλληλους υποψηφίους, οι οποίοι πρέπει να είναι υποχρεωτικά τρεις για κάθε θέση.
Κατά την αξιολόγηση των υποψηφίων, η επιτροπή λαμβάνει υπ’ όψιν ιδίως το ήθος και την ακεραιότητα αυτών, τη φύση και την ποιότητα των σπουδών τους, την επιστημονική τους κατάρτιση, το περιεχόμενο και τη διάρκεια της επαγγελματικής τους εμπειρίας και σταδιοδρομίας, τη συνάφεια της εμπειρίας αυτής με το δίκαιο της Ευρωπαϊκής Ένωσης, την εξοικείωσή τους με το εν λόγω αντικείμενο και το δικαιοδοτικό σύστημα της Ευρωπαϊκής Ένωσης, τη γνώση ξένων γλωσσών, καθώς και την ικανότητα αυτών να εργάζονται στο πλαίσιο συλλογικών δομών σε διεθνές περιβάλλον. 
Η τελική επιλογή των υποψηφίων που προτείνονται για διορισμό γίνεται μετά από εισήγηση του Υπουργού Δικαιοσύνης, Διαφάνειας και Ανθρωπίνων Δικαιωμάτων, με απόφαση του Υπουργικού Συμβουλίου, μεταξύ των τριών που κρίθηκαν από την επιτροπή ως οι πλέον κατάλληλοι για κάθε θέση.
Κυρίες και κύριοι συνάδελφοι, νομίζω ότι το κείμενο του νομοσχεδίου, το πνεύμα του νομοσχεδίου και οι διατάξεις του είναι τέτοιες που πράγματι δεν άφησαν περιθώρια αντιπαραθέσεων ανάμεσα στις πολιτικές παρατάξεις. Συμφώνησαν όλες οι πολιτικές παρατάξεις ότι η παρακαταθήκη του αποχωρούντος προέδρου κ. Σκουρή ήταν τέτοια που οφείλαμε τις προβλέψεις του παρόντος νομοσχεδίου, προβλέψεις οι οποίες διασφαλίζουν κατά τον όσο δυνατόν καλύτερο τρόπο την επιλογή πράγματι των αξίων για να εκπροσωπήσουν και τη χώρα και τον νομικό της πολιτισμό. Είναι ένα νομοσχέδιο που κινείται μέσα σε ένα πνεύμα αντικειμενικότητας, διαφάνειας και επιλογής των αξίων, όπως όφειλε να κάνει η Ελληνική Δημοκρατία για τους αντιπροσώπους στο δικαστήριό της στην Ευρώπη.
Το νομοσχέδιο αυτό προάγει την αντικειμενικότητα, τις δημοκρατικές διαδικασίες και τον νομικό μας πολιτισμό. Είναι ένα θετικό και ουσιαστικό βήμα της χώρας μας προς την αξιοκρατία και τη χρηστή διοίκηση.
Κύριε Υπουργέ, κυρίες και κύριοι συνάδελφοι, νομίζω ότι επί του νομοσχεδίου που συζητείται δεν μπορώ να εισφέρω τίποτα περισσότερο, καθώς και το κείμενό του και το περιεχόμενό του και η αποδοχή του είναι τέτοια που νομίζω ότι και η συνέχεια των ομιλούντων θα επιβεβαιώσει αυτά που έχουν ήδη λεχθεί και νομίζω ότι θα τύχει της επιδοκιμασίας με τη θετική ψήφο όλων των πλευρών του Κοινοβουλίου. 
Κύριε Υπουργέ, θα ήθελα όμως να αναφερθώ σε μία τροπολογία η οποία συζητείται σήμερα και της οποίας είμαι ο υπογράφων, σχετικά με ζητήματα που έχουν ανακύψει με εν ενεργεία δικαστικούς επιμελητές, οι οποίοι ενώ συμμετείχαν σε έτερο διαγωνισμό προκειμένου να επιδιώξουν τον διορισμό τους σε ένα άλλο πρωτοδικείο και ενώ επέτυχαν και στον δεύτερο αυτό διαγωνισμό -όπως είχαν επιτύχει και στον πρώτο- τους επισημάνθηκε από το Υπουργείο –ορθώς- ότι πρέπει να παραιτηθούν της πρώτης θέσης για να διοριστούν στη δεύτερη. Για λόγους, όμως, άσχετους από δικιά τους ευθύνη, για λόγους τυπικούς και αντικειμενικούς, τους οποίους δεν μπορούσε κανείς να προβλέψει, με αποφάσεις δικαστηρίων έχουν απολέσει τη θέση αυτή, χωρίς οι ίδιοι να έχουν οποιαδήποτε ευθύνη για την απώλεια της θέσης αυτής και ευρισκόμενοι στη δυσχερή θέση να μην μπορούν να επανακτήσουν καμμία από τις δύο θέσεις στις οποίες επέτυχαν με γραπτή δοκιμασία, όπως προβλέπει ο νόμος.
Με μία παρόμοια ρύθμιση στον Κώδικα περί Συμβολαιογράφων προβλέπεται μία διαδικασία κατά την οποία, όταν κάποιοι συμβολαιογράφοι έχουν πετύχει σε διαγωνισμό για κάλυψη άλλης θέσης και συνεπεία δικαστικών αποφάσεων ακυρώνεται ο διορισμός τους για λόγο που δεν οφείλεται στους ίδιους, μπορούν να παραμείνουν ως υπεράριθμοι στη θέση που κατείχαν, καταλαμβάνοντας σύμφωνα με τη σειρά αρχαιότητας τις θέσεις που κενώνονται.
Κάτι αντίστοιχο και παρόμοιο προβλέπει και η κατατεθείσα τροπολογία η οποία, εάν γίνει δεκτή από σας και από το Τμήμα στη συνέχεια, θα έλθει να αποκαταστήσει αδικίες οι οποίες έχουν εμφανιστεί στην πορεία αυτών των ετών. Νομίζω ότι μέσα στον ρόλο του Κοινοβουλίου και μέσα στον ρόλο του νομοθετικού έργου είναι και αυτή η υποχρέωση, δηλαδή αδικίες οι οποίες δημιουργούνται από μία σειρά ατυχών συγκυριών ή αλληλουχιών για τις οποίες αυτός που τελικά καλείται να υπομείνει τις συνέπειες δεν έχει καμμία ευθύνη, θα πρέπει το Κοινοβούλιο να έχει την τόλμη να τις αποκαθιστά. Ζητώ, λοιπόν, και από σας και από τους κυρίους συναδέλφους να δουν την τροπολογία αυτή.
Κύριε Πρόεδρε, κυρίες και κύριοι συνάδελφοι, κλείνοντας θα ήθελα να πω ότι ήταν πράγματι πρωτόγνωρη εμπειρία το να είσαι εισηγητής σ’ ένα νομοσχέδιο το οποίο έτυχε αυτής της αποδοχής, σ’ ένα νομοσχέδιο στο οποίο ο κύριος Υπουργός φρόντισε να καλύπτονται όλες οι περιπτώσεις, έτσι ώστε να είναι κατά το δυνατόν αντικειμενικότερος και απόλυτα διαφανής ο τρόπος επιλογής των δικαστών οι οποίοι θα μας εκπροσωπήσουν στο Ευρωπαϊκό Δικαστήριο. Θέλω να πιστεύω ότι και άλλα παρόμοια νομοθετήματα και με την ίδια ωριμότητα και αποδοχή από την πλευρά της Αντιπολίτευσης θα έχουμε την τύχη να δούμε μέσα στην Αίθουσα του Κοινοβουλίου.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΓΕΩΡΓΑΝΤΑΣ",95
"73132"," Ευχαριστούμε τον κ. Γεωργαντά που δεν εξήντλησε όλο τον χρόνο του.
Ο εισηγητής του ΣΥΡΙΖΑ κ. Κοντονής έχει τον λόγο για δεκαπέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73133"," Ευχαριστώ, κύριε Πρόεδρε.
Κυρίες και κύριοι συνάδελφοι, η συζήτηση για την πλήρωση των θέσεων  των Ευρωπαϊκών Δικαστηρίων με Έλληνες νομικούς είναι μία ιδιαίτερα σοβαρή συζήτηση. Αναφερόμαστε σε δύο δικαστήρια. Πρώτο είναι το Δικαστήριο της Ευρωπαϊκής Ένωσης, το πρώην ΔΕΚ, το οποίο εξετάζει προσφυγές ατόμων κατά κρατών, αλλά και γνωμοδοτεί για υποθέσεις οι οποίες εξετάζονται και κρίνονται από τα αρμόδια εθνικά δικαστήρια, στην περίπτωσή μας στο Συμβούλιο της Επικρατείας. Το δεύτερο δικαστήριο είναι το Γενικό Δικαστήριο που εξετάζει προσφυγές ατόμων ή κρατών κατά θεσμικών οργάνων της Ευρωπαϊκής Ένωσης.
Βλέπετε, λοιπόν, ότι οι αποφάσεις οι οποίες λαμβάνονται απ’ αυτά τα δικαστήρια είναι ιδιαίτερα σοβαρές και αυξημένου κύρους, αφού γνωμοδοτούν στο Δικαστήριο των Ευρωπαϊκών Κοινοτήτων για προδικαστικά ζητήματα που θέτουν τα ανώτατα διοικητικά δικαστήρια των κρατών-μελών. 
Υπ’ αυτήν την έννοια θέλουμε να πούμε ότι η επιλογή των Ελλήνων δικαστών που θα στελεχώσουν αυτά τα δικαστήρια είναι μία πάρα πολύ σοβαρή υπόθεση, η οποία αντανακλά -σε τελευταία ανάλυση- το κύρος και την κατάσταση της νομικής επιστήμης στη χώρα μας αλλά και το κύρος της πατρίδας.
Θα ήθελα να πω ότι η Βουλή πρέπει να αποδώσει τα εύσημα στον τελευταίο πρόεδρο του Δικαστηρίου των Ευρωπαϊκών Κοινοτήτων, τον καθηγητή κ. Σκουρή, ο οποίος θήτευσε επί σειρά ετών Πρόεδρος του Δικαστηρίου και αποχωρεί τώρα.
Η παρουσία του καθηγητή κ. Σκουρή τιμά τον ίδιο αλλά και την χώρα. Και αυτά πρέπει να τα λέμε. Όπως κάνουμε κριτική και όπως αποδίδουμε ευθύνες, πρέπει άλλο τόσο να αποδίδουμε και τα εύσημα σε διαπρεπείς επιστήμονες που τίμησαν τη θέση που τους εμπιστεύθηκε η χώρα. 
Κυρίες και κύριοι συνάδελφοι το είπαμε και στην επιτροπή, το λέμε και τώρα, ότι το υπό συζήτηση νομοσχέδιο κινείται σε μια θετική κατεύθυνση, διότι για πρώτη φορά συγκροτείται ένα όργανο, μία επιτροπή από νομικούς υψηλού κύρους και υψηλού επιπέδου, οι οποίοι θα κρίνουν σε πρώτη φάση τους τρεις καταλληλότερους από τους υποψήφιους που θα έχουν μπροστά τους. Και είναι πάρα πολύ καλό το ότι συμμετέχουν υψηλοτάτου κύρους νομικοί, δηλαδή οι πρόεδροι των ανωτάτων δικαστηρίων, ένας εκπρόσωπος από τις τρεις νομικές σχολές της χώρας και βεβαίως και όσοι υπηρέτησαν ευδοκίμως σε αυτές τις θέσεις. 
Κυρίες και κύριοι συνάδελφοι, τονίσαμε και στην επιτροπή ότι έχουμε κάποιες ενστάσεις σχετικά με τη διατύπωση του άρθρου 4, διότι τις άλλες ενστάσεις όπως τις καταθέσαμε ο κύριος Υπουργός τις έκανε δεκτές, υπό την έννοια ότι υπήρξε μία νομοτεχνική βελτίωση του κειμένου. 
Στο άρθρο 4 του υπό κρίση νομοσχεδίου αναφέρεται ότι υποψήφιοι μπορεί να είναι οι δικαστές, οι οποίοι έχουν θητεύσει στους ανώτατους βαθμούς της δικαστικής ιεραρχίας –σωστό- ή να είναι νομικοί αναγνωρισμένου κύρους. Εμείς είπαμε ότι με αφορμή αυτήν την πολύ θετική νομοθετική πρωτοβουλία θα πρέπει η Κυβέρνηση να προσδιορίσει αυτές τις αόριστες έννοιες, οι οποίες εμπεριέχονται στο κείμενο, συγκρότησης του δικαστηρίου της Ευρωπαϊκής Ένωσης, κατά τρόπο ορισμένο και σαφή. Ποιοι είναι οι «νομικοί αναγνωρισμένου κύρους»;
Κατά πρώτον, κύριοι συνάδελφοι, πρέπει να διαλαμβάνεται στο κείμενο ότι είναι οι καθηγητές των νομικών σχολών. Δεύτερον, ότι είναι νομικοί οι οποίοι έχουν διατρέξει μακρό χρόνο στην άσκηση του δικηγορικού επαγγέλματος, τουλάχιστον είκοσι ετών, και κατέχουν έναν διδακτορικό τίτλο ο οποίος είναι σχετικός με το αντικείμενο και τη θέση την οποία θα υπηρετήσουν. Αυτά τα πράγματα πιστεύουμε ότι είναι όροι και προϋποθέσεις για να ξεκαθαριστεί στον νόμο με έναν τρόπο, όπως είπα, σαφή και εμπεριστατωμένο ποιοι μπορούν να θέτουν υποψηφιότητα γι’ αυτές τις πολύ σημαντικές και κρίσιμες θέσεις. 
Επ’ αυτού, λοιπόν, του ζητήματος δεν ακούσαμε από τον κύριο Υπουργό κάτι συγκεκριμένο. Παρακαλούμε, κύριε Υπουργέ, στην τοποθέτησή σας να μας διευκρινίσετε αν είναι στις προθέσεις σας να περιλαμβάνονται αυτές οι προϋποθέσεις, τις οποίες θέτουμε, στο κείμενο του νόμου. 
Κυρίες και κύριοι συνάδελφοι, έχουν κατατεθεί δύο τροπολογίες. Τη μία την ανέπτυξε ο εισηγητής της Πλειοψηφίας ο κ. Γεωργαντάς. Θεωρούμε ότι πράγματι η τροπολογία αυτή προσπαθεί να λύσει κάποια προβλήματα τα οποία έρχονται από το παρελθόν. Κατά πρώτον θέλουμε να τονίσουμε, κύριε Υπουργέ, ότι το κείμενο της τροπολογίας είναι λίγο ακατανόητο. Όπως, δε, άκουσα από τον εισηγητή της Πλειοψηφίας θα μπορούσε το πρόβλημα το οποίο δημιουργείται –και αντιλαμβανόμαστε ότι υφίσταται πρόβλημα- να λύνεται με μια διοικητική πράξη. 
Ένας δικαστικός επιμελητής ο οποίος παραιτείται και αναλαμβάνει υπηρεσία και ακυρώνεται η επιλογή του σε δεύτερο χρόνο, με διοικητική πράξη να αποκαθίσταται στην προηγούμενη θέση του. Δεν μπορούμε να καταλάβουμε γιατί πρέπει να γίνει αυτό το πράγμα. 
Ακούστε πώς διατυπώνεται στην τροπολογία: «Και συνεπεία δικαστικών αποφάσεων ακυρώνεται ο διορισμός του για λόγους που δεν οφείλονται στον ίδιον». Μα, πώς είναι δυνατόν να ακυρώνεται ένας διορισμός για λόγους που δεν αναφέρονται στο πρόσωπο του οποίου ο διορισμός ακυρώνεται; Ή θα πρέπει να ακυρώνεται ο διαγωνισμός, οπότε εκεί δεν έχει ευθύνες ο διαγωνιζόμενος, ή αν υπάρχει δικαστική απόφαση που ακυρώνει τον διορισμό, τότε μόνο στο διαγωνιζόμενο αναφέρονται αυτές οι ευθύνες. 
Βλέπετε, λοιπόν, ότι θέλει περισσότερη προσοχή η συγκεκριμένη διάταξη, εάν κρίνετε ότι πρέπει να φτάσουμε σε διάταξη. Κατά τη γνώμη μας το πρόβλημα μπορεί να λύνεται με διοικητική πράξη. 
Εκεί όμως, κυρίες και κύριοι συνάδελφοι, που η Κυβέρνηση για άλλη μια φορά θεώρησε καλό να μας εκπλήξει δυσάρεστα -αν και οι εκπλήξεις με τις τροπολογίες πλέον είναι μόνιμο καθεστώς- είναι στη δεύτερη τροπολογία η οποία αναφέρεται στο Πολιτιστικό Ίδρυμα του Ομίλου της Τράπεζας Πειραιώς. 
Κυρίες και κύριοι συνάδελφοι, έχει κατατεθεί τροπολογία η οποία αναφέρει τα εξής:
«Το ίδρυμα με την επωνυμία Πολιτιστικό Ίδρυμα Ομίλου Πειραιώς, η σύσταση του οποίου έχει εγκριθεί με το υπ’ αριθμ. 903/81 προεδρικό διάταγμα διέπεται αποκλειστικά από τις διατάξεις της συστατικής του πράξης και από τις διατάξεις των άρθρων 59 και 82 του ν. 4182/2013 κατά το μέρος που αναφέρονται ειδικά στην υποβολή και έγκριση των προϋπολογισμών και απολογισμών από το Υπουργείο Οικονομικών». 
Θα έλεγε κανείς ότι αυτή η διάταξη θέλει να επεκτείνει τον έλεγχο του Υπουργείου Οικονομικών στο θέμα των προϋπολογισμών και απολογισμών. Αν, όμως, πάτε στη διάταξη των άρθρων 59 και 82, θα διαπιστώσετε ότι αυτή την υποχρέωση την περιέχει ο νόμος. Επομένως γιατί γίνεται η τροπολογία; Γιατί κατατίθεται και συζητείται αυτή η τροπολογία; Γιατί κρούετε θύρες ανοιχτές; 
Το πρόβλημα είναι άλλο. Εδώ δεν επεκτείνεται ο έλεγχος, διότι ο έλεγχος διαλαμβάνεται στο νόμο. Εδώ περιορίζεται ο έλεγχος κατά τρόπο προκλητικό και απαράδεκτο. Και περιορίζεται, κυρίες και κύριοι συνάδελφοι, στους ετήσιους ισολογισμούς, στην υποβολή των φορολογικών δηλώσεων ή στην έγκριση των επιχειρηματικών σχεδίων. Αυτό είναι. Θέλετε με αυτή την τροπολογία να περιορίσετε τον έλεγχο στο θέμα των ισολογισμών και των απολογισμών και σε όλα τα άλλα ζητήματα το Ίδρυμα της Τράπεζας Πειραιώς να λειτουργεί ανεξέλεγκτα, πέρα από κάθε έλεγχο. Αυτό θέλετε να κάνετε! 
Να ένα κλασικό παράδειγμα τροπολογίας με την οποία δίνετε την εντύπωση ότι θέλετε να επιβάλλετε τον έλεγχο και τελικά μέσα απ’ αυτή τη διαδικασία εξαιρούνται τα πολύ σοβαρά. 
Εδώ, λοιπόν, κυρίες και κύριοι συνάδελφοι, ανακύπτει το παλαιό ερώτημα: Ποιος κυβερνά αυτόν τον τόπο; 
Εδώ δεν είναι οι ομάδες των ακροδεξιών και των φασιστών της προδικτατορικής περιόδου που σκότωναν Βουλευτές της Αριστεράς και έστελναν στο νοσοκομείο οπαδούς της Αριστεράς. Εδώ είναι οι μεγάλοι και ισχυροί του χρήματος. Διότι ξέρετε πολύ καλά ότι εκτός από όλα αυτά που γίνονται στην Τράπεζα Πειραιώς, έχουμε και το Πολιτιστικό Ίδρυμα, έχουμε και τις επιχειρήσεις που είχε συστήσει το ζεύγος Σάλλα και έκανε παιχνίδια με τα ακίνητα, τα οποία μετά από λίγο καιρό τα μεταπωλούσαν στην Τράπεζα Πειραιώς σε αυξημένο τίμημα. Εδώ έχουμε συγκεκριμένα ζητήματα με το ίδρυμα. 
Ξέρετε, κυρίες και κύριοι συνάδελφοι, ότι υπήρξε επιχορήγηση ΕΣΠΑ για το Μουσείο Μαστίχας Χίου ύψους 3.500.000 ευρώ και επιχορήγηση από το Υπουργείο Παιδείας ύψους 340.000 ευρώ για το θέμα της Εκπαίδευσης και Διά Βίου Μάθησης; Και υπάρχουν και πολλά άλλα.
Καταθέτω για τα Πρακτικά τον πίνακα για τις επιχορηγήσεις και όλα αυτά τα χρήματα που έχει λάβει το ίδρυμα. 
(Στο σημείο αυτό ο Βουλευτής κ. Σταύρος Κοντονής καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Και ξέρετε, το χειρότερο απ’ όλα θα είναι ότι ψηφίζοντας αυτήν την τροπολογία, θα συμβεί κάτι πολύ άσχημο: Δεν θα μπορεί να γίνει έλεγχος για τις προηγούμενες χρήσεις. Επομένως, ό,τι κάνανε, κάνανε, έλεγχος δεν υπάρχει για τα προηγούμενα ούτε για τα μελλούμενα. 
Κύριε Υπουργέ, εμείς σας καλούμε να μη δεχτείτε την τροπολογία αυτή και να μη συνδεθείτε με μια τροπολογία της διαπλοκής. Να ελέγχονται όλοι και να ελέγχονται με τρόπο αυστηρό και δίκαιο. Αυτό είναι το ζητούμενο και η απαίτηση του ελληνικού λαού.
Θα τελειώσω, κυρίες και κύριοι συνάδελφοι, με το θέμα του υπό συζήτηση νομοσχεδίου. Διάβασα τις τελευταίες μέρες στην εφημερίδα «ΡΙΖΟΣΠΑΣΤΗΣ» ότι τα κόμματα του ευρωμονόδρομου ψήφισαν υπέρ του νομοσχεδίου. Δεν θα κρίνω εάν το ΚΚΕ εντάσσει το ΣΥΡΙΖΑ -γιατί έτσι θέλει- στα κόμματα του ευρωμονόδρομου. Είναι δικαίωμά του. Εκείνο, όμως, που μας κάνει εντύπωση είναι η αιτιολογία. Και η αιτιολογία περιορίζεται στο γεγονός ότι τα δικαστήρια της Ευρωπαϊκής Ένωσης εκδίδουν αποφάσεις οι οποίες δεν είναι αρεστές στην Αριστερά. Μα, γι’ αυτόν τον λόγο δεν θα ψηφίσουμε ένα θετικό νομοσχέδιο στην οργάνωση του δικαστηρίου; Διότι αυτό που γίνεται ως κριτική, αναφέρεται στις αποφάσεις, δηλαδή, στους νόμους. Κι εδώ τουλάχιστον από τους κλασικούς του μαρξισμού ξέρουμε και τι είναι οι νόμοι και τι εκφράζουν οι νόμοι. Οι νόμοι είναι προϊόντα κοινωνικών και πολιτικών συσχετισμών. 
Επομένως, αν θέλουμε να επηρεάσουμε άμεσα το νομοθετικό έργο, θα πρέπει να δημιουργηθεί και σε αυτήν τη Βουλή μια αριστερή πλειοψηφία, η οποία δεν θα επιτρέπει να λαμβάνονται νομοθετικές πρωτοβουλίες στην κατεύθυνση της φαλκίδευσης των λαϊκών δικαιωμάτων και των εργατικών δικαιωμάτων!
(Χειροκροτήματα από την πτέρυγα του ΣΥΡΙΖΑ)
Και σε αυτόν τον δρόμο, δηλαδή της συμπόρευσης και της συνεργασίας των αριστερών δυνάμεων, καλεί ο ΣΥΡΙΖΑ όλη αυτήν την περίοδο, για να υπάρξει κυβέρνηση της Αριστεράς, για να σταματήσει ο κατήφορος αυτής της νομοθετικής πρωτοβουλίας που παίρνει κάθε φορά η Κυβέρνηση εις βάρος του λαού και του τόπου. 
Η πρόσκλησή μας, λοιπόν, είναι διαρκής και μόνιμη σε όλες τις αριστερές και προοδευτικές δυνάμεις που θέλουν να συμβάλουν, με όλο το βάρος τους, στο παρόν και στο μέλλον αυτού του τόπου.
Ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ)","ΣΤΑΥΡΟΣ ΚΟΝΤΟΝΗΣ",236
"73134"," Κι εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Τμήμα ότι με επιστολή της προς τον Πρόεδρο της Βουλής κ. Μεϊμαράκη η Γενική Γραμματέας της Κοινοβουλευτικής Ομάδας των Ανεξάρτητων Ελλήνων κ. Έλενα Κουντουρά, Βουλευτής Α΄ Αθηνών, ορίζει ως Κοινοβουλευτική Εκπρόσωπο τη Βουλευτή κ. Σταυρούλα Ξουλίδου και ως ειδικό αγορητή τον Βουλευτή κ. Γαβριήλ Αβραμίδη.
Τον λόγο έχει τώρα ο ειδικός αγορητής του ΠΑΣΟΚ κ. Κουτσούκος για δεκαπέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73135"," Ευχαριστώ, κύριε Πρόεδρε.
Κυρίες και κύριοι συνάδελφοι, έχουμε ένα νομοσχέδιο το οποίο, απ’ όσο συζητήσαμε στην επιτροπή, φαίνεται ότι είναι σχεδόν καθολικής, ευρείας, αποδοχής. Θα αναφερθώ αναλυτικά στους στόχους του νομοσχεδίου και τις διαδικασίες.
Και επειδή έχουμε ένα τέτοιο νομοσχέδιο που μας δίνει τη δυνατότητα σε αυτήν την Αίθουσα να αποδείξουμε στον ελληνικό λαό ότι σε ζητήματα που είναι μείζονος σημασίας, με την έννοια ότι υπηρετούν αξίες, δηλαδή την αξιοκρατία, την επιστημοσύνη, την εκπροσώπηση της χώρας μας, μπορούμε να συμφωνούμε, δεν θεωρώ ότι υπάρχει ανάγκη -δεν υπάρχει κανένας λόγος- να τορπιλίζεται και να δυναμιτίζεται η συζήτηση από υπόνοιες που δημιουργούν τροπολογίες, τις οποίες έχουν καταθέσει συνάδελφοι που κατά την άποψή τους θέλουν να λύσουν κάποιο θέμα.
Θα έλεγα ότι έχουμε εμείς οι ίδιοι την ευθύνη, για να απαντήσω στο παλιό ερώτημα του κυρίου συναδέλφου, το οποίο το διατύπωσε ο τότε Πρωθυπουργός της χώρας, ο Κωνσταντίνος Καραμανλής, όταν με κάθε τρόπο εκδηλωνόταν η βία, η νοθεία, οι τραμπουκισμοί και οι προπηλακισμοί όλων των δημοκρατικών πολιτών, προεξέχοντος των στελεχών της Αριστεράς αλλά και όλων των υπολοίπων που είχαν μια άποψη για τη δημοκρατία στον τόπο.
Για να απαντήσουμε, λοιπόν, σε αυτό το ερώτημα πρέπει την απάντηση να τη δώσει το ελληνικό Κοινοβούλιο, ότι εμείς έχουμε την ευθύνη, με μια προϋπόθεση: Ότι η Κυβέρνηση σε τέτοια μείζονα ζητήματα πρέπει η ίδια να αναλαμβάνει και τη δική της ευθύνη. Διότι έχουμε παρατηρήσει πολλές φορές στο πέρας των διαδικασιών και των συζητήσεων, σοβαρά ζητήματα που λύνουν προβλήματα να έρχονται να αντιμετωπιστούν με βουλευτικές τροπολογίες που δεν μας έχουν δώσει τη δυνατότητα ούτε να συζητήσουμε ούτε να συνεννοηθούμε ούτε να εμβαθύνουμε. 
Πρέπει να αποδείξουμε, λοιπόν, ότι εμείς έχουμε την ευθύνη. 
Επομένως στον βαθμό που υπάρχουν τροπολογίες, οι οποίες αφήνουν αυτές τις υπόνοιες, όπως νωρίτερα ειπώθηκε από αυτό το Βήμα, πρέπει να δηλωθεί καθαρά από την πλευρά της Κυβέρνησης ότι δεν μπορεί να γίνουν αποδεκτές, πολύ δε περισσότερο όταν αφορά τραπεζικά ιδρύματα, τα οποία πέραν του να αναλαμβάνουν διάφορα έργα επιχορηγούμενα, τα οποία ενδεχόμενα θα εκτελούν και που μπορεί να προσφέρουν και στις τοπικές κοινωνίες -άκουσα για το Μουσείο Μαστίχας στη Χίο- τυγχάνουν της επιχορήγησης ή αρχικών κεφαλαίων αυτών των τραπεζικών ιδρυμάτων, όπου θυμίζω, κύριε Υπουργέ, ότι κατά πλειοψηφία οι μετοχές τους ανήκουν στο δημόσιο. Και έχουμε κάνει μια συμφωνία και έχουμε δώσει το management, τη διοίκηση, στους τραπεζίτες με την έννοια ότι έχουν τη τεχνογνωσία και ότι ενδιαφέρονται, ξεπερνώντας την κρίση, να δημιουργήσουν τις προϋποθέσεις να ορθοποδήσουν τα ιδρύματα τους.
Όμως, αυτά τα ιδρύματα τα τραπεζικά -οι τέσσερις συστημικές τράπεζες- έχουν πάρει τα δάνεια του ΤΧΣ -και έχουμε και μια εκκρεμότητα ακόμα για τα stress tests που είναι μπροστά μας- και το δημόσιο έχει τις μετοχές τους. Άρα οφείλει πολύ περισσότερο να ελέγχει τα πάντα. 
Αν, λοιπόν, με τις διατυπώσεις της διάταξης που έχει κατατεθεί, το δημόσιο δεν έχει τη δυνατότητα να ελέγχει τα πάντα και δεν υποχρεούνται τα ιδρύματα να υποβάλλουν ισολογισμούς και απολογισμούς, τότε δεν είναι δυνατόν να συμφωνήσουμε σε κάτι τέτοιο. Όχι για το συγκεκριμένο ίδρυμα μόνο, αλλά για κάθε ίδρυμα το οποίο επιχορηγείται με τον έναν ή τον άλλο τρόπο από τράπεζες, οι μετοχές των οποίων, κατά πλειοψηφία, ανήκουν στο ελληνικό δημόσιο. Διότι ο Έλληνας πολίτης, με το χρέος που έχει αναλάβει η χώρα μας, τους έχει δώσει κεφάλαια να σταθούν όρθιες, γιατί έτσι έπρεπε να γίνει για να μην καταρρεύσουν, για να σώσουμε τις οικονομίες του κάθε Έλληνα πολίτη, γιατί η τράπεζα είναι κινητήριος μοχλός της αγοράς. 
Τοποθετούμαι, λοιπόν, για να είμαστε πολύ συγκεκριμένοι και καθαροί.
Έρχομαι τώρα, λοιπόν, στο νομοσχέδιο το οποίο –όπως είπα εισαγωγικά- κατά την άποψή μου μας δίνει τη δυνατότητα να συνεννοηθούμε σε μερικά βασικά πράγματα, τα οποία είναι αιτήματα της ελληνικής κοινωνίας από το πάλαι ποτέ: Η αξιοκρατία, η διαφάνεια, η επιστημοσύνη, η επιλογή των αξιότερων που εκπροσωπούν τη χώρα μας για να έχει κύρος. Κοιτάξτε, αυτά μπορείς να τα αντιμετωπίσεις και με μια πολιτική κουλτούρα, η οποία σε άλλες χώρες έχει κατακτηθεί χωρίς την ανάγκη νομοθετικών ρυθμίσεων.
Σε πολλές χώρες της Ευρώπης δεν υπάρχουν διαδικασίες σαν αυτές που επιζητούμε εμείς για να επιλέγονται, για παράδειγμα, τα στελέχη της διοίκησης ή για να επιλέγονται ανώτατοι δικαστές ή εκπρόσωποι της χώρας, διότι υπάρχει μία αντίληψη και μία νοοτροπία ενσωματωμένη στη λειτουργία του πολιτικού συστήματος για να επιλέγει τους καλύτερους. 
Στην Ελλάδα, επειδή αυτό είναι διαρκώς ζητούμενο το οποίο δεν κατακτήσαμε, παρά τις προσπάθειες που έγιναν τα προηγούμενα χρόνια -για να μη μηδενίζουμε τα πάντα- ζητούμε κάθε φορά τις πιο άρτιες, νομοτεχνικά επεξεργασμένες και καλύτερα δουλεμένες διαδικασίες γι’ αυτές τις επιλογές. 
Θα έλεγα ότι αυτό το νομοσχέδιο που έρχεται εδώ -και θέλω να σας συγχαρώ, κύριε Υπουργέ- έχει αυτές τις διαδικασίες με έναν τρόπο που –όπως πιστεύω- δεν αφήνει κανένα κενό. Εκτιμώ ότι, όπως κάνατε και στην επιτροπή, θα διασκεδάσετε τις όποιες ενδεχόμενα αμφιβολίες υπάρχουν, που δημιουργούν μία αμφιθυμία σε ένα σχετικό άρθρο. 
Θέλω να σημειώσω, όμως, ότι η χώρα μας έτυχε μίας αξίας εκπροσώπησης στα ευρωπαϊκά δικαστήρια από τον Βασίλη Σκουρή, ο οποίος επελέγη με μία απόφαση του Πρωθυπουργού χωρίς να πάμε στη διαδικασία της επιτροπής, της δημόσιας πρότασης κ.λπ., διότι δεν είχε νομοθετικό πλαίσιο η χώρα μας. 
Τι δείχνει, όμως, η καταξίωση αυτού του δικαστή; Δείχνει ότι κάναμε τη σωστή επιλογή. Θέλω να πω -για να μην τα ισοπεδώνουμε όλα σ’ αυτόν τον τόπο- ότι έχουμε στο εσωτερικό μας δυνάμεις, οι οποίες πολλές φορές μας έχουν οδηγήσει να υπερβούμε εμπόδια, σκοπιμότητες κάθε είδους και να κάνουμε σωστές επιλογές. Διότι έχει μεγάλη σημασία να καταξιώνεται ένας Έλληνας δικαστής σε ευρωπαϊκό επίπεδο, όπως καταξιώθηκαν κι άλλοι δημόσιοι λειτουργοί, ο Συνήγορος του Πολίτη, ο κ. Διαμαντούρος και  μία σειρά άλλοι που εκπροσωπούν και λαμπρύνουν τη χώρα μας, μία χώρα η οποία –θυμίζω- στην περίοδο της κρίσης λοιδορήθηκε από τα μέσα μαζικής ενημέρωσης, από κυβερνήσεις, από συντηρητικούς, από ανθρώπους που θεωρούσαν ότι εδώ είμαστε μία χώρα που τα έχουμε κάνει όλα χάλια, για να μη χρησιμοποιήσω καμμία έκφραση του πεζοδρομίου. 
Εν προκειμένω, η συνθήκη λειτουργίας της Ευρωπαϊκής Ένωσης στα άρθρα 253 και 254 προβλέπει τα κριτήρια για τη στελέχωση των ευρωπαϊκών δικαστηρίων και των δύο επιπέδων από κάθε χώρα – μέλος, όταν κενώνεται η θέση. Προβλέπει, μάλιστα, στο άρθρο 255 τη γνωμοδοτική επιτροπή, η οποία είναι επταμελής και η οποία -έτσι για να ξέρει το Τμήμα- μέχρι τώρα έχει εξετάσει περίπου εξήντα περιπτώσεις, προτάσεις κρατών κι έχει ήδη απορρίψει επτά, διότι έχει τα δικά της αυστηρά κριτήρια. Η δε επιτροπή, όπως λέει και η επιστημονική έκθεση της Βουλής, λαμβάνει υπ’ όψιν της τη διαδικασία που κάθε χώρα επιλέγει την πρότασή της, αν δηλαδή, αυτή είναι μία πρόταση με μία σχετική διάφανη, αντικειμενική και αξιοκρατική διαδικασία ή αν είναι απόφαση ενός μονομελούς οργάνου. 
Το νομοσχέδιο, λοιπόν, είναι προσαρμοσμένο σε αυτές τις διατάξεις, τις συνθήκες λειτουργίας της Ευρωπαϊκής Ένωσης. Θα έλεγα ότι έχει ενσωματώσει τα κριτήρια και τις σχετικές διαδικασίες, με την έννοια ότι προβλέπει δημόσια προκήρυξη, τριάντα ημερών προθεσμία και στη συνέχεια επιτροπή, η οποία αποτελείται αντικειμενικά από τους πλέον καταξιωμένους Έλληνες νομικούς, δηλαδή τον Πρόεδρο του Αρείου Πάγου, τον Πρόεδρο του Συμβουλίου της Επικρατείας, τους Έλληνες δικαστές που έχουν υπηρετήσει ή έχουν αφυπηρετήσει στα ευρωπαϊκά δικαστήρια και που κατά τεκμήριο μπορεί να κάνει την καλύτερη επιλογή. Υποχρεούται, δε, να επιλέξει τους τρεις, κατά τη γνώμη της, καλύτερους. Και φυσικά θα αποφασίζει, μετά από πρόταση του αρμόδιου Υπουργού, το Υπουργικό Συμβούλιο. 
Στην επιτροπή έγινε μία συζήτηση –το άκουσα και σήμερα- σχετική με τα  κριτήρια του άρθρου 4. Σε ό,τι αφορά τους δικαστικούς είναι πάρα πολύ καθαρά. Μιλάει για τους έχοντες τη δυνατότητα να προαχθούν στους ανώτατους βαθμούς, δηλαδή στους εφέτες, αεροπαγίτες κ.ο.κ.. Τους υπόλοιπους τους παραπέμπει σε νομικούς εγνωσμένου κύρους. 
Ο αξιότιμος κύριος Υπουργός κατά τη συζήτηση στην επιτροπή μάς προσδιόρισε -και θεωρώ ότι θα το επαναλάβει και σήμερα- τι θεωρούμε νομικούς εγνωσμένου κύρους. Προφανώς, κύριε συνάδελφε, δεν εννοούμε τους γνωστούς νομικούς των τηλεπαραθύρων. Προφανώς! 
Επομένως θα μιλήσουμε για κάποιους καταξιωμένους ανθρώπους της νομικής επιστήμης, είτε είναι καθηγητές πανεπιστημίων είτε έχουν αντίστοιχες σπουδές. Εξάλλου, το κριτήριο της επιλογής το προβλέπει και το αξιολογεί, για να αποφύγουμε κάτι τέτοιο.","ΓΙΑΝΝΗΣ ΚΟΥΤΣΟΥΚΟΣ",258
"73136"," Για το επτά λέει.","ΧΑΡΑΛΑΜΠΟΣ ΑΘΑΝΑΣΙΟΥ",10
"73137"," Αυτό ακριβώς ήθελα να πω, κύριε Υπουργέ. 
Επομένως θεωρώ ότι στο κλείσιμο αυτής της συζήτησης θα μας βρει ομοθύμως υποστηριχτές αυτού του πονήματος του Υπουργείου Δικαιοσύνης, για το οποίο εμείς έχουμε εκφράσει -το λέω άλλη μια φορά- τα συγχαρητήριά μας στην ηγεσία του Υπουργείου και θεωρούμε ότι αυτή η διαδικασία πρέπει να είναι υπόδειγμα και για μια σειρά άλλων επιλογών στα στελέχη της δημόσιας διοίκησης και στους εκπροσώπους της χώρας μας. 
Ευχαριστώ πάρα πολύ. 
(Χειροκροτήματα από την πτέρυγα του ΠΑΣΟΚ)","ΓΙΑΝΝΗΣ ΚΟΥΤΣΟΥΚΟΣ",258
"73138"," Κι εμείς ευχαριστούμε τον κ. Κουτσούκο. 
Τον λόγο έχει ο ειδικός αγορητής των Ανεξαρτήτων Ελλήνων κ. Γαβριήλ Αβραμίδης για δεκαπέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73139"," Ευχαριστώ, κύριε Πρόεδρε. 
Κυρίες και κύριοι συνάδελφοι, θεωρώ πως οι συνεδριάσεις της επιτροπής ανέδειξαν τη χρησιμότητα του νομοσχεδίου και τις προεκτάσεις του σε εθνικό και ευρωπαϊκό επίπεδο. Η μορφή των προτεινόμενων διατάξεων κινείται εντός του πλαισίου της διαφάνειας και της αξιοκρατίας που επιζητούμε όλες οι πλευρές για μια διαδικασία επιλογής υποψηφίων, που θα αντιπροσωπεύει την Ελλάδα, τη χώρα μας, στην Ευρώπη. 
Επιπλέον, θεωρώ θετική τη νομοτεχνική βελτίωση, μετά και τις παρεμβάσεις που διατυπώθηκαν, για τις οποίες υπήρξε ομοφωνία, θα έλεγα, και οι οποίες πάνω απ’ όλα αντικατοπτρίζουν το ενδιαφέρον διασφάλισης κατά το δυνατόν των αξιών εκείνων που θα υπαγορεύουν την ιδανική επιλογή για τη χώρα και το επίπεδο του νομικού μας πολιτισμού. 
Ειδικότερα, για την ανάγκη συζήτησης του νομοσχεδίου, η καθιέρωση της διαδικασίας που θα ακολουθείται για την επιλογή των προσώπων που προτείνει η χώρα μας για τον διορισμό στο Δικαστήριο της Ευρωπαϊκής Ένωσης και στο Γενικό Δικαστήριο, με τα δεδομένα της αιτιολογικής έκθεσης, είναι επιβεβλημένη. Πρόκειται για διαδικασία με διττό χαρακτήρα, που κρίνει και κρίνεται από τα επίπεδα αξιοκρατίας και δημοκρατίας στην πατρίδα μας, διαδικασία από την οποία είναι επιζήμιο εθνικά να απουσιάζει η ομοψυχία, η αποδοχή και η ευρύτερη πολιτική συναίνεση. 
Ο Υπουργός τοποθετήθηκε ενδεικτικά για την ελλειμματική κατάσταση αναφορικά με το αντικείμενο του νομοσχεδίου στη χώρα μας, δηλαδή την απουσία παρόμοιας νομοθετικής ρύθμισης της επιλογής αλλά και το αντίστοιχο καθεστώς σε χώρες της Ευρωπαϊκής Ένωσης που έχουν θεσπίσει σχετικό πλαίσιο υποβολής υποψηφιοτήτων, αξιολόγησης και επιλογής των πλέον κατάλληλων, τουλάχιστον σε επίπεδο προσόντων. 
Όπως επισημάνθηκε από την πλειοψηφία των συναδέλφων, το σχέδιο νόμου επιχειρεί ένα ουσιαστικό βήμα για την καθιέρωση μιας ολοκληρωμένης διαδικασίας, με χαρακτηριστικά δίκαιης αντιμετώπισης των υποψηφίων αλλά και της ίδιας της κοινωνίας των πολιτών ως αποδέκτες των αποφάσεων από τα δύο αυτά ευρωπαϊκά δικαστήρια, όπως σχετικά υποστηρίζεται στην έκθεση αξιολόγησης των συνεπειών των ρυθμίσεων, με σκοπό τη διασφάλιση της αξιοκρατικής αξιολόγησης και την αποφυγή οποιασδήποτε κομματικής επιρροής για την εξυπηρέτηση πολιτικών σκοπιμοτήτων. 
Πιο αναλυτικά, στο άρθρο 1 αναφέρεται πως οι διατάξεις για την επιλογή των υποψηφίων δικαστών και γενικών εισαγγελέων εφαρμόζονται όταν η θέση του δικαστή ή του γενικού εισαγγελέα εκκενωθεί λόγω λήξης και μη ανανέωσης της θητείας του, παραίτησης ή θανάτου αυτού. Είναι υποψήφιοι που διαθέτουν στη χώρα μας τις αναγκαίες προϋποθέσεις για το διορισμό τους στους ανώτατους βαθμούς της δικαστικής ιεραρχίας και έχουν την απαιτούμενη ικανότητα για την άσκηση υψηλών δικαστικών καθηκόντων. 
Τα άρθρα 2, 3 και 4, ορίζουν στην όλη διαδικασία το ρόλο του Υπουργού και του Υπουργικού Συμβουλίου, τους όρους δημοσίευσης της πρόσκλησης των ενδιαφερομένων και διασφάλιση της διαφάνειας, καθώς και τις προϋποθέσεις που οφείλουν να πληρούν αυτοί. 
Το άρθρο 5, θεσπίζει τη σύσταση ειδικής επιτροπής υψηλού κύρους για την παροχή της αιτιολογημένης γνώμης του άρθρου 2. 
Αναφέρεται αναλυτικά ποιοι θα συναποτελούν την επιτροπή, η οποία θα έχει το χαρακτήρα άμισθης υπηρεσίας για όσους εργαστούν προς εκπλήρωση των στόχων της. 
Το άρθρο 6, οριοθετεί τις αρμοδιότητες της επιτροπής και τη σχέση της με τον Υπουργό Δικαιοσύνης, ενώ το άρθρο 7 περιγράφει τα στοιχεία των υποψηφίων που τίθενται στην αξιολόγηση, όπως η ατομική τους ακεραιότητα, η ποιότητα των σπουδών και η επιστημονική κατάρτιση, η επαγγελματική εμπειρία και η συνάφειά της με το δίκαιο της Ευρωπαϊκής Ένωσης, η σχετική εξοικείωση, η γλωσσομάθεια και η εργασία σε ένα απαιτητικό, ευρωπαϊκό από πλευράς προτύπων, περιβάλλον. 
Τέλος, το άρθρο 8 ορίζει την τελική επιλογή των υποψηφίων, η οποία προϋποθέτει την εισήγηση του Υπουργού Δικαιοσύνης προς το Υπουργικό Συμβούλιο μεταξύ τριών υποψηφίων που κρίθηκαν από την επιτροπή ως οι πλέον κατάλληλοι για κάθε μία θέση δικαστή ή γενικού εισαγγελέα. 
Θεωρούμε πως οι διατάξεις του προτεινόμενου σχεδίου νόμου βρίσκονται σε θετική κατεύθυνση. Αυτό εκπορεύεται από το γεγονός ότι βασικό στοιχείο της ρύθμισης είναι η σύσταση επιτροπής σε μια ευρεία σύνθεση και συμμετοχή όλων των αναγκαίων μερών από καθαρά δικαστικής αλλά και επιστημονικής αντιπροσώπευσης και λειτουργίας. Το στοιχείο αυτό ικανοποιεί –θεωρούμε- την κοινή απαίτηση επιλογής των πιο άξιων υποψηφίων των ελληνικών δικαστηρίων και του νομικού κόσμου. 
Οι αρμοδιότητες των δυο δικαστηρίων, σχετίζονται με την παραγωγή σημαντικού δικαστικού έργου για την ευρωπαϊκή κοινότητα με κύριο αντικείμενο τις προσφυγές ατόμων κατά κρατών και τις προσφυγές ατόμων κατά θεσμικών οργάνων ή οργανισμών της Ευρωπαϊκής Ένωσης. Γίνεται, λοιπόν, κατανοητό πως η έννοια κάθε υπεύθυνης νομοθετικής παρέμβασης, πρέπει να είναι σύμφυτη με τη σοβαρότητα του σκοπού του όλου εγχειρήματος. Φυσικά αναφερόμαστε στο επίπεδο νομικού διαμετρήματος της εκπροσώπησης με προσανατολισμό την εθνική μας συνδρομή στην εδραίωση όρων κοινωνικής δικαιοσύνης στους ευρωπαϊκούς κόλπους. Άρα, έχει ιδιαίτερη σπουδαιότητα για την ίδια την Ευρωπαϊκή Ένωση να κατοχυρώνεται η αμεροληψία της λειτουργίας των δικαστηρίων και κατ’ επέκταση των αποφάσεών της. 
Η επιχειρούμενη αναθεωρητική τομή στην υφιστάμενη νομοθεσία, η κάθε αντίστοιχη υιοθέτηση κοινοτικών νομοθετημάτων, όταν υφίσταται κενό ή έλλειμμα, είναι επιθυμητή ενέργεια και ευκταία από την παρούσα Κυβέρνηση για κρίσιμα θέματα. Διαδικασίες από τις οποίες απουσιάζει κάθε όρος διαφάνειας ή εναλλακτικά διεκπεραιώνονται μυστικά από το Υπουργικό Συμβούλιο, δεν είναι συμβατές ούτε με τις ανάγκες της εποχής μας ούτε και με τις υπέρτατες αξίες της δημοκρατίας, την ώρα μάλιστα που είναι υιοθετημένες από άλλα κράτη-μέλη της Ευρωπαϊκής Ένωσης.
Όσον αφορά στις παρατηρήσεις που έγιναν, αρκεί να πω πως συμφωνήσαμε στο ζήτημα που τέθηκε στη διάταξη του άρθρου 6 και κρίναμε χρήσιμη τη βελτίωσή της για την αποφυγή παρερμηνειών, όπως την αποδέχθηκε ο Υπουργός. Παράλληλα, η παράμετρος των νομικών αναγνωρισμένου κύρους θεωρείται κρίσιμη, προκειμένου να επιτυγχάνεται η συνάφεια μεταξύ τίτλων και επιπέδου σπουδών, εργασιακής εμπειρίας και αρμοδιοτήτων θέσης. 
Ο εναρμονισμός και η ενσωμάτωση στην ελληνική πρακτική μιας ευρωπαϊκής διαδικασίας επωφελούς για την πατρίδα μας και τα συμφέροντα των Ελλήνων πολιτών συνιστά μία ρεαλιστική ανάγκη. Όταν πρόκειται δε, για μια διαδικασία -σε ισχύ της Συνθήκης της Λισαβόνας κατά το άρθρο 255 για τη λειτουργία της Ευρωπαϊκής Ένωσης- επιλογής υποψηφίων με βάση τις αρχές της διαφάνειας και της δημοκρατίας, τότε η επίτευξη αυτού του στόχου αποκτά χαρακτήρα δεσμευτικό.
Συνεπώς, υπερψηφίζουμε το παρόν νομοσχέδιο, δίχως να διαφεύγει της προσοχής μας ότι η τελική επιλογή θα οριστικοποιείται από το Υπουργικό Συμβούλιο και αυτό θα είναι, πραγματικά, πρόκληση για την Κυβέρνηση, μια και η επιλογή του θα αξιολογηθεί αυστηρά από τα εν λόγω δικαστήρια. Ευχή μας είναι να μην επικρατήσει ούτε καν ως σκέψη η κομματική ταύτιση με εν δυνάμει υποψηφίους, με πρωτεύοντα στόχο την ενίσχυση της Ελλάδας στα μάτια της κοινότητας των ευρωπαϊκών δικαστηρίων. Το παράδειγμα αποστολής Έλληνα δικαστή που δεν έγινε δεκτός, όπως καταμαρτυρήθηκε στην πρώτη συνεδρίαση της επιτροπής, ας αποτελεί μία κακή ανάμνηση, η οποία θα έχει διδακτικό χαρακτήρα επί του μέλλοντος.
Η μακροβιότερη θητεία προέδρου δικαστηρίου στην Ευρώπη συνιστά ιδιαίτερη τιμή για τη χώρα μας. Η επί τρεις θητείες παρουσία του καθηγητή του Αριστοτελείου Πανεπιστημίου Θεσσαλονίκης κ. Βασιλείου Σκουρή στη θέση του Προέδρου του Δικαστηρίου της Ευρωπαϊκής Ένωσης στο Λουξεμβούργο σηματοδοτεί τα φυσικά και πνευματικά επίπεδα αξιοσύνης της χώρας μας, όταν επιλέγουμε συνειδητά να επιτελέσουμε σοβαρά και υπεύθυνα ως κράτος το ρόλο μας. 
Και θέλω να αναφερθώ σε μία τροπολογία που έχω καταθέσει στο παρόν νομοσχέδιο, ένα ζήτημα για το οποίο εμείς θα επιμείνουμε.
Είχαμε ζητήσει, όπως γνωρίζετε και εμείς εδώ και στο σχέδιο νόμου για το αντιρατσιστικό και η εισηγήτριά μας η κ. Χρυσοβελώνη και εγώ, ως Κοινοβουλευτικός Εκπρόσωπος αλλά και πολλοί συνάδελφοι από πολλές πτέρυγες της Βουλής -και αναφέρω ενδεικτικά τον κ. Παναγιώτη Κουρουμπλή από το ΣΥΡΙΖΑ και τον πρώην Πρόεδρο της Βουλής τον κ. Κακλαμάνη- να υπάρξει ονομαστική αναφορά στο άρθρο 2 των γενοκτονιών που αναγνώρισε η Βουλή των Ελλήνων και μάλιστα ομόφωνα αναγνωρισμένες από το Κοινοβούλιό μας. 
Έτσι, λοιπόν, έχουμε καταθέσει τροπολογία, την οποία, αν χρειαστεί, θα επανακαταθέσουμε και θα διευρύνουμε. Θα επιμείνουμε ότι αυτό είναι ζήτημα τιμής και κάποια στιγμή θα γίνει από το Κοινοβούλιο είτε με τον παρόντα Υπουργό είτε με κάποιον άλλο είτε με αυτήν την Κυβέρνηση είτε με κάποια άλλη. Γιατί αυτό που έγινε ως ένα μισό βήμα –είναι θετικό- θεωρούμε ότι πρέπει να ολοκληρωθεί. 
Γι’ αυτό προτείναμε στην παράγραφο 1, μετά τη φράση «των εγκλημάτων κατά της ανθρωπότητας», να προστεθεί η φράση «της γενοκτονίας των Ελλήνων του Πόντου και της Μικράς Ασίας και της γενοκτονίας των Αρμενίων». 
Εδώ να σημειώσω με ιδιαίτερη χαρά ότι στην Αρμενία, όπου βρέθηκα με αποστολή της Βουλής και είχα και συνάντηση με τον εκεί Αντιπρόεδρο, ο οποίος είναι μάλιστα και ελληνικής καταγωγής από τη μητέρα του, το κοινοβούλιο της Αρμενίας χαιρέτησε την απόφαση, την ψήφιση αυτή από το ελληνικό Κοινοβούλιο. 
Εμείς, κύριε Υπουργέ, καταθέσαμε σήμερα μία ερώτηση με τον συνάδελφο τον κ. Δημαρά –θα περιμένουμε, βεβαίως, την απάντησή σας- για την έμμεση ανάμειξη της Τουρκίας στην ελληνική νομοθετική διαδικασία. 
Αυτό εδράζεται και στην σχετική δήλωση που έκανε το Υπουργείο Εξωτερικών της Τουρκίας. Υπήρξαν αντιδράσεις από εκεί -αν και αμφίσημες θα έλεγα- και λέγεται ότι υπήρξαν και κάποιες συζητήσεις στην Ουαλία με τον Πρωθυπουργό.   
Το διαβάζω αυτό -και θα μου επιτρέψετε να αναφερθώ, κύριε Πρόεδρε, γιατί είναι σημαντικό στην όλη επιχειρηματολογία μας που έχουμε καταθέσει για την τροπολογία- διότι, προφανώς, κανείς από εμάς δεν θέλει να υπάρχει οποιαδήποτε παρέμβαση στο νομοθετικό έργο του ελληνικού Κοινοβουλίου. Εγώ -το είπα και την προηγούμενη φορά- θεωρώ ότι κανένας Υπουργός εδώ, οποιασδήποτε ελληνικής Κυβέρνησης, δεν θα δεχόταν πίεση από καμμία τρίτη χώρα. 
Η δήλωση του Υπουργείου Εξωτερικών της Τουρκίας, όπως τη διαβάζω από το infognomon politics, λέει τα εξής –ως μη όφειλε να κάνει την παρέμβαση - για το θέμα αυτό: «Παρακολουθήσαμε εκ του σύνεγγυς όλες τις φάσεις προετοιμασίας και της ψήφισης των νόμων που ποινικοποιούν το ρατσισμό και τη ξενοφοβία, ο οποίος ψηφίστηκε από το ελληνικό Κοινοβούλιο στις 9 Σεπτεμβρίου 2014 και ζητήσαμε από τους Έλληνες υπευθύνους σε όλα τα επίπεδα να κινηθούν με την ευαισθησία που απαιτεί το θέμα. Στο πλαίσιο αυτό συγκρατήσαμε τη δήλωση που έκανε ο Έλληνας Υπουργός Δικαιοσύνης στη συνεδρίαση της ελληνικής Βουλής της 5ης Σεπτεμβρίου 2014, ο οποίος είπε ότι η ψήφιση του συγκεκριμένου νόμου δεν αποτελεί μία κίνηση εξωτερικής πολιτικής και δεν στοχοποιεί κανένα γειτονικό κράτος». 
Και συνεχίζει η δήλωση: «Παρακολουθούμε από κοντά την εφαρμογή του συγκεκριμένου νόμου, ο οποίος αναφέρεται σε αστήρικτες αποφάσεις που έλαβε το ελληνικό Κοινοβούλιο κατά το παρελθόν, μια που υπάρχει κίνδυνος να στρέφεται εναντίον της ελευθερίας της έκφρασης που αποτελεί το θεμέλιο λίθο των δημοκρατικών αρχών και της δημοκρατίας». Λέει και κάποια άλλα για τη μειονότητα εκεί.
 Ο αρθρογράφος, βεβαίως, στο infognomon politics, ο κ. Καλεντερίδης, θεωρεί ότι αυτό αποτελεί απόδειξη της αμετανόητης, γενοκτόνου Τουρκίας στα εσωτερικά μας και συγκεκριμένα στη νομοθετική διαδικασία, για το οποίο εμείς σας έχουμε καταθέσει ερώτηση σήμερα, κύριε Υπουργέ, και θα περιμένουμε την απάντησή σας. 
Ευχαριστώ.","ΓΑΒΡΙΗΛ ΑΒΡΑΜΙΔΗΣ",2
"73140"," Κι εμείς ευχαριστούμε τον κ. Αβραμίδη. 
Τον λόγο έχει ο ειδικός αγορητής του Λαϊκού Συνδέσμου Χρυσή Αυγή, κ. Κουκούτσης, για δεκαπέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73141"," Ευχαριστώ, κύριε Πρόεδρε. 
Πικραμένο και στεναχωρημένο τον είδαμε τον Πρωθυπουργό μας σήμερα. Δεν χρειάζεται. Πρέπει να είναι περήφανος. 
Ο κ. Μιλοσόσκι, ο Αντιπρόεδρος της Βουλής των Σκοπίων, σήκωσε επιτέλους τη σημαία με το αστέρι της Βεργίνας στον Όλυμπο. 
Και αρχίσαμε πάλι τα γνωστά με τις μετεγγραφές του «Καλοχαιρέτα» και του «Μαυρογιαλούρου». Πάλι φέτος οι μετεγγραφές, πάλι ο κ. Λοβέρδος για τις μετεγγραφές, οι «κακοί» δημοσιογράφοι κ.λπ.. 
Δράττομαι της ευκαιρίας να πω μια μικρή ιστορία. Το 1943 ένας Έλληνας γεννήθηκε σε ένα χωριό της Μεσσηνίας. 
Είναι πλέον πάνω από εβδομήντα ετών αλλά έμεινε ορφανός όταν ήταν ενός έτους το 1944 στο Μελιγαλά. Προχτές αποφάσισε να πάει να ανάψει ένα κερί στον πατέρα του. Η Ελληνική Αστυνομία δεν του το επέτρεψε. Με δάκρυα στα μάτια ήταν αναγκασμένος να τους πει ότι όταν η μάνα του τον πήγαινε δύο και τριών ετών στο μνημόσυνο του πατέρα του, ακόμα και οι Ελασίτες που κατείχαν την περιοχή άφηναν τους συγγενείς να κάνουν το μνημόσυνο. 
Το 2014, σε ηλικία εβδομήντα δυο ετών δεν είχε αυτήν τη δυνατότητα. Θα θέλαμε να εξάρουμε τη συμπεριφορά κάποιων γαλονάδων –κάποιων γαλονάδων!- της Ελληνικής Αστυνομίας για τη συμπεριφορά τους απέναντι στον κόσμο. Τους ξέρουμε ποιοι είναι.","ΔΗΜΗΤΡΙΟΣ ΚΟΥΚΟΥΤΣΗΣ",246
"73142"," Κύριε συνάδελφε, επί του νομοσχεδίου, όμως. Σας άφησα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73143"," Θα μιλήσουμε για το νομοσχέδιο.","ΔΗΜΗΤΡΙΟΣ ΚΟΥΚΟΥΤΣΗΣ",246
"73144"," Όχι, «θα μιλήσετε». Κάθε φορά αυτό κάνετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73145"," Έχουνε ειπωθεί, κύριε Πρόεδρε. 
Δεν έχουμε και άλλο Βήμα, κύριε Πρόεδρε. Δεν μας αγαπάνε οι Μπομπολαίοι.","ΔΗΜΗΤΡΙΟΣ ΚΟΥΚΟΥΤΣΗΣ",246
"73146"," Επί του νομοσχεδίου. Δεν θέλω να σας αφαιρέσω τον λόγο. Ξέρετε καλά τη διαδικασία. Ο ειδικός αγορητής μιλάει επί του νομοσχεδίου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73147"," Θα την τηρήσουμε, πολύ ευχαρίστως.
Απλώς θα ήθελα να πω για το άξιο τέκνο του ελληνικού λαού, τον Υπουργό Δημοσίας Τάξεως, Βασίλη Κικίλια, «καλώς ήρθατε στο κλαμπ του κ. Αθανασίου».
Επιτροπή, υψηλοτάτου κύρους δικαστικοί. Σε ποιο νομικό σύστημα ζούμε στην Ελλάδα; Σε ένα –όπως το καταντήσατε, κύριε Υπουργέ- σαθρό νομικό σύστημα.
Πού είναι όλοι αυτοί οι λαμπροί επιστήμονες στην περίπτωση της Χρυσής Αυγής; Ένα μέρος της δικαιοσύνης άγεται και φέρεται. Η έντιμη πλειοψηφία πού βρίσκεται; Γιατί σιωπά; Δεν ζητούμε ελεημοσύνη. Ζητούμε το δίκιο. Άραγε πώς είναι δυνατόν όλοι αυτοί οι μεγάλοι επιστήμονες -που μνημονεύετε όλοι- off the record να λένε «πράγματι έχετε δίκιο αλλά τι να κάνουμε;» και όταν καλούνται να πάρουν θέση να σιωπούν;
Είδαμε ποια είναι τα διεθνή δικαστήρια στη Χάγη, πως φέρθηκαν στους Σερβοβόσνιους, πως φέρθηκαν στον Μιλόσεβιτς. Η πολιτική της Ευρωπαϊκής Ένωσης αντικατοπτρίζεται και στα ευρωπαϊκά δικαστήρια. Εφόσον εμείς, λοιπόν, κρίνουμε ότι η Ευρωπαϊκή Ένωση στη σημερινή της μορφή δεν προσφέρει τίποτα πλέον, δεν εγγυάται τίποτα, δεν βοηθά τους λαούς και τα έθνη της Ευρώπης, γιατί πλέον μιλάμε για μια Ευρώπη δύο ταχυτήτων –να μην πω παραπάνω- όσον αφορά την ισονομία, την ισοπολιτεία των εθνών και των ανθρώπων που την αποτελούν, οπότε ποιος ο λόγος να είμαστε εθνικά υπερήφανοι, όταν ακόμα και αυτές οι αποφάσεις της Ευρωπαϊκής Ένωσης, των δικαστηρίων της Ευρωπαϊκής Ένωσης, πολλές φορές είναι ενάντια στα συμφέροντα αυτών που κυβερνούν την ήπειρο;
Ως εκ τούτου κρίνουμε ότι δεν αξίζει τον κόπο να υπερψηφίσουμε. Καταψηφίζουμε σαφώς.
Ευχαριστώ πολύ.","ΔΗΜΗΤΡΙΟΣ ΚΟΥΚΟΥΤΣΗΣ",246
"73148"," Και εμείς ευχαριστούμε τον κ. Κουκούτση.
Τον λόγο έχει ο ειδικός αγορητής της Δημοκρατικής Αριστεράς κ. Νικόλαος Τσούκαλης για δεκαπέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"73149"," Ευχαριστώ πολύ, κύριε Πρόεδρε.
Θα ήθελα να ξεκινήσω, κυρίες και κύριοι συνάδελφοι, από ένα χαρακτηριστικό στοιχείο του περιεχομένου του παρόντος νομοσχεδίου. Τα τελευταία επτά χρόνια που τυχαίνει να είμαι Βουλευτής δεν έχει τύχει νομοσχέδιο που να μην έχει εγγραφεί να μιλήσει έστω ένας Βουλευτής. Στο συγκεκριμένο νομοσχέδιο, κύριε Υπουργέ, δεν έχει εγγραφεί ούτε ένας Βουλευτής.
Αυτό, βεβαίως, δεν είναι στοιχείο αρνητικό για το συγκεκριμένο νομοσχέδιο. Απλούστατα καταδεικνύει την ανάγκη σύμπνοιας και ομοφωνίας στα αυτονόητα. 
Έτσι, λοιπόν, ξεκινάμε, πραγματικά, με μια θετική προσέγγιση του συγκεκριμένου νομοσχεδίου. Και αντί να αναλύσουμε τις διατάξεις των οκτώ-εννέα άρθρων, καλό θα ήταν από όλη αυτήν τη διαδικασία, κύριε Υπουργέ, η Ελληνική Δημοκρατία, η ελληνική πολιτεία να εξάγει χρήσιμα συμπεράσματα.
Θα ήθελα να ξεκινήσω από το εξής: Όλες οι πτέρυγες της Βουλής, εκτός μίας και περιμένουμε και αυτήν του ΚΚΕ, απένειμαν τα εύσημα στον κ. Σκουρή. Και απένειμαν τα εύσημα στον κ. Σκουρή όχι απλώς και μόνο επειδή ήταν επί τρεις συνεχείς θητείες Πρόεδρος του Δικαστηρίου των Ευρωπαϊκών Κοινοτήτων αλλά γιατί, πραγματικά, τίμησε τη χώρα μας εκπροσωπώντας την σε αυτό το επίπεδο. Και το ίδιο μπορούμε να πούμε και για τον κ. Διαμαντούρο. Θα τολμούσα να πω, καθ’ υπερβολή, ότι ίδια θητεία με το ίδιο πρόσημο είχαν και οι Επίτροποι που διορίζονταν ακόμα και από μονοκομματικές κυβερνήσεις. Είχαν όλοι θετικά πρόσημα. 
Το ερώτημα, λοιπόν, που θα μπορούσε να μας απασχολήσει, για να είμαστε και πρακτικοί, είναι γιατί έξω πάμε καλά και στη χώρα μας συζητάμε τα αυτονόητα; 
Ο κ. Σκουρής επελέγη με το προηγούμενο πλαίσιο και όμως ήταν καλός σε αυτό που ανέλαβε. Τώρα με αυτό το νομοσχέδιο ενισχύεται το πλαίσιο. Είπαμε ότι είναι θετικό. Θα μπορούσε ακόμα και αυτό το ενισχυμένο πλαίσιο να διαρραγεί; Είναι αυτονόητο, είναι προφανές ότι θα μπορούσε να διαρραγεί από μία πολιτική εξουσία η οποία θα λειτουργούσε με το γνωστό νεποτισμό, με τις πελατειακές σχέσεις, με τις διασυνδέσεις κ.λπ.. Για ποιο λόγο, όμως, στη συγκεκριμένη περίπτωση είναι πολύ δύσκολο να γίνει αυτό; Γιατί υπάρχει το τελευταίο φίλτρο, κυρίες και κύριοι συνάδελφοι, δηλαδή το φίλτρο της επιτροπής του άρθρου 255 της συνθήκης για τη λειτουργία της Ευρωπαϊκής Ένωσης. Να σημειώσω ότι αυτή η επιτροπή έχει ήδη απορρίψει επτά κρατικές υποψηφιότητες από το 2010 μέχρι σήμερα. 
Τι θέλω να πω, και θα έπρεπε να συμφωνήσουμε όλοι; Τις εθνικές διαδικασίες για την επιλογή των δικαστών και των προσώπων που εκπροσωπούν διεθνώς τη χώρα, θα έπρεπε να τις ακολουθούμε κατά γράμμα και με ευλάβεια και στο εσωτερικό της χώρας. Πολλά πράγματα θα μπορούσαν να έχουν αλλάξει εάν ίσχυε αυτό.
Δεύτερη επισήμανση είναι ότι κάθε δικαστής, σύμφωνα με το Σύνταγμα αλλά και το νομικό μας πολιτισμό, αποφασίζει βάσει δύο παραγόντων, δηλαδή βάσει του νόμου και βάσει της συνείδησής του. Όσον αφορά το νόμο, λίγο-πολύ, τα πράγματα είναι πάρα πολύ εύκολα, είναι κάτι εμφανές, κάτι αντικειμενικό. Όσον αφορά τη συνείδηση, εκεί αρχίζει να υπάρχει το πρόβλημα. Ποια είναι η συνείδηση του δικαστή βάσει της οποίας πρέπει να αποφασίζει; Γνωρίζετε πάρα πολύ καλά ότι η συνείδηση είναι κάτι πάρα πολύ εύπλαστο.
Όσον αφορά, λοιπόν, αυτό το στοιχείο της συνείδησης πρέπει η πολιτεία, σε ένα κράτος δικαίου, να την ελέγχει με τον πλέον αντικειμενικό τρόπο. Και πρέπει να προσδιορίζεται αυτή η συνείδηση σύμφωνα με τους βασικούς κανόνες του κράτους δικαίου μιας αστικής δημοκρατίας. Η διαδικασία, λοιπόν, παρέμβασης σε αυτό που λέμε διαμόρφωση συνείδησης στον Έλληνα δικαστή είναι το κρίσιμο. Εκεί παρεμβαίνει, δυστυχώς, το στοιχείο του πελατειακού συστήματος. Παρεμβαίνει στη διαμόρφωση της συνείδησης και εκεί θα πρέπει να είμαστε πάρα πολύ προσεκτικοί.
Δεν θέλω να επεκταθώ περισσότερο στο νομοσχέδιο, γιατί νομίζω ότι η ομόφωνη ή μάλλον η ομόθυμη τοποθέτηση των πτερύγων της Βουλής είναι χαρακτηριστική.
Θα ήθελα να σταθώ σε δύο άλλα θέματα τα οποία, κύριε Υπουργέ, νομίζω ότι είναι πάρα πολύ κρίσιμα. Το ένα αφορά αυτό που εξαγγείλατε και προχθές για την κατάργηση του αυτοφώρου στη φοροδιαφυγή. Το ερώτημα είναι πάρα πολύ απλό. Γιατί δεν το κάνετε σήμερα; Είναι πάρα πολύ απλό. Εμείς έχουμε καταθέσει, έστω και εκπρόθεσμα, για δεύτερη φορά μια τέτοια τροπολογία. 
Σήμερα είχαμε άλλες δύο συλλήψεις. Αυτές οι συλλήψεις είμαι βέβαιος ότι έγιναν πάλι με χειροπέδες. Οι δύο συλληφθέντες οδηγήθηκαν στον εισαγγελέα. Ο εισαγγελέας είμαι βέβαιος ότι όρισε τακτική δικάσιμο και αφέθηκαν ελεύθεροι. Η ταλαιπωρία, όμως, των δύο συγκεκριμένων συμπολιτών μας είναι δεδομένη και τέτοια παραδείγματα έχουμε καθημερινώς πάρα μα πάρα πολλά. 
Για ποιον λόγο, κύριε Υπουργέ; Για τη γνωστή διάταξη του νόμου του 2010 του κ. Παπακωνσταντίνου, που όρισε ότι στα οικονομικά εγκλήματα ο χαρακτήρας του αδικήματος είναι διαρκής. Κύριε Υπουργέ, είναι πάρα μα πάρα πολύ απλό. Για να μην εκδίδει ο εισαγγελέας του Αρείου Πάγου εγκυκλίους μέσα από τις οποίες παραδέχεται ότι ευτελίζεται η αξιοπρέπεια των Ελλήνων με τις απαράδεκτες εικόνες των σιδηροδέσμιων οφειλετών του δημοσίου κ.λπ., κάντε κάτι πάρα πολύ απλό. Το έκτο εδάφιο της παραγράφου 1Α του άρθρου 3 του ν. 3943/2011 καταργείται και επανερχόμαστε στην κλασική, στην πάγια διάταξη περί διαρκών εγκλημάτων. Είναι πάρα πολύ απλό. Κάντε δεκτή τη συγκεκριμένη τροπολογία. 
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Το δεύτερο αφορά, κύριε Υπουργέ, στο τεράστιο, το μόνιμο πρόβλημα της δικαιοσύνης, τη συμφόρηση των δικαστηρίων. Προχθές είδαμε τα πρόσφατα στοιχεία, με βάση τα οποία ένα εκατομμύριο εκκρεμείς υποθέσεις, ουσιαστικά, έχουν τελματώσει τη λειτουργία της δικαιοσύνης.
Και θέλω να σας πω κάτι χαρακτηριστικό για να δείτε πόσο αναποτελεσματική είναι η πολιτεία αλλά και οι εκάστοτε Υπουργοί Δικαιοσύνης, όλων των περιόδων. Πριν από ένα χρόνο, άρχισαν να εκδίδονται αποφάσεις επί αγωγών, που είχαν ασκηθεί το 2001 και το 2002 για το περίφημο εκείνο επίδομα των 174 ευρώ. Πριν από ένα χρόνο! Δέκα χρόνια εκκρεμότητα, κυρίες και κύριοι συνάδελφοι. Είχαν ασκηθεί χιλιάδες τέτοιες αγωγές. Σε κάποιες από αυτές, που τελεσιδίκησαν, το δημόσιο δεν άσκησε αναίρεση, δεν εξάντλησε όλη τη δωσιδικία, και πληρώθηκαν. Σε κάποιες άλλες -δηλαδή μισές-μισές- στο 50% αυτών των αποφάσεων, ασκήθηκαν αιτήσεις αναίρεσης. Προσέξτε το παράλογο. Σε ίδιες ακριβώς αποφάσεις, κάποιοι τα πήραν, ενώ σε κάποιες άλλες, το δημόσιο άσκησε αναίρεση. Ξέρετε τι σημαίνει για τους μη νομικούς αυτό, κυρίες και κύριοι συνάδελφοι; Ότι κάποιες χιλιάδες υποθέσεις φτάνουν στο Συμβούλιο της Επικρατείας, σε ένα συγκεκριμένο τμήμα.
Να σας διαβάσω το χαρακτηριστικό έγγραφο του Υπουργείου Παιδείας και Θρησκευμάτων, το τελευταίο, το καταληκτικό, που αναφέρει: «Για τους ανωτέρω λόγους και μέχρι τη λήψη της αναφερόμενης απάντησης» -από το Νομικό Συμβούλιο του Κράτους, δηλαδή, για το τι θα κάνουμε- «παρέχεται η δυνατότητα μεταφοράς πίστωσης για εκτέλεση μόνο αμετάκλητων ή καταψηφιστικών ανέκκλητων και τελεσίδικων δικαστικών αποφάσεων». 
Λύστε αυτό το πρόβλημα μια και καλή, κύριε Υπουργέ. Θεσπίστε διαδικασία, ούτως ώστε αυτές οι υποθέσεις να μη φθάνουν στο Συμβούλιο της Επικρατείας, να μην εξαντλείται η δωσιδικία, να μην ταλαιπωρούνται οι πολίτες και να μη βαρύνονται τα ανώτατα δικαστήρια με τέτοιες υποθέσεις. Δεν το έχετε κάνει και είναι χιλιάδες αυτές οι υποθέσεις. Κάντε το ως μία κίνηση ανακούφισης των δικαστηρίων έστω σε αυτές τις υποθέσεις.
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"73150"," Ευχαριστούμε, κύριε συνάδελφε.
Τον λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας, ο κ. Σπύρος Χαλβατζής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73151"," Ευχαριστώ, κύριε Πρόεδρε.
Πριν από την τοποθέτησή μου, θέλω να κάνω ένα σχόλιο. Ο εισηγητής της Νέας Δημοκρατίας στην ομιλία του ανέφερε σε τρία σημεία ότι όλες οι πτέρυγες της Βουλής συμφώνησαν κ.λπ., κ.λπ.. Σχεδόν παρόμοια αναφορά έκανε και ο εισηγητής του ΠΑΣΟΚ. Η επανάληψη για τρεις φορές της ίδιας αναφοράς μπορεί να δημιουργήσει ψεύτικες εντυπώσεις. Και αυτό, όχι μόνο δεν είναι σωστό αλλά είναι πάρα πολύ κακό το να δημιουργούνται συγχύσεις. Άλλωστε, η μισή αλήθεια είναι ένα ολόκληρο ψέμα. Το υπογραμμίζω αυτό, γιατί; Γιατί το Κομμουνιστικό Κόμμα Ελλάδας με σαφήνεια ξεκαθάρισε και δεν συμφώνησε και δεν ψήφισε το νομοσχέδιο στην επιτροπή και φυσικά δεν θα το ψηφίσει και σήμερα. Θα αναφέρω παρακάτω τους λόγους για τους οποίους το Κομμουνιστικό Κόμμα Ελλάδας δεν ψηφίζει αυτό το νομοσχέδιο.
Συγκεκριμένα για το νομοσχέδιο, θέλω να πω ότι η Κυβέρνηση σε εφαρμογή των διαδικασιών που προβλέπονται από τη νομοθεσία της Ευρωπαϊκής Ένωσης, στο όνομα της διαφάνειας και της εξασφάλισης της ποιότητας, φέρνει προς ψήφιση το συζητούμενο νομοσχέδιο, που προβλέπει συγκεκριμένη διαδικασία επιλογής των δικαστών και γενικών εισαγγελέων που θα εκπροσωπούν την Ελλάδα στο Δικαστήριο της Ευρωπαϊκής Ένωσης και στο Γενικό Δικαστήριο της Ευρωπαϊκής Ένωσης.
Συγκεκριμένα, προτείνεται δημόσια πρόσκληση υποβολής υποψηφιοτήτων, παροχή αιτιολογημένης γνώμης από ειδική επιτροπή που συγκροτείται με το υπό συζήτηση νομοσχέδιο στην οποία, όπως ειπώθηκε ήδη, συμμετέχουν οι Πρόεδροι του Αρείου Πάγου και του Συμβουλίου της Επικρατείας, ο πρόεδρος ενός πανεπιστημιακού νομικού τμήματος και οι πρώην δικαστές και εισαγγελείς των δικαστηρίων της Ευρωπαϊκής Ένωσης. Η τελική επιλογή θα γίνεται από το Υπουργικό Συμβούλιο, φυσικά βέβαια μετά από πρόταση του αρμόδιου Υπουργού Δικαιοσύνης και θα γίνεται επιλογή μεταξύ των τριών που προτάθηκαν από την επιτροπή.
Όμως, διαβάζοντας τη σχετική ιστοσελίδα της Ευρωπαϊκής Ένωσης, τι διαπιστώνουμε; Διαπιστώνουμε ότι το Δικαστήριο της Ευρωπαϊκής Ένωσης, διασφαλίζει την ομοιόμορφη ερμηνεία και εφαρμογή του δικαίου της Ευρωπαϊκής Ένωσης σε όλες τις χώρες-μέλη της. Διευθετεί, επίσης, τις νομικές διαφορές μεταξύ των κυβερνήσεων των χωρών-μελών και των θεσμικών οργάνων της Ευρωπαϊκής Ένωσης. Τι πιο φυσικό; Φυσικά πρόσωπα, εταιρείες και οργανισμοί μπορούν επίσης να προσφύγουν στο λεγόμενο γενικό δικαστήριο. Υπάρχει και το δικαστήριο της δημόσιας διοίκησης που επιλύει διαφορές μεταξύ της Ευρωπαϊκής Ένωσης και του προσωπικού της. Αυτή είναι μία διαδικασία τυπική για την επίτευξη της ομοιομορφίας στην εφαρμογή του δικαίου της Ευρωπαϊκής Ένωσης.
Επομένως, τα δικαστήρια της Ευρωπαϊκής Ένωσης έχουν συσταθεί -και είναι φυσικό αυτό- για να εφαρμόζουν το δίκαιο της Ευρωπαϊκής Ένωσης. 
Ποια είναι, όμως, τα συμφέροντα που υπερασπίζεται, που προωθεί, που κατοχυρώνει η Ευρωπαϊκή Ένωση; Είναι, κατά την άποψή μας, τα συμφέροντα των μονοπωλιακών επιχειρήσεων που έχουν αναγορευθεί σε υπέρτατο νόμο. Γιατί η Ευρωπαϊκή Ένωση, κατά την άποψή μας, δεν είναι τίποτε άλλο, παρά ένωση των μονοπωλίων. Από τη φύση της ο χαρακτήρας της Ευρωπαϊκής Ένωσης είναι αντιλαϊκός και αντιδραστικός. Βρίσκεται απέναντι στα συμφέροντα των εργαζομένων και των λαών της Ευρωπαϊκής Ένωσης. Ο συγκεκριμένος χαρακτήρας της Ευρωπαϊκής Ένωσης και των θεσμικών και των διοικητικών της οργάνων, όπως είναι τα δικαστήριά της, δεν  μπορεί να αλλάξει, ακόμη και αν επιλεγούν οι καλύτεροι και αξιότεροι δικαστές και εισαγγελείς για να στελεχώσουν αυτά τα δικαστήρια. 
Με βάση, λοιπόν, το χαρακτήρα και το ρόλο της Ευρωπαϊκής Ένωσης, ξανατονίζουμε ότι οι ικανότεροι και αξιότεροι δικαστές και εισαγγελείς και αν επιλεγούν, θα κινούνται, κύριε εισηγητά του ΣΥΡΙΖΑ, στο αυστηρό πλαίσιο των νόμων, των αποφάσεων και επιλογών των πολιτικών οργάνων της Ευρωπαϊκής Ένωσης. Το πλαίσιο αυτό -και δεν το λέμε μόνο εμείς ως ΚΚΕ, το λένε πάρα πολλοί- είναι ένα αντεργατικό, αντιλαϊκό πλαίσιο, το οποίο υπηρετεί τα συμφέροντα και τα κέρδη των μονοπωλιακών ομίλων.
Όσοι αποδέχονται, όσοι ενστερνίζονται αυτές τις πολιτικές επιλογές, φυσικό είναι να κινούνται σε αυτόν τον δρόμο. Τον μονόδρομο της Ευρωπαϊκής Ένωσης στον οποίο κινείστε όλες οι πολιτικές δυνάμεις. Το Κομμουνιστικό Κόμμα Ελλάδας είναι κατηγορηματικά, είναι ριζικά αντίθετο με την Ευρωπαϊκή Ένωση των μονοπωλίων. Και φυσικό επόμενο είναι να αγωνίζεται ενάντια στην Ευρωπαϊκή Ένωση, να προωθεί την πάλη για την αποδέσμευση της χώρας από την ίδια και από κάθε ιμπεριαλιστικό οργανισμό. Ο καθένας μας ακολουθεί το δρόμο που έχει επιλέξει. 
Ας μιλήσουμε, λοιπόν, πιο συγκεκριμένα και με αφορμή το νομοσχέδιο, να θυμίσουμε συγκεκριμένες αποφάσεις του δικαστηρίου της Ευρωπαϊκής Ένωσης που επιβεβαιώνουν αυτήν τη θέση του Κομμουνιστικού Κόμματος Ελλάδος για τον χαρακτήρα της Ευρωπαϊκής Ένωσης και των οργάνων της.
Πρώτον, με βάση την οδηγία της Ευρωπαϊκής Ένωσης για την απελευθέρωση της παροχής υπηρεσιών στην ενιαία αγορά, τη λεγόμενη και οδηγία Μπόλκενσταϊν, το δικαστήριο της Ευρωπαϊκής Ένωσης έκρινε παράνομες τις απεργίες των συνδικάτων των φυλακών  ναυτεργατών και των Σουηδών οικοδόμων, επειδή παραβίασαν τη θεμελιώδη ελευθερία που κατοχυρώνουν οι συνθήκες της Ευρωπαϊκής Ένωσης, δηλαδή την ελευθερία κίνησης του κεφαλαίου, γιατί ζήτησαν να εφαρμοστούν οι συλλογικές συμβάσεις της Φινλανδίας και της Σουηδίας, αντί των εσθονικών και λετονικών συμβάσεων εργασίας, όπου είχαν την έδρα τους ή ήθελαν να τη μεταφέρουν οι εταιρείες «LAVAL» και «VIKING», για να πληρώνουν με μεροκάματα και μισθούς πείνας τους εργαζόμενους αυτών των επιχειρήσεων. 
Δεύτερον, το 2012, η Ευρωπαϊκή Επιτροπή δημοσίευσε πρόταση κανονισμού, γνωστού και ως κανονισμού Monti II, με στόχο, όπως αναφερόταν, την αποσαφήνιση της άσκησης του δικαιώματος της συλλογικής δράσης στο πλαίσιο των οικονομικών ελευθεριών της ενιαίας αγοράς και ιδίως της ελευθερίας εγκατάστασης και της ελευθερίας παροχής υπηρεσιών.
Επρόκειτο για ένα αντιαπεργιακό τερατούργημα, σύμφωνα με το οποίο, κάθε απεργία που θα γίνει σε οποιοδήποτε κράτος-μέλος της Ευρωπαϊκής Ένωσης, πρέπει να σέβεται τις οικονομικές ελευθερίες κίνησης του κεφαλαίου που καθιέρωσε η Συνθήκη του Μάαστριχτ, ενώ υποχρέωνε τα κράτη-μέλη, να ενημερώνουν τα άλλα κράτη-μέλη των οποίων οι επιχειρήσεις τους θίγονται από μία απεργιακή κινητοποίηση, καθώς και να ενημερώνει και την επιτροπή για τα μέτρα που παίρνουν ή σκοπεύουν να πάρουν για να σταματήσουν την απεργία. 
Κάτω από τις αντιδράσεις του εργατικού κινήματος, ο κανονισμός αυτός προσωρινά αποσύρθηκε. Όμως, σε περίπτωση που επανέλθει και ψηφιστεί, οι απεργίες δεν θα κηρύσσονται παράνομες και καταχρηστικές μόνο από την ταξική δικαιοσύνη των κρατών-μελών αλλά και από τα ευρωδικαστήρια, πράγμα που θα έχει γενικότερες συνέπειες, γιατί αυτά τα δικαστήρια θα είναι υπό τη γενική εποπτεία της λογικής της καταστολής των εργατικών και λαϊκών αγώνων.
Τρίτον, θυμίζουμε παλιότερες αντεργατικές και αντιλαϊκές αποφάσεις του δικαστηρίου της Ευρωπαϊκής Ένωσης, που διευκόλυναν στη συνέχεια και την ελληνική Κυβέρνηση να θεσμοθετήσει αντιλαϊκά μέτρα, όπως η απόφαση για την εξίσωση των ορίων συνταξιοδότησης μεταξύ ανδρών και γυναικών –και αυτά στο όνομα της ισότητας- ή τα πρόστιμα που επιβλήθηκαν στο ελληνικό δημόσιο για την Ολυμπιακή, στο όνομα της απελευθέρωσης της αγοράς των αεροπορικών υπηρεσιών, που διευκόλυναν τις ελληνικές κυβερνήσεις και στο ξεπούλημα της Ολυμπιακής. Με το επιχείρημα ότι θα επιβληθούν αντίστοιχα πρόστιμα από την Ευρωπαϊκή Επιτροπή και το ευρωδικαστήριο, προχώρησε και η λεγόμενη απελευθέρωση της ενέργειας, των σιδηροδρόμων κ.λπ.. 
Με βάση, λοιπόν, όλα τα παραπάνω –γιατί δεν μπορούμε να μιλήσουμε και για άλλες αποφάσεις ευρωπαϊκών δικαστηρίων ή το ρόλο συνολικά της Ευρωπαϊκής Ένωσης, δεν είναι το θέμα μας αυτό- και πέρα από πρόσωπα και επιλογή προσώπων, το Κομμουνιστικό Κόμμα Ελλάδας καταψηφίζει αυτό το νομοσχέδιο.
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"73152"," Ευχαριστούμε, κύριε συνάδελφε.
Τον λόγο έχει ο κύριος Υπουργός.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73153"," Ευχαριστώ, κύριε Πρόεδρε.
Δεν έχω πολλά να πω εν όψει του ότι οι βασικές παραδοχές του νομοσχεδίου είναι και παραδοχές της πλειοψηφίας των κομμάτων. Θα ήθελα να αναφερθώ μόνο στο γεγονός ότι για πρώτη φορά ένα τέτοιο νομοθέτημα επιλογής δικαστικών λειτουργών στα ευρωπαϊκά δικαστήρια, γίνεται με αυτόν τον άκρως δημοκρατικό αλλά και αξιοκρατικό τρόπο.
Θα ήθελα μόνο να πω για τον κ. Κοντονή, σε σχέση με την επιφύλαξη που είχε όσον αφορά τις προϋποθέσεις για την επιλογή κάποιου στη θέση του δικαστή του Ευρωπαϊκού Δικαστηρίου, ότι στο άρθρο 4, που κάνει λόγο για το εγνωσμένο κύρος, είναι μία διάταξη την οποία πήραμε από την ίδια τη Συνθήκη της Λισαβόνας. Είναι διάταξη …","ΧΑΡΑΛΑΜΠΟΣ ΑΘΑΝΑΣΙΟΥ",10
"73154"," Το είπα και εγώ, κύριε Υπουργέ.","ΣΤΑΥΡΟΣ ΚΟΝΤΟΝΗΣ",236
"73155"," Αυτό επιτάσσει η Συνθήκη της Λισαβόνας στα άρθρα 253 και 254. Εξάλλου, το άρθρο 7 αναφέρει επακριβώς τα προσόντα τα οποία πρέπει να κρίνει η επιτροπή όταν καλείται να επιλέξει τους δικαστικούς λειτουργούς, τους τρεις δικαστικούς λειτουργούς που προτείνει στο Υπουργικό Συμβούλιο.
Όπως σας διαβάζω, λέει ότι η επιτροπή, ιδίως στην ενδεικτική απαρίθμηση –μπορεί να είναι και άλλα στοιχεία- λαμβάνει υπ’ όψιν στοιχεία όπως το ήθος, την ακεραιότητα, τη φύση και την ποιότητα των σπουδών τους, την επιστημονική τους κατάρτιση, το περιεχόμενο και τη διάρκεια της επαγγελματικής τους εμπειρίας-σταδιοδρομίας, τη συνάφεια της εμπειρίας αυτής με το δίκαιο της Ευρωπαϊκής Ένωσης, την εξοικείωσή τους με το εν λόγω αντικείμενο και το δικαιοδοτικό σύστημα της Ευρωπαϊκής Ένωσης, τη γλωσσομάθεια κ.λπ..
Ως προς το αν μπορεί, όπως είπατε, να κατονομάζονται –γιατί όχι;- καθηγητές πανεπιστημίου, να σας πω ότι ένας καθηγητής πανεπιστημίου, μόνο εκ του γεγονότος ότι είναι καθηγητής πανεπιστημίου, δεν σημαίνει ότι είναι και εγνωσμένου κύρους. Συνεπώς, νομίζω ότι αφήνεται μία ελευθερία στην επιτροπή να επιλέξει. 
Τώρα για τον κ. Τσούκαλη –δεν είναι εδώ- θέλω να πω, όσον αφορά το θέμα του αυτοφώρου –κάτι που έχω ήδη πει στη Βουλή- ότι για ήσσονος σημασίας οικονομικά αδικήματα, το αυτόφωρο θα καταργηθεί. Είναι κι αυτή μία επιλογή της Κυβέρνησης και ο Πρωθυπουργός έχει δεσμευθεί για αυτό. 
Όσον αφορά την αποποινικοποίηση ήσσονος σημασίας αδικημάτων, δηλαδή μικρής χρηματικής αξίας κι αυτό είναι στη μελέτη μας. Είπα την προηγούμενη φορά στην επιτροπή ότι έχουμε ένα σχέδιο. Δεν είμαι ο μόνος αρμόδιος. Είμαστε συναρμόδιοι με το Υπουργείο Οικονομικών. Σύντομα θα κατατεθούν οι βελτιώσεις αυτές στη νομοθεσία του ποινικού οικονομικού εγκλήματος στη Βουλή. 
Τώρα, σχετικά με το ζήτημα των εκκρεμοτήτων και των αιτήσεων αναιρέσεων στο Συμβούλιο της Επικρατείας, αν και είναι εκτός θέματος, πρέπει να πω ότι οι προϋποθέσεις είναι ιδιαίτερα αυστηρές στο να ασκήσει κάποιος αναίρεση. Δεν μπορεί δηλαδή να ασκηθεί αναίρεση στο Συμβούλιο της Επικρατείας για ποσά που είναι κάτω από 40.000 ευρώ. Επομένως, εξ αυτού του λόγου είναι δύσκολο διαφορές από επιδόματα, όπως αναφέρθηκε, να φθάσουν αναιρετικά στο Συμβούλιο της Επικρατείας λόγω του ποσού της διαφοράς.
Από την άλλη πλευρά, όμως, θυμίζω ότι από το 2011 προβλέπεται η πιλοτική ή πρότυπη δίκη ενώπιον του Συμβουλίου της Επικρατείας, όπου όταν τεθεί και λυθεί ένα ζήτημα, το οποίο είναι μείζονος σημασίας, που ενδεχομένως αφορά πάρα πολλές υποθέσεις, από το Συμβούλιο της Επικρατείας, αυτό να αποτελεί έναν μπούσουλα, μία δέσμευση για τα διοικητικά δικαστήρια να ακολουθούν τη λύση αυτή. 
Αυτά ήθελα να πω, όσον αφορά τις παρατηρήσεις σας. 
Όσον αφορά το θέμα που είπε ο κ. Χαλβατζής, ότι δηλαδή είναι ταξική η δικαιοσύνη στην Ευρωπαϊκή Ένωση, πρέπει να σας πω, κύριε Χαλβατζή, ότι αν δεν υπήρχαν οι αποφάσεις-πλαίσιο, οι οδηγίες και οι κανονισμοί της Ευρωπαϊκής Ένωσης, θα είχαμε ίσως μικρότερη προστασία στα ανθρώπινα δικαιώματα, μικρότερη προστασία της παιδικής και εφηβικής ηλικίας και μικρότερη προστασία των θεμελιωδών δικαιωμάτων του ανθρώπου. 
Αυτά ήθελα να πω, κυρίες και κύριοι συνάδελφοι. 
Ευχαριστώ πολύ.","ΧΑΡΑΛΑΜΠΟΣ ΑΘΑΝΑΣΙΟΥ",10
"73156"," Ευχαριστώ πολύ, κύριε Υπουργέ.
Τον λόγο έχει ο κ. Ματθαιόπουλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73157"," Βρίσκομαι στη δυσάρεστη θέση να…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"73158"," Κύριε συνάδελφε, συγγνώμη.","ΧΑΡΑΛΑΜΠΟΣ ΑΘΑΝΑΣΙΟΥ",10
"73159"," Παρακαλώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"73160"," Κύριε Πρόεδρε, ήθελα να πω για τη βουλευτική τροπολογία με γενικό αριθμό 1838 και ειδικό 110, της 23ης Σεπτεμβρίου 2014, που αφορά την αποτέφρωση, ότι είχε παραλειφθεί στη διάταξη του νόμου η λέξη «καταργούνται». Οι άλλες τροπολογίες είναι σεβαστές.","ΧΑΡΑΛΑΜΠΟΣ ΑΘΑΝΑΣΙΟΥ",10
"73161"," Θα τη δούμε. Για αυτήν την τροπολογία με αριθμό 1838, αυτήν τώρα που αναφέρατε, τι έχει γίνει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73162"," Ανέφερα την τροπολογία με γενικό αριθμό 1838 και ειδικό 110. Αυτή γίνεται δεκτή. Οι άλλες θέλουν μελέτη.","ΧΑΡΑΛΑΜΠΟΣ ΑΘΑΝΑΣΙΟΥ",10
"73163"," Εντάξει, κύριε Υπουργέ. Θα μας τα πείτε στη συνέχεια, γιατί έχω δώσει τον λόγο στον κ. Ματθαιόπουλο. 
Ορίστε, κύριε Ματθαιόπουλε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73164"," Ευχαριστώ, κύριε Πρόεδρε.
Επανέρχομαι, λέγοντας ότι βρίσκομαι στη δυσάρεστη θέση να επαναφέρω ένα ζήτημα μείζονος εθνικής σημασίας, ένα ζήτημα το οποίο για πολλοστή φορά αντιμετωπίστηκε από την Κυβέρνηση Σαμαρά με τη γνωστή αναλγησία, αναισθησία και υποχωρητικότητα, το θέμα της Μακεδονίας. 
Στη σημερινή συνάντηση που είχε ο Πρωθυπουργός με την κ. Μέρκελ, κατόπιν ερώτησης που κατέθεσε η δημοσιογράφος της «DEUTSCHE WELLE», ακούστηκε –μεταφέρω αυτολεξεί την ερώτηση προς τον κ. Σαμαρά- το εξής εξωφρενικό: «Συζητήσατε για τη διένεξη περί του ονόματος με τη Μακεδονία;». Η δημοσιογράφος ανέφερε το κράτος των Σκοπίων με το όνομα «Μακεδονία» και ο κ. Σαμαράς, αντί να διαμαρτυρηθεί μπροστά σε αυτό το ιστορικό όνειδος, αντί να κάνει ό,τι έκανε, παριστάνοντας τον Μακεδονομάχο στην Αμφίπολη, απάντησε, λέγοντας ότι «δεν έχω τίποτα άλλο να προσθέσω». 
Όλα αυτά συμβαίνουν τη στιγμή που ο ελληνικός λαός, όπως βλέπετε, μετά από περίπου τέσσερα χρόνια μνημονίου, βάλλεται από παντού και οικονομικά και κάποιοι με ευκαιρία το μνημόνιο ξεπουλούν την πατρίδα στους διεθνείς τοκογλύφους.
Καταγγέλλουμε το συγκεκριμένο περιστατικό ως ένα από τα πολλά αντίστοιχα, κατά τα οποία η Κυβέρνηση ξεπουλάει το όνομα της Μακεδονίας. Όμως, όλα αυτά εντάσσονται στο γενικότερο πλαίσιο της λεγόμενης «εξωτερικής διπλωματικής πολιτικής», η οποία κάνει συνεχείς υποκύψεις και στη Μέρκελ και στους Σκοπιανούς και στους Αμερικανούς, οι οποίοι θέλουν άρον-άρον να τελειώνουν με το θέμα της ονομασίας των Σκοπίων. 
Σε ό,τι αφορά το σημερινό σχέδιο νόμου, χαιρόμαστε που επιτέλους γίνεται κάποια συζήτηση σχετικά με το Υπουργείο Δικαιοσύνης και σχετικά με τον αρμόδιο Υπουργό. Το σημερινό θέμα αφορά τον τρόπο επιλογής διάφορων δικαστών, οι οποίοι θα ενταχθούν στα δικαστήρια της Ευρωπαϊκής Ένωσης και άλλες διατάξεις και ο τρόπος επιλογής που θα γίνει από το αρμόδιο Υπουργείο για τα συγκεκριμένα αυτά θεσμικά όργανα. 
Στην περίπτωση αυτή θα δούμε ότι δυστυχώς το συγκεκριμένο Υπουργείο δεν μπορεί να διασφαλίσει ούτε τη νομιμότητα των διαδικασιών ούτε και το επιδιωκόμενο που προκύπτει από την αιτιολογική έκθεση του νομοσχεδίου. Τα έργα και οι ημέρες του Υπουργείου και του συγκεκριμένου Υπουργού είναι χαρακτηριστικά που αποδεικνύουν ότι αυτή η συγκυβέρνηση έχει πραγματικά απωλέσει κάθε ίχνος νομιμότητας, έχει απωλέσει κάθε ίχνος νομότυπης διαδικασίας, όχι μόνο επειδή αντιμετώπισε με το γνωστό αντισυνταγματικό τρόπο την τρίτη πολιτική δύναμη της χώρας, αλλά επειδή επί υπουργίας του κ. Αθανασίου, τον οποίο κάποιοι τον αποκαλούν με το μικρό του όνομα, λες και το Υπουργείο Δικαιοσύνης είναι καφενές και ο Υπουργός είναι καφενείο, λες και το Υπουργείο Δικαιοσύνης μπορεί να το αναφέρει ο οποιοσδήποτε τόσο απαξιωτικά –αναφέρομαι στα δημοσιεύματα των τελευταίων ημερών όπου γνωστοί κύκλοι μιλούσαν για τον Μπάμπη Αθανασίου, ο οποίος ήλεγχε δικαστικούς και άλλους μέσα στον Άρειο Πάγο- θα δούμε ότι το Υπουργείο δεν μπορεί να λέγεται «Υπουργείο Δικαιοσύνης» διότι εδώ βασιλεύει η διαφθορά.
Ενδεικτικά, θα αναφέρω μερικά από τα μεγαλειώδη σκάνδαλα που βασάνισαν την ελληνική κοινωνία τα τελευταία μόνο δύο χρόνια με αποκορύφωμα τη λίστα Λαγκάρντ για την οποία ουδέποτε ασκήθηκε κάποια πειθαρχική δίωξη ενάντια σε άτομα που αποδεδειγμένα και με στοιχεία συγκεκριμένα έχουν διαπράξει το έγκλημα της φοροδιαφυγής, η οποία ανέρχεται σε εκατοντάδες εκατομμύρια ευρώ, τη στιγμή που το έλλειμμα, αυτήν τη μαύρη τρύπα θέλετε να την καλύψετε υπερφορολογώντας το δύσμοιρο ελληνικό λαό. 
Αναφέρω το σκάνδαλο των υποβρυχίων και τις ποινικές ευθύνες που βαρύνουν και τον έτερο της συγκυβέρνησης τον κ. Βενιζέλο, ο οποίος παραμένει φυσικά στο απυρόβλητο, μόνο και μόνο επειδή έτσι επιδιώκεται το αίσθημα της εθνικής ευθύνης και η κυβερνητική σταθερότητα. 
Το γεγονός, λοιπόν, ότι αυτά τα δύο μόνο μείζονα σκάνδαλα που απασχολούν –επαναλαμβάνω- τα τελευταία δύο χρόνια την ελληνική κοινωνία δεν ενεργοποίησαν τα αντανακλαστικά του Υπουργού –που ξέρει, όμως, να σπεύδει τις διαδικασίες για να έχουμε τη βιομηχανία άρσης ασυλίας για Βουλευτές- αποδεικνύει ότι το Υπουργείο είναι παντελώς αδιάφορο σε ό,τι αφορά τα πραγματικά προβλήματα που απασχολούν τον Έλληνα. 
Ακολουθούν και άλλα παραδείγματα, όπως η χρηματοδότηση μη κυβερνητικών οργανώσεων, η χρηματοδότηση γνωστών κύκλων, οι οποίοι συνδιαλέγονται με την πολιτική εξουσία, η συγκάλυψη των ποινικών ευθυνών που αφορά την είσοδο της χώρας στο Διεθνές Νομισματικό Ταμείο και τα χαλκευμένα στοιχεία της ΕΛΣΤΑΤ, βάσει των οποίων η Ελλάδα σύρθηκε σε αυτόν τον κυκεώνα για τον οποίο ο ελληνικός λαός σήμερα πληρώνει με το αίμα του για να θησαυρίζουν οι διεθνείς τοκογλύφοι και πολλές διατάξεις, τροπολογίες –«ντροπολογίες», όπως χαρακτηριστικά λέγονται-  που αφορούν διατάξεις για να χαριστούν χρέη στους καναλάρχες, για να αθωωθούν καταχραστές δημοσίου χρήματος, για απαλλαγές ποινικών ευθυνών ατόμων που χορήγησαν θαλασσοδάνεια στα κόμματα, τα οποία χρωστάνε στο δημόσιο εκατομμύρια ευρώ, για τις θαμμένες δικογραφίες σχετικά με το χρηματισμό Υπουργού της Νέας Δημοκρατίας του κ. Μιχελάκη.
Κι εσάς προσωπικά, κύριε Αθανασίου, σας απασχολούν διάφορα θέματα σε ό,τι αφορά το ψευδές «πόθεν έσχες». Θα μου απαντήσετε, όμως, ότι η ελληνική δικαιοσύνη, η ανεξάρτητη δικαιοσύνη θα διαλευκάνει το ζήτημα αυτό και θα αποδειχθεί, προφανώς, η δική σας αθωότητα. 
Βέβαια, είναι προνόμιο σήμερα για κάποιον να ανήκει στη Νέα Δημοκρατία και στη συγκυβέρνηση. Αυτό αυτομάτως σημαίνει ότι έχει το τεκμήριο της αθωότητας, ενώ αντιστρόφως αν κάποιος είναι Βουλευτής του κόμματος της Χρυσής Αυγής, έχει το τεκμήριο ενοχής του να είναι Χρυσαυγίτης, να μην έχει προσκυνήσει τα μνημόνια και χωρίς καμμία ποινική πράξη που να του έχει αποδοθεί, να βρίσκεται παράνομα έγκλειστος στις Φυλακές Κορυδαλλού. 
Όμως, σε ό,τι αφορά την ανεξάρτητη δικαιοσύνη, η οποία θα επιλέξει τρόπους επιλογής για να διορίσει δικαστές στα δικαστήρια της Ευρωπαϊκής Ένωσης, ποιος Υπουργός θα εξασφαλίσει τη νομιμότητα των διαδικασιών, την αμεροληψία των αποφάσεων; Ποιος Υπουργός είναι αυτός, ο οποίος θα εγγυηθεί ότι αυτά που σήμερα συζητάμε στο εν λόγω νομοσχέδιο θα πραγματοποιηθούν στο ακέραιο, χωρίς να υπάρξει το παραμικρό ίχνος ή υποψία οποιασδήποτε άλλης μη νόμιμης διαδικασίας;
Και αυτό γιατί είμαστε πεπεισμένοι πλέον –κι επανέρχομαι στο θέμα των διώξεων- ότι η ελληνική, δήθεν ανεξάρτητη, δικαιοσύνη εξυπηρετεί το σημερινό σύστημα. Αυτό αποδεικνύεται περίτρανα από το γεγονός ότι η Χρυσή Αυγή έγινε αντικείμενο πολιτικής εκμετάλλευσης, έγινε αντικείμενο πολιτικής εξόντωσης κι αυτό είναι μία θέση η οποία δεν εκφράστηκε μόνο από μέλη του κόμματος. Έχει εκφραστεί από τον πρώην στενό συνεργάτη του Πρωθυπουργού στη μόνη καταγεγραμμένη και αξιόπιστη μαρτυρία που υπάρχει μέχρι σήμερα, σχετικά με το θέμα αυτό, ο οποίος είπε ότι υπήρχαν συγκεκριμένες πολιτικές πιέσεις, υπήρχαν άνθρωποι οι οποίοι δεν είναι τυχαίοι, είναι Υπουργοί του Σαμαρά, που έπαιρναν τηλέφωνο κι έλεγαν ότι πρέπει οπωσδήποτε να τελειώνουμε με τη Χρυσή Αυγή και ότι για να πάει η Χρυσή Αυγή στο 2%, πρέπει κάποιοι άνθρωποι να κλειστούν παράνομα στη φυλακή.
Και υπενθυμίζω τη δική σας τοποθέτηση από αυτό εδώ ακριβώς το Βήμα κατόπιν ερώτησης που κατέθεσε προς εσάς ο συναγωνιστής Κασιδιάρης, ότι πράγματι πήρατε τηλέφωνο κατά της διάρκεια της προανακριτικής διαδικασίας για να ενημερωθείτε στις τρεις τα χαράματα σχετικά με την υπόθεση και σχετικά με την ανάκριση. Αν είναι δυνατόν να παραδέχεται Υπουργός Δικαιοσύνης ότι παρενέβη τηλεφωνικώς κατά τη διάρκεια προανάκρισης για ένα τόσο σημαντικό ζήτημα! 
Επιπλέον, σε ό,τι αφορά γενικότερα το θέμα των διώξεων, θέλω να καταγγείλω το αισχρό που ξεπερνάει κάθε όριο υποκρισίας περιστατικό της επέκτασης της ποινής για άλλους επιπλέον έξι μήνες για το συναγωνιστή και Αρχηγό του κόμματος Νικόλαο Μιχαλολιάκο και για το συναγωνιστή Χρήστο Παππά, διότι –σύμφωνα με το σκεπτικό της δικής σας ανεξάρτητης δικαιοσύνης- επειδή είναι εγκληματίες, ως τέτοιοι πρέπει να παραμείνουν στη φυλακή. 
Το ερώτημα είναι: Έχετε στοιχεία για να στοιχειοθετήσετε αυτήν εδώ την κατηγορία, ότι η Χρυσή Αυγή είναι μια εγκληματική οργάνωση; Ή μήπως κρύβονται άλλες σκοπιμότητες πίσω από αυτήν εδώ τη δίωξη, τις οποίες σκοπιμότητες έχετε παραδεχτεί κι εσείς και ο πρώην Υπουργός Δικαιοσύνης και ο ίδιος ο Πρωθυπουργός;
Κι αν θέλετε να λέγεστε ότι είστε πράγματι άτεγκτος και ότι υπηρετείτε το θεσμό της δικαιοσύνης, ένα μόνο μένει να κάνετε: Να φέρετε στη Βουλή προς συζήτηση για να διερευνηθεί αν αυτά που ειπώθηκαν στο περίφημο βίντεο Μπαλτάκου είναι αλήθειες ή ψέματα. Αν είναι ψέματα να κάνετε μήνυση στο συνάδελφο που σας συκοφαντεί τόσο βάναυσα. Εάν είναι αλήθεια, όμως, εδώ μιλάμε ότι έχει καταργηθεί το Σύνταγμα, ότι έχει διαγραφεί η λαϊκή βούληση, βούληση η οποία εκφράστηκε μέσα από νόμιμες διαδικασίες, με τις εκλογές, το αποτέλεσμα των οποίων έλεγε ότι η Χρυσή Αυγή θα είναι μέσα στο ελληνικό Κοινοβούλιο για να εκπροσωπήσει μία μεγάλη μερίδα του ελληνικού λαού.
Ως εκ τούτου δεν έχετε κανένα απολύτως δικαίωμα, χωρίς να κρατάτε τα προσχήματα, να σέρνετε στη φυλακή αθώους ανθρώπους με μοναδικό κριτήριο ότι είναι χρυσαυγίτες και ότι κόβουν ψήφους από τη Νέα Δημοκρατία. Για να δείτε ότι είναι υποκριτικό αυτό που συζητάμε σήμερα, εγώ θα επικαλεστώ ξανά την ίδια μαρτυρία του Μπαλτάκου, στο τέλος της οποίας λέγεται το πώς γίνεται η επιλογή συγκεκριμένων προσώπων. 
Και για να έρθω στο νομοσχέδιο, επειδή συζητάμε το πώς θα επιλεγούν συγκεκριμένα…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"73165"," Ολοκληρώστε. Τελειώνει ο χρόνος σας. Έπρεπε να έχετε έρθει στο νομοσχέδιο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73166"," Έχω ένα λεπτό ακόμα. Το νομοσχέδιο αφορά γιατί συζητάμε τον τρόπο επιλογής συγκεκριμένων ανθρώπων. 
Έλεγε ο Μπαλτάκος: Είναι απλό το πώς γίνεται η επιλογή συγκεκριμένων ανθρώπων που υπηρετούν τη δική σας ανεξάρτητη μνημονιακή δικαιοσύνη. Είναι από το ίδιο χωριό. Ή μάλλον δεν είναι από το ίδιο. Αν δείτε το χάρτη, είναι απέναντι. Δεν χρειάζεται να το συζητάμε. 
Έτσι, λοιπόν, με αυτόν εδώ τον τρόπο γίνεται; Δεν χρειάζεται, κύριε Αθανασίου, να κάνετε νεύματα. Είναι καταγεγραμμένες αυτές οι μαρτυρίες. Εγώ σας καλώ αν είστε υπεύθυνος άνθρωπος και θέλετε να αντικρούσετε τα επιχειρήματά μου, να κάνετε μήνυση στον άνθρωπο που κατ’ εσάς σας συκοφαντεί. Διαφορετικά, φέρτε στοιχεία να μας αποδείξετε ότι όλα αυτά που λέει ο Μπαλτάκος είναι ψέματα.
Αν λοιπόν, θέλετε να βάλετε δικούς σας ανθρώπους επειδή είναι από το ίδιο χωριό ή από το ίδιο νησί ή από τον ίδιο νομό, αυτό είναι δικό σας θέμα. Δεν έχετε, όμως, το δικαίωμα να επικαλείστε το θεσμό της ανεξάρτητης δικαιοσύνης, η οποία καταδικάζει ανθρώπους αθώους μόνο και μόνο επειδή είναι Βουλευτές του ελληνικού Κοινοβουλίου και επειδή ανήκουν στη Χρυσή Αυγή. 
Μέχρι τότε, κύριε Υπουργέ, έχουν να συζητηθούν πάρα πολλά. Έχετε πολύ μεγάλο μερίδιο ευθύνης και σε εσάς πέφτει η ευθύνη αυτή να αποδείξετε ότι τα συγκεκριμένα λεγόμενα του δικού σας συνεργάτη είναι ψέματα και τίποτε άλλο. Διαφορετικά, θα πρέπει κι εσείς, αν πιστεύετε στη δικαιοσύνη, να υποστείτε τις ανάλογες συνέπειες.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"73167"," Τον λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Δρίτσας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73168"," Ευχαριστώ, κύριε Πρόεδρε.
Το σημερινό σχέδιο νόμου για τη διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης όντως θα μπορούσε να δώσει μια ευκαιρία για μια γενικευμένη συζήτηση για την ανεξαρτησία της δικαιοσύνης. Όμως, παρ’ όλα αυτά, αυτό το νομοσχέδιο με αυτές τις ρυθμίσεις δεν μπορεί να χωρέσει αυτήν τη συζήτηση, παρά μόνο ως αφορμή, αν είχαμε τον χρόνο και αν η συζήτηση αυτή μπορούσε να γενικευθεί και στην Ολομέλεια για ένα πραγματικά μείζον ζήτημα.
Η δικαιοσύνη και η απονομή της, πράγματι, δεν είναι μόνο ζήτημα έγκυρων, άξιων, ικανών και αδέκαστων δικαστών. Είναι ζήτημα κοινωνικών και πολιτικών συσχετισμών, που διαμορφώνει θεσμικά πλαίσια, νομοθετικές ρυθμίσεις, εικαζόμενη βούληση των κυρίαρχων δυνάμεων και πολλών, πολλών άλλων, από τα οποία και οι δικαστές επηρεάζονται.
Πλην, όμως, και σ’ αυτήν τη ρύθμιση, που έχει στοιχεία αντικειμενικότητας –τα ανέδειξε ο εισηγητής μας ο κ. Κοντονής, με τον πιο καλό τρόπο- εμφιλοχωρεί η πάγια τάση των συντηρητικών δυνάμεων όχι του πολιτικού ελέγχου με την έννοια του ελέγχου του Κοινοβουλίου ή των αιρετών απέναντι στις λειτουργίες του δημόσιου βίου, αλλά του ασφυκτικού ελέγχου της ανάδειξης της ηγεσίας της δικαιοσύνης.
Δεν μπορεί να ανατραπεί αυτό το πλαίσιο μέσα από μια τέτοια ρύθμιση. Προφανώς, το υπακούει και προσπαθεί να εξαντλήσει όντως τη μεγαλύτερη δυνατότητα αντικειμενικής και αξιοκρατικής κρίσης. Όμως, ελλοχεύει αυτός ο άκρατος και καθόλου αναιτιολόγητος ηγεμονισμός ελέγχου της δικαιοσύνης από την πολιτική εξουσία.
Θα σας πω ένα παράδειγμα: Γιατί μετά από μια τέτοια διαδικασία που προτείνετε –να προκηρυχθούν τα προσόντα διά νόμου κιόλας και να έχουν κατηγοριοποιηθεί, να προκηρυχθούν οι θέσεις αυτές, η πρόσκληση ενδιαφέροντος, να υπάρξει ένα σώμα από προέδρους του Αρείου Πάγου, του Συμβουλίου Επικρατείας-, μια διαδικασία που έχει στοιχεία αξιοπιστίας ισχυρά, η επιλογή να χρειάζεται να επικυρωθεί και από τον Υπουργό μεταξύ των τριών προτεινομένων και –πάλι καλά- μετά να το αποφασίσει και το Υπουργικό Συμβούλιο;
Αυτά είναι πράγματα, που δεν θα τα συζητήσουμε σ’ αυτό το νομοσχέδιο. Τοποθετηθήκαμε σ’ αυτό το νομοσχέδιο. Όμως, επιτέλους, χρειάζεται να «αναπνεύσει» η δικαιοσύνη με διαφορετικούς όρους και με διαφορετικούς κανόνες.
Πράγματι, οι επισημάνσεις που έκανε ο Σταύρος Κοντονής σχετικά με το άρθρο 4 είναι, επίσης, σημαντικές, γιατί εκεί οι ασάφειες εμφιλοχωρούν και μπορούν αυτές οι ασάφειες να αφήσουν υπό ορισμένες συνθήκες και προϋποθέσεις πάρα πολλές δυνατότητες, τις οποίες μπορεί κανείς να μην τις έχει αντιμετωπίσει μέχρι τώρα, αλλά από εδώ και πέρα κανείς δεν εγγυάται ότι δεν θα προκύψουν και, από εκεί και πέρα, να τρωθεί μια διαδικασία που δείχνει να εξασφαλίζει μια αντικειμενικότητα.
Κυρίες και κύριοι Βουλευτές, πρόσφατα, προ ημερών στην Επιτροπή Θεσμών και Διαφάνειας ο Επιθεωρητής Δημόσιας Διοίκησης ο κ. Ρακιντζής, παρουσίασε την έκθεσή του για το 2013 και είπε πολλά και έχει γράψει πολλά σ’ αυτήν την έκθεση.
Μεταξύ αυτών έχει γράψει με έναν πολύ σαφή, κατηγορηματικό και ανεπίδεκτο αμφισβητήσεων τρόπο ότι υπάρχουν περιπτώσεις –και όχι λίγες- όπου το ελληνικό Κοινοβούλιο ψηφίζει νόμους χαριστικούς, για συγκεκριμένα συμφέροντα και συγκεκριμένους επιχειρηματίες ή ισχυρά πρόσωπα.
Όπως επίσης σε άλλη αποστροφή της έκθεσής του λέει πάλι ρητά και κατηγορηματικά ότι υπάρχουν δικαστικές υποθέσεις που αφορούν επώνυμους και ισχυρούς που δεν έφτασαν ποτέ στο δικαστήριο, ούτε καν στην έκδοση βουλεύματος και μπήκαν στο αρχείο. Και αυτό συνιστά συγκάλυψη ενόχων ή πιθανότατα ανθρώπων, που υπάρχουν ενδείξεις ενοχής γι’ αυτούς για διάφορα εγκλήματα ή παραβιάσεις του νόμου, με συμφέροντα.","ΘΕΟΔΩΡΟΣ ΔΡΙΤΣΑΣ",139
"73169"," Κύριε Δρίτσα, δεν θα έπρεπε να αναφέρει ποιοι είναι αυτοί και ποιες οι υποθέσεις;","ΧΑΡΑΛΑΜΠΟΣ ΑΘΑΝΑΣΙΟΥ",10
"73170"," Με προλαβαίνετε, κύριε Υπουργέ. Ήμουν αυτός που έθεσα τα ερωτήματα αυτά και ζήτησα μετ’ επιτάσεως να προχωρήσει ο κ. Ρακιντζής στις συγκεκριμένες αναφορές. Αλλά, πριν από εμένα, θα έπρεπε να το είχατε κάνει εσείς. Γιατί, αυτά είναι γραπτά, δεν τα είπε απλώς προφορικά. Είναι στην έκθεση.","ΘΕΟΔΩΡΟΣ ΔΡΙΤΣΑΣ",139
"73171"," Έχει γίνει προκαταρκτική εξέταση, βρίσκεται στην εισαγγελία.","ΧΑΡΑΛΑΜΠΟΣ ΑΘΑΝΑΣΙΟΥ",10
"73172"," Η κ. Κοτζαμάνη, η Εισαγγελέας του Αρείου Πάγου, διέταξε προκαταρκτική εξέταση επί τη βάσει των δημοσιευμάτων των εφημερίδων. Αυτά, κύριε Υπουργέ, είναι στην έκθεση και στα Πρακτικά της Βουλής. 
Κύριε Υπουργέ, δεν θα ήθελα να κάνω δίκη προθέσεων και να αναφερθώ σε πρόσωπα ή στους δύο συναδέλφους που υπογράφουν τη σχετική τροπολογία, γιατί εικάζω ότι εκείνοι προθυμοποιήθηκαν να εκφράσουν μια κυβερνητική βούληση. Απευθύνομαι όμως σε εσάς και στο Προεδρείο, λέγοντας ότι θα είναι πολύ χρήσιμο επιτέλους, στην αρχή κάθε συνεδρίασης, ο αρμόδιος Υπουργός να δηλώνει ποιες τροπολογίες δέχεται και ποιες δεν δέχεται. Το Τμήμα δηλαδή να συζητά γι’ αυτές που δέχεται – χωρίς αυτό να σημαίνει ότι δεν μπορεί να συζητήσει και επί τροπολογιών που δεν τις δέχεται ο Υπουργός. Αλλά, είναι κρίσιμο ζήτημα να γνωρίζουμε, εάν τις δέχεται ή όχι.
Σχετικά με την τροπολογία με γενικό αριθμό 1827 και ειδικό αριθμό 106.","ΘΕΟΔΩΡΟΣ ΔΡΙΤΣΑΣ",139
"73173"," Δεν την δεχόμαστε.","ΧΑΡΑΛΑΜΠΟΣ ΑΘΑΝΑΣΙΟΥ",10
"73174"," Χαίρομαι που δεν τη δέχεστε! Αλλά, φοβάμαι ότι μπορεί και να ξαναέρθει. Ποιος την εμπνεύστηκε αυτήν την τροπολογία; Δεν αναφέρομαι στον κ. Γεωργαντά, δεν αναφέρομαι στον κ. Κεφαλογιάννη. Ποιος την εμπνεύστηκε; Πώς είναι δυνατόν μια τόσο εξόφθαλμα χαριστική τροπολογία να έρχεται στο ελληνικό Κοινοβούλιο; Πώς αιτιολογείται αυτό; Ποια ανάγκη κάνει το ελληνικό Κοινοβούλιο να αντιμετωπίζει τέτοιου είδους έκπληξη;
Βέβαια δεν είναι η πρώτη φορά. Αλλά, όταν βλέπω αυτήν την τροπολογία, το μυαλό μου πάει σε όσα είπε ο κ. Ρακιντζής στην Επιτροπή Θεσμών και Διαφάνειας. 
Κύριε Πρόεδρε, στα λίγα λεπτά που μου έχουν απομείνει, θα ήθελα να αναφερθώ στο γεγονός ότι σήμερα είναι μια μέρα που ο ελληνικός λαός έκπληκτος παρακολουθεί από το μεσημέρι και μετά μια κυβερνητική προπαγάνδα που θέλει να εμφανίσει την επίσκεψη του Πρωθυπουργού στη Γερμανία, στην κ. Μέρκελ, ως μεγάλη επιτυχία. Και βέβαια είχε προηγηθεί το φιάσκο του Παρισιού και έρχεται τώρα το Βερολίνο να συμπληρώσει την εικόνα. 
Δεν με ενδιαφέρει να πριμοδοτήσω σε μια απαξιωτική στάση απέναντι στη συμπεριφορά του κ. Σαμαρά μπροστά στην κ. Μέρκελ. Ήταν όντως θλιβερή η εικόνα.
Με ενδιαφέρει, όμως, πάρα πολύ το κατά πόσο μπορεί μια τέτοια Κυβέρνηση να εξακολουθεί να εκπροσωπεί τον ελληνικό λαό απέναντι στα όργανα και στους οργανισμούς της Ευρωπαϊκής Ένωσης ή απέναντι στους δανειστές με τους οποίους διαπραγματεύεται.
Πώς είναι δυνατόν να μην πει ούτε μία λέξη ο κ. Σαμαράς για την τραγωδία που περνάει ο ελληνικός λαός; Πώς είναι δυνατόν να μη μιλήσει για την τεράστια φτώχεια; Πώς είναι δυνατόν να μη μιλήσει για το ότι στην Ελλάδα τα τέσσερα, πέντε αυτά χρόνια οξύνθηκαν οι κοινωνικές αντιθέσεις και οι πλούσιοι έγιναν πλουσιότεροι και οι φτωχοί φτωχότεροι; 
Πώς είναι δυνατόν να τολμά να μιλάει μόνο, να ψελλίζει για την ανάγκη φοροελαφρύνσεων για να τονωθεί η διαδικασία της ανάπτυξης και να υπάρχει προσέλκυση επενδύσεων; Δηλαδή, αυτό που συζήτησε ο κ. Σαμαράς με την κ. Μέρκελ ήταν φοροελαφρύνσεις για το κεφάλαιο, την εποχή του ΕΝΦΙΑ, την εποχή της καταρράκωσης κάθε δυνατότητας επιβίωσης των ελληνικών νοικοκυριών; Την εποχή της γενικευμένης φοροεπιδρομής ο κ. Σαμαράς στέλνει το μήνυμα από το Βερολίνο για φοροελαφρύνσεις του κεφαλαίου; Αυτό είναι το μήνυμα;
Όταν του ζητούν να σχολιάσει τις δειλές, πολύ δειλές πρωτοβουλίες του Προέδρου της Γαλλίας για μια αλλαγή της ευρωπαϊκής πολιτικής, αναφορικά με τη λιτότητα, την υφεσιακή πολιτική και τη συντριβή των εργασιακών δικαιωμάτων και των εισοδημάτων των φτωχότερων μικρών και μεσαίων στρωμάτων, απαντά «παν μέτρον άριστον», όπως έλεγαν οι αρχαίοι ημών πρόγονοι!
Και την ίδια στιγμή υπάρχει όλη αυτή η κυβερνητική προπαγάνδα. Ο λαλίστατος κ. Γεωργιάδης θα έρθει αμέσως μετά στο Βήμα και θα επιχειρήσει να μας κατακεραυνώσει. Μας λέει ότι θα αποσύρει τις καταθέσεις του, όπως το είχε πει όμως και ο Αρχηγός του λίγες ημέρες πριν. 
Λέει δηλαδή ότι θα καταρρεύσουν οι τράπεζες όταν έλθει ο ΣΥΡΙΖΑ. Και γιατί θα καταρρεύσουν; Γιατί ο ελληνικός λαός θα σηκώσει τις καταθέσεις του. Πρώτος εκπρόσωπος του ελληνικού λαού, γνήσιος και αυθεντικός, ο κ. Γεωργιάδης θα σηκώσει τις καταθέσεις του. 
Δεν θα σας ακολουθήσουν, κύριε Γεωργιάδη. Καλείτε τους Έλληνες να συναποθάνουν …","ΘΕΟΔΩΡΟΣ ΔΡΙΤΣΑΣ",139
"73175"," Τώρα γιατί τον προκαλείτε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73176"," Τελειώνω, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"73177"," Θα φέρετε συζήτηση χωρίς λόγο. Τον προκαλείτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73178"," Τους καλείτε να συναποθάνουν. Οι Έλληνες αρνούνται να πεθάνουν μαζί σας. Πεθαίνουν από την πολιτική σας και γι’ αυτό αγωνιούν. Μέσα από την αγωνία τους συγκροτούν μια πραγματική εναλλακτική λύση μαζί με το ΣΥΡΙΖΑ, μαζί με την Αριστερά, μαζί με μια πολιτική που θα στηρίζεται στις πραγματικές ανάγκες της κοινωνίας, στην οικονομία των αναγκών.
Έτσι θα στηρίξουμε τη νέα πορεία της Ελλάδας, πραγματικά με αξιοπρέπεια και εθνική κυριαρχία. Από εκεί και πέρα με αυτήν τη δύναμη μπορούμε να κάνουμε πραγματική διαπραγμάτευση με τους δανειστές. Γιατί αυτό εδώ δεν λέγεται «διαπραγμάτευση», λέγεται «υποταγή».","ΘΕΟΔΩΡΟΣ ΔΡΙΤΣΑΣ",139
"73179"," Τον λόγο έχει ο κ. Γεωργιάδης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73180"," Ευχαριστώ πολύ, κύριε Πρόεδρε.
Όπως καταλαβαίνετε αναγκαστικά θα ξεκινήσω από το τελευταίο και θα μιλήσω μετά για το νομοσχέδιο.
Κύριε Δρίτσα, για να υπάρχουν καταθέσεις στις τράπεζες, πρέπει να υπάρχει υψηλά αυτό που λέγεται «τραπεζική πίστη». Οι καταθέσεις και οι τράπεζες λειτουργούν επί τη βάσει της εμπιστοσύνης.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73181"," Τον κ. Σούρλα να ρωτήσετε.","ΘΕΟΔΩΡΟΣ ΔΡΙΤΣΑΣ",139
"73182"," Θα με αφήσετε να ολοκληρώσω; Εγώ δεν σας διέκοψα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73183"," Τον κ. Σούρλα να ρωτήσετε τι σημαίνει τραπεζική πίστη.","ΘΕΟΔΩΡΟΣ ΔΡΙΤΣΑΣ",139
"73184"," Θα σας το πω όσο πιο απλά γίνεται. Πρέπει να υπάρχει τραπεζική πίστη. Σε όλον τον κόσμο όταν η τραπεζική πίστη φεύγει ή μειώνεται, φεύγουν και οι καταθέσεις. Όταν η τραπεζική πίστη αυξάνεται, έρχονται οι καταθέσεις. 
Για παράδειγμα, τι συνέβη στην Ελλάδα τα τελευταία χρόνια; Μέχρι το 2012 και τις εκλογές της 17ης Ιουνίου, όταν ήταν επισφαλές το αν θα μείνουμε ή όχι στο ευρώ, τα χρήματα μόνο έφευγαν και έφτασαν να μειωθούν οι καταθέσεις περίπου κατά 75 δισεκατομμύρια. Τα 25 δισεκατομμύρια έφυγαν στο εξωτερικό, άλλα 25 δισεκατομμύρια πήγαν στα στρώματα και 25 δισεκατομμύρια καταναλώθηκαν μέσα στην ύφεση, στους φόρους και την υπόλοιπη κρίση.
Μετά την Κυβέρνηση Σαμαρά κι όταν η θέση στο ευρώ διασφαλίστηκε, ένα μεγάλο μέρος των καταθέσεων επέστρεψε. Από τα 25 δισεκατομμύρια ευρώ που έφυγαν έξω επέστρεψαν τα 16 δισεκατομμύρια ευρώ. 
Προσέξτε τώρα ποιο είναι το πρόβλημα. Θα το πω πάρα πολύ απλά. Έρχεστε και λέτε ότι θα κάνετε σκληρή διαπραγμάτευση. Μάλιστα. Λέτε επίσης ότι θα κρατικοποιήσετε το ΤΧΣ, πράγμα το οποίο απαγορεύεται από τον ιδρυτικό νόμο. Και λέτε, επίσης, ότι θα καταργήσετε όλους τους νόμους που ψήφισε η Βουλή. Τι σημαίνει αυτό;
Σημαίνει ότι θέλετε να διαρρήξετε τη συμφωνία με την Ευρώπη. Αυτή όμως η συμφωνία είναι συμφωνία πάνω στην οποία στηρίζεται η τραπεζική μας πίστη. Γιατί το ελληνικό τραπεζικό σύστημα εξασφαλίζει τη χρηματοδότησή του σε ευρώ γιατί υπάρχει αυτή η συμφωνία. Εσείς λέτε αυτήν τη συμφωνία τώρα να τη διαρρήξετε. 
Τώρα έχετε δύο δρόμους. Να μας πείτε καθαρά προ των εκλογών τι πρόκειται να κάνετε, όταν η Ευρώπη θα σας πει «όχι». Γιατί προφανώς καταλαβαίνετε ότι, όπως λέει όχι στον Ολάντ, όπως λέει όχι στον Ρέντζι, όπως λέει όχι σε όλους τους άλλους, θα πει όχι και σε εσάς.
Έχετε τώρα δύο δρόμους. Ο ένας δρόμος είναι να πείτε «θα τηρήσω τη συμφωνία». Τότε η τραπεζική πίστη επανέρχεται και πραγματικά οι καταθέσεις δεν θα φύγουν. Ο άλλος δρόμος είναι να μην λέτε τι θα κάνετε. Αυτό αυξάνει την αβεβαιότητα. Και όσο αυξάνεται η αβεβαιότητα, βάσει του νόμου της τραπεζικής πίστεως που είναι τόσο σταθερός όσο ο νόμος της βαρύτητας, οι καταθέσεις θα φύγουν.
Δεν θα φύγουν γιατί το είπα εγώ. Εγώ είπα κάτι απλώς απολύτως αυτονόητο, που συζητείται σε κάθε καφενείο της χώρας. Θα φύγουν εάν εσείς δεν ξεκαθαρίσετε –καθαρά, όμως, με θάρρος- τι σκοπεύετε να κάνετε. Όσο δεν ξεκαθαρίζετε τι σκοπεύετε να κάνετε, αυτό θα το ζήσουμε κι εγώ θα έχω δικαίωμα να το ισχυρίζομαι, γιατί εσείς δημιουργείτε αυτήν την κρίση, λέγοντας ότι θα καταπατήσετε κάθε συμφωνία που υπάρχει με την Ευρωπαϊκή Ένωση.
Και κάνετε δε και την εξής λαθροχειρία: Λέτε από τη μία «θα καταπατήσω κάθε συμφωνία που ισχύει στην Ευρωπαϊκή Ένωση, αλλά θα μείνω στην Ευρωπαϊκή Ένωση», με έναν τρόπο παντελώς μαγικό. Είναι το σημείο στο οποίο σας πλήττει το ΚΚΕ κι έχει δίκιο.
Ξέρετε, στη ζωή δεν μπορούμε να τα έχουμε όλα. Αν θέλετε να μην τηρήσετε τους κανόνες της Ευρωζώνης και τους κανόνες της Ευρωπαϊκής Ένωσης, απλώς φεύγετε από την Ευρωπαϊκή Ένωση. Αν θέλετε να μείνετε στην Ευρωπαϊκή Ένωση, τηρείτε τους κανόνες της Ευρωπαϊκής Ένωσης. Αυτό που είναι σίγουρο ότι δεν μπορεί να γίνει είναι να θέλετε να μείνετε στην Ευρωπαϊκή Ένωση και να μην τηρείτε τους κανόνες της Ευρωπαϊκής Ένωσης. Αυτό ακόμη περισσότερο ισχύει και για την Ευρωζώνη.
Άρα, μην κατηγορείτε εμένα. Να κατηγορήσετε τον εαυτό σας. Έχετε το περιθώριο ως υπεύθυνη Αξιωματική Αντιπολίτευση –όσο υπεύθυνη είναι- να πείτε καθαρά και με ειλικρίνεια στον ελληνικό λαό τι έχετε σκοπό να κάνετε.
Η δική μου προσωπική εκτίμηση –και δεν έχω κανένα λόγο να την κρύψω από το Τμήμα- είναι ότι έχετε πράγματι κρυφό σχέδιο. Θα πάτε, θα σας πουν «όχι» και θα γυρίσετε να κάνετε κάποιου τύπου δημοψήφισμα, σαν αυτό που παραλίγο να γίνει τον Νοέμβριο του 2011 και θα αποχαιρετήσουμε την Ευρωζώνη και την Ευρωπαϊκή Ένωση πάρα πολύ γρήγορα. 
Άρα, σας προκαλώ και αντιστρέφω την πρόκληση. Δεν μας λέτε καλύτερα τι σκοπεύετε να κάνετε όταν θα σας πουν «όχι» ή θέλετε να μας το αποκαλύψετε εκ των υστέρων, όταν θα έχετε πάρει την ψήφο; 
Έρχομαι όμως λίγο και στα σημερινά. Ξέρετε, κύριε συνάδελφε, με εκπλήξατε με την κριτική σας στον Πρωθυπουργό. Εγώ κι εσείς έχουμε υπάρξει Βουλευτές όλη αυτήν την λεγόμενη κρίσιμη περίοδο του μνημονίου. Έχουμε ζήσει το δικό σας, και προσωπικό αλλά και του κόμματός σας, σκληρό αγώνα να φύγει η τρόικα. Έξω ήταν εκατό χιλιάδες αγανακτισμένοι που έλεγαν να φύγει η τρόικα.
Σήμερα δια των χειλέων του κυρίου Πρωθυπουργού ενώπιον της Καγκελαρίου ακούστηκε ότι φεύγει ακόμη και το ΔΝΤ και πάμε σε ένα «βελούδινο» διαζύγιο, γιατί δεν τους έχουμε πλέον ανάγκη. Δηλαδή τι έκανε αυτή η Κυβέρνηση; Κατάφερε μέσα σε δύο χρόνια αυτό που έλεγαν στην πλατεία «να φύγει η τρόικα», να το κάνει πράξη και να το κάνει όχι με σύγκρουση, χάος, δραχμή, Μπολιβάρ και πέσος, αλλά να το κάνει πράγματι μένοντας μέσα στην Ευρωπαϊκή Ένωση και την Ευρωζώνη.
Εσείς κανονικά έπρεπε να έρθετε σήμερα και να είστε χαρούμενος, να πείτε «Φεύγει το ΔΝΤ. Μεγάλη επιτυχία του Σαμαρά. Μπράβο» και να χαρείτε που αυτό το οποίο ζητάγατε γίνεται πραγματικότητα. Εσείς όχι μόνο δεν βρήκατε μία λέξη χαράς, αλλά με μια, θα έλεγα, τρομακτική μικροψυχία κρίνατε όλο αυτό που ζήσαμε και ακούσαμε σήμερα. 
Ακούστε λοιπόν, κύριε Δρίτσα: Είναι πάρα πολύ ενδεικτικό ότι όταν ταξιδεύουμε στο εξωτερικό, όπου κι αν πάμε, όλοι οι ξένοι, ασχέτως εθνικότητας, ιδεολογίας, κόμματος και πλευράς, αναγνωρίζουν την τεράστια πρόοδο που έχει κάνει η Ελλάδα τα τελευταία δύο χρόνια.
Δεν υπάρχει Έλληνας που να μην αντιλαμβάνεται αυτήν την πρόοδο και αυτό άλλωστε πιστοποιούν και οι αγορές, οι οποίες υπενθυμίζω ότι την ημέρα που ξεκίνησε τον βίο της αυτή η Κυβέρνηση μας είχαν στις τρεις χιλιάδες εξακόσιες μονάδες spread, για να πέσουν κάτω από τις πεντακόσιες μονάδες βάσης. Δηλαδή λένε οι αγορές ότι πράγματι η Ελλάδα, μετά από δύσκολο αγώνα, θυσίες, φόρους και όλα αυτά που είπατε, εξέρχεται της κρίσεως.
Και τι ήταν το μόνο που είχε να πει ο Κοινοβουλευτικός Εκπρόσωπος του ΣΥΡΙΖΑ; Εδώ έχει πολύ μεγάλο ενδιαφέρον. Κατακεραυνώσατε τον Πρωθυπουργό γιατί –λέει- είπε ότι θα κάνει φοροαπαλλαγές. Στο μυαλό σας, βέβαια, κάνετε ένα λογικό άλμα. Αυτό είναι συνηθισμένο για το κόμμα σας. Είπατε «φοροαπαλλαγές για το μεγάλο κεφάλαιο».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73185"," Εκείνος το είπε.","ΘΕΟΔΩΡΟΣ ΔΡΙΤΣΑΣ",139
"73186"," Δεν είπε πουθενά για το μεγάλο κεφάλαιο. Αυτή είναι δική σας ερμηνεία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73187"," Εγώ διάβασα όλη τη φράση.","ΘΕΟΔΩΡΟΣ ΔΡΙΤΣΑΣ",139
"73188"," Ο κύριος Πρωθυπουργός –και αυτό θα κάνει και η Κυβέρνησή μας και θα το δείτε στον προϋπολογισμό που θα έρθει- είπε κάτι πάρα πολύ συγκεκριμένο: Τώρα που είναι η ανεργία στο 26,6% και όλοι λέμε πόσο μεγάλη είναι και ότι δεν θέλουμε να συνεχίζει να είναι τόσο μεγάλη, πρέπει να δώσουμε κίνητρα στην επιχειρηματικότητα, ώστε να μπορέσει να δραστηριοποιηθεί η ιδιωτική οικονομία, να δημιουργήσει νέες θέσεις εργασίας και, άρα, να μειωθεί η ανεργία.
Άρα, κύριε Δρίτσα, έχει ενδιαφέρον να ακούσουμε μία απάντηση από τα χείλη σας. Είστε κατά της μειώσεως των φόρων ως κόμμα; Να μη μειωθούν τελικώς οι φορολογικοί συντελεστές στις επιχειρήσεις; Η αλήθεια είναι ότι και ο κ. Τσίπρας, όταν ερωτήθηκε στην περίφημη συνέντευξη Τύπου στη Θεσσαλονίκη –από την εφημερίδα «ΝΑΥΤΕΜΠΟΡΙΚΗ», αν θυμάμαι καλά- είπε «Όχι. Ο ΣΥΡΙΖΑ είναι αντίθετος στο να μειωθούν οι φορολογικοί συντελεστές στις επιχειρήσεις».
Αν αυτή είναι μία προγραμματική σας θέση, καλό είναι να λεχθεί με ειλικρίνεια και να είναι γνωστή στον ελληνικό λαό πριν από τις εκλογές, για να ξέρει ο καθένας τι ψηφίζει και τι παίρνει. Την έχουμε πατήσει πολλές φορές στο παρελθόν να ψηφίζουμε και να μην καταλαβαίνουμε τι ακριβώς παίρνουμε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73189"," Αυτό αφορά εσάς.","ΘΕΟΔΩΡΟΣ ΔΡΙΤΣΑΣ",139
"73190"," Άρα, έχει πολύ ενδιαφέρον ότι η θέση του Κοινοβουλευτικού Εκπροσώπου της Αξιωματικής Αντιπολίτευσης είναι κατά της μειώσεως των φόρων. 
Σε κάθε περίπτωση ήταν πολύ μικρόψυχη η όλη αναφορά σας, γιατί το γεγονός, κύριε Δρίτσα, ότι η Ελλάδα κατάφερε να βγει στις αγορές δύο χρόνια νωρίτερα απ’ ό,τι προέβλεπε το πρόγραμμα, ότι η Ελλάδα κατάφερε να πετύχει πρωτογενές πλεόνασμα ενάμιση χρόνο προτού το προβλέψει το πρόγραμμα, ότι η Ελλάδα καταφέρνει να πει στο ΔΝΤ δύο χρόνια πριν τελειώσει το δικό του πρόγραμμα «μπορούμε και χωρίς εσάς», είναι μία εθνική επιτυχία. Δεν είναι μία επιτυχία μόνο του Αντώνη Σαμαρά και του κ. Βενιζέλου και της Κυβερνήσεως και όλων όσοι στηρίζουμε αυτήν την Κυβέρνηση και από τις δύο Κοινοβουλευτικές Ομάδες, αλλά είναι μία επιτυχία όλων των Ελλήνων. Έτσι θα έπρεπε να τη δείτε. Δυστυχώς, όμως, η δική σας μικροψυχία δεν σας επιτρέπει να το δείτε αυτό το πράγμα. Έτσι, ήρθατε εδώ να πείτε για άλλη μία φορά αυτά που λέτε κάθε μέρα και τα οποία από ένα σημείο και έπειτα γίνονται και πάρα πολύ κουραστικά.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73191"," Επίσης, δέκα εκατομμυρίων Ελλήνων η μικροψυχία δεν το επιτρέπει!","ΘΕΟΔΩΡΟΣ ΔΡΙΤΣΑΣ",139
"73192"," Είναι απίθανο να ψηφίσουν δέκα εκατομμύρια Έλληνες στις εκλογές. Θα πάρετε δέκα εκατομμύρια ψήφους; Έξι εκατομμύρια ψηφίζουν. Εσείς θα πάρετε δέκα εκατομμύρια! Είστε καλοί στην αριθμητική. Είναι γνωστό αυτό. Το έχουμε καταλάβει πια.
 Άρα, επί της ουσίας, αφήστε τον ελληνικό λαό να κρίνει. Έχει δρόμο ακόμα για να φθάσει αυτή η ώρα της κάλπης.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73193"," Και αυτοί που σας ψηφίζουν δεν σας πιστεύουν.","ΘΕΟΔΩΡΟΣ ΔΡΙΤΣΑΣ",139
"73194"," Όσον αφορά το νομοσχέδιο, κύριε Πρόεδρε, δεν έχουμε να πούμε πολλά. Αφού το ψηφίζει και ο ΣΥΡΙΖΑ, θα έλεγε κανείς πως είναι προφανές ότι έχει την πρωτοφανή ομόνοια της Αιθούσης. Σπανίως έχουμε περιπτώσεις τέτοιας ομοψυχίας και αυτό είναι ευτυχές και πρέπει να υπάρχει.
Στο βασικό επιχείρημα κριτικής που άκουσα από τον Κοινοβουλευτικό Εκπρόσωπο του ΣΥΡΙΖΑ ως προς το γιατί να εμπλέκεται η Κυβέρνηση στην τελική φάση της επιλογής, θέλω να υπενθυμίσω στο Τμήμα ότι στην πλειοψηφία των ευρωπαϊκών κρατών –αν δεν απατώμαι, σε όλα, αλλά ας μιλήσω για πλειοψηφία γιατί μπορεί να μου διαφεύγει κάποιο- δεν υπάρχει καν αυτή η διαδικασία. Στα ευρωπαϊκά κράτη εκ της νομοθεσίας των μελών των δικαστηρίων είναι οι κυβερνήσεις αυτές που προτείνουν τους δικαστές. Τα περισσότερα –η μεγάλη πλειοψηφία των υπολοίπων κρατών- δεν έχουν καμμία διαδικασία προεπιλογής, πριν του δικαιώματος εκάστοτε κυβερνήσεως να προτείνει.
Εμείς, λοιπόν, εδώ ως Ελλάδα κάνουμε ένα θεσμικό βήμα εμπρός. Πρωτοπορούμε βγάζοντας κανόνες θεσμικής διαφάνειας γι’ αυτήν την επιλογή και, άρα, μειώνουμε στο ελάχιστο αυτό το θεσμικό από τις ευρωπαϊκές συνθήκες δικαίωμα των κυβερνήσεων. Δεν υπάρχει λόγος, λοιπόν, ακόμα και σ’ αυτό που κάνουμε ένα βήμα εμπρός από τους άλλους, να βρίσκουμε και σ’ αυτό εκείνο το σημείο το οποίο θα μας κάνει να μεμψιμοιρούμε. Καλό είναι καμμιά φορά στην πολιτική να υπάρχει και μία σχετική γενναιοφροσύνη. 
Σε κάθε περίπτωση, όμως, το γεγονός ότι υπερψηφίζετε κι εσείς αυτό το νομοσχέδιο είναι ένα καλό δείγμα ότι μπορούμε εν πάση περιπτώσει στα αυτονόητα να συνεννοούμαστε. 
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73195","  Ευχαριστούμε πολύ, κύριε συνάδελφε.
Τον λόγο έχει ο πρώην Πρόεδρος της Βουλής κ. Απόστολος Κακλαμάνης για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73196"," Θα είμαι σύντομος, κύριε Πρόεδρε.
Δεν θέλω να αντιπαρέλθω αυτήν τη σκηνή την αποψινή. Θα μιλήσω στη συνέχεια. Έχω μόνο μία παρατήρηση που αφορά το νομοσχέδιο. Όμως, αυτή η σκηνή η σημερινή είναι μία εικόνα για μένα σχετικώς όχι πολύ παλαιά.
Από την άνοιξη του 2010, απερχομένης της Νέας Δημοκρατίας, το ΠΑΣΟΚ είχε την ευθύνη να σταθεί όρθιο, να μην το βάλει στα πόδια -και η κυβέρνησή του και οι εκατόν πενήντα πέντε Βουλευτές του- να μην αφήσει τη χώρα να αιματοκυλιστεί, αν θα έλεγε ότι δεν υπάρχει δυνατότητα έστω και του ελάχιστου δανεισμού από τις αγορές, αφού τα στατιστικά στοιχεία της χώρας, τα greek statistics, κατέστησαν αναξιόπιστη την οποιαδήποτε τέτοια προσπάθεια, όπως είπε πρόσφατα, ομοφώνως σχεδόν, το Ευρωπαϊκό Κοινοβούλιο. 
Τα ομόλογά μας δεν τα έπαιρνε καμιά αγορά, διότι επί χρόνια, τουλάχιστον τα τελευταία πεντέμισι χρόνια που κυβερνούσε η Νέα Δημοκρατία, που είχαμε μία κυβέρνηση με τον κ. Κώστα Καραμανλή, ξέρετε πολύ καλά τι συνέβη. 
Όλο το σύστημα ενημέρωσης –δήθεν- του λαού έχει ξεχάσει ότι υπήρξαν πεντέμισι χρόνια. Βέβαια, τα έχει ξεχάσει και η αριστερή Αντιπολίτευση, η οποία δεν ξέρω και προσωπικά με τον κ. Καραμανλή τι το ιδιαίτερο έχει. Όμως, για εμένα σε αυτήν εδώ την Αίθουσα που είμαστε ως εκπρόσωποι του λαού είναι απαράδεκτο αυτό το σκότος που σκεπάζει από πλευράς κριτικής της αριστερής Αντιπολίτευσης -δεν λέω για την υπόλοιπη Αντιπολίτευση- τη διακυβέρνηση από τη Δεξιά πεντέμισι ετών, σαν να μη συνέβη τίποτε. Ξέρετε πολύ καλά τι συνέβη. Κατέρρευσε η χώρα, με 26 δισεκατομμύρια έλλειμα το 2009, και με τον κ. Κοντοπυράκη ήδη  Πρόεδρο στα Γενικά Αρχεία του Κράτους η Ελληνική Στατιστική Υπηρεσία έστελνε ψεύτικα στοιχεία. Αυτή ήταν η αιτία. 
Το ΠΑΣΟΚ δεν το έβαλε στα πόδια. Κάποιοι άλλοι, όμως, από δεξιά και από αριστερά ξεσηκώθηκαν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αυτό που παρακολουθήσαμε απόψε είναι η σκηνή του 2009 και του 2010, όταν καιγόταν η Αθήνα, με τρομοκρατημένο τον απλό πολίτη, τη γυναίκα της γειτονιάς, το συνταξιούχο, που είχε δώσει το εφάπαξ στην τράπεζα, χωρίς να υπάρχει κανένας κίνδυνος για τις ελληνικές τράπεζες, οι οποίες, αντίθετα, όπως ξέρουμε όλοι, έπαιρναν χρήματα από την Ευρωπαϊκή Κεντρική Τράπεζα, πολλά δισεκατομμύρια, με 1% επιτόκιο, με ενέχυρο ομόλογα του ελληνικού δημοσίου -αυτά που δεν μπορούσαν να περάσουν στις αγορές- και δάνειζαν το κράτος με 5% και με 6%. Κέρδιζαν οι τράπεζες μέχρι το 2012, που έγινε το «κούρεμα», αλλά και τότε κέρδιζαν με την ανακεφαλαίωση που πήρανε, όπως και προχθές που πήραν 5 δισεκατομμύρια από την Ευρωπαϊκή Κεντρική Τράπεζα. 
Δεν υπήρχε και δεν υπάρχει και δεν θα υπάρξει πρόβλημα για τις καταθέσεις των Ελλήνων. Ήταν ατυχέστατη η δήλωση του κυρίου Πρωθυπουργού, όπως ήταν ατυχής και ανεύθυνη η παρουσία του Αρχηγού της Αντιπολιτεύσεως στη Θεσσαλονίκη, όταν γνωρίζει ποια είναι η κατάσταση. 
Αντί να ρίχνουμε λάδι στη φωτιά, να «βάλουμε όλοι πλάτη», να πούμε την αλήθεια στο λαό για την κατάσταση αυτή από την άνοιξη του 2009 και το 2010. Οικονομικό πόλεμο είχε και έχει ακόμη η Ελλάδα. Το ’40 με δικτατορία Μεταξά όλοι οι Έλληνες πήγαν να πολεμήσουν. Το καλοκαίρι του 2010 λέγανε εδώ απέξω «Να πέσει ο Τσολάκογλου». Τον νόμιμο πρωθυπουργό της χώρας, τον βαπτίσαμε με το όνομα του κατοχικού πρωθυπουργού!
Αυτή είναι η εθνική τύφλωση -για να θυμηθώ και τον τίτλο ενός βιβλίου του ιστορικού Γιαννουλόπουλου- για τον πόλεμο που κάναμε το 1897, τρία χρόνια μετά την πτώχευση. Ο λαός οδηγείται, τα άτομα σκέπτονται. Η μάζα; Δυστυχώς, ανάλογα με το ποιος ρίχνει λάδι στη φωτιά, πληρώνει μετά τα σπασμένα. Ο ελληνικός λαός θα πληρώσει. Διότι, εάν τελικά αυτή η χώρα οδηγηθεί στην καταστροφή, στο διχασμό, η συνέχεια θα είναι μια εθνική καταστροφή. 
Ξέρουμε ότι γι’ αυτήν την περιοχή όλα τα στρατηγεία όλων των δυνάμεων, μεγάλων ή περιφερειακών, έχουν σχέδια και διεκδικούν να μας μεταβάλλουν σε Φινλανδία, δεδομένου ότι κάθε μια, δύο, τρεις γενιές ένας πόλεμος εδώ στη Βαλκανική αναδιατάσσει και τα σύνορα. 
Επιτέλους, υπευθυνότητα, κύριε Πρόεδρε! Δεν μπορεί να εκμεταλλευόμαστε στη δυστυχία του τον πεινασμένο, τον άνεργο, το φουκαρά και να αξιώνουμε από αυτόν να σκεφτεί υπεύθυνα για το σήμερα και το αύριο αυτού του τόπου. Γιατί; Από πού προκύπτει ότι οποιαδήποτε κυβερνητική αλλαγή θα έχει ως αποτέλεσμα να τρέχουμε στις γειτονιές, όπως κάναμε το καλοκαίρι του 2010;
Κύριε Εκπρόσωπε της Νέας Δημοκρατίας και κύριε Εκπρόσωπε της Αξιωματικής Αντιπολίτευσης, τα θυμάστε. Και από «Δεξιά» και από «Αριστερά» ο ένας έλεγε στα Ζάππεια αυτά που λέει τώρα ο κ. Τσίπρας στη Θεσσαλονίκη και όλοι μαζί έλεγαν να φύγει ο Τσολάκογλου, να φύγει το ΠΑΣΟΚ. Ευκαιρία! Αυτό που δεν κατορθώθηκε το 1989, να γίνει τώρα, έστω κι αν αιματοκυλιστεί ο τόπος. Γιατί όλοι αυτοί -τους οποίους εγώ επανειλημμένως καταγγέλλω εδώ με τα κανάλια τους- έστελναν μήνυμα παντού να μην πλησιάσουν οι τουρίστες στην Ελλάδα, γιατί από ώρα σε ώρα θα σφαζόμασταν. Αυτό είχε ως αποτέλεσμα ο τουρισμός το 2010 να φτάσει στο μείον 40%, ενώ το πρόγραμμα προέβλεπε αύξηση 60%, λόγω του μακελειού που υπήρχε στη Λιβύη και στην Αίγυπτο. Εδώ, λοιπόν, αγωνίστηκαν, άλλοι στα λιμάνια για να μη βγουν οι τουρίστες και άλλοι στην Αθήνα με το να καίνε ξενοδοχεία και να μη μένει τίποτα όρθιο. Για ποιο λόγο; Για να φύγει ο Τσολάκογλου, λοιπόν, να φύγει το ΠΑΣΟΚ!","ΑΠΟΣΤΟΛΟΣ ΚΑΚΛΑΜΑΝΗΣ",172
"73197"," Ευχαριστούμε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73198"," Κύριε Πρόεδρε, εγώ δεν θέλω να σπέρνω απαισιοδοξία. Όμως, θέλω να πω ότι πρέπει επιτέλους από εδώ μέσα να σταλεί ένα μήνυμα υπευθυνότητας. Πρέπει από εδώ μέσα να δώσουμε στον κάθε Έλληνα που υποφέρει σήμερα να καταλάβει ότι από το κακό μπορεί να υπάρξει και κάτι ακόμα χειρότερο και ότι δεν είναι βέβαιη αυτή η αναθεώρηση που γίνεται κάθε τρεις μήνες. Επίσης, ούτε αν βγούμε από το μνημόνιο, σημαίνει ότι δεν θα έχουμε επιτήρηση. Την επιτήρηση την έχουμε από το 2004. Το ξεχάσαμε; Τους προϋπολογισμούς που ψηφίζαμε δεν έπρεπε να τους εγκρίνει ο Αλμούνια; Νομίζετε ότι θα είμαστε στην Ευρωπαϊκή Ένωση και στην ΟΝΕ και θα έρθει αύριο η οποιαδήποτε κυβέρνηση και θα πει: «Εγώ αυτόν τον προϋπολογισμό ψηφίζω»; Τι λέτε; Κορώνα-γράμματα θα παίξουμε; 
Από εκεί και πέρα, κύριε Πρόεδρε, δεν καταλαβαίνω αυτόν τον εν εξελίξει διχασμό του λαού που έγκειται στο «Σαμαράς ή Τσίπρας». Τι είναι αυτό; Είναι δημοκρατικό αυτό; Έχουμε δύο παρατάξεις που έχουν τον ένα; Ο ένας έχει αυλή, όπως και ο οποιοσδήποτε ένας. Ο Θεός ο ίδιος, όπως λέει η εκκλησία μας, είχε δίπλα του το διάολο ή τον εν δυνάμει διάολο και νόμιζε ότι είναι ο άγγελος. Ο ένας δεν είναι αλάθητος. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή) 
Και κλείνω, κύριε Πρόεδρε, με μία παρατήρηση προς τον κύριο Υπουργό για το νομοσχέδιο. Εγώ, κύριε Υπουργέ, θα το ψηφίσω. Όμως, δεν καταλαβαίνω το εξής. Δεν έχουμε Ανώτατο Δικαστικό Συμβούλιο Πολιτικής Δικαιοσύνης; Δεν έχουμε Ανώτατο Δικαστικό Συμβούλιο Διοικητικής Δικαιοσύνης; Δεν καταλαβαίνω, λοιπόν, γιατί θα πρέπει να έχουμε ειδικές επιτροπές. 
Μα, όλα αυτά τα οποία τίθενται από την Ευρωπαϊκή Ένωση, από την επταμελή επιτροπή που τελικώς έχει τον τελευταίο λόγο, είναι που κατά τον Κώδικα Καταστάσεως των Δικαστικών Λειτουργών εξετάζει το Ανώτατο Δικαστικό Συμβούλιο, προκειμένου να προαχθεί ένας δικαστής, προκειμένου να προαχθεί ένας εισαγγελικός λειτουργός, να τοποθετηθεί σε ένα μεγάλο δικαστήριο ή σε ένα άλλο. Για ποιο λόγο λοιπόν όλα αυτά;","ΑΠΟΣΤΟΛΟΣ ΚΑΚΛΑΜΑΝΗΣ",172
"73199"," Ωραία, ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73200"," Εγώ έχω αυτήν τη γνώμη. Έστω και τώρα βγείτε εσείς, ο όποιος Υπουργός Δικαιοσύνης, ας βγει ο οποιοσδήποτε άλλος παράγων εν ενεργεία ή εν συντάξει... Είναι δύο Ανώτατα Δικαστικά Συμβούλια.","ΑΠΟΣΤΟΛΟΣ ΚΑΚΛΑΜΑΝΗΣ",172
"73201"," Ποιος θα τον επιλέξει;","ΧΑΡΑΛΑΜΠΟΣ ΑΘΑΝΑΣΙΟΥ",10
"73202"," Τα Ανώτατα Δικαστικά Συμβούλια.","ΑΠΟΣΤΟΛΟΣ ΚΑΚΛΑΜΑΝΗΣ",172
"73203"," Άλλο το Συμβούλιο της Επικρατείας και άλλο του Αρείου Πάγου;","ΧΑΡΑΛΑΜΠΟΣ ΑΘΑΝΑΣΙΟΥ",10
"73204"," Αν πρόκειται να κρίνουν. Σας λέγω κάτι πολύ απλό.","ΑΠΟΣΤΟΛΟΣ ΚΑΚΛΑΜΑΝΗΣ",172
"73205"," Κύριε Πρόεδρε, ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73206"," Κύριε Πρόεδρε, τελειώνω.
Επιτέλους τώρα λέω για το νομοσχέδιο.","ΑΠΟΣΤΟΛΟΣ ΚΑΚΛΑΜΑΝΗΣ",172
"73207"," Ναι, γιατί τα δέκα λεπτά τα φάγαμε εκτός νομοσχεδίου, γι’ αυτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73208"," Όπως ξέρετε -και ίσως στην επόμενη συνταγματική αναθεώρηση μπορεί να γίνει αντικείμενο συζήτησης ένα τέτοιο θέμα- αυτή η ιστορία των πολλαπλών ανώτατων δικαστικών συμβουλίων κάπου ίσως μπάζει. Εδώ συζητούμε και για ένα Ανώτατο Δικαστικό Συμβούλιο. Πολλές απόψεις υπάρχουν. Δεν καταλαβαίνω, λοιπόν, γιατί να είναι μια ειδική επιτροπή που θα αποφασίζει κι όχι ένα νομοθετημένο από το ίδιο το Σύνταγμα όργανο, που είναι τα Ανώτατα Δικαστικά Συμβούλια. 
Αυτά ήθελα να πω, κύριε Πρόεδρε, και ελπίζω να μην συνεχίσει ούτε η πλευρά του κ. Σαμαρά, ούτε η πλευρά του κ. Τσίπρα. Εγώ ψηφίζω αυτήν την Κυβέρνηση, όχι για να διχάσει τον ελληνικό λαό, αλλά για να αποφύγω το χειρότερο, που θα είναι, εάν συνεχιστεί αυτή η διαπάλη, να μας πάνε σε εκλογές με το δίλημμα στο λαό «ή Πλαστήρας ή Παπάγος», «ή Σαμαράς ή Τσίπρας». 
Ε, όχι! Ο ελληνικός λαός, έστω και αργά, ελπίζω να ξυπνήσει πια.","ΑΠΟΣΤΟΛΟΣ ΚΑΚΛΑΜΑΝΗΣ",172
"73209"," Σας ευχαριστώ, κύριε Πρόεδρε. 
Για το Τμήμα ήθελα να πω ότι δεν είναι πέντε τα λεπτά που εδικαιούτο ο κύριος Πρόεδρος, ήταν δέκα, αλλά μου ζήτησε ο ίδιος να μιλήσει για λίγο, οπότε του έδωσα χρόνο πέντε λεπτών.
Τον λόγο έχει ο Κοινοβουλευτικός Εκπρόσωπος του ΠΑΣΟΚ κ. Τριαντάφυλλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73210"," Σας ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι Βουλευτές, ξεκινώ από μια αποστροφή του λόγου του Κοινοβουλευτικού Εκπροσώπου του ΣΥΡΙΖΑ, του κ. Δρίτσα, τον οποίο εκτιμώ πάρα πολύ. Κάποια στιγμή αναφέρθηκε σε μια από τις φράσεις ή τις προτάσεις τις οποίες έχει καταθέσει σε σχετική έκθεσή του ο Επιθεωρητής Δημόσιας Διοίκησης κ. Ρακιντζής και αναφέρθηκε επίσης σε συγκεκριμένα ζητήματα, τα οποία έχουν να κάνουν με τη διαφάνεια και τη νομοθέτηση πάνω σε συγκεκριμένα θέματα. 
Νομίζω ότι ο κ. Δρίτσας ξέρει καλύτερα από μένα ότι ο κ. Ρακιντζής έχει επί σειρά ετών αναλύσει το ζήτημα του κωλύματος, της στασιμότητας, η οποία υπήρχε κατά το παρελθόν στα ζητήματα, τα οποία έχουν να κάνουν με τα πειθαρχικά συμβούλια, δηλαδή το ότι υπήρξε σωρεία παραβάσεων από δημοσίους υπαλλήλους, επίορκους δημοσίους υπαλλήλους, που δυστυχώς, είτε δεν εκδικάζονταν ποτέ, δηλαδή περνούσαν τα χρόνια και τελικά έμπαιναν σε μια τυπική διαδικασία, είτε όταν συνεδρίαζαν τα πειθαρχικά συμβούλια είχαμε ποινές- χάδια. Πολλές φορές υπάρχουν δημοσιευμένες δηλώσεις του σε σχέση με τέτοιου είδους περιστατικά. Προφανώς δεν αφορούν τη συντριπτική πλειοψηφία, τη μεγάλη πλειοψηφία των Ελλήνων δημοσίων υπαλλήλων. Όμως είναι άλλο αυτό και άλλο το να βγαίνει δημοσίως νεοεκλεγείσα περιφερειάρχης και να δηλώνει: «εγώ είμαι ο νόμος». Είναι άλλο το να λέμε ότι διαφωνούμε πολιτικά με τη διαδικασία ελέγχου των πλαστών δικαιολογητικών, το να λέει αυτό το πράγμα ο ΣΥΡΙΖΑ, και άλλο είναι το να βγαίνει ο οποιοσδήποτε αιρετός σε οποιαδήποτε περιφέρεια της χώρας, από οποιονδήποτε χώρο κι αν προέρχεται και να δηλώνει δημοσίως ότι «εγώ σήμερα είμαι ο νόμος στην περιφέρειά μου και η αξιολόγησή σας είναι παράνομη». 
Αυτό σε καμμία περίπτωση δεν συνάδει με τη διαφάνεια στη δημόσια διοίκηση και τη δημοκρατική λειτουργία του πολιτεύματος από την άλλη πλευρά. Και σε καμμία περίπτωση, κατά τη δική μου άποψη, αλλά πιστεύω και κατά την άποψη της συντριπτικής πλειοψηφίας εδώ μέσα, αυτή η συμπεριφορά απαγόρευσης του ελέγχου των πλαστών δικαιολογητικών δεν συνιστά διαφάνεια.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73211"," Όχι των πλαστών.","ΣΤΑΥΡΟΣ ΚΟΝΤΟΝΗΣ",236
"73212"," Θα το αναφέρω, κύριε Κοντονή. 
Τελευταία, βλέπω μια αλλαγή στροφής. Ενώ, δηλαδή, αρχικά υπήρχε η λογική του «κανένας έλεγχος, διότι αυτό θα οδηγήσει σε απολύσεις» -υπάρχουν και σχετικές δημοσιευμένες δηλώσεις, ότι δηλαδή ο ΣΥΡΙΖΑ και οι δεκαεννέα δήμαρχοι και περιφερειάρχες δεν δέχονται τον έλεγχο, διότι αυτό οδηγεί στην αύξηση του αριθμού των απολυόμενων- τώρα βλέπω μια αλλαγή στροφής που λέει, «όχι στην αξιολόγηση, θα δούμε το ζήτημα των πλαστών».
Πρέπει εδώ να ξεκαθαριστεί.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73213"," Όχι των πλαστών! Το είχαμε ξεκαθαρίσει από την αρχή.","ΣΤΑΥΡΟΣ ΚΟΝΤΟΝΗΣ",236
"73214"," Κύριε Κοντονή, θα έχετε τη δυνατότητα να μιλήσετε. Και πιστεύω ότι η δική σας άποψη θα δεσμεύει και το κόμμα σας και τους εκλεγμένους δημοτικούς και περιφερειακούς άρχοντες. Πρέπει να ξεκαθαριστεί: Ο ΣΥΡΙΖΑ τοποθετείται υπέρ του ελέγχου των πλαστών δικαιολογητικών όσων τυχόν έχουν χρησιμοποιήσει πλαστά δικαιολογητικά, προκειμένου να διοριστούν στο δημόσιο ή κατά; 
Ο ελληνικός λαός, ο οποίος έχει υποφέρει –διότι η περιγραφή που γίνεται απ’ όλες τις πτέρυγες και οι διαπιστώσεις, οι οποίες γίνονται, λίγο έως πολύ, μπορεί να είναι και κοινές- και έχει θυσιάσει ένα μεγάλο κομμάτι της προσωπικής ή οικογενειακής του ζωής, που έχει μεταβληθεί προς το χειρότερο, δεν ανέχεται για λόγους πολιτικάντικους να έχουμε μια διαφορετική στάση, όταν έχουμε να κάνουμε με τους δημοτικούς υπαλλήλους μιας περιφέρειας και μια στάση διαφορετική όταν έχουμε να κάνουμε με δημοτικούς ή περιφερειακούς υπαλλήλους σε άλλη περιφέρεια. Και σε καμμία περίπτωση νόμος ο οποίος έχει ψηφιστεί από την Ελληνική Βουλή -την οποία πιστεύω ότι αναγνωρίζουμε όλοι- δεν είναι δυνατό να τυγχάνει a la carte εφαρμογής, ανάλογα με το εάν συμφωνούμε ή διαφωνούμε. 
Έρχομαι στο ζήτημα των εξαγγελιών: Κοιτάξτε, οι εξαγγελίες του κ. Τσίπρα -ορθώς ανέφερε ο πρώην Πρόεδρος της Βουλής κ. Κακλαμάνης- είναι εξαγγελίες οι οποίες, δυστυχώς, δεν έχουν καμμία σχέση με  τη σημερινή πραγματικότητα. Υπάρχουν μέτρα που μέσα σε αυτές τις εξαγγελίες θα μπορούσαν να χρησιμοποιηθούν στην κατεύθυνση του να μπορέσουμε και να απαλύνουμε τις θυσίες και να προχωρήσουμε σε μία πιο προοδευτική, πιο κοινωνική κατεύθυνση. 
Όμως, το πακέτο δεκαεπτά δισεκατομμυρίων, την ώρα  που ο κόσμος έχει υποφέρει τα τελευταία τέσσερα χρόνια, χωρίς να εξηγούμε πώς και από πού θα βρεθούν αυτά τα χρήματα, νομίζω ότι χειροτερεύει την κατάσταση σε επίπεδο ελληνικής κοινωνίας και ότι σε καμμία περίπτωση δεν δημιουργεί μία εναλλακτική πρόταση για το πού μπορεί να πάει, με εφικτούς στόχους, η ελληνική κοινωνία. 
Σε καμμία, δε, περίπτωση δεν θεωρώ ότι οι συνεχείς εξαγγελίες και μια λογική ακατάσχετης παροχολογίας δεν θα βοηθήσει την Αξιωματική Αντιπολίτευση να πάρει το ποσοστό το οποίο ενδιαφέρεται να πάρει. Επίσης, σε καμμία περίπτωση δεν θεωρώ ότι ευνοεί την πολιτική κατάσταση εν γένει της χώρας και την αξιοπιστία του πολιτικού συστήματος, καθώς στον πολίτη εγκαθιδρύεται μία άποψη, η οποία λέει ότι οι πολιτικοί είναι αναξιόπιστοι, ότι οι πολιτικοί άλλα λένε πριν από τις εκλογές και άλλα λένε μετά. 
Είναι ιστορική ευκαιρία εδώ να επιτύχουμε τις μεγάλες συναινέσεις, αλλά και να τραβήξουμε τις μεγάλες ιδεολογικές μας γραμμές, τώρα που είναι δυνατόν η χώρα να βγει απ’ αυτήν την κρίση, απ’ αυτήν την πρωτόγνωρη κρίση την οποία έχει βιώσει τα τελευταία χρόνια. 
Είναι ιστορική ευκαιρία να εξηγήσουμε στον Έλληνα πολίτη, ο οποίος έχει δει τη ζωή τη δική του, του παιδιού του και του διπλανού του να χειροτερεύει, πώς μπορεί αυτός ο τόπος να φθάσει εκεί που μπορεί, για να πάει εκεί που θέλει, να κάνει τα σίγουρα  βήματα, προκειμένου να ανέβει ξανά, όχι με έναν τρόπο δανεισμού, ο οποίος ήταν ανεξέλεγκτος και εν πολλοίς εγκληματικός, αλλά με έναν τρόπο, ο οποίος να στηρίζεται στην παραγωγική δύναμη της χώρας και να μπορεί καθημερινά να βελτιώνει την ίδια του τη ζωή και το ίδιο του το βιοτικό επίπεδο. 
Με αυτήν την έννοια, θεωρούμε ότι οι φοροελαφρύνσεις που ακούστηκαν και σήμερα από τον Πρωθυπουργό είναι σε θετική κατεύθυνση, όχι μόνο διότι δεν αφορούν το μεγάλο κεφάλαιο. Και εμείς έχουμε τονίσει ότι οι προτεραιότητές μας ως ΠΑΣΟΚ είναι προτεραιότητες, που έχουν να κάνουν με το μικρό και το μεσαίο ελεύθερο επαγγελματία, που δεν μπορεί να πληρώνει εσαεί από το πρώτο ευρώ φόρο. 
Έχουν να κάνουν με το μικρό και το μεσαίο ακίνητο, που δεν είναι δυνατόν να συνεχίσει εσαεί να φορολογείται. Έχουν να κάνουν με τη δυνατότητα να μειωθεί περαιτέρω ο φόρος για τα καύσιμα. Δηλαδή, να μπορέσουμε να δώσουμε την ανάσα εκείνη που χρειάζεται ο μικρός και ο μεσαίος Έλληνας. Αυτό ναι. Χρειάζονται φοροελαφρύνσεις. Και χρειάζονται φοροελαφρύνσεις για κοινωνική δικαιοσύνη και για αναθέρμανση της ελληνικής οικονομίας.
Αναφέρθηκε εδώ μέσα το ζήτημα των κοινωνικών και οικονομικών ανισοτήτων. Όπως ίσως γνωρίζουν αρκετοί Βουλευτές εδώ μέσα, οι ανισότητες αυτές δεν αφορούν μόνο τη χώρα μας, δεν είναι ένα ζήτημα το οποίο ενδημεί μόνο στην ελληνική οικονομία, την ελληνική κοινωνία της κρίσης. Είναι ένα ζήτημα το οποίο αφορά όλο και περισσότερες χώρες και οικονομίες και εν πολλοίς απασχολεί όλους τους μεγάλους πολιτικούς σχηματισμούς, τις μεγάλες πολιτικές οικογένειες που θέτουν διαφορετικές ιεραρχήσεις. Άλλη θα θέσει το λαϊκό κόμμα σε ευρωπαϊκό επίπεδο, άλλη το σοσιαλιστικό κόμμα και άλλη το κόμμα της Αριστεράς. 
Όμως, για μας η μείωση των ανισοτήτων και η αντιμετώπιση όσων έχουν προέλθει από την κρίση, είναι βασικό ζητούμενο για την επόμενη μέρα στην Ευρώπη, για την επόμενη μέρα στην Ελλάδα. Γιατί, ναι, δεν είναι δυνατόν σε μια ενιαία Ευρώπη, σε μια Ευρώπη όσο το δυνατόν πιο ισχυρή –όπως λέμε εμείς- όσο το δυνατόν μεγαλύτερη, όσο το δυνατόν με πιο πολλούς ευρωπαϊκούς θεσμούς, σε αυτήν την Ευρώπη με ή χωρίς μνημόνια –χωρίς μνημόνια σε λίγο καιρό- να έχουμε διαφορετικές πολιτικές ή πολιτικές, οι οποίες θα παραβιάζουν τους κοινά συμφωνημένους κανόνες.
Γι’ αυτόν το λόγο και δεν είναι δυνατόν σήμερα το κόμμα της Αξιωματικής Αντιπολίτευσης να υπόσχεται πράγματα που έρχονται σε σύγκρουση με τον πυρήνα της ευρωπαϊκής ιδέας της Ευρωπαϊκής Ένωσης. 
Όμως, ταυτόχρονα πρέπει και όλες οι πλευρές –και βεβαίως αναφέρομαι και στην πλευρά της Νέας Δημοκρατίας- να σέβονται και οι ίδιοι τα κεκτημένα του Έλληνα πολίτη, τα κεκτημένα τα οποία ουσιαστικά έχουν έρθει με μεγάλες θυσίες. Και γι’ αυτόν το λόγο πρέπει να είμαστε πάρα πολύ προσεκτικοί. Και πρέπει και οι εκπρόσωποι της Νέας Δημοκρατίας να είναι πάρα πολύ προσεκτικοί, όταν κάνουν δημόσιες δηλώσεις σε σχέση με την οικονομία. Σε καμμία περίπτωση δεν είναι ανεκτές δηλώσεις, οι οποίες έχουν να κάνουν με την απόσυρση τραπεζικών καταθέσεων κάτω από οποιαδήποτε πολιτική εξέλιξη. 
Θα πω την ιστορία της Ιρλανδίας εδώ: Η Ιρλανδία είναι μια χώρα η οποία εισήλθε στην κρίση, μετά την Ελλάδα, λόγω των τραπεζών της! Κατά τη διάρκεια της κρίσης οι Ιρλανδοί πολίτες επαναπάτρισαν, διπλασίασαν δηλαδή τις καταθέσεις τους στις ιρλανδικές τράπεζες.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73215"," Και εδώ τα έβγαζαν έξω.","ΑΠΟΣΤΟΛΟΣ ΚΑΚΛΑΜΑΝΗΣ",172
"73216"," Απέδειξαν το πατριωτικό τους καθήκον, να υποστηρίζουν, δηλαδή, τα εθνικά τους τραπεζικά ιδρύματα, με τέτοιον τρόπο, ούτως ώστε να ξεπεράσει πολύ πιο γρήγορα η χώρα την κρίση και η κρίση αυτή να μην μολύνει την υπόλοιπη οικονομία τους. Και γι’ αυτόν το λόγο, βέβαια, βγήκαν από την κρίση.
Εδώ, λοιπόν, πρέπει να κατοχυρώσουμε τις πολιτικές συναινέσεις που έλλειψαν το προηγούμενο διάστημα και που πρέπει να επιτευχθούν. Γιατί αυτό είναι το πολιτικό κεκτημένο αυτής της δύσκολης αντιμετώπισης της κρίσης, να μην έχουμε, δηλαδή, διαφορετική αντιμετώπιση είτε αφορά αυτό τη δική μας παράταξη είτε αφορά οποιαδήποτε αριστερά ή δεξιά μας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Κλείνω λέγοντας το εξής: Κύριε Υπουργέ, θεωρώ ότι το νομοσχέδιο στην παρούσα του φάση και όπως το διατυπώσατε μετά και τις νομοτεχνικές σας βελτιώσεις, οι οποίες προήλθαν από έναν ανοικτό διάλογο με τα μέλη της επιτροπής, είναι ένα νομοσχέδιο το οποίο καταδεικνύει ότι η κρίση, η οποία κατά την προσωπική μου άποψη προήλθε και από τα θεσμικά μας ελλείματα, δηλαδή από τα ελλείμματα μας σε θεσμούς –αυτά τα ελλείμματα δημιούργησαν και τα οικονομικά μας ελλείμματα- μπορεί να μας βγάλει πιο ισχυρούς. Τέτοιου είδους διαδικασίες μας κάνουν πιο ισχυρούς. Βεβαίως, και η προηγούμενη διαδικασία απέδειξε ότι όταν υπάρχει μια ευρύτατη συναίνεση, όταν μπορούν οι πολιτικές δυνάμεις σε αυτήν τη χώρα να συναινούν, μπορούν και να επιλέγουν τους άξιους. Η περίπτωση του Προέδρου Σκουρή, που έτυχε εδώ μέσα από όλες τις πτέρυγες συγχαρητηρίων, είναι μια περίπτωση που αποδεικνύει ότι στη χώρα μας δεν ήταν όλα μαύρα, ότι στη χώρα μας αυτή η δημοκρατία υπηρετήθηκε και με θετικά και με φωτεινά σημεία. 
Φωτεινό σημείο, λοιπόν, ήταν η πολυετής θητεία -και μάλιστα από τη θέση του Προέδρου του Δικαστηρίου- του Προέδρου Σκουρή, ο οποίος απέρχεται. Και προς τιμήν του θεωρώ. Και όλες οι πτέρυγες της Βουλής θεσπίζουν έναν τρόπο επιλογής των επόμενων δικαστών που να είναι απολύτως διαφανής, απολύτως αντικειμενικός και να διασφαλίζει ότι εκεί θα στείλουμε ξανά τους πιο άξιους, οι οποίοι και θα μας κάνουν υπερήφανους.
Σας ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73217"," Εμείς ευχαριστούμε, κύριε συνάδελφε.
Τον λόγο έχει η Κοινοβουλευτικός Εκπρόσωπος των Ανεξάρτητων Ελλήνων, κ. Ξουλίδου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73218"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, ο θεσμός της δικαιοσύνης είναι πολύμορφος και αποτελεί τη συνισταμένη δύναμη πολιτικών και κοινωνικών συνθηκών, οι οποίες προσδιορίζουν και συνθέτουν την κοινωνία. 
Ως Ανεξάρτητοι Έλληνες εκλαμβάνουμε τη δικαιοσύνη ως μία από τις μεγαλύτερες ηθικοκοινωνικές αρετές. Για το λόγο αυτό πρέπει να αποδίδεται ορθά και συνειδητά. Το πνεύμα της δικαιοσύνης στρέφει το άτομο στην ώριμη συμπεριφορά, στην αξιοπρέπεια και στη σωφροσύνη.
Πριν αναλύσω το παρόν νομοσχέδιο, κυρίες και κύριοι συνάδελφοι, θα μου επιτρέψετε να αναφερθώ και στην πληθώρα των προβλημάτων που ταλανίζουν τη δικαιοσύνη. Τα προβλήματα αυτά είναι ορατά, όχι μόνο στην οργάνωση και στη διοίκηση, αλλά και στις υλικοτεχνικές υποδομές των ιδρυμάτων που άπτονται των λειτουργιών της. 
Δράττομαι, λοιπόν, της σημερινής μου ομιλίας να αναφερθώ εν συντομία σε αυτά, καθώς και στην άκριτη πολυνομία, στη χρονοβόρα και συχνά άδικη απονομή της δικαιοσύνης, στα τεράστια κενά που υπάρχουν στο ανθρώπινο δυναμικό και στη δυσλειτουργία πολλών σωφρονιστικών ιδρυμάτων. Όλες αυτές οι δυσχέρειες, αποτελούν αληθινή τροχοπέδη και πρέπει να εξαλείφουν, έτσι ώστε η κορυφαία αξία της δικαιοσύνης να εξασφαλίσει την τάξη σε μία έννομη κοινωνία. 
Ερχόμενη στο σημερινό σχέδιο νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης» θα ήθελα αρχικά να επιστήσω την προσοχή σας στο γεγονός ότι τα πρόσωπα που θα επιλέγονται από την ελληνική δημοκρατία ως μέλη της Ευρωπαϊκής Ένωσης, αλλά και του Γενικού Δικαστηρίου της Ευρωπαϊκής Ένωσης, πρέπει να είναι προσωπικότητες με κατάλληλη παιδεία και ήθος, με γνώση και ανάλογη επιστημονική κατάρτιση, ώστε να αποφεύγονται οι παρασπονδίες και οι παρερμηνείες, για να σταθμίζεται η αποτελεσματικότητα του έργου τους. 
Όπως διαπιστώνουμε από την ανάγνωση του παρόντος νομοσχεδίου, στόχος είναι η διασφάλιση της διαφάνειας στη διαδικασία επιλογής των μελών. Αυτό θα επιτευχθεί πρωτίστως με τη δημοσίευση της πρόσκλησης υποβολής υποψηφιότητας στην Εφημερίδα της Κυβερνήσεως, καθώς και στις ιστοσελίδες του Υπουργείου Εξωτερικών και του Υπουργείου Δικαιοσύνης, Διαφάνειας και Ανθρωπίνων Δικαιωμάτων. Κατόπιν, η αξιολόγηση των υποψηφιοτήτων θα γίνεται μέσω ενός συμβουλευτικού οργάνου, το οποίο θα τεκμαίρει τη γνώμη του για την αξιολόγηση και την τελική επιλογή των υποψηφίων. Η διαδικασία αυτή θωρακίζει την αξιοκρατία και την αντικειμενικότητα και αποφεύγει την οποιαδήποτε κομματική ή πολιτική μεροληψία.
Επιπροσθέτως, η επιτροπή που θα συσταθεί, θα στελεχώνεται από ακέραιες προσωπικότητες, όπως οι Πρόεδροι του Συμβουλίου της Επικρατείας και του Αρείου Πάγου, τους τέως δικαστές και εισαγγελείς του Δικαστηρίου της Ευρωπαϊκής Ένωσης, τους πρώην δικαστές του Γενικού Δικαστηρίου της Ευρωπαϊκής Ένωσης, καθώς και έναν Πρόεδρο των νομικών σχολών των ΑΕΙ της χώρας, ο οποίος θα ορίζεται κατόπιν δημόσιας κλήρωσης. 
Ως αποτέλεσμα, ο εγχώριος νομικός κόσμος θα έχει τη δυνατότητα να αξιολογήσει και να επιλέξει, βάσει εκπαίδευσης, ήθους και εμπειρίας, τους καταλληλότερους. 
Επιπλέον, η συγκεκριμένη διαδικασία που προβλέπει το παρόν σχέδιο νόμου, επιφέρει πλείστες βελτιώσεις σε ό,τι αφορά τη σύνθεση του Γενικού Δικαστηρίου της Ευρωπαϊκής Ένωσης, οι αρμοδιότητες του οποίου, όπως αντιλαμβάνεστε, είναι ιδιαιτέρως σημαντικές για τη χώρα μας, αλλά και για όλα τα κράτη-μέλη. 
Υπενθυμίζω ότι ο θεσμός του Δικαστηρίου της Ευρωπαϊκής Ένωσης αποτελεί θεματοφύλακα για την ενιαία ερμηνεία και εφαρμογή του ευρωπαϊκού δικαίου σε όλες τις χώρες-μέλη της. Επίσης, ρυθμίζει τις όποιες νομικές διαφορές μεταξύ των κυβερνήσεων των χωρών-μελών και των θεσμικών οργάνων της Ευρωπαικής Ένωσης, ενώ, τέλος, παρέχει τη δυνατότητα και σε φυσικά πρόσωπα, εταιρείες και οργανισμούς, να προσφύγουν σε αυτό, σε περίπτωση κατά την οποία θεωρήσουν ότι κάποιο από τα όργανα της Ευρωπαϊκής Ένωσης δεν σέβεται τα δικαιώματά τους. 
Ειδικότερα για το Γενικό Δικαστήριο, θεωρώ σκόπιμο να αναφέρω ότι συστήθηκε ακριβώς για να εξυπηρετήσει υποθέσεις που υποβάλλουν ιδιώτες, εταιρείες και ορισμένοι οργανισμοί εξαιτίας του όγκου των υποθέσεων που τίθενται ενώπιον του δικαστηρίου και για την καλύτερη νομική προστασία των πολιτών των κρατών-μελών της Ευρωπαϊκής Ένωσης. 
Επίσης, εκδικάζει προσφυγές των κρατών-μελών κατά της επιτροπής, κατά του Συμβουλίου και άλλων οργάνων της. 
Κάθε κράτος-μέλος συμμετέχει στη σύνθεση του Γενικού Δικαστηρίου με έναν τουλάχιστον δικαστή. Αυτοί οι δικαστές διορίζονται με κοινή συμφωνία από τις κυβερνήσεις κατόπιν διαβούλευσης με επιτροπή, έργο της οποίας είναι η γνωμοδότηση σχετικά με την καταλληλότητα των υποψηφίων. Η θητεία τους είναι εξαετής, ενώ κατά τη διάρκεια άσκησης των καθηκόντων τους οφείλουν να επιδεικνύουν πλήρη αμεροληψία και ανεξαρτησία.
Επειδή, λοιπόν, όλοι αντιλαμβανόμαστε τη βαρύνουσα σημασία του συγκεκριμένου θεσμού, θεωρούμε ότι ως κράτος-μέλος οφείλουμε να εξασφαλίσουμε μία άρτια και διαφανή διαδικασία, η οποία να οδηγεί στην επιλογή και τοποθέτηση του καταλληλότερου υποψηφίου. 
Επομένως, κρίνουμε ότι οι διατάξεις του παρόντος νομοσχεδίου εξυπηρετούν αυτόν ακριβώς το στόχο, δηλαδή εναρμονίζουν την πρακτική της χώρας μας ως προς την επιλογή υποψηφίων δικαστών με τις κατευθύνσεις της Ευρωπαϊκής Ένωσης και επιπλέον διασφαλίζουν την ολοκλήρωση των σταδίων επιλογής στη βάση της αξιοκρατίας, της διαφάνειας και της δημοκρατίας. Είναι αναγκαίο πλέον η Ελλάδα να εναρμονιστεί στο συγκεκριμένο ζήτημα με τις ευρωπαϊκές αρχές, όπως έχουν πράξει πολλά κράτη-μέλη της Ευρωπαϊκής Ένωσης.
Εν κατακλείδι, είμαστε θετικοί στην πρόταση αυτή που υιοθετείται για πρώτη φορά και την υποστηρίζουμε.
Σας ευχαριστώ πολύ.","ΣΤΑΥΡΟΥΛΑ ΞΟΥΛΙΔΟΥ",375
"73219"," Σας ευχαριστούμε.
Τον λόγο έχει η Κοινοβουλευτική Εκπρόσωπος της Δημοκρατικής Αριστεράς κ. Μαρία Ρεπούση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73220"," Ευχαριστώ, κύριε Πρόεδρε.
Για άλλη μία φορά τα κόμματα, Νέα Δημοκρατία και ΠΑΣΟΚ, που κυβέρνησαν τη χώρα από το 1974 και εξής, δηλαδή για σαράντα συναπτά έτη και που την έφεραν στην ουσιαστική χρεοκοπία, εμφανίζονται ως σωτήρες. Τι μας λένε γι’ αυτό; Ο ένας ρίχνει την ευθύνη στον άλλον. Δεν μας έχουν πει μέχρι σήμερα πού έφταιξαν οι ίδιοι, τι έκαναν λάθος. Αντίθετα, τα ρίχνουν στην Αριστερά. Δεν θέλω να βγάλω τελείως από το κάδρο την Αριστερά και ενδεχομένως την ευθύνη της. Όμως, δεν κυβέρνησε αυτή αυτό τον τόπο. 
Τι λένε όσοι τον κυβέρνησαν; Μας λένε: «Εμείς δεν κυβερνήσαμε καλά διότι υπήρχατε εσείς». Η αλήθεια είναι ότι οι πολίτες είχαν ορίσει αυτά τα κόμματα για να κυβερνήσουν τον τόπο και δεν μπορεί να μας λένε ότι δεν κυβέρνησαν καλά διότι κάποιοι άλλοι δεν τους άφησαν. 
Είναι αδυναμία της δημοκρατίας μας το ότι αυτά τα δύο κόμματα συνεχίζουν να κυβερνούν τον τόπο, ότι δεν υπήρξε μέχρι σήμερα εναλλακτική κυβερνητική λύση και ότι αυτοί που μας οδήγησαν στην καταστροφή, κλήθηκαν να μας σώσουν. 
Τώρα τι λένε; «Ή εμείς ή το χάος. Ή εμείς ή, αν ο ΣΥΡΙΖΑ κερδίσει τις εκλογές, θα φύγουν οι καταθέσεις από τις τράπεζες». 
Αναρωτιέμαι αν αυτή είναι υπεύθυνη πολιτική στάση. Υποστηρίζω πως δεν είναι. Είναι σαν να λένε σε όσους έχουν καταθέσεις: «Πάρτε τα χρήματά σας από τις ελληνικές τράπεζες, επειδή ενδέχεται να κυβερνήσει η Αξιωματική Αντιπολίτευση». 
Χαίρω που διαφοροποιείται σε αυτό το ΠΑΣΟΚ. Η δημοκρατία δεν έχει αδιέξοδα, δεν πρέπει να έχει αδιέξοδα. 
Θα πρότεινα, λοιπόν, αντί να κινδυνολογεί η Νέα Δημοκρατία εις βάρος του τραπεζικού συστήματος και τελικά εις βάρος της ίδιας της χώρας, να φροντίσει να μην αναγκαστούν οι Έλληνες πολίτες να πληρώσουν και το τελευταίο ευρώ, που έχουν στη φοροεπιδρομή που γίνεται αυτή τη στιγμή.
Εδώ θα ήθελα να ρωτήσω αν η φυγή καταθέσεων είναι άραγε μόνο θέμα τραπεζικής πίστης. Νομίζω ότι είναι σε μεγάλο βαθμό. Όμως, επίσης σε μεγάλο βαθμό είναι και ο ανεξέλεγκτος αδήλωτος πλουτισμός και η φοροδιαφυγή του. Η όποια επιστροφή καταθέσεων υπήρξε από το 2012 και μετά, υποστηρίζω ότι δεν ήταν θέμα σταθερότητας, αλλά κυρίως αποτέλεσμα της ενεργοποίησης των μηχανισμών ελέγχου της διακίνησης αυτού του χρήματος, του αδήλωτου, παράνομου πλουτισμού. 
Μία προοδευτική διακυβέρνηση του τόπου οφείλει να ενισχύσει αυτούς τους μηχανισμούς, έτσι ώστε να μειώσει το άνοιγμα της ψαλίδας ανάμεσα σε όσους φορολογούνται και πληρώνουν τους φόρους τους -με ό,τι αυτό σημαίνει για την καθημερινότητά τους- και σε όσους φοροδιαφεύγουν.
Η τραπεζική σταθερότητα εξάλλου είναι γενικότερο ζήτημα και έχει να κάνει με την πολιτική σταθερότητα γενικότερα. Αυτό εξάλλου είναι και το στοίχημα, κατά την άποψή μου, μιας προοδευτικής διακυβέρνησης της χώρας, να συνδυάσει την αλλαγή των πολιτικών με την πολιτική σταθερότητα. Αυτό είναι το σχόλιό μου σε σχέση με τη συζήτηση που προηγήθηκε για τα ζητήματα της φυγής των καταθέσεων κ.λπ.. 
Σε ό,τι αφορά το σχέδιο νόμου του Υπουργείου Δικαιοσύνης, έχουμε πει ότι θα το ψηφίσουμε. Θεωρούμε ότι είναι στη σωστή κατεύθυνση. Είχαμε να προσθέσουμε και ο εισηγητής μας έκανε κάποιες παρατηρήσεις. Για παράδειγμα, θα μπορούσε στα ζητήματα της ενίσχυσης της διαφάνειας και της δημοσιότητας να είναι δημόσια η συζήτηση του Υπουργικού Συμβουλίου. Θα μπορούσε επίσης στο πλαίσιο της διαφάνειας να προβλέπεται θεσμοθέτηση ανοιχτής διαδικασίας παρουσίασης, τόσο του βιογραφικού των υποψηφίων, όσο και της γενικότερης προσωπικότητάς τους, μιας και γνωρίζουμε ότι στις δημοκρατικές χώρες ο δικαστής αποφασίζει με βάση το νόμο -και αυτό είναι σημαντικό και κάπως αντικειμενικό, όσο και αν οι νόμοι ακόμα έχουν αναγνώσεις- αλλά ψηφίζει και με βάση τη συνείδησή του. 
Και επειδή η συνείδηση του δικαστή ορίζεται, βέβαια, από ένα κοινωνικό και πολιτικό συγκείμενο αλλά είναι και απρόβλεπτη, έχει πάρα πολύ μεγάλη σημασία οι ανώτατοι δικαστές και στα εθνικά δικαστήρια και πολύ περισσότερο στο Ευρωπαϊκό Δικαστήριο και στα ευρωπαϊκά θεσμικά όργανα -που παίζουν όλο και μεγαλύτερο ρόλο για το σύνολο των ευρωπαϊκών κρατών- να είναι οι άριστοι, γιατί οι αποφάσεις τους επηρεάζουν τη ζωή των πολιτών και σε εθνικό και σε πανευρωπαϊκό επίπεδο.
Ευχαριστώ.","ΜΑΡΙΑ ΡΕΠΟΥΣΗ",441
"73221"," Και εμείς ευχαριστούμε. 
Τον λόγο έχει ο κύριος Υπουργός.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73222"," Κύριε Πρόεδρε, εν όψει του ότι δεχθήκαμε μία τροπολογία, παρακαλώ στον τίτλο του νομοσχεδίου να προστεθεί η φράση «και άλλες διατάξεις». 
Επειδή δεν θα μιλήσω μετά, θα ήθελα να πω στον κ. Δρίτσα κάτι, απαντώντας σε αυτό που είπε. 
Κατ’ αρχάς, χαίρομαι που εγκαταλείψατε τη στείρα ρητορεία περί καταγγελίας του μνημονίου ή ακυρώσεως του μνημονίου και το αντικαταστήσατε με αυτό που η Κυβέρνηση από πρώτη στιγμή έλεγε και έπραξε, δηλαδή επαναδιαπραγμάτευση του μνημονίου. Είναι μια πρόοδος αυτή. 
Τώρα, όσον αφορά τη δέσμευση Σαμαρά, αυτό που έλεγε ήταν να σωθεί και θα σωθεί η χώρα. Το μήνυμα του Βερολίνου ήταν ότι τώρα που σώθηκε η χώρα, βγαίνουμε από το μνημόνιο.","ΧΑΡΑΛΑΜΠΟΣ ΑΘΑΝΑΣΙΟΥ",10
"73223"," Κύριε Υπουργέ, υπάρχει μια τροπολογία με γενικό αριθμό 1840 και ειδικό 111. Θέλετε να πείτε κάτι για αυτήν την τροπολογία;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73224"," Ναι. Μιλάτε γι’ αυτήν που αφορά τις σχέσεις εργασίας αορίστου χρόνου;","ΧΑΡΑΛΑΜΠΟΣ ΑΘΑΝΑΣΙΟΥ",10
"73225"," Μάλιστα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73226"," Είναι μια τροπολογία που ζήτησε και ο κ. Μητσοτάκης, επειδή τον αφορά -έχει ένα νομοσχέδιο την επόμενη εβδομάδα- να τη δει και εκείνος και να τη βάλουμε στο νομοσχέδιο που έρχεται.","ΧΑΡΑΛΑΜΠΟΣ ΑΘΑΝΑΣΙΟΥ",10
"73227"," Δηλαδή, να επανακατατεθεί και να μπει στο νομοσχέδιο του κ. Μητσοτάκη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73228"," Γιατί δεν μπαίνει με την κανονική διαδικασία; Πρέπει μονίμως να έρχεται με τροπολογίες;","ΣΤΑΥΡΟΣ ΚΟΝΤΟΝΗΣ",236
"73229"," Όχι, θέλει να τη δει και ο ίδιος και αν θα τη βάλει ατόφια στο νομοσχέδιό του ή θα επανέλθει ως τροπολογία κ.λπ.. Είναι ένα ζήτημα που έχει σχέση και με το Υπουργείο Δικαιοσύνης, αφού αφορά υπαλλήλους του Ελεγκτικού Συνεδρίου. Αλλά μέσα στο πλαίσιο της διοικητικής μεταρρύθμισης και κινητικότητας νομίζω ότι καλώς ο κ. Μητσοτάκης ζήτησε να τη δει.","ΧΑΡΑΛΑΜΠΟΣ ΑΘΑΝΑΣΙΟΥ",10
"73230"," Πότε κατατέθηκε αυτή η τροπολογία;","ΘΕΟΔΩΡΟΣ ΔΡΙΤΣΑΣ",139
"73231"," Απ’ ό,τι βλέπω κατετέθη σήμερα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73232"," Μέχρι το μεσημέρι δεν υπήρχε.","ΘΕΟΔΩΡΟΣ ΔΡΙΤΣΑΣ",139
"73233"," Σήμερα κατετέθη. 
Τον λόγο έχει ζητήσει ο κ. Κοντονής. 
Έχετε τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73234"," Κύριε Πρόεδρε, κύριοι συνάδελφοι, μας κάλεσε ο Κοινοβουλευτικός Εκπρόσωπος του ΠΑΣΟΚ, ο αξιότιμος συνάδελφος κ. Τριαντάφυλλος, να δηλώσουμε εις την Ολομέλεια -και αυτό είπε ότι δεσμεύει και το κόμμα μας- τι γίνεται σχετικά με τον έλεγχο των πλαστών πιστοποιητικών. Δεν χρειάζεται, κύριε συνάδελφε, να δηλώσουμε τίποτα εμείς. 
Η ίδια η περιφερειάρχης Αττικής, η κ. Ρένα Δούρου, δήλωσε στο περιφερειακό συμβούλιο ότι θα ενταθούν οι έλεγχοι για πλαστά πτυχία και κάλεσε οποιονδήποτε να βρει μια δήλωσή της που να στηρίζει το αντίθετο. Αυτή είναι η δήλωση. 
Γιατί σκιαμαχείτε; Γιατί παρουσιάζετε το ΣΥΡΙΖΑ κατά τρόπο αήθη να υπερασπίζεται παρανομίες;","ΣΤΑΥΡΟΣ ΚΟΝΤΟΝΗΣ",236
"73235"," Με τη διαδικασία που προβλέπει ο νόμος ή μόνη της;","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73236"," Σας παρακαλώ, κύριε συνάδελφε.
Κύριε Πρόεδρε, απαντώ. Διαβάζω τη δήλωση της κ. Δούρου και λέω ότι δεν έχει κανένα λόγο να ανησυχεί ο κ. Τριαντάφυλλος και το ΠΑΣΟΚ για τα πλαστά πτυχία. Η ίδια η περιφερειάρχης Αττικής δήλωσε καθαρά ότι θα ενταθούν οι έλεγχοι.","ΣΤΑΥΡΟΣ ΚΟΝΤΟΝΗΣ",236
"73237"," Σύμφωνα με το νόμο;","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73238"," Αλλά εδώ θα πρέπει, κύριε Κοινοβουλευτικέ Εκπρόσωπε του ΠΑΣΟΚ, να μας πείτε, μιας και ανησυχείτε τόσο πολύ γι’ αυτό το ζήτημα, δεν ανησυχήσατε καθόλου για τη δήλωση του κ. Σαμαρά ότι θα καταστραφεί το τραπεζικό σύστημα αν εκλεγεί κυβέρνηση ο ΣΥΡΙΖΑ;","ΣΤΑΥΡΟΣ ΚΟΝΤΟΝΗΣ",236
"73239"," Ένα λεπτό. Ζητήσατε όλοι να δευτερολογήσετε, έτσι;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73240"," Κύριε Πρόεδρε, έχω την εντύπωση  ότι…","ΣΤΑΥΡΟΣ ΚΟΝΤΟΝΗΣ",236
"73241"," Μισό λεπτό. Σας σταματάω το χρόνο σας.
Ζητήσατε να δευτερολογήσετε. Σας έδωσα το λόγο για τρία λεπτά. Αν επεκτείνετε το θέμα, όπως το επεκτείνετε όλοι, σε διαφορετικά επίπεδα, απαντώντας ο ένας στον άλλον, δεν θα τελειώσουμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73242"," Παρακαλώ, κύριε Πρόεδρε.
Βλέπετε ότι γίνεται ο διάλογος σε πολιτισμένο και ήρεμο επίπεδο.
Αυτός θα ήταν ένας λόγος να διαμαρτυρηθεί το συγκυβερνόν ΠΑΣΟΚ γι’ αυτή τη δήλωση του Πρωθυπουργού. Και διαμαρτύρεστε για δηλώσεις, που δεν έχουν γίνει και που φαντάζεστε ότι έγιναν. 
Κύριε Πρόεδρε, ακούσαμε –εγώ δεν θέλω να τα ξεπερνάμε έτσι, ούτε να τα παρακάμπτουμε- άλλη μια πατριδοκαπηλία του αισχίστου είδους από τη Χρυσή Αυγή περί της Μακεδονίας κ.λπ.. 
Μας ακούνε και νέοι άνθρωποι, που πρέπει να ξέρουν την ιστορία αυτού του τόπου. Αυτοί που θαυμάζουν το Γ΄ Ράιχ και τον Χίτλερ που παρέδωσε τη Μακεδονία στους Βουλγάρους, αυτοί έρχονται στην Αίθουσα του Κοινοβουλίου και κάνουν κριτική στα άλλα πολιτικά κόμματα; Να βάλουμε κάτω και την ιστορία αυτού του τόπου, που είναι αιματοβαμμένη και να μην πουλάνε πατριδοκαπηλία, γιατί έχει κοντά πόδια. 
Κυρίες και κύριοι συνάδελφοι, η δήλωση του Πρωθυπουργού σχετικά με τη φορολόγηση ήταν ότι θα μειωθεί η φορολογία για να προσελκύσουμε επενδύσεις. Θα περιμέναμε να πει κάτι για τον ΕΝΦΙΑ. Θα περιμέναμε να πει κάτι για τη δήμευση των περιουσιών. Αλλά αυτή η δήλωση περί πρόσκλησης με μειωμένη φορολογία δεν νομίζω ότι αφορά ούτε το μικρομεσαίο ούτε το φτωχό άνθρωπο ούτε τους αγρότες ούτε τους εργάτες. Αφορά κάποιους άλλους, με τους οποίους η Νέα Δημοκρατία και η Κυβέρνηση διαμορφώνει ένα πεδίο ευνοϊκό για την άσκηση αυτού που λέτε επιχειρηματικότητα. Είναι η μείωση των ημερομισθίων, είναι η μείωση των εργατικών αποδοχών, η μείωση των εργοδοτικών ασφαλιστικών εισφορών και τώρα έχουμε και τη μείωση της φορολογίας. Δικαίως τα είπε ο κ. Δρίτσας. Δεν είπε τίποτα περισσότερο απ’ αυτό που είπε ο κύριος Πρωθυπουργός. 
Κυρίες και κύριοι συνάδελφοι, εμμένουμε σε αυτά που έχουμε πει για το μνημόνιο. 
Κύριε Υπουργέ, από το Μάιο του 2012 μιλάμε για την επαναδιαπραγμάτευση. Δεν ξέρω εσείς πού έχετε μείνει και τι επικαλείστε. Επαναδιαπραγμάτευση του μνημονίου. Αυτό λέμε.
Η θέση του ΣΥΡΙΖΑ είναι η μεγαλύτερη διαγραφή του χρέους και ρήτρα ανάπτυξης για την αποπληρωμή. Εμείς εκεί βάζουμε τις κόκκινες γραμμές και αυτά λέμε και προς τους ευρωπαίους πολίτες και προς τον ελληνικό λαό. 
Μιας και είπα για τους ευρωπαίους πολίτες, πράγματι, κύριοι συνάδελφοι, είμαστε ένα κόμμα του ευρωμονόδρομου, όπως μας κατηγορεί το ΚΚΕ. Ποιου ευρωμονόδρομου όμως; Του ευρωμονόδρομου που θέλει μια Ευρώπη της ειρήνης, μια Ευρώπη της δημοκρατίας, μια Ευρώπη του σοσιαλισμού. Πράγματι, είναι ένας ευρωμονόδρομος και αυτός, αλλά να μην μας ταυτίζει κανένα άλλο κόμμα με τον ευρωμονόδρομο της υποταγής, τον ευρωμονόδρομο της διαπλοκής, τον ευρωμονόδρομο της εκμετάλλευσης και του πολέμου.","ΣΤΑΥΡΟΣ ΚΟΝΤΟΝΗΣ",236
"73243"," Ευχαριστούμε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73244"," Κύριε Πρόεδρε, τελειώνω.","ΣΤΑΥΡΟΣ ΚΟΝΤΟΝΗΣ",236
"73245"," Κύριε Πρόεδρε, μπορώ να έχω το λόγο;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73246"," Έχει ζητήσει το λόγο και ο κ. Χαλβατζής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73247"," Επομένως, κύριε Πρόεδρε, φαίνεται και διαφαίνεται και είναι πλέον βέβαιο ότι στις επόμενες εκλογές θα έχουμε πολιτική αλλαγή. Ας γίνει αυτή η πολιτική αλλαγή με όρους δημοκρατίας και σεβασμού στο Σύνταγμα. Όχι με συκοφαντίες, όχι με προσβολές, όχι με προσβολή του κοινοβουλευτισμού και του δημόσιου λόγου, διότι τότε στήνεται σκηνικό εκτροπής. Ας προσέξει καλά η Κυβέρνηση.
Ευχαριστώ, κύριε Πρόεδρε.","ΣΤΑΥΡΟΣ ΚΟΝΤΟΝΗΣ",236
"73248"," Θα απαντήσετε, κύριε Γεωργιάδη. Απειλή είναι και θα απαντήσετε.
Ορίστε, κύριε Γεωργιάδη, έχετε τον λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73249"," Δεν απειλούμε κανέναν.","ΣΤΑΥΡΟΣ ΚΟΝΤΟΝΗΣ",236
"73250"," Ακούστε, κύριε Κοντονή, γενικά σας θεωρώ σοβαρό άνθρωπο και μου κάνει εντύπωση το ύφος. Πραγματικά το λέω ότι σας θεωρώ σοβαρό άνθρωπο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73251"," Όλοι αξιολογούν.","ΣΠΥΡΙΔΩΝ ΧΑΛΒΑΤΖΗΣ",534
"73252"," Θέλετε να μιλήσουμε για συνταγματική εκτροπή; Έχουμε έναν ψηφισμένο νόμο του ελληνικού Κοινοβουλίου για την αξιολόγηση των δημοσίων υπαλλήλων και αποφάσισε η κ. Δούρου –λέει- και το περιφερειακό της συμβούλιο να μην τον εφαρμόσει.
Μπορείτε εσείς που είστε και νομικός να μου βρείτε από το Σύνταγμα ποιο άρθρο του Συντάγματος επιτρέπει στην περιφερειάρχη και στο περιφερειακό συμβούλιο να μην εφαρμόσει ψηφισμένο νόμο του Κοινοβουλίου; Για βρείτε μου το άρθρο, που έχετε το θράσος να μιλάτε για συνταγματική εκτροπή!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73253"," Το ακροτελεύτιο άρθρο του Συντάγματος.","ΔΗΜΗΤΡΙΟΣ ΣΤΡΑΤΟΥΛΗΣ",485
"73254"," Σήμερα ο κ. Βίτσας, Γραμματέας του κόμματός σας –γιατί άκουσα και την κ. Ρεπούση να ανησυχεί για τις δικές μου δηλώσεις, θα της απαντήσω μετά,- είπε από τον τηλεοπτικό σταθμό «STAR», κύριε Πρόεδρε, ότι ο ΣΥΡΙΖΑ θα καταργήσει τον ΕΝΦΙΑ. Ως εκ τούτου, επειδή σε λίγους μήνες θα έρθει ο ΣΥΡΙΖΑ στην κυβέρνηση, οι πολίτες να μην τον πληρώσουν. Μπορείτε να μου πείτε, κύριε Κοντονή, σε ποιο άρθρο του Συντάγματος λέει ότι μπορείτε να μην πληρώσετε ψηφισμένο φόρο του ελληνικού Κοινοβουλίου;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73255"," Αυτά τα είπε ο κ. Βίτσας;","ΣΤΑΥΡΟΣ ΚΟΝΤΟΝΗΣ",236
"73256"," Παρακαλώ, μη διακόπτετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73257"," Ο κ. Βίτσας στην κ. Τσαπανίδου.
Μπορείτε να μου βρείτε το άρθρο, κύριε Κοντονή;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73258"," Να μη λέτε άλλα αντ’ άλλων.","ΣΤΑΥΡΟΣ ΚΟΝΤΟΝΗΣ",236
"73259"," Κύριε Κοντονή, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73260"," Άρα, λοιπόν, κύριε Κοντονή, το θράσος έχει όρια. Ακούστε πού έφτασε το θράσος σας. Ο κ. Δρίτσας ως Κοινοβουλευτικός Εκπρόσωπος είπε ότι ο κ. Σαμαράς ανακοίνωσε μείωση των φόρων του μεγάλου κεφαλαίου. Στη δική μου παρατήρηση ότι πουθενά δεν είπε αυτό ο κύριος Πρωθυπουργός και μίλησε για τη μείωση των φορολογικών συντελεστών των επιχειρήσεων, ότι θα μειωθεί η ανεργία, εσείς προσωπικά είπατε ότι «το ανέφερε κατά λέξη». Διαβάσατε μετά τη δήλωση του κ. Σαμαρά, αλλά ήταν διαφορετική η δήλωση, δεν ήταν αυτή που είπε ο κ. Δρίτσας. 
Αντί δηλαδή να πείτε «πράγματι εμείς ερμηνεύσαμε τη δήλωση του κ. Σαμαρά έτσι», είχατε το θράσος να ανέβετε στο Βήμα της Βουλής και να επιμένετε κιόλας ότι το είπε και κατά λέξη ο Πρωθυπουργός. 
Φυσικά δεν απαντήσατε αν το κόμμα σας είναι υπέρ της μειώσεως των φορολογικών συντελεστών των επιχειρήσεων. Καλό είναι να ακούσουμε αν είστε υπέρ ή κατά.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73261"," Δεν το ξέρετε;","ΣΤΑΥΡΟΣ ΚΟΝΤΟΝΗΣ",236
"73262"," Είστε κατά. Πολύ ενδιαφέρον να το ξέρουμε. Είστε κατά της μειώσεως των φορολογικών συντελεστών των επιχειρήσεων. Χαίρομαι που το λέτε και αυτό σάς τιμά.
Πάμε τώρα να απαντήσω και στην κ. Ρεπούση, για να μη μένουν μεταξύ μας σκιές. Πρώτα απ’ όλα κάνετε λάθος, διότι δεν υπάρχει καμμία δήλωση του κ. Σαμαρά για τραπεζικές καταθέσεις. Σας το είπα και προχθές. Δεν μπορείτε να αναγορεύετε στήλες των παραπολιτικών των εφημερίδων ως πραγματικές δηλώσεις. Σας διαβεβαιώ λοιπόν ότι τέτοια δήλωση του κ. Σαμαρά δεν υπάρχει.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73263"," Έχετε την πατρότητα…","ΣΤΑΥΡΟΣ ΚΟΝΤΟΝΗΣ",236
"73264"," Δεν επιτρέπεται ο Κοινοβουλευτικός Εκπρόσωπος να αναγορεύει ως πραγματικότητα μία στήλη παραπολιτική. Το έκανε και η εφημερίδα «ΧΡΥΣΗ ΑΥΓΗ».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73265"," Αμφισβητείτε αυτό που ειπώθηκε στο καφενείο της Βουλής;","ΣΤΑΥΡΟΣ ΚΟΝΤΟΝΗΣ",236
"73266"," Κύριε Κοντονή, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73267"," Θα πω λοιπόν εγώ, που τα λέω δημοσίως και καθαρά όπως τα πιστεύω, τι ακριβώς είπα, για να απαντήσω και στην κ. Ρεπούση και σε σας.
Η κ. Ρεπούση είπε ότι ισχυριστήκαμε –εγώ, δηλαδή- ότι θα φύγουν οι καταθέσεις επειδή θα αλλάξει η Κυβέρνηση.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73268"," Όχι η Κυβέρνηση, ο ΣΥΡΙΖΑ.","ΜΑΡΙΑ ΡΕΠΟΥΣΗ",441
"73269"," Μα ποιος είπε τέτοιο πράγμα; Το είπα εγώ; Θα μπορούσε να πει κανείς σε μια δημοκρατία ότι θα φύγουν οι καταθέσεις άμα αλλάξει η κυβέρνηση, κυρία Ρεπούση; Εσείς που είστε τόσο ακριβολόγος -υποτίθεται- στα ιστορικά, κάνατε μια τόσο χονδροειδή διαστρέβλωση; Αν δεν το καταλάβατε, να σας το ξαναπώ.
Έχουμε μια Αξιωματική Αντιπολίτευση που θέλει να πάει ο τόπος σε εκλογές, κύριε Πρόεδρε, και δηλώνει ο Αρχηγός της Αξιωματικής Αντιπολιτεύσεως στη ΔΕΘ ότι πρόκειται να παραβιάσει τους κανόνες του ευρωσυστήματος, κρατικοποιώντας το Ταμείο Χρηματοπιστωτικής Σταθερότητας. 
Αυτό, για όσους καταλαβαίνουμε τι θα πει Ευρωζώνη, σημαίνει έξοδος από το ευρώ. Ρώτησα εγώ το πρωί και ρωτάω τώρα τον κ. Δρίτσα και αν πάρει τον λόγο μπορεί να απαντήσει: Μπορείτε να μας αποκαλύψετε, κύριοι του ΣΥΡΙΖΑ, ποιο είναι το σχέδιο Β; Αν σας πει όχι η Ευρώπη, τι θα κάνετε;
Είπε πριν ο κ. Κοντονής -θα μου επιτρέψετε, κύριε Πρόεδρε, μου θύμισε φοιτητικό αμφιθέατρο, μου θύμισε μάλλον λίγο πιο πίσω, ομιλίες σε ποιήματα παιδιών δημοτικού-, πιστεύετε, λέει, σε μια Ευρώπη σοσιαλιστική. Ο δικός σας, λέει, ευρωμονόδρομος είναι η αγάπη και η συμφιλίωση των λαών. Επειδή αυτός είναι ο δικός σας ευρωμονόδρομος, αυτό την Ευρώπη τι την αφορά; 
Εάν η Ευρώπη -που έχει άλλη πλειοψηφία, όχι τη δική σας- πει ότι διαφωνούν οι δύο ευρωμονόδρομοι τι θα κάνουμε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73270"," Θα διαφωνούμε.
ΣΠΥΡΙΔΩΝ –","ΣΤΑΥΡΟΣ ΚΟΝΤΟΝΗΣ",236
"73271"," Τώρα τα λέμε ωραία. 
Μπορείτε να μας εξηγήσετε, εκτός του ότι θα διαφωνείτε μέσα σας, εάν θα τηρήσετε τους κανόνες της Ευρώπης τώρα ή όχι; 
Γιατί, κυρία Ρεπούση, για να το καταλάβετε τώρα πιο εύκολα, εάν μεν πουν «παρ’ όλο που εμείς ονειρευόμαστε τη συναδέλφωση των λαών, τη σοσιαλιστική Ευρώπη και να είμαστε όλοι ευτυχισμένοι, αλλά, αφού η Ευρώπη έχει άλλη άποψη, εμείς θα σεβαστούμε τους κανόνες της Ευρώπης», κανένα πρόβλημα, κανένα bank run δεν υπάρχει και η τραπεζική πίστη είναι μια χαρά, άρα ό,τι και να λέω εγώ δεν έχει καμμία σημασία. 
Εάν, όμως, δεν το λέμε, εάν δεν σηκωθούν με θάρρος να πουν στη Βουλή «ναι, εάν η Ευρώπη δεν είναι ο σοσιαλιστικός μας παράδεισος, εάν η Ευρώπη δεν είναι η συναδέλφωση και η ομόνοια και η ομοψυχία και η αδελφοσύνη και τα λουλούδια που ονειρευόμαστε, αλλά είναι κάτι άλλο», εκεί θα μας πείτε, κύριε Κοντονή, τι έχετε σκοπό να κάνετε;","ΑΔΩΝΙΣ ΓΕΩΡΓΙΑΔΗΣ",96
"73272"," Να του πω, κύριε Πρόεδρε;
ΣΠΥΡΙΔΩΝ –","ΣΤΑΥΡΟΣ ΚΟΝΤΟΝΗΣ",236
"73273"," Ακούστε, λοιπόν, κυρία Ρεπούση, γιατί δεν το καταλάβατε. Εάν δεν πουν, δημιουργείται πρόβλημα στην τραπεζική πίστη.
Για να κλείσω. Ξέρετε ποιος το είπε ότι δημιουργείται πρόβλημα στην τραπεζική πίστη; Θα σας κάνει εντύπωση. Η κ. Ρεπούση το είπε. Γιατί στη λήξη της ομιλίας σας τι είπατε; Είπατε ότι συνδέεται το bank run με την πολιτική σταθερότητα. Το είπατε εσείς προ ολίγου. Ήταν η δεύτερη στροφή της ομιλίας σας. Μάλιστα, έχετε απόλυτο δίκιο. Συνδέεται το ενδεχόμενο bank run με την πολιτική σταθερότητα εις ποίαν περίπτωση; Εις την περίπτωση που ο Έλληνας διεκδικητής της εξουσίας δεν ξεκαθαρίζει τι έχει στο πίσω μέρος του μυαλού του. 
Ο κ. Στρατούλης ξέρουμε τι έχει, το λέει δραχμή, του αρέσει, το υπερασπίζεται. Ο κ. Κοντονής το κρύβει. Γιατί το κρύβετε, κύριε Κοντονή; Είστε λίγο ντροπαλός;","ΑΔΩΝΙΣ ΓΕΩΡΓΙΑΔΗΣ",96
"73274"," Είμαστε κρυψίνοες.
ΣΠΥΡΙΔΩΝ –","ΣΤΑΥΡΟΣ ΚΟΝΤΟΝΗΣ",236
"73275"," Μαζί με τον σοσιαλιστικό σας παράδεισο και τα λουλούδια και τα περιστέρια έχετε και λίγο ντροπές;
Πείτε μας, λοιπόν, με θάρρος. Εάν μας πείτε «αν δεν είναι η Ευρώπη αυτή που θέλουμε, εμείς σεβόμαστε τους κανόνες του Ευρωσυστήματος», όλα έχουν τελειώσει και έχουν μια κανονική διαπάλη εντός του Ευρωσυστήματος. Εάν μας πείτε «εμείς σκοπεύουμε να μην τηρήσουμε τους κανόνες του ευρωσυστήματος», αυτό σημαίνει δραχμή και ο κόσμος πρέπει να το ξέρει.  Και αν δεν λέτε τίποτα, αυτό σημαίνει αβεβαιότητα και άρα bank run.
Κοινώς, κυρία Ρεπούση,…","ΑΔΩΝΙΣ ΓΕΩΡΓΙΑΔΗΣ",96
"73276"," Ολοκληρώστε, κύριε συνάδελφε.
ΣΠΥΡΙΔΩΝ –","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73277"," Κλείνω αμέσως, κύριε Πρόεδρε.","ΑΔΩΝΙΣ ΓΕΩΡΓΙΑΔΗΣ",96
"73278"," Απαντάτε στον κ. Κοντονή, μέσω της κυρίας Ρεπούση.
ΣΠΥΡΙΔΩΝ –","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73279"," …μην πυροβολείτε τον πιανίστα.
Αφού απ’ ό,τι κατάλαβα από την ομιλία σας ετοιμάζεστε να κάνετε μεταπήδηση προς τα εδώ, ρωτήστε τους ευθέως πριν κάνετε τη μεταπήδηση. Τι σκοπεύουν να κάνουν; Μπορεί σε εσάς να είναι πιο ειλικρινείς και λιγότερο ντροπαλοί.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΑΔΩΝΙΣ ΓΕΩΡΓΙΑΔΗΣ",96
"73280"," Τον λόγο έχει ο κ. Χαλβατζής για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73281"," Κύριε Πρόεδρε, θα ήθελα τον λόγο.","ΝΙΚΟΛΑΟΣ ΤΣΟΥΚΑΛΗΣ",520
"73282"," Κύριε Πρόεδρε, θα ήθελα τον λόγο.","ΜΑΡΙΑ ΡΕΠΟΥΣΗ",441
"73283"," Είχε ζητήσει τον λόγο ο κ. Χαλβατζής πιο μπροστά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73284"," Κύριε Πρόεδρε, έχω τρία - τέσσερα σχόλια να κάνω.","ΣΠΥΡΙΔΩΝ ΧΑΛΒΑΤΖΗΣ",534
"73285"," Θα ήθελα χρόνο για δευτερολογία, κύριε Πρόεδρε.","ΝΙΚΟΛΑΟΣ ΤΣΟΥΚΑΛΗΣ",520
"73286"," Συμφωνήσαμε ένας από κάθε κόμμα να κάνει μια δευτερολογία. Τώρα σηκώνετε όλοι τα χέρια. Άμα συμφωνούμε, πού θα διαφωνήσουμε τότε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73287"," Έχει ξεφύγει από το νομοσχέδιο.","ΣΤΑΥΡΟΣ ΚΟΝΤΟΝΗΣ",236
"73288"," Ποιο νομοσχέδιο; Έφυγε από το νομοσχέδιο. Κανένας δεν ασχολήθηκε.
Λοιπόν, τον λόγο έχει ο κ. Χαλβατζής για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73289"," Κύριε Πρόεδρε, θέλω να κάνω μερικά σχόλια για το νομοσχέδιο.
Πρώτον, έδωσε μια απάντηση ο κύριος Υπουργός, αλλά είναι πέραν πάσης αμφιβολίας ότι σε μια ταξική κοινωνία και η δικαιοσύνη ταξική είναι. Τι να κάνουμε τώρα; Οι όποιες αποφάσεις διαφόρων οργανισμών στο παρελθόν και η αναφορά λόγου χάριν στη Σύμβαση της Ρώμης για κάποια δημοκρατικά δικαιώματα στο πλαίσιο της αστικής δημοκρατίας ήταν αποτέλεσμα διαφορετικών συσχετισμών σε γενικότερο επίπεδο. 
Άλλαξαν αυτοί οι συσχετισμοί και τι βλέπουμε σήμερα; Βλέπουμε ότι όλες οι αποφάσεις όλων των διεθνών οργανισμών κινούνται πολύ καθαρότερα από ό,τι στο παρελθόν σε φιλομονοπωλιακή κατεύθυνση, στη θωράκιση των συμφερόντων και των κερδών των μονοπωλίων και βρίσκονται σταθερά σε αντεργατική και αντιλαϊκή νότα.
Δεύτερον, η δικομματική αντιπαράθεση ανάμεσα στη Νέα Δημοκρατία, κύριε Γεωργιάδη, και τον ΣΥΡΙΖΑ μετατρέπεται μέρα με τη μέρα σε ένα πινγκ πονγκ με ένα απλό πλαστικό μπαλάκι. Τα πυρά αυτής της αντιπαράθεσής σας είναι άσφαιρα. Αυτό γιατί; Γιατί η Νέα Δημοκρατία είναι γνήσιος, ένθερμος υποστηρικτής, θιασώτης της Ευρωπαϊκής Ένωσης των μονοπωλίων. 
Ο ΣΥΡΙΖΑ με τον Πρόεδρό του και προεκλογικά, πέρα από τις τοποθετήσεις στο Ντάλας, στο Κόμο και αλλού, ήταν σαφής και συγκεκριμένος σχετικά με το ΝΑΤΟ και την Ευρωπαϊκή Ένωση, τις θέσεις της χώρας σε αυτούς τους ιμπεριαλιστικούς οργανισμούς και τη θετική στάση του ΣΥΡΙΖΑ απέναντι και στο ΝΑΤΟ και την Ευρωπαϊκή Ένωση. Βεβαίως, σε δευτερεύοντα άλλα ζητήματα υπάρχουν διαφωνίες. 
(Θόρυβος στην Αίθουσα)","ΣΠΥΡΙΔΩΝ ΧΑΛΒΑΤΖΗΣ",534
"73290"," Κύριε Γεωργιάδη, παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73291"," Γι’ αυτό λέμε, κύριε εκπρόσωπε της Νέας Δημοκρατίας, ότι είναι ψεύτικη η αντιπαράθεσή σας. Στην Ευρωπαϊκή Ένωση προχωράτε όλα τα κόμματα μαζί. Οι διαφορές σας –το λέμε ξανά- είναι σε δευτερεύοντα. Στη στρατηγική της Ευρωπαϊκής Ένωσης είστε σύμφωνοι. 
Τρίτον, οι εργαζόμενοι να βγάλουν συμπεράσματα για την πολιτική της Ευρωπαϊκής Ένωσης. Ποιον κοροϊδεύει σήμερα η συγκυβέρνηση; Ποιον κοροϊδεύουν –αν θέλετε- όλα τα κόμματα; Δηλαδή, οι θιασώτες της Ευρωπαϊκής Ένωσης τι λένε; Ποια είναι η πραγματικότητα; Θα φύγει το Διεθνές Νομισματικό Ταμείο, θα φύγει η Ευρωπαϊκή Κεντρική Τράπεζα, θα φύγει η Επιτροπή της Ευρωπαϊκής Ένωσης. Σημαιοφόροι γίνατε όλοι ενάντια στα μνημόνια. Τελειώνουν τα μνημόνια, η τρόικα φεύγει. 
Γιατί δεν λέτε την αλήθεια; Γιατί δεν λέτε ότι μνημόνια και τρόικα φεύγουν, αλλά όλα τα αντεργατικά, αντιλαϊκά μέτρα που έχουν παρθεί από μονοκομματικές, δικομματικές, τρικομματικές κυβερνήσεις θα μείνουν; Πενθήμερο, οχτάωρο, σαραντάωρο, συλλογικές συμβάσεις, αλλαγή των εργασιακών σχέσεων εις βάρος των εργαζομένων. Όλα αυτά τα εγκληματικά μέτρα ενάντια στην εργατική τάξη και τα λαϊκά στρώματα θα παραμείνουν. 
Τέλος και με αυτήν την ευκαιρία, εμείς καλούμε τους εργάτες, τα λαϊκά στρώματα τα πολιτικά συμπεράσματα που θα βγάλουν να μην τα αφήσουν να εξατμιστούν. Να τα αξιοποιήσουν στην καθημερινή τους δράση, μέσα στο εργατικό λαϊκό κίνημα. Ενισχύοντας την ταξική αντίληψη στα συνδικάτα, στους συλλόγους των εργαζομένων να αγωνιστούν ενάντια συνολικά στην πολιτική της Ευρωπαϊκής Ένωσης, ενάντια στην πολιτική πρακτική της συγκυβέρνησης της Νέας Δημοκρατίας και του ΠΑΣΟΚ και βεβαίως να γυρίσουν την πλάτη στην κάλπικη δικομματική αντιπαράθεση της Νέας Δημοκρατίας και του ΣΥΡΙΖΑ. 
Τέλος, κύριε Πρόεδρε, εμείς, ως ΚΚΕ, θα συνεχίσουμε τον αγώνα, θα συνεχίσουμε την πάλη για την αποδέσμευση από την Ευρωπαϊκή Ένωση,  για τη μονομερή διαγραφή του χρέους και ασφαλώς θα συνεχίσουμε την πάλη για την ανατροπή αυτής της πολιτικής με μία εργατική λαϊκή εξουσία.","ΣΠΥΡΙΔΩΝ ΧΑΛΒΑΤΖΗΣ",534
"73292"," Ευχαριστούμε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73293"," Κύριε Πρόεδρε, παρακαλώ τον λόγο.","ΓΑΒΡΙΗΛ ΑΒΡΑΜΙΔΗΣ",2
"73294"," Για να βάλουμε τους κανόνες. Θα μιλήσει ο κ. Αβραμίδης για τρία λεπτά, η κ. Ρεπούση γιατί απετάθη ο κ. Γεωργιάδης σε εκείνην. Ο κ. Τσούκαλης δεν χρειάζεται, θα μιλήσει η κ. Ρεπούση. Μετά θα μιλήσει ο κ. Δρίτσας για τρία λεπτά και ο κ. Τριαντάφυλλος και θα κλείσουμε.
Ορίστε, κύριε Αβραμίδη, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73295"," Ευχαριστώ, κύριε Πρόεδρε. 
Όσον αφορά την τροπολογία 1838 με τον ειδικό αριθμό 110, την ψηφίζουμε και βεβαίως συγχαίρω για την επιμέλεια τον συνάδελφο κ. Τριαντάφυλλο, ο οποίος βρήκε ότι έλειπε το ρήμα στην πρόταση, το «καταργούνται». 
Όσον αφορά την τροπολογία, την οποία εμείς έχουμε καταθέσει, θα την επανακαταθέσουμε, κύριε Υπουργέ, και θα επιμείνουμε και διά του κοινοβουλευτικού ελέγχου να λάβουμε καθαρές απαντήσεις για το θέμα αυτό και για την όλη περιρρέουσα ατμόσφαιρα. 
Τελικά, η συζήτηση σήμερα, κύριε Πρόεδρε, μια που υπήρχε συμφωνία ευρύτατη για το νομοσχέδιο, απ’ ό,τι φαίνεται, μπήκε σε άλλα κανάλια και θα έλεγα ότι υπάρχει μια περιρρέουσα εκλογική ατμόσφαιρα στην όλη συζήτηση, για το τι θα γίνει, αν φύγει αυτή η Κυβέρνηση, αν έρθει μια άλλη κυβέρνηση. 
Κατά τη δική μας εκτίμηση, η Κυβέρνηση αυτή είναι σαφές ότι είναι κυβέρνηση λαϊκής μειοψηφίας. Βεβαίως, υπάρχει κοινοβουλευτική Πλειοψηφία, αλλά οι εκλογές για το Ευρωπαϊκό Κοινοβούλιο απέδειξαν το λιγότερο ότι δεν υπάρχει λαϊκή πλειοψηφία. 
Είναι, λοιπόν, κατά την άποψή μας, ένα από τα τελευταία νομοθετήματα αυτής της Κυβέρνησης. Το μεν ΠΑΣΟΚ εξορκίζει τις εκλογές. Διάβαζα στον «Ελεύθερο Τύπο της Κυριακής» τα σχόλια για τους Βουλευτές, ποιοι θα εκλεγούν, ποιοι δεν θα εκλεγούν, ότι γίνεται ένας χαμός. Αυτά έγραφε η εφημερίδα «ΕΛΕΥΘΕΡΟΣ ΤΥΠΟΣ», η κυβερνητική εφημερίδα του μεγάλου κόμματος της σημερινής συγκυβέρνησης. 
Το μεγάλο κόμμα της συγκυβέρνησης ενδεχομένως να θέλει να επιταχύνει την πορεία προς τις εκλογές που έρχονται και βεβαίως η ήττα είναι αναπόφευκτη. Η χώρα χρειάζεται μια άλλη κυβέρνηση, μια φρέσκια αποτύπωση της λαϊκής κυριαρχίας, με μια νέα σύνθεση του Κοινοβουλίου, η οποία επιτέλους να οδηγήσει τη χώρα σε μια νέα κατεύθυνση.","ΓΑΒΡΙΗΛ ΑΒΡΑΜΙΔΗΣ",2
"73296"," Ευχαριστούμε, κύριε συνάδελφε. 
Τον λόγο έχει η κ. Ρεπούση για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73297"," Ευχαριστώ, κύριε Πρόεδρε. 
Αν κατάλαβα καλά, κύριε Γεωργιάδη, στην παρέμβασή σας μας είπατε ότι δεν είπατε κάτι τέτοιο ούτε εσείς ούτε ο κ. Σαμαράς. Εγώ θέλω να εκφράσω τη χαρά μου.","ΜΑΡΙΑ ΡΕΠΟΥΣΗ",441
"73298"," Είναι γνωστό τι είπα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73299"," Είπατε ή δεν είπατε ότι αν βγει ο ΣΥΡΙΖΑ κυβέρνηση, οι Έλληνες θα πάρουν τις καταθέσεις τους από τις τράπεζες;","ΜΑΡΙΑ ΡΕΠΟΥΣΗ",441
"73300"," Όχι, όχι! Είπε ότι το είπε, αλλά να μας πουν τις προϋποθέσεις που θα δημιουργηθούν.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73301"," Όχι, δεν είπα αυτό. Είπα ότι αν ο ΣΥΡΙΖΑ δεν αποκαλύψει από πριν τι θα κάνει στην περίπτωση του όχι…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73302"," Δεν έχει σημασία, κύριε Γεωργιάδη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73303"," Εντάξει. Μας το κάνετε πιο σύνθετο. Εγώ θα κρατήσω το θετικό της δήλωσής σας, ότι δεν εννοούσατε κάτι τέτοιο και ότι ούτε ο Πρωθυπουργός της χώρας έκανε μια ανάλογη δήλωση. Διότι θεωρώ ότι αυτές οι δηλώσεις δεν κάνουν κακό στον ΣΥΡΙΖΑ, κάνουν κακό στο τραπεζικό σύστημα της χώρας και στην ίδια τη χώρα. Πιστεύω ότι είστε υπεύθυνος Βουλευτής και δεν μπορεί να κάνετε τέτοιες δηλώσεις που θίγουν, πλήττουν, το τραπεζικό σύστημα της χώρας.  Αυτό είναι το πρώτο μου σχόλιο. 
Σε ό,τι αφορά τη μεταπήδησή μου, αυτήν τη στιγμή είμαι Κοινοβουλευτικός Εκπρόσωπος της Δημοκρατικής Αριστεράς, είμαι Βουλευτής της Δημοκρατικής Αριστεράς και θέλω να με αντιμετωπίζετε ως τέτοια. Το τι προτίθεμαι να κάνω ή τι θα αποφασίσω να κάνω αφήστε να σας το πω εγώ, όταν σας το πω. Μην κρίνετε εξ ιδίων τα αλλότρια.","ΜΑΡΙΑ ΡΕΠΟΥΣΗ",441
"73304"," Ευχαριστούμε","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73305"," Κύριε Πρόεδρε, θέλω τον λόγο για λίγα δευτερόλεπτα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73306"," Θέλετε να κάνετε τριτολογία; Δεν επιτρέπεται.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73307"," Θα ζητήσω και εγώ τον λόγο. Δεκαπέντε φορές απευθύνθηκε σε εμένα ο κ. Γεωργιάδης.","ΣΤΑΥΡΟΣ ΚΟΝΤΟΝΗΣ",236
"73308"," Ένα λεπτό, θα τα βάλω εγώ τα πράγματα στη θέση τους, γιατί οι τριτολογίες θα απαντήσουν και θα απαντηθούν. Θέλω να τα προλάβω όλα. 
Η κ. Ρεπούση ανεφέρθη στην τηλεοπτική δήλωση του κ. Γεωργιάδη. Ο κ. Γεωργιάδης, με την ομιλία του σήμερα εδώ, έθεσε τις προϋποθέσεις για τις οποίες έκανε αυτήν τη δήλωση, ζήτησε απάντηση. Ομολογουμένως να πω ότι δεν την πήρε, αλλά δεν έχει σημασία αυτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73309"," Όχι, έχει σημασία μεγάλη. Τεράστια!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73310"," Σημασία έχει ότι καλύφθηκε ο κ. Γεωργιάδης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73311"," Επί προσωπικού θα μπορούσα να ζητήσω τον λόγο, αλλά από σεβασμό σε σας δεν θα το κάνω.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73312"," Έχετε, όμως, απόλυτο δίκαιο σε αυτό που είπατε, ότι το μέλλον του καθενός μας εδώ μέσα δεν είναι προκαθορισμένο για πουθενά κιόλας. Επειδή τα μάτια μου έχουν δει πάρα πολλά, θα ήθελα σε αυτό το σημείο να είμαστε όλοι πιο προσεκτικοί, όταν αναφερόμεθα στις επόμενες εκλογές. 
Τον λόγο έχει ο κ. Δρίτσας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73313"," Ευχαριστώ, κύριε Πρόεδρε. 
Ειλικρινά δεν αισθάνομαι καθόλου ευτυχής, αν και βλέπω τον κ. Άδωνη Γεωργιάδη, που ακόμα κρατάει το χούι του, να πριμοδοτεί διαρκώς με έναν προκλητικό τρόπο σε παραδοξολογίες. Το είχε κάνει και όταν ήταν στον ΛΑΟΣ εναντίον του Σαμαρά, εναντίον της Νέας Δημοκρατίας, το έχει κάνει σε όλες τις στιγμές των μεταμορφώσεων. Ξέρει, εν πάση περιπτώσει, να επιλέγει μια τέτοια στάση.","ΘΕΟΔΩΡΟΣ ΔΡΙΤΣΑΣ",139
"73314"," Τώρα δεν μπορώ να μη ζητήσω το λόγο επί προσωπικού.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73315"," Μου έκανε, όμως, εντύπωση ότι η Νέα Δημοκρατία και ο εκπρόσωπός της σήμερα μπαίνουν σε μια λογική απολογητική. Αυτό το σημειώνω. Καλό είναι αυτό. Θέλει μια ταπεινότητα η δύσκολη στιγμή που περνάει η Κυβέρνηση και η απολογία της απέναντι στον ελληνικό λαό. Μη μας κατηγορεί, όμως, εμάς. Εμείς δεν κάνουμε κατασκευές. Δεν είμαστε Μουρούτηδες. Δεν έχουμε μονταζιέρες.","ΘΕΟΔΩΡΟΣ ΔΡΙΤΣΑΣ",139
"73316"," Πάλι μου το χαλάτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73317"," Δεν το χαλάω, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"73318"," Θα μου δημιουργήσετε προσωπικό θέμα και θα πρέπει να απαντήσει και θα υπάρχουν απαντήσεις επί των απαντήσεων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73319"," Θα εξηγήσω ακριβώς. Είναι σοβαρό ζήτημα. Του ξέφυγε –να το δεχθώ- και του Πρωθυπουργού…","ΘΕΟΔΩΡΟΣ ΔΡΙΤΣΑΣ",139
"73320"," Δεν υπήρξε δήλωση Πρωθυπουργού, για να είμαι ειλικρινής και για να βάλω τα πράγματα στη θέση τους εγώ από το Προεδρείο. Υπήρξε σχόλιο παραπολιτικό. Σ’ αυτό είχε δίκιο ο κ. Γεωργιάδης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73321"," Και ήταν σε όλες τις εφημερίδες και σε όλα τα κανάλια; Μα τι λέτε;","ΣΤΑΥΡΟΣ ΚΟΝΤΟΝΗΣ",236
"73322"," Τι σημασία έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73323"," Κύριε Πρόεδρε, θα δείτε ότι βάζω τα πράγματα σε σωστή βάση. 
Να δεχθώ ότι του ξέφυγε του Πρωθυπουργού στο Εντευκτήριο. Το καταγγείλαμε, γιατί είναι σοβαρό ζήτημα. Δεν είχαμε καμμία απάντηση. Το κατήγγειλε και ο Πρόεδρος του ΣΥΡΙΖΑ Αλέξης Τσίπρας. Καμμία απάντηση. 
Σήμερα ο κ. Γεωργιάδης είπε ότι η κρατικοποίηση του Ταμείου Χρηματοπιστωτικής Σταθερότητας σημαίνει ότι κλείνουν οι τράπεζες. Ο κ. Γεωργιάδης ερμήνευσε κατά τη γνώμη του την πρόταση του ΣΥΡΙΖΑ για την αξιοποίηση των 10 δισεκατομμυρίων του ΤΧΣ για τα κόκκινα δάνεια ως κρατικοποίηση: «Είσαι τρελός; Εσύ θα τα κρατήσεις; Εγώ λέω ότι η κρυφή ατζέντα του ΣΥΡΙΖΑ είναι η δραχμή και γι’ αυτό δεν θα μείνει ευρώ στις τράπεζες, αν πέσει η Κυβέρνηση.». 
Αυτό, κύριε Πρόεδρε, όσο και αν το διανθίσουμε ως χαριτωμενιά ή ως μια, εν πάση περιπτώσει, παραδοξολογία ή ως έναν τρόπο του εκφράζεσθαι, είναι πραγματικά πολιτική στάση και πολιτική δήλωση. Δεν μπορεί όμως να προκαλέσει ανησυχία. Την προκάλεσε το 2010.  Τώρα δεν μπορεί να την ξαναπροκαλέσει.
Λέω, λοιπόν, ότι και ο κ. Σαμαράς σήμερα συνέδεσε τις φορολογικές ελαφρύνσεις με τις επενδύσεις και την κατεύθυνση της ανάπτυξης μέσω των επενδύσεων. Ο νοών νοείτω και ο καθένας καταλαβαίνει πολύ καλά και δεν βάζουμε στο στόμα του Πρωθυπουργού λόγια άλλα. Είναι φοροελαφρύνσεις για το μεγάλο κεφάλαιο.
Από εκεί και πέρα, εμείς θέλουμε να στηρίξουμε μια πολιτική μαζί  με την ελληνική κοινωνία και αυτά εξαγγείλαμε στη Θεσσαλονίκη, ώστε βήμα βήμα να ανορθώσουμε τον ελληνικό λαό και να ανασυγκροτήσουμε τις βασικές του δυνάμεις. Για να συγκροτηθούν οι δυνάμεις, πρέπει να δώσει κανείς συγκεκριμένους τρόπους, για να ζήσει ο κόσμος. Αυτό θέλουμε να κάνουμε -και αυτό είναι πολιτική και δεν είναι παροχολογία,- ώστε να κινηθεί η οικονομία, γιατί μόνο μέσα από την οικονομία των αναγκών μπορεί πραγματικά να έχουμε ανάπτυξη με τέτοιον τρόπο, που πραγματικά να διαμορφώνει κοινωνική συνοχή. 
Σ’ αυτήν την κατεύθυνση ήταν οι εξαγγελίες της Θεσσαλονίκης. Η πολιτική του ΣΥΡΙΖΑ δεν θα εμπλακεί σε τέτοιου είδους κινδυνολογίες της Νέας Δημοκρατίας, που πνέει τα λοίσθια και προφανώς κάνει κινήσεις πανικού. Ναι, εμείς δεν θα μπούμε στην αντιδικία με τους πανικόβλητους. Θα μπούμε στη συνεννόηση με τους αγωνιώδεις ορθολογιστές.","ΘΕΟΔΩΡΟΣ ΔΡΙΤΣΑΣ",139
"73324"," Ευχαριστούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73325"," Κύριε Πρόεδρε, θα ήθελα τον λόγο επί προσωπικού.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73326"," Μα γιατί θέλετε τον λόγο;","ΣΤΑΥΡΟΣ ΚΟΝΤΟΝΗΣ",236
"73327"," Γιατί είπε για χούι, ότι…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73328"," Ένα λεπτό. Πράγματι, δημιουργείται ένα προσωπικό θέμα. Ανεφέρθη σε εσάς. Σας δίνω τον λόγο για δυο λεπτά, για να μου αναπτύξετε σε τι συνίσταται το προσωπικό θέμα. Κατά την κρίση του Προέδρου δεν υπάρχει προσωπικό θέμα, για να είμαι ειλικρινής, γιατί ο ένας είπε για τον άλλο. Ανταλλαγή είναι, ζωηρή συζήτηση κάνουμε. 
Έχετε τον λόγο για δυο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73329"," Θα σας πω, κύριε Πρόεδρε, και θα σας πείσω. Ανεφέρθη στο χούι το οποίο είπε ότι έχω. Το χούι, ξέρετε, μπορεί να έχει πολύ αρνητική χροιά. Μάλιστα, ανεφέρθη σε διάφορες φάσεις της πολιτικής μου ζωής ανάκατα. Θα ήθελα, λοιπόν, να μου δοθεί η ευκαιρία να εξηγήσω γιατί αυτά που είπε είναι τελείως λάθος και προσβάλλομαι.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73330"," Έχετε δυο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73331"," Πολύ ωραία, ευχαριστώ πάρα πολύ. 
Ακούστε, λοιπόν, κύριε συνάδελφε, πόσο περίεργη είναι η ιστορία. 
Και η κ. Ρεπούση πέταξε την μπηχτή στο τέλος «μη κρίνετε εξ ιδίων τα αλλότρια», παρ’ ότι την προκάλεσα να ρωτήσει εκείνη τον ΣΥΡΙΖΑ αν έχει κρυφή ατζέντα και τι θα κάνει αν πει η Ευρώπη ναι ή όχι και μου έκανε μεγάλη εντύπωση ότι απέφυγε να κάνει την ερώτηση, σαν να έδινε εξετάσεις.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73332"," Εσείς θα μου πείτε τι θα ρωτήσω;","ΜΑΡΙΑ ΡΕΠΟΥΣΗ",441
"73333"," Έρχομαι στο συγκεκριμένο, γιατί με αφορά. 
Ακούστε, κύριε Πρόεδρε, τι συνέβη σήμερα. Ο Βουλευτής του ΣΥΡΙΖΑ κ. Μιχελογιαννάκης εζήτησε τη σύλληψή μου. Προσέξτε, κύριοι συνάδελφοι.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73334"," Καλά, έχει ζητήσει και άλλες συλλήψεις.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73335"," Ήμουν σε αυτό το Κοινοβούλιο, όταν ο Βουλευτής του ΣΥΡΙΖΑ κ. Μιχελογιαννάκης έλεγε από αυτό το Βήμα μία μαντινάδα για τον άξιο Πρωθυπουργό Γιώργο Παπανδρέου. Και η Κοινοβουλευτική Ομάδα του ΣΥΡΙΖΑ είχε εκδηλώσει με μεγάλη θέρμη την υποστήριξή της στη μαντινάδα του κ. Μιχελογιαννάκη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73336"," Όχι δα!","ΣΤΑΥΡΟΣ ΚΟΝΤΟΝΗΣ",236
"73337"," Ειρωνικά μιλώντας. 
Αυτό το κόμμα –προσέξτε- που σήμερα έχει Βουλευτή ο οποίος ζητάει τη σύλληψή μου, ο οποίος έλεγε εδώ μαντινάδες για τον Γιώργο Παπανδρέου, θα κρίνει την πολιτική μου διαδρομή. Δεν πειράζει. Το δέχομαι. 
Θα πω όμως κάτι, κύριε Πρόεδρε, επειδή ο κ. Δρίτσας μού έκανε την τιμή να διαβάσει όλες μου τις πρωινές δηλώσεις. Τι είπα; Μία δήλωση του ΣΥΡΙΖΑ είναι αρκετή. Ποια δήλωση; Αυτή που δεν ρώτησε η κ. Ρεπούση. Παρ’ ότι είναι πολύ καλή στη λεπτομέρεια, αυτό τής διέφυγε. Ποια ερώτηση; Τι θα κάνετε εάν σας πουν όχι; 
Εσείς, κύριε Πρόεδρε, δεν έχετε απορία να μάθετε, προ των εκλογών –όταν γίνουν- τι σκοπεύουν να κάνουν, αν τους πουν όχι; Γιατί αρνείστε να μας το αποκαλύψετε; Ακούστε γιατί αρνείστε. Γιατί έχετε κρυφή ατζέντα. 
Και ξέρετε κάτι; Μου περιποιεί μεγάλη τιμή η θέση του ΣΥΡΙΖΑ, ότι οι καταθέσεις θα φύγουν εξαιτίας μου. Αυτό θα με ανηγόρευε σε έναν τρομακτικό διαμορφωτή της κοινής γνώμης.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73338"," Να απαντήσω, κύριε Πρόεδρε; Για να μη θεωρεί ότι δεν σηκώνω το γάντι. Αν θέλετε, δώστε μου τον λόγο.","ΘΕΟΔΩΡΟΣ ΔΡΙΤΣΑΣ",139
"73339"," Να το σηκώσετε.
Αλλά θα φύγουν εάν δεν απαντήσετε καθαρά σε αυτό. Σε ποιο δηλαδή; Τι θα κάνετε όταν σας πουν όχι.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73340"," Το Προεδρείο αποφαίνεται ότι δεν υπήρξε προσωπικό θέμα. 
Τον λόγο έχει ο κ. Τριαντάφυλλος για τρία λεπτά και κλείνουμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73341"," Επιτρέψτε μου για μισό λεπτό, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"73342"," Ορίστε, κύριε Δρίτσα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73343"," Δεν έχουμε συνηθίσει να ακούμε όχι. Ο ελληνικός λαός έχει συνηθίσει να λέει ο ίδιος όχι. Αυτό είναι το ένα. 
Και όποια στάση κρατήσει ο ΣΥΡΙΖΑ, θα την κρατήσει μαζί με τον ελληνικό λαό. 
Να πω, όμως, στον κ. Γεωργιάδη ότι τέσσερα χρόνια τώρα λέμε ότι αυτή η Ευρώπη δεν μπορεί να προχωρήσει έτσι. Τότε μας λέγανε ότι είμαστε οικτρή μειοψηφία. Τώρα όλη η Ευρώπη μιλάει για την ανάγκη να τελειώσει η λιτότητα, να τελειώσουν οι υφεσιακές πολιτικές. 
Το ποιος δικαιώνεται από την πορεία, μπορεί να το κρίνει ο καθένας.","ΘΕΟΔΩΡΟΣ ΔΡΙΤΣΑΣ",139
"73344"," Κύριε Τριαντάφυλλε, έχετε τον λόγο και συγγνώμη για τη διακοπή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73345","  Και μια ισχυρή κυβέρνηση του ΣΥΡΙΖΑ μπορεί να τα βγάλει πέρα.","ΘΕΟΔΩΡΟΣ ΔΡΙΤΣΑΣ",139
"73346"," Δεν απαντάτε, όμως. Θα σας ρωτάω κάθε μέρα, μέχρι να απαντήσετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"73347"," Αναγνωρίζετε ότι θα είμαστε η επόμενη κυβέρνηση;","ΔΗΜΗΤΡΙΟΣ ΣΤΡΑΤΟΥΛΗΣ",485
"73348"," Σας παρακαλώ. Έχω δώσει τον λόγο στον κ. Τριαντάφυλλο. 
Κύριε Τριαντάφυλλε, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73349"," Θα ξεκινήσω από το ερώτημα που έθεσα και το απάντησε ο αξιότιμος κ. Κοντονής, νομίζω με έναν τρόπο ο οποίος διαφοροποιεί τη θέση του ΣΥΡΙΖΑ. 
Δηλαδή, μέχρι τώρα, είχαμε συνεχείς συνεντεύξεις Τύπου από τους δέκα δημάρχους οι οποίοι μιλούσαν –έχω εδώ δημοσιεύματα της εφημερίδας «Η ΑΥΓΗ»- για προσχηματική απόφαση του Υπουργού Διοικητικής Μεταρρύθμισης, για επανέλεγχο της μετατροπής των συμβάσεων από ορισμένου σε αορίστου χρόνου, για δηλώσεις δημάρχων ότι «δεν υπάρχει περιθώριο να απολυθεί κανένας εργαζόμενος στην τοπική αυτοδιοίκηση», που αφορούσαν πάλι όσους μετατράπηκε η σύμβασή τους από αορίστου χρόνου σε ορισμένου χρόνου, με χρήση πλαστών πτυχίων και δικαιολογητικών.  
Να αναφερθώ εδώ στη συνέντευξη Τύπου, στην οποία επί λέξει λέγεται ο κατ’ ευφημισμόν  επανέλεγχος των συμβάσεων, με στόχο να γεμίσει η Κυβέρνηση τη δεξαμενή των απολύσεων και στη συνέχεια σε δημοσίευμα της εφημερίδας «Η ΑΥΓΗ», το  οποίο λέει ότι οι δήμαρχοι αυτοί αρνήθηκαν να αποστείλουν στοιχεία για την αξιολόγηση των υπαλλήλων. 
Να πω ότι είναι θετικό το ότι ο κ. Κοντονής σήμερα δηλώνει ότι σύμφωνα με τη νόμιμη διαδικασία θα αξιολογηθούν, θα αποσταλούν όλα τα στοιχεία, όλοι οι φάκελοι που χρειάζονται, προκειμένου να ανευρεθούν τυχόν πλαστά πτυχία. 
Αυτή η στροφή του ΣΥΡΙΖΑ είναι μία στροφή η οποία δεν ήρθε από τη δική μου πίεση. Δεν ήρθε με τη σημερινή δήλωση του κ. Κοντονή. Ήρθε μετά την πίεση της ελληνικής κοινωνίας, του μέσου Έλληνα πολίτη, που δεν ανέχεται, δεν έχει κανένα περιθώριο ανοχής σε πλαστές, σε δόλιες μεθόδους μετατροπής συμβάσεων σε αορίστου χρόνου. Δεν είναι θέμα απολύσεων, είναι θέμα αξιοκρατίας. Δεν είναι θέμα γεμίσματος δεξαμενής, είναι θέμα απόλυτης διαφάνειας. 
Κλείνω λέγοντας το εξής: Ακούμε εδώ –πολύ σωστά το είπε ο κ. Χαλβατζής- ένα πινγκ πονγκ. Να είμαστε σαφείς. Η χώρα έχει δημοκρατία. Οποιαδήποτε κυβέρνηση αναλαμβάνει, πρέπει να είναι δημοκρατικά εκλεγμένη. Οποιαδήποτε αξιωματική αντιπολίτευση επιδιώκει να αναλάβει την κυβέρνηση, πρέπει να έχει συγκεκριμένο σχέδιο διατυπωμένο δημοσίως προς τον ελληνικό λαό. Και οποιοσδήποτε σήμερα ασκεί καθήκοντα Βουλευτή, πρέπει να σέβεται την επιλογή του ελληνικού λαού. Τέλος!
Να είμαστε σαφείς και στο εξής. Δεν είναι δυνατόν, όσοι σήμερα ή χτες ή προχτές παρότρυναν ή παροτρύνουν να μην πληρώνουν τους φόρους οι πολίτες, να καθίστανται οι ίδιοι τιμητές της οποιασδήποτε συνέχισης του κράτους. Εμείς εδώ στα λίγα έδρανα που διατηρεί η δημοκρατική παράταξη, το ΠΑΣΟΚ, είμαστε για να εγγυηθούμε ότι οι νόμοι θα εφαρμόζονται, ότι ο μέσος πολίτης θα έχει φωνή και ότι η συνέχιση του κράτους θα είναι εγγυημένη.
Σας ευχαριστώ πολύ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"73350"," Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης και άλλες διατάξεις».
Ερωτάται το Τμήμα: Γίνεται δεκτό το νομοσχέδιο επί της αρχής;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73351"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73352"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73353"," Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης και άλλες διατάξεις» έγινε δεκτό επί της αρχής κατά πλειοψηφία.
Εισερχόμαστε στην ψήφιση επί των άρθρων και των τροπολογιών.
Ερωτάται το Τμήμα: Γίνεται δεκτό το άρθρο 1 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73354"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73355"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73356"," Συνεπώς το άρθρο 1 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 2 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73357"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73358"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73359"," Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 3 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73360"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73361"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73362"," Συνεπώς το άρθρο 3 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 4 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73363"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73364"," Παρών.","ΣΤΑΥΡΟΣ ΚΟΝΤΟΝΗΣ",236
"73365"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73366"," Συνεπώς το άρθρο 4 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 5, όπως τροποποιήθηκε από τον κύριο Υπουργό;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73367"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73368"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73369"," Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Τμήμα: Γίνεται δεκτό το άρθρο 6, όπως τροποποιήθηκε από τον κύριο Υπουργό;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73370"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73371"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73372"," Συνεπώς το άρθρο 6 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Τμήμα: Γίνεται δεκτό το άρθρο 7 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73373"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73374"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73375"," Συνεπώς το άρθρο 7 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 8 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73376"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73377"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73378"," Συνεπώς το άρθρο 8 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτή η τροπολογία με γενικό αριθμό 1838 και ειδικό 110 ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73379"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"73380"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73381"," Συνεπώς, η τροπολογία με γενικό αριθμό 1838 και ειδικό 110 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμεθα στην ψήφιση του ακροτελεύτιου άρθρου.
Ερωτάται το Τμήμα: Γίνεται δεκτό το ακροτελεύτιο άρθρο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73382"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73383"," Συνεπώς, το ακροτελεύτιο άρθρο  έγινε δεκτό ως έχει κατά πλειοψηφία.
Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης και άλλες διατάξεις» έγινε δεκτό επί της αρχής, των άρθρων και των τροπολογιών κατά πλειοψηφία.
Δέχεστε, κυρίες και κύριοι συνάδελφοι, να ψηφίσουμε στο σημείο αυτό το νομοσχέδιο και στο σύνολό του;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73384"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"73385"," Ερωτάται το Τμήμα: Γίνεται δεκτό το νομοσχέδιο και στο σύνολο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73386"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"73387"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"73388"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Διαδικασία επιλογής υποψηφίων δικαστών και γενικών εισαγγελέων για το Δικαστήριο της Ευρωπαϊκής Ένωσης και υποψηφίων δικαστών για το Γενικό Δικαστήριο της Ευρωπαϊκής Ένωσης και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ. 191α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73389"," Κυρίες και κύριοι συνάδελφοι, παρακαλώ το Τμήμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο του παραπάνω νομοσχεδίου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73390"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"73391"," Το Τμήμα πάρεσχε τη ζητηθείσα άδεια.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"73392"," Μάλιστα, μάλιστα.
Με τη συναίνεση του Τμήματος και ώρα 22.15΄ λύεται η συνεδρίαση για αύριο ημέρα Τετάρτη 24 Σεπτεμβρίου 2014 και ώρα 10.00΄ με αντικείμενο εργασιών του Τμήματος νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
