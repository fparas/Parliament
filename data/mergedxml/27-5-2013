"","Content","name","ParlmemberID"
"89810","Date","27-5-2013",NA
"89811"," Ευχαριστώ, κύριε Πρόεδρε.
Κατ’ αρχάς, κύριε Υφυπουργέ, σας ευχαριστώ που ήρθατε μετά από τέσσερις ή πέντε αναβολές. Είχα απογοητευθεί. Έλεγα ότι το Υπουργείο σας υφίσταται μερικώς. 
 Θα ήθελα να σας υποβάλω μια πολύ απλή ερώτηση: Τελευταία, έχετε επισκεφθεί τον ιστότοπο diavgeia.gov.gr; Λειτουργεί ο ιστότοπος; Εάν λειτουργεί –όπως λειτουργεί- ως Υπουργείο είστε ικανοποιημένοι; Επιτελεί το σκοπό, για τον οποίο ιδρύθηκε και θεσπίστηκε ο σχετικός ν. 3861/2010 –συγκεκριμένα στις 13 Ιουλίου 2010- κατά τον οποίο «οι λοιπές πράξεις που κατά τον παρόντα νόμο αναρτώνται στο διαδίκτυο» –εννοεί «λοιπές» πλην αυτές που δημοσιεύονται στο ΦΕΚ- «δεν εκτελούνται εάν δεν έχει προηγηθεί η ανάρτησή τους στο διαδίκτυο κατά τα οριζόμενα στον παρόντα νόμο»; 
Τους τελευταίους έξι μήνες, τόσο η λειτουργία όσο και η προσβασιμότητα του προγράμματος «Διαύγεια», κύριε Υφυπουργέ, εμφανίζουν σοβαρά προβλήματα. Χρήστες και επισκέπτες αδυνατούν να κάνουν χρήση του συστήματος. 
Το Υπουργείο σας επικαλέστηκε τόσο δημόσια όσο και στο πλαίσιο της κοινοβουλευτικής διαδικασίας τεχνικά κωλύματα του διαδικτυακού μηχανισμού, αλλά την ίδια στιγμή δεν έχει δώσει λύση στο ζήτημα, το οποίο –πέραν όλων των νόμιμων λειτουργιών που προκαλεί- ευτελίζει και τον ίδιο το νομοθέτη, διότι ο ν.3861/2010 τελεί σε αδράνεια. 
Σύμφωνα με ρεπορτάζ –που είμαι πρόθυμος να δώσω και στα Πρακτικά- σε πολλούς διαδικτυακούς τόπους –ιδιαίτερα στην ιστοσελίδα enikos.gr- αναφέρεται ότι υπάρχουν φορείς, οι οποίοι επικαλούμενοι τις δεδομένες δυσλειτουργίες δεν αναρτούν καμμία από τις αποφάσεις τους. 
Στο ίδιο ρεπορτάζ ο Επιθεωρητής Δημόσιας Διοίκησης κ. Λέανδρος Ρακιντζής σε δημόσια δήλωσή του ανέφερε ότι δεν του έχει ζητηθεί ποτέ να ελέγξει τέτοιου είδους έκνομες ενέργειες, δηλαδή αυτές τις ενέργειες που δεν πειθαρχούν και δεν εφαρμόζουν το σχετικό νόμο. 
Θα ήθελα, σας παρακαλώ, να μου απαντήσετε κατ’ αρχάς επ’ αυτού και επί της απλής ερωτήσεως που σας υπέβαλλα στην αρχή εάν δηλαδή έχετε επισκεφθεί τελευταία τον ιστότοπο diavgeia.gov.gr, καθώς επίσης και σε σχέση με τα λοιπά ερωτήματα που σας έχω θέσει. 
Ευχαριστώ πολύ.","ΒΑΣΙΛΕΙΟΣ ΚΑΠΕΡΝΑΡΟΣ",185
"89812"," Κι εμείς ευχαριστούμε.
Ορίστε, κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89813"," Ευχαριστώ, κύριε Πρόεδρε.
 Κύριε συνάδελφε, θα πρέπει να σας αντιστρέψω το ερώτημα και να σας ρωτήσω, εάν εσείς έχετε επισκεφθεί τελευταία τον ιστότοπο diavgeia.gov.gr, διότι τουλάχιστον τον τελευταίο ενάμιση μήνα τα προβλήματα που πράγματι παρατηρήθηκαν έχουν επιλυθεί. 
Θα πρέπει, όμως, να πάρουμε τα πράγματα από την αρχή. Ο ν. 3861/2010, με τον οποίο καθιερώθηκε το σύστημα «Διαύγεια», ήταν πράγματι ένας νόμος και αγαθών προθέσεων αλλά και στο γενικό του πνεύμα και στις κατευθύνσεις του ήταν σωστός και πρέπει να εφαρμοστεί. 
Εκείνη την περίοδο υπήρξε στο γενικότερο σχεδιασμό μια πολύ σοβαρή παράλειψη: Παρότι ο νόμος για να λειτουργήσει και να εφαρμοστεί προϋπέθετε ένα πλήρες σύστημα πληροφορικής που θα τον υποστήριζε, το σύστημα αυτό δεν δημιουργήθηκε. Δημιουργήθηκε ένα πιλοτικό σύστημα που δούλεψε μέχρι ένα σημείο, αλλά έφτασε στα όρια του, καθώς αυξάνονταν κι έφτασαν σε αρκετές χιλιάδες –θα σας δώσω τα στατιστικά αναλυτικά για τα Πρακτικά- τόσο οι φορείς που μπήκαν μέσα και είχαν την υποχρέωση να τον υλοποιήσουν –και σιγά, σιγά τον υλοποιούσαν πραγματικά- όσο και οι χρήστες που έμπαιναν για να αναζητήσουν στοιχεία. 
Το σύστημα, λοιπόν, δεν είχε τη δυνατότητα να υποστηρίξει επαρκώς το φόρτο της πληροφορίας που τοποθετείτο και που αναζητείτο –ιδίως δε το δεύτερο- διότι πρέπει να ξέρετε ότι ακόμη και στην περίοδο που υπήρχε πράγματι πρόβλημα –και θα σας πω ποια ήταν αυτή- αυτό παρουσιαζόταν και αφορούσε την αναζήτηση στοιχείων και όχι την ανάρτηση. 
Δεν υπήρξε περίοδος, στην οποία αρκετοί φορείς ή κάποιοι φορείς να έχουν συστηματικό πρόβλημα ανάρτησης. Στην αναζήτηση ήταν το πρόβλημα. Γιατί; Ας το δούμε λίγο με αριθμούς. 
Το σύστημα, το οποίο πιλοτικά σχεδιάστηκε και υλοποιήθηκε και υποστήριξε σε ένα σημείο τη «Διαύγεια», ήταν σχεδιασμένο να δέχεται περίπου δύο χιλιάδες επισκέψεις την ημέρα. Ο αριθμός αυτός έχει φτάσει σήμερα στις δεκαπέντε χιλιάδες την ημέρα και, βεβαίως, το σύστημα κατά καιρούς παρουσίαζε αυτά τα οποία αναφέρατε κι εσείς στο διάστημα, κυρίως, προς τα τέλη του φθινοπώρου του 2012 και κάπου γύρω στον Μάρτιο του τρέχοντος έτους, στον οποίο το πρόβλημα λύθηκε.
Πώς λύθηκε το πρόβλημα; Ανετέθη η σύμβαση, μετά από διαγωνισμό, στον ανάδοχο που υλοποιεί το σύστημα, το οποίο θα είναι το μόνιμο, το κανονικό, αυτό που θα υποστηρίζει τη «Διαύγεια» σε αντικατάσταση του πιλοτικού και ετέθη ως προτεραιότητα στον ανάδοχο του έργου αυτού να επιλύσει ορισμένα προβλήματα που είχαν να κάνουν με την αναζήτηση, με τη μηχανή της αναζήτησης, με την εφαρμογή της ανάκτησης. Θα σας δώσω, για να μην καθυστερούμε, για τα Πρακτικά τις επικεφαλίδες των βασικών αλλαγών.
Η σύμβαση ανετέθη την 1η Μαρτίου. Σε περίπου είκοσι μέρες τα προβλήματα είχαν πάψει. Είμαι βέβαιος ότι αν αναζητήσετε είτε σε ρεπορτάζ μέσων ενημέρωσης είτε στο διαδίκτυο γενικότερα, προβλήματα σήμερα ή τον τελευταίο ένα-ενάμιση μήνα θα δείτε ότι δεν υπάρχουν, γιατί το ζήτημα αντιμετωπίστηκε.
Για να μην κάνω κατάχρηση του χρόνου, τα υπόλοιπα θα τα πω στη δευτερολογία μου. 
Καταθέτω για τα Πρακτικά τα στατιστικά της χρήσης και τις βασικές αλλαγές που έγιναν το πρώτο διάστημα της ανάθεσης, στον ανάδοχο του κανονικού έργου.
(Στο σημείο αυτό ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Μανούσος Βολουδάκης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΜΑΝΟΥΣΟΣ ΒΟΛΟΥΔΑΚΗΣ",68
"89814"," Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89815"," Άλλη μια φορά θα πω γι’ αυτόν τον Κανονισμό, ο οποίος –επιτέλους!- θέλει διόρθωση. Δεν είναι δυνατόν να κάνουμε ερωτήσεις και να δίνουμε απαντήσεις μέσα σε δύο λεπτά. Εν πάση περιπτώσει, εμείς θα ψέγουμε πάντοτε το γεγονός ότι έχετε αυτόν τον Κανονισμό, που χαρακτηρίζει τους μέχρι τώρα προεδρεύοντες. Δεν είναι δυνατόν μέσα σε αυτά τα δύο λεπτά να υπάρξει τοποθέτηση –ήδη έχω χάσει τα δευτερόλεπτά μου βέβαια- αλλά εγώ θα ψέγω πάντα αυτό το δίλεπτο. Δεν είναι δυνατόν!","ΒΑΣΙΛΕΙΟΣ ΚΑΠΕΡΝΑΡΟΣ",185
"89816"," Τρία λεπτά έχετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89817"," Εν πάση περιπτώσει, κύριε Υπουργέ, πρέπει να απολογηθείτε, διότι ο νόμος δεν καλύπτει αυτήν την επιχειρηματολογία σας γιατί ή φτιάχνετε αυτό που ορίζεται με το νόμο ή δεν ισχύει ο νόμος. Ή φτιάχνετε το πρόγραμμα «Διαύγεια» ή φτιάχνετε νόμους. Οι νόμοι λένε ότι αποφάσεις μη δημοσιευμένες στο ΦΕΚ δεν ισχύουν. Έτσι λέει ο νόμος. Την ίδια ώρα, αυτή η επιχειρηματολογία σας καταργεί το νόμο. Για όνομα της Παναγίας! Πρέπει πρώτα απ’ όλα, να μην κοροϊδεύουμε τον εαυτό μας, διότι τότε μόνο δεν κοροϊδεύουμε και τους άλλους.
Λέμε τώρα ό,τι έχει γίνει. Εγώ θα σας διαβάσω –που δεν έχει διαψευστεί- μία τελευταία δημοσίευση στις 10 Μαρτίου 2013, στο enikos.gr από έναν έγκριτο δημοσιογράφο, τον Μάνο Νιφλή: «Μεγάλο νομικό ζήτημα ανακύπτει από την εικόνα διάλυσης, που παρουσιάζει εδώ και πολλούς μήνες το διαδικτυακό πρόγραμμα «Διαύγεια». Το μεγαλόπνοο σχέδιο για τη διαφάνεια στις συναλλαγές του δημοσίου βρίσκεται στα πρόθυρα της κατάρρευσης, ανοίγοντας παράθυρο για την ακύρωση ή προσβολή των αποφάσεων πολλών φορέων και υπηρεσιών, που δεν έχουν αναρτηθεί στην ιστοσελίδα του προγράμματος. Σύμφωνα με το νόμο δεν ισχύουν».","ΒΑΣΙΛΕΙΟΣ ΚΑΠΕΡΝΑΡΟΣ",185
"89818"," Ημερομηνία δώστε μου.","ΜΑΝΟΥΣΟΣ ΒΟΛΟΥΔΑΚΗΣ",68
"89819"," Το Υπουργείο Διοικητικής Μεταρρύθμισης και Ηλεκτρονικής Διακυβέρνησης απαντά ότι πρόκειται για τεχνικό πρόβλημα, που σύντομα θα λυθεί. Ωστόσο, Βουλευτές και νομικοί εκτιμούν ότι θα πρέπει άμεσα να γίνει έλεγχος σε αποφάσεις, που δεν αναρτήθηκαν και βάσει του νόμου θεωρούνται άκυρες. Αυτά δημοσιεύθηκαν στις 10 Μαρτίου του 2013.
Σας διαβάζω –και θα τα παραδώσω για τα Πρακτικά- απόσπασμα από την «ΚΑΘΗΜΕΡΙΝΗ», τη Δευτέρα 27 Μαΐου 2013. Σας παρακαλώ προσέξτε με: 
«Αυτοκινητόδρομος Αιγαίου: Το Υπουργείο ενέκρινε τη διάθεση 31,3 εκατομμυρίων ευρώ στην κοινοπραξία. Πρόκειται για τμήμα των 169 εκατομμυρίων ευρώ μιας ιδιαίτερα συμπληρωματικής σύμβασης, που υπεγράφη το 2009 με τον παραχωρησιούχο για την κατασκευή λωρίδας έκτακτης ανάγκης στις τρεις σήραγγες των Τεμπών και του Πλαταμώνα. Το ποσό είχε αποφασιστεί να δοθεί σε τέσσερις δόσεις. Ωστόσο το 2012, προκειμένου να μην εμφανιστούν προβλήματα στατικότητας στις ημιτελείς σήραγγες, ο τρόπος καταβολής διαφοροποιήθηκε, για να εκταμιευθεί άμεσα το μεγαλύτερο μέρος της τελευταίας δόσης.
Υπάρχει ένα σημείο που αξίζει προσοχής», λέει το δημοσίευμα. «Η απόφαση τροποποιήθηκε στις 19 Δεκεμβρίου, με νέα απόφαση του Αναπληρωτή Υπουργού κ. Σταύρου Καλογιάννη, η οποία δεν δημοσιεύτηκε στη diavgeia.gov.gr και επομένως τυπικά δεν ισχύει». Αυτό είναι δημοσίευμα της 27ης Μαΐου του 2013. 
Να προσθέσω και κάτι άλλο. Γιατί να πληρώσουν τα πρόστιμα όσοι τιμωρούνται με πρόστιμα από το Εθνικό Συμβούλιο Ραδιοτηλεόρασης; Διαβάζω από το ίδιο δημοσίευμα: «Οι αποφάσεις που έχουν αναρτηθεί δεν είναι προσβάσιμες για τους πολίτες. Συνεπώς χάνει το κράτος προσόδους, διότι, εφόσον δεν είναι προσβάσιμες, λόγω τεχνικών προβλημάτων κ.λπ. κ.λπ., σύμφωνα με το νόμο δεν εκτελούνται». Συνεπώς, γιατί να έρθει ο άλλος να καταβάλει το πρόστιμο του Ραδιοτηλεοπτικού Συμβουλίου, εφόσον αυτό δεν είναι προσβάσιμο στη diavgeia.gov.gr;
 Λέμε λοιπόν κατ’ αυτόν τον τρόπο, ότι οι αποφάσεις αυτές οι οποίες έχουν μόνο αριθμό πρωτοκόλλου ανάρτησης, χωρίς να αναρτάται το περιεχόμενό τους, δεν ισχύουν. Αυτό το λέω, γιατί αυτήν τη στιγμή το κράτος, εάν υποβληθούν ενστάσεις, χάνει λεφτά. Μία μικρή λεπτομέρεια, ένα μικρό παράδειγμα είναι αυτό.
Συνεπώς επανέρχομαι και σας ρωτώ, ισχύουν αυτά τα δημοσιεύματα που σας δίνω ή είστε σε θέση με επιχειρήματα να τα διαψεύσετε; Εγώ μπήκα στη σελίδα, οι συνεργάτες μου μπήκαν στη σελίδα, στη diavgeia.gov.gr και είναι ακριβώς αυτή η κατάσταση, που περιγράφει το δημοσίευμα της «ΚΑΘΗΜΕΡΙΝΗΣ» στις 27 Μαΐου του 2013, δηλαδή εντός του ενάμιση μηνός, που επικαλεστήκατε νωρίτερα.
Ευχαριστώ πολύ.","ΒΑΣΙΛΕΙΟΣ ΚΑΠΕΡΝΑΡΟΣ",185
"89820"," Ευχαριστούμε και εμείς, κύριε συνάδελφε.
Παρακαλώ, κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89821"," Κύριε συνάδελφε, ήλεγξα το ημερολόγιο. Σήμερα έχουμε 27 Μαΐου και η «ΚΑΘΗΜΕΡΙΝΗ» -εξ όσων γνωρίζω- δεν κυκλοφορεί σήμερα. 
Εν πάση περιπτώσει, διαμαρτύρεστε από τη μία, για το λίγο χρόνο που έχουμε στη διάθεσή μας στον κοινοβουλευτικό έλεγχο και από την άλλη, το τρίλεπτό σας το σπαταλάτε, αφ’ ενός αναφερόμενος σε δημοσίευμα, το οποίο αφορά Υπουργείο –το οποίο δεν είναι αυτήν τη στιγμή εδώ, παρόν- το δε υπόλοιπο, το σπαταλάτε για να μου μιλήσετε για κάτι που δημοσιεύτηκε στις 10 Μαρτίου, ενώ, αν ελέγξετε τα Πρακτικά, για το τι είπα πριν, θα δείτε ότι σας είπα: «1η Μαρτίου αναθέσαμε τη σύμβαση και σε περίπου είκοσι ημέρες, δηλαδή περίπου στις 20 Μαρτίου, είχε λυθεί το θέμα». Δεν είπα ότι στις 10 Μαρτίου δεν υπήρχε κανένα πρόβλημα. Το αναγνώρισα από την αρχή, ότι για ένα διάστημα υπήρχε πρόβλημα και εξήγησα τους λόγους.","ΜΑΝΟΥΣΟΣ ΒΟΛΟΥΔΑΚΗΣ",68
"89822"," Συγγνώμη…","ΒΑΣΙΛΕΙΟΣ ΚΑΠΕΡΝΑΡΟΣ",185
"89823"," Λύσαμε το πρόβλημα το οποίο παραλάβαμε. Παραλάβαμε ένα νόμο, ο οποίος δεν είχε τη υποδομή του πληροφοριακού συστήματος, που ήταν απαραίτητη για να λειτουργήσει ο νόμος. Αυτό το λύσαμε. Ξέρετε ότι νέα συστήματα δεν μπορούν να δημιουργούνται με το πάτημα ενός κουμπιού. Υπάρχουν οι διαδικασίες, οι διαγωνιστικές, όλα αυτά είναι συγχρηματοδοτούμενα έργα και πρέπει να γίνονται με διαφάνεια. Αντιλαμβάνεστε τι χρόνο απαιτούν. Παρ’ όλα αυτά το λύσαμε.
 Κύριε συνάδελφε, επειδή λέτε ότι μπήκαν οι συνεργάτες σας και ήλεγξαν, σας λέω ότι είτε δεν ήλεγξαν είτε κάποιο λάθος έκαναν. Το διάστημα στο οποίο αναφέρομαι, δεν υπάρχουν προβλήματα από τη diavgeia.gov.gr αυτού του είδους. Σας προκαλώ καλοπροαίρετα, εάν διαπιστώσετε και πιστοποιήσετε κάτι αντίστοιχο, να ξανακαταθέσετε την ερώτηση και εγώ θα έρθω εδώ και θα αναγνωρίσω ότι κάναμε λάθος.
 Διαφορετικά όμως, θα αναγνωρίσετε εσείς ότι κάνατε λάθος, γιατί βασιστήκατε σε δημοσιεύματα παλαιότερα -ακριβή εκείνο το διάστημα- για προβλήματα όμως που λύσαμε. Εμείς δεν ισχυριστήκαμε ποτέ ούτε ότι δεν υπάρχουν προβλήματα ούτε ότι τα λύνουμε με μαγικό ραβδί. Τα λύνουμε με συστηματικό τρόπο και με μέθοδο.
Επειδή αναφερθήκατε και στη γραπτή σας ερώτηση σε κάτι, το οποίο δεν αναφέρατε τώρα, αλλά είναι σημαντικό: Πράγματι, ο νόμος της diavgeia.gov.gr προβλέπει ότι πράξεις οι οποίες πρέπει να αναρτηθούν και δεν αναρτώνται, καθίστανται μη εκτελεστές. Αυτό σημαίνει ότι πράγματι τα όργανα της διοίκησης, τα αρμόδια για την εκτέλεση οφείλουν να μην εκτελούν. Τα όργανα τα οποία ελέγχουν, πρέπει να ελέγξουν, εάν τυχόν έχουν εκτελεστεί τέτοιες πράξεις.
Ο Υπουργός Διοικητικής Μεταρρύθμισης δεν μπορεί να τις ακυρώσει, όπως λέτε, γιατί δεν του δίνεται τέτοια εξουσιοδότηση από κανένα νόμο. Οφείλουν όμως τα όργανα, όπως για παράδειγμα οι υπηρεσίες δημοσιονομικού ελέγχου, να ελέγχουν πριν εγκρίνουν δαπάνες, αν έχουν αναρτηθεί στη diavgeia.gov.gr, αλλά και τα όργανα του ελέγχου της διοίκησης να ελέγχουν, αν κοινοποιείται και εφαρμόζεται επαρκώς ο νόμος για τη diavgeia.gov.gr..
Σε αυτό το πλαίσιο και χωρίς να έχω ομολογουμένως προσωπικά, την αρμοδιότητα, αλλά επειδή είχαμε τη δυνατότητα μέσω του πληροφοριακού συστήματος να το ελέγξουμε, σας λέω ότι παρέπεμψα στο Σώμα Ελεγκτών Δημόσιας Διοίκησης ένα ενημερωτικό σημείωμα, το οποίο ετοίμασαν οι συνεργάτες μου και η συντονιστική ομάδα του diavgeia.gov.gr, όπου παρουσιάστηκαν ορισμένες περιπτώσεις, που φαίνεται να υπάρχει θέμα στις αναρτήσεις ορισμένων φορέων -μια κατάσταση η οποία είναι ενδεικτική και όχι αποκλειστική, το τονίζω αυτό στο σημείωμά μου προς τον Ειδικό Γραμματέα του Σώματος Ελεγκτών- και ζητήσαμε να ελεγχθεί τι γίνεται σε αυτές τις περιπτώσεις.
Ο έλεγχος έχει ξεκινήσει συστηματικά, μεθοδικά, όπως γίνεται σε όλες τις δουλειές που έχουμε ξεκινήσει. Πρέπει δε, να σας πω ότι τα πρώτα συμπεράσματα του ελέγχου –που εννοείται πως μόλις ολοκληρωθεί, θα δημοσιοποιηθούν κιόλας- αυτά που αφορούν ζητήματα υλοποίησης του έργου της πληροφορικής κ.λπ., έχουν ήδη διαβιβαστεί στον ανάδοχο του έργου πληροφορικής.
Ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"89824"," Και εμείς ευχαριστούμε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89825"," Θα ήθελα το λόγο για μισό λεπτό, κύριε Πρόεδρε.","ΒΑΣΙΛΕΙΟΣ ΚΑΠΕΡΝΑΡΟΣ",185
"89826"," Έχετε αποδείξει, στους τρεισήμισι μήνες που είμαστε μαζί στην εξεταστική επιτροπή, ότι είστε και έγκριτος και έγκυρος και ορθός, όπως πάντα, νομικός και συνάδελφος. Καταλαβαίνετε ότι δεν γίνεται, με όλη την καλή διάθεση. Μπορείτε να τα πείτε μετά ιδιαιτέρως. Ο Υπουργός έχει όλη την καλή διάθεση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89827"," Το ξέρω, κύριε Πρόεδρε.","ΒΑΣΙΛΕΙΟΣ ΚΑΠΕΡΝΑΡΟΣ",185
"89828"," Ήσασταν και εσείς και ο κύριος Υπουργός ακριβείς. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τέσσερις μαθήτριες και μαθητές και οκτώ εκπαιδευτικοί από το 47ο Δημοτικό Σχολείο Ηρακλείου Κρήτης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Η πέμπτη με αριθμό 1458/21-5-2013 επίκαιρη ερώτηση πρώτου κύκλου του Βουλευτή Β΄ Αθηνών του Λαϊκού Συνδέσμου- Χρυσή Αυγή κ. Ηλία Παναγιώταρου προς τον Υπουργό Εθνικής Άμυνας, σχετικά με την ανάγκη κάλυψης των ελλείψεων στις Ειδικές Δυνάμεις του Στρατού της χώρας μας δεν συζητείται λόγω της παρουσίας της πολιτικής ηγεσίας του Υπουργείου Εθνικής Άμυνας στις εκδηλώσεις μνήμης για τον πεσόντα σμηναγό Ηλιάκη στην Κάρπαθο και διαγράφεται. 
Θα συζητηθεί τώρα η έκτη με αριθμό 1445/21-5-2013 επίκαιρη ερώτηση πρώτου κύκλου του Βουλευτή Ευβοίας της Δημοκρατικής Αριστεράς κ. Δημήτριου Αναγνωστάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καταπολέμηση της ανεργίας στους νέους.
Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89829"," Σας ευχαριστώ πολύ, κύριε Πρόεδρε.
Κύριε Υπουργέ, είναι προφανές ότι δεν θα κουραστούμε ως Δημοκρατική Αριστερά να καταθέτουμε ερωτήσεις στο πλαίσιο του κοινοβουλευτικού ελέγχου για το μείζον κοινωνικό ζήτημα που απασχολεί την ελληνική κοινωνία και είναι βέβαια η ανεργία και μάλιστα δυστυχώς η ανεργία στους νέους. 
Λέω «δυστυχώς», κύριε Υπουργέ, γιατί είμαι απόλυτα βεβαίως ότι θα έχετε πληροφορηθεί και εσείς το γεγονός ότι, με βάση τα στοιχεία της EUROSTAT, έχουμε θλιβερή πρωτιά στην Ελλάδα. Στα άτομα μέχρι είκοσι τεσσάρων ετών η ανεργία καταρρίπτει συνεχώς κάθε αρνητικό προηγούμενο, καθώς εκτινάχθηκε στο 64,2%. 
Είναι γεγονός επίσης, κύριε Υπουργέ, ότι το ίδιο πρόβλημα, με την ίδια ένταση, αντιμετωπίζουν και άλλες ευρωπαϊκές χώρες, όπως είναι η Ισπανία, που το αντίστοιχο ποσοστό φτάνει στο 55,9%, η Ιταλία με 38,4% και η Πορτογαλία με 38,3%.
Η αναφορά μου, κύριε Υπουργέ, στα επιμέρους στατιστικά στοιχεία των υπόλοιπων ευρωπαϊκών χωρών δεν έρχεται ως άλλοθι αλλά για να αξιοποιηθεί, αφού μάλιστα πολύ σύντομα αναλαμβάνει η χώρα την Προεδρία της Ένωσης. Αυτό το κλίμα έχει δημιουργηθεί με πρωτεργάτη τον Πρωθυπουργό, το νέο Πρωθυπουργό της Ιταλίας, που και αυτός πιέζει πλέον να αλλάξει η πολιτική της Ευρωπαϊκής Ένωσης.
Και επιπλέον -ω του θαύματος!- έχουμε και μια αλλαγή στάσης από τον κ. Σόιμπλε -και γενικά από τη Γερμανία- ο οποίος αναγνωρίζει δύο πράγματα: Πρώτον, λέει ότι δεν μπορεί να συνεχιστεί αυτή η ιστορία και ζητά να κηρύξουμε τον πόλεμο ενάντια στην ανεργία, με συγκεκριμένες πολιτικές. Όμως το σπουδαιότερο, κύριε Υπουργέ, είναι ότι ο ίδιος καταγγέλλει την Κομισιόν για χρονοκαθυστέρηση σε προγράμματα τα οποία θα μπορούσαν να αναχαιτίσουν εν μέρει το πρόβλημα της ανεργίας στους νέους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κλείνω, κύριε Υπουργέ, την πρωτολογία μου καταθέτοντας γρήγορα και συνοπτικά τα τρία ερωτήματά μου:
Ποια προγράμματα βρίσκονται σε εξέλιξη αυτήν την περίοδο και τι αποτέλεσμα θεωρείτε πως θα έχουν αυτά στη μείωση της νεανικής ανεργίας;
Ποιες νομοθετικές παρεμβάσεις σχεδιάζετε να αναλάβετε, ώστε να περιοριστεί η ανασφάλιστη εργασία;
 Δεδομένου, επίσης, κύριε Υπουργέ, ότι τα πεντάμηνα προγράμματα για τους νέους δεν αντιμετωπίζουν δραστικά και ριζικά την ανεργία, αλλά απλώς την αναχαιτίζουν, παρακαλώ πείτε μας τι παρεμβάσεις θα κάνετε ώστε να έχουμε διαρκή αποτελέσματα στην αντιμετώπιση της ανεργίας των νέων.
Ευχαριστώ για την ανοχή, κύριε Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"89830"," Το λόγο έχει ο κύριος Υφυπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89831","  Κύριε συνάδελφε, δηλώνω πλήρη αδυναμία να απαντήσω σε τρία λεπτά πρωτολογίας και δύο λεπτά δευτερολογίας στο τρίπτυχο «τι θα κάνετε για την ανεργία των νέων;», «τι θα κάνετε για την ανασφάλιστη εργασία;» και «τι θα κάνετε για την ανεργία γενικότερα;».","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"89832"," Με την ανοχή του Προεδρείου...","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"89833","  Ίσως σε τρεις ώρες πρωτολογίας  και σε δύο ώρες για τη δευτερολογία θα μπορούσα να το κάνω.
Όμως μιας και υπάρχουν εδώ παιδιά και μας ακούνε –κι έχει σημασία αυτό αυτήν την ώρα- θα προσπαθήσω να δώσω ένα περίγραμμα του τι κάνουμε ακριβώς, όσον αφορά τα περίφημα προγράμματα για την ανεργία των νέων, να σκιαγραφήσω αδρά το θέμα της ανασφάλιστης εργασίας και να πω και δύο λόγια παραπάνω για το θέμα της ανεργίας γενικότερα.
Όντως, η Ευρώπη δείχνει να αφυπνίζεται πάνω στο πολύ συγκεκριμένο πρόβλημα, το οποίο στην Ελλάδα βέβαια το βιώνουμε, λόγω αυτών που ζούμε τα τελευταία χρόνια, με πιο δραματικούς τόνους. Ξέρετε ότι τον άλλο μήνα θα συγκληθεί Σύνοδος Κορυφής στο Βερολίνο με ζήτημα ακριβώς την ανεργία των νέων. Οι διεθνείς αναλυτές «χτυπούν καμπανάκια». Έχω εδώ την έκδοση του «ECONOMIST», που αν μη τι άλλο διαμορφώνει γνώμη όσον αφορά τους οικονομικούς και πολιτικούς αναλυτές, το τεύχος 27, Ιουλίου, με εξώφυλλο «Η γενιά των ανέργων». Εκεί μπαίνουν τρεις βασικοί λόγοι, οι οποίοι αυτήν τη στιγμή δημιουργούν το πρόβλημα παγκοσμίως. Μετά θα πάμε στην Ελλάδα.
Ο πρώτος λόγος είναι ότι στις ανεπτυγμένες οικονομίες πάνω από το ένα τρίτο των νέων εργαζομένων εργάζεται με συνθήκες προσωρινής απασχόλησης, δηλαδή για πολύ περιορισμένο χρονικό διάστημα, πράγμα που δεν επιτρέπει σ’ αυτούς τους εργαζόμενους να αποκτήσουν δεξιότητες, να συνδεθούν με μία δουλειά, να αποκτήσουν επιπλέον εμπειρία και, επομένως, μετά την πρώτη αυτή ευκαιρία να διεκδικήσουν δεύτερη. 
Ο δεύτερος λόγος είναι ότι στις αναδυόμενες οικονομίες, όπου υπάρχει η μεγαλύτερη αυξητική τάση στον πληθυσμό, υπάρχουν και λειτουργούν οι χειρότερες μορφές αγοράς εργασίας από πλευράς θεσμικής κατοχύρωσης. Τα πάντα είναι απορρυθμισμένα. 
Ο τρίτος και σπουδαιότερος, κατ’ εμέ, λόγος για την αύξηση του φαινομένου της ανεργίας των νέων παγκοσμίως είναι η αναντιστοιχία των δεξιοτήτων των νέων εργαζομένων με τις ανάγκες που προτάσσουν οι εργοδότες. Με άλλα λόγια, ο εργοδότης λέει «εσύ, κύριε νέε άνεργε, που θέλεις να προσληφθείς έχεις χ, ψ προσόντα, αλλά εγώ δεν θέλω αυτά, θέλω κάποια άλλα. Δεν ταιριάζουν». 
Έχουμε αναντιστοιχία δεξιοτήτων των νέων με τις απαιτήσεις των εργοδοτών και αυτό το πρόβλημα βρίσκει τη λύση του κεντρικά στο ζήτημα της εκπαίδευσης -που είναι μία άλλη πολύ μεγάλη κουβέντα- έτσι ώστε οι δεξιότητες να αντιστοιχούνται με αυτά που ζητούν οι εργοδότες. Εκεί μπαίνουν οι σχολές κατάρτισης και μαθητείας –η δική μας η αντίστοιχη, του ΟΑΕΔ- και όλα αυτά που προσπαθούμε να κάνουμε έτσι ώστε να συνδέσουμε από τη μία την αγορά εργασίας και αυτά που απαιτεί με την προσφορά εργασίας από την άλλη, που δεν είναι άλλη από τα νέα παιδιά που ψάχνουν για δουλειά. 
Από εκεί και πέρα -είναι εδώ και ο Υπουργός Ανάπτυξης, άλλη ευτυχής συγκυρία- λέω πάντα ότι η πιο ασφαλής φόρμουλα για την ανάσχεση της ανεργίας στη χώρα δεν είναι τα προγράμματα που θα βγάλει το Υπουργείο Εργασίας για δέκα, είκοσι, τριάντα χιλιάδες νέους κάποιου ορίου, με συγκεκριμένες προϋποθέσεις, αλλά η αναστροφή της υφεσιακής πορείας της οικονομίας και η επαναφορά σε τροχιά ανάπτυξης. Αυτό, βέβαια, θα γίνει με μια σύνθετη, αν θέλετε, αντεπίθεση, στην οποία συμμετέχει και το Υπουργείο Ανάπτυξης με τις επενδυτικές του προτάσεις, για να βελτιωθεί η ελκυστικότητα των επενδύσεων. Διότι έτσι θα δημιουργηθούν νέες θέσεις εργασίας. Τελείωσε η φόρμουλα που τους βάζουμε στο δημόσιο και λύσαμε το πρόβλημα. Αυτά τελείωσαν, διότι τελείωσαν τα δανεικά που το χρηματοδοτούσαν και χρεοκόπησαν και τη χώρα, παρεμπιπτόντως.
Άρα πρέπει να βρούμε άλλον τρόπο να ανατάξουμε το παραγωγικό μοντέλο της οικονομίας και να δημιουργηθούν έτσι θέσεις εργασίας, αλλά καλό θα είναι να διατηρηθούν και οι υπάρχουσες. Έχει να κάνει και με τη φορολογική πολιτική,  και πολιτική που προσελκύει κίνητρα, έχει να κάνει και με μια δέσμη πολιτικών και όχι μόνο με το Υπουργείο Εργασίας. Επομένως αναστροφή της πορείας και επαναφορά σε αναπτυξιακούς ρυθμούς είναι η πιο ασφαλής και συνολική φόρμουλα αντιμετώπισης.
Από εκεί και πέρα, θα αναπτύξω επιγραμματικά τα προγράμματα που τρέχουν αυτήν τη στιγμή για την ανεργία των νέων και στη δευτερολογία μου θα πω και δύο-τρία πράγματα για την ανασφάλιστη εργασία, γιατί πρέπει να τα ξέρουμε και αυτά.
Βρίσκεται στο τελικό στάδιο έγκρισης, αφού έχει τύχει επεξεργασίας από τον ΟΑΕΔ, πρόγραμμα με το διακριτικό τίτλο «Επιχειρηματικότητα νέων με έμφαση στην καινοτομία για την αυτοαπασχόληση», με επιχορήγηση 10.000 ευρώ κατ’ άτομο, επτά χιλιάδων ανέργων νέων ηλικίας μέχρι τριάντα πέντε χρόνων, σε καινοτομικές επιχειρήσεις. Αυτό δεν είναι ακόμα ανακοινώσιμο. Όπως είπα, είναι στο τελικό στάδιο έγκρισης. Σύντομα θα έχουμε να πούμε πολλά περισσότερα, όπως επίσης θα έχουμε να πούμε πολλά περισσότερα και για μια συνεργασία που αναπτύσσουμε με το Υπουργείο Αγροτικής Ανάπτυξης και την ηγεσία του, προκειμένου να πάμε σε τέτοιες προτάσεις στήριξης της καινοτομικής επιχειρηματικότητας στον αγροτικό, όμως, τομέα για νέους που ενδιαφέρονται, με ένα σχέδιο που θα αναπτύξουμε με το Υπουργείο αυτό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Αυτά σχετικά με όσα είναι υπό σχεδιασμό. Τρέχει ήδη η «Επιταγή εισόδου στην αγορά εργασίας για άνεργους έως είκοσι εννιά ετών». Έχει, ήδη, παρέλθει η προθεσμία υποβολής αιτήσεων.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"89834"," Κύριε Υπουργέ, στη δευτερολογία σας παρακαλώ να συνεχίσετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89835"," Ξέρετε ότι πάνω από εκατόν είκοσι χιλιάδες έκαναν αίτηση. Εγκρίθηκαν οι πρώτες δεκαεπτάμισι χιλιάδες. Ακολουθούν και οι υπόλοιπες δεκαεπτάμισι. Είναι τριάντα πέντε χιλιάδες ωφελούμενοι στο σύνολο.
Για τη νέα προγραμματική περίοδο σχεδιάζεται ήδη η επόμενη φάση αυτού του προγράμματος για τους νέους, με εβδομήντα πέντε χιλιάδες ωφελούμενους για αρχή. Αν κάνετε την προσθαφαίρεση, θα δείτε ότι εβδομήντα πέντε και τριάντα πέντε χιλιάδες είναι περίπου όλοι όσοι έκαναν αίτηση αυτήν τη φορά.
Επιπλέον -τελειώνω και ευχαριστώ για την ανοχή, κύριε Πρόεδρε- αναφέρω: «Επιχορήγηση επιχειρήσεων για πρόσληψη ανέργων πτυχιούχων ΑΕΙ-ΤΕΙ έως τριάντα πέντε ετών», πέντε χιλιάδες ωφελούμενοι, «Επιχορήγηση για απόκτηση εργασιακής εμπειρίας ανέργων νεοεισερχομένων στην αγορά εργασίας, ηλικίας μέχρι εικοσιτεσσάρων ετών», πέντε χιλιάδες εγγεγραμμένοι άνεργοι και βέβαια, «Επιταγή εισόδου στην αγορά εργασίας για άνεργους νέους του τουριστικού τομέα έως είκοσι εννιά ετών», δέκα χιλιάδες ωφελούμενοι. Ήδη, αν δεν κάνω λάθος, σήμερα, 27 Μαΐου, έληξε και η προθεσμία υποβολής αιτήσεων για υπαγωγή σε αυτό το πρόγραμμα.
Είναι αποσπασματικά τα μέτρα. Δεν θα λύσουν το πρόβλημα στο σύνολό του. Θα δώσουν, όμως, κάποιες ανάσες. Θα δώσουν κάποιες πρώτες ευκαιρίες. Πολλές φορές είναι σημαντικό να υπάρξει μια πρώτη ευκαιρία, η οποία συνδυάζει βέβαια την πεντάμηνη, για περιορισμένο χρονικό διάστημα, εργασία με την κατάρτιση, η οποία θα επιμορφώσει κατά κάποιον τρόπο το νέο άνεργο.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"89836"," Ολοκληρώστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89837"," Τα υπόλοιπα θα τα πω στη δευτερολογία μου.
Ευχαριστώ, κύριε Πρόεδρε.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"89838"," Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89839"," Και πάλι ευχαριστώ, κύριε Πρόεδρε.
Κύριε Υπουργέ, τουλάχιστον με τα δικά μου προσωπικά κριτήρια, έχετε καταταγεί σε αυτούς που έχουν αυξημένη πολιτική ευθύνη, σε αντίθεση με κάποιους άλλους ομολόγους σας, οι οποίοι δεν έρχονται καν να απαντήσουν. Όμως, συνυπογράφοντας, εν μέρει, τα όσα είπατε ως προς τις αιτίες, θα έλεγα ότι ούτε η μείωση των μισθών αποτελεί απάντηση και άρα, πρόκληση για να γίνουμε ανταγωνιστικότεροι και να δημιουργήσουμε νέες θέσεις εργασίας. Το μοντέλο το δοκιμάσαμε και δεν φαίνεται να αποδίδει.
Δεν θα μείνω άλλο σε αυτό το σχόλιο. Θα μου επιτρέψετε να αναφέρω δύο μόνο στοιχεία, τα οποία θεωρώ πάρα πολύ σημαντικά και περιμένω να μου δώσετε μια απάντηση, αν μπορέσετε, στη δευτερολογία σας. Διαβάζω: «Μπλόκο σε πρόγραμμα αντιμετώπισης της ανεργίας από την Κομισιόν, στον αέρα το πρόγραμμα για τετρακόσιες χιλιάδες ανέργους».
Το πρόγραμμα το είχε καταρτίσει ο ΟΑΕΔ, είχε την έγκριση της τρόικα, αλλά φαίνεται ότι σκοντάφτουμε. Αναφέρομαι, κύριε Υπουργέ, σ’ αυτούς που δεν έχουν ούτε έναν ενήλικα εργαζόμενο στην οικογένεια. Μακάρι να με διαψεύσετε. Θα χαρώ πολύ να το ακούσω.
Το δεύτερο στοιχείο που θέλω να σας τονίσω είναι το εξής. Είπατε για την ανασφάλιστη εργασία. Οι μισοί απ’ αυτούς που εργάζονται είναι ανασφάλιστοι. Οι έλεγχοι, οι οποίοι πραγματοποιήθηκαν από την Ειδική Υπηρεσία Ελέγχου Ασφάλισης του ΙΚΑ, δείχνουν ότι σε χίλιες εννιακόσιες είκοσι επιχειρήσεις που απασχολούσαν έξι χιλιάδες εξακόσιους εβδομήντα οκτώ εργαζόμενους, οι δύο χιλιάδες εννιακόσιοι ογδόντα επτά εργαζόμενοι ήταν ανασφάλιστοι. Προσέξτε. Μιλάμε για όλη την επικράτεια, δηλαδή για τη Λαμία, την Καρδίτσα, τα Τρίκαλα, τα Χανιά, το Ρέθυμνο, τη Λακωνία, τη Σπάρτη, το Γύθειο, τη Λιβαδειά, τη Θήβα και για άλλες περιοχές, στις οποίες δεν θα αναφερθώ.
Όπως αναφέρει το ΑΒΒ που είναι έγκριτη ενημερωτική πηγή, στελέχη του Υπουργείου Εργασίας φαίνεται να δηλώνουν πως τα ποσοστά που καταγράφονται μπορεί να είναι εντυπωσιακά, αλλά –και αυτό είναι εντελώς παράδοξο και δυσάρεστο- δεν εκφράζουν την πραγματική εικόνα της αδήλωτης εργασίας εξαιτίας του μικρού αριθμού των ελεγκτών της Υπηρεσίας. 
Δηλαδή, εάν οι έλεγχοι εντατικοποιηθούν, κύριε Υπουργέ, η ανασφάλιστη εργασία δυστυχώς και αυτή θα χτυπήσει «κόκκινο».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε.
Κύριε Υπουργέ, μόλις σήμερα πληροφορήθηκα ότι αύριο θα γίνει μία ευρεία σύσκεψη των Υπουργών Εργασίας, Εσωτερικών, Διοικητικής Μεταρρύθμισης και Ανάπτυξης. Μάλιστα, προσδιορίζεται χρονικά για τις 14.00΄ η ώρα. Σ’ αυτήν τη συζήτηση, σ’ αυτήν τη συνάντηση, θα εξεταστεί η εξασφάλιση κονδυλίων για την εφαρμογή προγράμματος κοινωφελούς εργασίας σε δήμους, ανέργων, οι οποίοι ζουν, όπως είπα, σε νοικοκυριά χωρίς κανέναν εργαζόμενο.
Επειδή, κύριε Υπουργέ, την Πέμπτη έχουμε την έναρξη του Συνεδρίου της Κεντρικής Ένωσης Δήμων Ελλάδας στα Γιάννενα, θα παρακαλούσα θερμά, εάν έχουμε κάτι ως αποτέλεσμα, να το ανακοινώσετε, προκειμένου να μπορέσουν και οι δήμοι να προετοιμάζονται για τη συγκεκριμένη εφαρμογή του προγράμματος.
Ευχαριστώ, κύριε Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"89840"," Κι εμείς ευχαριστούμε, κύριε συνάδελφε.
Κύριε Υπουργέ, παρακαλώ να λάβετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89841"," Κύριε συνάδελφε, αυτό είναι το πρόγραμμα του ΟΑΕΔ για τη λεγόμενη «κοινωφελή εργασία» στη δεύτερη φάση της, δηλαδή το σχέδιο «Προώθηση της απασχόλησης σε οικογένειες χωρίς εργαζόμενα μέλη μέσω προγραμμάτων κοινωφελούς εργασίας». Δεν είναι μόνο η ανεργία των νέων παιδιών, αλλά είναι και η ανεργία αυτών που στα νοικοκυριά τους δεν εργάζεται κανείς. Ενδεχομένως, αυτοί βιώνουν την ανεργία με λίγο πιο δραματικούς τόνους, γιατί μπορεί να έχουν, για παράδειγμα, παιδιά που σπουδάζουν και να μην μπορούν να συντηρηθούν. Επομένως, κάτι πρέπει να γίνει και γι’ αυτούς. 
Όμως, τα νέα για τις ενστάσεις της Κομισιόν, προκειμένου να δοθεί τελικά το πράσινο φως για την υλοποίηση αυτού του προγράμματος –που πήρε το πράσινο φως από την τρόικα, νομοθετήθηκε εδώ στη Βουλή με το τελευταίο πολυνομοσχέδιο και, επομένως, άνοιξε ο δρόμος- είναι νέα της Παρασκευής. Το Σάββατο, δηλαδή πριν από δύο μέρες, βγήκε ο Επίτροπος Εργασίας της Κομισιόν κ. Άντορ και έβαλε πάγο σε κάποιες διαρροές –από γραφειοκρατικούς κύκλους των Βρυξελλών, θέλω να πιστεύω, γιατί έχουν και οι Βρυξέλλες τη δική τους γραφειοκρατία- και είπε ότι θα πρέπει να προχωρήσει αυτό το πρόγραμμα, να εξευρεθεί η χρηματοδότηση και να καταθέσει και η ελληνική πλευρά, βέβαια, επίσημα την πρότασή της. Λίγο-πολύ είπε ότι δεν θα υπάρξει κανένα πρόβλημα να υλοποιηθεί και αυτό.
Όλοι, λοιπόν, αναγνωρίζουμε την ανάγκη να υλοποιηθεί επιτέλους ένα τέτοιο πρόγραμμα. Η πρώτη φάση της κοινωφελούς εργασίας είχε μια κοινωνική ωφελιμότητα, διότι αποτέλεσε μία ανάσα για περίπου εξήντα χιλιάδες συμπολίτες μας. Εμείς εξετάσαμε τα αδύνατα σημεία εκείνου του συστήματος και είμαστε έτοιμοι για τις βελτιωτικές προτάσεις. Μία απ’ αυτές, για παράδειγμα, είναι η παράκαμψη των ΜΚΟ και η απευθείας πρόσβαση στην τοπική αυτοδιοίκηση, αφού, βέβαια, υπάρξουν οι εγγυήσεις διαφάνειας και αντικειμενικότητας, για να μην αποτελέσει η πρόσληψη κάποιων εκατοντάδων χιλιάδων μέσω αυτών των προγραμμάτων κοινωφελούς εργασίας…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"89842"," Με το ΑΣΕΠ, εννοείτε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"89843"," Ακριβώς. Ο ΑΣΕΠ. Εκεί είναι το κλειδί.
Να μην αποτελέσει η πρόσληψη, λοιπόν, πεδίο για μικροκομματικά ή ακόμα και προεκλογικά παιχνίδια, μιας και μπαίνουμε σε προεκλογική φάση στην τοπική αυτοδιοίκηση.
Εν πάση περιπτώσει, ξεπεράστηκαν δια του κ. Άντορ, του αρμόδιου Επιτρόπου, τα προβλήματα αυτά και, ήδη, μπαίνουμε στην τελική ευθεία για να επαναληφθεί αυτό το πρόγραμμα και μάλιστα για πολύ περισσότερους ωφελούμενους. 
Αύριο, όντως θα γίνει αυτή η ευρεία σύσκεψη στο Υπουργείο για να εξευρεθεί και η χρηματοδότηση. Μη ξεχνάτε ότι από 1-1-2014 είναι η νέα προγραμματική περίοδος, αλλά εμείς θέλουμε να το ξεκινήσουμε μέσα στο 2013. Επομένως, πρέπει να βρούμε και τα χρήματα. Αυτά θα είναι από το Ευρωπαϊκό Κοινωνικό Ταμείο, από κονδύλια που θα διοχετευθούν από εκεί. 
Έχουμε κάνει κάποιες προτάσεις, θίγοντας και ζήτημα ανακατανομής πόρων εκεί όπου δεν υπάρχει μεγάλη απορρόφηση, ενεργοποιώντας ρήτρες, όπως τη λεγόμενη «ρήτρα ευελιξίας» του 10%, προκειμένου να έχουμε ένα επιπλέον -να το πω έτσι- χρηματικό ποσό στα χέρια μας για να το ρίξουμε κατευθείαν σ’ αυτή τη δράση. 
Μπορούμε να πάμε πολύ γρήγορα. Στόχος είναι μέσα στο καλοκαίρι του 2013 να ενεργοποιηθούν τα προγράμματα αυτά κοινωφελούς χαρακτήρα. 
Από εκεί και πέρα, επειδή αύριο θα ασχοληθούμε και με τις άλλες κοινωνικές υποδομές της τοπικής αυτοδιοίκησης, να είστε σίγουροι ότι μέχρι την Πέμπτη θα έχουμε να τους πούμε μάλλον ευχάριστα νέα για τη συνέχιση αυτών των χρηματοδοτήσεων, που άλλωστε όλοι παραδεχόμαστε ότι είναι προς ωφέλιμους σκοπούς. 
Θα αναφερθώ πολύ γρήγορα για το ΣΕΠΕ και για την ανασφάλιστη εργασία. Είναι πραγματικά πρόβλημα. Και μάλιστα είναι τώρα πρόβλημα που προκύπτει και από τις δύο πλευρές της εργασιακής σχέσης. Κάποτε πίεζαν οι εργοδότες να δουλεύει ο εργαζόμενος ανασφάλιστος, «μαύρος» όπως λένε. Τώρα και οι εργαζόμενοι, προκειμένου να έχουν από τη μία πρόσβαση σε περικομμένο μισθό, από την άλλη πρόσβαση στο επίδομα ανεργίας, λένε «ναι» στην πρόταση να εργαστούν «μαύρα», ανασφάλιστοι.
Επομένως, όπως καταλαβαίνετε, το πρόβλημα είναι ακόμα δυσκολότερο ως προς την επίλυσή του σήμερα. Κάποτε υπήρχε η ευχέρεια της καταγγελίας. Τώρα όλοι σιωπούν, διότι εν πάση περιπτώσει, ο καθένας έχει τις δικές του σκοπιμότητες. 
Όμως εμείς, στο βαθμό που μπορούμε, αυστηροποιήσαμε τη νομοθεσία για τις κυρώσεις αυτών που συλλαμβάνονται να απασχολούν ανασφάλιστους και ιδίως αλλοδαπούς ανασφάλιστους. 
Προχωρήσαμε με υπουργικές αποφάσεις του Υπουργού Εργασίας και δικές μου σε ποινές προσωρινής διακοπής λειτουργίας επιχειρήσεων, ιδίως σε τουριστικές περιοχές, που πιάστηκαν να απασχολούν αλλοδαπούς, ξεκινώντας από την επιχείρηση που απασχόλησε τον εγκληματία της Πάρου πέρυσι το καλοκαίρι. 
Βάλαμε στην υπόθεση των ελέγχων από κοινού με τους ελεγκτές του Σώματος Επιθεώρησης Εργασίας και την Οικονομική Αστυνομία, σε μία συνέργεια με το Υπουργείο Προστασίας του Πολίτη. Ήδη είναι δυνατή η συνεργασία με την ΕΥΠΕΑ, την  Υπηρεσία Ελέγχων του ΙΚΑ-ΕΤΑΜ. 
Και βέβαια, θεσμοθετήσαμε, για να δώσουμε ένα επιπλέον κίνητρο στους επιθεωρητές να βγουν να κάνουν περισσότερους ελέγχους εκτός εμβέλειας και ένα ειδικό έξοδο κίνησης, που περάσαμε στο τελευταίο πολυνομοσχέδιο με πολύ κόπο –ομολογώ- που τους δίνει κάποια δυνατότητα, πλέον, οικονομική, αν μη τι άλλο να μη βάζουν από τη τσέπη τους για τις βενζίνες, για να μπορούν να κάνουν και κάποιους ελέγχους παραπάνω.
Κάνουμε ό,τι μπορούμε. Είναι δύσκολα, πολύ δύσκολα τα πράγματα. Δεν θα αποποιηθώ ούτε των πολιτικών ευθυνών μας ούτε θα ζωγραφίσω το πρόβλημα με ωραίες εικόνες. Είναι δύσκολα τα πράγματα και σας είπα και γιατί. Το 30% των εργαζομένων και βάλε, κοντά στο 40% των εργαζομένων, εργάζονται ανασφάλιστοι. 
Όμως στοχεύουμε στην εντατικοποίηση των ελέγχων, στην αυστηροποίηση των κυρώσεων και βέβαια, στην εμπέδωση και της σχετικής νοοτροπίας στον εργαζόμενο ότι κάποιος που απασχολεί κάποιον ανασφάλιστο στην ουσία -να το πω όσο πιο απλά μπορώ- κλέβει το κράτος, κλέβει και το ταμείο του και τελικά είναι ένα περίπλοκο παράπτωμα το οποίο δεν εντάσσεται μόνο σε μία περιοχή παραβατικότητας.
Αυτές τις «νησίδες παραβατικότητας» προσπαθούμε να τις καταπολεμήσουμε. Σας είπα πως θα το κάνουμε και νομοθετικά και πρακτικά. Νομίζω, όμως, ότι πρέπει να πάμε σε μια συνολικά καλύτερη απόδοση της οικονομίας, για να μπορέσουμε να έχουμε καλύτερες αποδόσεις και στην καταπολέμηση της ανεργίας και στην καταπολέμηση της ανασφάλιστης εργασίας και να δώσουμε ανάσα στην κοινωνία, διότι η κοινωνία περιμένει αυτήν τη στιγμή στα δύσκολα να βρει τρόπους στήριξης. Ας το κάνουμε όλοι μαζί και ας είστε εσείς εδώ να μας ελέγχετε και να μας λέτε τι δεν κάναμε σωστά ή θα μπορούσαμε να κάνουμε παραπάνω.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"89844"," Και εμείς ευχαριστούμε. 
Προτού ολοκληρωθεί η συζήτηση των επικαίρων ερωτήσεων με την ερώτηση του συναδέλφου Βουλευτή Αιτωλοακαρνανίας κ. Γεωργίου Βαρεμένου, θα πω κάτι που δεν αφορά τους παρόντες Υπουργούς, δηλαδή τον κ. Παναγιωτόπουλο, τον κ. Βολουδάκη και τον κ. Χατζηδάκη. Σήμερα είχαμε να συζητήσουμε δώδεκα επίκαιρες ερωτήσεις. 
Δυστυχώς, όπως διαπιστώνετε, θα συζητήσουμε μόνο τρεις. Η άποψη, όμως και του Προέδρου της Βουλής κ. Μεϊμαράκη, που έχει κατατεθεί, είναι πως όταν δεν υπάρχει ιδιαίτερος λόγος, όπως είναι για παράδειγμα η παρουσία του Υπουργού Εθνικής Άμυνας στις εκδηλώσεις μνήμης για τον πεσόντα Σμηναγό Ηλιάκη ή κάτι εξίσου σημαντικό, η Βουλή τιμάται όταν απαντώνται οι ερωτήσεις των συναδέλφων. 
Βέβαια, όπως σας είπα, είναι ανθρώπινο και λογικό να υπάρχουν λόγοι οι οποίοι δεν επιτρέπουν στους κυρίους Υπουργούς να είναι εδώ. Όμως, όσον αφορά το γεγονός ότι από τις δώδεκα ερωτήσεις, συζητούνται μόνο οι τρεις, εγώ σταματώ εδώ, γιατί νομίζω ότι δεν χρειάζεται να πω τίποτα άλλο. 
Επόμενη, λοιπόν, είναι η δεύτερη με αριθμό 1450/21-5-2013 επίκαιρη ερώτηση δευτέρου κύκλου του Βουλευτή Αιτωλοακαρνανίας του Συνασπισμού Ριζοσπαστικής Αριστεράς-Ενωτικό Κοινωνικό Μέτωπο κ. Γεωργίου Βαρεμένου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την επαναλειτουργία της σιδηροδρομικής γραμμής Αγρινίου-Μεσολογγίου. 
Το λόγο έχει ο κ. Βαρεμένος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89845"," Ευχαριστώ, κύριε Πρόεδρε. 
Κύριε Υπουργέ, κατ’ αρχάς θέλω να σας ευχαριστήσω για την παρουσία σας, διότι ξέρετε, για να θυμηθώ και την άλλη μου ιδιότητα, τη δημοσιογραφική, –και το λέω και ως συνέχεια αυτών που είπε ο κύριος Πρόεδρος- ότι είναι πλέον είδηση η παρουσία Υπουργών στη Βουλή.
Κύριε Υπουργέ, η σιδηροδρομική γραμμή Αγρινίου-Μεσολογγίου-Κρυονερίου ήταν ένα από τα πρώτα έργα υποδομής στο ελληνικό κράτος. Ξέρετε, ο Χαρίλαος Τρικούπης ήταν συμπατριώτης μας και συνέδεσε το όνομά του μ’ αυτό το μέσο, το τόσο φιλικό στο περιβάλλον και το τόσο απαραίτητο για την ανάπτυξη χωρών με πολύ μεγαλύτερο επίπεδο από αυτό της δικής μας Ψωροκώσταινας. 
Από το 1970 έχει ανασταλεί η λειτουργία αυτού του έργου, με δυσμενή και τραυματικά, θα έλεγα, αποτελέσματα για την οικονομία, την κοινωνία και το περιβάλλον. 
Σήμερα, όπως ξέρετε –θα το έχετε πάρει είδηση και εσείς- που η χώρα μας είναι χωμένη ως το λαιμό μέσα στην κρίση, με τη μείωση των εισοδημάτων, την αύξηση της τιμής των καυσίμων και την αύξηση των διοδίων, νομίζω πως είναι αισθητή περισσότερο από κάθε άλλη φορά η περιθωριοποίηση του σιδηροδρόμου. 
Σας είχα ρωτήσει, λοιπόν, γιατί δεν αξιοποιείται η σιδηροδρομική γραμμή Αγρινίου-Μεσολογγίου-Κρυονερίου αρχικά ως τουριστική και ακολούθως ενδεχομένως ως προαστιακή και πήρα την απάντηση ότι ο ΟΣΕ και η ΤΡΑΙΝΟΣΕ δεν θεωρούν προς το παρόν οικονομικά βιώσιμη την εκμετάλλευσή της. Αλήθεια; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Πείτε μας, λοιπόν, ποια είναι η μελέτη και δώστε μας τα στοιχεία. Και αν μας πείσετε, κύριε Υπουργέ, τότε θα κληθείτε να απαντήσετε σε ένα εξίσου πελώριο ερώτημα που έγκειται στο γιατί δαπανήθηκαν 14.000.000 ευρώ για την επισκευή της γραμμής. Γιατί; 
Και σας ρωτώ, κύριε Υπουργέ, ως εκπρόσωπο του ελληνικού κράτους, το οποίο έχει μια συνέχεια. Εκτός και αν θεωρείται –η κατάληξη με «αι»- ότι με την ουσιαστική χρεοκοπία μας έσβησε το κοντέρ και άρχισε να ξαναγράφει από την αρχή, χωρίς να έχει συμβεί τίποτα. 
Επειδή, όμως, δεν θεωρώ ότι πιστεύετε κάτι τέτοιο, γι’ αυτό θέλω να μου δώσετε μια συγκεκριμένη απάντηση.","ΓΕΩΡΓΙΟΣ ΒΑΡΕΜΕΝΟΣ",54
"89846"," Το λόγο έχει ο Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Κωνσταντίνος Χατζηδάκης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89847"," Κύριε Βαρεμένο, πράγματι, μου είχατε κάνει μια γραπτή ερώτηση και σας είχα απαντήσει περίπου κατά τον τρόπο που περιγράφετε. Όντως αυτή η γραμμή είναι μια παλιά γραμμή, η οποία εγκαταλείφθηκε στη συνέχεια εδώ και κάμποσες δεκαετίες και από τότε δεν έχει επαναλειτουργήσει, παρά το γεγονός –και, πράγματι, είναι αλήθεια- ότι στα μέσα της δεκαετίας του ’90 είχε γίνει μια προσπάθεια επισκευής της γραμμής για την αποκατάσταση των ζημιών και, πράγματι, είχαν δαπανηθεί αρκετά κονδύλια. 
Εγώ δεν μπορώ στο πλαίσιο αυτής της ερώτησης να κάνω συνολική εκτίμηση των επενδύσεων που έχουν γίνει κατά καιρούς στο σιδηρόδρομο. Όμως, είναι βέβαιο ότι έχουν γίνει πολλές λανθασμένες επενδύσεις και γι’ αυτόν το λόγο ο ΟΣΕ κατέληξε να είναι τόσο προβληματικός. 
Επίσης, βέβαιο είναι ότι βάσει του Μεσοπρόθεσμου Προγράμματος Δημοσιονομικής Εξυγίανσης ούτε ο ΟΣΕ –ούτε η ΤΡΑΙΝΟΣΕ- δεν μπορεί να έχει τις ζημίες που είχε παλαιότερα και γι’ αυτόν το λόγο και πολλές γραμμές –με τα χαρακτηριστικά της γραμμής, για την οποία συζητάμε- έχουν τεθεί σε αναστολή, όπως λέγεται, διότι ακριβώς ήταν ζημιογόνες. 
Για παράδειγμα, στην Πελοπόννησο κάποιες γραμμές με παρόμοια χαρακτηριστικά –θυμάμαι ήδη από το 2008- ότι είχαν 125 ευρώ έσοδα το μήνα, όταν μόνο οι μισθοί των μηχανοδηγών τότε στοίχιζαν 20.000 ευρώ. 
Ξέρετε ότι εάν προεκτείνουμε αυτήν τη λογική, καταλαβαίνουμε γιατί και ο ΟΣΕ έπεσε έξω αλλά και γιατί και το ελληνικό δημόσιο έφτασε στην κατάσταση που έφτασε μέχρι σήμερα. Ασφαλώς, πρέπει να στηρίξουμε το σιδηροδρομικό δίκτυο. Ασφαλώς ο σιδηρόδρομος είναι ένα μέσο φιλικό προς το περιβάλλον αλλά θα πρέπει να υπάρχουν κάποιοι κανόνες και κάποια κριτήρια. 
Κύριοι συνάδελφοι, θέλω να σας πληροφορήσω ότι ακόμα και για τις γραμμές που υπάρχει έγκριση από την Ευρωπαϊκή Επιτροπή για νόμιμες επιδοτήσεις -για τη λεγόμενη καθολική υπηρεσία, για τις βασικές γραμμές κορμού του ΟΣΕ- το κράτος δίνει κάθε χρόνο στον ΟΣΕ γι’ αυτές τις γραμμές ως επιδότηση 50.000.000 ευρώ. 
Καταλαβαίνετε τι θα συμβεί εάν σε αυτές τις γραμμές προσθέσουμε τις γραμμές της Πελοποννήσου, εάν προσθέσουμε τις γραμμές που λέτε εσείς, σε αυτήν την οικονομική συγκυρία. Καταλαβαίνετε, λοιπόν, ότι αυτό δυστυχώς δεν είναι εφικτό. 	Το δείχνει η κατάσταση έτσι όπως σας την περιέγραψα. Τα πράγματα είναι σαφή και γι’ αυτόν το λόγο και η ΤΡΑΙΝΟΣΕ έχει αυτήν την αρνητική στάση. 
Υπάρχει ένα παράδειγμα, όπου κάποια γραμμή σε αναστολή, η γραμμή της Φλώρινας, πρόσφατα επανασυνδέθηκε. Γιατί επανασυνδέθηκε; Όχι διότι προτιμούμε τη Φλώρινα σε σχέση με το Κρυονέρι ή το Μεσολόγγι αλλά διότι στη συγκεκριμένη περίπτωση, η ΔΕΗ που έχει μία τοπική δραστηριότητα ήρθε για τους δικούς της λόγους και από δικά της χρήματα επιδότησε τη γραμμή, έτσι ώστε η γραμμή να είναι οριακά κερδοφόρα –πάντως όχι ζημιογόνα για την ΤΡΑΙΝΟΣΕ. 
Εάν θα μπορούσε να συμβεί κάτι τέτοιο και σε αυτήν την περίπτωση, τότε θα μπορούσαμε να το εξετάσουμε. Αλλά για να είμαστε ειλικρινείς, δεν φαίνεται να είναι κάτι τέτοιο ορατό. Γι’ αυτόν το λόγο σας απάντησα έτσι όπως σας απάντησα στην γραπτή μου ερώτηση και γι’ αυτόν το λόγο απαντώ και τώρα με τον ίδιο τρόπο.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"89848"," Ορίστε, κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89849"," Κύριε Υπουργέ, η περιθωριοποίηση του σιδηροδρόμου δεν ήταν λάθος, ήταν έγκλημα και μάλιστα ήταν έγκλημα, όχι χωρίς κίνητρα. 
Ακούστε να σας πω. Όταν άρχισα να ασχολούμαι με το θέμα με πλησίασε κάποιος και μου είπε: «Άστο, θα βρεις τον μπελά σου με τα ΚΤΕΛ». Εγώ τους απάντησα –όχι για να μην βρω τον μπελά μου, αλλά εις αναζήτησην κάποιας λειτουργικής λύσης- να ψάξουμε τη συμμετοχή του φορέα αξιοποίησης. 
Θέλω να ρωτήσω το εξής: Οι κυβερνήσεις που προηγήθηκαν τις τελευταίες δεκαετίες σε τι υπέκυψαν και περιθωριοποίησαν και κατάντησαν τη χώρα να είναι από τις τελευταίες στην αξιοποίηση του σιδηροδρόμου; Και, εν πάση περιπτώσει, κύριε Υπουργέ, δεν μπορεί να περνάει έτσι –αλλιώς, καταντάει τυπική διαδικασία εδώ στο Κοινοβούλιο- το εξής θέμα: Η δαπάνη των 14 εκατομμυρίων ευρώ είναι, με δύο λέξεις, λανθασμένη επένδυση.  
Όχι, κύριε Υπουργέ, δεν υπάρχει κάποια προσωπική αιχμή για εσάς, είναι προφανές αυτό. Όμως, είστε εκπρόσωπος της πολιτείας που έχει μία συνέχεια. Οφείλετε να δώσετε μία απάντηση γιατί δαπανήθηκαν 14 εκατομμύρια, φτιάχτηκε μία γραμμή και ερχόμαστε τώρα και την μπαζώνουμε. Γιατί; 
Και, εν πάση περιπτώσει, το καταλαβαίνετε ότι δεν κάνω καμμία στείρα αντιπολίτευση. Οι πολιτικές των κυβερνήσεων των τελευταίων δεκαετιών άφησαν πίσω τους κουφάρια, κύριε Υπουργέ. Εγώ θέλω να σας ρωτήσω κάτι: Μήπως ξέρετε και για τα κουφάρια των τρένων, από τότε που εγκαταλείφθηκαν; Ξέρετε γιατί σας ρωτώ; Διότι θέλω να αναλάβω την πρωτοβουλία να φτιάξω ένα πάρκο, ένα νεκροταφείο τρένων, όχι εις ανάμνηση, αλλά για χώρο επισκέψιμο. Θα βρείτε τίποτα;
Θα πω και κάτι, για να σας πυροδοτήσω τη νοσταλγία. Υπήρχε και μια αμαξοστοιχία βασιλική, με την οποία μεταφερόταν η βασιλική οικογένεια. Έτσι ως πολιτιστικό κληροδότημα. Εγώ λέω ότι δεν θα βρείτε τίποτα. 
Εν πάση περιπτώσει -όχι ρητορικά- θέλω να πω, κύριε  Υπουργέ, ότι «το τρένο έχει σφυρίξει» πάνω από τρεις φορές! «Έχει σφυρίξει» πολλές φορές και είναι εις  αποχαιρετισμόν της ανάπτυξης! 
Δεν ξέρω αν αυτό που σας περιέγραψα είναι ένα success story, αλλά επανέρχομαι στο γιατί δαπανήθηκαν τα 14 εκατομμύρια. Αν υπάρχει κάτι και δεν μπορείτε εσείς να μας δώσετε πειστική απάντηση, να αναλάβουν άλλες αρχές.","ΓΕΩΡΓΙΟΣ ΒΑΡΕΜΕΝΟΣ",54
"89850"," Ευχαριστούμε πολύ. 
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89851"," Κύριε συνάδελφε, δεν είναι ακριβές ότι μπαζώνεται η γραμμή. Πράγματι, είχε εγκαταλειφθεί επί χρόνια. Είχε γίνει μια προσπάθεια αποκατάστασης –ίσως όχι πλήρης- και πάντως η γραμμή γίνεται προσπάθεια να συντηρείται, στην περίπτωση που κριθεί από τις περιστάσεις ότι μπορεί η γραμμή να προχωρήσει.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"89852"," Συγγνώμη. Η σιδηροδρομική γραμμή μπαζώνεται σε ορισμένα σημεία.","ΓΕΩΡΓΙΟΣ ΒΑΡΕΜΕΝΟΣ",54
"89853"," Επιτρέψτε μου, όμως, να επιμείνω σε αυτό που είπα -και το λέω με κάθε ειλικρίνεια- ότι σε όλες τις τελευταίες -και όχι μόνο- δεκαετίες έχουν γίνει τρομερά λάθη σε σχέση με την ανάπτυξη του σιδηροδρόμου. 
Και αν δεν πειστήκατε σε σχέση με αυτό που σας είπα για τα έσοδα – έξοδα σε κάποιες γραμμές της Πελοποννήσου, να σας πω ένα άλλο στοιχείο: Υπάρχουν και άλλοι σιδηροδρομικοί οργανισμοί στην Ευρώπη, οι οποίοι είναι ζημιογόνοι. Όμως, η σχέση ζημιών προς το κέρδος δεν υπερβαίνει το 7 ή το 8  προς 10. Δηλαδή για κάθε οκτώ ευρώ που κερδίζεις χάνεις δέκα, αν είσαι ζημιογόνα ευρωπαϊκή σιδηροδρομική επιχείρηση. Εδώ, πριν από μερικά χρόνια, είχαμε φθάσει για κάθε ένα ευρώ που κέρδιζε ο ΟΣΕ να ξοδεύει οκτώ. 
Καταλαβαίνετε ότι το πράγμα είχε ξεφύγει από κάθε έλεγχο. Μάλιστα, είχα την τύχη και την ατυχία να είμαι ο πρώτος Υπουργός  Μεταφορών τότε, το 2008, που μίλησε για το πρόβλημα και είχα γίνει δυσάρεστος, όπως γίνομαι και τώρα. Όμως, δεν μπορώ να κάνω  διαφορετικά. Διότι εδώ δεν είμαστε, για να είμαστε ευχάριστοι, αλλά για να είμαστε χρήσιμοι.  
Δεν μπορώ από τη θέση του αρμόδιου Υπουργού να εισηγηθώ μια αλόγιστη επέκταση του σιδηροδρομικού δικτύου, γιατί θα ξαναφορτώσουμε ελλείμματα και χρέη τον ΟΣΕ. Επομένως, θα ξαναφορτώσουμε ελλείμματα και χρέη τον Έλληνα φορολογούμενο. Αρκετά τον έχουμε φορτώσει. Δεν μπορούμε να του ζητάμε και άλλα, την ώρα μάλιστα που υπάρχουν εναλλακτικοί τρόποι μεταφοράς. 
Άρα, εγώ θα επιμείνω σε αυτήν τη γραμμή, όσο τουλάχιστον τα οικονομικά του ΟΣΕ και τα οικονομικά της χώρας είναι εδώ που είναι. Έχει  γίνει μια δύσκολη προσπάθεια εξυγίανσης του ΟΣΕ. Αυτή η προσπάθεια είναι που επιτρέπει σε λίγες μέρες –σε ένα μήνα περίπου- να ξεκινήσει η προσπάθεια ιδιωτικοποίησης της ΤΡΑΙΝΟΣΕ, μαζί με την προσπάθεια ιδιωτικοποίησης της Εταιρείας Συντήρησης Σιδηροδρομικού Τροχαίου Υλικού. 
Αν, όπως πιστεύουμε, η προσπάθεια αυτή πετύχει, θα έχουμε δυο αξιόπιστους επενδυτές μέσα στον ΟΣΕ, που θα βοηθήσουν τον ΟΣΕ να αλλάξει κατηγορία και με την ολοκλήρωση της βασικής γραμμής κορμού  «Πάτρα-Αθήνα-Θεσσαλονίκη» με διπλή γραμμή, τηλεδιοίκηση και ηλεκτροκίνηση θα έχουμε ένα τοπίο διαφορετικό στους σιδηρόδρομους στην Ελλάδα, που θα πλησιάζει τον ευρωπαϊκό σιδηρόδρομο. Πιστεύω ότι έτσι σιγά-σιγά θα ανακτήσουμε το χαμένο έδαφος και θα προχωρήσουμε μπροστά. 
Όμως, για να πάμε  εκεί, ο τρόπος δεν είναι να δημιουργήσουμε καινούργια ελλείμματα, αλλά να προχωρήσουμε με ορθολογισμό, με σχέδιο,  με σοβαρότητα με προσπάθεια. Και αυτή η προσπάθεια είναι σε εξέλιξη.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"89854"," Ευχαριστούμε πολύ, κύριε Υπουργέ. 
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας εβδομήντα φοιτήτριες και φοιτητές της Νομικής Σχολής του Εθνικού και Καποδιστριακού Πανεπιστημίου Αθηνών και ένας καθηγητής, στο πλαίσιο της επίσκεψής τους στη Βουλή. 
Η Βουλή τους καλωσορίζει. 
(Χειροκροτήματα απ’ όλες τις πτέρυγες της Βουλής)
Επίσης, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας τριάντα πέντε μέλη του Συλλόγου Γονέων και Κηδεμόνων του 47ου Δημοτικού Σχολείου Ηρακλείου Κρήτης. 
Η Βουλή καλωσορίζει και εσάς και χαιρόμαστε ιδιαίτερα που κάνετε πράξη εσείς, εκεί στην Κρήτη, την ιδέα της ελευθερίας. Αφήνετε τα παιδιά σας ελεύθερα. Προηγήθηκαν και δεν ήρθατε μαζί τους. Αυτό είναι πράξη προόδου. Μπράβο σας! 
(Χειροκροτήματα απ’ όλες τις πτέρυγες της Βουλής)
Η πρώτη με αριθμό 1439/21-5-2013 επίκαιρη ερώτηση πρώτου κύκλου της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων ενίσχυσης της ανταγωνιστικότητας των ελληνικών αγροτικών προϊόντων, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 1449/21-5-2013 επίκαιρη ερώτηση πρώτου κύκλου της Βουλευτού Επικρατείας  του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Θεανούς Φωτίου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα προεδρικά διατάγματα για το σχέδιο «Αθηνά», δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1452/21-5-2013 επίκαιρη ερώτηση πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Υγείας, σχετικά με την αντιμετώπιση των προβλημάτων των νεφροπαθών, δεν συζητείται λόγω κωλύματος του κυρίου Υπουργού και διαγράφεται.
Η έβδομη με αριθμό 1455/21-5-2013 επίκαιρη ερώτηση πρώτου κύκλου της Βουλευτού Β΄ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με την αντιμετώπιση των προβλημάτων των αγροτοκτηνοτρόφων, δεν συζητείται λόγω κωλύματος του κυρίου Υπουργού και διαγράφεται.
Η πρώτη με αριθμό 1440/21-5-2013 επίκαιρη ερώτηση δεύτερου κύκλου της Βουλευτού Καρδίτσας της Νέας Δημοκρατίας κ. Ασημίνας Σκόνδρα προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων στους δικαιούχους παραγωγούς των προγραμμάτων βιολογικής γεωργίας, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1459/21-5-2013 επίκαιρη ερώτηση δεύτερου κύκλου του Βουλευτή Β΄ Πειραιά του Λαϊκού Συνδέσμου - Χρυσή Αυγή κ. Ιωάννη Λαγού προς τους Υπουργούς Δημόσιας Τάξης και Προστασίας του Πολίτη και Οικονομικών, σχετικά με τις συμβάσεις ανάθεσης υπηρεσιών αεροπυρόσβεσης κατά την τρέχουσα αντιπυρική περίοδο, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 1446/21-5-2013 επίκαιρη ερώτηση δεύτερου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Οικονομικών, σχετικά με την παραχώρηση εκτάσεων του Νομού Αιτωλοακαρνανίας στο Ταμείο Αξιοποίησης Ιδιωτικής Περιουσίας του Δημοσίου (ΤΑΙΠΕΔ), δεν συζητείται λόγω κωλύματος του κυρίου Υπουργού και διαγράφεται.
Τέλος, η πέμπτη με αριθμό 1456/21-5-2013 επίκαιρη ερώτηση δεύτερου κύκλου της Βουλευτού Α΄ Αθήνας του Κομμουνιστικού Κόμματος Ελλάδας κ. Λιάνας Κανέλλη προς τους Υπουργούς Παιδείας και Θρησκευμάτων, Πολιτισμού και Αθλητισμού και Εσωτερικών, σχετικά με την αντιμετώπιση των προβλημάτων στη λειτουργία των δημοτικών βρεφονηπιακών σταθμών, δεν συζητείται λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"89855"," Μάλιστα, μάλιστα.
Με τη συναίνεση του Σώματος και ώρα 19.07’ λύεται η συνεδρίαση για αύριο ημέρα Τρίτη 28 Μαΐου 2013 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
