"","Content","name","ParlmemberID"
"26501","Date","14-1-2013",NA
"26502"," Σύμφωνα με την από 11-1-2013 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΡΓ΄ συνεδριάσεώς του, της Παρασκευής 11 Ιανουαρίου 2013, σε ό,τι αφορά στην ψήφιση στο σύνολό του σχεδίου νόμου: «Ρυθμίσεις στη φορολογία εισοδήματος, ρυθμίσεις θεμάτων αρμοδιότητας Υπουργείου Οικονομικών και λοιπές διατάξεις».)
Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Συνταξιοδοτικές ρυθμίσεις, τροποποιήσεις του ν. 4093/2012, κύρωση της Πράξης Νομοθετικού Περιεχομένου «Έγκριση των Σχεδίων των Συμβάσεων Τροποποίησης της Κύριας Σύμβασης Χρηματοδοτικής Διευκόλυνσης μεταξύ του Ευρωπαϊκού Ταμείου Χρηματοπιστωτικής Σταθερότητας (Ε.Τ.Χ.Σ), της Ελληνικής Δημοκρατίας, του Ελληνικού Ταμείου Χρηματοπιστωτικής Σταθερότητας (Τ.Χ.Σ) και της Τράπεζας της Ελλάδος (ΤτΕ), με τίτλο «Κύρια Σύμβαση Χρηματοδοτικής Διευκόλυνσης», της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Σύμβαση Διευκόλυνσης Διαχείρισης Υποχρεώσεων ΣΙΤ» και της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ με τίτλο «Διευκόλυνση αποπληρωμής Τόκων Ομολόγων, παροχή εξουσιοδοτήσεων για την Υπογραφή των Συμβάσεων» και άλλες επείγουσες διατάξεις».
Το παραπάνω νομοσχέδιο, σύμφωνα με την απόφαση την οποία έλαβε η Διαρκής Κοινοβουλευτική Επιτροπή, ύστερα από πρόταση του αρμόδιου Υπουργού, συζητείται με τη διαδικασία του κατεπείγοντος, σύμφωνα με το άρθρο 76 παρ. 4 του Συντάγματος και του άρθρου 109 του Κανονισμού της Βουλής.
Θα ήθελα να σας υπενθυμίσω ότι, σύμφωνα με τη διαδικασία αυτή, η συζήτηση ολοκληρώνεται επί της αρχής και επί των άρθρων σε μία συνεδρίαση που διαρκεί δέκα ώρες, κατά ανώτατο όριο. Στη συζήτηση συμμετέχουν οι εισηγητές, οι ειδικοί αγορητές, ο αρμόδιος Υπουργός, οι Πρόεδροι των Κοινοβουλευτικών Ομάδων και από ένας εκπρόσωπός τους. Η ομιλία τους περιορίζεται στο ένα δεύτερο του χρόνου που προβλέπεται από τα άρθρα 97 και 103 του Κανονισμού της Βουλής.
Επίσης, προτείνω να λάβουν το λόγο τρεις ομιλητές, ορισμένοι από τη Νέα Δημοκρατία, τρεις ομιλητές ορισμένοι από το ΣΥΡΙΖΑ-Ενωτικό Κοινωνικό Μέτωπο, δύο ομιλητές από το ΠΑΣΟΚ, δύο ομιλητές από τους Ανεξάρτητους Έλληνες, δύο ομιλητές από το Λαϊκό Σύνδεσμο Χρυσή Αυγή, δύο ομιλητές ορισμένοι από τη Δημοκρατική Αριστερά, δύο ομιλητές από το Κ.Κ.Ε. και δύο ομιλητές από τους Ανεξάρτητους Βουλευτές, οι οποίοι θα εγγραφούν με ηλεκτρονικό σύστημα μόνο αυτοί. 
Προτείνω η συζήτηση επί της αρχής και επί των άρθρων να είναι ενιαία. Προτείνεται οι εισηγητές και οι ειδικοί αγορητές να έχουν χρόνο ομιλίας δώδεκα λεπτά, ο αρμόδιος Υπουργός δεκαπέντε λεπτά, οι συναρμόδιοι Υπουργοί δώδεκα λεπτά, ο Πρωθυπουργός και Πρόεδρος της Κοινοβουλευτικής Ομάδας της Νέας Δημοκρατίας καθώς και ο Πρόεδρος της Κοινοβουλευτικής Ομάδας του ΣΥΡΙΖΑ-Ενωτικό Κοινωνικό Μέτωπο δεκαπέντε λεπτά, οι Πρόεδροι των υπολοίπων Κοινοβουλευτικών Ομάδων για δώδεκα λεπτά, οι Κοινοβουλευτικοί Εκπρόσωποι για δώδεκα λεπτά και οι ορισθέντες από τα κόμματα ομιλητές για οκτώ λεπτά, καθώς και οι εγγραφέντες Ανεξάρτητοι Βουλευτές για οκτώ λεπτά. Οι δευτερολογίες περιορίζονται στο μισό του χρόνου των πρωτολογιών.
Τέλος, σύμφωνα με το άρθρο 109, η συνεδρίαση πρέπει να ολοκληρωθεί, όπως είπαμε, κατά ανώτατο όριο εντός δέκα ωρών.
Το Σώμα συμφωνεί;","ΕΠΙΚΥΡΩΣΗ ΠΡΑΚΤΙΚΩΝ",NA
"26503"," Κύριε Πρόεδρε, μπορώ να έχω το λόγο;","ΜΑΥΡΟΥΔΗΣ ΒΟΡΙΔΗΣ",69
"26504"," Το λόγο παρακαλώ, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26505"," Ορίστε, κύριε Βορίδη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26506"," Ευχαριστώ, κύριε Πρόεδρε.
Θέλω να κάνω μία πάρα πολύ σύντομη δήλωση από την πλευρά της Νέας Δημοκρατίας. 
Όπως ξέρετε, κύριε Πρόεδρε, κυρίες και κύριοι συνάδελφοι, τα γραφεία της Νέας Δημοκρατίας δέχθηκαν πυροβολισμούς χθες το βράδυ και θα ήθελα απλώς να δηλώσουμε το εξής. Η Νέα Δημοκρατία θα συνεχίσει τη δική της πορεία και τη δική της συνεισφορά στη δημοκρατία και θέλουμε να δηλώσουμε προς πάσα κατεύθυνση ότι καμμία τρομοκρατική ενέργεια δεν μας εκφοβίζει. Η προσπάθειά μας να αποκαταστήσουμε το νόμο και την τάξη και να αντιμετωπίσουμε νοσηρά φαινόμενα ανομίας που έγιναν ανεκτά για πάρα πολλά χρόνια θα συνεχιστεί απρόσκοπτη. Δεν υπάρχει περίπτωση να δεχθούμε οποιαδήποτε απομείωση των αρχών της κοινοβουλευτικής δημοκρατίας, δεν υπάρχει περίπτωση να καμφθούμε, καταδικάζουμε απερίφραστα αυτές τις ενέργειες και βεβαίως η Νέα Δημοκρατία καλεί το Υπουργείο Δημόσιας Τάξης να ενεργήσει άμεσα και τα δέοντα προκειμένου να οδηγηθούν στη δικαιοσύνη όσοι έχουν κάνει αυτήν την αποτρόπαια ενέργεια. 
Περιμένουμε αντίστοιχες τοποθετήσεις και δηλώσεις, τις θεωρούμε αυτονόητες, από το σύνολο του πολιτικού κόσμου προκειμένου σε αυτό το σημείο να φανεί η ενότητα και η ομόνοιά μας σε αυτήν τη συγκεκριμένη κατεύθυνση της καταδίκης των τρομοκρατικών ενεργειών.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"26507"," Ο κ. Λαφαζάνης έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26508"," Με την ευκαιρία που έθεσε αυτό το θέμα ο Κοινοβουλευτικός Εκπρόσωπος της Νέας Δημοκρατίας, οφείλουμε να πούμε, με τη μεγαλύτερη δυνατή κατηγορηματικότητα, ότι αποδοκιμάζουμε και καταδικάζουμε απερίφραστα την επίθεση στα γραφεία της Νέας Δημοκρατίας. Αυτή είναι μία πάγια θέση του ΣΥΡΙΖΑ, την οποία τηρεί όχι μόνο στα λόγια αλλά και στις πράξεις. Με τις πράξεις μας προσπαθούμε να διαμορφώσουμε ένα τείχος σε κάθε μορφή τέτοιων ενεργειών οι οποίες όχι μόνο δεν έχουν καμμία σχέση με τη δημοκρατία και τη δημοκρατική πορεία της χώρας, αλλά και την υπονομεύουν.
Πέραν αυτών, όμως, θα θέλαμε, κύριε Πρόεδρε, να τονίσουμε εδώ ότι οι διαδικασίες που ακολουθούνται, των έξι πράξεων νομοθετικού περιεχομένου στη συσκευασία ενός νομοσχεδίου -το οποίο είναι κατεπείγον και το οποίο δεν αφήνει τίποτα από τον Κανονισμό και το Σύνταγμα όρθιο- είναι απαράδεκτες. Δεν θεωρούμε ότι αυτές παράγουν κανένα έννομο αποτέλεσμα και αυτό πρέπει να το γνωρίζουν οι κύριοι των συγκυβερνώντων κομμάτων. Αυτά είναι διάτρητα κατασκευάσματα, είναι κατασκευάσματα του αέρα όλα αυτά που επιχειρείτε με τέτοιου είδους διαδικασίες. Δεν πρόκειται εμείς να τα αποδεχθούμε. Δεν πρόκειται να αποδεχθούμε καταστάσεις οι οποίες συνιστούν κοινοβουλευτικό πραξικόπημα και στην ουσία μετατρέπουν την κοινοβουλευτική δημοκρατία…","ΠΑΝΑΓΙΩΤΗΣ ΛΑΦΑΖΑΝΗΣ",279
"26509"," …(Δεν ακούστηκε)","ΣΟΦΙΑ ΒΟΥΛΤΕΨΗ",73
"26510"," Παρακαλώ, αφήστε τον κ. Λαφαζάνη να ολοκληρώσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26511"," Τι να ολοκληρώσει;","ΣΟΦΙΑ ΒΟΥΛΤΕΨΗ",73
"26512"," Τη δήλωσή του κάνει, κ. Βούλτεψη. Κάθε Βουλευτής και κάθε Κοινοβουλευτικός Εκπρόσωπος έχει δικαίωμα να ολοκληρώσει αυτό που θέλει να πει, εφόσον έχει το λόγο. Κανείς δεν έχει δικαίωμα να κρίνει αυτά που λέει, εκτός αν ζητήσει το λόγο να μιλήσει μετά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26513"," …(Δεν ακούστηκε)","ΣΟΦΙΑ ΒΟΥΛΤΕΨΗ",73
"26514"," Να ανακαλέσει, κύριε Πρόεδρε!","ΖΩΗ ΚΩΝΣΤΑΝΤΟΠΟΥΛΟΥ",272
"26515"," Ολοκληρώστε, κύριε Λαφαζάνη. Δεν γράφεται στα Πρακτικά τίποτα, δεν ακούσαμε τίποτα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26516"," Κυρία Βούλτεψη, …","ΠΑΝΑΓΙΩΤΗΣ ΛΑΦΑΖΑΝΗΣ",279
"26517"," Μην απαντάτε στην κ. Βούλτεψη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26518"," …δεν μπορεί να πετάτε χοντράδες σε αυτήν την Αίθουσα. Να σκέφτεστε αυτό που λέτε. Πρέπει να ξέρετε ότι η Αντιπολίτευση θα ασκεί την κριτική της, όπως την καταλαβαίνει. Δεν θα σας υποβάλλουμε τον τρόπο της κριτικής μας για να τον εγκρίνετε. 
Κάνετε κοινοβουλευτικό πραξικόπημα.","ΠΑΝΑΓΙΩΤΗΣ ΛΑΦΑΖΑΝΗΣ",279
"26519"," Κύριε Πρόεδρε…","ΣΟΦΙΑ ΒΟΥΛΤΕΨΗ",73
"26520"," Επί της διαδικασίας είναι το θέμα. 
Μην πυροδοτείτε αντιπαράθεση επί της ουσίας. Δεν έχετε το λόγο τώρα.
Ολοκληρώστε, κύριε Λαφαζάνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26521"," Εγώ δεν πυροδοτώ καμμία αντιπαράθεση.","ΠΑΝΑΓΙΩΤΗΣ ΛΑΦΑΖΑΝΗΣ",279
"26522"," Όχι εσείς, η κ. Βούλτεψη στην προκειμένη περίπτωση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26523"," Εγώ ομιλώ πολιτικά και με επιχειρήματα. Έχετε κάνει τον Κανονισμό της Βουλής και το Σύνταγμα κουρελόχαρτα. Αυτή είναι η θλιβερή πραγματικότητα γι’ αυτήν τη χώρα. Και σας λέμε ότι πρέπει να γνωρίζετε πολύ καλά ότι αυτά που παράγετε με αυτού του είδους τις διαδικασίες δεν είναι νόμιμα, δεν πρόκειται να τα αναγνωρίσουμε. Δεν τα αναγνωρίζει ο ελληνικός λαός. Πρέπει να το έχετε υπ’ όψιν σας αυτό. 
Έχετε ευθύνες για αυτά που κάνετε και να ξέρετε ότι θα λογοδοτήσετε. Και μη μας λέτε όταν λέμε για λογοδοσία ότι καλλιεργούμε πολιτική μίσους. Η λογοδοσία είναι θέμα δημοκρατίας, κύριε Βορίδη. Αυτά πρέπει να τα γνωρίζετε.
Δεν θα φιμώσετε την κριτική της Αντιπολίτευσης, επειδή έρχονται κάποιοι και κάνουν πράξεις απαράδεκτες και καταδικαστέες. Το να συνδέετε αυτές τις πράξεις με την κριτική της Αντιπολίτευσης είναι πρωτοφανές. Αυτό είναι ολοκληρωτισμός. Δεν μπορεί να φιμωθεί εδώ ολόκληρη η Αντιπολίτευση, για να μην κάνετε τέτοιου είδους συνδέσεις.","ΠΑΝΑΓΙΩΤΗΣ ΛΑΦΑΖΑΝΗΣ",279
"26524"," Ολοκληρώστε, κύριε Λαφαζάνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26525"," Κύριε Πρόεδρε, εμείς θα υποβάλλουμε ενστάσεις αντισυνταγματικότητας στην πορεία της διαδικασίας. 
Θα ήθελα να πω, όμως, για τη συζήτηση –έστω με αυτήν τη μορφή του κατεπείγοντος που παίρνει το νομοσχέδιο τώρα- ότι οι τρεις ομιλητές θα μπορούσαν να γίνουν αρκετά περισσότεροι.","ΠΑΝΑΓΙΩΤΗΣ ΛΑΦΑΖΑΝΗΣ",279
"26526"," Το δεκάωρο είναι δεσμευτικό από τον Κανονισμό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26527"," Εντάξει, είναι δεσμευτικό το δεκάωρο, αλλά νομίζω ότι ο χρόνος του δεκάωρου επιτρέπει και άλλους ομιλητές εκτός των τριών.","ΠΑΝΑΓΙΩΤΗΣ ΛΑΦΑΖΑΝΗΣ",279
"26528"," Θα εξαντληθεί ο χρόνος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26529"," Κύριε Πρόεδρε…","ΣΟΦΙΑ ΒΟΥΛΤΕΨΗ",73
"26530"," Κυρία Βούλτεψη, θα σας δώσω το λόγο να μιλήσετε όσο θέλετε. Δεν υπάρχει λόγος σε αυτό το σημείο να έχουμε οποιαδήποτε ένταση. Καθένας έχει την άποψή του, καταγράφεται κ.λπ..
Ολοκληρώστε, κύριε Λαφαζάνη, γιατί όπως βλέπετε, προκαλούνται σχόλια κ.λπ..","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26531"," Προτείνω να υπάρξει μία διασταλτική ερμηνεία του Κανονισμού ως προς αυτό. Δεν θα φύγουμε από την ημέρα, ασφαλώς, αλλά μπορεί να μιλήσουν περισσότεροι συνάδελφοι από την Αίθουσα, οι οποίοι έχουν ενδιαφέρον να μιλήσουν σε ένα τόσο κρίσιμο νομοσχέδιο. Δεν μπορεί να περιοριστεί ο κατάλογος μόνο σε τρεις. 
Σας προτείνουμε, λοιπόν, να είναι τουλάχιστον έξι ομιλητές –διπλάσιος αριθμός- από τα δύο πρώτα κόμματα και να συμπαρασύρουν προς τα πάνω και τα υπόλοιπα κόμματα, να δοθεί στοιχειωδώς μια δυνατότητα να μιλήσουν κάπως περισσότεροι στην Αίθουσα αυτή για τόσο κρίσιμα θέματα. Αυτή είναι η πρότασή μας, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26532"," Ο κ. Χρυσοχοΐδης έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26533"," Ευχαριστώ, κύριε Πρόεδρε. 
Για μια ακόμη φορά κάποιοι αποφάσισαν με ένοπλες πρακτικές και συμπεριφορές να πλήξουν τη δημοκρατία. Καταδικάζουμε απερίφραστα για μία ακόμη φορά το γεγονός ότι ορισμένοι στη χώρα μας εδώ και πάρα πολλά χρόνια έρχονται και επανέρχονται με τέτοιου είδους συμπεριφορές. 
Θα πρέπει, κυρίες και κύριοι συνάδελφοι, να μας προβληματίσει το γεγονός ότι είμαστε πια η μοναδική ευρωπαϊκή χώρα που αντιμετωπίζει τέτοιο φαινόμενο. Βεβαίως, η δημοκρατία είναι πάντα νικητής, αλλά στο μεταξύ χάνονται ανθρώπινες ζωές, ανθρώπινο αίμα και πλήττεται η καρδιά της χώρας που είναι η δυνατότητά της να αναπτύσσεται, να προσελκύει επενδύσεις. Πλήττεται, επίσης και η κοινωνική ειρήνη. 
Ελπίζω, κύριε Πρόεδρε, ότι κάποια στιγμή θα μας δοθεί η δυνατότητα να κάνουμε μια συζήτηση για τα θέματα ασφάλειας στην Αίθουσα αυτή, έτσι ώστε όλοι μαζί, ομόφωνα, ως πολιτικές δυνάμεις που εκπροσωπούν τον ελληνικό λαό, να εργαστούμε για το καλό του. Και το καλό είναι η ασφάλεια του ελληνικού λαού και της Ελλάδας.","ΜΙΧΑΗΛ ΧΡΥΣΟΧΟΪΔΗΣ",554
"26534"," Ευχαριστούμε τον κ. Χρυσοχοΐδη. 
Το λόγο έχει ο κ. Κουίκ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26535"," Κύριε Πρόεδρε, κυρίες και κύριοι συνάδελφοι, είναι αυτονόητο -και είναι και καθήκον- να καταδικάζουμε την όποια επίθεση εναντίον του οποιουδήποτε και πολύ περισσότερο εναντίον κοινοβουλευτικού κόμματος. Αυτό είναι κάτι το οποίο δεν το συζητάμε. 
Αυτό που συζητάμε, όμως, είναι η αλληλουχία των συμπτώσεων, γιατί την περασμένη εβδομάδα, που ήταν βαρύ το ημερολόγιο της Βουλής με γεγονότα, ξεκινήσαμε με τη Βίλα Αμαλία, περάσαμε στην εμπρηστική επίθεση στα σπίτια των πέντε συναδέλφων δημοσιογράφων και χθες στο σπίτι του αδελφού του κ. Κεδίκογλου -προσπάθησα να επικοινωνήσω μαζί του, για να του εκφράσω τον αποτροπιασμό εκ μέρους των Ανεξάρτητων Ελλήνων και ή η γραμματέας του ήταν ακατάλληλη και δεν τον ενημέρωσε ή ο ίδιος, όπως είπα σήμερα το πρωί, με γαϊδουρινή συμπεριφορά συμπεριφέρεται απέναντί μου και το εννοώ και δεν ανακαλώ αυτό που λέω- και σήμερα είχαμε αυτήν την επίθεση σε έναν ανοιχτό δρόμο, του κτηρίου του κυβερνώντος κόμματος. 
Αυτό το κτήριο είναι καλά επιτηρούμενο και δεν υπάρχει απλώς ένας σκοπός-φρουρός. Δεν έχουμε και ένα πρώτο, κατά την άποψή μου τη δημοσιογραφική, κύκλωμα της περιοχής. Δεν μπορώ να φανταστώ ότι το κτήριο της Νέας Δημοκρατίας μένει έτσι αφύλαχτο περιμετρικά. 
Πέρα από αυτό, όμως, μπορούμε να εστιάσουμε κάποια στιγμή -πέρα από την αυταπόδεικτη καταδίκη- σε αυτό που ενδιαφέρει τους Έλληνες; Σήμερα πήγα σε μία τηλεοπτική εκπομπή με τον συνάδελφο κ. Βορίδη και από τα εξήντα δύο λεπτά τα πενήντα δύο τα αναλώσαμε κουβεντιάζοντας αυτό το θέμα και όχι ό,τι συμβαίνει σε βάρος του Έλληνα. 
Όπως δηλώσαμε διά του εισηγητή μας στην επιτροπή της Βουλής το Σάββατο, θέτουμε θέμα αντισυνταγματικότητας σε αυτό που κουβεντιάζουμε σήμερα, δηλαδή σε αυτές τις τριακόσιες σελίδες που την Παρασκευή τις πέταξε το ελληνικό Κοινοβούλιο διά του κυβερνώντος κόμματος στα μούτρα των Ελλήνων Βουλευτών και τους είπε μέσα σε δώδεκα ώρες να τις μελετήσουν και να έρθουν να τις συζητήσουν. 
Δεύτερον, εάν δεν είχαμε παραμείνει εμείς οι Ανεξάρτητοι Έλληνες μέσα για να διαφωνήσουμε, μια που αποχώρησαν τα άλλα αντιμνημονιακά κόμματα, σήμερα θα ερχόσασταν εδώ και θα λέγατε ότι μια που δεν υπάρχει διαφωνία, μια που ομόφωνα η Βουλή το «περπάτησε» στην επιτροπή, το ψηφίζουμε σε ένα λεπτό και έχουμε εκχωρήσει την εθνική μας κυριαρχία σε χρόνο «ντε-τε». 
Τρίτον, παρακαλούμε πάρα πολύ να δοθεί η δυνατότητα να μιλήσουν και άλλοι. Παρακαλούμε πολύ να δοθεί η δυνατότητα της κάρτας. Δεν μπορεί η Βουλή να εξαντλεί το διάλογό της με τους δύο οριζόμενους. Θα πρέπει να μπορούν να μιλήσουν και άλλοι.
Ένα τελευταίο, απευθυνόμενος προς την πλευρά των συναδέλφων της Νέας Δημοκρατίας. Αν αυτά συνέβαιναν επί των ημερών που ήσασταν Αντιπολίτευση και να ήταν το ΠΑΣΟΚ να φέρνει αυτές τις τριακόσιες σελίδες και να σας λέει «πάρτε τα και ψηφίστε τα», θα είχατε ξεσηκώσει τον κόσμο, ναι ή όχι; Θα καθόσασταν εδώ να χαμογελάτε, όπως κάποιοι; Ή θα είχατε πραγματικά ταρακουνήσει το ελληνικό Κοινοβούλιο για το αντιδημοκρατικό θέμα με το οποίο θα εκινείτο το κυβερνών κόμμα; Σας ρωτώ, κύριοι συνάδελφοι. Σαν Αντιπολίτευση θα το δεχόσασταν;","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26536"," Κύριε Κουίκ, θα έχετε την ευκαιρία να αναπτύξετε το θέμα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26537"," Γιατί, ξέρετε πάρα πολύ καλά ποια είναι η «μακριά ουρά» των κομμάτων που, δυστυχώς, δεν λειτουργούν με ένα δημοκρατικό τρόπο μέσα στο Κοινοβούλιο. 
Ευχαριστώ πολύ, κύριε Πρόεδρε.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26538"," Το λόγο έχει ο κ. Παππάς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26539"," Κυρίες και κύριοι, η Χρυσή Αυγή, όπως πολλές φορές από Βήματος έχει πει, καταδικάζει όλες τις μορφές πολιτικής βίας, γιατί έχει νιώσει πολύ καλά στο πετσί της τι σημαίνει βία. Έχουμε δεχθεί δεκάδες βομβιστικές επιθέσεις, έχουμε δεχθεί μέχρι και δολοφονικές απόπειρες, είμαστε στόχοι. 
Ξέρουμε τι είναι να στοχοποιείται η οικογένεια και το σπίτι κάποιου πολιτικού χωρίς αυτό να σημαίνει ότι δεν καταγγέλλουμε ποιος κρύβεται πίσω απ’ αυτήν τη βία ή μάλλον, καλύτερα, τις ωφελείται από την περίεργη βία των ημερών, η οποία ξεκίνησε από τις «εκκαθαρίσεις» των καταλήψεων εκ μέρους διαφόρων αναρχοαριστερών, που θα μπορούσαν πολύ εύκολα να γίνουν χωρίς τηλεοπτικές κάμερες. 
Θα μπορούσε να γίνει η δουλειά απλώς με μία μικρή ομάδα αστυνομικών, αυτό που εδώ και δεκαετίες καταγγέλλουμε -μάλιστα, κάναμε και σχετική ερώτηση και δεν απαντήθηκε- ότι όλες αυτές οι καταλήψεις είχαν τη συνδρομή και την υποστήριξη της εξουσίας, του κράτους, είχαν ρεύμα, είχαν νερό. Ξεκίνησαν, λοιπόν, από τη Βίλα Αμαλία. 
Απ’ αυτή τη βία ωφελείται η τρικομματική κυβέρνηση, η οποία ασκεί πραγματικά βία. Βία δεν είναι οι δύο μολότοφ που έπεσαν σε ένα γραφείο. Βία είναι η βία που ασκεί η Κυβέρνηση στον ελληνικό λαό. Βία είναι, αν θέλετε, αυτό που γίνεται σήμερα εδώ, το σημερινό συνταγματικό πραξικόπημα, η εκχώρηση της εθνικής κυριαρχίας, το ξεπούλημα των πάντων σε μία συνεδρίαση.
Η Χρυσή Αυγή συμβολικά αποχώρησε από την επιτροπή, διότι δεν θέλει να νομιμοποιήσει αυτήν την προδοτική σημερινή ενέργεια. Οι σημερινές σας αποφάσεις θα ακυρωθούν εκ των πραγμάτων. Οι νόμοι έρχονται και παρέρχονται. Η πατρίδα μένει. Ο λαός μένει. Ο λαός θα σας ακυρώσει. 
Η πατρίδα δεν είναι χωράφι του πατέρα σας, ούτε η εθνική περιουσία για να την πουλάτε και να τη δίνετε στους δανειστές. Δεν εξιλεώνεστε, λοιπόν, με το να κλαψουρίζετε και να νιώθετε και εσείς, όπως έχει νιώσει η Χρυσή Αυγή, το διωγμό και την τρομοκρατία. 
Δεν εξιλεώνεστε στα μάτια του ελληνικού λαού για την προδοσία που συντελείτε σήμερα εδώ, η οποία έρχεται σε μία παράξενη χρονική στιγμή. Η σημερινή βία, η βία, υποτίθεται, εναντίον της Κυβέρνησης τη δυναμώνει και σκεπάζει το δεύτερο συνταγματικό πραξικόπημα που επιχειρείται για την Πέμπτη που μας έρχεται. Επιχειρείτε δηλαδή αυτήν τη Σαρτζετάκειο τακτική για την ψηφοφορία σχετικά με τις προανακριτικές επιτροπές, ώστε να μαντρώσετε τους δικούς σας και να βγάλετε λάδι τον Γεώργιο Παπανδρέου. 
Αποκαλύπτεστε στα μάτια του λαού, κύριοι της συγκυβέρνησης, και θα πληρώσετε γι’ αυτό.","ΧΡΗΣΤΟΣ ΠΑΠΠΑΣ",418
"26540"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν, από τα άνω δυτικά θεωρεία της Βουλής, σαράντα δύο μαθητές και μαθήτριες και δυο εκπαιδευτικοί από το 7 Γυμνάσιο Γλυφάδας, το Α΄ Τμήμα. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο κ. Τσούκαλης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26541"," Ευχαριστώ, κύριε Πρόεδρε. 
Κυρίες και κύριοι συνάδελφοι, είναι άκρως ανησυχητικό το γεγονός ότι το τελευταίο διάστημα τα δελτία ειδήσεων, τα μέσα ενημέρωσης, αλλά και τούτη εδώ η Αίθουσα ασχολούνται συστηματικά με την εκδήλωση της γενικευμένης βίας και μάλιστα μία μορφή βίας που κλιμακώνεται συνεχώς προς το χειρότερο. 
Η επιλογή της βίας ως μέσο διεξαγωγής πολιτικού διαλόγου, αλλά και επίλυσης κοινωνικών διαφορών, δεν ήταν κεραυνός εν αιθρία. Είναι κάτι που προέκυψε συστηματικά εν είδει μιθριδατισμού, όταν πλέον κατέρρευσε το κύρος των θεσμών, αλλά και η διάθεση για διάλογο. 
Δεν αρκεί απλώς να καταδικάζουμε τη βία απ’ όπου και εάν προέρχεται. Χρειάζεται ένα ολοκληρωμένο σχέδιο. Εδώ, λοιπόν, όλες οι πολιτικές δυνάμεις είναι υποχρεωμένες, απέναντι στις μορφές της βίας που εκδηλώνονται με αυτόν τον τρόπο, να δηλώσουν κατηγορηματικά, να διατρανώσουν τη θέλησή τους ότι θα αποτελέσουν το δημοκρατικό τόξο αντιμετώπισης αυτών των φαινομένων.
Κυρίες και κύριοι, η δημοκρατία είναι ανεκτική, είναι μεγαλόψυχη, αλλά συγχρόνως η δημοκρατία είναι και άτεγκτη. Πρέπει πάση θυσία η ασφάλεια των πολιτών να είναι ένα από τα κορυφαία ατομικά και κοινωνικά δικαιώματα σε αυτή τη χώρα. 
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"26542"," Ευχαριστούμε και εμείς. 
Το λόγο έχει ο κ. Παφίλης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26543"," Ευχαριστώ πολύ, κύριε Πρόεδρε.
Είναι αυτονόητη η καταδίκη της επίθεσης στα γραφεία της Νέας Δημοκρατίας. Έχουμε τοποθετηθεί και γενικά ως κόμμα, αλλά και η Γενική Γραμματέας του κόμματός μας μίλησε. Έχουμε καταδικάσει επίσης τις ατομικές επιθέσεις με γκαζάκια ή με άλλους τρόπους κατά δημοσιογράφων. 
Είναι προφανές ότι αυτό που αντικειμενικά συμβαίνει,είναι η προσπάθεια με αυτές τις επιθέσεις να υπάρχει ένας αποπροσανατολισμός του λαού και κάποια μορφή τρομοκράτησης. Ωστόσο, σε ό,τι αφορά την επίθεση στα γραφεία της Νέας Δημοκρατίας, το θέμα είναι πιο σύνθετο, και σε ό,τι αφορά το σκοπό και σε ό,τι αφορά το συμβολισμό. Δεν θα μπω σε επιμέρους λεπτομέρειες, πώς έγινε κ.λπ. Δεν είναι καθόλου απλό.
Με δεδομένη, λοιπόν, την καταδίκη αυτών των ενεργειών το Κομμουνιστικό Κόμμα Ελλάδας καλεί το λαό οργανωμένα, μέσα από το οργανωμένο μαζικό λαϊκό κίνημα, να κλιμακώσει την πάλη του κατά της αντιλαϊκής πολιτικής της Κυβέρνησης. Γιατί είναι άλλο πράγμα η καταδίκη αυτών των μορφών βίας και άλλο πράγμα ο αγώνας, που πρέπει να ενταθεί απέναντι στη βαρβαρότητα που φέρνει η πολιτική της Κυβέρνησης.
Το δεύτερο θέμα αφορά τη σημερινή συζήτηση. Η Κυβέρνηση έχει ξεπεράσει κάθε όριο. Φέρνει διαδικασία με κατ’ επείγοντος κύρωση έξι πράξεων νομοθετικού περιεχομένου που συνοδεύονται από νέα βάρβαρα αντιλαϊκά μέτρα και γενικότερα άλλα ζητήματα, όπως απολύσεις υπαλλήλων, περικοπές δαπανών, ιδιωτικοποιήσεις κ.α..
Η διαδικασία είναι απαράδεκτη και θεωρούμε ότι είναι και επικίνδυνη. Ανοίγει επικίνδυνους δρόμους η Κυβέρνηση με αυτήν τη λογική του «αποφασίζουμε και διατάζουμε». Ξεπερνά κάθε όριο. Βέβαια, ταυτόχρονα, δείχνει και τα περιθώρια της αστικής δημοκρατίας και του αστικού κοινοβουλίου, πόσο σέβεται -δηλαδή την υποκρισία- ακόμη και αυτά που το ίδιο αποφασίζει. Ο κόσμος μπορεί να βγάλει συμπεράσματα. 
Θεωρώντας, λοιπόν, αυτήν τη διαδικασία απαράδεκτη, καλούμε το λαό ν’ αντισταθεί απέναντι στα νέα βάρβαρα μέτρα. 
Δεύτερον, δεν μπορούμε ν’ αποδεχθούμε αυτήν την διαδικασία. Αποχωρούμε από την Ολομέλεια καταγγέλλοντας αυτήν την απαράδεκτη διαδικασία. Φυσικά, δηλώνουμε ότι καταψηφίζουμε κι ότι δεν συμφωνούμε με καμμία από τις πράξεις νομοθετικού περιεχομένου.
Ευχαριστώ, κύριε Προέδρε.","ΑΘΑΝΑΣΙΟΣ ΠΑΦΙΛΗΣ",425
"26544"," Κύριε Πρόεδρε, θα ήθελα το λόγο.","ΣΟΦΙΑ ΒΟΥΛΤΕΨΗ",73
"26545"," Κυρία Βούλτεψη, για ποιο λόγο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26546"," Για προσωπικό λόγο, κύριε Πρόεδρε.","ΣΟΦΙΑ ΒΟΥΛΤΕΨΗ",73
"26547"," Κυρία συνάδελφε, έχετε το λόγο για ν’ ακούσουμε το προσωπικό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26548"," Ως μέλος της Εθνικής Αντιπροσωπείας, άκουσα μέσα σ’ αυτήν την Αίθουσα να εγκαλούμαι ότι είμαι –περίπου- πραξικοπηματίας, ότι λαμβάνω, δηλαδή, μέρος σε πράξεις που καταργούν την κοινοβουλευτική δημοκρατία και το Σύνταγμα.","ΣΟΦΙΑ ΒΟΥΛΤΕΨΗ",73
"26549"," Είναι προσωπικό;","ΟΛΓΑ-ΝΑΝΤΙΑ ΒΑΛΑΒΑΝΗ",48
"26550"," Είναι πάρα πολύ προσωπικό, γιατί ίσως είμαι το μόνο παιδί …","ΣΟΦΙΑ ΒΟΥΛΤΕΨΗ",73
"26551"," Κυρία συνάδελφε, έχετε ένα λεπτό για να τεκμηριώσετε το προσωπικό σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26552"," Επειδή ρώτησε, αν είναι προσωπικό…","ΣΟΦΙΑ ΒΟΥΛΤΕΨΗ",73
"26553"," Μα, δεν απαντάμε σε όποιον ρωτάει, κ. Βούλτεψη. Στο Προεδρείο απευθύνεστε. Εμείς θα αξιολογήσουμε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26554"," Κύριε Πρόεδρε, έχω προσωπικό και με το Προεδρείο.","ΣΟΦΙΑ ΒΟΥΛΤΕΨΗ",73
"26555"," Να το ακούσουμε κι αυτό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26556"," Θεωρώ, προσωπικά, ότι θίγομαι πάρα πολύ γιατί ίσως είμαι το μόνο παιδί στη χώρα που το πρωί της 21ης Απριλίου ξύπνησε μ’ ένα περίστροφο στην πλάτη. Επομένως, δεν το δέχομαι αυτό κι έχω πρόβλημα, διότι όταν αντέδρασα σε αυτό, το Προεδρείο ζήτησε να μη γράφεται η αντίδρασή μου σ’ εκφράσεις όπως «χούντα» και «κοινοβουλευτικό πραξικόπημα» και να εγγράφονται μόνο τα περί χούντας και κοινοβουλευτικού πραξικοπήματος.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΣΟΦΙΑ ΒΟΥΛΤΕΨΗ",73
"26557"," Το Προεδρείο εκτιμά ότι δεν υπάρχει προσωπικό θέμα. 
Κυρίες και κύριοι συνάδελφοι, ο Κανονισμός ορίζει με σαφήνεια σε τι συνίσταται το προσωπικό θέμα. 
Δεύτερον, δεν γράφονται στα Πρακτικά παρεμβάσεις Βουλευτών που δεν έχουν το λόγο. Εάν θέλετε ο Κανονισμός να γίνει λάστιχο στη συγκεκριμένη περίπτωση, να ξέρετε ότι θα γίνεται πάντα λάστιχο. Επομένως, όταν αναφέρεστε στο Προεδρείο, σκεφτείτε το άλλη μια φορά. 
Τρίτον, το Προεδρείο σημειώνει με ικανοποίηση την ομόθυμη καταδίκη του χθεσινού συμβάντος στα γραφεία της Νέας Δημοκρατίας. 
Το Προεδρείο σημειώνει τις ενστάσεις που ακούστηκαν για τη διαδικασία που ακολουθείται. Επισημαίνω ότι η διαδικασία –όπως είπε και ο Πρόεδρος της Βουλής, χθες- ορίστηκε από την Κυβέρνηση και έγινε αποδεκτή από την πλειοψηφία της επιτροπής. 
Τέταρτον, σε ό,τι αφορά το χρόνο των ομιλιών και τον αριθμό των ομιλητών, το Προεδρείο προτείνει ν’ αρχίσουμε τις ομιλίες των εισηγητών και των ειδικών αγορητών, όπως έχουν οριστεί. Στο διάστημα αυτό θα έχουμε τη δυνατότητα μιας διαβούλευσης και με τον Πρόεδρο της Βουλής και εσείς μεταξύ σας και να εξαντλήσουμε όλα τα περιθώρια που προβλέπει ο Κανονισμός και σε ό,τι αφορά την αύξηση του αριθμού των Βουλευτών που θα μιλήσουν και όποιες άλλες ρυθμίσεις μπορούν να γίνουν.
Εννοείται, βεβαίως, ότι ο χρόνος των δέκα ωρών είναι ορισμένος και άρα, οι όποιες αλλαγές, τροποποιήσεις θα επιφέρουν κι αλλαγές στη διάρκεια.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26558"," Κύριε Πρόεδρε…","ΧΡΗΣΤΟΣ ΣΤΑΪΚΟΥΡΑΣ",476
"26559"," Μισό λεπτό, κύριε Υπουργέ, να εξαντλήσουμε το θέμα με τους κυρίους Βουλευτές. 
Ο κ. Γλέζος έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26560"," Αγαπητέ Πρόεδρε, θα συμφωνήσω με τη Σοφία Βούλτεψη ότι έχουμε δικαίωμα ορισμένοι Βουλευτές και να πούμε τη γνώμη μας, ιδιαίτερα όταν νιώθουμε ότι υπάρχει πρόβλημα ενοχοποίησης μας. 
Θεωρώ απαράδεκτο το γεγονός, κάθε φορά που συμβαίνει ένα επεισόδιο, όσο τρομερό κι αν είναι, εναντίον οποιουδήποτε κόμματος να θεωρούμεθα ένοχοι και να οφείλουμε να απαντήσουμε. 
Γι’ αυτό το λόγο θα ήθελα να πω στη Νέα Δημοκρατία ότι απ’ όλη τη δήλωσή της χαίρομαι για το ότι θα συνεχίσει να κάνει τον αγώνα που θέλει, σύμφωνα με την ιδεολογία της, χωρίς να τρομοκρατείται. Αυτό το δέχομαι και το χαίρομαι, ειδικά. 
Θέλω όμως να εξετάσει η Νέα Δημοκρατία το γεγονός, μήπως κάποιος ωφελείται –και ποιος ωφελείται- από αυτά τα γεγονότα; Οπωσδήποτε, δεν ωφελείται η Αριστερά. Κάποιος άλλος ωφελείται. Μήπως αυτή η ενέργεια προέρχεται από παρακρατικές οργανώσεις, φίλιες προς τη Νέα Δημοκρατία;
(Φωνές- διαμαρτυρίες από την πτέρυγα της Νέας Δημοκρατίας)
Μπράβο, συγχαρητήρια! Δεν έχω διακόψει ποτέ μου κανέναν σας. Η διακοπή σημαίνει έλλειψη επιχειρημάτων. Δεν έχετε τη δυνατότητα και δεν έχετε φτάσει στο επίπεδο να ακούτε του άλλου τη γνώμη χωρίς να εξεγείρεστε. 
Θα ήθελα, επίσης, επιτέλους κάποια φορά να καταδικάσετε και το γεγονός των «πραξικοπημάτων» που γίνονται μέσα στο Κοινοβούλιο με τις πενήντα έδρες παραπάνω –στην κοινή νεοελληνική το μπόνους- που σας επιτρέπει να καταργείται το Σύνταγμα και την πλειοψηφία όπως θέλετε εσείς. 
Γι’ αυτό το λόγο, επιμένω στο πρόβλημα, ότι δεν μπορεί να είμαι συνέχεια ένοχος. Κι όποιος έχει παρακολουθήσει τη διαδρομή μου θα έχει δει ότι δεν έχω υποστηρίξει έμπρακτα καμμία ενέργεια που στρέφεται εναντίον και του λαού και του Συντάγματος και της δημοκρατίας. 
Επιτέλους, πρέπει να μιλάνε κι οι Βουλευτές. Θα μιλάνε συνέχεια οι εκπρόσωποι κι οι αγορητές και οι εισηγητές;","ΜΑΝΩΛΗΣ ΓΛΕΖΟΣ",143
"26561"," Ολοκληρώστε, κύριε Γλέζο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26562"," Αυτό το είχα καταδικάσει από την προηγούμενη φορά στη Βουλή και το καταδικάζω ξανά. Και ζητάω οπωσδήποτε το λόγο.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"26563"," Νιώθω την ανάγκη να δηλώσω τον απέραντο σεβασμό μου και στο Μανώλη Γλέζο και στην κ. Βούλτεψη. 
Μέχρι στιγμής, όμως, έχουμε έναν Κανονισμό. Μέχρι ν’ αλλάξει ο Κανονισμός, αγαπητέ Μανώλη, πρέπει να τον τηρούμε. Διαφορετικά, οδηγούμαστε σε μια κατάσταση που δεν ξέρω πού θα μας οδηγήσει. Δυσκολεύει τη διαδικασία, ιδίως σε μια ημέρα που είναι πολύ ασφυκτικά τα χρονικά περιθώρια. 
Εγώ θα πρότεινα –αν δεν έχετε αντίρρηση, κύριε Βορίδη- να κλείσουμε εδώ το θέμα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26564"," Πρέπει να πω μια κουβέντα, κύριε Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"26565"," Μπορεί όμως, ν’ ανοίξει νέος κύκλος συζητήσεων. 
Αν το κρίνετε εντελώς αναγκαίο, έχετε ένα λεπτό να τοποθετηθείτε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26566"," Ευχαριστώ, κύριε Πρόεδρε.
Ειλικρινά, εγώ δεν θα είχα καμμία διάθεση να κάνω οποιαδήποτε νέα παρέμβαση. Ξέρετε ότι σ’ αυτά είμαι εξαιρετικά φειδωλός. 
Παρά ταύτα, ούτε ως υπονοούμενο, ούτε ως ενδεχόμενο δεν μπορεί να γίνεται δεκτό ότι δήθεν, επειδή επικοινωνιακά μετακινείται το κέντρο βάρους της συζήτησης από τα μεγάλα προβλήματα στην τρομοκρατία, ότι ωφελείται η Νέα Δημοκρατία κι άρα, μήπως οι παρακρατικοί και οι φίλιες δυνάμεις στη Νέα Δημοκρατία βρίσκονται πίσω από την ενέργεια. Δεν είναι δυνατόν ν’ ακούγονται αυτά. 
Θα μου επιτρέψετε πάρα πολύ, κύριε Γλέζο να σας πω ότι έχουμε καταδικασμένους τρομοκράτες. Έχουμε και προσωρινά κρατούμενους τρομοκράτες. Ουδείς εξ αυτών είναι τρομοκρατικός. Είναι όλοι άνθρωποι αναρχικοί και άνθρωποι της άκρας Αριστεράς. Αυτή είναι η πραγματικότητα για την ταυτότητα της τρομοκρατίας στην Ελλάδα. Λυπάμαι, αλλά αυτό κάποια στιγμή πρέπει να το αναγνωρίσετε κι εσείς.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"26567"," Το λόγο έχει ο Ανεξάρτητος Βουλευτής κ. Μαρκόπουλος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26568"," Ευχαριστώ, κύριε Πρόεδρε.
Κατ’ αρχάς, θεωρώ μεγάλο λάθος του Προεδρείου να επιτρέπεται συζήτηση στη Βουλή, όπου κάποιοι συνάδελφοι –όποιοι κι αν είναι, απ’ όποια πλευρά- να υπονοούν ότι υπάρχουν παρακρατικές οργανώσεις συνοδές των κομμάτων.
Κύριε Πρόεδρε, είμαστε πλέον κοντά στην τέταρτη δεκαετία της Μεταπολίτευσης. Αν δεν μπορούμε να ωριμάσουμε μέσα σ’ αυτήν την Αίθουσα και να αντιληφθούμε ότι με δεισιδαιμονίες και παραπλανήσεις δεν μπορούμε ποτέ να βγάλουμε τη χώρα απ’ αυτήν την κρίση, τότε τα πράγματα γίνονται ακόμη χειρότερα. Αυτό αποτελεί ευθύνη του Προεδρείου. Δεν είναι προσωπικό. 
Δεύτερον, κύριε Πρόεδρε, η ελληνική Βουλή έχει δεκαοκτώ ανεξάρτητους Βουλευτές, δεκαοκτώ Βουλευτές που δεν ανήκουν, δηλαδή, σε κοινοβουλευτικές ομάδες. Επειδή θα κάνετε μια διαβούλευση, παρακαλώ πολύ να ληφθεί πολύ σοβαρά υπ’ όψιν το γεγονός ότι ουσιαστικά πάνω από το 5%, 6% των Ελλήνων Βουλευτών δεν ανήκουν σε κοινοβουλευτικές ομάδες. 
Αυτό δεν σημαίνει ότι όλοι αυτοί είναι δυνατόν να έχουν ενιαία έκφραση. Από την άλλη πλευρά, δεν είναι δυνατόν το Προεδρείο να μη λαμβάνει μνεία, ούτως ώστε να έχουμε τη δυνατότητα να εκφράσουμε τις δικές μας απόψεις, ιδιαίτερα σε ζητήματα, όπως είναι το σημερινό, που θα συνοδεύσει τη χώρα υποχρεωτικά για πάρα πολλά χρόνια.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26569"," Κύριε Μαρκόπουλε, όπως ξέρετε –το είπα στην αρχή- προβλέπεται με την κάρτα να δηλωθούν και θα μπουν δύο από τους Ανεξάρτητους Βουλευτές. Προτείνω να θεωρήσουμε ότι ολοκληρώθηκε η συζήτηση επί του διαδικαστικού συν του εμβόλιμου θέματος, το οποίο ετέθη","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26570"," Κύριε Πρόεδρε, θα μπορούσα να έχω το λόγο;","ΧΡΗΣΤΟΣ ΣΤΑΪΚΟΥΡΑΣ",476
"26571"," Μισό λεπτό.
Σε ό,τι αφορά τη διαδικασία, επαναλαμβάνω ότι μίλησα και με τον Πρόεδρο της Βουλής πριν από λίγο και συμφωνεί. Κάνετε, σας παρακαλώ, οι Κοινοβουλευτικοί Εκπρόσωποι μία προσπάθεια διαβούλευσης, ώστε να διαμορφωθεί μία πρόταση και να τη δούμε σε ό,τι αφορά τους ομιλητές και τους χρόνους.
Κύριε Υπουργέ, τι ακριβώς θέλετε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26572"," Θα ήθελα να τοποθετηθώ δύο λεπτά επί του διαδικαστικού.","ΧΡΗΣΤΟΣ ΣΤΑΪΚΟΥΡΑΣ",476
"26573"," Συγγνώμη, δεν σας άκουσα. Επί του διαδικαστικού ή επί της ουσίας;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26574"," Επί της συζήτησης που έγινε. Θα χρειαστώ δύο λεπτά.","ΧΡΗΣΤΟΣ ΣΤΑΪΚΟΥΡΑΣ",476
"26575"," Ορίστε, κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26576"," Άκουσα με προσοχή όλες τις πτέρυγες της Βουλής. Η Κυβέρνηση είναι προφανές ότι και αποδοκιμάζει και καταδικάζει ενέργειες σαν και αυτήν που έγιναν στα κεντρικά γραφεία της Νέας Δημοκρατίας, ενέργειες που είχαν στόχο να υπονομεύσουν την ίδια τη δημοκρατική πορεία της χώρας. Επιτυγχάνουν, όμως, το ακριβώς αντίθετο, να την ενδυναμώσουν και, τουλάχιστον σήμερα, έστω και λεκτικά, αυτό καταδείχθηκε απλό τις τοποθετήσεις των εκπροσώπων όλων των κομμάτων από όλες τις πτέρυγες της Βουλής με μοναδική εξαίρεση -και θεωρώ άστοχη την παρέμβαση, με όλο το σεβασμό που έχω στο πρόσωπο του κ. Γλέζου- την αναφορά του κ. Γλέζου για παρακρατικές και άλλες φίλιες δυνάμεις.
Μέχρι πρόσφατα, κυρίες και κύριοι συνάδελφοι, είχαμε αφωνία από τμήματα της Αντιπολίτευσης για θέματα βίας και ανομίας. Είχαμε θέματα πολυφωνίας της Αντιπολίτευσης.","ΧΡΗΣΤΟΣ ΣΤΑΪΚΟΥΡΑΣ",476
"26577"," Μιλάμε για τα θέματα βίας τώρα;","ΠΑΝΑΓΙΩΤΗΣ ΛΑΦΑΖΑΝΗΣ",279
"26578"," Μου επιτρέπετε να ολοκληρώσω; Σας άκουσα με πολύ προσοχή.","ΧΡΗΣΤΟΣ ΣΤΑΪΚΟΥΡΑΣ",476
"26579"," Κύριε Πρόεδρε, θα μπορούσα να έχω το λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"26580"," Είχαμε θέματα πολυφωνίας. Θα δείτε ότι θα τοποθετηθώ επί αυτών που είπα.","ΧΡΗΣΤΟΣ ΣΤΑΪΚΟΥΡΑΣ",476
"26581"," Αφαιρέστε το χρόνο αυτόν από τη συζήτηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"26582"," Μισό λεπτό, κυρίες και κύριοι συνάδελφοι. Ο κύριος Υπουργός ζήτησε το λόγο δύο λεπτά να τοποθετηθεί. Έχει δικαίωμα να έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26583"," Δεν μετράει στις δέκα ώρες.","ΖΩΗ ΚΩΝΣΤΑΝΤΟΠΟΥΛΟΥ",272
"26584"," Επαναλαμβάνω ότι πρόσαφατα είχαμε φαινόμενα αφωνίας από πτέρυγες της Αντιπολίτευσης για θέματα βίας και ανομίας. Είχαμε φαινόμενα πολυφωνίας από τμήματα της Αντιπολίτευσης για κομβικά θέματα οικονομικής πολιτικής, όπως είναι η αξιοποίηση του λιμένα του Πειραιά από την «COSCO». Είχαμε θέματα κακοφωνίας από τμήματα της Αντιπολίτευσης για εκφράσεις περί κοινοβουλευτικής χούντας, πραξικοπήματος, εκτροπής, κατάλυσης δικαιωμάτων.","ΧΡΗΣΤΟΣ ΣΤΑΪΚΟΥΡΑΣ",476
"26585"," Κύριε Πρόεδρε!","ΠΑΝΑΓΙΩΤΗΣ ΛΑΦΑΖΑΝΗΣ",279
"26586"," Σήμερα και προχθές το Σάββατο περάσαμε στα πολιτικά μαθήματα περί φίμωσης της κριτικής της Αντιπολίτευσης. Κατ’ αρχάς, μόνοι σας αποχωρήσατε. Καλωσορίσατε! 
Θα ήθελα, όμως, να σας πω ότι η διαδικασία αυτή, στην οποία θα μπορούσατε να συμμετέχετε, στην επιτροπή και να μιλήσουν πολύ περισσότεροι συνάδελφοι ήταν ανοικτή. 
Τι περιλαμβάνει; Θέλω να το πω και στην Ολομέλεια. Ενσωματώνει έξι πράξεις νομοθετικού περιεχομένου –και ολοκληρώνω- με τις εξής ημερομηνίες: η πρώτη πράξη από 12-11-2012, ΦΕΚ Α224, η δεύτερη πράξη από 18-11-2012, ΦΕΚ Α228, η τρίτη πράξη από 19-11-2012, ΦΕΚ Α229, η τέταρτη πράξη από 5-12-2012, ΦΕΚ Α237, η επόμενη από 7-12-2012, ΦΕΚ Α238 και η τελευταία από 12-12-2012, ένα μήνα περίπου πριν, ΦΕΚ Α240. Αυτά τα λέω για την αποκατάσταση της αλήθειας.","ΧΡΗΣΤΟΣ ΣΤΑΪΚΟΥΡΑΣ",476
"26587"," Το λόγο έχει ο κ. Σκρέκας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26588"," Πόσες προσθήκες έχει, κύριε Υπουργέ;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26589"," Παρακαλώ, κύριε Πρόεδρε, θα ήθελα το λόγο. Δεν μπορεί να απευθύνει κατηγορίες ο κύριος Υπουργός.","ΠΑΝΑΓΙΩΤΗΣ ΛΑΦΑΖΑΝΗΣ",279
"26590"," Όπως θέλετε. Θέλετε να συνεχίσουμε και να απαντήσετε στον κύριε Υπουργό;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26591"," Ναι, θα χρειαστώ δύο λεπτά.
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"26592"," Κυρίες και κύριοι συνάδελφοι, τι θέλετε να κάνει το Προεδρείο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26593"," Να ξεκινήσει η διαδικασία, κύριε Πρόεδρε.","ΝΙΚΟΛΑΟΣ ΔΕΝΔΙΑΣ",122
"26594"," Όταν ο Κοινοβουλευτικός Εκπρόσωπος ζητάει το λόγο, να μην του τον δώσουμε;
Προτείνω να μπούμε στη διαδικασία με πρώτο Εισηγητή τον κ. Σκρέκα.
Κύριε Σκρέκα, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26595"," Έχω ζητήσει το λόγο, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"26596"," Για ποιο θέμα;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26597"," Γι’ αυτά που ακούστηκαν.","ΖΩΗ ΚΩΝΣΤΑΝΤΟΠΟΥΛΟΥ",272
"26598"," Όχι, δεν έχετε το λόγο, κυρία Κωνσταντοπούλου. Δεν το προβλέπει ο Κανονισμός.
Ορίστε κύριε Σκρέκα, έχετε το λόγο για δώδεκα λεπτά. Παρακαλώ να τηρηθούν οι χρόνοι εφόσον υπάρχει και αίτημα να υπάρξουν και περισσότεροι Βουλευτές.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26599"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, κατ’ αρχάς θα ήθελα και εγώ στο ξεκίνημα να καταδικάσω την ενέργεια που όλοι διαβάσαμε και είδαμε, η οποία συνέβη εχθές το βράδυ και θα ήθελα μία σκέψη να πω χωρίς καμμία έννοια παρατήρησης ή μομφής προς του συναδέλφους της Αντιπολίτευσης, που είναι σεβάσμιοι, που είναι ώριμοι πολιτικά, από ένα νεώτερο συνάδελφό τους. 
Νομίζω ότι αυτήν τη στιγμή, αυτές τις ώρες, που η Ελλάδα διέρχεται από μία σοβαρή κρίση, θα πρέπει ίσως να είναι πιο προσεκτικές οι δηλώσεις και τα λόγια, τα οποία αφήνουν υπονοούμενα για πράξεις και που δεν βοηθούν την ουσία, αλλά ίσως πετυχαίνουν έναν επικοινωνιακό «ντόρο». Είναι ένα επικοινωνιακό τέχνασμα για να κερδηθούν ίσως μερικά δευτερόλεπτα σε μία τηλεοπτική εκπομπή, γιατί και αυτά που συνέβησαν τις προηγούμενες μέρες δείχνουν ότι σήμερα διερχόμαστε μία περίοδο εξαιρετικά κρίσιμη για την πατρίδα μας, την οποία την αναγνωρίζουν οι πάντες και δεν την αμφισβητεί κανείς. 
Μέσα σ’ αυτήν την περίοδο κρίσης, η οποία εκφράζεται σε όλους τους τομείς της δημόσιας -και όχι μόνο- ζωής αυτού του τόπου, ερχόμαστε σήμερα να συζητήσουμε ένα εξαιρετικά σοβαρό νομοσχέδιο, που αφορά τη σημερινή, αλλά και τις επόμενες γενιές, αλλά πάνω απ’ όλα αφορά το μέλλον της ίδιας μας της πατρίδας. 
Ερχόμαστε να συζητήσουμε, κυρίες και κύριοι συνάδελφοι, για το πώς μπορούμε να οικοδομήσουμε όλοι μαζί μέσα από μεταρρυθμίσεις και διαρθρωτικές αλλαγές, ένα κράτος δικαίου, που θα εξασφαλίζει ίσες ευκαιρίες για όλους και που θα διευκολύνει τους πολίτες στις καθημερινές τους συναλλαγές και που θα τους παρέχει σιγουριά και ασφάλεια σε όλα τα επίπεδα.
Γι’ αυτό και το βασικό στοιχείο που πρέπει να χαρακτηρίζει τη συμπεριφορά μας, κυρίες και κύριοι της Αντιπολίτευσης, σε τέτοιες περιόδους διαχείρισης της κρίσης είναι η υπευθυνότητα, αλλά και η θαρραλέα λήψη των σωστών, αλλά και δύσκολων πολλές φορές αποφάσεων, που είναι απαραίτητες για την υπέρβαση της κρίσης.
Οφείλουμε να δείξουμε θάρρος και να σταθούμε απέναντι στα προβλήματα, διαλέγοντας το δύσκολο δρόμο, ο οποίος μέσα από πολλές θυσίες οδηγεί στην προκοπή και στην ανάπτυξη. 
Η Κυβέρνηση, κυρίες και κύριοι συνάδελφοι, έχει ακολουθήσει αυτόν ακριβώς το δρόμο, αντιμετωπίζοντας με συνέπεια τα προβλήματα και οδηγώντας τη χώρα αργά, αλλά σταθερά, στην έξοδο από την κρίση. 
Γνωρίζετε καλά ότι η Κυβέρνηση αυτή δεν είχε την παραμικρή περίοδο χάριτος. Από την πρώτη ημέρα είχαμε να αντιμετωπίσουμε το φόβο της εξόδου οπό το ευρώ, μια κοινωνία στα όρια του πανικού, όπου οι πολίτες έτρεμαν στην ιδέα να τοποθετήσουν τα χρήματά τους στις τράπεζες, οι συνταξιούχοι ανησυχούσαν για το αν θα πάρουν τις συντάξεις τους στο τέλος του μήνα. Η αγορά ήταν υπό κατάρρευση και το πολιτικό σύστημα και η δημοκρατία μας περνούσαν δύσκολες ώρες και ακόμα αυτές οι ίδιες οι αντοχές του έννομου κράτους μας έδειχναν να δοκιμάζονται.
Αυτά που λέω, κυρίες και κύριοι συνάδελφοι, είναι πικρές αλήθειες. Όμως, δεν πρέπει να κρυβόμαστε από την αλήθεια, ούτε να φοβόμαστε την αλήθεια. Πρέπει να λέμε την αλήθεια στους πολίτες και να τη νοιώθουμε την αλήθεια.
Αυτά και πολλά άλλα συνέβησαν και συνέβαιναν στο εσωτερικό. Από την άλλη, στο εξωτερικό, υπήρχαν δύο τάσεις: η πρώτη, που ήθελε και βοηθούσε την Ελλάδα να μείνει στο ευρώ και στη ζώνη του ευρώ και η δεύτερη, που ήθελε την Ελλάδα ως παράδειγμα προς αποφυγή, ως άλλη Ιφιγένεια. Ήθελαν να θυσιάσουν την Ελλάδα, να την απομακρύνουν από την Ευρωζώνη και μ’ αυτόν τον τρόπο να επιβάλουν την πειθαρχία στα υπόλοιπα μέλη. Πάντως, οι περισσότεροι και από τις δύο πλευρές μάλλον μας είχαν ξεγραμμένους ή το λιγότερο είχαν σοβαρότατες ανησυχίες και επιφυλάξεις για το αν τελικά θα τα καταφέρουμε.
Η Ελλάδα είχε «καταντήσει» να είναι το συνώνυμο της αναξιοπιστίας και τη σκέπαζε ένα βαρύ πέπλο αβεβαιότητας. 
Βλέπουμε, όμως, τώρα αυτά που περιέγραψα, κυρίες και κύριοι συνάδελφοι, και σε μεγάλο βαθμό τα ζήσαμε όλοι, άλλοι από τα έδρανα της Βουλής αυτής και άλλοι, οι οποίοι εκλεγήκαμε στις τελευταίες βουλευτικές εκλογές, από την καθημερινότητά μας, στην οικογένειά μας και στις δουλειές μας.
Κοιτώντας, λοιπόν, πίσω, καταλαβαίνουμε, κυρίες και κύριοι συνάδελφοι της Αντιπολίτευσης και κύριοι συνάδελφοι του ΣΥΡΙΖΑ, πόσο δρόμο έχουμε διανύσει σε τόσο μικρό χρονικό διάστημα. Και τώρα ίσως φαίνεται ότι αυτά έχουν τελειώσει, αλλά εγώ δεν θα πω, κυρίες και κύριοι συνάδελφοι, ότι η Κυβέρνηση αυτούς τους επτά μήνες δεν πήρε επώδυνες και δυσάρεστες πολλές φορές αποφάσεις. Όμως, οφείλουμε να είμαστε πάνω απ’ όλα πραγματιστές, να βλέπουμε την πραγματικότητα και το τι πετύχαμε αυτό το διάστημα. Διότι στο εξωτερικό από τη μια πλευρά αλλάξαμε την εικόνα, ειδικά σε ό,τι αφορά την αξιοπιστία της χώρας και την ικανότητά μας να παραμείνουμε στο ευρώ, γιατί η παραμονή της χώρας μας στο ευρώ είναι μια κατάκτηση την οποία δεν μπορεί να αμφισβητήσει κανείς. 
Όμως, ίσως αυτή να μην είναι η σπουδαιότερη κατάκτησή μας, αλλά ίσως σπουδαιότερο και από αυτό να είναι η ανάκτηση της αξιοπιστίας της χώρας μας, η οποία πλέον μπορεί και στέκεται σαν ισότιμος ομιλητής και όχι δακτυλοδεικτούμενη. Η Ελλάδα έχοντας αποτινάξει από πάνω της το πέπλο της αβεβαιότητας το οποίο τη βάρυνε, μπορεί πλέον να προγραμματίζει τα επόμενα βήματά της και να θέτει αναπτυξιακούς στόχους, αλλά και διαφορετικές πολιτικές. 
Από την άλλη πλευρά, στο εσωτερικό έχει επίσης αλλάξει η αίσθηση της κοινωνίας, κάτι που έχει αρχίσει και αποτυπώνεται ίσως και σ’ αυτές τις δημοσκοπήσεις. Όμως, έχουμε να κάνουμε πολλά ακόμα. Τούτη την ώρα δεν χωράει κανένας εφησυχασμός και καμμία ολιγωρία. Πρέπει να συνεχίσουμε να υλοποιούμε τις διαρθρωτικές αλλαγές που έπρεπε να έχουν γίνει από χρόνια, πρέπει να προχωρήσουμε στις αποκρατικοποιήσεις που έπρεπε να έχουν γίνει από καιρό. 
Και θα τα κάνουμε όλα αυτά, κυρίες και κύριοι συνάδελφοι, όχι γιατί μας το ζητάνε, αλλά επειδή είναι προς το συμφέρον της χώρας μας να γίνουν. Έχουμε αλλάξει πολλά, αλλά πρέπει να αλλάξουμε ακόμα περισσότερα. Και την αλλαγή αυτή την αντιλαμβάνονται πλέον όλοι, ακόμα και οι άνθρωποι της καθημερινότητας που έχουν υποστεί τα πάνδεινα και έχουν υποβληθεί σε μεγάλες θυσίες τα τελευταία χρόνια. 
Η κοινωνία έρχεται και επιβραβεύει την Κυβέρνηση δείχνοντάς της εμπιστοσύνη και παρακινώντας την, αν θέλετε, να προχωρήσει με ακόμα πιο γρήγορους ρυθμούς στις αναγκαίες μεταρρυθμίσεις. Ο κόσμος το αποζητά επιτακτικά και περιμένει. Και ακούω πολλές φορές τον κόσμο της καθημερινότητας, όπως τους συντοπίτες μου στα Τρίκαλα όπου εκλέγομαι, να μου λένε και να παραπονιούνται ότι περνούν πολύ δύσκολες ώρες. Όμως, ξέρετε κάτι; Στο τέλος όλοι καταλήγουν στο εξής: τουλάχιστον φτιάξτε κράτος τώρα! Φτιάξτε κράτος, γιατί είναι ευκαιρία. Και είμαστε υποχρεωμένοι, κυρίες και κύριοι συνάδελφοι, να μην απογοητεύσουμε αυτούς τους ανθρώπους, αυτούς που έχουν εναποθέσει τις ελπίδες και τις ελπίδες των παιδιών τους πάνω μας. 
Και το σχέδιο νόμου που συζητάμε σήμερα, το οποίο ουσιαστικά αποτελεί συνέχεια και εμπεριέχεται στο μεσοπρόθεσμο που ψήφισε αυτή η Βουλή, πετυχαίνει αυτό ακριβώς, να προωθήσει μεταρρυθμίσεις και να εξυγιάνει πολλούς τομείς της Δημόσιας Διοίκησης. Για παράδειγμα, αναφορικά με το Υπουργείο Εσωτερικών, εισάγει το θεσμό του Παρατηρητηρίου Οικονομικής Αυτοτέλειας, που έχει ως σκοπό την παρακολούθηση της εκτέλεσης των προϋπολογισμών των Οργανισμών Τοπικής Αυτοδιοίκησης, προϋπολογισμών που έχουν σχεδιαστεί και προταθεί από τους ίδιους τους οργανισμούς, έτσι ώστε να διασφαλίζεται η συνταγματικά κατοχυρωμένη αυτοτέλειά τους. Και μ’ αυτόν τον τρόπο διασφαλίζεται ότι οι δήμοι δεν θα ξεφεύγουν από το οικονομικό πλάνο που έχουν καταθέσει, καθώς θα παρακολουθείται σε μηνιαία και τριμηνιαία βάση. Έτσι, δεν θα προλαβαίνουν οι δήμοι, κυρίες και κύριοι συνάδελφοι, να δημιουργούν ελλείμματα και «μαύρες τρύπες», τις οποίες καλούμαστε όλοι να καλύψουμε και όλοι να πληρώσουμε στο τέλος της ημέρας και που αυξάνουν το έλλειμμα του κράτους. 
Επίσης, με το άρθρο 18 και τη ρύθμιση της παραγράφου 1 δίνεται η δυνατότητα στους δημάρχους να ασκούν την επαγγελματική τους δραστηριότητα. Έτσι, δεν θα αποθαρρύνονται πετυχημένα στελέχη της κοινωνίας να ασχοληθούν με τα κοινά, επειδή διστάζουν να εγκαταλείψουν πλήρως την επαγγελματική τους ασχολία. 
Άλλο παράδειγμα ρύθμισης που θα επιταχύνει την ολοκλήρωση στους διαγωνισμούς των δημοσίων έργων είναι η πρόβλεψη κατάθεσης παράβολου υπέρ δημοσίου που αναμένεται να λειτουργήσει αποτρεπτικά για την αίτηση ασφαλιστικών μέτρων -προφανώς αβάσιμων τις περισσότερες φορές- που προκαλούν αύξηση του κόστους των διαγωνισμών και παρακωλύουν για μεγάλο χρονικό διάστημα την τελεσφόρηση αυτών, άρα και την έναρξη κατασκευής των δημοσίων έργων. 
Η έννοια της δημοσιονομικής πειθαρχίας που είναι το ζητούμενο τα τελευταία τρία χρόνια στη χώρα μας και που θα έπρεπε να είναι αυτονόητη στον τόπο μας όλα τα χρόνια, ενισχύεται με τις ρυθμίσεις στα άρθρα 2-8, με τα οποία ρυθμίζονται ζητήματα σχετικά με την παρακολούθηση και την ορθή εκτέλεση των δημοσίων προϋπολογισμών εντός των ορίων και των στόχων που αποφασίζονται και εγκρίνονται στη Βουλή όλων των φορέων της Γενικής Κυβέρνησης. 
Το αυτονόητο και το λογικό, λοιπόν, που είναι η μηνιαία παρακολούθηση των εσόδων και των εξόδων του κράτους μας, ώστε να μην υπάρχουν αποκλίσεις, διασφαλίζεται με τις παραπάνω ρυθμίσεις. Έτσι, η Κυβέρνηση δεν θα αναγκάζεται να προχωρά λόγω αστοχιών σε περαιτέρω περικοπές μισθών και συντάξεων. 
Βέβαια, η Αντιπολίτευση, κυρίες και κύριοι συνάδελφοι, όλα τα παραπάνω τα βλέπει κριτικά και διαφωνεί με όποια μεταρρυθμιστική προσπάθεια και αν γίνεται και που έχει σκοπό την εξυγίανση του κράτους. Κι όμως, κυρίες και κύριοι συνάδελφοι, οφείλουμε αυτήν την ώρα να δούμε την αλήθεια και να παραμερίσουμε τις όποιες διαφορές και διαφωνίες μας για να σταθούμε στην ανάγκη σωτηρίας της πατρίδας μας, στην ανάγκη να δώσουμε ελπίδα και προοπτική στη νέα γενιά, στους ανθρώπους που μαστίζονται από την ανεργία, σ’ αυτούς που νιώθουν πως έχασαν τα πάντα και να δείξουμε πως δεν χάθηκε τίποτα και πως εμείς, οι Βουλευτές, η δημοκρατία, η Κυβέρνησή μας μπορούμε και θέλουμε να δώσουμε λύσεις. 
Γι’ αυτό, κύριε Υπουργέ και κυρίες και κύριοι συνάδελφοι, στηρίζουμε το παρόν σχέδιο νόμου που κατέθεσε η Κυβέρνηση. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΣΚΡΕΚΑΣ",468
"26600"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής δεκαοκτώ μαθητές και μαθήτριες και δύο εκπαιδευτικοί συνοδοί τους από το Β΄ Τμήμα του 7ου Γυμνασίου Γλυφάδας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
 Το λόγο έχει ο εισηγητής του ΣΥΡΙΖΑ-ΕΚΜ κ. Τσακαλώτος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26601"," Ευχαριστώ, κύριε Πρόεδρε. 
Την τελευταία φορά που ήμασταν εδώ για να συζητήσουμε την κύρωση πράξεων νομοθετικού περιεχομένου ήταν με τα μέτρα, όπου η Κυβέρνηση μας είπε ότι η διαδικασία του κατεπείγοντος ήταν πολύ σημαντική, γιατί δεν θα παίρναμε τη δόση. Εμείς είπαμε τότε όχι ότι δεν θα παίρναμε τη δόση, αλλά ότι δεν θα παίρναμε αμέσως τη δόση και άρα δεν χρειαζόταν αυτή η διαδικασία. Έτσι και έγινε. Δεν πήραμε αμέσως τη δόση όταν το ψηφίσαμε, αλλά μετά από δύο, τρεις εβδομάδες. Αυτό είχαμε πει. 
Όμως, θα ήθελα να ξεκαθαρίσω ποια είναι η θέση μας. 
Τη θέση μας την είπε πολύ καθαρά ο Τσάρλς Φορέλ στη «WALL STREET JOURNAL», ο οποίος είπε ότι η Ελλάδα πάντα θα χρειάζεται χρήματα. Αυτή είναι η ουσία των προγραμμάτων σταθεροποίησης. Να το ξεκαθαρίσω, λοιπόν. Ο κ. Σταικούρας δεν είναι αδύνατος, γιατί χρειάζεται τη δόση και χρειάζεται χρηματοδότηση. Αντιθέτως, οι κ.κ. Σταϊκούρας και Στουρνάρας είναι ισχυροί ακριβώς επειδή η ανάγκη για τη δόση τούς επιτρέπει να περάσουν όλα αυτά τα μέτρα που θέλουν να περάσουν έτσι κι αλλιώς. Αυτή είναι η πραγματικότητα μέσα στο μνημόνιο. 
Και ας δούμε τι είναι αυτό που θέλουν να περάσουν έτσι κι αλλιώς. Σήμερα και επειδή αυτό το νομοσχέδιο είναι τόσο μεγάλο και για να υπάρχει κάποια συνοχή στην εισήγησή μου, θέλω να σας πω το ένα και βασικό που θέλουν να κάνουν. Αυτό είναι η συρρίκνωση της δημοκρατίας. Δεν θέλω να μείνω πολύ στα διαδικαστικά, όπως στο πώς μας ήρθε αυτό, πόσες ώρες είχαμε να το συζητήσουμε και να το μελετήσουμε, στο πόσα πράγματα περιλαμβάνονται μέσα εδώ που τα πιο πολλά θα σας καλέσουν να τα ψηφίσετε, χωρίς καν όχι να τα συζητήσουμε, αλλά χωρίς να υπάρχει ούτε μια αναφορά και στο πόσο λίγοι ομιλητές θα υπάρχουν, αλλά θέλω να πάω στην ουσία. 
Και θα αρχίσω με τα μνημόνια για τα Υπουργεία, τα μνημόνια για την τοπική αυτοδιοίκηση και τα μνημόνια για τις ΔΕΚΟ. Ήταν τόσο εντυπωσιασμένοι οι Υπουργοί και η Κυβέρνηση με το πόσο επιτυχημένα ήταν γενικώς το μνημόνια, που ήθελαν να τα εφαρμόσουν αυτά και σε όλους τους τομείς. Ήθελαν να τα εφαρμόσουν στα Υπουργεία, προκειμένου να υπάρχει και έλεγχος και κυρώσεις, ώστε αν ξοδέψουν παραπάνω, να υπάρχει κύρωση, ώστε αυτό θα τους κάνει να κόψουν από κάπου αλλού. Θα το πάρουν πίσω μετά, αν είναι καλά παιδιά μετά από δύο, τρεις, τέσσερις μήνες; 
Αυτό εξαρτάται από ό,τι πει ο κύριος Υπουργός, γιατί λέει ότι «Δύναται να επαναδιατεθεί το ποσό που χάθηκε». Ο Υπουργός αποφασίζει. Όπως ο Υπουργός αποφασίζει για τους επιτρόπους, ποιες είναι οι δραστηριότητές τους, ποιές είναι οι αρμοδιότητές τους. Εξαρτάται πάλι από τον Υπουργό. Το ίδιο ισχύει, όχι μόνο στα Υπουργεία, αλλά ισχύει και στην τοπική αυτοδιοίκηση που πάλι θα υπάρχουν κυρώσεις, πάλι θα υπάρχουν επίτροποι. 
Και εδώ πέρα μπορεί ο κ. Σταϊκούρας και ο κ. Στουρνάρας να έχουν χάσει λίγο από την αίγλη που είχαν στην οικονομική θεωρία, αλλά ευτυχώς μπορώ να σας διαβεβαιώσω το έχουν ξεπεράσει αυτό με μια καινούργια αίγλη, που είναι να μπορούν να ανακαλύπτουν ευφημισμός. Γι’ αυτό για την τοπική αυτοδιοίκηση η επιτροπή λέγεται Παρατηρητήριο Οικονομικής Αυτοτέλειας. Δηλαδή, ο έλεγχος από το κράτος λέγεται Παρατηρητήριο Οικονομικής Αυτοτέλειας. Και θα έχουμε μια διπλή συρρίκνωση της δημοκρατίας στην τοπική αυτοδιοίκηση. Από τη μια μεριά θα υπάρχουν τα ΣΔΙΤ, όπου τα επενδυτικά projects, που θα γίνονταν, θα γίνονται με αυτά που έχει έτοιμος να χρηματοδοτήσει ο ιδιωτικός τομέας και όχι με απόφαση των πολιτών για το ποιές είναι οι προτεραιότητες των τοπικών κοινωνιών. Και από την άλλη μεριά θα υπάρχει το κράτος να επιβάλει τους δικούς του όρους.
Ο φιλελευθερισμός μας όπως λέει ότι είναι ένα πράγμα που ανοίγει στον κόσμο, που δίνει εξουσίες στους πολίτες. Εδώ βλέπουμε ότι σε αυτήν την Κυβέρνηση πιο καλά μπορούμε να τους περιγράψουμε σαν «μανιακούς του ελέγχου». Αυτό είναι που φέρνει η Κυβέρνηση, το να ελέγχει τα πάντα από πάνω μέχρι κάτω. 
Επειδή όμως θέλω να δώσω έμφαση στη δημοκρατία, δεν θα σας πω και για τις μακροοικονομικές επιπτώσεις αυτών των ελέγχων και των αυτόματων αλλαγών που θα υπάρχουν και πώς δηλαδή έχει τη φαεινή ιδέα η Κυβέρνηση ότι όταν ξοδεύουν περισσότερο από ό,τι προβλέψαμε γιατί είχαμε παραπάνω ύφεση από το προβλέψαμε, ποια θα είναι η απάντηση; Να κάνουμε πιο υφεσιακά μέτρα. Δηλαδή η απάντηση είναι: «Στην ύφεση, περισσότερη ύφεση». Η απάντηση είναι: «Προκυκλικά μέτρα» δηλαδή κάνουμε τον κύκλο ακόμα χειρότερος από ό,τι είναι.
Θα συνεχίσω τη δημοκρατική μου θεματολογία για τις συντάξεις που έχουμε και την αναφορά του Ελεγκτικού Συνεδρίου, που επαναλαμβάνει τις παρατηρήσεις του, που έκανε την προηγούμενη φορά, χωρίς να έχει την καλή ευγένεια η Κυβέρνηση να μας πει, τί ήταν αυτές, δεν τις ανατυπώνει. Και έχουμε και οκτώ μέλη από αυτό το Ελεγκτικό Συνέδριο να μας λένε ότι «Εκτός από την ουσία υπάρχουν και τυπικοί λόγοι, στο να αμφισβητήσουμε αυτό που γίνεται με τις συντάξεις». 
Να πω για τα ιδιωτικά κολέγια. Να πω πως δεν έχει καμμία σχέση σε αυτή την κοινωνία αν χάσουμε, αν δεν καταφέρουμε να ξεμπερδέψουμε με το άρθρο 16. Φέρνουμε ένα νομοσχέδιο που στην ουσία κάνει ιδιωτικοποίηση στην ανώτατη παιδεία. Και όχι μόνο αυτό, αλλά επιτρέπει και το κάθε μαγαζάκι μέσα στα πανεπιστήμια, μέσα στην τοπική αυτοδιοίκηση, μέσα στα νοσοκομεία, μαγαζάκια που θα είναι επιχειρηματικά, που θα έχουν κέρδος και δεν θα έχουν κανένα έλεγχο. Δεν θα υπάρχει το πανεπιστημιακό τμήμα που θα μπορεί να ελέγξει τι έρευνα κάνουν, πώς την κάνουν αυτήν την έρευνα, σε ποιον απευθύνεται αυτή η έρευνα, γιατί το κέρδος είναι ο βασικός ρυθμιστικός παράγοντας και όχι η δημοκρατία. 
Να πω όμως ότι η δημοκρατία για εσάς είναι κάτι που δεν το θέλετε ακόμα και μέσα στην κοινωνία και μέσα στους δικούς σας ανθρώπους ίσως. Γι’ αυτό υπάρχει μια διάταξη ότι τώρα πια δεν χρειάζεται στα επιμελητήρια οι επιχειρήσεις να είναι αναγκαστικά μέλη και ούτε θα δίνουν και χρήματα στις οργανώσεις. Θα μου πείτε γιατί έναν αριστερό άνθρωπο τον νοιάζει τι θα κάνουν οι επιχειρηματικές οργανώσεις; Με νοιάζει. Για η δημοκρατία για εμάς δεν είναι μόνο στο κέντρο, αλλά είναι να υπάρχουν θεσμοί διαπραγματεύσης μέσα στην κοινωνία, να μπορούν να διαπραγματεύονται οι εργαζόμενοι με τους εργοδότες. Και πολύ φοβούμαστε ότι το κάνετε αυτό, γιατί όταν θα επιστρέψει το εργατικό κίνημα δεν θα μην μπορέσει να έχει κάποιον να διαπραγματευτεί. Αυτό δεν σημαίνει βεβαίως ότι δεν θα μπορείτε να μιλάτε με συγκεκριμένους επιχειρηματίες. Αλλά αυτό που δεν θέλετε, είναι η οργανωμένη συζήτηση μέσα στην κοινωνία. 
Να πω και κάτι για την επιτάχυνση των δημοσίων συμβάσεων: Κάθε φορά που έχετε ένα πρόβλημα, δεν μπορείτε να το λύσετε ευθέως και κάνετε κάτι άλλο που το χειροτερεύει. Δεν μπορούμε να φορολογήσουμε -για να θυμηθούμε την Πέμπτη και την Παρασκευή- τους ελεύθερους επαγγελματίες ή τα μικρά μαγαζιά, όποτε βάζουμε ένα φόρο από το πρώτο ευρώ σε όλους. Δεν μπορούμε να κάνουμε μια δικαιοσύνη που κάνει απονομή δικαιοσύνης με γρήγορο τρόπο. Τι κάνουμε; Φέρνουμε μια διάταξη που λέει ότι πρέπει να βάλεις χρήματα για να μπορείς να κάνεις αυτήν την προσφυγή. Δηλαδή για να παραφράσω ένα Βρετανό δικαστή του 19ου αιώνα, του Sir James Matthew: «Ο νόμος όπως RICH HOTEL…» είχε πει –να πούμε εδώ πέρα παραδείγματος χάριν τη «Μεγάλη Βρετανία»- «…θα είναι ανοιχτό σε όλους». Βεβαίως αν έχεις χρήματα, θα μπορείς να κάνεις συμβάσεις, αν δεν έχεις δε θα μπορέσεις. 
Να πω και για τις ιδιωτικοποιήσεις μια κουβέντα, που οι ιδιωτικοποιήσεις -θυμάστε τα έργα σαν το «Pretty woman», το «Wall Street» με τον Ρίτσαρντ Γκιρ και τον Μάικλ Ντάγκλας, που ήταν οι μεγάλοι κακοί εκείνης της εποχής, της χρηματιστικοποίησης που έπαιρναν όλες τις εταιρείες, τις έκοβαν κομματάκια, έπαιρναν αυτές που είχαν μεγάλο κέρδος και τα άλλα τα πέταγαν- ήταν πάντα σε βάρος της κοινωνίας και των εργαζομένων. Ο κ. Σταϊκούρας και ο κ. Στουρνάρας ως καινούριοι Ρίτσαρντ Γκιρ και τον ως καινούριοι Μάικλ Ντάγκλας λένε: «Γιατί να το κάνει αυτό ο ιδιωτικός τομέας; Θα το κάνουμε εμείς πακετάκια, όλες τις δημόσιες επιχειρήσεις, για να μπορούμε να πουλήσουμε αυτές που είναι πιο κερδοφόρες και μετά τους άλλους και τους πετάξουμε».","ΕΥΚΛΕΙΔΗΣ ΤΣΑΚΑΛΩΤΟΣ",510
"26602"," Λάμπει με αυτά που του λέτε!","ΚΥΡΙΑΚΟΣ ΜΗΤΣΟΤΑΚΗΣ",320
"26603"," Δεν θα πω πολλά πράγματα για τη δανειακή σύμβαση, που την ξαναφέρετε με τους ίδιους αποικιοκρατικούς όρους. Δεν θα πω τίποτα, γιατί θα είναι κάτι που μπορεί να μιλήσουν πολύ περισσότερο -για εμένα- για αυτά τα πράγματα. 
Θέλω να τελειώσω και να πω ότι τη υπάρχει μια συνοχή των συντηρητικών δυνάμεων και του τόπου μας και πριν και μετά από την κρίση. Για είκοσι, τριάντα χρόνια συρρικνώνεται βήμα-βήμα η δημοκρατία, η δυνατότητα των πολιτών να έχουν λόγο για την οικονομική πολιτική. Είχαμε ανεξάρτητες αρχές, ανεξάρτητες τράπεζες, είχαμε δημοσιονομικούς κανόνες, είχαμε διεθνείς οργανισμούς που επέβαλαν πράγματα, είχαμε τις χρηματαγορές που ψηφίζουν κάθε μέρα και πολίτες ψηφίζουν μια φορά στα τέσσερα χρόνια. Και ποια είναι η μεγάλη διαφορά; Και ο κ.Βορίδης και η κ. Μπακογιάννη μας έχουν κάνει αναλύσεις για το που βρίσκουν διαφορά μεταξύ μας και στο επίπεδο των αξιών. 
Θέλω να τελειώσω την εισήγησή μου με ένα απόσπασμα από τον Κόρει Ρόμπιν που έγραψε ένα βιβλίο στις πανεπιστημιακές εκδόσεις του Πανεπιστημίου της Οξφόρδης, το 2011, για το ιδεολογικό ρεύμα του συντηρητισμού. Διαβάζω:«Ο φόβος των συντηρητικών σε σχέση με το οργανωμένο εργατικό κίνημα από την αρχή δεν βασίστηκε στη βία του, ούτε καν στην υποτιθέμενη αναποτελεσματικότητα του, αλλά στην τάση του για ανεξαρτησία και αυτοοργάνωση. Ο συντηρητισμός εκφράζει μια απέχθεια ως πράξη και ως θεωρία στη δυνατότητα ανεξάρτητης δράσης των υποτελών τάξεων. Ο συντηρητισμός δεν μπορεί να συμβιβαστεί χωρίς να αυτοαναιρεθεί με την κατάργηση τοπικών εξουσιών στην οικογένεια, στις επιχειρήσεις και σε άλλους τόπους ιεραρχικών και εξουσιαστικών σχέσεων». 
Αυτή η μεγάλη διαφορά μας. Για εμάς τους ΣΥΡΙΖΑ η δημοκρατία είναι μέρος της λύσης και όχι του προβλήματος. Για εμάς, η ανεξάρτητη δράση των υποτελών τάξεων είναι μέρος της λύσης και όχι του προβλήματος. Για εμάς η κατάργηση των διαφόρων εξουσιών στο κράτος, τις επιχειρήσεις, στα Μέσα Μαζικής Ενημέρωσης, δεν είναι μόνο μέρος της λύσης, αλλά είναι η μεγαλύτερη μας δέσμευση. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΚΛΕΙΔΗΣ ΤΣΑΚΑΛΩΤΟΣ",510
"26604"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι τέσσερις μαθητές και μαθήτριες και δύο εκπαιδευτικοί από το 3ο Δημοτικό Σχολείο Νέας Σμύρνης.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Προχωρούμε με τους ειδικούς αγορητές με πρώτο τον κ. Χρήστο Γκόκα.
Ορίστε, κύριε Γκόκα, έχετε το λόγο για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26605"," Ευχαριστώ, κύριε Πρόεδρε.
Κυρίες και κύριοι συνάδελφοι, θέλω και εγώ από την πλευρά μου να καταδικάσω απερίφραστα κάθε μορφή βίας. Ειδικότερα να καταδικάσω τη σημερινή επίθεση στα γραφεία της Νέας Δημοκρατίας. Απαιτείται καθαρή και χωρίς περιστροφές καταδίκη από όλους κάθε ενέργειας που υπονομεύει την ομαλότητα, τη δημοκρατία και την πολιτική σταθερότητα και καλλιεργεί έδαφος για ανεξέλεγκτες κοινωνικές αναταραχές. Πρέπει, επίσης, να καταδικάσουμε και κάθε δήλωση που πυροδοτεί φαινόμενα τέτοιων ακραίων συμπεριφορών. 
Σε σχέση με το νομοσχέδιο: 
Κυρίες και κύριοι συνάδελφοι, έχει γίνει αρκετή και έντονη συζήτηση γύρω από τον κατεπείγοντα χαρακτήρα της ψήφισης του νομοσχεδίου που συζητούμε. Πράγματι, αναγνωρίζοντας τις ανειλημμένες διεθνείς υποχρεώσεις της χώρας μας, τις δεσμεύσεις μας και τις προαπαιτούμενες δράσεις, δεν υπάρχει αντίρρηση ως προς αυτό. Σεβόμαστε την ανάγκη να είμαστε συνεπείς στις συμφωνίες που κάνουμε. Και γι’ αυτόν το λόγο αποδεχθήκαμε το κατεπείγον της διαδικασίας συζήτησης και ψήφισης του νομοσχεδίου. Όμως, στο πλαίσιο αυτής της συζήτησης προκύπτουν ορισμένα πολύ σοβαρά διαδικαστικά ζητήματα, αλλά και άλλα, σημαντικά, για την πορεία της χώρας μας, για την προοπτική να υπερβούμε οριστικά την κρίση. 
Είχα ζήσει σαν νέος Βουλευτής τους δύο τελευταίους μήνες της προηγούμενης κοινοβουλευτικής περιόδου μέσα στην κορύφωση μιας κατάστασης έκτακτης ανάγκης με γεγονότα έκτακτα, με συνθήκες κρίσης, όπου διακυβεύονταν η ύπαρξη της χώρας μας, αλλά υπήρχαν και έντονες κοινωνικές διεργασίες, υλικές καταστροφές, μεγάλες κοινωνικές αντιδράσεις. Σε ένα παρόμοιο πολιτικό και κοινοβουλευτικό περιβάλλον εξακολουθούμε να βρισκόμαστε, με τις δύσκολες και αναγκαίες αποφάσεις για τις κρίσιμες καταστάσεις της χώρας μας. Είχαμε και τότε χρησιμοποιήσει την πρακτική των πράξεων νομοθετικού περιεχομένου σε δύο-τρεις περιπτώσεις. Νομίζω, όμως, ότι ο χρόνος είναι αρκετός για να συνεχίζουμε όλους αυτούς τους μήνες να λειτουργούμε με αυτήν τη διαδικασία. 
Είναι πολλές οι πράξεις νομοθετικού περιεχομένου και δεν μπορούν να δικαιολογηθούν. Όπως δεν μπορεί να δικαιολογηθεί και ο χρόνος που η Βουλή, οι επιτροπές και η Ολομέλεια έχουν στη διάθεσή τους για να αποφασίσουν πάνω σε αυτές τις διατάξεις. Αυτό είναι ένα ζήτημα που αφορά και τη λειτουργία της Κυβέρνησης. Πρέπει το Υπουργικό Συμβούλιο να λειτουργεί, να συνεδριάζει και να μην ψηφίζει δια περιφοράς. Διαφορετικά, κινδυνεύουμε η εξαίρεση να γίνει ο κανόνας. Όλοι βρισκόμαστε σε δύσκολη θέση. Και μπορεί να ακούγεται υπερβολικό, αλλά πάμε να κινηθούμε στα όρια της κοινοβουλευτικής λειτουργίας. Κατανοούμε τη μεγάλη εθνική ανάγκη της συγκυρίας, αλλά πραγματικά οι αντοχές και οι ανοχές όλων μας δοκιμάζονται. 
Να είναι η τελευταία φορά που γίνεται αυτό, κύριε Υπουργέ. Γιατί όλα τα παραπάνω δείχνουν ότι πρέπει να αλλάξει ο τρόπος που λειτουργούμε. Οι ρυθμοί πρέπει να γίνουν γρηγορότεροι, για να μπορέσει να ολοκληρωθεί η προσπάθεια υπέρβασης της κρίσης που ξεκίνησε πριν από δύο-τρία χρόνια. Ακριβώς αυτή είναι η προσπάθεια που συνεχίζεται και αρχίζει να αποδίδει. 
Επαναλαμβάνω ότι για τις διατάξεις και ρυθμίσεις, που αποτελούν δεσμεύσεις μας και προαπαιτούμενες δράσεις, δεν υπάρχει αντίρρηση να ψηφιστούν, αφού αποτέλεσαν το περιεχόμενο των πράξεων νομοθετικού περιεχομένου για να έχουμε τις συμφωνίες και τις μέχρι σήμερα εξελίξεις μετά την 7η Νοεμβρίου και για να έχουμε τη μεγάλη δόση των 43,7 δισεκατομμυρίων, καθώς και τις ρυθμίσεις για τη βιωσιμότητα του χρέους, όπως και διατάξεις που είναι υποχρέωσή μας για τις επικείμενες αποφάσεις του Eurogroup και του Διεθνούς Νομισματικού Ταμείου για την αξιολόγηση της πορείας της χώρας μας και την επόμενη δόση του δανείου. 
Δεν μπορούμε, όμως, να συμφωνήσουμε και δεν είναι κατανοητό να υπάρχουν μέσα στο σχέδιο νόμου διατάξεις που φαίνεται ότι δεν αποτελούν εκκρεμότητες συμβατικών διεθνών υποχρεώσεων ή μνημονιακών δεσμεύσεων: και αυτές που υπήρχαν ήδη στις πράξεις νομοθετικού περιεχομένου, αλλά και νέες, που έχουν τώρα προστεθεί. Πρόκειται για μία πρακτική που παρακάμπτει την κανονική διαδικασία: Μπαίνουν σε ένα νομοσχέδιο εντελώς ασύνδετες μεταξύ τους διατάξεις, που δεν έχουν κάποια σχέση με το χαρακτήρα του. 
Για παράδειγμα, ποια είναι η μνημονιακή ή όποια άλλη δέσμευση και ποιος ο χαρακτήρας του υπερεπείγοντος για τη σύσταση φιλοτελικού και ταχυδρομικού μουσείου, για τους ενεργειακούς επιθεωρητές και το πιστοποιητικό ενεργειακής απόδοσης, για τις προϋποθέσεις παραμονής γενικών διευθυντών, για τη ρύθμιση θεμάτων αυθαιρέτων, για το πολεοδομικό γραφείο ΕΟΤ, για τις αρμοδιότητες προμηθειών ΟΤΑ, για τη σύσταση υπηρεσιών στην υπηρεσία ασύλου, για την αντιμετώπιση αναγκών για την πυροπροστασία, για την άσκηση επαγγέλματος από τους δημάρχους, όπως και πολλές άλλες διατάξεις; Θεωρούμε πως είναι λογικό να γίνει, έστω και στη σημερινή διαδικασία, αυτός ο διαχωρισμός μεταξύ των διατάξεων και ρυθμίσεων που σχετίζονται με υποχρεώσεις μας και είναι κατεπείγουσες ή μη, γιατί αυτό θα διευκόλυνε και τη διαδικασία συζήτησης και απόφασης.
Θα πρέπει να το δείτε, κύριε Υπουργέ. Εμείς προτείνουμε να αποσυρθούν διατάξεις μη σχετικές και μη επείγουσες. Διαφορετικά, παρέχετε και την όποια «νομιμοποίηση» της στάσης της αντιπολίτευσης, ιδιαίτερα της Αξιωματικής, που μπορεί να προκύπτει από τις παραπάνω επιλογές, από τον παραπάνω τρόπο εισαγωγής και ολοκλήρωσης νομοθετημάτων μέσω της κοινοβουλευτικής διαδικασίας. Χωρίς αυτό να σημαίνει ότι δεν είναι αδικαιολόγητη η στάση της Αντιπολίτευσης, ιδιαίτερα από την πλευρά του ΣΥΡΙΖΑ. Θα περίμενε κανείς να έχει μία άλλη υπεύθυνη στάση και συμπεριφορά απέναντι στις κοινοβουλευτικές διαδικασίες –και χαίρομαι που σήμερα είναι στην Αίθουσα- όταν με ανεπίτρεπτους και ακραίους χαρακτηρισμούς περί κοινοβουλευτικού πραξικοπήματος αποχώρησε από τη συνεδρίαση της Επιτροπής Οικονομικών, μη σεβόμενος βασικές αρχές της δημοκρατίας και της πλειοψηφίας. 
Η ουσία της συζήτησης και η κρισιμότητα των θεμάτων πρέπει να ξεπερνά μικροπολιτικές και κομματικές σκοπιμότητες. Τουλάχιστον το περιεχόμενο των πράξεων νομοθετικού περιεχομένου είναι γνωστό σε όλους και σε χρόνο επαρκή για μελέτη. Γιατί οι πλειοψηφίες δεν είναι άκριτα δεδομένες. Έτσι, δεν αποδεχόμαστε τους απρεπείς χαρακτηρισμούς της Αξιωματικής Αντιπολίτευσης. Δεν δεχόμαστε επικοινωνιακές πρακτικές. Έχουμε κάνει την υπεύθυνη επιλογή να στηρίξουμε την τρικομματική Κυβέρνηση με προτάσεις, έλεγχο και κριτική. Και θέλουμε όλα τα κόμματα στις αίθουσες συνεδριάσεων, με τις διαφορές και τις αντιθέσεις μας, αλλά πάνω απ’ όλα με το διάλογο ενώπιον του ελληνικού λαού.
Κυρίες και κύριοι συνάδελφοι, αναγνωρίζουμε όλα τα προβλήματα, όπως τα ανέφερα παραπάνω. Δίνουμε, όμως, προτεραιότητα στα ζωτικής σημασίας θέματα για τη χώρα μας. Υπάρχουν θετικές εξελίξεις. Η κρισιμότητα της κατάστασης, όμως, παραμένει, όπως και η διαρκής και εντατική προσπάθεια της χώρας μας τόσο στο εσωτερικό, με τις δύσκολες καταστάσεις που χειριζόμαστε, όσο και στο εξωτερικό, για να πείσει ότι είναι αποφασισμένη να αλλάξει σελίδα και να περάσει σε μία νέα εποχή. Παραμένει, όμως, η ανεργία. Παραμένει η ακινησία στην πραγματική οικονομία, στην αγορά, στα τεχνικά έργα, στη μεταποίηση. Είναι υποχρέωση απέναντι στην πατρίδα μας, στον ελληνικό λαό και τη νέα γενιά, να συνεχίσουμε το δύσκολο και ανηφορικό δρόμο με πολλή δουλειά και αποφασιστικότητα. Είναι απαίτηση του ελληνικού λαού, με τις θυσίες του οποίου έχουμε την ελπίδα ότι θα τα καταφέρουμε. Έχουμε την ευκαιρία, η οποία δεν πρέπει να περάσει ανεκμετάλλευτη. 
Είναι απαίτηση αυτή η Κυβέρνηση να προχωρήσει σε όποια αλλαγή, σε όποια μεταρρύθμιση χρειάζεται και να πετύχει. Πήραμε τις δύσκολες πολιτικές αποφάσεις, που ήταν επιβεβλημένες. Όμως, είναι εξίσου επιβεβλημένη η συνέχεια, η ολοκλήρωση μέσα από την υλοποίηση και την εφαρμογή τους, που είναι το πιο δύσκολο κομμάτι. Έτσι, λοιπόν, θα πρέπει να δούμε πώς θα ανασυνταχθεί η ελληνική οικονομία, πώς το γρηγορότερο θα περάσουμε σε συνθήκες ανάκαμψης με ενίσχυση της ρευστότητας, με οργάνωση της παραγωγής, με επενδύσεις στην παραγωγή, με αναπτυξιακές δραστηριότητες, με δυνατότητες για τον ιδιωτικό τομέα, για τον κόσμο της εργασίας. Πρέπει να δώσουμε απάντηση στο πραγματικά μείζον πρόβλημα της ανεργίας, με αναδιοργάνωση της Δημόσιας Διοίκησης και μείωση της γραφειοκρατίας.
Κυρίες και κύριοι συνάδελφοι, το νομοσχέδιο που συζητάμε περιλαμβάνει διατάξεις που αποτελούσαν διατάξεις των πράξεων νομοθετικού περιεχομένου, που είχαν εκδοθεί από τα μέσα Νοεμβρίου ως τις παραμονές των Χριστουγέννων. Αυτές οι διατάξεις αντικαθιστούν τις πράξεις νομοθετικού περιεχομένου, αφού θα γίνουν πλέον νόμος με αναδρομική ισχύ αντίστοιχη του χρόνου υπογραφής των πράξεων νομοθετικού περιεχομένου για κάθε περίπτωση. Περιλαμβάνουν ζητήματα και ενέργειες που πρέπει να γίνουν σε τομείς διαφόρων Υπουργείων, όπως το Υπουργείο Οικονομικών, Ανάπτυξης, Διοικητικής Μεταρρύθμισης, το ΥΠΕΚΑ και διάφορα άλλα, όπως και τη μοναδική πράξη νομοθετικού περιεχομένου που κατατίθεται ως ένα άρθρο, το άρθρο 53, με το οποίο εγκρίνουμε το σχέδιο της δανειακής σύμβασης και της ανταλλαγής των ομολόγων. Δίνουμε τις σχετικές εξουσιοδοτήσεις. Τυπικά δεν κυρώνουμε τη σύμβαση. Η ουσία είναι ότι υπήρξε μία επιτυχημένη διεκπεραίωση, που οδήγησε στην εκταμίευση του ποσού των 43,7 δισεκατομμυρίων ευρώ. Στην επιτροπή δόθηκαν εξηγήσεις από το οικονομικό επιτελείο. Σε καμμία περίπτωση δεν θέλουμε να βρεθεί σε κίνδυνο αυτό το δεδομένο –πια- αποτέλεσμα που έχουμε.
Υπάρχουν, επίσης, διατάξεις που παρουσιάζουν ιδιαίτερο ενδιαφέρον, όπως τα μέτρα επιτάχυνσης της απορρόφησης του ΕΣΠΑ, για τους υπολόγους διαχειριστές, που μπορεί να είναι τα νομικά πρόσωπα ιδιωτικού δικαίου, την αντιμετώπιση του ελλείμματος ρευστότητας για την ολοκλήρωση έργων δημοτικών επιχειρήσεων ύδρευσης αποχέτευσης ή τη μείωση της γραφειοκρατικής διαδικασίας.
Υπάρχουν κι άλλες διατάξεις που αφορούν θέματα συντάξεων του δημοσίου για πολιτικούς υπαλλήλους με αναπηρία. Εδώ θα έχουμε την ευκαιρία στη συνέχεια να τοποθετηθούμε επί των άρθρων, διότι υπάρχει πάντα η αντίστοιχη πρόταση-τροπολογία μας για τα άτομα με αναπηρία συνολικά, για ποσοστό 80% και άνω να έχουν αντίστοιχη αντιμετώπιση.
Επίσης, υπάρχουν διατάξεις για τις συντάξεις των υπαλλήλων της Βουλής.
Υπάρχουν άλλες ρυθμίσεις που αφορούν την αργία των δημοσίων υπαλλήλων. Θα πούμε και γι’ αυτό την πρότασή μας, για τη διαθεσιμότητα και τα προβλήματα που υπάρχουν αν μείνει έτσι η διάταξη, αφού οδηγεί με το παραμικρό, με μια απλή παραπομπή σε ένα πρωτοδικείο, τον υπάλληλο σε αργία και σε ομηρία, ίσως, πολλών χρόνων.
Ενδιαφέρουσες είναι, επίσης, οι διατάξεις που αφορούν τους μηχανισμούς εποπτείας των δημοσιονομικών μεγεθών των ΟΤΑ, των ΔΕΚΟ, αλλά και στα Υπουργεία. 
Επίσης, θα θέλαμε να διευκρινιστεί, κύριε Υπουργέ, τι γίνεται με τις διατάξεις για αναστολές πλειστηριασμών για την πρώτη κατοικία, όπου υπήρχε πρόταση απ’ το ΠΑΣΟΚ να πάνε στο τέλος του ’14 κι όχι στο τέλος του ’13 και τις αναστολές εξώσεων σε εμπορικά καταστήματα. Και γι’ αυτά τα θέματα θα θέλαμε κάποιες διευκρινίσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Στην επί των άρθρων συζήτηση θα τοποθετηθούμε για όλα αυτά, αλλά και σε ειδικότερα ζητήματα, περιμένοντας πρώτα και τις αποφάσεις του κυρίου Υπουργού για το αν τελικά θα συζητηθούν σήμερα όλα τα άρθρα ή οι διατάξεις άρθρων ή σύμφωνα με την πρότασή μας, μόνο όσα έχουν σχέση με υποχρεώσεις μας και επείγει η ψήφισή τους.
Κύριε Πρόεδρε, κυρίες και κύριοι συνάδελφοι, κλείνοντας θέλω να πω ότι παρά τα προβλήματα που υπάρχουν σε σχέση με τη σημερινή διαδικασία –και ελπίζω να μην χρειαστεί να μπούμε ξανά σε μία τέτοια συζήτηση- αφού συμφωνήσαμε στην αναγκαιότητα και τον κατεπείγοντα χαρακτήρα πολλών διατάξεων του νομοσχεδίου, συμφωνούμε επί της αρχής και της ανάγκης να ψηφιστούν αυτά τα συγκεκριμένα μέτρα και οι διατάξεις στα πλαίσια της προσπάθειας να κάνουμε την Ελλάδα αυτοδύναμη και πάλι ισχυρή, απαλλαγμένη από κάθε πολιτική ή οικονομική εξάρτηση.
Ευχαριστώ.
(Χειροκροτήματα από την πτέρυγα του ΠΑΣΟΚ)","ΧΡΗΣΤΟΣ ΓΚΟΚΑΣ",112
"26606"," Το λόγο έχει ο κ. Μαριάς για δώδεκα λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, συζητούμε με τη διαδικασία του κατεπείγοντος ένα σοβαρό νομοθέτημα. 
Το κύριο στοιχείο του, βεβαίως, είναι το άρθρο 53 που αφορά στην παραίτηση της χώρας από την ασυλία λόγω εθνικής κυριαρχίας, που σημαίνει ότι παραδίδετε πλέον τη χώρα μας χωρίς προστασία στους δανειστές, οι οποίοι θα μπορούν να κατάσχουν κάθε κινητή και ακίνητη δημόσια πλέον περιουσία του κράτους και έτσι να μπορούν να περάσουν αυτά τα οποία θέλουν.
Προχωρεί η διαδικασία με το κατεπείγον και είναι τακτική σας, κύριοι συνάδελφοι, να φέρνετε νομοσχέδια με τη διαδικασία του κατεπείγοντος. Να σας θυμίσω αυτόν εδώ τον τόμο. Αυτόν τον ψηφίσαμε με τη διαδικασία του κατεπείγοντος και ήταν το μεσοπρόθεσμο όπου περιλαμβάνονται όλες οι δεσμεύσεις της χώρας. Μας το δώσατε –αν θυμόσαστε, κύριοι συνάδελφοι- αργά το βράδυ και την επόμενη θέλατε να το συζητήσουμε.
Φέρνετε τώρα τριακόσιες σελίδες που εμπεριέχουν σοβαρά ζητήματα. Για να αντιληφθεί κανείς και οι Έλληνες πολίτες που μας ακούν το πόσο σοβαρά είναι τα ζητήματα, το ίδιο το νομοσχέδιο και η ίδια η δανειακή σύμβαση προβλέπει ότι τη δανειακή σύμβαση και τους όρους επαναγοράς του χρέους θα την υποστήριζαν σε νομικό επίπεδο ένα ειδικό νομικό γραφείο στο Λονδίνο –τόσο περίπλοκο είναι το θέμα- και τα οικονομικά ζητήματα δύο τράπεζες, μεταξύ των οποίων και η DEUTSCHE BANK. Και αφού υπάρχουν αυτοί που τους αναθέσατε τη δουλειά που ήταν τόσο περίπλοκη, έρχεστε τώρα στο ελληνικό Κοινοβούλιο χωρίς καμμία επιστημονική στήριξη και θέλετε μέσα σε ελάχιστες ώρες όλοι οι Βουλευτές να τοποθετηθούν επί θεμάτων, τα οποία εσείς οι ίδιοι ως Κυβέρνηση δεν μπορείτε να χειριστείτε και τα αναθέσατε σε ειδικούς. Είναι δυνατόν αυτά να περάσουν με τη διαδικασία του κατεπείγοντος;
Δεύτερον, το περνάτε με το έτσι θέλω, αλλά πόσο κατεπείγον είναι το ζήτημα; Έχετε ρυθμίσεις. Ακούστε, κύριοι συνάδελφοι, τι ρυθμίσεις έχουν. Έχουν ρυθμίσεις για την ΕΛΣΤΑΤ. Το θεωρούν κατεπείγον; Θεωρούν ότι η ΕΛΣΤΑΤ δεν πρέπει πλέον να ελέγχεται από το δημόσιο λογιστικό και θέλουν με ειδική διάταξη αναδρομικά να υπάρξει νομιμοποίηση όσων αναθέσεων έκανε η ΕΛΣΤΑΤ και ο Πρόεδρός της για όλο το διάστημα. Γιατί; Είναι αυτό κατεπείγον; Και τι θέλετε να καλύψετε;
Τρίτον, είναι κατεπείγον οι αυξήσεις που δίνετε στους επιστημονικούς συνεργάτες του Σώματος Οικονομικών Εμπειρογνωμόνων, το οποίο είναι μέσα στον τροϊκανό στρατό, διότι αυτοί είναι που φέρνουν όλες τις διαδικασίες;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26607"," Δεν υπάρχει αυτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν υπάρχει; Εγώ το είδα στην εισηγητική έκθεση.
Χθες ή προχθές, κύριοι συνάδελφοι, έγιναν τα απίθανα στην επιτροπή, στην οποία μείναμε. Διότι εάν έφευγαν και οι Ανεξάρτητοι Έλληνες, καθώς έφυγαν οι άλλες δυνάμεις της Αντιπολίτευσης, αυτό που θα συνέβαινε θα ήταν να εγκριθεί ομόφωνα το νομοσχέδιο αυτό από την επιτροπή, οπότε θα είχαμε εφαρμογή του άρθρου 108 παράγραφος 6 του Κανονισμού που λέει: «Νομοσχέδιο εγκριθέν ομοφώνως εισάγεται στη Βουλή μόνο για ψήφιση». Σήμερα θα ερχόταν εδώ στις 10.00 π.μ. και στις 10.05 π.μ. θα είχε τελειώσει η ιστορία με την ψηφοφορία, οπότε δεν θα υπήρχε ούτε καν η δυνατότητα σε όλες τις πτέρυγες να θέσουν τα επιχειρήματά τους και κυρίως, στην Αντιπολίτευση να ξεσκεπάσει αυτά τα οποία γίνονται και στον ελληνικό λαό που παρακολουθεί απευθείας αυτή τη μετάδοση, να έχει εικόνα και γνώση. Να γιατί μείναμε μέσα στη διαδικασία και ήταν υπεύθυνη η στάση μας. Καταγγείλαμε, αποκαλύψαμε.
Εκεί όσοι ήταν είδαν τι συνέβη με τον Υπουργό να αποσύρει πράξεις, να ξαναφέρνει πράξεις, κάποιον ή κάποια να λέει «τώρα που είμαστε μόνοι μας, ας προχωρήσουμε». Διότι ήθελαν να μείνουν μόνοι τους, να καλύψουν τα πάντα. Επομένως, όσον αφορά το τι αποσύρθηκε ή όχι εγώ τουλάχιστον έχω κάποια έγγραφα και τα θέτω αυτά τα θέματα.
Τέταρτον, το φορολογικό. Προχθές ψηφίσαμε το φορολογικό. Γιατί φέρνετε με επείγουσες διαδικασίες σήμερα ξανά φορολογικές διατάξεις;
Το θέμα του ΟΣΕ, που προχωρείτε ξανά στο ξεπούλημα, το φέρνετε με τις επείγουσες διατάξεις. Για ποιο λόγο; Είναι τόσο σημαντικό; Πρέπει να γίνει σήμερα; Δεν μπορεί να γίνει σε δέκα-δεκαπέντε μέρες ή μήπως πρέπει να τακτοποιηθούν αμέσως και άλλοι «φίλοι» εκεί πέρα;
Όσον αφορά τους ξεναγούς –προσέξτε- φέρνουν με το κατεπείγον διάταξη που επιτρέπουν να γίνουν ταχύρρυθμα σεμινάρια για τους ξεναγούς, προκειμένου σε δύο μήνες να πάρουν άδεια ξεναγού. Συνδυάστε το αυτό με τις ρυθμίσεις που πέρασαν εδώ για το άνοιγμα του επαγγέλματος του ξεναγού. Δίνουν τη δυνατότητα σε πολίτες της Ευρωπαϊκής Ένωσης να γίνουν ξεναγοί με ταχύρρυθμα δύο μηνών!
Αυτά, λοιπόν, είναι που περνάτε μέσα, τα οποία δεν είναι κατεπείγοντα, αλλά επί της ουσίας θέλετε να τακτοποιήσετε τις καταστάσεις που σας συμφέρουν.
Επιφυλάσσομαι για πολλά που θα τα πούμε στη δευτερολογία και θα τα πουν και οι συνάδελφοί μας, όσοι μιλήσουν.
Φέρνουν πολλές πράξεις νομοθετικού περιεχομένου. Έχουν καταστρατηγήσει κάθε δημοκρατική λειτουργία, αλλά τώρα κάνουν και το εξής: Με το κατεπείγον θέλουν να εγκρίνουν και τις πράξεις νομοθετικού περιεχομένου οι οποίες υποτίθεται ότι ήταν και για το κατεπείγον. Δηλαδή το κατεπείγον του κατεπείγοντος, χωρίς συζήτηση!
Επειδή, όμως δεν προσέχουν, ήθελαν να κυρώσουν και τρεις πράξεις που ήταν του Νοεμβρίου και έχασαν την ημερομηνία. Έτσι, λοιπόν, ήρθε ο Υπουργός και λέει «αποσύρω τις πράξεις νομοθετικού περιεχομένου, τις κάνω νομοσχέδιο και κρατάω μόνο μία». Και ρωτάω: Όσον αφορά αυτή τη μία, τη βασική, που είναι η κύρωση των συμβάσεων, μπορείς με πράξεις νομοθετικού περιεχομένου να εγκρίνεις δανειακή σύμβαση και γενικώς σύμβαση και μετά με τη διαδικασία έγκρισης πράξεων νομοθετικού περιεχομένου να εγκρίνεις μία διεθνή σύμβαση; Οι διεθνείς συμβάσεις έχουν ένα τρόπο με τον οποίο εγκρίνονται στη χώρα και ακολουθείται αυτή η διαδικασία και κυρώνονται από το Κοινοβούλιο και γράφουν και την ισχύ τους, εάν κυρώνονται κατά το άρθρο 28.1, 28.2, 28.3, για να υπάρξει σαφήνεια.
Εδώ, λοιπόν, τι κάνουν; Φέρνουν αυτές τις τρεις πράξεις στη Βουλή, που τις ενέκριναν με πράξεις νομοθετικού περιεχομένου, διά της κυρώσεως της πράξεως νομοθετικού περιεχομένου σε νομοσχέδιο να τις εγκρίνουμε.
Άκουσα τη Συμπολίτευση που απήντησε στο επιχείρημα αυτό λέγοντας «κύριοι συνάδελφοι, δεν πρόκειται για συμβάσεις, αλλά για σχέδια συμβάσεων τα οποία θέλουμε να εγκρίνετε προκειμένου εν συνεχεία να τα ξαναφέρουμε». Γιατί να τα ξαναφέρετε; Αν αυτή είναι μία ωραία διαδικασία, πολύ δημοκρατική, να εγκρίνονται τα σχέδια συμβάσεων, τότε να σας υπενθυμίσω ότι το ίδιο κάνατε και στον άλλον τόμο που είναι όλες οι συμβάσεις. Αυτόν τον τόμο τροποποιούμε σήμερα. 
Εκεί, λοιπόν, εγκρίνατε σχέδια συμβάσεων με το ν. 4046 για τη σύμβαση με το Ευρωπαϊκό Ταμείο Χρηματοπιστωτικής Σταθερότητας. Μετά τι κάνατε; Υπογράφηκαν οι συμβάσεις. Τις φέρατε για έγκριση; Όχι. Το ίδιο λέτε και εδώ, ότι τα σχέδια συμβάσεων που δεν είναι διεθνείς συμβάσεις και άρα, είναι σχέδια και δεν χρειάζονται κύρωση, όταν υπογραφούν θα ισχύσει το άρθρο 53 σύμφωνα με το οποίο: «Η ισχύς των τροποποιημένων συμβάσεων αρχίζει από την ημερομηνία υπογραφής τους κ.λπ. Με μέριμνα του Υπουργού Οικονομικών οι συμβάσεις μετά την υπογραφή τους διαβιβάζονται στη Βουλή για ενημέρωση.
Να, λοιπόν, πώς παρακάμπτουν τις διαδικασίες κυρώσεως της σύμβασης. Ή είναι σχέδιο που θέλετε να πάρετε προέγκριση –πολύ δημοκρατικό- οπότε μετά θα τις φέρετε για κύρωση ή εν τοις πράγμασι κυρώνεται η σύμβαση. Και αυτή η σύμβαση που κυρώνεται, πρέπει να την πάτε με συγκεκριμένες διαδικασίες.
Τι λέει η σύμβαση αυτή; Αυτές οι τρεις συμβάσεις τροποποιούν τις άλλες συμβάσεις. Αυτές οι τρεις συμβάσεις συμπληρώνουν την πρώτη δανειακή σύμβαση που έγινε μεταξύ της Ελλάδας και των κρατών και την οποία ακόμη δεν έχετε φέρει για κύρωση στην Επιτροπή Οικονομικών Υποθέσεων. Όπως λέω, είναι «παρκαρισμένη» εκεί. Οι συμβάσεις του δεύτερου πακέτου εμπεριέχουν ένα ποσό σημαντικό του πρώτου πακέτου, το οποίο θα μας το δώσει ως δάνειο το Ευρωπαϊκό Ταμείο Χρηματοπιστωτικής Σταθερότητας. Ταυτόχρονα όμως διατηρούν σε ισχύ εκείνες τις συμβάσεις. 
Και τι κάνουν αυτές οι συμβάσεις; Δίνουν το δικαίωμα στην Ευρωπαϊκή Επιτροπή, στο Διεθνές Νομισματικό Ταμείο και στην Ευρωπαϊκή Κεντρική Τράπεζα να κάνει ελέγχους μέσα στα Υπουργεία, να παρεμβαίνει και να έχει όλες αυτές τις εξουσίες. Έχουμε δηλαδή εκχώρηση κυριαρχικών εξουσιών.
Αυτό αν είναι να θεωρηθεί νόμιμο, χρειάζεται σε κάθε περίπτωση εκατόν ογδόντα Βουλευτές. Ούτε η πρώτη σύμβαση εγκρίθηκε έτσι, ούτε όλο αυτό το πακέτο των 46 δισεκατομμυρίων το εγκρίνατε με εκατόν ογδόντα Βουλευτές, ούτε και σήμερα το εγκρίνετε με εκατόν ογδόντα Βουλευτές. 
Η Συμπολίτευση λέει «αφού οι εξουσίες είναι στο Ταμείο Χρηματοπιστωτικής Σταθερότητας το οποίο είναι ανώνυμη εταιρία, τι μας λέτε για εκχώρηση εξουσιών;». 
Αυτή η σύμβαση με τη σύμβαση του Ευρωπαϊκού Ταμείου Χρηματοπιστωτικής Σταθερότητας που εγκρίναμε και ό,τι περιέχει, δίνει τα δικαιώματα στο Ευρωπαϊκό Ταμείο Χρηματοπιστωτικής Σταθερότητας να περάσει όλες τις υποχρεώσεις έναντι της Ελλάδος σε αυτόν τον διεθνή οργανισμό. 
Επίσης, κάτι πιο σημαντικό που το αποκρύπτετε, όλα τα δικαιώματα της πρώτης συμβάσεως εν τοις πράγμασι μπαίνουν σε αυτή τη σύμβαση. 
Τι άλλο κάνει αυτή η σύμβαση; Απίθανα πράγματα. Το Ταμείο Χρηματοπιστωτικής Σταθερότητας που θα κάνει την ανακεφαλοποίηση, είναι συμβαλλόμενο μέρος μόνο στην πρώτη σύμβαση από τις τρεις. Αφού, λοιπόν, είναι μόνο στην πρώτη, δίνετε το δικαίωμα στους δανειστές να κάνουν κατάσχεση επειδή είναι εγγυητής. Στη δεύτερη και στην τρίτη σύμβαση που δεν υπάρχει καθόλου μέρος του Ταμείου Χρηματοπιστωτικής Σταθερότητας, γιατί δίνετε τη δυνατότητα στους δανειστές να του κατάσχουν την περιουσία; Αυτά είναι απίθανα πράγματα.
Ενώ μέχρι πρότινος το αν υπάρχει άρση ασυλίας νόμιμη ή όχι, την έδινε με γνωμοδότηση ο νομικός σύμβουλος του Υπουργείου Οικονομικών και του Υπουργείου Δικαιοσύνης, τώρα βάζετε μόνο το νομικό σύμβουλο του Υπουργείου Οικονομικών.
Τι λέει, λοιπόν, η σύμβαση; Η σύμβαση κάνει άρση ασυλίας λόγω εθνικής κυριαρχίας. Αυτό τι σημαίνει πρακτικά; Πως το ελληνικό δημόσιο λόγω του διεθνούς δικαίου έχει προστασία εκτελέσεως. Δεν μπορείς να εκτελέσεις εναντίον του. Επιτρέπεται η εκτέλεση εντός Ελλάδος κατά της περιουσίας του ελληνικού δημοσίου γενικώς; Βεβαίως, με το ν. 3062 επιτρέπεται κατά της ιδιωτικής του περιουσίας. Και εσείς και εμείς και οποιοσδήποτε μπορεί να διεκδικήσει. Τι δεν επιτρέπεται; Επί των ακατασχέτων. Ποια είναι τα ακατάσχετα; Αυτά που είναι ζωτικά στοιχεία για να λειτουργήσει το κράτος, δηλαδή ο ελληνικός χρυσός, τα ποσά που έχει για τη μισθοδοσία των δημοσίων υπαλλήλων, τα ποσά που είναι στην Ευρωπαϊκή Ένωση για να λειτουργήσουμε το ΕΣΠΑ, οι στρατιωτικές εγκαταστάσεις, τα πολεμικά αεροσκάφη κ.λπ. Σε αυτά δεν επιτρέπεται, γιατί απαγορεύεται από το διεθνές δίκαιο εκτός κι αν κάνεις άρση της ασυλίας, δηλαδή της προστασίας που έχεις. Και εδώ ρητώς το κάνετε έναντι των δανειστών. Είναι η πέμπτη φορά που το συζητάμε εδώ. Καταθέσαμε γνωμοδοτήσεις, είπαμε τις απόψεις μας και οι απαντήσεις που παίρνουμε είναι μία διολίσθηση, όπως μας λένε. Η ΔΗΜΑΡ το είπε προχθές. Δεν υπάρχει πρόβλημα γιατί θα δικαστεί η υπόθεση στο Δουκάτο του Λουξεμβούργου. Εκεί είναι ο Γιούνκερ που είναι φιλέλληνας. Δεν θα χάσουμε την υπόθεση. 
Η άλλη άποψη που ακούστηκε είναι «δεν διανοούμαστε ποτέ τους δανειστές». Και η τελευταία άποψη, που είπε ο κ. Βορίδης προχθές «αν έρθει ο κλητήρας και καταφέρει να κάνει εκτέλεση εντός Ελλάδος, θα αλλάξουμε το νόμο και θα του απαγορεύσουμε να κάνει εκτέλεση».
Αυτό ξεκαθαρίστε το νομικά. Είναι δυνατόν με αυτά που έχετε υπογράψει να γίνει κατάσχεση των ακατασχέτων; Για εμάς η απάντηση είναι ναι. Πολιτικά είναι μία άλλη ιστορία. Εάν λοιπόν αυτό γίνεται, τότε τα υπόλοιπα που μας λέτε, δεν ισχύουν. 
Ξέρετε, επειδή όλοι γνωρίζετε τα θέματα, ότι αυτά μπορούν να γίνουν. Και ιδίως ευάλωτη και πιο ευάλωτη θα είναι η ελληνική περιουσία στο εξωτερικό. Αναφέρομαι και στην κατάσχεση χρυσού που είναι στο εξωτερικό. Αυτό το δεχθήκατε μετά από πολλές κουβέντες σε τρίτη, τέταρτη αντιδικία που έγινε εδώ επί του θέματος αυτού.
Κάνατε την άρση της ασυλίας λόγω εθνικής κυριαρχίας, αλλά ο ευρωπαϊκός μηχανισμός στήριξης με νόμο που κυρώσαμε εδώ, το ν. 4063, στο άρθρο 35 ξέρετε τι έχει; Ασυλία. Δεν μπορούμε στον ευρωπαϊκό μηχανισμό στήριξης να κάνουμε ούτε κατασχέσεις ούτε τίποτα άλλο. Αυτήν την προστασία που έχει ο ευρωπαϊκός μηχανισμός στήριξης, με το ν. 4063, το αφαιρέσατε ως δικαίωμα της ελληνικής πολιτείας. 
Αυτή είναι η κατάσταση. Άρα, καταψηφίζουμε αυτό το νομοσχέδιο επί της αρχής και επί των άρθρων που σας αναπτύξαμε διότι είναι πλήρης υποταγή και εκχώρηση της χώρας στους δανειστές. Η χώρα αφήνεται ακάλυπτη. Σας γνωρίζουμε όμως ότι αυτή η ρήτρα είναι άκυρη γιατί φέρνει τους δανειστές να κάνουν κατασχέσεις για ένα χρέος που είναι άκυρο και επονείδιστο. Επομένως, είναι και επονείδιστη και άκυρη η ρήτρα αυτή. Οι αντιμνημονιακές δυνάμεις που θα έρθουν, θα ακυρώσουν όλες αυτές τις δεσμεύσεις που πήρατε.
(Χειροκροτήματα από την πτέρυγα των Ανεξάρτητων Ελλήνων)","ΧΡΗΣΤΟΣ ΣΤΑΪΚΟΥΡΑΣ",476
"26608"," Ο κ. Κασιδιάρης έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26609"," Μία απάντηση προς τον εκπρόσωπο και τους Βουλευτές της Νέας Δημοκρατίας σχετικά με τη σημερινή επίθεση που δέχθηκαν στα γραφεία τους. 
Ουδέποτε είπαμε ότι εσείς βάλατε τους αναρχικούς να σας πυροβολήσουν. Δεν είπαμε τέτοιο πράγμα. Ξεκαθαρίσαμε όμως ότι σκηνοθετήσατε ένα σκηνικό έντασης, στήσατε κάμερες και κανάλια. Με μία απλή αστυνομική επιχείρηση με έναν εισαγγελέα και μια διμοιρία ματ καθάριζες τη Βίλα Αμαλία και όλες αυτές τις παρακρατικές καταλήψεις. Εσείς δημιουργήσατε αυτήν την ένταση με στόχο τον αποπροσανατολισμό της κοινής γνώμης από την παρούσα διαδικασία η οποία είναι πολύ σημαντική.
Όσον αφορά τους τρομοκράτες με τα καλάσνικοφ τα πράγματα είναι πολύ απλά. Αυτοί είναι δέκα αλήτες σεσημασμένοι και πασίγνωστοι στις Αρχές και το πρόβλημα λύνεται εάν και εφόσον υπάρχει πολιτική βούληση και εφαρμοστούν κατασταλτικά μέτρα και όχι με ψιλή κουβεντούλα μέσα στη Βουλή. Βέβαια η επίθεση που δέχθηκε η Νέα Δημοκρατία σήμερα ήταν αντίποινα για το άδειασμα της «Βίλας Αμαλία». Αυτό είναι δεδομένο.
Εσείς –και απευθύνομαι και στη Συμπολίτευση και στην Αντιπολίτευση- γιγαντώσατε αυτό το απόστημα της αριστερής τρομοκρατίας που ανδρώθηκε το Δεκέμβριο του 2008.
Μιας και βλέπω τον κ. Παυλόπουλο εδώ, να επισημάνω ότι ήταν δική του τότε η πολιτική πρωτοβουλία της ανοχής και της αμυντικής αστυνομίας, όλη αυτή η γελοιότητα που δημιούργησε τους σημερινούς τρομοκράτες για τους οποίους ο ΣΥΡΙΖΑ έλεγε τότε ότι πρόκειται για κοινωνική εξέγερση και όλες αυτές τις ανοησίες και οδηγηθήκαμε τελικά στους νεκρούς της Μαρφίν, στους σημερινούς πυροβολισμούς με καλάσνικοφ κ.λπ.
Όσο, δε, αφορά τη σημερινή ανακοίνωση περί ακροδεξιάς τρομοκρατίας, αυτά τα πράγματα είναι για τα πανηγύρια. Μιλώ γι’ αυτό που αναφέρατε στη σημερινή σας ανακοίνωση περί ακροδεξιάς τρομοκρατίας σήμερα το πρωί.
Να περάσω στο μείζον, στις παρούσες πράξεις νομοθετικού περιεχομένου οι οποίες δεν είναι κάτι νέο για το θλιβερό κρατίδιο στο οποίο έχει μετατρέψει την πάλαι ποτέ ένδοξη Ελλάδα. Πρόκειται για πιστή αντιγραφή της πράξης εκχώρησης εθνικής κυριαρχίας που κατετέθη σε αυτήν την Αίθουσα στις 4 Ιουνίου 2010 ως πρώτη δανειακή σύμβαση η οποία δεν ψηφίστηκε τότε από τη Βουλή και έδενε τη χώρα με τα δεσμά της Ευρωπαϊκής Κεντρικής Τράπεζας και του Διεθνούς Νομισματικού Ταμείου. Με το άρθρο 14, παρ. 5, της τότε συμβάσεως η Ελλάς παραιτείτο αμετάκλητα και άνευ όρων από τις ασυλίες της εθνικής της κυριαρχίας. Επρόκειτο και τότε, όπως και τώρα, για μία σύμβαση αποικιοκρατική, που παραβίαζε τη θεμελιώδη αρχή του σεβασμού της κυριαρχίας του κράτους και με το Αγγλικό Δίκαιο επρόκειτο για de facto εκχώρηση της εθνικής κυριαρχίας. 
Σημασία σημειολογικά έχει το ποιος ήταν ο εμπνευστής εκείνης της επονείδιστης συμβάσεως: ο τότε Υπουργός Οικονομικών και προκάτοχός σας, κύριε Υπουργέ, ο κ. Παπακωνσταντίνου. Έχει αξία να δούμε ποια ήταν η εξέλιξη αυτού του ανθρώπου. Υπέγραφε τότε την εκχώρηση της εθνικής μας κυριαρχίας. Μεθαύριο έρχεται η περίπτωσή του για ψήφιση, παραπέμπεται ενδεχομένως σε προανακριτική και από εκεί, σε Ειδικό Δικαστήριο και ενδεχομένως από εκεί στη φυλακή. Δείτε σημειολογικά την εξέλιξη αυτού του ανθρώπου που υπέγραφε τότε αυτά που εσείς υπογράφετε σήμερα.
Η Χρυσή Αυγή απαξιώνει την παρούσα διαδικασία. Τη θεωρεί παράτυπη, παράνομη, θλιβερή, εμπνευσμένη από ανθρώπους που στην κυριολεξία έχουν απαξιώσει το Έθνος των Ελλήνων, την πίστη στην πατρίδα και στις αιώνιες αξίες του ελληνισμού.
Και επειδή εμείς ποτέ δεν γενικολογούμε και μιλάμε πάντα συγκεκριμένα, αξία δεν έχουν τα λόγια, αλλά τα έργα και οι ημέρες και οι πράξεις των ανθρώπων. Και ο νυν Πρωθυπουργός είναι αυτός ο οποίος νεότερος ων, δεν έπραξε ούτε τα δέοντα, ούτε τα νόμιμα, ως υπηρεσία προς την πατρίδα, δεν έκανε αυτά που ορίζει ο νόμος. Εξαγόρασε είκοσι ένα μήνες στρατιωτικής θητείας. Ενδεχομένως, σύμφωνα με τη δική σας νοοτροπία να ήταν νόμιμος. Για εμάς όμως δεν ήταν σίγουρα ηθικός. 
Με την ίδια ανηθικότητα, λοιπόν, σήμερα έρχεται και επιβάλλει στο έθνος των Ελλήνων ένα κατάπτυστο δάνειο υποταγής με τις παρούσες ρυθμίσεις. Πρόκειται για μία διαδικασία εξευτελιστική, για ένα άθλιο κείμενο με κατ’ επίφαση νομική τεκμηρίωση με το οποίο οδηγείται στην άνευ όρων υποταγή στον ξένο παράγοντα. 
Επανέρχομαι στον νυν Πρωθυπουργό ο οποίος έχει αποδειχθεί μετρ των κυβιστήσεων, διότι από σφόδρα αντιμνημονιακός και από διάφορα «Ζάππεια» και διάφορα άλλα κηρύγματα, εν μία νυκτί μετετράπη σε προσκυνητή του μνημονίου. Πότε έγινε αυτό; Μόλις μυρίστηκε εξουσία, όπως ακριβώς πράττει και ο πρώην Τσε Γκεβάρα και νυν πελάτης της γερμανικής τοκογλυφίας, ο Πρόεδρος του ΣΥΡΙΖΑ, που ετοιμάζεται και αυτός για την τεράστια μνημονιακή κωλοτούμπα.
Άποψη, αντίληψη, δόγμα της Χρυσής Αυγής είναι ότι η Ελλάς πρέπει να αρνηθεί να πληρώσει το παράνομο και επαχθές χρέος της. Πρέπει άμεσα να γίνει εσωτερικός έλεγχος του δημοσίου χρέους, λογιστικός έλεγχος του χρέους, όπως έκαναν χώρες, κράτη-μπανανίες, όπως το Εκουαδόρ, κράτη όμως που διέθεταν σοβαρή πολιτική ηγεσία. Πρέπει να διαγράψουμε το παράνομο χρέος μας και ως κυρίαρχο εθνικά κράτος να διαφυλάξουμε τη δημόσια περιουσία μας. 
Είναι πολύ συγκεκριμένος ο στόχος των τοκογλύφων πιστωτών μας. Είναι ο εθνικός μας πλούτος, είναι τα 427 δισεκατομμύρια από φυσικό αέριο που αναφέρει η DEUTSCHE BANK, τα οποία έχει ρίξει στην τράπεζα της διαπραγμάτευσης ο Πρωθυπουργός. Και οφείλει επιτέλους να ενημερώσει την Εθνική Αντιπροσωπεία γι’ αυτό το μείζον εθνικό θέμα. Ειδάλλως, να μας πείτε ανοικτά πως δεν υπάρχει Βουλή, δεν υπάρχει λαϊκή ετυμηγορία και να αυτοπροσδιοριστείτε ως δικτάτορες. Γιατί δεν είναι δυνατόν να φέρνετε εδώ μέσα άσχετα τουριστικά θέματα, τις σχέσεις της Ελλάδος με τις χώρες των Άνδεων και να μην έχουμε ενημερωθεί ούτε μισή φορά για τις εξελίξεις γύρω από τους υδρογονάνθρακες. Δεν μπορεί να κρύβετε την αλήθεια από τη Βουλή σε τέτοια μείζονα ζητήματα. Δεν είναι δικός σας ο εθνικός πλούτος. Ο εθνικός πλούτος της χώρας ανήκει στο έθνος, ανήκει στον ελληνικό λαό, ένα λαό που έχει ιστορία που κανένας κ. Σαμαράς δεν μπορεί να διαγράψει.
Και μια που μιλάμε για ιστορία, έχει αξία να ανοίξουμε και μία ιστορική παρένθεση και να δούμε τι έγινε τέτοιες μέρες, στις 15 Ιανουαρίου 1850. Πολλοί λένε ότι η ιστορία επαναλαμβάνεται ως φάρσα. Κάτι τέτοιο, ενδεχομένως, να συμβαίνει και στις μέρες μας. Τότε η Ελλάς είχε επιλέξει να αντισταθεί στις παράνομες απαιτήσεις των τότε τοκογλύφων δανειστών μας που είχαν προσπαθήσει με άμεσο τρόπο να μας μετατρέψουν σε προτεκτοράτο. Ήταν η εποχή που αναδυόταν η Ελλάς ως ανεξάρτητο κράτος, δημιουργούσε μία δυνατή ναυτιλία, ενίσχυε το στόλο της και χτυπούσε τα βρετανικά συμφέροντα.
Την Ανάσταση, λοιπόν, του 1847 είχαν γίνει τα γνωστά επεισόδια με τον Εβραίο Δον Πατσίφικο, Πρόξενο της Πορτογαλίας, καθώς είχε απαγορεύσει τότε το κράτος να καεί ο Ιούδας, να γίνει αυτό το έθιμο. Τα επεισόδια που έγιναν και κάποιες υλικές ζημιές που προξενήθηκαν στην οικία του, η Μεγάλη Βρετανία τα έλαβε ως γεγονός που θα της επέτρεπε να πάρει υπέρογκες αποζημιώσεις από την Ελλάδα. Δυόμισι χρόνια αργότερα, το 1850, απαίτησαν την αποπληρωμή τοκογλυφικών δανείων μέχρι και την παράδοση κυρίαρχου εθνικά εδάφους, τις νήσους Σαπιέντζα και Ελαφόνησο, για να τις χρησιμοποιήσουν ως βάσεις και ως ορμητήρια για να ελέγχουν ελληνικά εδάφη, την Πελοπόννησο και το Αιγαίο τότε, όλη την Ελλάδα και κυρίως τα ενεργειακά μας κοιτάσματα σήμερα. 
Έστειλαν, λοιπόν, τότε οι Άγγλοι έναν τεράστιο στόλο ο οποίος ξεκίνησε από τα στενά και ήταν μεγαλύτερος από το στόλο που είχε χρησιμοποιήσει ο Νέλσον στους ναπολεόντειους πολέμους. Απέκλεισαν τον Πειραιά, προκάλεσαν μία τεράστια ζημιά, αιχμαλώτισαν τον ελληνικό στόλο, οδήγησαν στον κατακερματισμό του ελληνικού εμπορίου, σε κατοχή και πείνα. 
Κάλεσε τότε ο Όθων το Μακρυγιάννη με τον υποτυπώδη ελληνικό στρατό που υπήρχε τότε και τις αδύναμες ελληνικές Ένοπλες Δυνάμεις να αντιμετωπίσει την εισβολή και ο Μακρυγιάννης του απάντησε: «Ντουφέκι δεν βαρώ, ότι όσα κανόνια έχει ο Πάρκερ, δεν έχουμε ντουφέκια εμείς». Ο Πάρκερ ήταν ο ναύαρχος του αγγλικού στόλου με επτακόσια τριάντα ένα πυροβόλα πάνω στα πλοία του. Η Ελλάς τότε συνθηκολόγησε και παρεδόθη στις παράλογες απαιτήσεις των τοκογλύφων.
Και ερωτούμε: Τι είναι αυτό που ζητά σήμερα η τρόικα; Ζητά απόλυτο αφοπλισμό των Ενόπλων Δυνάμεων μας και κατάργηση της στρατιωτικής θητείας. Δεν μας πιέζουν για το φόρο στο πετρέλαιο. Αυτό το επιβάλλετε εσείς με στόχο να εξαθλιώσετε τον ελληνικό λαό και να τον κινεζοποιήσετε. Είναι δική σας επιλογή. Αυτό που απαιτεί επανειλημμένως η τρόικα είναι να διαλύσουμε τις Ένοπλες Δυνάμεις και να καταργήσουμε τη θητεία, διότι η Ελλάς παραμένει ακόμα ισχυρή στρατιωτικά. Διαθέτουμε ακόμα τη δύναμη να υπερασπιστούμε τα κυριαρχικά μας δικαιώματα. Όταν διαλυθούν οι Ένοπλες Δυνάμεις μας, τότε θα παραδώσουμε αμαχητί τα πάντα, τον εθνικό μας πλούτο, τους υδρογονάνθρακας, τα πολύτιμα μέταλλα, τους λιμένες μας, τις αεροπορικές μας βάσεις, όσα δεν έχει καταφέρει να πάρει ο ξένος παράγων από την Ελλάδα μέχρι σήμερα. 
Η Χρυσή Αυγή αρνείται να αντιμετωπίσει ως σοβαρό γεγονός τη σημερινή θεατρική παράσταση εκ μέρους της Κυβέρνησης. Συνεχίζετε το ίδιο έργο υποταγής που ξεκίνησαν οι προκάτοχοί σας με τα προηγούμενα μνημόνια και τις επονείδιστες δανειακές συμβάσεις. 
Η Χρυσή Αυγή στοχεύει στην ανατροπή αυτής της πολιτικής που παραδίδει την εθνική μας κυριαρχία. Εργαζόμαστε συστηματικά για τη σύσταση ενός αληθινά εθνικού κράτους που θα ακυρώσει όλες αυτές τις ελεεινές δανειακές συμβάσεις, θα διαγράψει το παράνομο χρέος της Ελλάδας και θα εκμεταλλευτεί τον εθνικό μας πλούτο προς όφελος του ελληνικού λαού και μόνο και όχι κανενός δανειστή. 
Καταψηφίζουμε κάθε νόμο και κάθε πράξη νομοθετικού περιεχομένου που δεν σέβεται το Σύνταγμα των Ελλήνων και αμφισβητεί την εθνική μας κυριαρχία. Η Ελλάδα ανήκει στους Έλληνες και όχι στους τοκογλύφους.","ΗΛΙΑΣ ΚΑΣΙΔΙΑΡΗΣ",204
"26610"," Το λόγο έχει η κ. Ξηροτύρη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26611"," Κύριοι συνάδελφοι, ήδη ο Κοινοβουλευτικός μας Εκπρόσωπος Νίκος Τσούκαλης καταδίκασε το σημερινό κρούσμα βίας με την επίθεση στα γραφεία της Νέας Δημοκρατίας. Είναι απόλυτα καταδικαστέα και άκρως ανησυχητική.
Αγαπητοί συνάδελφοι, πράγματι είμαστε σε μία δύσκολη μέρα. Από το Σάββατο είμαστε σε μία δύσκολη κατάσταση να κυρώσουμε πράξεις νομοθετικού περιεχομένου που έχουν πάρα πολλά θέματα, που έχουν συνταξιοδοτικά θέματα, οικονομικά θέματα, θέματα λειτουργίας του κράτους, θέματα κοινωνικής πολιτικής, θέματα περιβάλλοντος και ενέργειας. Και βέβαια, μαζί με όλα αυτά, καλούμαστε να κυρώσουμε την πολύ σημαντική πράξη νομοθετικού περιεχομένου που αφορά στην έγκριση των σχεδίων των συμβάσεων τροποποίησης της κύριας σύμβασης χρηματοδοτικής διευκόλυνσης μεταξύ του Ευρωπαϊκού Ταμείου Χρηματοπιστωτικής Σταθερότητας, της Ελληνικής Δημοκρατίας, του Ελληνικού Ταμείου Χρηματοπιστωτικής Σταθερότητας και της Τράπεζας της Ελλάδος. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Σ’ αυτό λοιπόν, το πολυνομοσχέδιο το οποίο την τελευταία στιγμή πήρε τη μορφή νομοσχεδίου σε σχέση με τις επί μέρους ΠΝΠ, κι αυτό είναι κάτι θετικό για να μπορούμε να μιλάμε και να ψηφίζουμε επί των άρθρων, υπάρχουν τρία κύρια θέματα. Όπως σας είπα, υπάρχει η κύρωση της από 12 Δεκεμβρίου πράξη νομοθετικού περιεχομένου που αντιμετωπίζει το κατεπείγον θέμα της έγκρισης των σχεδίων των συμβάσεων. 
Υπάρχει μια ομάδα θεμάτων που αφορούν διορθώσεις, τροποποιήσεις σε θετική, αλλά τις περισσότερες φορές σε αρνητική κατεύθυνση των διατάξεων του ν. 4093/2012 με κυρίαρχα τα θέματα των κοινωνικών ασφαλίσεων και τα εργασιακά, τα θέματα παιδείας, τα θέματα λειτουργίας του Υπουργείου Οικονομικών και άλλα θέματα.
Η τρίτη ομάδα αφορά σημαντικά θέματα για τη λειτουργία της διοίκησης, για την επιτάχυνση, τροποποίηση και απλούστευση διαδικασιών υλοποίησης του ΕΣΠΑ κι άλλων αναπτυξιακών προγραμμάτων και τα συναρτώμενα με αυτή όργανα, και υπηρεσίες, βασικά θέματα που αφορούν στην πρόοδο αποκρατικοποιήσεων κυρίως του ΟΣΕ και του ΟΔΙΕ, θέματα που αφορούν τα Ταμείο Αποκρατικοποιήσεων, θέματα ενεργειακής πολιτικής, θέματα ελέγχου υλοποίησης του προϋπολογισμού της γενικής κυβέρνησης, των νομικών προσώπων δημοσίου δικαίου, ιδιωτικού δικαίου και των ΟΤΑ.
Σ’ αυτή λοιπόν, την τρίτη σειρά των θεμάτων, για τα οποία θα αναφερθώ σύντομα στα βασικότερα στην επί της αρχής ομιλία μου και αναλυτικότερα στην ομιλία μου επί των άρθρων, θεωρούμε ότι η Κυβέρνηση και ειδικότερα τα καθ’ ύλην αρμόδια Υπουργεία Ανάπτυξης, Ανταγωνιστικότητας, Υποδομών, Οικονομικών, Περιβάλλοντος έπρεπε σε αυτό το πεντάμηνο, όσο δύσκολο και αν ήταν και είναι, λειτουργίας της Κυβέρνησης, να τα συζητήσουμε με την κανονική κοινοβουλευτική διαδικασία, το καθένα ξεχωριστά σε σχέση με τον τομέα που αυτά αφορούν. 
Στο πρώτο θέμα της δανειακής σύμβασης πράγματι θέλουμε να πούμε ότι έχουμε ολοκληρώσει πλέον αυτόν τον πολύ σοβαρό κύκλο της δανειοδότησης της χώρας και τον ολοκληρώνουμε με την πράξη νομοθετικού περιεχομένου που αφορά ακριβώς την έγκριση των συμβάσεων για τη δανειοδότηση της χώρας και άρα μπορούμε να μπούμε σε έναν κύκλο εξίσου δύσκολο, ο οποίος όμως χρειάζεται και επιμονή και εργασία και χρειάζεται και μεγάλη συζήτηση μέσα στο Κοινοβούλιο, ούτως ώστε όσες ρυθμίσεις και μεταρρυθμίσεις πλέον που θα προβλέπουμε να μπορούν, όπως και η λειτουργία του κράτους και ο θεσμός της δημοκρατίας, να λειτουργούν καλύτερα. Από την άλλη πλευρά και να επανεκκινήσουμε την ανάπτυξη και να λύσουμε και άλλα σοβαρά θέματα που πράγματι, ταλαιπωρούν τη χώρα, όπως θέματα διαφθοράς, διαπλοκής, φοροδιαφυγής. Είναι πάρα πολύ μεγάλο το έργο όλων μας και της τρικομματικής Κυβέρνησης αλλά και όλων των πτερύγων της Βουλής για να προχωρήσουμε μπροστά. 
Όσον αφορά το πρώτο θέμα, το οποίο είναι τελευταίο στο νομοσχέδιο αυτό και αφορά την κύρωση της πράξης νομοθετικού περιεχομένου σχετικά με τις εγκρίσεις των σχεδίων των συμβάσεων τροποποίησης μεταξύ του Ευρωπαϊκού Ταμείου, της Ελληνικής Δημοκρατίας, του Ελληνικού Ταμείου Χρηματοπιστωτικής Σταθερότητας και της Τράπεζας της Ελλάδας. Είναι γεγονός ότι οι εν λόγω συμβάσεις, κύριοι συνάδελφοι, έχουν ήδη υπογραφεί από τα συμβαλλόμενα μέρη και έχουν τεθεί σε εφαρμογή. Η χώρα μας έλαβε την προβλεπόμενη σε αυτές χρηματοδότηση μέσω των ομολόγων από τον ευρωπαϊκό φορέα σταθερότητας και μέρος αυτών έχουν ήδη δοθεί στις τράπεζες, οι οποίες εξέδωσαν οικονομικές καταστάσεις και η Τράπεζα της Ελλάδας κοινοποίησε τη μελέτη της, σχετικά με τις κεφαλαιακές ανάγκες του συνόλου των τραπεζικών ιδρυμάτων. 
Επίσης, το κράτος –και όπως έχουμε διαπιστώσει, αργήσαμε, έπρεπε να κάνουμε γρήγορα- έχει αρχίσει να τακτοποιεί τις υποχρεώσεις του, ληξιπρόθεσμες οφειλές κ.λπ., αλλά και τις μεγάλες ανάγκες για την ανάπτυξη και για την τόνωση της ρευστότητας στην αγορά. 
Έχουν εγερθεί προβλήματα και έχουμε συζητήσει αρκετές φορές σε αυτή την Αίθουσα όσον αφορά τους όρους αυτών των σχεδίων των συμβάσεων και κυρίως της παραγράφου 4, η οποία αναφέρεται στο εφαρμοστέο δίκαιο και τη δικαιοδοσία. Αναμφισβήτητα, είναι ένα πάρα πολύ σοβαρό θέμα. Πού αναφέρονται οι ενστάσεις; Σε ό,τι αφορά κατ’ αρχάς την εφαρμογή του Αγγλικού Δικαίου. Σε όλες τις διεθνείς συμβάσεις επιλέγεται και ο χώρος και το δίκαιο το οποίο θα εφαρμοστεί και το οποίο δεν αφορά, ιδιαίτερα ο χώρος, ένα από τα δυο συμβαλλόμενα μέρη. Πρέπει να είναι ένας ουδέτερος χώρος και γι’ αυτό εδώ ορίζεται διαφορετικός χώρος –Δουκάτο του Λουξεμβούργου- από τον κύριο χώρο της Ευρωπαϊκής Ένωσης και της Ελλάδας. 
Το μεγαλύτερο ζήτημα, όμως, για το οποίο υπάρχουν ενστάσεις αφορά την αναγκαστική εκτέλεση, δηλαδή την παράγραφο του άρθρου 4 αυτής της σύμβασης, που αναφέρεται ότι θα μπορεί να υπάρχει αναγκαστική εκτέλεση, δηλαδή, να μην υπάρχει ασυλία και να μπορεί να κατασχεθεί δημόσια περιουσία. Θέλουμε να τονίσουμε, όπως και κατά τη συζήτηση στη Βουλή, ότι δεν υπάρχει πρόβλημα για τα θέματα της εθνικής κυριαρχίας, διότι η μεν διαδικασία των αιτιάσεων θα γίνει σε εκτός Ελλάδας δικαστήρια αλλά η αναγκαστική εκτέλεση αυτών των παραβιάσεων των συμβάσεων εκτελείται στη χώρα όπου εκτελείται η σύμβαση. Άρα, συντελείται πάντα με βάση το Ελληνικό Δίκαιο. Είναι βέβαιο, λοιπόν, ότι με βάση τους νόμους του κράτους ο Έλληνας δικαστής θα αποφασίσει τι είναι κατασχετέο και τι δεν είναι και βέβαια, δεν είναι κατασχετέα θέματα δημόσιας περιουσίας.
Η ρήτρα αυτή υπάρχει σε όλες τις διεθνείς συμβάσεις και σε κάθε είδους σύμβαση ιδιωτικού δικαίου, σε ιδιωτικές οικονομικές συμβάσεις για όλα τα κράτη. Αυτό συμβαίνει και εδώ. Υπάρχει σύμβαση μεταξύ της Τράπεζας της Ελλάδος, του Ευρωπαϊκού και του Ελληνικού Ταμείου Χρηματοπιστωτικής Σταθερότητας και το δημόσιο μεσολαβεί. Παραιτείται αμετάκλητα από κάθε δικαίωμα ασυλίας που έχει σχέση με τα περιουσιακά του στοιχεία. Δεν αφορά την παραίτηση εθνικής κυριαρχίας και κυριαρχικών δικαιωμάτων. 
Παραίτηση εθνικής κυριαρχίας και κυριαρχικών δικαιωμάτων είναι ανέφικτη, απραγματοποίητη και αδιανόητο να γίνει μέσα από οποιαδήποτε σύμβαση ιδιωτικού δικαίου. Μια τέτοια παραίτηση θα μπορούσε να πει κανείς ότι μπορεί να γίνει σε μια σύμβαση μεταξύ κρατών δημοσίου δικαίου. 
Να αφήσουμε, λοιπόν, αυτό το θέμα και να δούμε την ανάγκη κύρωσης, έγκρισης αυτών των σχεδίων των συμβάσεων, για τις οποίες συμβάσεις τα χρήματα ήδη έχουν έρθει στη χώρα και ήδη έχουν αρχίσει να κατευθύνονται εκεί που πρέπει. 
Θα αναφερθώ τώρα στα θέματα της δεύτερης ομάδας, δηλαδή σε θέματα τα οποία είχαν τεθεί με το μεσοπρόθεσμο, τον ν.4093/2012, και που επανέρχονται τώρα ως τροποποιήσεις, βελτιώσεις κ.λπ.. 
Θα σταθώ σε δύο-τρία κρίσιμα θέματα. 
Κρίσιμο και σοβαρό θέμα είναι το Ζ΄ Κεφάλαιο, το οποίο αφορά ρυθμίσεις στα εργασιακά θέματα και στα θέματα κοινωνικής ασφάλισης. Όπως γνωρίζετε, κύριοι συνάδελφοι, σε αυτά τα θέματα τα εργασιακά είχαμε τις βασικές μας αιτιάσεις. Κατά την ψήφιση του ν. 4093 επικεντρώσαμε την κριτική μας σε αυτά, δεν θεωρήσαμε ότι ήταν προαπαιτούμενα και θέματα τα οποία έπρεπε να εφαρμόσει η χώρα μας και γι’ αυτό τα καταψηφίσαμε. Η συνολική μας πρόταση ήταν «ΠΑΡΩΝ».
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Επίσης, μεγάλες αιτιάσεις και ενστάσεις έχουμε για τα θέματα του κεφαλαίου που αφορά τα θέματα παιδείας. Πραγματικά, χωρίς να θεωρούμε ότι όλα αυτά είναι προαπαιτούμενα, υπάρχει μία πλήρης ανατροπή της δημόσιας εκπαίδευσης και μία διευκόλυνση και μία σταδιακή προσαρμογή της χώρας στην ιδιωτικοποίηση της εκπαίδευσης. 
Όσον αφορά τώρα το τρίτο σκέλος των θεμάτων, εμείς θεωρούμε ότι μπορούσαμε με αρκετό κόπο, εργασία κ.λπ. αυτά σαν ενότητες, κατά τομείς, δηλαδή να τα συζητήσουμε με την κανονική κοινοβουλευτική διαδικασία. Είναι τα θέματα τα οποία αφορούν τους μηχανισμούς και τις αναδιαρθρώσεις κ.λπ. και του Υπουργείου Οικονομικών και των άλλων Υπουργείων και της γενικής κυβέρνησης, προκειμένου να ελέγξει την πορεία του Προϋπολογισμού, προκειμένου τα νομικά πρόσωπα δημοσίου δικαίου, οι ΟΤΑ κ.λπ. να ελέγξουν τον προϋπολογισμό τους. Μπορούσε να είχε γίνει μια γενικευμένη συζήτηση για όλα αυτά τα θέματα και να προταθούν και καλύτερες ρυθμίσεις από αυτές που προτείνονται και με τις οποίες γενικά συμφωνούμε. 
Έχουμε μία άλλη ομάδα θεμάτων που αφορούν τις αποκρατικοποιήσεις. 
Το θέμα της πλήρους πλέον αποκρατικοποίησης και του διαχωρισμού του τροχαίου υλικού, της σιδηροδρομικής υποδομής κ.λπ. και της δημιουργίας και άλλων εταιρειών –για την αποκρατικοποίηση του ΟΣΕ μιλάω- εκτός της ΓΑΙΑΟΣΕ, εκτός της ΤΡΑΙΝΟΣΕ που υπάρχουν ήδη και άλλων που είναι απαραίτητες για να υλοποιηθεί αυτή η αποκρατικοποίηση, εμείς λέμε ότι πρέπει να υλοποιηθεί με βάση το δημόσιο συμφέρον.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"26612"," Κυρία συνάδελφε, παρακαλώ, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26613"," Κυρία Πρόεδρε, δώστε μου ένα λεπτό ακόμη. 
Οι δημόσιες υποδομές της χώρας στους σιδηροδρόμους πρέπει να παραμείνουν στην αρμοδιότητα του δημοσίου. Αυτά είναι πάρα πολύ σοβαρά θέματα για τη λειτουργία ενός φιλικού προς το περιβάλλον και προς το λαό μέσο, το οποίο, πραγματικά, καρκινοβατεί εδώ και τόσα χρόνια. Δεν μπορούσαμε να το συζητήσουμε κανονικά αυτό, είτε έχουμε τη μία αντίληψη είτε έχουμε την άλλη για την ιδιωτικοποίησή του; 
Είναι και το θέμα του ΟΔΙΕ για τις ιπποδρομίες. Με πράξη νομοθετικού περιεχομένου έπρεπε να έρθει και αυτό, με ποιον τρόπο ο παραχωρησιούχος πλέον θα κάνει τα στοιχήματα ή το ένα ή το άλλο; Και σε αυτήν την ιδιωτικοποίηση υπάρχουν σοβαρά θέματα που μπορούσαμε να τα συζητήσουμε αναλυτικά.
Από την άλλη πλευρά, για θέματα του Υπουργείου Περιβάλλοντος υπάρχουν βασικά ζητήματα της ενεργειακής απόδοσης των κτηρίων και ειδικότερα των επιθεωρητών κ.λπ.. Είναι θέματα που αύριο τα συζητάμε σε δεύτερη ανάγνωση σε σχετικό νομοσχέδιο στην επιτροπή. Μπορούσαν και αυτά να είναι μαζί και να τα είχαμε συζητήσει δέκα μέρες νωρίτερα, για να μη λήξει και η προθεσμία των πράξεων νομοθετικού περιεχομένου. 
Υπάρχουν βασικά θέματα για τη διευκόλυνση της αποκρατικοποίησης της ΔΕΠΑ και της ΔΕΣΦΑ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"26614"," Τελειώνετε, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26615"," Τελειώνω, κυρία Πρόεδρε. 
Είναι θέματα, όμως, που συνδέονται με την ενεργειακή πολιτική με την ΔΕΠΑ, ΔΕΣΦΑ και με τη ΔΕΗ, με τις τιμές που μεταφέρονται στον καταναλωτή και τις επιβαρύνσεις. Και αυτές μπορούσαμε να τις συζητήσουμε κανονικά. Δεν είναι θέματα τα οποία πρέπει να τα συζητάμε με πράξεις νομοθετικού περιεχομένου. 
Είναι, επίσης, πάρα πολύ σοβαρά τα θέματα –και τελειώνω με αυτό, κυρία Πρόεδρε και σας ευχαριστώ για την ανοχή σας- για την επιτάχυνση των διαδικασιών υλοποίησης του ΕΣΠΑ, για το Ταμείο Εγγυοδοσίας, για τις -πράγματι σωστές που υπάρχουν εδώ- ρυθμίσεις για την απλούστευση των διαδικασιών, για την επιτάχυνση των διαδικασιών, για την τροποποίηση του ΕΣΠΑ σε θέματα που έχουμε ανάγκη, δηλαδή τόνωση της ρευστότητας της αγοράς, σε θέματα στα οποία πρέπει να επιταχύνει την απορρόφηση. Είναι κρίσιμα θέματα. Τα συζητάμε μέσω επίκαιρων ή γραπτών ερωτήσεων. 
Συνολικά αυτό το θέμα του ΕΣΠΑ δεν έχει έρθει να συζητηθεί στην επιτροπή. Δεν έχει έρθει μια ολοκληρωμένη πρόταση από το Υπουργείο Ανάπτυξης, παρ’ όλες τις εξαγγελίες που έχει κάνει και παρ’ όλο που αυτά που προτείνει είναι πάρα πολύ σωστά. Πρέπει, όμως, να τα κάνουμε γρήγορα και να είναι ολοκληρωμένη και κυρίως αποδοτική η πολιτική μας σε αυτά. 
Στη δευτερολογία μου και στη συζήτηση επί των άρθρων θα είμαι αναλυτικότερη. Ήδη χρησιμοποίησα πάρα πολύ χρόνο. 
Ευχαριστώ, κύριοι συνάδελφοι.
(Χειροκροτήματα από την πτέρυγα της ΔΗΜΑΡ)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"26616"," Ευχαριστούμε, κ. Ξηροτύρη. 
Κυρίες και κύριοι συνάδελφοι, εισερχόμαστε τώρα στον κατάλογο των αγορητών συναδέλφων των κομμάτων. 
Το λόγο έχει ο κ. Ιωάννης Καράμπελας. 
Ορίστε, έχετε οκτώ λεπτά, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26617"," Ευχαριστώ πολύ, κυρία Πρόεδρε. 
Κυρίες και κύριοι Βουλευτές, το νομοσχέδιο που έρχεται προς ψήφιση σήμερα στο Κοινοβούλιο περιέχει έξι πράξεις νομοθετικού περιεχομένου με διατάξεις οι οποίες αναμένεται να βοηθήσουν στην ταχύτερη και καλύτερη εξυπηρέτηση του πολίτη από το κράτος και οι οποίες έρχονται με τη μορφή του κατεπείγοντος, καθώς εντάσσονται στο πλαίσιο των δεσμεύσεων που έχει η χώρα, προκειμένου να λάβει τη δόση που εξασφάλισε η Κυβέρνησή μας. 
Σε αυτούς που εκφράζουν ενστάσεις για τη μορφή του κατεπείγοντος θα ήθελα να θυμίσω την κατάσταση της χώρας τον περασμένο Ιούνιο. Με τη μορφή του κατεπείγοντος ξεκίνησε αυτή η Κυβέρνηση το έργο της. Όταν έχεις αγγίξει τον πάτο, δεν υπάρχουν χρονικά περιθώρια. 
Η Ελλάδα είναι έτοιμη να λάβει 9,2 δισεκατομμύρια, την πρώτη και μεγαλύτερη δόση από τα 18,2 δισεκατομμύρια που θα εκταμιευθούν μέχρι το Μάρτιο. Είναι χρήματα που θα πέσουν με έμμεσο ή άμεσο τρόπο στην αγορά, αλλά δεν είναι μόνο αυτό. 
Ακόμα και αν δεν περιμέναμε καμμία δόση, στις πράξεις αυτές περιέχονται μεταρρυθμίσεις απαραίτητες στην προσπάθειά μας για τη δημιουργία ενός νέου κράτους. Και αυτό είναι που έχει μεγαλύτερη ανάγκη η κοινωνία μας, ένα νέο σύγχρονο ευρωπαϊκό δίκαιο κράτος. 
Δίνω μερικά παραδείγματα. Σύμφωνα με το άρθρο 4, συνίσταται στο Υπουργείο Εσωτερικών Παρατηρητήριο Οικονομικής Αυτοτέλειας των ΟΤΑ με σκοπό την παρακολούθηση της εκτέλεσης του προϋπολογισμού σε μηνιαία βάση. Είναι μία ρύθμιση που είναι απολύτως λογική. Δεν είναι δυνατόν κάθε χρόνο οι δήμοι να εμφανίζουν ελλειμματικούς προϋπολογισμούς. Πρέπει να τονιστεί πως κανείς δεν θα επεμβαίνει στην κατάρτιση και στην ψήφιση του προϋπολογισμού των ΟΤΑ, απλώς θα υπάρχει επιτήρηση για το αν όντως εκτελούνται σωστά αυτά που έχουν ψηφίσει οι ίδιοι οι αιρετοί. 
Η τοπική αυτοδιοίκηση, που πρέπει να είναι ο πιο άμεσα συνδεδεμένος με τον πολίτη θεσμός, η πρώτη βαθμίδα διοίκησης στην ουσία στρέφεται κατά του πολίτη όταν παράγει ελλείμματα. Πάντα αυτός πληρώνει το λογαριασμό στο τέλος. Αυτό δεν αφορά μόνο τους ΟΤΑ. 
Επί χρόνια ο κρατικός προϋπολογισμός ήταν ελλειμματικός. Έπρεπε να φθάσουμε στη σημερινή κατάσταση για να δημιουργηθεί μηχανισμός παρακολούθησης της πορείας αυτού του προϋπολογισμού; 
Εγώ προσωπικά θλίβομαι που έπρεπε να έρθουν οι τροϊκανοί για να μας πουν ότι πρέπει να φτιάξουμε το δημόσιο τομέα. Θλίβομαι που έπρεπε να μας «τραβήξουν το αυτί» οι εταίροι μας, για να εφαρμόσουμε ισολογισμούς και να βάλουμε σε τάξη τα οικονομικά στα νοσοκομεία μας. 
Αυτή που δεν φαίνεται να ντρέπεται καθόλου είναι η Αντιπολίτευση, η Μείζων και η Ελάσσων, αφού συνεχίζει να προωθεί τη λανθασμένη συνταγή που μας έφερε ως εδώ. Λέει ότι αν γίνει κυβέρνηση, θα τα ακυρώσει όλα, ώστε να επιστρέψουμε στην πρότερα κατάσταση, θα κρατικοποιήσει τα πάντα και θα επαναφέρει το επίδομα προθέρμανσης αυτοκινήτου. Με αυτόν τον τρόπο πολιτεύονται, με λαϊκίστικες αποφάσεις, με λαϊκίστικες εξαγγελίες. Κατά τα άλλα, αυτοαποκαλούνται και προοδευτικά κόμματα. Θα μπει, όμως, τέρμα στο φασισμό της μετριότητάς τους. 
Επίσης, σύμφωνα με το άρθρο 21 παράγραφος 2, μειώνονται τα στάδια και απλουστεύεται η διαδικασία για την έκδοση της απόφασης ένταξης των έργων στα επιχειρησιακά προγράμματα του ΕΣΠΑ. Πρέπει να σημειωθεί ότι στη χώρα μας λόγω των πολλών προσφυγών για δικαστικούς, κυρίως, λόγους ο αριθμός των ημερών που απαιτούνται για τη σύναψη και ανάθεση μιας δημόσιας σύμβασης είναι υπερδιπλάσιος του μέσου όρου της Ευρωπαϊκής Ένωσης. 
Αποτέλεσμα των παραπάνω είναι η χρονοβόρα και χαμηλή απορρόφηση που έχουμε σε πόρους του ΕΣΠΑ. 
Με τη διάταξη του άρθρου 29, θεσπίζεται παράβολο κατάθεσης υπέρ του δημοσίου, που θα συνοδεύει τυχόν αίτηση ασφαλιστικών μέτρων, οπότε οι ρυθμίσεις των άρθρων 21 και 29 οδηγούν σε επιτάχυνση του ΕΣΠΑ, άρα σε άντληση κονδυλίων από την πραγματική οικονομία. Σήμερα μάλιστα προκηρύσσεται νέο πρόγραμμα ΕΣΠΑ για υφιστάμενες και νέες μικρομεσαίες επιχειρήσεις στους τομείς μεταποίησης, τουρισμού, εμπορίου και υπηρεσιών, ύψους 456 εκατομμυρίων ευρώ. 
Θα ήθελα όμως να αναφερθώ και σε μια εξέλιξη σχετικά με τις μικρομεσαίες επιχειρήσεις, τη ραχοκοκαλιά -όπως συνηθίζουμε να λέμε- της ελληνικής οικονομίας, που τα τελευταία χρόνια στενάζουν από έλλειψη ρευστότητας με αποτέλεσμα να οδηγούνται σε κλείσιμο. 
Ειπώθηκε πριν λίγες εβδομάδες διά στόματος του Επιτρόπου Οικονομικών και Νομισματικών Υποθέσεων κ. Όλι Ρεν -από επίσημα χείλη δηλαδή- πως θα έχουν τη δυνατότητα να λάβουν δάνεια 1,4 δισεκατομμυρίων ευρώ εντός τριάντα περίπου μηνών από την Ευρωπαϊκή Τράπεζα Επενδύσεων. Το γεγονός αυτό σε συνδυασμό με την εκταμίευση της δόσης, που σημαίνει και την έναρξη της αποπληρωμής των ληξιπρόθεσμων οφειλών του δημοσίου προς τους ιδιώτες, καθώς και την απελευθέρωση πόρων του ΕΣΠΑ, αντιλαμβανόμαστε ότι θα επαναφέρει τη ρευστότητα στην αγορά, ότι προστατεύει τις υπάρχουσες θέσεις εργασίας και δημιουργεί προσδοκίες για νέες. 
Τα άρθρα 13 και 24 έως 27, περιέχουν διατάξεις που έχουν ως στόχο τη διευκόλυνση του κυβερνητικού σχεδίου για προσέλκυση επενδύσεων στον τομέα του ιπποδρόμου και του σιδηροδρόμου. 
Επίσης στο άρθρο 37, περιλαμβάνεται τροποποίηση που διασφαλίζει τη σωστή εφαρμογή του μηχανισμού της ενιαίας καταβολής συντάξεων από την Ηλεκτρονική Διακυβέρνηση Κοινωνικής Ασφάλισης. Με αυτόν τον τρόπο δίνεται οριστικό τέλος στο πάρτι των μαϊμού συντάξεων και παροχών που επί δεκαετίες ζημίωναν τα δημόσια ταμεία κατά δισεκατομμύρια ευρώ. 
Το άρθρο 41, περιέχει σημαντικές ρυθμίσεις προς την κατεύθυνση της αρτιότερης λειτουργίας της δικαιοσύνης. Ενδεικτικά, στην παράγραφο 10, προβλέπεται άμεση πιστοποίηση απαραίτητου αριθμού διαμεσολαβητών προκειμένου να αποσυμφορηθούν οι δικαστικές αίθουσες και να επιταχυνθούν οι διαδικασίες απονομής δικαιοσύνης. 
Τελειώνοντας την ομιλία μου, θα ήθελα να αναφερθώ στο φορολογικό που ψηφίστηκε προχθές. Παρ’ ότι χαρακτηρίζεται ως φορολογικό δημοσιονομικής ανάγκης δεν επιβαρύνει τα χαμηλά εισοδήματα. Όσο και αν επιμένει ο ΣΥΡΙΖΑ εσωτερικού ότι ενοχοποιούμε την τεκνοποίηση, κάτι τέτοιο δεν ισχύει και ενδεικτικά θα αναφέρω ένα μικρό παράδειγμα. Οικογένεια με τρία παιδιά και 18.000 ευρώ εισόδημα θα έχει συνολικό κέρδος 352 ευρώ, αφού θα λαμβάνει 960 ευρώ ετήσιο επίδομα τέκνων. 
Σε ό, τι αφορά τώρα το ΣΥΡΙΖΑ εξωτερικού, όπως πολύ σωστά τους αποκάλεσε και ο κ. Στουρνάρας, ας ελπίσουμε ότι μετά τη συνάντηση με τον κ. Σόιμπλε, που φέρεται να είναι ο διαμορφωτής της οικονομικής πολιτικής και κοινωνικής γνώμης στη Γερμανία, θα επιδείξουν υπεύθυνη στάση και θα βοηθήσουν στην περαιτέρω αύξηση της αξιοπιστίας της χώρας, ώστε να συνεισφέρουν και αυτοί στην προσέλκυση επενδυτών και όχι στην εκδίωξή τους. 
Για να σωθούμε, κυρίες και κύριοι της Αντιπολίτευσης, πρέπει επιτέλους να αλλάξουμε. Όποιοι επιμένουν για το αντίθετο εξυπηρετούν συμφέροντα που βολεύονται όταν δρουν σε ένα κράτος-μπάχαλο. Σε όλους αυτούς θέλω να γίνει σαφές πως επιδίωξη της παρούσας Κυβέρνησης είναι η δόμηση ενός κράτους, του οποίου η αξιοκρατία και η αξιολόγηση θα βρίσκεται στο πρώτο πλάνο, σε όλα όμως τα επίπεδα, από το Βουλευτή μέχρι το γιατρό, από το μηχανικό, το δάσκαλο ως και τον απλό υπάλληλο. Μόνο οι μέτριοι φοβούνται να αξιολογηθούν. Επαναλαμβάνω, ο φασισμός της μετριότητας θα λάβει τέλος. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΚΑΡΑΜΠΕΛΑΣ",192
"26618"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθητές και μαθήτριες και τέσσερις εκπαιδευτικοί από το Δημοτικό Σχολείο Αγίου Νικολάου Ευβοίας. 
Η Βουλή σάς καλωσορίζει. Καλή χρονιά και καλή πρόοδο. 
(Χειροκροτήματα απ’ όλες τις πτέρυγες της Βουλής)
Το λόγο έχει η κ. Βαλαβάνη εκ μέρους του ΣΥΡΙΖΑ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26619"," Κυρίες και κύριοι Βουλευτές, κατά τη συζήτηση του νομοσχεδίου για την ιδιωτικοποίηση της δημόσιας περιουσίας, του έκτοτε ν.4092/12, είχα ρωτήσει τον Υπουργό Οικονομικών «ποια είναι η τιμή της δόσης» και αν σε αυτή συμπεριλαμβάνεται και η δημοκρατία. Ο κ. Στουρνάρας είχε απαντήσει με τη λέξη «άπειρη». 
Τι σημαίνει η λέξη «άπειρη» σε όλη της την έκταση, το καταλαβαίνουμε με αυτές τις πράξεις νομοθετικού περιεχομένου, με τις οποίες η Κυβέρνηση εξουσιοδοτεί τον εαυτό της να υπογράψει αυτά που μας φέρνει σήμερα για κύρωση -κάνοντας μας χάρη, αντί να μας τα φέρει, όπως προβλέπεται μέσα στο κείμενο, για απλή ενημέρωση- τις συμβάσεις τροποποίησης της κύριας σύμβασης δανειοδότησης της χώρας, που συνήψε για το καταστροφικό κούρεμα χρέους του Μαρτίου του 2012, που κόστισε την ανάγκη ανακεφαλαιοποίησης των τραπεζών και κατέστρεψε τα ταμεία κοινωνικής ασφάλισης και τις συντάξεις. 
Έτσι με τη γνωστή παράγραφο της Σύμβασης, την οποία η τρικομματική Κυβέρνηση μας φέρνει, μαθαίνουμε πλέον ότι η τιμή αυτής της δόσης, που είναι γύρω στα 50 δισεκατομμύρια, μαζί με όλα τα κλάσματα που δεν έχουν εκταμιευτεί ακόμα -δηλαδή όσα θα βάλει ο ελληνικός λαός μόνο για την ανακεφαλαιοποίηση των τραπεζών- συμπεριλαμβάνει και την εθνική κυριαρχία. 
Η Κυβέρνηση που επίσης δεν επιτρέπει την αναγκαστική εκτέλεση τελεσίδικης δικαστικής απόφασης για κατάσχεση περιουσίας του γερμανικού δημοσίου στην Ελλάδα για να αποζημιωθούν οι οικογένειες των θυμάτων του ολοκαυτώματος στο Δίστομο, υπέγραψε την παραίτηση από οποιοδήποτε ένδικο βοήθημα ή μέσο για την επιβολή των δικαιωμάτων ασυλίας που έχει λόγω εθνικής κυριαρχίας η ίδια, η Τράπεζα της Ελλάδας και το Ελληνικό Ταμείο Χρηματοπιστωτικής Σταθερότητας, προκειμένου να εμποδιστεί η κατάσχεση δημόσιων περιουσιακών στοιχείων πριν ή μετά την έκδοση δικαστικής απόφασης, η οποία, βεβαίως, θα έχει αποφασιστεί με βάση το Αγγλικό Δίκαιο στα δικαστήρια του Λουξεμβούργου. 
Η ελληνική Βουλή καλείται κατόπιν εορτής να εγκρίνει αυτή την παραίτηση ασυλίας που αποφασίζει για την υπόσταση της χώρας και των ανθρώπων της και για τις γενιές που θα έρθουν, υποβιβάζοντάς την όμως από σήμερα άμεσα σε προτεκτοράτο και αποικία χρέους. Καλείται να αποφασίσει η ελληνική Βουλή με τη διαδικασία του «κατεπείγοντος», μέσα σε δέκα ώρες όλες κι όλες, απαγορεύοντας σε όλους τους Βουλευτές που θέλουν να μιλήσουν, όχι μόνο να μιλήσουν αλλά ούτε καν να ενημερωθούν, αν σκεφτούμε ότι είχαμε μόνο ένα σαββατοκύριακο στα χέρια μας όλα αυτά τα τόσο τραγικά σοβαρά. 
Ξέρετε ότι, όταν εμείς και οι Βουλευτές άλλων κομμάτων θέσαμε και από το Βήμα το θέμα της εθνικής κυριαρχίας, διάφοροι Βουλευτές της τρικομματικής Συγκυβέρνησης μάς ειρωνεύτηκαν λέγοντας ότι ισχυριζόμαστε ότι η τρόικα θα μπορούσε να κατασχέσει, για παράδειγμα το κτήριο της Βουλής. Σας είχα απαντήσει τότε ότι μπορεί να το τιτλοποιήσει, και με αυτόν τον τρόπο να πουλήσει ακόμα και αυτό. 
Και σήμερα μαθαίνουμε για πρώτη φορά από αυτό το κείμενο ότι εκδόθηκαν, λέει, ή θα εκδοθούν –ελπίζουμε ο αόριστος στο κείμενο να είναι λεκτικός και όχι κυριολεκτικός- «ομόλογα τιτλοποίησης». Απευθύνομαι και ρωτάω γι αυτό τον κύριο Υπουργό. 
Τα ομόλογα τιτλοποίησης θα εκδώσουν -από ό,τι μαθαίνουμε από το παρόν νομοσχέδιο- «εταιρείες ειδικού σκοπού». Και θα ήθελα να ρωτήσω τον Υπουργό Οικονομικών αν σε αυτές συμπεριλαμβάνεται και η υπό κατασκευή «Παράκτιο Αττικό Μέτωπο ΑΕ», που θα συμπεριλαμβάνει και τα εξήντα έξι χιλιόμετρα παραλίας από το ΣΕΦ μέχρι το Σούνιο, συμπεριλαμβανομένου και του φιλέτου των Αλυκών Αναβύσσου. 
Μαθαίνουμε ότι αυτά τα ομόλογα θα τα εκδώσουν επίσης, σύμφωνα με το νομοσχέδιο, επενδυτικά κεφάλαια, hedge funds δηλαδή, τα οποία έχουν συσταθεί ή θα συσταθούν εκ μέρους του ελληνικού δημοσίου ή του ΤΑΙΠΕΔ ως «τιτλοποιημένα περιουσιακά στοιχεία» και θα συμπεριλαμβάνουν το σύνολο της περιουσίας του Δημοσίου, τόσο της δημόσιας όσο και της ιδιωτικής. 
Προφανώς γι’ αυτό ο νέος νόμος για τις ιδιωτικοποιήσεις, ο ν.4092/2012 ορίζει, χωρίς να έχει αυτό εφαρμοστεί ακόμα, ότι μέσα σε ένα εικοσιτετράωρο –τέτοιες ήταν οι προθέσεις όταν φτιάχτηκε- θα πρέπει να καταγραφεί το σύνολο της περιουσίας κάθε νομικού προσώπου δημοσίου δικαίου, νοσοκομείων, πανεπιστημίων, των κοινωνικών ταμείων, των Οργανισμών Τοπικής Αυτοδιοίκησης, και αυτή η περιουσία να παραδοθεί για διαχείριση στην ΕΤΑΔ. Και ξέρουμε τι είναι, η ΕΤΑΔ, ο προθάλαμος στον οποίο αλωνίζουν οι δικηγόροι του ΤΑΙΠΕΔ, του Ταμείου Αξιοποίησης, λένε, του Ταμείου Ξεπουλήματος, λέω εγώ, της Δημόσιας και Ιδιωτικής Περιουσίας του Δημοσίου. 
Στο παρόν νομοσχέδιο καθορίζεται ρητά ότι προορίζονται για τιτλοποίηση, όχι μόνο τα σημερινά υπαρκτά περιουσιακά στοιχεία του δημοσίου αλλά και τα μελλοντικά, βάζοντας μέσα ακόμα και το φυσικό αέριο. 
Τι σημαίνει «τιτλοποίηση»; Σημαίνει ότι τα περιουσιακά στοιχεία μετατρέπονται σε ομολογίες και πωλούνται στις αγορές, στις οποίες αποτελούν αντικείμενο διαπραγμάτευσης.
Υπενθυμίζω ότι η μεγάλη χρηματοπιστωτική κρίση του 2007 στις Ηνωμένες Πολιτείες Αμερικής οφείλονταν στο «σκάσιμο» τέτοιου είδους ομολόγων, των περιβόητων «subprimes». 
Πρόκειται, λοιπόν –αυτό θέλουμε να φτιάξουμε σήμερα, το λέει ρητά η σύμβαση- για δομημένα ομόλογα. Η δημόσια περιουσία στην Ελλάδα, δηλαδή, δεν θα χρησιμοποιηθεί για την ανάπτυξη, όπως θα επέβαλε μια ουσιαστική πολιτική εξόδου από την κρίση και ένα εθνικό σχέδιο παραγωγικής ανασυγκρότησης ούτε για να μην καταρρεύσει το 2017 το σύνολο του ασφαλιστικού συστήματος, όπως μας προειδοποίησε στην Επιτροπή Οικονομικών Υποθέσεων το Ινστιτούτο Εργασίας της ΓΣΕΕ. 
Η ελληνική δημόσια περιουσία τιτλοποιείται και κυριολεκτικά κομματιάζεται στο όνομα της εξυπηρέτησης ενός μη βιώσιμου χρέους, αποκτώντας τη μορφή διαπραγματεύσιμου χρεογράφου στις διεθνείς αγορές. Κι ανάλογα με τις διαθέσεις των επενδυτών θα διαμορφωθούν οι τιμές. Και ξέρουμε πόσο εύκολη είναι η υποτιμητική κερδοσκοπία. 
Οι δανειστές απαιτούν, μάλιστα, να έχουν αξιολογηθεί τίτλοι από δύο εκ των τριών γνωστών οίκων αξιολόγησης με ένα ελάχιστο όριο αποδεκτό από το EFSF -τους οίκους δηλαδή, των σκανδάλων, που το 2007 παραλίγο να προκαλέσουν παγκόσμια κατάρρευση αξιολογώντας ΑΑΑ τα «σαπάκια» Subprimes των Ηνωμένων Πολιτειών Αμερικής, που έχουν υποβαθμίσει κερδοσκοπικά τις μισές ευρωπαϊκές χώρες, από την Ελλάδα μέχρι τη Γαλλία, και τους ξανακάνετε σήμερα σημαντικούς παράγοντες της οικονομικής δραστηριότητας στη χώρα μας με τον πλέον επίσημο τρόπο, προσκαλώντας τους να αξιολογήσουν την περιουσία των Ελλήνων. 
Κι ενώ όρος της σύμβασης αποτελεί ότι τα συγκεκριμένα ομόλογα θα είναι πρώτης διαβάθμισης σχετικά με την πληρωμή τόκου και κεφαλαίου –επομένως, μηδενικού επενδυτικού κινδύνου- καλύπτοντας πλήρως τους κατόχους τους, σε περίπτωση χαμηλής βαθμολόγησης από τους Οίκους –δηλαδή, βαθμολόγησης ανάλογης με αυτήν της χώρας- η τιμολόγηση των ομολόγων αυτών θα γίνεται στα χαμηλότερα επίπεδα και θα πωλούνται για ένα τραγούδι, κυριολεκτικά. 
Συμπέρασμα. Η δημόσια περιουσία που οικοδομήθηκε κυριολεκτικά με το αίμα και τον ιδρώτα του εργαζόμενου ελληνικού λαού μετατρέπεται σε αντικείμενο συναλλαγής και κερδοσκοπίας στις διεθνείς αγορές, σπαταλώντας, αν αυτό υλοποιηθεί –και θα κάνουμε τα πάντα για να μην υλοποιηθεί- κυριολεκτικά στον αέρα την προοπτική, όχι των σημερινών, αλλά των μελλοντικών –σε μεγάλο βάθος χρόνου- γενεών. 
Τι να σας πούμε από εκεί και πέρα, για τις ΔΕΠΑ-ΔΕΣΦΑ, που τις αποκόβετε μεταξύ τους για να τις ιδιωτικοποιήσετε και καταργείτε και το μονοπώλιο του ΔΕΣΦΑ σ’ ένα άγριο γεωπολιτικό παιχνίδι με πιέσεις των Αμερικάνων κτλ; Τι να σας πούμε για τον ΟΣΕ, που αυτήν τη στιγμή ουσιαστικά καταργείτε, ιδιωτικοποιείτε -στην πραγματικότητα κλείνετε- εργοστάσια συντήρησης με πάρα πολύ σημαντική τεχνογνωσία και πετάτε στο δρόμο εκατοντάδες έμπειρους τεχνίτες, οι οποίοι με καταπληκτικές πατέντες κρατούσαν όλα αυτά τα χρόνια, πραγματικά, τα τρένα σε κίνηση.","ΟΛΓΑ-ΝΑΝΤΙΑ ΒΑΛΑΒΑΝΗ",48
"26620"," Ολοκληρώστε, κυρία συνάδελφε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26621"," Στον ΟΔΙΕ –και ξέρετε την άποψη της Αριστεράς για το τζόγο- στέλνοντας το ΤΑΙΠΕΔ σε εκκαθάριση, διώχνοντας οκτακόσιους πενήντα άμεσα εργαζόμενους και πετώντας στο δρόμο κι άλλους χίλιους περίπου, από αγρότες μέχρι κάποια ιπποφορβικά κέντρα αναπαραγωγής…","ΟΛΓΑ-ΝΑΝΤΙΑ ΒΑΛΑΒΑΝΗ",48
"26622"," Ολοκληρώστε, κυρία συνάδελφε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26623"," Τελειώνω…
…ακόμα κι εκεί, καταφέρνετε, κάνοντας όλα αυτά σε βάρος των ανθρώπων, των εργαζόμενων να ιδιωτικοποιήσετε το κρατικό διαδικτυακό στοίχημα -που είναι αυτό από το οποίο υπάρχουν τα λεφτά- και να το χαρίσετε ουσιαστικά για ένα τραγούδι σε διεθνή εταιρία μέχρι το 2020.","ΟΛΓΑ-ΝΑΝΤΙΑ ΒΑΛΑΒΑΝΗ",48
"26624"," Ευχαριστούμε, κυρία Βαλαβάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26625"," Και σε αυτήν την περίπτωση, δεν ισχύει ούτε ότι «σκοτώνουν τ’ άλογα όταν γεράσουν». 
Όσον αφορά τα γκαζάκια και τα Καλάσνικοφ, ξέρουμε καλά ποια είναι και ποια όχι τα μέσα της Αριστεράς.","ΟΛΓΑ-ΝΑΝΤΙΑ ΒΑΛΑΒΑΝΗ",48
"26626"," Ολοκληρώστε, κυρία συνάδελφε, σας παρακαλώ. Έχετε ξεπεράσει το χρόνο σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26627"," Θα πω μόνο, κλείνοντας, ότι το γεγονός ότι γίνεται σήμερα συνεδρίαση για ένα τέτοιο ζήτημα, της παραίτησης από την ασυλία, και δεν έχει λεχθεί μια λέξη στα Μέσα Μαζικής Ενημέρωσης, είναι αρκετό για να καταλάβουμε όλοι τι συμβαίνει.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΟΛΓΑ-ΝΑΝΤΙΑ ΒΑΛΑΒΑΝΗ",48
"26628"," Κι εγώ σας ευχαριστώ.
Το λόγο έχει ο κ. Φίλιππος Σαχινίδης εκ μέρους του ΠΑΣΟΚ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26629"," Ευχαριστώ, κυρία Πρόεδρε.
Κυρίες και κύριοι συνάδελφοι, τις τελευταίες ημέρες ακραία στοιχεία πραγματοποιούν επιθέσεις εναντίον πολιτών και κομμάτων. Στόχος είναι η τρομοκράτηση των πολιτών και η αδρανοποίηση τους.
Έχουμε μακρά και κακή εμπορεία από τρομοκρατικές ενέργειες καθ’ όλην τη διάρκεια της Μεταπολίτευσης αλλά η αποφασιστικότητα στην αντιμετώπισή τους έδωσε αποτελέσματα. 
Σήμερα, περισσότερο από κάθε άλλη φορά στο παρελθόν, έχουμε υποχρέωση το σύνολο του πολιτικού κόσμου να καταδικάσουμε αυτές τις τρομοκρατικές ενέργειες. Σε συνθήκες κρίσης, η δημοκρατία και το καθήκον για την υπεράσπιση της αποκτούν πολύ μεγαλύτερη αξία απ’ ότι σε συνθήκες ευημερίας. 
Θεωρώ ότι όλες οι δυνάμεις του συνταγματικού τόξου έχουμε καθήκον να προστατεύσουμε τη δημοκρατία απ’ όσους την επιβουλεύονται, εκμεταλλευόμενοι τις ακραίες κοινωνικές συνθήκες που τροφοδοτούν η υψηλή ανεργία και η απώλεια εισοδημάτων. 
Ιστορικά, οι δυνάμεις εκτός συνταγματικού τόξου άνθισαν σε ανάλογες συνθήκες, χρησιμοποιώντας τη βία και την τρομοκρατία. Τελικός τους στόχος ιστορικά υπήρξε η κατάλυση της αστικής Κοινοβουλευτικής Δημοκρατίας. 
Αυτή, λοιπόν, την περίοδο, θα πρέπει η κυβερνητική πλειοψηφία να είναι περισσότερο ευαίσθητη σε ζητήματα συνταγματικής τάξης, λειτουργίας του Κοινοβουλίου, αλλά και της Κυβέρνησης. 
Ακόμη μεγαλύτερη ευαισθησία θα πρέπει να εκδηλώνεται εναντίον όσων εκφράζουν μια διαφορετική άποψη. Στόχος είναι η διασφάλιση των μεγαλύτερων δυνατόν συναινέσεων. 
Θα ήταν πολύ καλύτερα, εάν η αντιμετώπιση της κρίσης όλα αυτά τα χρόνια εξασφάλιζε τις μεγαλύτερες δυνατές συναινέσεις. Αυτό, δυστυχώς, δεν κατέστη δυνατό, αυξάνοντας το κοινωνικό, οικονομικό και πολιτικό κόστος από την εφαρμογή του προγράμματος οικονομικής πολιτικής. 
Την προηγούμενη διετία, η Κοινοβουλευτική Ομάδα του ΠΑΣΟΚ βρέθηκε μόνη να στηρίζει την κυβέρνηση του ΠΑΣΟΚ που αντιμετώπιζε μια πρωτοφανή για τα μεταπολεμικά δεδομένα κρίση. 
Θα ήθελα, απλά, να σας θυμίσω, τι συνέβαινε στο παρελθόν σε ανάλογες συζητήσεις στην Αίθουσα της Ολομέλειας, αλλά και εκτός. 
Σήμερα, η Κυβέρνηση εθνικής ανάγκης απολαμβάνει μια στήριξη από τρία κόμματα. Αυτό δεν σημαίνει ότι όπου είναι δυνατόν –δεν πρέπει να διεκδικούμε- ευρύτερες συναινέσεις. Όχι κατ’ ανάγκη επί του περιεχομένου των νομοσχεδίων που συζητούνται στη Βουλή, όπως το σημερινό, αλλά ως προς τις διαδικασίες για τις νομοθετικές πρωτοβουλίες της Κυβέρνησης, αλλά και ως προς τις διαδικασίες της συζήτησής τους στη Βουλή. 
Θεωρώ λανθασμένη επιλογή την εγκατάλειψη της Αίθουσας ως ένδειξη διαμαρτυρίας. Θεωρώ ότι ο χώρος της Βουλής παρέχει κάθε δυνατότητα να καταγραφούν οι αντιθέσεις. 
Η κυβερνητική πλειοψηφία, με τη σειρά της, δεν πρέπει να παρέχει επιχειρήματα στην Αντιπολίτευση, να λέει ότι στόχος της είναι να εξωθεί την Αντιπολίτευση εκτός Αιθούσης, όπως έγινε το Σάββατο κατά τη διάρκεια της συζήτησης στην Επιτροπή Οικονομικών Υποθέσεων.
Η Αντιπολίτευση διαμαρτυρήθηκε, γιατί τα ζητήματα του νομοσχεδίου δεν μπορούν να συζητηθούν με τη διαδικασία του κατεπείγοντος, όπως ζήτησε ο Υπουργός, προκειμένου να έχουν ψηφιστεί πριν τη συνεδρίαση του Συμβουλίου του Διεθνούς Νομισματικού Ταμείου, ώστε να λάβει την απόφαση για την εκταμίευση των χρημάτων που προορίζονται για τη χώρα.
Οι Βουλευτές της Κυβερνητικής πλειοψηφίας, κατανοούν την ανάγκη να ψηφιστούν διατάξεις που συνδέονται με τις δεσμεύσεις που ανέλαβε η χώρα έναντι των θεσμικών πιστωτών με τη διαδικασία του κατεπείγοντος. Άλλωστε, αυτό γίνεται στη βάση σχετικών προβλέψεων του Κανονισμού της Βουλής. 
Εκτιμώ, όμως, ότι υποβαθμίζεται το Κοινοβούλιο όταν σ’ ένα νομοσχέδιο που συζητείται με τη διαδικασία του κατεπείγοντος υπάρχουν διατάξεις που δεν έχουν σχέση με τις διεθνείς υποχρεώσεις της χώρας. 
Διότι, διαπιστώνουμε μια πρακτική εκ μέρους αρκετών συναδέλφων σας Υπουργών, κύριε Υπουργέ, να ρυθμίζουν με πράξεις νομοθετικού περιεχομένου ζητήματα που δεν αφορούν τις διεθνείς δεσμεύσεις της χώρας. 
Δεν μπορούν οι συνάδελφοι Βουλευτές της κυβερνητικής πλειοψηφίας να δεχθούν ότι το Διεθνές Νομισματικό Ταμείο δεν θα εγκρίνει την εκταμίευση των χρημάτων, που προορίζονται για τη χώρα, αν δεν συζητηθεί με τη διαδικασία του κατεπείγοντος το άρθρο 28, με το οποίο συγκροτείται η Υπηρεσία Φιλοτελικού και Ταχυδρομικού Μουσείου. 
Διαβάζω την παράγραφο 2 του άρθρου 28: «Η υπηρεσία Φιλοτελικού και Ταχυδρομικού Μουσείου συγκροτείται από τα ακόλουθα τμήματα: Α) Τμήμα Συλλογών Εκθέσεων Και Συντήρησης, Β) Τμήμα Δημοσίων Σχέσεων, Τεκμηρίωσης και Δημοσιεύσεων, Γ) Τμήμα Φύλαξης-Πληροφόρησης».
Δηλαδή, αν δεν ψηφιστεί αυτό το άρθρο, δεν θα πάρει τα χρήματα η χώρα; Έχει επικοινωνήσει με το Υπουργείο Οικονομικών η κ. Λαγκάρντ και έχει εκφράσει την ανησυχία της για τις μελλοντικές προοπτικές της χώρας σε περίπτωση που δεν δημιουργηθεί το Φιλοτελικό Μουσείο;
Αυτές οι επιλογές, στις οποίες παγιδευθήκατε εσείς ως Υπουργός των Οικονομικών, αδυνατίζουν το επιχείρημα που επικαλείστε για τη διαδικασία του κατεπείγοντος και παρέχουν νομιμοποίηση στη στάση της Αξιωματικής Αντιπολίτευσης, η οποία εγκαλεί την Κυβέρνηση για τις επιλογές της.
Έξι μήνες είναι μεγάλο χρονικό διάστημα για να αντιμετωπιστούν οι δυσλειτουργίες που αφορούν την Κυβέρνηση εθνικής ανάγκης. Δεν μπορεί, δηλαδή, πριν ή μετά από σημαντικά συμβούλια κορυφής να μη γίνεται μία συζήτηση επί των θεμάτων αυτών. Την προηγούμενη διετία γίνονταν τακτικά ανάλογες συζητήσεις και τα νομοσχέδια που έρχονταν προς συζήτηση στη Βουλή συζητούνταν δυο φορές στο Υπουργικό Συμβούλιο. Δεν μπορεί η νομοθετική πρωτοβουλία να εξαντλείται στις Πράξεις Νομοθετικού Περιεχομένου. Δεν γίνεται τα κόμματα της κυβερνητικής πλειοψηφίας να ενημερώνονται έμμεσα για τις πράξεις νομοθετικού περιεχομένου, οι οποίες υπογράφονται δια περιφοράς.
Κρίνω, λοιπόν, κύριε Υπουργέ, ότι για λόγους δημοκρατικής τάξης πρέπει να αφαιρέσετε από το παρόν νομοσχέδιο διατάξεις, που δεν σχετίζονται με τις διεθνείς υποχρεώσεις της χώρας για να προστατέψετε το κύρος της Κυβέρνησης, και το δικό σας κύρος ως Υπουργού Οικονομικών. Μα πάνω απ’ όλα, να ανταποκριθείτε στην κριτική που ασκήθηκε ότι η Κυβέρνηση δεν σέβεται το Κοινοβούλιο.
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΦΙΛΙΠΠΟΣ ΣΑΧΙΝΙΔΗΣ",454
"26630"," Ευχαριστώ, κύριε συνάδελφε.
Το λόγο έχει η κ. Ραχήλ Μακρή από την παράταξη των Ανεξαρτήτων Ελλήνων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26631"," Κυρία Πρόεδρε, κύριε Υπουργέ, κυρίες και κύριοι συνάδελφοι, αξιότιμοι κύριοι της συγκυβέρνησης, όσο και αν προσπαθείτε να καταλύσετε το δημοκρατικό πολίτευμα και τον κοινοβουλευτισμό φιμώνοντας τους Έλληνες Βουλευτές, οι Ανεξάρτητοι Έλληνες θα είναι παρόντες, όπως και χθες στην επιτροπή, ώστε να εμποδίσουν την επέλαση των καταστρεπτικών σας σχεδίων. 
Σήμερα, ήλθατε εδώ να υπογράψετε τις λεπτομέρειες των συμβολαίων που έχετε συνάψει με την τρόικα και τα συμφέροντα, που σχεδιάζουν την οικονομική κατοχή της χώρας μας. 
Σήμερα, κύριοι της συγκυβέρνησης, υπογράφετε την υποθήκη του μέλλοντος των επόμενων γενεών. Με την τρομοκρατία σας, έχετε παρουσιάσει στον κόσμο ότι είστε οι σωτήρες της χώρας και ότι χωρίς εσάς θα ερχόταν το πλήρες χάος. Με τον τρόπο αυτό περάσατε όσα θέλατε. Παραχωρήσατε τα πάντα και πλέον αφήνετε τη χώρα στο έλεος των δανειστών. 
Σήμερα, έρχεστε να επιβεβαιώσετε το εθνικό ξεπούλημα της πατρίδος μας. Παραδίδετε άνευ όρων κεκτημένα της ελληνικής κοινωνίας υποθηκεύοντας το μέλλον της και όλα αυτά με ταχύτατες διαδικασίες. Όταν πρόκειται να εξυπηρετήσετε τα φίλα προσκείμενα συμφέροντα, ως διά μαγείας εκπληρώνονται τα πάντα με διαδικασίες fast track. Όταν αφορούν το δημόσιο συμφέρον και τους πολίτες αυτής της χώρας, βρίσκετε όλο αφορμές για να καθυστερείτε. 
Προβλέπετε ομόλογα τιτλοποίησης περιουσιακών στοιχείων ως μέσο απαλλαγής από την καταβολή των δόσεων. Οδηγείτε τη χώρα σε επικίνδυνα μονοπάτια. Με τις πράξεις σας θα μετατρέψετε τη χώρα σε ζώνη οικονομικής εκμετάλλευσης των δανειστών. 
Καλύπτετε τους συνεργαζόμενούς σας παρέχοντάς τους ασυλία για τις πράξεις τους, όπως τα διοικητικά συμβούλια των τραπεζών, στις οποίες γίνονται οι ανταλλαγές ομολόγων. Τι κρύβεται, άραγε, πίσω από αυτήν την ύπουλη ρύθμιση; Μήπως θέλετε να προστατεύσετε από τις ποινικές ευθύνες κάποιους που θα βλάψουν με τις ενέργειές τους το εθνικό συμφέρον;
Χαρακτηριστική περίπτωση είναι τα επενδυτικά έργα. Στις 10 Δεκεμβρίου, με εγκύκλιο του Υφυπουργού Ανάπτυξης, κ. Μηταράκη, παραχωρείτε τη δυνατότητα στο αλλοδαπό δημόσιο και σε φορείς του, καθώς και στους ΟΤΑ, να υπάγονται στον αναπτυξιακό νόμο της Ελλάδος και να χρηματοδοτούνται από κοινοτικά κονδύλια, που προορίζονται για τους Έλληνες επιχειρηματίες και την ανάπτυξη της Ελλάδας. Με ποια λογική προχωράτε σε μία τέτοια πράξη; Θα ήταν δυνατόν ποτέ μία ξένη χώρα να αποδεχόταν να χρηματοδοτούνται οι δικοί μας ΟΤΑ από τα χρήματα τους; Έχει φτάσει σε τέτοιο βαθμό η άνευ όρων παράδοση στους δανειστές;
Αυτά δεν συνέβαιναν ούτε σε περιόδους της γερμανικής κατοχής του 1940. Πτωχεύσατε τους ΟΤΑ με τις περικοπές και τις κομματικές παρεμβάσεις σας και σήμερα καλείτε τους ξένους με λεφτά Ελλήνων πολιτών να κάνουν κουμάντο στις ζωτικές λειτουργίες τους. Τώρα εξηγείται γιατί εδώ και οχτώ μήνες ο κ. Φούχτελ «όργωσε» την Ελλάδα, εντόπισε τα «φιλέτα» της χώρας και σήμερα του δίνετε την έγκριση για να τα καρπωθεί.
Από την άλλη, την ώρα που η ελληνική αγορά, οι μισθωτοί και οι συνταξιούχοι ασφυκτιούν από τη σωτήρια πολιτική σας, δεν απαιτείτε ένα ξεχασμένο δάνειο 20 δισεκατομμυρίων δραχμών στη γειτονική Αλβανία, η οποία προκαλεί συνεχώς με την ανακήρυξη της ΑΟΖ, αλλά και με τις αλυτρωτικές διεκδικήσεις της κατά καιρούς. Αυτό, όχι μόνο θίγει την αξιοπρέπειά μας αλλά η Ελλάδα καθίσταται το κορόιδο της υπόθεσης. Τα χρήματα είναι του ελληνικού λαού και οφείλετε άμεσα να τα διεκδικήσετε και να τα επιστρέψετε εκεί που ανήκουν.
Για του λόγου το αληθές, καταθέτω στα Πρακτικά το κατάπτυστο αυτό ΦΕΚ με τις υπογραφές του κυρίου «μαζί τα φάγαμε» και του κυρίου, ο οποίος μεθόδευσε το χρηματιστήριο και τα swaps.
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Με σχετική πράξη νομοθετικού περιεχομένου διαπράττετε καταφανέστατη αδικία κατά πτυχιούχων μηχανικών ΤΕΙ, αφού δημιουργείτε δυσμενείς προϋποθέσεις έναντι συναδέλφων τους, την ώρα που από κοινού προχωρούν στην ίδια εξεταστική διαδικασία. Είναι και αυτό επιβολή των τροϊκανών, η εφαρμογή, δηλαδή, του άρθρου 32 παράγραφος 4, που ρυθμίζει επαγγελματικά δικαιώματα αναρμοδίως και κατά τρόπο προκλητικό και αυθαίρετο και επιβάλλει περιορισμούς μόνο σε μία συγκεκριμένη κατηγορία μηχανικών;
Από την άλλη, στον ΟΣΕ προχωράτε σε σοβαρότατο ολίσθημα, αφού με νομικίστικα τερτίπια οδηγείτε σε εκποίηση του οργανισμού, φορτώνοντας τα χρέη στο ελληνικό δημόσιο και χαρίζοντας τον υγιή τομέα του οργανισμού σε καλοδεχούμενους επενδυτές, αφήνοντας μεγάλο μέρος του προσωπικού στο κενό με εικονική δημιουργία εταιρειών και δίνοντας ως πολιτικό ενέχυρο τη διάλυση της ΓΑΙΑΟΣΕ, που θα ριχτεί στον «Καιάδα» του ξεπουλήματος της δημόσιας περιουσίας.
Παράλληλα, φαίνεται ο σχεδιασμός σας, που ξεκίνησε από την υποβάθμιση των εθνικών δομών, η τεχνική απαξίωσή τους και, τέλος, το ξεπούλημά τους με πενιχρό αντίτιμο.
Χαρακτηριστική περίπτωση είναι η ΔΕΠΑ και η ΔΕΣΦΑ, που ξεπουλάτε επί πινακίου φακής σε τιμή μικρότερη από εκείνη των οφειλών μεγαλοεπιχειρηματιών που διαπραγματεύονται την αγορά τους.
Άλλη χαρακτηριστική περίπτωση του ξεπουλήματος των πετρελαίων του Πρίνου, που, ενώ θα μπορούσαν να συμβάλλουν αξιόπιστα στην ανάταξη της εθνικής οικονομίας, η Κυβέρνηση με έναν τελείως παράδοξο τρόπο προκαλεί παγίδες και προβλήματα προφανώς γιατί θέλει να εξυπηρετήσει κάποιους άλλους σκοπούς.
Μου προκαλεί εντύπωση το σθένος της Κυβέρνησής σας, αλλά και των προηγούμενων, που σήμερα σας στηρίζουν, για την αστείρευτη βούλησή σας να υλοποιήσετε ταχύτατα τις διαταγές των ξένων είτε πρόκειται για κυβερνήσεις είτε πρόκειται για συμφέροντα είτε πρόκειται για πολυεθνικές επιχειρήσεις.
Σε πολλές περιπτώσεις ενδιαφέρεστε για τα ξένα συμφέροντα πιο πολύ και από τους ίδιους τους πρέσβεις τους στην Ελλάδα. Εκτελείτε τις διαταγές τους σε χρόνο ρεκόρ. Μέσα σε ένα Σαββατοκύριακο προσπαθείτε να επικυρώσετε μέσα από το εθνικό Κοινοβούλιο αποφάσεις που δεν πήρατε εδώ και χρόνια. Με τη σημερινή σας απόφαση υπογράφετε αυτομάτως τρεις βασικές συνέπειες:
Πρώτη συνέπεια, παραχωρείτε μέρος της εθνικής περιουσία στους δανειστές χωρίς καμμία προοπτική να επιστρέψουν σε ελληνικά χέρια.
Δεύτερον, δημιουργείτε προϋποθέσεις απαλλαγής από τις ευθύνες τους στους υπεύθυνους της εθνικής καταστροφής αλλά και σε αυτούς που καρπώθηκαν οφέλη από την κρίση στη χώρα.
Τέλος, μετατρέπετε τους Έλληνες πολίτες σε υποχείρια, υπόδουλους ανθρώπους, ανθρώπους χωρίς υπερηφάνεια, αισιοδοξία και ελπίδα για το μέλλον. Καταφέρατε στην Ελλάδα να κυριαρχεί από τη μία ασυδοσία και από την άλλη, απαισιοδοξία. 
Τι κρύβεται πίσω από αυτήν την απρόσμενη βιασύνη σας; Φαίνεται καθαρά ο δόλος σας και τα σχέδιά σας για την εκχώρηση της δημόσιας περιουσίας στους δανειστές. Κάτι που δεν κατάφερε να κάνει η ελεύθερη αγορά και η οικονομική δύναμη των ξένων, το μεθοδεύετε εσείς ανοίγοντας την «κερκόπορτα» της εθνικής κυριαρχίας μέσω της ψήφισης των μνημονίων και του σημερινού νομοσχεδίου με πρόσχημα την μη καταβολή της δόσης από τους δανειστές.
Είστε και τα τρία κόμματα συνυπεύθυνα από κοινού και εσείς προσωπικά, τα μέλη του εθνικού Κοινοβουλίου, που ορκιστήκατε τη διαφύλαξη και την υπεράσπιση των συμφερόντων της χώρας μας. Κι όμως, εσείς είστε σήμερα που με την υπογραφή σας προχωράτε στην εκχώρηση της εθνικής μας κυριαρχίας. Στην περίπτωσή σας έχετε συστήσει συμμορία για να καταληστεύσετε τον εθνικό πλούτο της χώρας και τα χρήματα χιλιάδων πολιτών και ομογενών. Και όλοι οι Έλληνες αναρωτιούνται το εξής. Μα, μπορεί να είστε σε τέτοιο βαθμό εθνικοί μειοδότες; Αναλογιστείτε πώς θα κοιτάξετε στα μάτια τους ανθρώπους που σας εμπιστεύθηκαν το μέλλον των παιδιών τους. 
Σας ευχαριστώ. 
(Χειροκροτήματα από την πτέρυγα των Ανεξάρτητων Ελλήνων)","ΡΑΧΗΛ ΜΑΚΡΗ",293
"26632"," Ευχαριστούμε, κυρία συνάδελφε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι πέντε μαθητές και μαθήτριες και ένας εκπαιδευτικός συνοδός από το 3ο Δημοτικό Σχολείο Νέας Σμύρνης. 
Η Βουλή τούς καλωσορίζει και τους εύχεται καλή χρονιά. 
(Χειροκροτήματα απ’ όλες τις πτέρυγες της Βουλής)
Το λόγο έχει ο κ. Ηλίας Παναγιώταρος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26633"," Κυρία Πρόεδρε, θα ήθελα το λόγο επί προσωπικού.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26634"," Ορίστε, κυρία Παπακώστα, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26635"," Κυρία Πρόεδρε, είμαι μέλος της Εθνικής Αντιπροσωπείας, εκλεγμένη από τον ελληνικό λαό και άκουσα την προλαλήσασα συνάδελφο να μας αποκαλεί «μέλη συμμορίας». Θεωρώ, λοιπόν, ότι αυτό αν μη τι άλλο όχι απλώς συνιστά προσωπικό θέμα αλλά και θέμα κοινοβουλευτικής τάξης και αήθους φρασεολογίας, η οποία δεν συνάδει προς κοινοβουλευτικούς. Με θίγει, δε, αφάνταστα. Παρακαλώ πολύ το Προεδρείο να καλέσει την κυρία συνάδελφο να ανακαλέσει. Νομίζω ότι αυτό είναι το πολιτικά ορθό. 
Επιπλέον δε, θα ήθελα να πω ότι τις συμμορίες τις αναγνωρίζει εκείνος ή εκείνη όταν συμμετέχει σ’ αυτές. Διότι εμείς δεν συμμετέχουμε σε συμμορίες και δεν χρησιμοποιούμε συμμορίτικες μεθόδους. 
Παρακαλώ πολύ, λοιπόν, να ανακληθεί η φράση ή να διαγραφεί δι' υμών από τα Πρακτικά. 
Σας ευχαριστώ, κυρία Πρόεδρε.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26636"," Κυρία Μακρή, παρακαλώ…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26637"," Δεν ανακαλώ καμμία από τις φράσεις τις οποίες χρησιμοποίησα. Είμαι και εγώ εκλεγμένο μέλος του ελληνικού Κοινοβουλίου και οι δικοί μου ψηφοφόροι έχουν τις ίδιες απόψεις τις οποίες έχω εγώ και μεταφέρω ακριβώς τα ερωτήματά τους. Εξακολουθώ, λοιπόν, να θεωρώ ότι πρόκειται για σύσταση μιας συμμορίας για την εκχώρηση της εθνικής μας κυριαρχίας. Και όχι μόνο αυτό, αλλά πρόκειται για μέλη του εθνικού Κοινοβουλίου, που στην ιστορία αύριο θα γραφούν ως εθνικοί μειοδότες της χώρας. 
(Χειροκροτήματα από την πτέρυγα των Ανεξάρτητων Ελλήνων)","ΡΑΧΗΛ ΜΑΚΡΗ",293
"26638"," Κυρία Πρόεδρε, σας παρακαλώ πολύ.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26639"," Ορίστε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26640"," Κυρία Πρόεδρε, ξέρετε ότι δεν κάνω κατάχρηση του Κανονισμού και της δυνατότητας που μας δίνει ο Κανονισμός επί προσωπικού. Όμως, κυρία Πρόεδρε, ο Κανονισμός ορίζει ότι σε περίπτωση που μέλος του εθνικού μας Κοινοβουλίου έρχεται σε αντίθεση με τα λεγόμενά του, με τις πράξεις του ή με τις παραλείψεις του με τον Κανονισμό της Βουλής, θα πρέπει να ανακαλείται στην τάξη από το Προεδρείο, ενώ υπάρχουν και συνέπειες, κυρία Πρόεδρε. Διότι η κυρία συνάδελφος…","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26641"," Ευχαριστώ, κυρία Παπακώστα, για τις υποδείξεις σας προς το Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26642"," Δεν σας υποδεικνύω, κυρία Πρόεδρε, απλά κατοχυρώνω τα δικαιώματά μου και κάνω χρήση των δικαιωμάτων που μου παρέχει ο Κανονισμός.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26643"," Δεν θα ανακαλέσω τίποτα από αυτά τα οποία έχω πει!","ΡΑΧΗΛ ΜΑΚΡΗ",293
"26644"," Σας παρακαλώ πολύ…","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26645"," Ένα λεπτό, κυρία Μακρή, δεν πήρατε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26646"," Υπάρχει, λοιπόν, κυρία Πρόεδρε, από τον Κανονισμό η σύσταση…","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26647"," Σας ευχαριστούμε πολύ. Καταγράφηκε στα Πρακτικά η άποψή σας, κυρία Παπακώστα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26648"," Παρακαλώ πολύ, κυρία Πρόεδρε, να επιληφθείτε.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26649"," Σας ευχαριστώ. 
Το λόγο έχει ο κ. Ηλίας Παναγιώταρος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26650"," Ευχαριστώ, κυρία Πρόεδρε. 
Πριν ξεκινήσω και επειδή υπάρχει δυσκολία με την είσπραξη ληξιπρόθεσμων οφειλών, θα ήθελα να δώσω κάτι στον κ. Σταϊκούρα, κάποιους τρόπους για να εισπράξει πιο εύκολα. 
(Στο σημείο αυτό ο Βουλευτής κ. Ηλίας Παναγιώταρος παραδίδει στον κύριο Υπουργό το προαναφερθέν έγγραφο)","ΗΛΙΑΣ ΠΑΝΑΓΙΩΤΑΡΟΣ",385
"26651"," Κύριε συνάδελφε, ό,τι δίνετε μέσα στην Αίθουσα, θα πρέπει να δίνεται δια του Προεδρείου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26652"," Τάδε έφη Στουρνάρας προχθές, «Ο ελληνικός λαός έχει υποστεί θυσίες, αλλά πιάνουν τόπο». Τάδε έφη Στουρνάρας προχθές, «Μειώνω το χρέος για τις επόμενες γενιές, γιατί το να το μοιράσω είναι ανεύθυνο». «Επόμενες γενιές». Πολύ βαριά κουβέντα. Και ρωτάμε το εξής: Για ποια μείωση μιλάτε και για ποιες επόμενες γενιές. Αυτές που βλέπουν το μέλλον τους να κονιορτοποιείται από την ανεργία που είναι σε δυσθεώρητα νούμερα και που οδηγεί σε αυτοκτονίες;","ΗΛΙΑΣ ΠΑΝΑΓΙΩΤΑΡΟΣ",385
"26653"," Κύριε Παναγιώταρε, αυτό το έγγραφο το καταθέτετε στα Πρακτικά ή θέλετε να δώσετε μία αίσθηση διαμαρτυρίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26654"," Θα καταχωρηθεί μετά, κυρία Πρόεδρε.","ΗΛΙΑΣ ΠΑΝΑΓΙΩΤΑΡΟΣ",385
"26655"," Πότε, κύριε Παναγιώταρε; Το καταθέτετε στα Πρακτικά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26656"," Όπως θέλετε, κυρία Πρόεδρε. Ας μην καταχωρηθεί, δεν πειράζει. 
Επαναλαμβάνω, λοιπόν. Για ποιες γενιές μιλάτε; Για αυτές που βλέπουν το μέλλον τους να κονιορτοποιείται από την ανεργία που έχει οδηγήσει σε αυτοκτονίες, σε λιμοκτονία, στα συσσίτια και στη μετανάστευση των νέων της πατρίδας μας; 
Για ποιες γενιές μιλάτε; Για αυτές που βλέπουν το μέλλον τους να κονιορτοποιείται από την ακρίβεια που έχει οδηγήσει σε τριτοκοσμικά φαινόμενα, όπου οι Έλληνες πια δεν μπορούν να βρουν ούτε καν τα απαραίτητα για να ζεσταθούν το χειμώνα; 
Για ποιες γενιές μιλάτε; Για αυτές που βλέπουν το μέλλον τους να κονιορτοποιείται από τη λαθρομετανάστευση που έχει διαλύσει όλες τις υποδομές του κράτους που είναι θεσμοθετημένες και πληρωμένες από τους Έλληνες για τους Έλληνες και βλέπουν να τις απολαμβάνουν άλλοι; 
Για ποιες επόμενες γενιές, που και αυτές τις διώχνετε προκαταβολικά με το να διώκετε οικονομικά τους πολύτεκνους, καθώς και το δικαίωμα των Ελλήνων να κάνουν παιδιά με το να τα μετατρέπετε σε τεκμήρια; 
Οι Έλληνες βλέπουν να παραχωρείτε εθνική κυριαρχία, με την υπαγωγή της πατρίδας μας στο Αγγλικό Δίκαιο και στα δικαστήρια του Λουξεμβούργου, τα οποία θα είναι αρμόδια για τυχόν διενέξεις και αντιρρήσεις που θα τολμούν να ψελλίσουν κάποιοι Έλληνες. 
Μας μιλήσατε για μείωση χρέους. Για ποια μείωση; Όλοι ξέρουμε –σας το έχουν πει και όλοι οι οικονομικοί αναλυτές στην Ευρώπη και σε ολόκληρο τον κόσμο- ότι μετά από όλα αυτά τα οικονομικά θαύματα τα οποία πραγματοποιείτε, το χρέος θα είναι κατά πολύ μεγαλύτερο. Όμως, τα «ασημικά» θα έχουν ήδη παραχωρηθεί ή ξεπουληθεί. Τα κοιτάσματά μας θα είναι δεσμευμένα. Επίσης, η οικονομία και η αγροτική παραγωγή είναι στραγγαλισμένα. 
Και μια και μιλάμε για οικονομία και για ελεύθερους επαγγελματίες, για τους οποίους κόπτεστε τόσο πολύ, θα θέλαμε να μας πείτε τι έγινε μ’ αυτήν την αποζημίωση την οποία ψηφίστηκε εδώ στο Κοινοβούλιο να πάρουν οι έμποροι του εμπορικού τριγώνου της Αθήνας -γιατί τον προηγούμενο χειμώνα κάποιοι «αριστερομπαχαλάκηδες» τους τα έκαψαν και τους τα διέλυσαν όλα- και ακόμα περιμένουν να πάρουν αυτήν τη μικρή αποζημίωση για να μπορέσουν να βοηθηθούν, την ίδια ώρα που ο κ. Σημίτης με διαδικασίες εξπρές πήρε αποζημίωση για τα γκαζάκια που είχαν μπει στο γραφείο του. 
Τι θα γίνει με την τιμωρία όλων αυτών των διαφόρων Τσοχατζόπουλων, Παπακωνσταντίνου, Παπαντωνίου και λοιπών που έπονται, οι οποίοι παρεμπιπτόντως, κυρία Παπακώστα, και απ’ ό,τι φαίνεται, θα καταδικαστούν και ως μέλη συμμορίας, παρά το γεγονός ότι ήταν μέλη του Κοινοβουλίου; Επίσης, τι θα γίνει με την τιμωρία όλων των λοιπών Λαυρεντιάδηδων κ.λπ.; Και αυτό είναι το ένα κομμάτι. 
Το άλλο και το πιο σημαντικό κομμάτι, για το οποίο ρωτάει όλος ο ελληνικός λαός, είναι το πότε θα έρθουν τα κλεμμένα πίσω. Γιατί δεν κάνετε και μια διαδικασία fast track στην προκειμένη περίπτωση, ώστε να μπορέσετε να μαζέψετε κάποια από τα δεκάδες, εκατοντάδες δισεκατομμύρια ευρώ τα οποία έχουν φύγει από εδώ και από εκεί; Θα κάνετε μόνο διαδικασίες fast track μόνο στο να παραχωρούμε; 
Τι θα γίνει με τα χιλιάδες ονόματα της λίστας Λαγκάρντ, την οποία κάποιοι προσπαθούν να την καταστήσουν ως άχρηστη, ως παράνομη κ.λπ., αλλά κάποιες άλλες χώρες, όπως η Γαλλία, εισέπραξαν και 10 δισεκατομμύρια ευρώ από αυτήν τη λίστα, η οποία στην περίπτωση της Ελλάδας είναι κάτι παραπάνω από αναγκαία και χρήσιμη για την επιβίωση της οικονομίας αυτής της χώρας; 
Τι έγιναν όλα αυτά τα λεφτά από τα θαλασσοδάνεια, που μοίραζαν οι προκάτοχοί σας δεκαετίες τώρα; 
Τι έγιναν όλα αυτά τα εκατοντάδες εκατομμύρια ευρώ που μοίραζαν οι προκάτοχοί σας σε διάφορα Υπουργεία και στις διάφορες ΜΚΟ, όπως έκανε και ο κ. Παπανδρέου όταν ήταν Υπουργός Εξωτερικών, ο οποίος μοίραζε τα λεφτά στη ΜΚΟ της μαμάς του;
 Τι θα γίνει με όλους τους «κουμπάρους»; Τι θα γίνει με τους συμβολαιογράφους; Τι θα γίνει με όλους αυτούς τους συγγενείς πολιτικών οι οποίοι τόσα χρόνια, επειδή είχαν τις «πλάτες», οικονομούσαν και συνεχίζουν και οικονομούν με συμβάσεις με το δημόσιο; Διότι και αυτό είναι πάρα πολύ σημαντικό. 
Είναι τραγικό έγκλημα η διαγραφή των ονομάτων από τη λίστα Λαγκάρντ, όπως επίσης τραγικό έγκλημα και ανήθικό είναι όταν συγγενείς Υπουργών, τωρινών ή και προηγούμενων ετών, συμμετέχουν σε διαγωνισμούς του δημοσίου και ή τους κερδίζουν ή τους αναβάλλουν επ’ αόριστον, όπως έχει γίνει με τα υποβρύχια που τώρα δεν έχουμε τορπίλες, γιατί οι εταιρείες τις οποίες εκπροσωπούσαν οι συγγενείς του κ. Παπακωνσταντίνου δεν κέρδισαν κάποιο διαγωνισμό. 
Τι θα γίνει με την απαίτηση του κατοχικού δανείου για το οποίο δεν ψελλίζετε λέξη, το οποίο υπάρχει και είναι πραγματικότητα και το οποίο θα ήταν ισχυρότατο διαπραγματευτικό όπλο για την πατρίδα μας και στο οποίο δεν έχετε αναφερθεί καθόλου; 
Βλέπουμε ότι τρία χρόνια τώρα αποδομείτε την πατρίδα μας οικονομικά, κοινωνικά, δημογραφικά, υποκλινόμενοι σε ξένα κέντρα, σε στοές, σε λέσχες και πάει λέγοντας. Και όλα αυτά μέσα από απίστευτες παλινωδίες των στελεχών αυτής και των προηγούμενων κυβερνήσεων, με διάφορα αναχώματα τα οποία προσπαθείτε να βάλετε με ψέματα, με καθυστερήσεις, με συνεχόμενες αλλαγές κυβερνήσεων και με τοποθετήσεις ανθρώπων που ούτε καν έχουν ψηφιστεί και που το οικονομικό, επαγγελματικό παρελθόν τους έδειχνε ότι ήταν άκρως αποτυχημένοι, με αλλαγές πολιτικών, όπως του κόμματός σας, όπου μέχρι πριν από ενάμιση χρόνο ήταν στα μετερίζια της αντιμνημονιακής πολιτικής αλλά που ξαφνικά βλέπουμε να μετατρέπονται σε Νενέκους της καταστροφικής μνημονιακής πολιτικής. Ε, λοιπόν, δεν σας πιστεύει κανείς! 
Θα ήθελα να πω και κάτι τελευταίο: Επειδή «στην αναμπουμπούλα ο λύκος χαίρεται» και επειδή έχετε τα εθνικά θέματα αλλά δεν ασχολείστε καθόλου –αντιθέτως, βλέπουμε διάφορα κοράκια να έχουν έρθει πάνω από την Ελλάδα είτε για το Μακεδονικό είτε για το Κυπριακό είτε για άλλα θέματα- να ξέρετε ότι υπάρχουν και κάποιοι Έλληνες, που φυλάνε Θερμοπύλες. 
Σας ευχαριστώ. 
(Χειροκροτήματα από την πτέρυγα της Χρυσής Αυγής)","ΗΛΙΑΣ ΠΑΝΑΓΙΩΤΑΡΟΣ",385
"26657"," Το λόγο έχει ο κ. Δημήτριος Αναγνωστάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26658"," Κυρία Πρόεδρε, θα ήθελα το λόγο επί προσωπικού.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26659"," Κυρία Παπακώστα, δεν έχετε το λόγο.
Το λόγο έχει ο κ. Αναγνωστάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26660"," Με βάση τον Κανονισμό θέλω το λόγο επί προσωπικού!","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26661"," Όχι, δεν έχετε το λόγο επί προσωπικού.
Ορίστε, κύριε Αναγνωστάκη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26662"," Μα, κυρία Πρόεδρε…!","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26663"," Σας άκουσα, κυρία Παπακώστα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26664"," Μα χωρίς να ακούσετε το λόγο για το προσωπικό, κυρία Πρόεδρε;","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26665"," Όταν αποφασίσω, θα σας δώσω ως Προεδρείο το λόγο, όχι τώρα πάντως!
Ορίστε, κύριε Αναγνωστάκη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26666"," Εντάξει, καλώς.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26667"," Σας ευχαριστώ, κυρία Πρόεδρε.
Κοιτάξτε, νομίζω ότι όσο δεν υπάρχει αυτοέλεγχος και αυτοπειθαρχία και διολισθαίνουμε σε χαρακτηρισμούς του τύπου: «εθνικοί μειοδότες», «συμμορίτες», «Νενέκοι» κ.λπ., θα ερχόμαστε ύστερα από διάφορα γεγονότα να καταδικάζουμε τη βία. Ας αντιληφθούμε όλοι και όλες ότι την πρώτη ευθύνη την έχουμε εμείς. 
Εάν δεν τιθασεύσουμε τους υπερβολικούς λεκτικούς ακροβατισμούς προς χάριν εντυπώσεων, τότε δυστυχώς για την ελληνική κοινωνία, την περιμένουν χειρότερα από ό,τι έχει δει μέχρι σήμερα. 
Κυρίες και κύριοι συνάδελφοι, μπορεί να διαφωνούμε, μπορεί να υπάρχουν διαφορετικές πολιτικές προσεγγίσεις -εξ άλλου αυτό επιβάλλει και επιτάσσει η δημοκρατία. Να συγκρούονται επιχειρήματα, θέσεις και μέσα από την αντίθεση να υπάρχει τελικά η σύνθεση, που θα οδηγήσει σε διέξοδο και θα προκαλέσει την επίλυση των προβλημάτων της ελληνικής κοινωνίας. 
Έτσι, λοιπόν, έχω δύο ζητήματα τα οποία επωμίστηκα να αναδείξω.
Το πρώτο, είναι η θεσμική λειτουργία. Και εδώ υπάρχει ένα πρόβλημα, κύριε Υπουργέ. Αντιλαμβανόμενος ότι είστε ιδιαίτερα πιεσμένος από το φόρτο δουλειάς, θα ήθελα να μεταφερθεί, γιατί το βάλαμε και στην Επιτροπή Οικονομικών Υποθέσεων. Δεν μπορεί να συνεχιστεί αυτή η λειτουργία της Κυβέρνησης. Δεν μπορεί να συνεχιστεί αυτή η παραγωγή Πράξεων Νομοθετικού Περιεχομένου. Δεν μπορεί να υποβαθμίζεται ο ρόλος του Ελληνικού Κοινοβουλίου.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"26668"," Μα εσείς δεν ψηφίσατε για το…","ΖΩΗ ΚΩΝΣΤΑΝΤΟΠΟΥΛΟΥ",272
"26669"," Κυρία Πρόεδρε, να με προστατεύσετε, γιατί δεν μπορώ να ανοίξω διάλογο με την κυρία Κωνσταντοπούλου","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"26670"," Μην διακόπτετε, παρακαλώ!
Ο καθένας συνάδελφος τοποθετείται κατά την κρίση του από το Βήμα. Σεβαστείτε το!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26671"," Ήταν το κατεπείγον για το οποίο το ψηφίσατε...","ΖΩΗ ΚΩΝΣΤΑΝΤΟΠΟΥΛΟΥ",272
"26672"," Αυτά μπορεί να τα πει ο καθένας, κ. Κωνσταντοπούλου, από το Βήμα. Σας παρακαλώ, μην διακόπτετε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26673"," Κυρίες και κύριοι συνάδελφοι, δεν μπορούμε να μην αποδεχθούμε ότι όντως το προηγούμενο χρονικό διάστημα του πενταμήνου, εξαμήνου, ήταν κρίσιμο, καθοριστικό, κομβικό για την πορεία της προσπάθειας ανασύνταξης και σταθεροποίησης της ελληνικής κοινωνίας και ελληνικής οικονομίας. Όμως, όπως πολύ εύστοχα παρατηρήθηκε από την εισηγήτρια της Δημοκρατικής Αριστεράς, τη συνάδελφο κυρία Ξηροτύρη, δεν μπορεί στο ίδιο νομοσχέδιο να υπάρχει παραλληλισμός και ενσωμάτωση κάποιων διατάξεων που δεν έχουν χαρακτηριστικά του κατεπείγοντος. Οι ενεργειακοί επιθεωρητές, για παράδειγμα, δεν είναι προαπαιτούμενο για να είμαστε εντάξει με τις υποχρεώσεις που έχουμε αναλάβει έναντι των πιστωτών μας. Αντιλαμβάνομαι ότι πραγματικά υπάρχει το κατεπείγον στην έγκριση σχεδίων των συμβάσεων χρηματοδοτικής διευκόλυνσης, οι οποίες όχι μόνον έχουν συναφθεί αλλά υλοποιούνται. Αλλά θα ήταν σχήμα οξύμωρο σήμερα να πει η ελληνική Βουλή απέναντι στους πιστωτές ότι «κάναμε μεν τη δουλειά μας αλλά τώρα δεν εγκρίνουμε». Θα ήταν τσάμπα μαγκιά, όπως τσάμπα μάγκες είναι κάποιοι που εκ του ασφαλούς κι ενώ έχουμε διασφαλίσει αυτά που ήταν προαπαιτούμενα για την ελληνική κοινωνία, ασκούν σήμερα μια κριτική του τύπου εθνικοί μειοδότες κ.λπ.. Άρα, θα πρέπει να κλείσει αυτός ο κύκλος, να μπει ένα τέλος σ’ αυτήν την \""βιομηχανία παραγωγής πράξεων νομοθετικού περιεχομένου» και να υπάρξει ομαλή λειτουργία του Κοινοβουλίου. 
Σε ό,τι εχει να κάνει με την ασυλία, είναι γνωστό - θέλω να πιστεύω σε αρκετές και αρκετούς- ότι δεν είμαι νομικός και ευτυχώς για το ελληνικό Κοινοβούλιο δεν είναι όλοι νομικοί σ’ αυτήν την αίθουσα και είναι νομίζω προς όφελος της ελληνικής κοινωνίας ο πλουραλισμός της εκπροσώπησης της κοινωνίας. Όμως, με βάση τα όσα ισχύουν, με βάση τα όσα διάβασα και με βάση τα όσα έγκυροι συνταγματολόγοι διαβεβαίωσαν, ο συγκεκριμένος προβληματισμός που έχει αναπτυχθεί δεν μας βρίσκει σύμφωνους. Καμμιά εθνική κυριαρχία δεν φαλκιδεύεται, καμμία εθνική κυριαρχία δεν υπονομεύεται. Και αυτό, γιατί με βάση τον κανόνα για την αναγκαστική εκτέλεση, ο Έλληνας δικαστής της εκτέλεσης εφαρμόζει το Εθνικό Δίκαιο, δηλαδή το Ελληνικό Δίκαιο της αναγκαστικής εκτέλεσης. Θα ήθελα, δε, να τονίσω κάτι το οποίο έχει διαφύγει, ότι κατά τη διάρκεια των τελευταίων τριάντα ετών, οι εγγυήσεις του δημοσίου που παρέχονται υπέρ των δανειστριών τραπεζών, των ΔΕΚΟ, Ολυμπιακή, ΟΣΕ και τα λοιπά, περιέχουν αντίστοιχους όρους παραιτήσεως από την ασυλία. 
Άρα, δεν είναι κάτι που εφαρμόζεται για πρώτη φορά. Σαφώς και θα πρέπει να υπάρχει επαγρύπνηση αλλά το να φτάσουμε στο άκρο, να μιλάμε για εκχώρηση της εθνικής κυριαρχίας, απέχει παρασάγγας από την πραγματικότητα.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"26674"," Την εκχώρηση της χώρας.","ΠΑΝΑΓΙΩΤΗΣ ΛΑΦΑΖΑΝΗΣ",279
"26675"," Έχω την άποψη μου, θα μου επιτρέψετε. Σας ευχαριστώ.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"26676"," Σας παρακαλώ, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26677"," Σε ό,τι έχεχι να κάνει με την προσέγγιση των διατάξεων του πολυνομοσχεδίου, ως Δημοκρατική Αριστερά υπήρξε τοποθέτηση από την κ. Ξηροτύρη. Θα σταθώ λίγο στο Κεφάλαιο Ζ’ που έχει τίτλο: «Επείγουσες ρυθμίσεις θεμάτων αρμοδιότητας Υπουργείου Εργασίας, Κοινωνικής Ασφάλισης, και Πρόνοιας». Η Δημοκρατική Αριστερά όταν ψηφίσαμε το μεσοπρόθεσμο είχε βάλει το ζήτημα, είχε ορθώσει κόκκινη γραμμή για τα εργασιακά. Αντιλαμβάνεσθε ότι δεν είναι απλά θέμα συνέπειας ή αξιοπιστίας και φερεγγυότητας της πολιτικής δύναμης την οποία εκπροσωπώ αλλά έχει να κάνει με την ουσία του ζητήματος. Και, βέβαια, ενώ υπάρχουν κάποια άρθρα στο Κεφάλαιο Ζ΄, τα οποία θα μπορούσαν να μας βρουν σύμφωνους, υπάρχουν διατάξεις οι οποίες για μας εγείρουν μείζον πρόβλημα και γι’ αυτό και στην Επιτροπή Δημόσιας Διοίκησης διατηρήσουμε επιφυλάξεις, τις οποίες συνεχίζουμε να διατηρούμε.
Θα ήθελα να σταθώ σ’ ένα συγκεκριμένο ζήτημα που έχει να κάνει με τη διαφωνία μας, συγκεκριμένα για τη χορήγηση του ΕΚΑΣ στα εξήντα πέντε έτη. Μάλιστα είχαμε αντιταχθεί στη δραστική μείωση των δικαιούχων του. Η Δημοκρατική Αριστερά είχε αντιταχθεί στις μειώσεις συντάξεων. Η Δημοκρατική Αριστερά, επίσης, είχε ζητήσει να υπάρξει συγκεκριμένη αντιμετώπιση για τις κατηγορίες αναπήρων. Και επειδή πολύς λόγος γίνεται για την προστασία των κοινωνικών ευπαθών ομάδων, να πούμε ότι και αυτήν τη διάταξη, που πλέον εξαιρεί μία μεγάλη κατηγορία αναπήρων, μας βρίσκει αντίθετους και διατηρούμε τις επιφυλάξεις μας.
Σας ευχαριστώ πολύ, κυρία Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"26678"," Κυρία Πρόεδρε, θα ήθελα το λόγο.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26679"," Έχετε το λόγο, κυρία Παπακώστα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26680"," Ευχαριστώ πολύ, κυρία Πρόεδρε, για τη δυνατότητα που μου δίνετε να πω το εξής:
Μετά τις συγκεκριμένες εκρήξεις και τις επιθέσεις, που καταδικάσαμε ομοφώνως από όλες τις πτέρυγες, δυστυχώς και εντός του Κοινοβουλίου πυροδοτήθηκε μία εκρηκτική φρασεολογία, όπως «σύσταση συμμορίας», όπως «εθνικοί μειοδότες», όπως «Νενέκοι» και μάλιστα σε ευθεία γραμμή, όπου τη σκυτάλη παρέλαβε από τη συνάδελφο, η οποία προηγουμένως δεν ανακάλεσε τους ισχυρισμούς της, η άλλη πλευρά, η Χρυσή Αυγή. Μια εκρηκτική φρασεολογία, η οποία ουσιαστικά στοχοποιεί τους συναδέλφους Βουλευτές της κυβερνητικής πλειοψηφίας.
Προσωπικά –και γι’ αυτό ζήτησα το λόγο επί προσωπικού, κυρία Πρόεδρε- αρνούμαι να υπαχθώ σε αυτήν τη λογική, η οποία και αντίκειται στο κοινοβουλευτικό ήθος και πνεύμα λειτουργίας της Εθνικής Αντιπροσωπείας αλλά και στον Κανονισμό. Και θεωρώ ότι το Προεδρείο δεν θα πρέπει αυτό να το αντιπαρέλθει έτσι. Άλλως πως, νομίζω ότι όλοι αυτοί οι ακραίοι ισχυρισμοί δεν συνάδουν και δεν είναι σύστοιχοι με τη φρασεολογία της καταδίκης, που ειπώθηκε προηγουμένως από όλες τις πτέρυγες, διότι ακυρώνει στην πράξη και ναρκοθετεί αυτό που χρειαζόμαστε εδώ, κοινοβουλευτική ενότητα και προσφορά στον ελληνικό λαό.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26681"," Κυρία Παπακώστα, το Προεδρείο προφανώς σας ακούει. 
Κάνουμε έκκληση σε όλους τους συναδέλφους να είναι πιο προσεκτικοί στις τοποθετήσεις τους και στις εκφράσεις τους. Εγώ, για να διευκολύνω και τη συζήτηση, παρακαλώ να διαγραφεί από τα Πρακτικά η επίμαχη, συγκεκριμένη ρήση. Όμως, όπως είδατε, η κυρία συνάδελφος επέμεινε στην τοποθέτησή της. Δεν μπορεί το Προεδρείο, λοιπόν, σε κάθε τέτοια τοποθέτηση συναδέλφων να έρχεται και να διαγράφει και να τοποθετείται το ίδιο. Όλοι κρινόμαστε από αυτά που λέμε. Προφανώς ο ελληνικός λαός και η Ελλάδα περνάει πρωτόφαντες περιπέτειες. Αυτό, λοιπόν, θα πρέπει να μας κάνει όλους πιο προσεκτικούς, όχι μόνο σε αυτά που λέμε, αλλά και στο τι υπογράφουμε και τι ψηφίζουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26682"," Ναι, κυρία Πρόεδρε, μόνο που υπάρχει ο Κανονισμός για τις συνέπειες των λεγομένων των συναδέλφων, όταν δεν τα ανακαλούν.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής, κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26683"," Το λόγο έχει ο Βουλευτής των Ανεξάρτητων Ελλήνων, κ Κωνσταντίνος Μαρκόπουλος.
Συγγνώμη, κύριε Μαρκόπουλε, είστε Ανεξάρτητος Βουλευτής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26684"," Ευχαριστώ, κύριε Πρόεδρε.
Πράγματι, σήμερα στην Αίθουσα από πάρα πολλούς ομιλητές ζητούμενο είναι η ανεξαρτησία των αποφάσεων αυτού του τόπου. Η ανεξαρτησία, δηλαδή, την οποία πρέπει να αισθάνεται το πολιτικό σύστημα, η Κυβέρνηση και η ελληνική Βουλή στο να εκφράζει τη δικιά του θέση.
Και υπό αυτήν την έννοια, μου δίνετε την ευκαιρία, κύριε Πρόεδρε –και προφανώς, λογικό ήταν αυτό που έγινε- να πω ότι για ένα τόσο σοβαρό νομοσχέδιο, για το οποίο υπήρχαν αποχωρήσεις κομμάτων και συναδέλφων από την αρμόδια επιτροπή, για το οποίο υπάρχουν -ενδεχομένως δικαίως- αιτήσεις αντισυνταγματικότητας, μόνο δεκαπέντε Βουλευτές βρέθηκαν να τοποθετηθούν; Μόνο δεκαπέντε Βουλευτές έχουν βάλει την κάρτα τους για τις διακόσιες πενήντα σελίδες αυτών των νομοθετικών πράξεων που έγιναν σχέδιο νόμου, για το γεγονός ότι η Κυβέρνηση δεν μπόρεσε για μια ακόμη φορά να «πιάσει» τις ημερομηνίες; Και από αυτούς τους δεκαπέντε Βουλευτές, μόνο δύο ανήκουν στο πρώτο κόμμα της Νέας Δημοκρατίας, κύριοι Υπουργοί;
Ξέρετε τι σημαίνει αυτό; Σημαίνει ή ότι οι συνάδελφοι που στηρίζουν την Κυβέρνηση δεν έχουν την ψυχική δύναμη να υπερασπιστούν αυτά που γίνονται εδώ, στην Αίθουσα, καθώς και τις αποφάσεις της Κυβέρνησης, ή ότι η Κυβέρνηση δεν έχει μπορέσει να πείσει για το γεγονός ότι το σχέδιο που εφαρμόζεται οδηγεί πραγματικά σε σωτηρία. Και ξέρετε γιατί το λέω αυτό; Διότι δεν υπάρχει σωτηρία μιας χώρας, στην οποία να συμμετέχει –και είμαστε σε πολύ δύσκολη θέση ως χώρα- ο πολίτης και το πολιτικό σύστημα, αν αυτό το σχέδιο σωτηρίας δεν έχει ιδεολόγημα. Γιατί το σχέδιο σωτηρίας δεν έχει ιδεολόγημα. Και δεν έχει ιδεολόγημα, γιατί δεν έχει αρχή και τέλος. Γιατί δεν περιλαμβάνει καμμία ελληνική πρόταση, καμμία πρόταση ουσίας δηλαδή, την οποία να ξέρουμε από πριν, σε αυτές τις όποιες αμφισβητούμενες διαπραγματεύσεις –και μιλώ για όλη την τριετία, από την κυβέρνηση του κ. Παπανδρέου- όπου πουθενά δεν έχει φανεί ότι η ελληνική πλευρά πήγε με θέσεις ισχυρές να τις επιβάλει. Γιατί στο κάτω-κάτω της γραφής, η δημοκρατική λογοδοσία φέρνει όλους εμάς, όπου και αν ανήκουμε, ό, τι και αν έχουμε ψηφίσει, απέναντι στους πολίτες. Αυτό είναι ένα πρώτο βασικό λάθος. Ότι η Κυβέρνηση δεν διαθέτει ιδεολογικό χαλί. Δεν υπάρχει πολιτική χωρίς ιδεολογικό χαλί, κυρίες και κύριοι συνάδελφοι.
Δεύτερο λάθος. Ο τρόπος, με τον οποίο γίνεται αυτό. Είναι λογικό, κανένας από τους Βουλευτές που στηρίζουν την Κυβέρνηση, αλλά και από τους Βουλευτές που δεν στηρίζουν την Κυβέρνηση, να μη γνωρίζει, πραγματικά, τι περιέχονται σε αυτές τις διακόσιες πενήντα σελίδες; Γιατί ο τρόπος, με τον οποίο νομοθετείτε, αφαιρεί την πρωτοβουλία κινήσεων από τους Βουλευτές. Αφαιρεί από τους Βουλευτές τη δυνατότητα να αντιλαμβάνονται το πού βαδίζει ο τόπος. Αφαιρεί πολύ σοβαρά κομμάτια εσωτερικού πολιτικού διαλόγου, που είναι η τροφή του κοινωνικού διαλόγου, στην πραγματικότητα, ακυρώνει το Κοινοβούλιο και εν πολλοίς, αδικεί και την Κυβέρνηση. Δεν έχετε κανένα λόγο να κάνετε κάτι με αυτό τον τρόπο, αν, πράγματι, πιστεύετε ότι αυτό οδηγεί στην καλή πλευρά των γεγονότων.
Λάθος τρίτο. Η χώρα, κυρίες και κύριοι συνάδελφοι, δεν σώζεται με αστυνομικά μέτρα και με υποχρεωτικές πράξεις νομοθετικού περιεχομένου ή με αιφνιδιαστικά νομοσχέδια ούτε με συζητήσεις με τη διαδικασία του κατεπείγοντος. Με αστυνομικά μέτρα δεν πείθονται ούτε το πολιτικό σύστημα ούτε οι πολίτες αυτής της χώρας ότι πρέπει να συμμετέχουν σε αυτό το διασωστικό κύκλο, στον οποίον έχουμε μπει. Είναι πολύ μεγάλο λάθος να εκβιάζετε το πολιτικό σύστημα, ακόμα και αυτούς που σας στηρίζουν, πάντοτε με τη δαμόκλειο σπάθη της κατάρρευσης της χώρας.
Λάθος τέταρτο. Δεν μπορείτε, κυρίες και κύριοι συνάδελφοι, να στηρίξετε αυτές τις πράξεις νομοθετικού περιεχομένου, αν δεν έχετε υπ’ όψιν σας –έτσι νομίζω εγώ και το λέω και προς την Κυβέρνηση- το σχέδιο παραγωγικής ανασυγκρότησης της χώρας. Δεν μπορεί, δηλαδή, να υποβάλλουμε διαρκώς αυτό το λαό σε μία συνεχή κατηφόρα, σε μία διαρκή απελπισία, σε ένα μόνιμο εισιτήριο μετανάστευσης για τους νέους ανθρώπους, αν δεν γνωρίζουμε εμείς, οι Βουλευτές του ελληνικού Κοινοβουλίου, το σχέδιο της Κυβέρνησης για την παραγωγική ανασυγκρότηση, για την ανάταση, δηλαδή, αυτής της κοινωνίας. Είναι αδιανόητο, μετά από τρία χρόνια σ’ αυτήν τη Βουλή, όπως και στην προηγούμενη, να πιεζόμαστε να ψηφίσουμε κάτι, για το οποίο είμαστε απόλυτα σίγουροι –κάποιοι με δάκρυα, κάποιοι χωρίς δάκρυα, κάποιοι με διάφορες εκφράσεις- ότι αναγκαστήκαμε να κατηφορίσουμε, όταν δεν ξέρουμε πώς θα ανηφορίσουμε. 
Αυτό το δεύτερο, είναι και το μεγάλο έλλειμμα αυτής της Κυβέρνησης. Ότι δεν μπορεί να περιγράψει με καμμία δύναμη και με κανέναν τρόπο το δρόμο εκείνο, με τον οποίο μπορούμε να ελπίζουμε ότι η ελληνική οικογένεια θα ανακτήσει, όχι τα χρήματα που έχασε, αλλά την ελπίδα και την πίστη σ’ αυτήν την πατρίδα. Γιατί δεν υπάρχει πατρίδα, χωρίς συνεκτική, ενωμένη και ισχυρή κοινωνία. Και αυτό δεν έχει να κάνει με τις πολιτικές διαφορές των ανθρώπων ή των πολιτικών μεταξύ τους. Έχει να κάνει με το συνολικό λαϊκό αίσθημα ότι πρέπει να πάμε τη χώρα ένα βηματάκι πιο μπροστά. Και αυτό το λαϊκό αίσθημα, το προκαλεί μόνο η Κυβέρνηση. Η Κυβέρνηση κρατάει την «τράπουλα» και μοιράζει τα θέματα του κοινωνικού και του πολιτικού διαλόγου. Η Κυβέρνηση έχει πάντοτε –η όποια κυβέρνηση- την πρωτοβουλία των κινήσεων. Η Κυβέρνηση είναι αυτή, η οποία με τον τρόπο που κυβερνά, στην πραγματικότητα χαράζει μια οριζόντια γραμμή μέσα στην κοινωνία. Και είναι αυτή που βάζει περισσότερο από όλους, από την ώρα που δεν έχει σχέδιο παραγωγικής ανασυγκρότησης, όλα τα χαρακτηριστικά εκείνα που θα οδηγήσουν στο σπάσιμο της κοινωνικής συνοχής.
Πόσο νομίζετε, κυρίες και κύριοι συνάδελφοι, ότι οι πολίτες θα αντέξουν χωρίς να έχουν τη δυνατότητα να ανταποκριθούν στις ανάγκες των παιδιών τους; Πόσο νομίζετε, κυρίες και κύριοι συνάδελφοι, ότι θα αντέξει η ελληνική κοινωνία τη διαρκή κατηφόρα χωρίς την περιγραφή της ανηφόρας στην ουσία κι όχι στα λόγια; 
Χρειαζόμαστε κράτος, είπε ο εισηγητής της Πλειοψηφίας, ισχυρό και μεταρρυθμισμένο για να βοηθήσει τη χώρα. Κράτος χωρίς ήθος, κράτος δηλαδή που απολύει, κράτος χωρίς αξιοκρατία που δεν έχει θεσπιστεί, κράτος χωρίς νέα οργάνωση, κράτος το οποίο δεν δίνει σε καμμία στιγμή και σε καμμιά γωνιά την αίσθηση ότι μπορεί να ανταποκριθεί στις προκλήσεις των καιρών δεν υφίσταται, κυρίες και κύριοι συνάδελφοι.
Άρα, οδηγούμαστε με μαθηματική ακρίβεια σε μια επανάσταση μιας μεσαίας τάξης που ανεκτικά και υπομονετικά σας περιμένει. Δεν ζητούν οι πολίτες πια θέση στο δημόσιο -αυτό κερδήθηκε από την κρίση- ζητούν ευκαιρία. Και ευκαιρία, κύριε Υπουργέ, δεν δίνεται ούτε με τα ΕΤΕΑΝ ούτε με τα δανεικά ούτε με τις ψεύτικες ελπίδες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Ελπίδα και ευκαιρία, δίνεται μόνο εάν περιγράψετε πώς θα είναι η Ελλάδα του 2021, δηλαδή τότε που θα έχουν συμπληρωθεί διακόσια χρόνια από την απελευθέρωση της χώρας και από την ουσιαστική δημοκρατία. Πώς, λοιπόν, θέλει η Κυβέρνηση να είναι η Ελλάδα το 2021, για να ξέρουν οι νέοι άνθρωποι και οι οικογένειες πού βαδίζει αυτός ο τόπος; Πείτε το. Μπορεί να μονομαχήσουμε και να διαφωνήσουμε σ’ αυτά, μπορεί να συμφωνήσουμε αλλά οι πολίτες πρέπει να ξέρουν για να σας συνοδεύσουν, για να μας συνοδεύσουν σ’ αυτήν την ανηφόρα που έρχεται και η οποία είναι μη ανθεκτική.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26685"," Ολοκληρώστε, παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26686"," Κλείνω, κύριε Πρόεδρε.
Δεν υπάρχει σωτηρία για ένα κράτος και δεν υπάρχει συνοχή στην κοινωνία χωρίς ισχυρό δίκαιο και αποτελεσματικό κοινωνικό κράτος. Διορθώστε, λοιπόν –και είναι εδώ ο Υπουργός Υγείας- τις απόλυτες αδικίες. Δεν είναι δικαιολογία η ανέχεια του κράτους στο να ανακουφίσουμε σ’ αυτούς που προκαλέσαμε με τα μέτρα που πήραμε μέσα σ’ αυτήν τη Βουλή, ανεργία, ανέχεια και δυστυχία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26687"," Ολοκληρώστε, κύριε Μαρκόπουλε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26688"," Άρα, θέλετε νοσοκομεία, θέλετε ΕΟΠΥΥ. Δεν είναι δυνατόν σήμερα να γίνονται συσσίτια κι όλοι εμείς να τα κοιτάζουμε, μέλη του ελληνικού Κοινοβουλίου και να χειροκροτούμε αυτές τις ενέργειες.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26689"," Παρακαλώ, τελειώστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26690"," Κύριε Πρόεδρε, ένα δευτερόλεπτο ακόμα. Δεκαπέντε ομιλητές έχετε. Το είπα από την αρχή. Έχετε δέκα ώρες συνεδρίαση. Δώστε ένα λεπτό σε έναν ομιλητή.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26691"," Υπάρχει κάποιος Κανονισμός, όμως.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26692"," Ευχαριστώ πολύ.
Δεν είναι δυνατόν, λοιπόν, εμείς οι Έλληνες Βουλευτές να παρακολουθούμε τα συσσίτια και να χειροκροτούμε τις ιδιωτικές πρωτοβουλίες. Θα έπρεπε το κράτος να είναι μπροστά, το κράτος να αγκαλιάζει, το κράτος να ζεσταίνει, το κράτος να δείχνει το δρόμο. Το κράτος είναι αυτό, δηλαδή η Κυβέρνηση, που πρέπει να δείξει πού βαδίζει αυτή η χώρα, για να πείσει τους πολίτες, όχι εμάς που δεν έχουμε ψηφίσει και δεν έχουμε πεισθεί.
Ευχαριστούμε πολύ, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26693"," Ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26694"," Κύριε Πρόεδρε, μου επιτρέπετε;","ΜΑΡΙΝΟΣ ΟΥΖΟΥΝΙΔΗΣ",381
"26695"," Κύριε συνάδελφε, τι θέλετε; Για ποιο λόγο θέλετε να μιλήσετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26696"," Θα μου επιτρέψετε για ένα λεπτό να σας πω ότι εγώ κι ένα σωρό άλλοι συνάδελφοι από όλα τα κόμματα ήμασταν από την αρχή εδώ και ενώ δείξαμε το ενδιαφέρον να μιλήσουμε κι εμείς, μετά από συμφωνία του Προεδρείου είναι να μιλήσουν μόνο οι εγγεγραμμένοι. Είναι λάθος. Με όλο το σεβασμό προς τον κ. Μαρκόπουλο, εμείς ήμασταν παρόντες, ζητήσαμε το λόγο αλλά δεν μας τον έδωσε το Προεδρείο.","ΜΑΡΙΝΟΣ ΟΥΖΟΥΝΙΔΗΣ",381
"26697"," Το λόγο έχει ζητήσει ο Πρόεδρος των Ανεξάρτητων Ελλήνων κ. Παναγιώτης Καμμένος.
Ορίστε, κύριε Καμμένε, έχετε το λόγο για δώδεκα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26698"," Κυρίες και κύριοι συνάδελφοι, σήμερα σε αυτήν εδώ την Αίθουσα έρχεται προς ψήφιση το τελευταίο κείμενο που αποτελεί το καρφί στο φέρετρο της Ελλάδας. Παραχωρείται αμετάκλητα και άνευ όρων η εθνική κυριαρχία της χώρας. Καταργείται η ασυλία της χώρας έναντι των πιστωτών, των τοκογλύφων, των δανειστών -έτσι νομίζουν- φέρνοντας ένα νομοσχέδιο, ένα σχέδιο νόμου το οποίο περιλαμβάνει τα πάντα. Συνταξιοδοτικές ρυθμίσεις, ιππόδρομο, δώρα Χριστουγέννων, τραίνα, Φιλοτελικό Μουσείο, ρυθμίσεις προς τους συμβούλους που θα πληρώνονται με πολλά εκατομμύρια από τον ελληνικό λαό, για να συμβουλεύουν την Κυβέρνηση έναντι των δανειστών και τους δανειστές έναντι της Κυβερνήσεως. Και μέσα σε όλα αυτά ουσιαστικά προσπαθούν οι συγκυβερνώντες με εντολή της τρόικας να νομιμοποιήσουν το παράνομο, το άκυρο, το αντισυνταγματικό μνημόνιο Ι, μνημόνιο ΙΙ, μνημόνιο ΙΙΙ και τις δανειακές συμβάσεις.
Κυρίες και κύριοι συνάδελφοι, με κάθε ευθύνη αυτών που λέω και από το Βήμα της Βουλής των Ελλήνων, απευθύνομαι προς τους δανειστές της χώρας και τους λέω πως ό,τι κι αν ψηφιστεί σήμερα, δεν ισχύει, είναι άκυρο. Δεν δεσμεύονται οι Ελληνίδες και οι Έλληνες διά της Βουλής των Ελλήνων για να πληρωθούν οι πιστωτές, έχοντας δημιουργήσει ένα επονείδιστο χρέος και ένα επαχθές χρέος. Δεν πρόκειται να εισπράξουν τα τοκογλυφικά επιτόκια που έχουν βάλει στις πλάτες του ελληνικού λαού. Δεν υπάρχει δέσμευση η οποία να στηρίζεται στο ελληνικό Σύνταγμα, που να δεσμεύει τον ελληνικό λαό απέναντι σ’ αυτά που συνυπογράφουν σήμερα οι συγκυβερνώντες. Όλα αυτά τα οποία έχουν στα χέρια τους είναι άκυρα, αντισυνταγματικά και για μας δεν υπήρχαν ποτέ. 
Κι αυτό, γιατί το Σύνταγμα της Ελλάδος δεν καταλύεται. Όλες οι διαδικασίες οι οποίες έχουν γίνει είναι αντισυνταγματικές και την αντισυνταγματικότητα των διατάξεων, την είχαν προείπει οι ίδιοι οι σημερινοί κυβερνώντες. Το κόμμα της Νέας Δημοκρατίας με Πρόεδρο τον Αντώνη Σαμαρά, είχε καταθέσει αιτιάσεις αντισυνταγματικότητας σ’ αυτήν εδώ τη Βουλή. Ήταν όταν έλεγε για τη λάθος συνταγή, για το φάρμακο που σκοτώνει τον ασθενή.
Είναι ξεκάθαρο ότι σήμερα κάνοντας αυτήν τη συζήτηση στη Βουλή των Ελλήνων, κάποιοι επέλεξαν να υπάρχουν άλλου είδους πρωτοσέλιδα, να είναι πρωτοσέλιδο και πρώτο θέμα στις τηλεοράσεις και στα Διεθνή Μέσα Ενημέρωσης, οι πυροβολισμοί που κάποιοι παρακρατικοί έριξαν το βράδυ στα γραφεία της Νέας Δημοκρατίας. Συνήθης τακτική στην πατρίδα μας.
Σ’ αυτήν εδώ την Αίθουσα πριν από λίγα χρόνια, σε εκείνη τη θέση είχαν αφεθεί κάποια λουλούδια στο έδρανο του Παύλου Μπακογιάννη, λίγες μέρες πριν τη συζήτηση στη Βουλή για την εξεταστική επιτροπή για το σκάνδαλο Κοσκωτά. Πριν ακόμα λίγα χρόνια απ’ αυτό το επεισόδιο, ο Πρόεδρος της επιτροπής για τη διερεύνηση του σκανδάλου της ΑΓΕΤ-ΗΡΑΚΛΗΣ, ο Λευτέρης Παπαδημητρίου, λίγες μέρες πριν την ψηφοφορία πυροβολήθηκε στα πόδια. Σήμερα, την ημέρα που παραδίδεται η χώρα με παράνομο και αντισυνταγματικό τρόπο, με αυτό που σήμερα φέρνει στη Βουλή την κατάργηση της εθνικής κυριαρχίας και της ασυλίας, λίγες μέρες πριν τη συζήτηση για την προανακριτική επιτροπή της παραπομπής του Γιώργου Παπανδρέου, που με συνένοχο τον Παπακωνσταντίνου, υπέγραψαν τις πρώτες συμβάσεις αλλοιώνοντας τα στατιστικά στοιχεία και από την άλλη μεριά, του Ευάγγελου Βενιζέλου και του τότε Πρωθυπουργού κ. Παπαδήμου που θα ψηφίσει η Βουλή των Ελλήνων, έχουμε μία κλιμάκωση της βίας. Ξεκίνησε από γκαζάκια, έγινε μολότοφ σε πολυκατοικίες που διαμένει παιδί τριών χρονών, σήμερα έγινε Καλάσνικοφ κι ελπίζω να μη γίνουν κι άλλα μέχρι την Πέμπτη.  
Αυτά τα λέω, διότι κάποιοι επιδιώκουν να αλλάξει η ατζέντα. Και αυτοί που το επιδιώκουν, είναι αυτοί που έχουν συμφέρον να αλλάξει η ατζέντα. Γιατί έπρεπε σε αυτήν εδώ την Αίθουσα σήμερα να συζητάμε την παράδοση της εθνικής κυριαρχίας της χώρας. Θα διαβάσω συγκεκριμένες λέξεις για να ακούσει πάλι ο ελληνικός λαός. 
Θα έπρεπε έξω από αυτήν την Αίθουσα, στην πλατεία Συντάγματος να είναι μαζεμένος όλος ο ελληνικός λαός για να πει. Όχι, δεν παραδίδεται η εθνική κυριαρχία της χώρας. Δεν αφήνουμε τους πιστωτές να καταργήσουν το δικαίωμα της χώρας, να προστατεύσει την ασυλία της, δηλαδή το δικαίωμα να πληρώνονται τα δημόσια νοσοκομεία για να παρέχουν την υγεία στους πολίτες, την παιδεία, για να μπορούν να λειτουργούν τα δημόσια σχολεία, το κράτος, το οποίο θα πρέπει να προστατεύσει τους πολίτες που έχουν φθάσει κάτω από τα όρια της φτώχειας με την πολιτική της τρόικας και είναι επάνω από τρία εκατομμύρια. Να προστατεύσει το ένα εκατομμύριο επτακόσιες πενήντα χιλιάδες ανέργους. Να προστατεύσει τους πολύτεκνους. Να προστατεύσει τις μανάδες. Να προστατεύσει τις δαπάνες για να προασπιζόμαστε την εθνική μας ακεραιότητα. Να προστατεύσει την ύπαρξη του κράτους. 
Κυρίες και κύριοι συνάδελφοι, ελληνικέ λαέ, σήμερα υπογράφεται ουσιαστικά η νομιμοποίηση –νομίζουν- των τριών μνημονίων. Για πρώτη φορά από αυτό το Βήμα, θα διαβάσω υπόδειγμα νομικής γνωμοδότησης που έδωσαν οι πιστωτές προς την ελληνική κυβέρνηση και που πρέπει να υπογράψει. 
Λένε οι πιστωτές στην ελληνική εκλεγμένη κυβέρνηση: «Θα υπογράψετε σαν παράρτημα 1 υπόδειγμα νομικής γνωμοδότησης προς το Ευρωπαϊκό Ταμείο Χρηματοπιστωτικής Σταθερότητας». Στην τρίτη σελίδα, αναφέρεται ο όρος εννέα «ο ορισμός του Αγγλικού Δικαίου ως εφαρμοστέου δικαίου για τη σύμβαση τροποποίησης, αποτελεί έγκυρη επιλογή εφαρμοστέου δικαίου που δεσμεύει το δικαιούχο κράτος-μέλος και την Τράπεζα της Ελλάδας, σύμφωνα με το ελληνικό δίκαιο». 
Όρος δέκα. «Το δικαιούχο κράτος-μέλος και η Τράπεζα της Ελλάδος έχουν υπαχθεί νόμιμα, αποτελεσματικά και αμετάκλητα, στην αποκλειστική αρμοδιότητα των δικαστηρίων του Μεγάλου Δουκάτου του Λουξεμβούργου σε σχέση με τη σύμβαση τροποποίησης και κάθε απόφαση των δικαστηρίων αυτών, θα είναι αμετάκλητη και εκτελεστή στην Ελληνική Δημοκρατία». 
Όρος έντεκα. «Ούτε το δικαιούχο κράτος-μέλος ούτε η Τράπεζα της Ελλάδας ούτε κανένα από τα αντίστοιχα περιουσιακά του στοιχεία εξαιρούνται λόγω εθνικής κυριαρχίας ή για άλλο λόγο της δικαιοδοσίας κατάσχεσης συντηρητικής ή αναγκαστικής εκτέλεσης σε σχέση με οτιδήποτε ένδικο βοήθημα ή διαδικασία σχετικά με τη σύμβαση τροποποίησης».
Ούτε η κυβέρνηση Τσολάκογλου δεν έχει υπογράψει τέτοιου είδους κείμενα κατά την διάρκεια της παράδοσης της χώρας στους Γερμανούς. Για όνομα του Θεού!
(Χειροκροτήματα από την πτέρυγα των Ανεξάρτητων Ελλήνων)
Κύριε Ψυχάρη, μη γελάτε. Εσείς συνεχίζετε να παίρνετε ενισχύσεις στις ατομικές σας επιχειρήσεις από τον ΟΠΑΠ αλλά κάποιοι άλλοι πεινάνε. Εσείς συνεχίζετε να δανειοδοτήστε για να υβρίζετε πολιτικούς εκλεγμένους. Οι φυλλάδες του συγκροτήματός σας, προσπαθούν να μας κατατάξουν στην άκρα δεξιά. Απάντησε η κ. Χρυσοβελώνη με ένα άρθρο. 
Ακούστε, είστε Βουλευτές του ελληνικού Κοινοβουλίου. Πάψτε να υπηρετείτε άλλα συμφέροντα. Υπάρχουν άνθρωποι που πεινάνε την ώρα που εσείς χρηματοδοτείστε. Αφήστε, λοιπόν, τα γέλια και τις ειρωνείες.
Κυρίες και κύριοι συνάδελφοι, σήμερα με αυτή την πράξη, ουσιαστικά δίνεται ένα ακόμη όπλο στα χέρια των δανειστών, το οποίο και βεβαίως είναι ανίσχυρο. 
Επικαλούμαι σε αυτή την Αίθουσα το θέμα της πλειοψηφίας που θα ψηφίσει αυτό το σχέδιο νόμου. Ελπίζετε ότι θα νομιμοποιήσετε αυτό το αντισυνταγματικό σχέδιο νόμου και αυτές τις συμφωνίες με εκατόν πενήντα ένα Βουλευτές; Εσείς οι ίδιοι γνωρίζετε και στο παρελθόν λέγατε και λέγαμε τότε μαζί –και αναφέρομαι στη Νέα Δημοκρατία- ότι οι διεθνείς συμβάσεις θα πρέπει να επικυρώνονται βάσει του άρθρου 28 παράγραφος 2 του Συντάγματος με αυξημένη πλειοψηφία. 
Τι πάτε, λοιπόν, σήμερα να κάνετε; Μέσα στο κουρνιαχτό των παρακρατικών μεθόδων, οι οποίες σε αυτόν εδώ τον τόπο πολλές φορές χρησιμοποιήθηκαν –τα ίδια έλεγαν και στη δολοφονία Λαμπράκη- προσπαθείτε να πάρετε ένα χαρτί συμφωνίας το οποίο νομίζετε ότι θα σας λυτρώσει απέναντι στους δανειστές. Δεν θα το πάρετε και δεν ισχύει. Αυτό είναι δέσμευσή μας και είναι δέσμευση και του ελληνικού λαού.
Εμείς σας καλούμε, καλούμε το σύνολο της Εθνικής Αντιπροσωπείας, να αρνηθεί σήμερα να ψηφίσει αυτό το επαίσχυντο για τη δημοκρατία και την εθνική υπερηφάνεια δήθεν σχέδιο νόμου, το οποίο έρχεται στη Βουλή μέσα σε μία νύχτα για να βάλει το καρφί στο φέρετρο της χώρας. 
Σας καλούμε να απαντήσουμε «όχι» όλοι μαζί. Μαζί με τον ελληνικό λαό, σας καλούμε να αντισταθούμε σε αυτούς που θέλουν την Ελλάδα όχι ένα κυρίαρχο κράτος, αλλά ένα κράτος που έχει παραδοθεί στους δανειστές. Σας λέμε ότι ο ελληνικός λαός απαιτεί και τιμωρία. 
Σταματήστε να καλύπτετε αυτούς που με δόλο οδήγησαν την πατρίδα μας σε αυτήν την κατάσταση. Ελάτε σήμερα να καταψηφίσουμε και την Πέμπτη να παραπέμψουμε εκείνους που δεν απολογούνται πλέον στον ελληνικό λαό αλλά στην ελληνική και ποινική δικαιοσύνη. Εκείνους, οι οποίοι την ώρα που εξαθλίωναν με τις πολιτικές τους τον ελληνικό λαό, τα στικάκια της λίστας Λαγκάρντ τα κράταγαν στα συρτάρια τους. Και εκείνους τους Πρωθυπουργούς, οι οποίοι ενώ εν γνώση τους μπορούσαν να εισπράξουν φόρους από αυτά τα στικάκια και τις πληροφορίες, με εντολή τους απέκρυπταν από τις φορολογικές αρχές τις πληροφορίες αυτές, την ώρα που έχουν γεμίσει οι ποινικές φυλακές με μικροοφειλέτες των 3.000 και των 5.000 ευρώ. 
Αυτή είναι η αλήθεια. Εμείς δεν επιδιώκουμε τον εθνικό διχασμό. Εμείς επιδιώκουμε την εθνική συνοχή και τη δημιουργία ενός εθνικού μετώπου. 
Οι Ανεξάρτητοι Έλληνες, θα κάνουμε τα πάντα για να κινητοποιήσουμε το δημοκρατικό και πατριωτικό τόξο, τις Ελληνίδες και τους Έλληνες που πιστεύουν ότι πρώτα απ’ όλα για να ασκηθούν οποιεσδήποτε πολιτικές, επιβάλλεται να υπάρχει ένα εθνικά κυρίαρχο κράτος. Θα πρέπει να αντισταθούμε όλοι μαζί, γιατί σε λίγο καιρό θα είναι πολύ αργά.
Επειδή υπάρχουν κάποιες συζητήσεις για τον καθορισμό της ΑΟΖ, με τις διατάξεις που περνάνε δεν αποκλείεται ούτε ο εθνικός πλούτος της χώρας. Για να μπορέσουμε να οριοθετήσουμε την ΑΟΖ, που είναι θέση μας, σας λέμε ότι πρέπει να είναι ξεκάθαρο ότι δεν θα παραδοθεί η ελπίδα των παιδιών και των εγγονιών των Ελλήνων. Γιατί ο στόχος τους αυτός είναι. Ο στόχος, είναι να πάρουν την ιδιωτική περιουσία που θα κατασχεθεί, να πάρουν τη δημόσια περιουσία για ένα κομμάτι ψωμί και μετά να παραδώσει η Ελλάδα και να παραλάβουν οι δανειστές τον ορυκτό πλούτο που αποτελεί και τη σωτηρία της χώρας. 
Το βράδυ, στην ονομαστική ψηφοφορία που θα θέσουμε, να σκεφθείτε ότι δεν εκτελείτε κομματικές εντολές. Όλες και όλοι οι συνάδελφοι είστε εκλεγμένοι με εντολή του ελληνικού λαού. Σήμερα το βράδυ, λοιπόν, την ώρα που θα ψηφίσετε, σας προτείνω να το κάνετε σύμφωνα με τη συνείδησή σας και έχοντας υπ’ όψιν σας ότι αύριο είστε προσωπικά υπεύθυνοι απέναντι στους πολίτες που σας επέλεξαν για να τους εκπροσωπείτε. Τότε θα έχετε διατελέσει εθνικό έργο. Αν όχι, δικαιολογίες για κομματική πειθαρχία δεν υπάρχουν ούτε σήμερα ούτε την Πέμπτη. 
Οι δικαιολογίες τελείωσαν. Είστε συμμέτοχοι στις αποφάσεις που θα πάρετε σε όλες τις διαδικασίες που θα επακολουθήσουν.
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"26699"," Κύριε Πρόεδρε, επειδή η φράση σας «αυτή η Κυβέρνηση είναι χειρότερη από την κυβέρνηση Τσολάκογλου», είναι μια δεινή ύβρις κατά των μελών της Κυβέρνησης και κατ’ επέκταση και εκείνων που στηρίζουν την Κυβέρνηση αυτή, θα σας παρακαλέσω να επιτρέψετε να απαλειφθεί από τα Πρακτικά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26700"," Το Προεδρείο δεν προστατεύει τη διαδικασία ούτε του κοινοβουλευτικού ελέγχου ούτε του νομοθετικού έργου. Τουλάχιστον, τη διαδικασία του να φέρουμε την ευθύνη αυτών που λέμε στα Πρακτικά, δεν μπορείτε ακόμα να μας την αφαιρέσετε. Επιμένω σε ό,τι ακριβώς έχω πει.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"26701"," Τότε δίνω την εντολή εγώ να απαλειφθεί η φράση από τα Πρακτικά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26702"," Αφαιρείτε φράση από τα Πρακτικά της Βουλής;","ΠΑΝΑΓΙΩΤΗΣ ΚΑΜΜΕΝΟΣ",181
"26703"," Κάνω χρήση δικαιώματος που μου παρέχει ο Κανονισμός.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26704"," Δεν έχει ξαναγίνει αυτό εδώ μέσα! Τι λέτε, κύριε Πρόεδρε; Θα αφαιρέσετε φράση από τα Πρακτικά της Βουλής;","ΠΑΝΑΓΙΩΤΗΣ ΚΑΜΜΕΝΟΣ",181
"26705"," Κύριε Ψυχάρη, για ποιο λόγο έχετε ζητήσει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26706"," Θα αφαιρέσετε φράση από τα Πρακτικά της Βουλής; Ποιος είστε; Με ποιο άρθρο του Κανονισμού αφαιρείτε από τα Πρακτικά της Βουλής φράση Βουλευτή και Προέδρου κόμματος;","ΠΑΝΑΓΙΩΤΗΣ ΚΑΜΜΕΝΟΣ",181
"26707"," Είναι υβριστική φράση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26708"," Είναι ντροπή πια! Είναι ντροπή ότι καταλύετε τον κοινοβουλευτικό θεσμό!","ΠΑΝΑΓΙΩΤΗΣ ΚΑΜΜΕΝΟΣ",181
"26709"," Παρακαλώ! Να μη γράφεται τίποτα από αυτά που ακούγονται ως κραυγές.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26710"," …..","ΠΑΝΑΓΙΩΤΗΣ ΚΑΜΜΕΝΟΣ",181
"26711"," Κύριε Ψυχάρη, για ποιο λόγο έχετε ζητήσει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26712"," Επί προσωπικού.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26713"," Κύριε Πρόεδρε, θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"26714"," Έχει ζητήσει το λόγο ο κ. Ψυχάρης προ πολλού. 
(Θόρυβος στην Αίθουσα)
Ορίστε κ. Ψυχάρη. Για ποιο λόγο έχετε ζητήσει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26715"," Αν φωνάζουν…","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26716"," Κύριε Πρόεδρε, παρακαλώ να συμβάλλετε στην ευταξία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26717"," …","ΠΑΝΑΓΙΩΤΗΣ ΚΑΜΜΕΝΟΣ",181
"26718"," Κύριε Ψυχάρη, για ποιο λόγο ζητάτε το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26719"," Επί προσωπικού.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26720"," Να ακούσω ποιο είναι το προσωπικό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26721"," Επειδή ο κ. Καμμένος αναφέρθηκε στις επιχειρήσεις που έχω και στις επιχορηγήσεις που λαμβάνουν οι δικές μου επιχειρήσεις, αν ο κ. Καμμένος ήταν πληροφορημένος, θα γνώριζε ότι ουδέποτε είχα καμμία επαγγελματική εμπλοκή…με τον ΔΟΛ.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26722"," Ακούστηκε το ονοματεπώνυμό σας, ώστε να δίνεται το δικαίωμα να μιλήσετε;","ΒΑΣΙΛΕΙΟΣ ΚΑΠΕΡΝΑΡΟΣ",185
"26723"," Βεβαίως.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26724"," Τελειώνετε, κύριε συνάδελφε. Ένα λεπτό έχετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26725"," Ήμουν είκοσι χρόνια διπλωμάτης. Δεν έχω καμμία άλλη επαγγελματική ενασχόληση, αντιθέτως με τον κ. Καμμένο που δεν ξέρω αν έχει εργαστεί ποτέ του. Είναι ένα άτομο που δεν είχε ποτέ του επάγγελμα, ένα άτομο, που ισχυρίζεται ότι μας ψεκάζουν, ένα άτομο, το οποίο προσβάλλει ακόμα και τον Πρόεδρο της Δημοκρατίας αν υπάρχει non paper ή όχι, που ισχυριζόταν πως δεν υπήρχε αλλά στελέχη του κόμματός του αποφαίνονταν ότι υπήρχε…","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26726"," Τελείωσε το προσωπικό σας. Το αναπτύξατε. Τώρα κάνετε και εσείς μια γενική αναφορά που θα προκαλέσει κύκλο συζητήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26727"," Είναι ντροπή να προσβάλλει την ηθική μας τάξη και υπόσταση αλλά υπάρχει πεδίον δόξης λαμπρόν, αν θέλει, να τα βάλει με τα φαντάσματα...","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26728"," Κύριε Ψυχάρη, παρακαλώ. Είπατε αυτό που θέλατε.
Το λόγο έχει ο Υπουργός Υγείας, κ. Λυκουρέντζος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26729"," Κύριε Πρόεδρε, κυρίες και κύριοι συνάδελφοι, την ώρα της μεγάλης δοκιμασίας, αυτού του τύπου οι αντιπαραθέσεις δεν βοηθούν τον τόπο, δεν βοηθούν το λαό. Συνεπώς, η πρώτη έκκληση την οποία κάνω είναι να εγκαταλείψουμε αυτές τις ακραίες, προσβλητικές τοποθετήσεις, οι οποίες δεν συνάδουν με το επίπεδο της δημοκρατίας στην οποία ζούμε.
Κύριε Πρόεδρε, οι τοποθετήσεις οι οποίες προσβάλλουν κατά τρόπο βάναυσο μια δημοκρατικά εκλεγμένη Κυβέρνηση, δεν αποτελούν μόνο ύβρη αλλά αποδεικνύουν ότι κάποιοι επιμένουν όχι μόνο να καταδείξουν την καταγωγή τους αλλά και την αγωγή τους και το κατά πόσο έχει σχέση με τα δημοκρατικά ιδεώδη. 
Φράσεις τύπου: «η Κυβέρνηση είναι μέλη συμμορίας», «εθνικοί μειοδότες», «θα λογοδοτήσετε», «από τη μια ο λαός και από την άλλη οι τραπεζίτες», «κατάπτυστο νομοσχέδιο», «χούντα» γιατί; Γιατί το Σύνταγμα επιτρέπει και αυτήν την πρακτική του νομοθετικού έργου, των πράξεων νομοθετικού περιεχομένου;
Τι είναι, λοιπόν, αυτά, κυρίες και κύριοι συνάδελφοι, όλα αυτά που καταθέτετε εδώ; Είναι το καλύτερο υλικό, για να ζούμε στις μέρες μας πρακτικές βίας, μίσους, διχασμού και κυρίως εξαπάτησης του ελληνικού λαού, προς τον οποίο επιδεικνύεται αισχρή ασέβεια, όταν οι αντιπρόσωποί του αποκρύπτουν την αλήθεια. Δεν άκουσα μέχρι τώρα μια τοποθέτηση που να λέει πώς εξασφαλίστηκαν… τα 52,5 δισεκατομμύρια ευρώ.
(Θόρυβος από την πτέρυγα των Ανεξάρτητων Ελλήνων)
Κοιτάξτε, κύριοι συνάδελφοι, δεν ανησυχώ γι’ αυτού του είδους τις διακοπές, γιατί επαναλαμβάνω ότι η δημοκρατική αγωγή του καθενός εκδηλώνεται με τη στάση του στο Κοινοβούλιο, με τις θέσεις του και τις απόψεις του. Από εκεί και πέρα, λοιπόν, χαρακτηρίζει ο ελληνικός λαός την καθεμιά και τον καθέναν από εμάς. Και περιορίζομαι σ’ αυτό και μόνο, γιατί εκείνοι οι οποίοι καταφεύγουν σε ύβρεις, αποκαλύπτουν απλώς την κενότητα των επιχειρημάτων, το αδιέξοδο στο οποίο βρίσκονται. 
Ετέθη θέμα από εκλεκτό συνάδελφο σε σχέση με το ιδεολόγημα της προσπάθειας την οποία κάνει η Κυβέρνηση. Αλίμονο αν δεν υπήρχε. Είναι οι αλλαγές και οι μεταρρυθμίσεις που θέλουν να φέρουν την Ελλάδα στο κέντρο της ευρωπαϊκής πραγματικότητας και είναι εκείνοι οι οποίοι επιμένουν να συγκρατήσουν την Ελλάδα ακίνητη στην ιστορία, δέσμια του κρατισμού, μια Ελλάδα η οποία δεν μπορεί να προοδεύει. 
Και επιμένω στο θέμα της ιδεολογίας και των αξιών, γιατί κατακτήσαμε ο ελληνικός λαός το προνόμιο να αναδείξουμε την ευρωπαϊκή ιδέα και τον οικουμενικό χαρακτήρα των αξιών μας. Στοιχεία, όμως, όπως η βία, το μίσος, οι απειλές, οι ύβρεις, οι προπηλακισμοί, η τρομοκρατία, συγκροτούν τη βαρβαρότητα απέναντι στον πολιτισμό που κάποιοι την επέλεξαν για να την κάνουν πολιτική τους συμπεριφορά και στάση στο δημόσιο βίο της χώρας. Είναι εκείνοι, οι οποίοι οραματίζονται ότι στις πλατείες και στους δρόμους της εμφύλιας αναμέτρησης, μπορεί να αναζητηθεί το μέλλος της χώρας. Όχι μόνο σφάλλουν πολιτικά αλλά πράττουν και εκτός του ήθους, του μέτρου και της αισθητικής και της υπεροχής του ελεύθερου διαλόγου, καθοριστικών παραμέτρων της ελληνικής συλλογικής πολιτισμικής παράδοσης. 
Κάποιοι οραματίζονται, κυρίες και κύριοι συνάδελφοι, πότε τον «κόκκινο Δεκέμβρη», πότε τον «κόκκινο Γενάρη». Εγώ αυτό το οποίο ξέρω, είναι ότι κόκκινη είναι κάθε χρονιά, επειδή ο Ολυμπιακός κερδίζει το πρωτάθλημα!!! Τα κόκκινα οράματα έχουν ακυρωθεί από τους λαούς.
Και εκεί, κυρίες και κύριοι συνάδελφοι, όπου δυο δεκαετίες πριν, οι γειτονικοί μας λαοί γκρέμισαν με πάταγο τους μύθους οι οποίοι χτίστηκαν πάνω στο όνομα της εργατικής τάξης και της επικυριαρχίας της, στο όνομα της κατοχής των μέσων παραγωγής από τους εργαζόμενους, η Ελλάδα δεν μπορεί να επιστρέψει. Εκεί δηλαδή, που άλλοι λαοί δραπέτευσαν γιατί ήταν δέσμιοι δεσμών του κρατισμού, του δογματικού σοσιαλισμού όπου σε αυτά τα δεσμά δυστυχώς δεν διαφοροποιούνται και παρατάξεις, οι οποίες κατά τα άλλα υπερασπίζονται την ελευθερία και τη δημοκρατία. 
Τι προσφέρει, λοιπόν, σε μία ελεύθερη κοινωνία η οικονομία της αγοράς και η ενίσχυση του ανταγωνισμού; Διότι περί αυτού πρόκειται με την ψήφιση αυτού του νομοσχεδίου. Σπάμε τα δεσμά που χάλκευσε ο κρατισμός, οι ουτοπίες, οι αυταπάτες, όλα αυτά που χρέωσαν τις Ελληνίδες και τους Έλληνες για γενιές και γενιές και σήμερα δεν τολμάτε να καταθέσετε ένα επιχείρημα εναντίον αυτής της πολιτικής, διότι πιστεύετε –αφελώς; Όχι, σκοπίμως; Ναι- ότι κατά αυτόν τον τρόπο εξαπατάτε εύκολα τον ελληνικό λαό. Για ποιο λόγο; Όχι για το μέλλον του τόπου αλλά για να κερδίσετε πρόσκαιρη εκλογική επιρροή. Να την κάνετε τι εν τέλει; Να είμαστε εδώ και την ώρα της κρίσης, αντί και να είμαστε ενωμένοι, να διχάζετε, να τρομοκρατείτε, να απειλείτε; Αυτή είναι η συμβολή όσων θέλουν να έχουν αυτόν τον ιδεολογικό εξοπλισμό; 
   (Χειρoκροτήματα από την πτέρυγα της Νέας Δημοκρατίας)
Και σας ρωτώ. Θέλετε να καταργήσουμε την ελεύθερη ραδιοφωνία και τηλεόραση; Θα καταργήσουμε τις θέσεις των εργαζομένων; Θα τους προσλάβετε στο δημόσιο;","ΑΝΔΡΕΑΣ ΛΥΚΟΥΡΕΝΤΖΟΣ",288
"26730"," Δώστε τους προνόμια ως το ’15.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26731"," Ελεύθερη αγορά τηλεπικοινωνιών. Θα καταργήσουμε τις θέσεις εργασίας; Θα κρατικοποιήσουμε την ελεύθερη τηλεφωνία;","ΑΝΔΡΕΑΣ ΛΥΚΟΥΡΕΝΤΖΟΣ",288
"26732"," Κόψτε συντάξεις και δώστε τους προνόμια.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26733"," Κύριε Κουρουμπλή, σας παρακαλώ πολύ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26734"," Ελεύθερη αγορά ενέργειας. Τι θα κάνετε; Τι απαντάτε; Θα κρατικοποιήσουμε τις εταιρείες …","ΑΝΔΡΕΑΣ ΛΥΚΟΥΡΕΝΤΖΟΣ",288
"26735"," Πουλήστε τα όλα. Δώστε τα στους δανειστές. 
(Θόρυβος στην Αίθουσα, κωδωνοκρουσίες)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26736"," Σας παρακαλώ, αφήστε τον Υπουργό να τελειώσει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26737"," Ας τελειώσει το παραλήρημα της τρομοκρατίας. Αυτή είναι η δημοκρατία.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26738"," Δραπετεύετε καθημερινά από την ευθύνη να απαντήσετε πού θα εξευρεθούν οι πόροι.","ΑΝΔΡΕΑΣ ΛΥΚΟΥΡΕΝΤΖΟΣ",288
"26739"," Αυτή είναι η δημοκρατία!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26740"," Δεν γράφεται στα Πρακτικά τίποτα από τις διακοπές του κ. Κουρουμπλή. 
Κύριε Κουρουμπλή, μην διακόψετε ξανά, σας παρακαλώ. 
Συνεχίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26741"," Κύριε Πρόεδρε, δεν με εντυπωσιάζει η άρνηση ορισμένων συναδέλφων να ακούσουν διαφορετικά επιχειρήματα. Εάν είχαν την ικανότητα να ακούν διαφορετικά επιχειρήματα, το επίπεδο της Βουλής θα ήταν διαφορετικό.
Επανέρχομαι, λοιπόν. Έχει πει για τον μαρξισμό ο Μπερνάρ Ανρί Λεβί, αγαπητός νέος φιλόσοφος, από πολλές πτέρυγες της Βουλής -προσφάτως ήταν και στην Ελλάδα- ότι η μεγαλύτερη απάτη που έστησε πάνω στους πόθους και στις επιθυμίες των λαών ποτέ η ανθρωπότητα, ήταν ο δογματικός σοσιαλισμός. Το μεταφέρω σήμερα διαφορετικά. Είναι η μεγαλύτερη απάτη απέναντι στον ελληνικό λαό αυτές οι έξαλλες τοποθετήσεις με την αποφυγή της ευθύνης να απαντήσετε στο συγκεκριμένο, να πείτε πού θα εξευρεθούν οι πόροι και να εξηγήσετε στον ελληνικό λαό τι θα κάνατε εσείς από αυτήν εδώ τη θέση της Κυβέρνησης για να εξασφαλίσετε τα δισεκατομμύρια, τα οποία απαιτούνται για τις συντάξεις, για τους μισθούς, για τους οποίους κατά τα άλλα χύνετε κροκοδείλια δάκρια. «Αιδώς Αργείοι» μπορούμε να απαντήσουμε εμείς απέναντι σε αυτήν την επιχειρηματολογία, χωρίς να απειλούμε, χωρίς να τρομοκρατούμε, χωρίς να εκβιάζουμε. Γιατί αυτή είναι η δημοκρατία. 
Όμως, αυτή η νέα διαχωριστική γραμμή, την οποία ορθώνετε μεταξύ των πολιτικών δυνάμεων και του ελληνικού λαού είναι η διαχωριστική γραμμή του εφιάλτη. Διότι σήμερα αυτό που χρειάζεται περισσότερο από ποτέ άλλοτε ο ελληνικός λαός είναι ηγέτες που θα του πουν την αλήθεια, ηγέτες οι οποίοι θα επιλέξουν το δύσκολο δρόμο, για να τον οδηγήσουν εκεί που αξίζει, χάριν του ελληνικού πολιτισμού και της συνεισφορά του ελληνικού λαού στις παγκόσμιες και ευρωπαϊκές υποθέσεις, που θυσιάστηκε γι’ αυτές. Χρειάζεται ηγέτες να πουν την αλήθεια και αυτός είναι ο Πρωθυπουργός της χώρας, ο Αντώνης Σαμαράς και οι ηγέτες που στηρίζουν αυτήν την Κυβέρνηση.
Εκείνοι οι οποίοι προτείνουν στον ελληνικό λαό τις εύκολες, τις μαγικές λύσεις θα καταγραφούν στην ιστορία ως οι απόντες από τις κρίσιμες και μεγάλες στιγμές της σύγχρονης ιστορίας. 
Σας ευχαριστώ.
   (Χειρoκροτήματα από την πτέρυγα της Νέας Δημοκρατίας)","ΑΝΔΡΕΑΣ ΛΥΚΟΥΡΕΝΤΖΟΣ",288
"26742"," Ευχαριστούμε, κύριε Υπουργέ. 
Ο Πρόεδρος του ΠΑΣΟΚ κ. Βενιζέλος έχει το λόγο για δώδεκα λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26743"," Κυρίες και κύριοι Βουλευτές, το κλίμα σήμερα είναι βαρύ γιατί η ημέρα ξημέρωσε με την τρομοκρατική επίθεση κατά των γραφείων της Νέας Δημοκρατίας. Εγκληματικές μέθοδοι του υποκόσμου εφαρμόζονται πλέον στο δημόσιο βίο της χώρας. Η βία κλιμακώνεται τις τελευταίες ημέρες συστηματικά εναντίον δημοσιογράφων, εναντίον οικογενειών πολιτικών προσώπων, τώρα εναντίον κομμάτων που είναι δημοκρατικοί και κοινοβουλευτικοί θεσμοί, που είναι αναγκαίοι για τη λειτουργία του πολιτεύματος.
Ενώ, λοιπόν, πρέπει να επιδείξουμε εθνική ενότητα και κοινωνική συνοχή και ενώ πρέπει με τη μεγαλύτερη δυνατή συναίνεση και συστράτευση να καταδικάσουμε, όχι μόνο ως πολιτικό σύστημα, αλλά ως κοινωνία αυτά τα φαινόμενα, παρακολουθούμε δυστυχώς μία άλλη εικόνα, μία αμηχανία φιλική προς πράξεις βίας, ένα φλερτ με εκδοχές βίας, μία ροπή προς τον εγκωμιασμό. Τα έχουμε ζήσει και στο παρελθόν αυτά. Ακούσαμε διάφορους μύθους κλασσικής αριστερής προέλευσης για την τρομοκρατία, για την 17 Νοέμβρη και άλλες εγκληματικές τρομοκρατικές οργανώσεις, αλλά φαίνεται ότι κάποιοι εξακολουθούν να είναι ανιστόρητοι, να μην μπορούν να μιλήσουν με καθαρό και ευθύ λόγο για τα θέματα αυτά, για τη δημοκρατία, το κράτος δικαίου, τη νομιμότητα, την ασφάλεια και τα δικαιώματα των πολιτών.
Πραγματικά, έχω εκπλαγεί όχι από τον κ. Σκουρλέτη, γιατί ο κ. Σκουρλέτης λέει πολλά και διάφορα κατά καιρούς επισήμως ή μη επισήμως, αλλά από το σεβαστό μου Μανώλη Γλέζο, από στελέχη του ΣΥΡΙΖΑ όπως ο κ. Σταθάκης, ότι μπορεί αυτά τα γεγονότα να τα έχουν οργανώσει παρακρατικές δυνάμεις φιλικές προς τη Νέα Δημοκρατία. Αυτό είναι η φιλική προς την τρομοκρατία αμηχανία ενός πολιτικού χώρου. Γιατί; Διότι είναι αιχμάλωτο των διαφόρων ομάδων των συνιστωσών; Γιατί προσδοκά πολιτικά οφέλη από τη βίλα «Αμαλία»; Γιατί το πολιτικό ρεσάλτο για το οποίο μιλάω μέρες τώρα οφείλεται στο γεγονός ότι η χώρα μπορεί να κάνει τη στροφή και θα κάνει τη στροφή, θα σταθεί όρθια, θα ξαναγίνει αυτοδύναμη και ισότιμη. Και δεν το θέλουν όσοι επενδύουν στην καταστροφή, στον θάνατο της χώρας. Και βεβαίως, στην πραγματικότητα, στον εξανδραποδισμό των Ελλήνων, στην εξαέρωση των περιουσιών και εισοδημάτων. Και βέβαια, τώρα γίνεται επίδειξη νοικοκυροσύνης, γιατί η μία ακραία επιλογή οδηγεί στην άλλη, η οποία είναι γραφική και ως έννοια και ως όρος. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Όλες οι δυνάμεις του συνταγματικού τόξου, όλες οι δυνάμεις που πιστεύουν στη δημοκρατία και στο κράτος δικαίου, ανεξαρτήτως των μεταξύ τους διαφωνιών για άλλα θέματα, πρέπει να στρατευθούμε στη καταδίκη της βίας και πρέπει να κινητοποιήσουμε την κοινωνία των πολιτών, γιατί πρέπει η κοινωνική ειρήνη και η εθνική ενότητα να λειτουργήσουν ως εγγυήσεις για την ανάκαμψη της χώρας, για να αλλάξουμε τώρα το κλίμα, γιατί χρειαζόμαστε εμπιστοσύνη, ασφάλεια, σταθερότητα, για να γυρίσει ο τροχός της οικονομίας, για να ανασχέσουμε την ύφεση και την ανεργία.
Επαναλαμβάνω, όμως, ότι δεν χρειάζονται μισόλογα, δεν χρειάζονται αμφιθυμίες. Η μεταρρυθμιστική στρατηγική είναι απαράβατος όρος για να σταθεί η χώρα όρθια -και αυτό αφορά τους πάντες και τα πάντα- για να γίνει η Ελλάδα κανονικό κράτος, κανονική οικονομία, κανονική κοινωνία, κανονική χώρα. 
Εμείς στηρίζουμε την Κυβέρνηση και την κοινοβουλευτική πλειοψηφία, πιστοί στη στρατηγική των διαρθρωτικών αλλαγών, όχι γιατί μας επιβάλλονται έξωθεν, αλλά γιατί είναι εσωτερική, ενδογενής ανάγκη της χώρας, αν θέλουμε να υπάρξει ένα νέο εθνικό παραγωγικό μοντέλο, αν θέλουμε να γίνουμε πραγματικά αυτοδύναμοι και ισοδύναμοι μέσα στην Ευρώπη και την Ευρωπαϊκή Ένωση. Αλλιώς, δεν υπάρχει προοπτική. 
Με αυτό το σκεπτικό στηρίζουμε την προσπάθεια, το νομοσχέδιο, χωρίς τις διατάξεις που είναι εμβόλιμες, δεν έχουν επείγοντα χαρακτήρα, δεν προκύπτουν από τη συμφωνία με τους θεσμικούς μας εταίρους. 
Αναφέρθηκαν οι ομιλητές μας στο χαρακτηριστικό παράδειγμα του Φιλοτελικού Μουσείου. Υπάρχουν και άλλα. Πρέπει η Κυβέρνηση να κάνει μία πράξη σεβασμού προς τη Βουλή, για να μπορέσουμε να πείσουμε -ή εν πάση περιπτώσει να εξαντλήσουμε την προσπάθεια να πείσουμε- τις δυνάμεις της Αντιπολίτευσης. 
Το μείζον θέμα που έχει αναδειχθεί στη συζήτηση αυτή σε σχέση με το νομοσχέδιο και με τις προς κύρωση πράξεις νομοθετικού περιεχομένου το έχουμε ακούσει πολλές φορές και προσωπικά το έχω απαντήσει πολλές φορές. Θίγονται –λέει- τα εθνικά κυριαρχικά δικαιώματα από την προβλεπόμενη να κυρωθεί Σύμβαση με το EFSF. 
Πάνω σε αυτό έχει στηθεί από το Μάιο του 2010 ο καμβάς της πιο ακραίας και φθηνής δημαγωγίας, του λαϊκισμού και της παραπλάνησης του ελληνικού λαού. Υπάρχουν καλόπιστοι πολίτες που παρασύρονται. Υπάρχουν ακόμη και καλόπιστοι Βουλευτές, θα σας έλεγα εγώ. 
Η Σύμβαση αυτή δεν είναι μία εμπορικού χαρακτήρα σύμβαση ανάμεσα σε μία τράπεζα και ένα δανειολήπτη. Εμφανίζεται να είναι μία σύμβαση ανάμεσα στο Μηχανισμό Χρηματοοικονομικής Σταθερότητας, το EFSF και την Ελλάδα. Το EFSF είναι ένας διακρατικός μηχανισμός των κρατών της Ευρωζώνης με μετόχους τα κράτη-μέλη και εγγυητές τα κράτη-μέλη. Πολιτικοί διακανονισμοί, αποφάσεις του Eurogroup και του Ευρωπαϊκού Συμβουλίου βρίσκονται στη βάση αυτής της συμφωνίας. 
Θέλει πολύ μυαλό να σκεφθεί κανείς ότι όπως πετύχαμε το πρώτο μεγάλο κούρεμα –γιατί ναι, είχα την τύχη να είμαι ο Υπουργός που μείωσε το χρέος κατά 110 δισεκατομμύρια και τώρα με την επαναγορά είχαμε δεύτερη μείωση- τώρα όλοι μιλούν για την επικείμενη τρίτη μείωση και του διακρατικού χρέους, αλλά δεν χρειάζεται να συζητάμε τώρα γι’ αυτό, γιατί και αυτό θα γίνει; 
Ας πάμε, όμως, στα δήθεν νομικά επιχειρήματα. Ναι, ισχύει το Αγγλικό Δίκαιο. Ποιο δίκαιο πρέπει να ισχύει; Το δίκαιο του δανειζομένου, για να το αλλάζει στη Βουλή του; Ποια χώρα παίρνει στήριξη από το EFSF ή από το ESM με το δικό της Δίκαιο; Ναι, ισχύει, λοιπόν, το Αγγλικό Δίκαιο. Μάλιστα. Όμως, θα έπρεπε να ξέρετε –και το ξέρετε τουλάχιστον όσοι είστε νομικοί- ότι το Δίκαιο της αναγκαστικής εκτέλεσης είναι πάντα το Δίκαιο του τόπου της εκτέλεσης. 
Στο αναγκαστικό, λοιπόν, τμήμα του Ελληνικού Δικαίου, στους κανόνες Αναγκαστικού Δικαίου που περιλαμβάνονται στο Δίκαιο της αναγκαστικής εκτέλεσης, παραπέμπει ρητά η Σύμβαση. Δεν έχετε δει το προσάρτημα του νομοσχεδίου; Δεν έχετε δει ότι θέτει ως φραγμό τους κανόνες Αναγκαστικού Δικαίου; Οι κανόνες Αναγκαστικού Δικαίου είναι οι κανόνες δημόσιας τάξης, είναι οι κανόνες του Δικαίου της αναγκαστικής εκτέλεσης, είναι το Ελληνικό Δίκαιο, που δεν επιτρέπει καμμία εκτέλεση που αφορά εθνικά κυριαρχικά δικαιώματα ή ορυκτό πλούτο. 
Αν έχει κανείς οποιαδήποτε αμφιβολία ή υπερευαισθησία, η Βουλή των Ελλήνων, δηλαδή ο Έλληνας νομοθέτης, τροποποιώντας το Δίκαιο της αναγκαστικής εκτέλεσης σε σχέση με τα ακατάσχετα που συνδέονται με εθνικό πλούτο και εθνικά κυριαρχικά δικαιώματα, μπορεί αυτό να το διασφαλίσει και ρητά, αν και δεν χρειάζεται. Λένε ψέματα ενσυνειδήτως και αποπλανούν τη συνείδηση του αγαθού και φιλότιμου Έλληνα πολίτη όσοι ισχυρίζονται ότι η Σύμβαση αυτή, παραπέμποντας στο Αγγλικό Δίκαιο, μπορεί να θίξει το φυσικό αέριο, τα κοιτάσματα, τον εθνικό πλούτο, τα πολιτιστικά μνημεία. Έλεος και ντροπή σε τελευταία ανάλυση, γιατί όλοι είμαστε Έλληνες! Είναι δυνατόν να λέγονται αυτά τα λόγια;","ΕΥΑΓΓΕΛΟΣ ΒΕΝΙΖΕΛΟΣ",58
"26744"," Πού διευκρινίζονται αυτά; 
(Θόρυβος στην Αίθουσα)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26745"," Ησυχία, κύριοι συνάδελφοι, σας παρακαλώ! Ας ηρεμήσουμε όλοι!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26746"," Ηρεμήστε! Όχι κοινοβουλευτικούς τραμπουκισμούς σε εμένα!
(Χειροκροτήματα από την πτέρυγα του ΠΑΣΟΚ)
 Καθένας θα λέει τη γλώσσα της αλήθειας, γιατί ο Έλληνας πολίτης έχει ανάγκη να ακούσει σοβαρά και υπεύθυνα πράγματα, τεκμηριωμένα. Το να δηλητηριάζουμε τη συνείδηση του ελληνικού λαού, να τον ταπεινώνουμε δεν βοηθάει ούτε την ανταγωνιστικότητα ούτε την ανάκαμψη της χώρας, γιατί η ψυχολογία είναι το μισό της οικονομίας. 
Έχει, λοιπόν, πολύ μεγάλη σημασία να λέμε αλήθεια, την αλήθεια, γιατί η αλήθεια έχει μία δική της δυναμική σε όλα τα θέματα.","ΕΥΑΓΓΕΛΟΣ ΒΕΝΙΖΕΛΟΣ",58
"26747"," Αρκεί να λέμε την αλήθεια!
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"26748"," Κυρία Κωνσταντοπούλου, σας παρακαλώ! Κύριοι συνάδελφοι, σας παρακαλώ, ησυχία!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26749"," Η αλήθεια είναι αυτή που απαντά σε κάθε είδους παραπλάνηση, αποπλάνηση και σκευωρία. Το πολιτικό ρεσάλτο, λοιπόν, δεν θα περάσει, ούτε με αφορμή την υπόθεση αυτή. 
(Χειροκροτήματα από την πτέρυγα του ΠΑΣΟΚ)","ΕΥΑΓΓΕΛΟΣ ΒΕΝΙΖΕΛΟΣ",58
"26750"," Ευχαριστούμε, κύριε Βενιζέλο. 
Το λόγο έχει ζητήσει ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Λαφαζάνης, για να τριτολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26751"," Θα ήθελα να κάνω ένα σχόλιο, κυρία Πρόεδρε, για την απαράδεκτη παρέμβαση του Προέδρου του ΠΑΣΟΚ. Λυπούμαι πάρα πολύ, αλλά αν ο Πρόεδρος του ΠΑΣΟΚ αναζητεί στο ΣΥΡΙΖΑ φλερτ με τη βία, «κτυπάει λάθος πόρτα». Και πολύ φοβούμαι ότι, όχι απλώς «κτυπάει λάθος πόρτα», αλλά «παίζει και με τη φωτιά», παίζει επικίνδυνα παιχνίδια με τη δημοκρατία.
Δεν υπάρχει κανένα στέλεχος του ΣΥΡΙΖΑ σε οποιοδήποτε επίπεδο που δικαιολόγησε στο παρελθόν, τώρα και ούτε θα δικαιολογήσει στο μέλλον πράξεις αθλιότητας, σαν και αυτές που έγιναν με σφαίρες και γκαζάκια. Αυτό το έχουμε πει σε όλους τους τόνους, προς πάσα κατεύθυνση. 
Δεν είμαστε εμείς που βάζουμε τα ΜΑΤ και κτυπούν τους συνταξιούχους. Δεν είμαστε εμείς που κάνουμε χημικό πόλεμο ενάντια στον ελληνικό λαό. Δεν είμαστε εμείς που με βαρβαρότητα πυροβολούμε ανυποψίαστους πολίτες. Δεν είμαστε εμείς που μεταχειριστήκαμε ποτέ, ακόμα και στα πιο σκοτεινά χρόνια αυτής της χώρας, ακόμα και στην περίοδο της δικτατορίας, τη βία για την ανατροπή της. Άλλοι χρησιμοποίησαν άλλες μεθόδους –δεν τις σχολιάζω- αλλά ποτέ εμείς στην Αριστερά. Η Αριστερά έχει ξεκάθαρες πολιτικές επιλογές σε αυτά τα πράγματα. Αυτές οι αθλιότητες με τα γκαζάκια –τελειώνω, κυρία Πρόεδρε- οι αθλιότητες με τις σφαίρες ξέρετε ότι το μόνο που δεν υπηρετούν, ιδιαίτερα σε αυτήν τη φάση, είναι τις επιδιώξεις και τις πολιτικές στοχεύσεις της Αριστεράς και του ελληνικού λαού. 
Αντίθετα, υπηρετούν εκείνους τους σκοτεινούς κύκλους που θέλουν να αλλάξουν την ατζέντα της πολιτικής ζωής, που θέλουν να θάψουν τη σημερινή συζήτηση, που θέλουν να θάψουν τα κοινοβουλευτικά πραξικοπήματα, που θέλουν να θάψουν ότι η κοινοβουλευτική δημοκρατία μετατρέπεται σταδιακά σε ιδιόμορφη κοινοβουλευτική χούντα. 
Εξυπηρετούν αυτούς τους κύκλους που θέλουν την καταπάτηση μέχρι εξουδετερώσεως, θα έλεγα, της εθνικής κυριαρχίας. Θέλουν να την ξεχάσουμε και να μπουν μπροστά άλλες σκοπιμότητες, άλλες προτεραιότητες, σαν και αυτές που βλέπουμε στα κυρίαρχα μέσα μαζικής ενημέρωσης, τα οποία έχουν θάψει τη σημερινή συζήτηση...
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"26752"," Ολοκληρώστε, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26753"," Τα κυρίαρχα μέσα μαζικής ενημέρωσης δεν λένε κουβέντα για όσα γίνονται πραξικοπηματικά σε αυτήν την Αίθουσα, τα κυρίαρχα μέσα μαζικής ενημέρωσης χρησιμοποιούν τις αθλιότητες με τα γκαζάκια και τις σφαίρες...","ΠΑΝΑΓΙΩΤΗΣ ΛΑΦΑΖΑΝΗΣ",279
"26754"," Κύριε Λαφαζάνη, κλείστε, σας παρακαλώ. Έχετε και τη βασική σας τοποθέτηση, θα τα πείτε και εκεί.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26755"," ...για να τις στρέψουν ενάντια στην Αριστεράς. 
Όσον αφορά τα μαθήματα συνταγματικού δικαίου από τον Πρόεδρο του ΠΑΣΟΚ, του τα επιστρέφουμε. Και θα του έλεγα...","ΠΑΝΑΓΙΩΤΗΣ ΛΑΦΑΖΑΝΗΣ",279
"26756"," Ευχαριστούμε πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26757"," Και θα του έλεγα, όπως θα έλεγα σε όλα τα συγκυβερνώντα κόμματα, να διαβάσουν για άλλη μια φορά την έκθεση του Επιστημονικού Συμβουλίου της Βουλής. 
Θα τους έλεγα, επίσης, αν δεν θέλουν το Επιστημονικό Συμβούλιο της Βουλής, αν «το γράφουν στα παλιά τους τα παπούτσια», τότε για λόγους οικονομίας, καλύτερα να το διαλύσουν, παρά «να γράφουν» τις εκθέσεις του κάθε φορά «στα παλαιότερα των υποδημάτων τους»…","ΠΑΝΑΓΙΩΤΗΣ ΛΑΦΑΖΑΝΗΣ",279
"26758"," Κλείστε, κύριε Λαφαζάνη.
Ζήτησαν το λόγο και άλλοι Κοινοβουλευτικοί Εκπρόσωποι και έτσι πηγαίνει πιο πίσω όλη η συζήτηση. Θέλουν να τοποθετηθούν και άλλοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26759"," Το λέω και για τα υπουργικά έδρανα, το λέω και για τους Κοινοβουλευτικούς Εκπροσώπους και όλους τους συναδέλφους, ότι οι εκθέσεις του Επιστημονικού Συμβουλίου είναι αμείλικτη καταγγελία για το νομοσχέδιο. Είναι πραξικοπηματικό και αντισυνταγματικό.","ΠΑΝΑΓΙΩΤΗΣ ΛΑΦΑΖΑΝΗΣ",279
"26760"," Ευχαριστούμε, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26761"," Και θα έπρεπε να το πάρετε πίσω αμέσως τώρα, αντί να προσπαθείτε να χρεώσετε στην Αριστερά βρώμικα παιχνίδια με τα οποία δεν έχει καμμία απολύτως σχέση. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"26762"," Κύριοι συνάδελφοι, έχουν ανέβει οι τόνοι. Σας παρακαλώ, να χαλαρώσουμε και να ηρεμήσουμε όλοι. Σας παρακαλώ, να μην μιλάτε μεταξύ σας, για να υπάρχει ηρεμία στην Αίθουσα. 
Κύριε Μπούρα, συνεννοηθείτε πιο ήρεμα. Κυκλοφορείτε μέσα στην Αίθουσα. Σας παρακαλώ, μην δίνετε δικαίωμα στο Προεδρείο να σας κάνει παρατήρηση. 
Ο Κοινοβουλευτικός Εκπρόσωπος της Νέας Δημοκρατίας, κ. Βορίδης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26763"," Κυρία Πρόεδρε, η Νέα Δημοκρατία υπέστη σήμερα μία τρομοκρατική επίθεση. Περιμένει κανείς την απερίφραστη και ομόθυμη καταδίκη...","ΜΑΥΡΟΥΔΗΣ ΒΟΡΙΔΗΣ",69
"26764"," Το κάναμε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26765"," Επιτρέψτε μου, κύριε Λαφαζάνη. Είμαι ακόμη στην αρχή.","ΜΑΥΡΟΥΔΗΣ ΒΟΡΙΔΗΣ",69
"26766"," Ναι, αλλά κατατρώτε το χρόνο του κατεπείγοντος για να λέτε...
(Θόρυβος-διαμαρτυρίες από την πτέρυγα της Νέας Δημοκρατίας)","ΖΩΗ ΚΩΝΣΤΑΝΤΟΠΟΥΛΟΥ",272
"26767"," Σας παρακαλώ, κυρία Κωνσταντοπούλου. 
Ο καθένας μπορεί να λέει ό,τι σκέφτεται. Μπορεί να έχει δίκιο ή μπορεί να έχει και άδικο, αλλά δεν μπορούμε να πεταγόμαστε έτσι. Υπάρχει μία διαδικασία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26768"," Πόσο μάλλον όταν δεν έχει αρχίσει να μιλάει ακόμα.","ΜΑΥΡΟΥΔΗΣ ΒΟΡΙΔΗΣ",69
"26769"," Σωστά, κύριε Βορίδη. 
Ορίστε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26770"," Επανέρχομαι, λοιπόν, και λέω ότι περιμέναμε την απερίφραστη και ομόθυμη καταδίκη της συγκεκριμένης ενέργειας από το σύνολο των παρατάξεων που υπάρχουν στην Αίθουσα. Εν μέρει, έγινε, αλλά μόνο εν μέρει. Γιατί εγώ, κύριε Λαφαζάνη...","ΜΑΥΡΟΥΔΗΣ ΒΟΡΙΔΗΣ",69
"26771"," (Δεν ακούστηκε)","ΠΑΝΑΓΙΩΤΗΣ ΛΑΦΑΖΑΝΗΣ",279
"26772"," Σας παρακαλώ, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26773"," Θα σας θέσω ένα απλό ερώτημα. Η Νέα Δημοκρατία είναι κόμμα που έχει φίλιες παρακρατικές δυνάμεις, που μάλιστα συνδέονται με το συγκεκριμένο περιστατικό; Απάντηση σ' αυτό που είπε ο κ. Γλέζος το πρωί από την πλευρά του ΣΥΡΙΖΑ, ναι ή όχι;","ΜΑΥΡΟΥΔΗΣ ΒΟΡΙΔΗΣ",69
"26774"," Δεν είπε αυτό.","ΠΑΝΑΓΙΩΤΗΣ ΛΑΦΑΖΑΝΗΣ",279
"26775"," Μην απαντάτε έτσι. Θα πάρετε το λόγο και θα απαντήσετε κατά τη διαδικασία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26776"," Είπε ξεκάθαρα, δυστυχώς, αυτό το πράγμα. Και γι’ αυτό λέω ότι πάλι σήμερα αντί «να πούμε τα σύκα-σύκα», μπαίνουμε σε μία διαδικασία....","ΜΑΥΡΟΥΔΗΣ ΒΟΡΙΔΗΣ",69
"26777"," (Δεν ακούστηκε)","ΠΑΝΑΓΙΩΤΗΣ ΛΑΦΑΖΑΝΗΣ",279
"26778"," Σας παρακαλώ, κύριε Λαφαζάνη.","ΜΑΥΡΟΥΔΗΣ ΒΟΡΙΔΗΣ",69
"26779"," Ηρεμήστε λίγο, κύριε Λαφαζάνη. Να κρατήσουμε μία σχετικά υποτυπώδη διαδικασία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26780"," Έλεος τώρα!","ΠΑΝΑΓΙΩΤΗΣ ΛΑΦΑΖΑΝΗΣ",279
"26781"," Σας παρακαλώ. Δεν πρέπει να υπάρχει το Προεδρείο, αφού ο καθένας μιλάει όποτε θέλει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26782"," Σας ερωτώ συγκεκριμένα. Τα πράγματα είναι απλά. Θα αρχίσουμε τώρα να λέμε ότι αυτό έχει επικοινωνιακές επιπτώσεις αποπροσανατολισμού; Τα είπε και ο κ. Καμμένος. Ποιος είναι ο ωφελούμενος; Είναι η Κυβέρνηση και η Νέα Δημοκρατία, άρα να σκεφτούμε ότι ενεργοποιούνται οι παρακρατικές δυνάμεις, γιατί ωφελούμενος είναι η Κυβέρνηση; Αυτά λέτε απέναντι στην τρομοκρατία; Η τρομοκρατία έχει μία απλή θέση, την καταδικάζεις και τελειώνει η συζήτηση. Δεν αρχίζουν από πίσω παραφυάδες, εξηγήσεις, επεξηγήσεις, υποσημειώσεις και αστερίσκοι!
Παρεμπιπτόντως, επειδή την αναπαράγετε τώρα αυτήν τη θεωρία, μπορείτε να μας πείτε έναν παρακρατικό που συνελήφθη και ο οποίος σήμερα είναι κρατούμενος; Έχουμε κρατούμενους καταδικασμένους και υπόδικους για τις υποθέσεις της τρομοκρατίας. Μπορείτε να μας πείτε έναν παρακρατικό;","ΜΑΥΡΟΥΔΗΣ ΒΟΡΙΔΗΣ",69
"26783"," Υπάρχει ιστορία σε αυτόν τον τόπο με τους παρακρατικούς.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26784"," Κύριε Κουρουμπλή, δεν θα πάω στο 1950. Κάθε φορά που μιλάμε για το σήμερα, μας μιλάτε για το 1980, το 1970, το 1940...","ΜΑΥΡΟΥΔΗΣ ΒΟΡΙΔΗΣ",69
"26785"," Υπάρχει ιστορία…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26786"," Κύριε Κουρουμπλή, σας παρακαλώ. Αυτά που λέτε δεν καταγράφονται, να το ξέρετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26787"," Σήμερα, μπορείτε να μας πείτε κάτι ξεκάθαρο; Το ξεκάθαρο είναι ένα και απλό.","ΜΑΥΡΟΥΔΗΣ ΒΟΡΙΔΗΣ",69
"26788"," ...","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26789"," ...η απερίφραστη καταδίκη της τρομοκρατίας χωρίς παραφυάδες. 
Ειλικρινά, κυρία Πρόεδρε, λέω ξανά -και τελειώνω- το εξής. Μέσα σε αυτήν την Αίθουσα πρέπει να ακούγεται αυτό με ξεκάθαρο τρόπο, ώστε να μην αναπτύσσεται η ρητορική της βίας, η ρητορική του μίσους. Σήμερα, ακούσαμε από Πρόεδρο κόμματος να λέει ότι η Κυβέρνηση είναι χειρότερη από την κυβέρνηση Τσολάκογλου! Αυτό δεν είναι εις επίρρωση των τρομοκρατικών ενεργειών; Δεν τις εγκρίνει εμμέσως; 
Άρα, λοιπόν, να τελειώνουμε με το τι θέλουμε να κάνουμε με αυτόν τον τόπο. Έχει ευθύνες και η Αντιπολίτευση, δεν έχει μόνο η Κυβέρνηση, για τη δημοκρατική ομαλότητα. 
Ευχαριστώ, κυρία Πρόεδρε. 
(Χειρoκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"26790"," Κύριοι συνάδελφοι, να κατέβουν λίγο οι τόνοι, επειδή μας παρακολουθούν και νέα παιδιά από τα άνω δυτικά θεωρεία. 
Έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Η αρχή της δεδηλωμένης από τον Τρικούπη στο σήμερα» που οργανώνει το Ίδρυμα της Βουλής, είκοσι πέντε μαθητές και μαθήτριες και τρεις εκπαιδευτικοί από το 8ο Γυμνάσιο της Αθήνας.
Η Βουλή σάς καλωσορίζει. Καλή χρονιά και καλή πρόοδο.
(Χειροκροτήματα από όλες τις πτέρυγες της Βουλής)
Το λόγο έχει ο Κοινοβουλευτικός Εκπρόσωπος του ΠΑΣΟΚ κ. Χρυσοχοΐδης.
Κύριοι συνάδελφοι, σας παρακαλώ. Κρατήστε λίγο την ένταση που μπορεί να έχετε μέσα σας. Παρακαλώ να ηρεμήσουμε όλοι. 
Κύριε Χρυσοχοΐδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26791"," Κυρίες και κύριοι συνάδελφοι, πριν από λίγη ώρα δημιουργήθηκε ένταση πάλι στην Αίθουσα, με την προσπάθεια του Προέδρου της Βουλής να απαλείψει από τα Πρακτικά μία φράση που ανέφερε ο κ. Καμμένος, ο Πρόεδρος των Ανεξάρτητων Ελλήνων. 
Η δική μας θέση είναι να παραμείνει στα Πρακτικά, γιατί ο τόπος μας είναι μικρός και γνωριζόμαστε πολύ καλά μεταξύ μας μέσα και έξω απ’ αυτήν την Αίθουσα, για να παραμείνει ως αρνητική παρακαταθήκη αυτού του είδους η ρητορική. Γιατί συνδυάστηκε και με μία άλλη ρητορική, την οποία επιχείρησαν ορισμένοι από το πρωί εδώ. Την κάνουν, βέβαια, χρόνια αυτή τη δουλειά.
Κυρία Πρόεδρε, εδώ συμβαίνει κάτι πρωτοφανές. Όσοι επιχειρούν τρομοκρατικές ενέργειες, βγάζουν προκηρύξεις, λένε ποιοι είναι, ομολογούν στις δίκες τη συμμετοχή τους πολλές φορές σε αυτές τις πράξεις, έχουν ονοματεπώνυμο, δικάζονται. Εδώ μέσα όμως, κάποιοι συνεχίζουν να μιλάνε για παρακρατικούς. 
Αυτό λέγεται αποπροσανατολισμός. Να ξεκαθαρίσουμε μία και καλή όλοι μας εδώ μέσα τη θέση μας απέναντι σε ένα φαινόμενο που δεν τιμά, επαναλαμβάνω, την Ελλάδα. Είναι η μοναδική χώρα στην Ευρώπη, που φιλοξενεί τέτοιο φαινόμενο τα τελευταία σαράντα πέντε χρόνια. Δεν τιμά την ελληνική δημοκρατία αυτό το φαινόμενο. 
Επειδή εγώ δεν θέλω να ενοχοποιήσω κανέναν, δέχομαι πολύ καλόπιστα όλα αυτά που είπε ο κ. Λαφαζάνης στο πρώτο μέρος της τοποθέτησής του, απαντώντας στον Πρόεδρο μας τον κ. Βενιζέλο. Το δεύτερο μέρος, τι το θέλατε; Εκεί που πάτε να πείτε το γνωστό, έρχεστε στη συνέχεια, μιλάτε για τα ΜΑΤ, για την κρατική τρομοκρατία, για το χημικό πόλεμο κ.λπ., αυτά που εσείς θέλετε να τα ονομάζετε τρομοκρατία. Μόλις τα ακούτε αυτά, συνεπαίρνεστε. 
Άκουσα επίσης, για το ταμείο ξεπουλήματος της δημόσιας περιουσίας. Μα, ξεπούλησε το δημόσιο καμμιά περιουσία; Έγινε καμμιά διαδικασία; Πήραμε καμμιά απόφαση; Αυτή η ρητορική όμως στη συνέχεια οδηγεί χιλιάδες πολίτες να παρασύρονται και να οδηγούνται στο φανατισμό και στη βία. Αν θέλετε τέτοια δημοκρατία, ο ελληνικός λαός δεν τη θέλει. 
Εγώ δεν ενοχοποιώ κανένα, επαναλαμβάνω. Δέχομαι πολύ καλόπιστα κι ευθέως και ειλικρινώς αυτούς, οι οποίοι τοποθετούνται κατά της βίας. 
Επίσης, θα ήθελα να πω και κάτι άλλο: Δεν είναι κουφιοκεφαλάκηδες αυτοί, όπως τους ονομάζουν κάποιοι ή τρελοί ή γραφικοί. Αυτοί είναι δολοφόνοι που αφαιρούν ανθρώπινες ζωές. 
Να εξηγούμαστε, λοιπόν. Έχουμε να κάνουμε μ’ ένα φαινόμενο, το οποίο είναι βλαπτικό για την ανθρώπινη ζωή, χύνεται αίμα ανθρώπινο. Έχουμε να κάνουμε μ’ ένα φαινόμενο που δυσφημίζει και αμαυρώνει την εικόνα της χώρας στο εξωτερικό κι αποθαρρύνει τους επενδυτές, αποθαρρύνει την ανάπτυξη της χώρας. 
Γι’ αυτό, λοιπόν, μία πρέπει να είναι η προσπάθεια, πέρα από τη φραστική καταδίκη: Πρέπει να ενισχύσουμε όλοι μαζί τις δυνάμεις που είναι εντεταλμένες στην έρευνα και στην καταστολή αυτών των φαινομένων, ούτως ώστε πολύ γρήγορα να αποδοθούν αυτοί οι κύριοι στη δικαιοσύνη. 
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΜΙΧΑΗΛ ΧΡΥΣΟΧΟΪΔΗΣ",554
"26792"," Ευχαριστούμε, κύριε Χρυσοχοΐδη.
Το λόγο έχει ζητήσει ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26793"," Ευχαριστώ πολύ, κυρία Πρόεδρε.
Πριν ακόμα πάρουμε στα χέρια μας τα Πρακτικά της εναρκτήριας συνεδρίασης, δυστυχώς, βλέπουμε –κι επιβεβαιωνόμαστε πλήρως- ότι δεν αρκεί απλώς η καταδίκη –όσο κατηγορηματική κι αν είναι, κυρία Πρόεδρε και κυρίες και κύριοι συνάδελφοι- αν δεν συνοδεύεται από ανάλογες πρακτικές συμπεριφορές. 
Κυρίες και κύριοι συνάδελφοι, όταν ακούγεται μέσα σ’ αυτήν την Αίθουσα η λέξη «Κυβέρνηση Τσολάκογλου» και «δοσίλογοι», να θυμίσω ότι την περίοδο εκείνη ενομιμοποιούντο κάποιοι να τους δολοφονήσουν. Και σωστά τότε. 
Σήμερα, εν καιρώ δημοκρατίας έχετε συνειδητοποιήσει, όσοι χρησιμοποιείτε τέτοιες εκφράσεις, ότι νομιμοποιείτε αυτό που έγινε χθες με τα καλάζνικοφ, ναι ή όχι; 
Όταν ακούγονται μέσα σ’ αυτήν την Αίθουσα, κυρία Πρόεδρε, φράσεις όπως: «ληστοσυμμορία η Κυβέρνηση», υπάρχει κάποιος που να μπορεί να υιοθετήσει σοβαρά αυτές τις εκφράσεις και να έρχεται εκ των υστέρων και να εκδίδει κατηγορηματικές καταδίκες της τρομοκρατίας; 
Κυρίες και κύριοι συνάδελφοι, εάν συνεχιστεί αυτή η κατάσταση δεν θα βγει κανένας αλώβητος. Δεν χρειάζεται ν’ αναφέρω ιστορικά παραδείγματα. Στο τέλος, όταν θα χτυπήσει η πόρτα καθενός από εμάς εδώ, δεν θα υπάρχει κανένας να υπερασπιστεί αυτόν που θα βάλλεται», σύμφωνα με το γνωστό ποίημα του Μπέρτολτ Μπρέχτ.
Σκεφτείτε ότι αυτή τη στιγμή διακυβεύεται η κοινωνική συνοχή, όχι απλά σε επίπεδο επιβίωσης…","ΝΙΚΟΛΑΟΣ ΤΣΟΥΚΑΛΗΣ",520
"26794"," Η φράση είναι του πάστορα Νιμάγερ, κύριε Τσούκαλη, όχι του Μπρεχτ.","ΟΛΓΑ-ΝΑΝΤΙΑ ΒΑΛΑΒΑΝΗ",48
"26795"," Από τον Μπρεχτ, κυρία συνάδελφε. Εγώ, κυρία Βαλαβάνη, το ξέρω από τον Μπρέχτ.","ΝΙΚΟΛΑΟΣ ΤΣΟΥΚΑΛΗΣ",520
"26796"," Σας παρακαλώ, ολοκληρώστε, κύριε Τσούκαλη.
Κυρία Βαλαβάνη, μη διακόπτετε, γιατί μακρηγορούμε και χάνουμε χρόνο πολύτιμο για τους συναδέλφους. Θα πάρετε το λόγο, αν θέλετε να πείτε κάτι, αλλά όχι με αυτόν τον τρόπο.
Συνεχίστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26797"," Αυτό, λοιπόν, που πρέπει να γίνει κατανοητό και κυρίως, κυρίες και κύριοι συνάδελφοι, από την Αριστερά –γιατί δεν έχω την απαίτηση να γίνει κατανοητό από τον κ. Καμμένο- είναι ότι μέγιστο διακύβευμα είναι το να οδηγηθεί η κοινωνία συντεταγμένη -με ό,τι μπορεί να σημαίνει αυτό- στη διέξοδο από την κρίση. Εάν αυτό δεν το πετύχουμε, τότε δεν υπάρχει καμμία ελπίδα γι’ αυτόν τον τόπο.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"26798"," Κι εγώ ευχαριστώ.
Το λόγο έχει ζητήσει ο κ. Χρήστος Παππάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26799"," Κυρία Πρόεδρε, έχω ζητήσει το λόγο.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26800"," Συγγνώμη, κύριε Κουΐκ, ειλικρινά δεν σας είδα που μου ζητήσατε το λόγο και δεν με βοήθησε και η Γραμματεία. Θα πάρετε το λόγο αμέσως μετά τον κ. Παππά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26801"," Με συγχωρείτε, έχω ζητήσει το λόγο εδώ και τόση ώρα.","ΠΑΝΑΓΙΩΤΗΣ ΛΑΦΑΖΑΝΗΣ",279
"26802"," Πρέπει, όμως, να τοποθετηθούν όλοι οι Κοινοβουλευτικοί Εκπρόσωποι. Δεν ξέρω τι θα πει ο κ. Παππάς. Μπορεί ν’ απαντήσει και σε αυτά. Δεν ξέρω τι θα πει ο κύριος συνάδελφος. Μετά θα πάρετε κι εσείς το λόγο. Τουλάχιστον, όμως, να μη μονοπωλείτε εσείς τη συζήτηση. Υπάρχουν κι άλλοι συνάδελφοι που θέλουν να μιλήσουν. 
Πάντως, με τη συντεταγμένη διαδικασία που προσπαθούμε να κάνουμε, περιμένουν κι άλλοι συνάδελφοι Βουλευτές να τοποθετηθούν επί του νομοσχεδίου κι όχι επί των γκαζακίων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26803"," Είναι πολύ σοβαρή υπόθεση. Δεν περιοριζόμαστε στα γκαζάκια.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26804"," Κυρία Πρόεδρε…","ΠΑΝΑΓΙΩΤΗΣ ΛΑΦΑΖΑΝΗΣ",279
"26805"," Εν πάση περιπτώσει, το Προεδρείο έχει αυτή τη θέση. 
Κύριε Παππά, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26806"," Θέλω να κάνω την εξής επισήμανση: Επειδή είστε πολύ ευαίσθητοι –κι όλοι καταδικάσαμε τις πράξεις βίας από πρωίας- στο θέμα της βίας, θέλω να πω ότι είστε τουλάχιστον υποκριτές, διότι τις βομβιστικές επιθέσεις εναντίον νομίμου πολιτικού κόμματος, όπως είναι η Χρυσή Αυγή –πέντε κιλά δυναμίτιδα- και στην οδό Σωκράτους και τώρα στον Ασπρόπυργο, την καταστροφή καταστήματος Βουλευτή μας, την επαγγελματική του καταστροφή, ουδείς βρέθηκε μέσα σ’ αυτή την Αίθουσα να έχει την ευαισθησία να την καταδικάσει. 
Εν πάση περιπτώσει, εμείς είπαμε και το πρωί ότι την πράξη αυτή την καταδικάζουμε. Κι επανερχόμεθα…","ΧΡΗΣΤΟΣ ΠΑΠΠΑΣ",418
"26807"," Λάθος κάνετε. Εμείς την καταδικάσαμε.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"26808"," Κυρία Παπακώστα, φτάνει να μιλάτε, πια. Και άλλοι συνάδελφοι θα ήθελαν να τοποθετηθούν. Γιατί διακόπτετε και κάνουμε συζήτηση εμπρηστική; Σας παρακαλώ.
Κύριε Παππά, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26809"," Έλεος! 
Επειδή είπατε για παρακράτος, εγώ θα πω ότι η Νέα Δημοκρατία εκ των πραγμάτων δεν έχει τη δυνατότητα να χρησιμοποιήσει εξωθεσμικούς μηχανισμούς παρανόμους, πρώτον, γιατί έχει τους θεσμικούς μηχανισμούς. Στα χέρια της είναι και η ΕΥΠ, η Υπηρεσία Πληροφοριών και η κρατική ασφάλεια, η οποία να σημειώσουμε ότι προμηθεύθηκε κι αυτή βαλιτσάκι παρακολουθήσεων, παρανόμως. Αυτό έχει περάσει στα ψιλά. Πλέον, έχουν και οι ασφαλίτες βαλιτσάκι παρακολουθήσεων. 
Δεν θα είχε, λοιπόν, τη δυνατότητα αυτό το κόμμα, το βαλτωμένο –για εμάς- της λεγόμενης Κεντροδεξιάς να κάνει τέτοια πράγματα, απλώς και μόνο, διότι είναι απολύτως ανίκανο. 
Αυτό, όμως, δεν ακυρώνει το ότι στην Ελλάδα λειτουργούν παράλληλα, όπως πολύ καλά ξέρετε, γιατί στην πολιτική είστε, και άλλοι μηχανισμοί αποσταθεροποίησης, οι οποίοι λέγονται «Μυστικές Υπηρεσίες», λέγονται «ξένοι πράκτορες» κι οι οποίοι ωφελούνται από την ελληνική κρατική διάλυση, αλλά και από την κατασκευή εμφυλιοπολεμικού κλίματος. 
Υπάρχουν τέτοια παραδείγματα δημιουργίας κρίσεων από ξένα κέντρα, όπως ήταν η ακύρωση της υποτιθέμενης φιλορωσικής ενεργειακής πολιτικής του κουρασμένου ηγέτη της Νέας Δημοκρατίας το 2008. Φιλορωσική πολιτική δεν κάνεις, αλλά εκ των πραγμάτων την ακυρώνεις, όταν βάζεις Υπουργό, άνδρα ή γυναίκα, σε νευραλγικά πόστα να προωθήσει αυτήν την πολιτική. 
Είπαμε, λοιπόν, ότι μπορεί να είμαστε πλέον θεατές ενός νέου κουρασμένου αρχηγού της κυβερνητικής παράταξης. 
Εν πάση περιπτώσει, ο μηχανισμός αυτός που λέγεται κράτος είναι και ανίκανος και επικίνδυνος. Είναι ανίκανος, πρώτον, διότι είναι υποταγμένος στα ξένα συμφέροντα και στους δανειστές. Ο μηχανισμός αυτός είναι υποταγμένος στην τρόικα. Είναι, όμως και ανίκανος, ειδικότερα σε ό,τι αφορά τον ελληνικό λαό. 
Εσείς, η κυβερνητική παράταξη, δεν μπορείτε δώσετε αίσθημα ασφάλειας στον ελληνικό λαό. Δεν μπορείτε να χτυπήσετε το έγκλημα και τη διαφθορά, διότι αποτελείτε μέρος του εγκλήματος και της διαφθοράς. Είστε όλοι μέσα σε μια συμμορία. Καλώς ειπώθηκε. Είτε γράφεται αυτό είτε δεν γράφεται στα Πρακτικά, αυτό δεν μας ενδιαφέρει. Είστε μέλη μιας συμμορίας: «SIEMENS», λίστα Λαγκάρντ, προμήθειες. Τι είναι όλα αυτά, αν δεν είναι συμμορία και μαύρο χρήμα; Έχουμε επεμβάσεις στη δικαιοσύνη. 
Εσείς που μιλάτε περί νόμου, είστε οι κύριοι εκφραστές της ανομίας. Οι αναρχικοί, οι «επαναστάτες», αυτοί οι «γιαλαντζί» επαναστάτες «του γλυκού νερού» παιδιά πλουσίων οικογενειών είναι των βορείων προαστίων και γιοι Βουλευτών και πολιτικών και δικαστικών. Αυτά είναι τα δικά σας παιδιά. Οι αναρχικοί είναι τα δικά σας παιδιά και όχι οι ανύπαρκτοι δαπίτες. 
Οι κυβερνήσεις του μεταπολιτευτικού κατεστημένου, της Νέας Δημοκρατίας και του ΠΑΣΟΚ, –και στη θέση του να βάλουμε το Γεώργιο Παπανδρέου, αλλά μπορούμε να βάλουμε και τον ταξιδιάρη Αρχηγό της Αξιωματικής Αντιπολίτευσης,- δηλαδή, αυτές οι κυβερνήσεις της Δεξιάς και της Αριστεράς, για εμάς αποτελούν τις δύο ξεχωριστές απόψεις του αυτού νομίσματος. Γιατί; Γιατί έχουν τις ίδιες ευθύνες για το κατάντημα της χώρας και για την παράδοση της εθνικής ανεξαρτησίας, έχουν τις ίδιες ευθύνες για τη δυστυχία του ελληνικού λαού, έχουν τις ίδιες ευθύνες για την απεμπόληση των κυριαρχικών μας δικαιωμάτων, που θα οδηγούσαν σε μία οικονομική αυτοτέλεια, όπως είναι τα δώδεκα μίλια, όπως είναι η Αυτόνομη Οικονομική Ζώνη. 
Αντί αυτές οι δυνάμεις την ύστατη ώρα να προσπαθήσουν να βοηθήσουν την πατρίδα, να σώσουν τη χώρα από την καταστροφή, βλέπουμε με τις πολιτικές τους να οδηγούν τη χώρα με μαθηματική ακρίβεια, με γεωμετρική πρόοδο, με ταχύτατους, δηλαδή, ρυθμούς, στην ολική και άνευ όρων παράδοση. 
Με τα ίδια πρόσωπα συνδιαλέγεται και η Αριστερά και η Δεξιά. Και εννοώ τον κ. Σόιμπλε. Τα ίδια πρόσωπα προσκυνούν και η Νέα Δημοκρατία και το ΠΑΣΟΚ και η Δημοκρατική Αριστερά και ο ΣΥΡΙΖΑ. Τους ίδιους αφέντες έχετε. Νομίζετε ότι δεν τα βλέπει αυτά ο ελληνικός λαός;
Παρατηρείται το εξής οξύμωρο, που το είδαμε προχθές με τον κ. Στουρνάρα: Οι υποστηρικτές των απόψεων Σόιμπλε, οι Υπουργοί και οι Βουλευτές της τροϊκανής Κυβέρνησης, όλοι αυτοί που «γλείφουν» -πολιτικά εννοώ- σε κάθε περίπτωση τη φράου Μέρκελ, τον υπερπρωθυπουργό, την υπερκαγκελάριο της Ελλάδος, να έρχονται και να καταγγέλλουν τον κ. Τσίπρα ως συνομιλητή του Σόιμπλε, καταγγελία, δηλαδή, που θα πρέπει να στείλει τον ελληνικό λαό στον ψυχαναλυτή.
Η καταγγελία σας αυτή δεν απευθύνεται, βέβαια, στον ελληνικό λαό, αλλά απευθύνεται, κυρίως, στους γερμανούς, απευθύνεται στην ίδια την κ. Μέρκελ και με αυτόν τον τρόπο που καταγγέλλετε τον κ. Τσίπρα, που πήγε να δει το Σόιμπλε, είναι σαν να της λέτε: «Ξέρετε, δεν είναι αυτός. Εμείς είμαστε οι καλύτεροι. Εμείς θα κάνουμε πιο καλά τη «βρώμικη δουλειά». Μην τον ακούτε αυτόν. Αυτός είναι όψιμος, εμείς είμαστε οι αυθεντικοί».
Πράγματι, σήμερα διαδραματίζεται μία κορυφαία στιγμή του ελληνικού δράματος. Ολοκληρώνεται με την εκχώρηση της εθνικής κυριαρχίας με το να υπογράψετε σήμερα ότι η Ελλάδα δεν μπορεί να παρεμποδίσει μία ενδεχόμενη συντριπτική κατάσχεση ή αναγκαστική εκτέλεση, σε περίπτωση που η χώρα δεν θα δυνηθεί να αποπληρώσει τα δάνεια που λαμβάνει από την τρόικα. Αυτή είναι η ουσία.
Σήμερα, λοιπόν, πολλοί ομιλητές πριν από μένα είπαν ότι «παραχωρείτε την εθνική κυριαρχία». Είναι, βέβαια, μια κυριαρχία, η οποία από τα κόμματά σας -και από τη Νέα Δημοκρατία και από το ΠΑΣΟΚ- έχει εκχωρηθεί μεταπολιτευτικά προ πολλού, κομμάτι-κομμάτι 
Επειδή υπάρχει, κυρία Πρόεδρε, μία αγωνία αν αυτά που λέει ο κάθε Βουλευτής γράφονται στα Πρακτικά ή δεν γράφονται στα Πρακτικά, ξέρετε ότι τα Πρακτικά τα γράφετε, τα απαλείφετε. Όμως, κι εμείς τα Πρακτικά τα γράφουμε, όπως τα γράφει και ο ελληνικός λαός. Η φωνή μας δεν φιμώνεται. Το μέλλον, όπως ξέρετε, δεν εξαρτάται από τα Πρακτικά, εξαρτάται από τη δύναμη και τη θέληση του λαού. Αυτό το ξέρετε, το γνωρίζετε και τρέμετε τον ελληνικό λαό. Τον ελληνικό λαό με όλα αυτά που γίνονται μέσα εδώ θέλετε να καθυποτάξετε.
Εγώ, ως μέλος της Χρυσής Αυγής, ως εθνικιστής, σας λέω ότι η πατρίδα δεν πωλείται, δεν αγοράζεται. Αν νομίζετε ότι οι Έλληνες θα σταθούμε αμέτοχοι στους δανειστές όταν θα έλθουν να μας πάρουν τον εθνικό μας πλούτο, δηλάδή τα σπίτια μας, τη γη μας, «είστε βαθιά νυχτωμένοι». Δεν γνωρίζετε, όπως δεν γνωρίζουν και οι δανειστές, το τι σημαίνει Έλληνας και τότε είναι –για να χρησιμοποιήσω και μία έκφραση ενός άλλου Βουλευτή- που πραγματικά, «θα τους πάρει και θα τους σηκώσει» και εσάς μαζί.
Θα σταθώ στην απαράδεκτη έκφραση εκ μέρους του Υπουργείου Οικονομικών ότι «η σημερινή ψήφιση αποτελεί προαπαιτούμενο για την αποδέσμευση των 9,2 δις.», μια δόσης επιπλέον, δηλαδή. Καμμία έκτακτη ανάγκη, καμμία τρόικα, κανένας ανθέλληνας τοκογλύφος Σάιλοκ δεν μπορεί να δεσμεύσει την πατρίδα μας, δεν μπορεί να στείλει στο σκλαβοπάζαρο το λαό μας για 9,2 δισεκατομμύρια.
Είναι ψευδές ότι θα χρεοκοπήσουμε. Είμαστε ήδη χρεοκοπημένοι. Και ο κ. Άδωνις Γεωργιάδης το γράφει στο twitter του: «Αν δεν πάρουμε αυτά τα λεφτά, δεν χρεοκοπούμε». Με αιματηρούς τόκους και με δάνεια δανείζεστε στο όνομα του λαού. Νομίζει ο κόσμος ότι αυτά μας τα χαρίζουν; Δεν μας τα χαρίζουν. 
Με αυτούς, λοιπόν, τους εκβιασμούς, δηλαδή: «ελάτε παιδιά να πάρουμε τη δόση, γιατί σε λίγο δεν θα μπορούμε να πληρώσουμε μισθούς και συντάξεις, δεν θα έχουμε φάρμακα, δεν θα έχουν τρόφιμα τα σούπερ-μάρκετ, τα ράφια θα είναι άδεια, ο κόσμος θα χτυπιέται στους δρόμους» και με αυτές, λοιπόν, τις χολιγουντιανές εικόνες ταινιών καταστροφής εκφοβίσατε τον κόσμο. Χτίσατε, λοιπόν, μία πολιτική του τρόμου. Ο μόνος απρόβλεπτος παράγοντας σε αυτήν την πολιτική του τρόμου είναι ο ελληνικός λαός, το ανυπότακτο του Έλληνα.
Στη σημερινή ψηφοφορία –συμβολικό είναι αυτό- δεν εκχωρείτε εθνική κυριαρχία. Την έχετε εκχωρήσει -όπως είπα- από πολλού και λέτε: «Ναι». Έχετε ένα άλλοθι σήμερα. Αυτό κάνετε. Δεν είναι η εκχώρηση κατ’ ουσίαν, είναι να έχετε ένα άλλοθι μελλοντικό και να λέτε, οι επόμενες κυβερνήσεις: «Δεν μπορούμε να κάνουμε κάτι άλλο, αφού είναι υπογεγραμμένο, το υπογράψαμε, είναι νόμος του κράτους, τιμάμε την υπογραφή μας, όπως λέει και ο αρχηγός της Αξιωματικής Αντιπολίτευσης, που μέχρι πρότινος ήταν μέγας αντιμνημονιακός και τώρα τιμάει και την υπογραφή και λέει σε συνεντεύξεις ότι «οι ελληνικές κυβερνήσεις έχουν συνέχεια».
 Κυρίες και κύριοι, πολλοί ομιλητές πριν από μένα έχετε αποδείξει ότι είστε δεινοί χειριστές της γλώσσας. Ξέρετε ότι η ελληνική γλώσσα είναι πολύ πλούσια γλώσσα. Στο δένδρο των ιαπετικών γλωσσών, όπως λέγεται, είναι ο κορμός, είναι η αρχή. Υπάρχουν, λοιπόν, στην ελληνική γλώσσα πολλές πλούσιες εκφράσεις. Υπάρχει η λέξη «αργυρώνητος», υπάρχει η λέξη «οσφυοκάμπτης», υπάρχει η λέξη «προδότης». Υπάρχουν λέξεις, λοιπόν, που –όπως γνωρίζετε- χρησιμοποιεί ο ελληνικός λαός για να περιγράψει τα κόμματά σας του σάπιου μεταπολιτευτικού κατεστημένου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Παρακαλώ, θα ήθελα την ανοχή σας. Εγώ θα πάρω και το τρίλεπτο που μου αναλογεί και δεν θα μιλήσω ξανά.
Εγώ κάνω, λοιπόν, έκκληση στους Βουλευτές, ιδίως της κυβερνητικής παράταξης, να μην ψηφίσουν, να ακούσουν τη φωνή της συνείδησής τους. Πιστεύω ότι πολλοί από μέσα τους σε κατ’ ιδίαν συζητήσεις γνωρίζουν και βλέπουν πού οδηγεί την πατρίδα μας η κυβερνητική πολιτική. Ας μην ψηφίσουν και ξέρετε γιατί να μην ψηφίσουν; Ας το δουν και ωφελιμιστικά, «για την πάρτη» τους. Γιατί αν δεν ψηφίσουν σήμερα, ενδεχομένως θα εξιλεωθούν στα μάτια των ψηφοφόρων τους στις περιοχές τους και, ενδεχομένως, θα το χρησιμοποιήσουν και αυτό ως ένα όπλο και να πουν ότι «έχουμε την ελπίδα να επανεκλεγούμε, ακόμα και ως ανεξάρτητοι». Επανεκλογή Βουλευτού της κυβερνητικής παράταξης στην περιοχή του και με αυτήν την ψηφοφορία δεν πρόκειται να γίνει ξανά. 
Όσο για την κυβερνώσα Αριστερά, παράγει πάντα ένα εθνομηδενιστικό λόγο. Άκουσα με μεγάλη προσοχή τον ομιλητή σας. Έρχεστε, λοιπόν, να ακυρώσετε το παρελθόν σας. Δεν μιλάτε εδώ με εθνικό συναίσθημα. Δεν μιλάτε για πατρίδα. Δεν μιλάτε για θρησκεία. Δεν μιλάτε για οικογένεια. Αυτά τα έχετε ακυρώσει. Αυτά είναι αστικά υπολείμματα. Τουλάχιστον, τιμήστε το αριστερό σας παρελθόν. Από αριστεροί, από προστάτες των αδυνάτων, του εργάτη, του αγρότη, του μικρομεσαίου, των προλεταρίων, όπως λέει η ιδεολογία σας, έχετε γίνει οι εκφραστές της πιο ανέντιμης, της πιο σάπιας, της πιο πλουτοκρατικής καπιταλιστικής πολιτικής. Αυτοί είστε. Δεν τιμάτε το παρελθόν σας. Ακούτε, πλέον, τα αντάρτικα στην πισίνα σας και στις επαύλεις σας. Με αυτά θρέφεστε.
Διάφοροι Βουλευτές των κυβερνητικών παρατάξεων, λοιπόν, έχουν βάλει κάποιες «κόκκινες γραμμές». Εγώ τους καλώ να βάλουν σήμερα μια «κόκκινη γραμμή» και να πουν: ως εδώ. 
Ψηφίζετε νόμους, οι οποίοι εξαθλιώνουν τον Έλληνα. Καταργείτε κατ’ ουσίαν τη Βουλή. Εγώ σας καλώ, τη Βουλή να την κάνετε συμβουλευτική επιτροπή. Έχετε παρελθόν. Γνωρίζετε περί συμβουλευτικών επιτροπών. Γονείς, συγγενείς δικών σας Βουλευτών, ήταν στη συμβουλευτική επιτροπή του Παπαδοπούλου.
Ρίξτε τις μάσκες. Καταργήστε τη Βουλή και κάντε μια συμβουλευτική επιτροπή. Αυτό δεν κάνατε σήμερα με το πολυνομοσχέδιο; Εμείς δεν πήγαμε στην επιτροπή, γιατί δεν θέλουμε να τη νομιμοποιήσουμε. Είμαστε παρόντες στη διαδικασία και θα ψηφίσουμε ένα μεγάλο «όχι», το οποίο είναι συμβολικό. Θα μπορούσαμε να μην ψηφίσουμε και καθόλου, να το κάνουμε έτσι, να το σκίσουμε. Για τα κουρελόχαρτα είναι. Αφού κόπτεστε για τα Πρακτικά, βάλτε στα Πρακτικά τα κομματάκια για να μείνουν.
(Στο σημείο αυτό ο Βουλευτής κ. Χρήστος Παππάς σκίζει το προαναφερθέν έγγραφο)
Κύριοι, η σημερινή ψηφοφορία είναι άκυρη. Γνωρίζετε ότι ο λαός στο μέλλον θα το ακυρώσει. 
Η Χρυσή Αυγή, εκφράζοντας τις υγιείς δυνάμεις του ελληνικού λαού, κάνει το καθήκον της, όπως αρμόζει σε έναν Έλληνα και σε έναν Χρυσαυγίτη. Η ιστορία δείχνει ότι τα συντάγματα, οι νόμοι, τα Πρακτικά, τα κομματάκια που πήραν οι κυρίες εδώ –δεν το κάνω απαξιωτικά για εσάς και για το έργο σας- έρχονται και παρέρχονται. Από τις απειλές σας, από αυτό που κάνετε στον ελληνικό λαό γνωρίζετε ότι κάποια στιγμή θα θερίσετε θύελλες. 
Στριμώχνεστε τώρα εδώ στη Βουλή, στο Εντευκτήριο για να βγάλετε μια φωτογραφία με τον Αρχηγό σας, μπας και εξασφαλίσετε την επόμενη εκλογή σας. 
(Διαμαρτυρίες από την πτέρυγα της Νέας Δημοκρατίας και του ΠΑΣΟΚ)
Σύντομα θα στριμώχνεστε στα ειδικά δικαστήρια και στα ανακριτικά γραφεία. Ο λαός θα σας τιμωρήσει. 
Γράψτε ό,τι θέλετε στα Πρακτικά. Δεν μας ενδιαφέρει. Εμείς από αυτό το Βήμα θα λέμε πάντα τη φωνή του λαού και τη φωνή της αλήθειας.","ΧΡΗΣΤΟΣ ΠΑΠΠΑΣ",418
"26810"," Κύριε Παππά, όπως και να έχει όμως, εγώ ως Πρόεδρος της Βουλής και εκπροσωπώντας όλους τους Βουλευτές, οφείλω να πω, για να καταγραφεί στα Πρακτικά, ότι οι παρόντες Βουλευτές αυτής της Βουλής εκπροσωπούν τον ελληνικό λαό με ό,τι μπορεί να σημαίνει αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26811"," Με ψέματα! Βγήκαν με ψέματα, κυρία Πρόεδρε.","ΧΡΗΣΤΟΣ ΠΑΠΠΑΣ",418
"26812"," Και είναι υπόλογοι απέναντι στον ελληνικό λαό και γι’ αυτά που ψηφίζουν και γι’ αυτά που δεν ψηφίζουν και γι’ αυτά που λένε και γι’ αυτά που δεν λένε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26813"," Κυρία Πρόεδρε, θα ήθελα το λόγο.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26814"," Κύριε Κουΐκ, με συγχωρείτε, αλλά μέσα στην ένταση δεν σας είδα πριν. 
Έχετε το λόγο, λοιπόν, για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26815"," Κυρία Πρόεδρε, δεν θα παρέμβω ως Κοινοβουλευτικός Εκπρόσωπος μέσα στα έξι λεπτά που δικαιούμαι. Απλά θα ήθελα να κάνω μια παρέμβαση.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26816"," Κύριε Κουΐκ, ως Κοινοβουλευτικός Εκπρόσωπος παίρνετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26817"," Σύμφωνοι, κυρία Πρόεδρε, αλλά θέλω να κάνω μια παρέμβαση.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26818"," Σας κατάλαβα, κύριε Κουίκ. 
Έχετε, λοιπόν, το λόγο για να μας πείτε ό,τι θέλετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26819"," Θα ήθελα να πω απλά και μόνο ότι εμείς οι Ανεξάρτητοι Έλληνες οραματιζόμαστε κάπως διαφορετικά τα πράγματα τώρα που έκλεισε οριστικά και αμετάκλητα ο μεταπολιτευτικός κύκλος. Οραματιζόμαστε μία Ελλάδα η οποία θα κάνει βήματα προς τα εμπρός, όπως τα θέλει ο Έλληνας πολίτης. Μπήκε για λίγα λεπτά ο Πρόεδρος του ΠΑΣΟΚ κ. Βενιζέλος και ήταν αρκετά για να μεταθέσει πάλι την ατζέντα της συζήτησης εκεί που το θέλει η ημέρα.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26820"," (δεν ακούστηκε)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26821"," Οπότε, αντιλαμβάνεστε ότι δεν μπορούμε να συγκεντρωθούμε πάνω σ’ αυτό που αφορά τον ελληνικό λαό και σ’ αυτό που λέμε μετ’ επιτάσεως, δηλαδή πολύ απλά στην άρση της ασυλίας και στο ξεπούλημα της χώρας. Εμείς, ξέρετε, δεν οραματιζόμαστε να προχωρήσουμε ούτε με τσεκούρια ούτε με μπαλτάδες στα χέρια μας, αλλά ούτε και ονειρευόμαστε να προχωρούμε έχοντας και τρομοκρατικά χτυπήματα και εναντίον των κομμάτων. Και αυτό το εννοώ. 
Και στο κάτω-κάτω της γραφής, ο Πάνος Καμμένος ήταν εκείνος που σε νεαρή βουλευτική ηλικία τα έβαλε μ’ αυτά τα καθάρματα της «17 Νοέμβρη» με το βιβλίο που έγραψε. Και ήταν εκείνος που συνήθως καθόταν εκεί πίσω και όταν μιλούσε τις πρώτες εποχές -τις αντιμνημονιακές του Αντώνη Σαμαρά- και έβγαζε πύρινους λόγους, τον χειροκροτούσε όλη η πτέρυγα της Νέας Δημοκρατίας. 
Και από εκεί και πέρα, κυρία Πρόεδρε, πραγματικά μου κάνει πολύ μεγάλη εντύπωση το ποιοι μιλούν. Μιλούν εκείνοι που έτρεχαν να υπερασπιστούν το Μαζοκόπο; Πρόκειται για απλά πράγματα, για πολύ απλά πράγματα. 
Κυρία Πρόεδρε, οι Ανεξάρτητοι Έλληνες έχουν το δικαίωμα στο λόγο. Και τα Πρακτικά δεν είναι μόνο της Βουλής, αλλά είναι και Πρακτικά της ιστορίας. Η παρέμβαση του Προεδρείου της Βουλής στο πρόσωπο του συναδέλφου σας, νομίζω ότι ήταν έξω από τη λογική που λέει ότι ο Βουλευτής εκφράζεται ελεύθερα, ανεξάρτητα με το αν κάποιοι θέλουν να τον καταδικάσουν. Εδώ είναι ένα ελεύθερο Βήμα. 
Από εκεί και πέρα, απευθυνόμενος προς τους συναδέλφους, θα έλεγα το εξής: Ξέρετε πολλοί από εμάς, οι περισσότεροι από εμάς –για να μην πω όλοι- είμαστε άνθρωποι που προχωρήσαμε μόνοι μας. Δεν είχαμε ούτε τζάκια πίσω από τις πλάτες μας ούτε μπαμπάδες πίσω από τις πλάτες μας ούτε μαμάδες πίσω από τις πλάτες μας. 
Γι’ αυτό, λοιπόν, θα θερμοπαρακαλέσω όταν το Προεδρείο απευθύνεται στους Ανεξάρτητους Έλληνες, να το κάνει με λίγο περισσότερη προσοχή. 
Σας ευχαριστώ πολύ.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26822"," Ευχαριστούμε, κύριε Κουΐκ. 
Επανερχόμαστε τώρα στον κατάλογο των ομιλητών. 
Το λόγο έχει ο κ. Ιορδάνης Τζαμτζής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26823"," Κύριε Κουίκ, επειδή αναφέρεστε μόνο για τους Ανεξάρτητους Έλληνες, θα ήθελα να σας πω ότι πολλοί σ’ αυτήν την Αίθουσα δεν «είχαν πλάτες», όπως δεν είχαν και γονείς. Άρα, λοιπόν, αυτό το δικαίωμα δεν το έχετε μόνο εσείς.","ΙΟΡΔΑΝΗΣ ΤΖΑΜΤΖΗΣ",498
"26824"," Το επικροτώ, λοιπόν, ειλικρινά, κύριε συνάδελφε.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26825"," Κυρίες και κύριοι συνάδελφοι, έχουμε μία οργανωμένη συζήτηση. Και το λέω αυτό, γιατί άκουσα τον κ. Μαρκόπουλο να ρωτάει γιατί έχουμε δεκαπέντε ομιλητές. Έχουμε, λοιπόν, μια οργανωμένη συζήτηση και συζητούμε ένα σχέδιο νόμου, το οποίο έχει έξι πράξεις νομοθετικού περιεχομένου. Είναι παράνομη η διαδικασία; Όχι, βέβαια. Καθόλου! Παρ’ όλα αυτά, όλες οι πτέρυγες της Αντιπολίτευσης που ανέβηκαν στο Βήμα, είπαν αυτό το πράγμα.
Συζητούμε μια σειρά από σοβαρά θέματα. Συμπεριλαμβάνονται και ρυθμίζονται θέματα, που αφορούν την παρακολούθηση και την ορθή εκτέλεση των δημόσιων προϋπολογισμών. Ρυθμίζονται θέματα, τα οποία έχουν σχέση με τις αποκρατικοποιήσεις, θέματα που αφορούν τη Γενική Γραμματεία Δημοσίων Εσόδων. Επίσης, ρυθμίζονται θέματα διαδικασιών του ΕΣΠΑ, θέματα του ΕΤΕΑΝ, όσον αφορά τις χορηγήσεις κεφαλαίων στις μικρομεσαίες επιχειρήσεις, του ΟΣΕ, της ΓΑΙΑΟΣΕ, των ΕΛΤΑ, του ΗΔΙΚΑ και το θέμα της επαναγοράς των ομολόγων. Πρόκειται για μέτρα, τα οποία φέρνουν πραγματικές αλλαγές, μέτρα που είναι μέσα στα πλαίσια των μεταρρυθμίσεων, που έπρεπε να έχουν γίνει χρόνια τώρα. 
Τόσα χρόνια η Αριστερά κρατούσε αιχμάλωτη την οικονομία με τις κινητοποιήσεις και τις καταλήψεις. Κλείνατε επιχειρήσεις, χωρίς να σας ενδιαφέρουν τι θα γίνουν οι εργαζόμενοι, μιλούσατε και μιλάτε για κρατικοποιήσεις, χωρίς να λέτε πού θα βρείτε τα λεφτά για την οικονομία. 
Επίσης, στελέχη σας τονίζουν συνεχώς ότι θα λογοδοτήσουμε. Τι εννοείτε; Καθημερινά, μέσα και έξω από αυτήν την Αίθουσα, λογοδοτούμε στους πολίτες. Αυτό εννοείτε ή κάτι άλλο;","ΙΟΡΔΑΝΗΣ ΤΖΑΜΤΖΗΣ",498
"26826"," Πάντα αυτό!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26827"," Άκουσα τον κ. Λαφαζάνη να λέει κι άλλα. Τελικά, εσείς δεν αλλάζετε μυαλό. Μόλις έπεσαν τα ποσοστά σας, αρχίσατε να αποκηρύσσετε τους «μπαχαλάκηδες». Όμως, μέχρι πρότινος πηγαίνατε μάρτυρες υπεράσπισής τους στην Αστυνομία και στα δικαστήρια. 
Ειπώθηκε από Βουλευτή του ΣΥΡΙΖΑ ότι υπάρχουν παρακρατικές δυνάμεις φίλα προσκείμενες στη Νέα Δημοκρατία. Να προσέχετε τι λέτε. Δεν καταδικάζετε ευθέως την τρομοκρατία. «Κλείνετε το μάτι» στην τρομοκρατία; Στοχοποιείτε κόμματα.","ΙΟΡΔΑΝΗΣ ΤΖΑΜΤΖΗΣ",498
"26828"," Εσείς πώς συνδέετε αυτό το χώρο μ’ αυτά που γίνονται σήμερα, κύριε συνάδελφε;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26829"," Κύριε Κουρουμπλή, σας παρακαλώ πολύ μη διακόπτετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26830"," Εσείς πραγματικά δεν βάζετε μυαλό. Έτσι δεν θα «χτυπηθεί» ποτέ η τρομοκρατία. Όταν πριν από κάποια χρόνια όλα τα κόμματα διαδήλωσαν έξω, στο Σύνταγμα, τη θέλησή τους να αντιμετωπιστεί η τρομοκρατία, τότε χτυπήθηκε η τρομοκρατία. Ο Παύλος Μπακογιάννης και οι άλλοι που δολοφονήθηκαν, δολοφονήθηκαν αφού είχαν στοχοποιηθεί από εφημερίδες, οργανώσεις και κόμματα. 
Και για να έρθουμε και σε κάποια άλλα θέματα, άκουσα τον κ. Τσακαλώτο να λέει ότι παρατηρητήριο οικονομικής αυτοτέλειας, τα ΣΔΙΤ, σημαίνει συρρίκνωση της δημοκρατίας. Δηλαδή, δεν θέλετε νοικοκύρεμα της οικονομίας. 
Μας χαρακτηρίσατε μανιακούς του ελέγχου. Είναι δυνατόν να τα λέτε αυτά; Είναι δυνατόν να θέλετε να γίνετε κυβέρνηση σ’ αυτόν τον τόπο και να λέτε ότι δεν πρέπει να υπάρχει νοικοκύρεμα της χώρας; Τι οικονομία θέλετε; Το ερώτημα είναι απλό. 
Βγαίνουν τα στελέχη σας και λένε ότι θα πάρουμε πίσω τα λιμάνια –ο κ. Δρίτσας, το πρωτοκλασάτο στέλεχός σας- θα πάρουμε πίσω τον ΟΤΕ, θα πάρουμε πίσω τη ΔΕΗ. Θυμίζετε τον Ανδρέα Παπανδρέου που έλεγε «έξω από το ΝΑΤΟ, έξω από την ΕΟΚ, όλα θα τα κρατικοποιήσουμε». Με ποια λεφτά θα τα πάρετε πίσω; Φορολογώντας ξανά τους Έλληνες πολίτες; 
Πήγατε στην Αργεντινή και είδατε «το χάλι το μαύρο» που έχει η χώρα. Τη μία στιγμή βγαίνατε εσείς και λέγατε «τι ωραία που είναι» και την άλλη γίνονταν οι λεηλασίες στα μαγαζιά. 
Και τώρα λέτε: «για να πάμε να δούμε το φως το αληθινό, πάμε προς τον Σόιμπλε, να πάμε προς τη Γερμανία. Αυτοί έχουν λεφτά.»
Υποκρισία, κύριοι του ΣΥΡΙΖΑ. Επειδή σας ακούω και διαρρηγνύετε τα ιμάτιά σας –σκίζετε τα ρούχα σας, για να καταλαβαίνουν και οι χωριανοί μου τι λέω- είστε εναντίον της φορολόγησης των πισίνων της πολυτελούς διαβίωσης, των αυτοκινήτων από 2.000 κυβικά και άνω, των σκαφών, των τεράστιων σπιτιών;","ΙΟΡΔΑΝΗΣ ΤΖΑΜΤΖΗΣ",498
"26831"," Τώρα το θυμηθήκατε;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26832"," Σίγουρα είστε εναντίον;
Γιατί είχατε μέχρι και Αρχηγό, τον πλουσιότερο Βουλευτή μέσα στο Κοινοβούλιο. Και πάρα πολλούς που έχετε μέσα στις τάξεις σας, πραγματικά το μόνο αριστερό που έχουν, είναι να το λένε, γιατί η τσέπη και το μυαλό τους λειτουργεί δεξιά. 
Όσον αφορά τη Χρυσή Αυγή, μας κατηγορήσατε, κυρίες και κύριοι συνάδελφοι από τη Χρυσή Αυγή, ότι εμείς στήσαμε το σκηνικό. Νισάφι, πρέπει να ντρέπεστε!","ΙΟΡΔΑΝΗΣ ΤΖΑΜΤΖΗΣ",498
"26833"," Δεν είπαμε τέτοιο πράγμα.","ΗΛΙΑΣ ΠΑΝΑΓΙΩΤΑΡΟΣ",385
"26834"," Τι προτείνετε;","ΙΟΡΔΑΝΗΣ ΤΖΑΜΤΖΗΣ",498
"26835"," Αντιθέτως, εμείς το καταδικάσαμε.","ΗΛΙΑΣ ΠΑΝΑΓΙΩΤΑΡΟΣ",385
"26836"," Σας παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26837"," Όταν η Αστυνομία δεν έδερνε αλύπητα, τότε ήσασταν στο 0,5%, ήσασταν ένα γκρουπούσκουλο. Μετά τους θανάτους στη MARFIN, πήρατε τα πάνω σας. 
Είναι γεγονός ότι τα άκρα επικοινωνούν σε λογικές, ταυτίζονται σε λογικές και σε πρακτικές. Γι’ αυτό έχω ξαναπεί ότι ο ΣΥΡΙΖΑ με το να χαϊδεύει ή «να κάνει στραβά μάτια»…","ΙΟΡΔΑΝΗΣ ΤΖΑΜΤΖΗΣ",498
"26838"," Μετά τη συναίνεση.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26839"," Κύριε Κουρουμπλή, σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26840"," Σας παρακαλώ.","ΙΟΡΔΑΝΗΣ ΤΖΑΜΤΖΗΣ",498
"26841"," Κατά τα άλλα ζητάτε συναίνεση; Μπράβο.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26842"," (δεν ακούστηκε)
(Θόρυβος στην Αίθουσα)","ΜΑΡΙΑ-ΧΡΥΣΟΥΛΑ ΓΙΑΤΑΓΑΝΑ",104
"26843"," Ο ΣΥΡΙΖΑ, λοιπόν, με το «να κάνει τα στραβά μάτια» στους «μπαχαλάκηδες» και τους διάφορους καταληψίες με στειλιάρια και αντιασφυξιογόνες μάσκες και μπουκάλια για μολότοφ, εσάς ζωντανεύουν, εσάς δυναμώνουν, εσάς υποστηρίζουν εμμέσως πλην σαφέστατα. Όχι σαφώς, σαφέστατα.
Γι’ αυτό, ίσως, όταν αποχώρησε η Χρυσή Αυγή προχθές στην επιτροπή, συνάδελφοι από το ΣΥΡΙΖΑ εξουσιοδότησε εσάς για να συνεχίσετε. 
Κατά τα άλλα, υπάρχει ένας θεατρινισμός από του Βήματος αυτού και λόγια παχιά.","ΙΟΡΔΑΝΗΣ ΤΖΑΜΤΖΗΣ",498
"26844"," Εσείς…","ΗΛΙΑΣ ΠΑΝΑΓΙΩΤΑΡΟΣ",385
"26845"," Άκουσα λάσπη προς κάθε κατεύθυνση. Άκουσα από τον κ. Παναγιώταρο να λέει «fast track να πάρετε τα λεφτά», την ώρα που ξέρετε ότι δήμευση περιουσιακών στοιχείων, γίνονται μόνο από τα δικαστήρια.
Εγώ όμως, σε αυτή την προσπάθειά σας να απαξιώσετε τους Έλληνες Βουλευτές, όλο το προσωπικό της Βουλής, βρίζοντας τους, συκοφαντώντας τους, θέλω να σας ρωτήσω ευθέως κάτι: Εσείς από πού βρίσκετε τα λεφτά; Από τα δικά σας λεφτά;","ΙΟΡΔΑΝΗΣ ΤΖΑΜΤΖΗΣ",498
"26846"," Θα σας πούμε αμέσως.","ΙΩΑΝΝΗΣ ΛΑΓΟΣ",274
"26847"," Είσαστε είκοσι άτομα, από δύο χιλιάρικα να δίνατε, θα ήταν σαράντα χιλιάδες. 
Πολλά από τα μέλη σας δεν έχουν, ιδιαίτερα αυτήν την περίοδο της κρίσης, ούτε να φάνε. Άρα, λοιπόν, πρέπει να έχετε από πίσω σας κάποιους χορηγούς να σας τα χώνουν…","ΙΟΡΔΑΝΗΣ ΤΖΑΜΤΖΗΣ",498
"26848"," Λάθος!","ΙΩΑΝΝΗΣ ΛΑΓΟΣ",274
"26849"," … ή παίρνετε…","ΙΟΡΔΑΝΗΣ ΤΖΑΜΤΖΗΣ",498
"26850"," Τον Μπόμπολα!","ΙΩΑΝΝΗΣ ΛΑΓΟΣ",274
"26851"," Μπορεί τον Μπόμπολα και όποιον θέλετε! Δεν ξέρω, εσείς τα λέτε!","ΙΟΡΔΑΝΗΣ ΤΖΑΜΤΖΗΣ",498
"26852"," Καραγκιόζη!
(Θόρυβος στην Αίθουσα)","ΠΟΛΥΒΙΟΣ ΖΗΣΙΜΟΠΟΥΛΟΣ",155
"26853"," Κύριοι συνάδελφοι, θα πάρει το λόγο ο Εκπρόσωπος σας και θα τοποθετηθεί σε ό,τι θέλει.
Κύριε Τζαμτζή,τελειώνετε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26854"," ‘Η παίρνετε επιχορηγήσεις από το κράτος, τις οποίες …","ΙΟΡΔΑΝΗΣ ΤΖΑΜΤΖΗΣ",498
"26855"," … Και τις επιστρέφουμε πίσω σε αυτούς που το έχουν ανάγκη.","ΗΛΙΑΣ ΠΑΝΑΓΙΩΤΑΡΟΣ",385
"26856"," Κύριε Παναγιώταρε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26857"," Τότε να απαντήσετε, κύριε Παναγιώταρε, πού βρίσκετε τα λεφτά και στήνετε εγκαταστάσεις, στήνετε γραφεία, στήνετε οργανώσεις, χρηματοδοτείτε οργανώσεις. Απαντήστε!","ΙΟΡΔΑΝΗΣ ΤΖΑΜΤΖΗΣ",498
"26858"," Θα σας απαντήσουμε!","ΗΛΙΑΣ ΠΑΝΑΓΙΩΤΑΡΟΣ",385
"26859"," Από τον Μπόμπολα!","ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ",338
"26860"," Κύριε Τζαμτζή, ολοκληρώστε παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26861"," Όχι, μισό λεπτό κυρία Πρόεδρε.","ΙΟΡΔΑΝΗΣ ΤΖΑΜΤΖΗΣ",498
"26862"," Ναι, αλλά απλώς έχετε υπερβεί το χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26863"," Ακούσατε τον κ. Καμμένο να μιλάει για παραχώρηση εθνικής κυριαρχίας. 
Ακούω συνεχώς θα μας βρίζει ο κ. Καμμένος -εγώ δεν θα πέσω σε αυτό το επίπεδο- μίλησε για εθνική μειοδοσία, για Τσολάκογλου και τα λοιπά.
Αυτούς που καταγγέλει ο κ. Καμμένος, έρχεται στη συνέχεια και τους ζητάει να μην καταψηφίσουν. Αυτό που πρέπει να πω είναι προφανώς ότι ο κ. Καμμένος βρίσκεται σε σύγχυση. 
Για να ξεκαθαρίσουμε τα πράγματα, λοιπόν, δεν υπάρχει καμμία περίπτωση να περάσουν κάποια θέματα. Το δίκαιο αναγκαστικής εκτέλεσης είναι ελληνικό δίκαιο. Εάν υπάρξει διαφορά, φυσικά και θα συζητηθεί στο Λουξεμβούργο, γιατί εκεί είναι η έδρα του EFSF. Από εκεί και πέρα, λοιπόν, ας μαζέψει ο κ. Καμμένος κάποιους συνάδελφους, οι οποίοι πραγματικά δεν τιμούν πρώτα απ’ όλα τον εαυτό τους, με τους χαρακτηρισμούς που εκτοξεύουν. 
Εμείς, κυρίες και κύριοι συνάδελφοι, προχωρούμε μπροστά με μεταρρυθμίσεις. Δεν μας πτοούν ούτε οι «μπαχαλάκηδες» ούτε οι τρομοκράτες ούτε οι απειλές ότι: «θα λογοδοτήσετε», θα κάνετε το ένα ή θα κάνετε το άλλο. Προσπαθούμε και αγωνιζόμαστε να σώσουμε την Ελλάδα. 
Και ο κόσμος, παρά τις δυσκολίες που περνάει, ξέρει ότι τα μέτρα και οι αλλαγές είναι μονόδρομος, γι’ αυτό δεν δίνει μπροστά τη Νέα Δημοκρατία στις μετρήσεις. Το καταλάβατε;","ΙΟΡΔΑΝΗΣ ΤΖΑΜΤΖΗΣ",498
"26864"," Κυρία Πρόεδρε, θα ήθελα το λόγο.","ΧΡΗΣΤΟΣ ΠΑΠΠΑΣ",418
"26865"," Σας ευχαριστούμε, κύριε Τζαμτζή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26866"," Θα μου επιτρέψετε να πω ότι θα πρέπει όλοι, λίγο να προσέξουμε τις εκφράσεις μας. Γιατί όσο ο ένας μιλάει σκληρά και τοποθετείται έτσι απαξιωτικά, για να πλήξει και τις ιδέες και πρόσωπα, και το Προεδρείο έρχεται σε δύσκολη θέση, αλλά κυρίως εκτιθέμεθα γενικότερα στον ελληνικό λαό, για άλλη μια φορά. 
Κύριε Παππά, ζητήσατε το λόγο. Ορίστε έχετε το λόγο για δύο λεπτά, σας παρακαλώ, για να προχωρήσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26867"," Ούτε δύο λεπτά, κυρία Πρόεδρε. Εγώ θα είμαι συντομότερος. 
Είναι πραγματικά και για τη Νέα Δημοκρατία ανήκουστο και παράξενο -δηλαδή για τους ανθρώπους αυτούς, τους οποίους το κόμμα τους χρωστάει εκατομμύρια σε τράπεζες, είναι εξαρτημένο από τις τράπεζες, όπως είναι εξαρτημένο και από τον ξένο παράγοντα- κάποιοι άνθρωποι να κάνουν καλό κουμάντο στα οικονομικά τους. 
Εμείς έχουμε το έκτακτο εκλογικό επίδομα, το οποίο το διαχειριστήκαμε και το διαχειριζόμαστε σωστά και το μεγαλύτερο μέρος αυτού - και λέμε «μεγαλύτερο», γιατί φτιάξαμε και τα νέα μας γραφεία στην οδό Μεσογείων και με εθελοντική εργασία- μαζί με μέρος των βουλευτικών μας αποζημιώσεων το παραδίδουμε στον ελληνικό λαό. Οι ύβρεις εκ μέρους της Νέας Δημοκρατίας δεν μας αγγίζουν. Αντί να απαντήσετε στην έκκληση που σας έκανα, αν σας έχει μείνει έστω και ένα ψήγμα εθνικής συνείδησης, και αντί να λουφάξετε, θαυμάσαμε και τον κ. Λυκουρέτζο που πριν από λίγο είπε ότι «Δεν υπάρχει κόκκινος Δεκέμβρης, δεν υπάρχει κόκκινος Γενάρης, υπάρχει κόκκινη χρόνια γιατί το πρωτάθλημα θα το πάρει ο Ολυμπιακός.». Αυτός είναι ο λόγος σας, δεν έχετε τι να πείτε. Πολιτικά είστε παχύδερμα, όμοια με τον Αρχηγό του ΠΑΣΟΚ, τον κ. Βενιζέλο, πτώματα οδωδότα και τυμπανιαία. Ο λαός θα σας τιμωρήσει!","ΧΡΗΣΤΟΣ ΠΑΠΠΑΣ",418
"26868"," Φτάνει, κύριε Παππά.Τώρα, τι να διαγράψει πρώτα το Προεδρείο από τις εκφράσεις οι οποίες ένθεν κα’ κείθεν εκσφενδονίζονταν στην Αίθουσα, μπορείτε να μου πείτε; Για κατεβάστε λίγο τους τόνους σας, σας παρακαλώ πολύ! 
Μπορείτε να τοποθετηθείτε πολιτικά, δεκτό, αλλά όχι εκφράσεις όπως «παχύδερμο» και διάφορα άλλα, που ακούγονται από το πρωί σε αυτή εδώ την Αίθουσα. Έλεος! Έλεος λοιπόν! 
Και δεν μπορεί να φαίνεται εκτεθειμένο το Προεδρείο, όταν εσείς οι ίδιοι δεν σέβεστε τον Κανονισμό και τον εαυτό σας, αν μου επιτρέπετε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26869"," Ένα λεπτό, κυρία Πρόεδρε, θα ήθελα το λόγο επί προσωπικού.","ΙΟΡΔΑΝΗΣ ΤΖΑΜΤΖΗΣ",498
"26870"," Ένα λεπτό σας παρακαλώ, γιατί περιμένουν και άλλοι συνάδελφοι, που μπορούν να πουν και πρέπει να πουν πιο ουσιαστικά πράγματα από τις βολές.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26871"," Ένα λεπτό, κυρία Πρόεδρε. 
Δεν θα σταθώ ιδιαίτερα στο ερώτημα που έθεσα -γιατί δεν απαντήθηκε το ερώτημα το για το που τα βρίσκει τα λεφτά η Χρυσή Αυγή- αλλά θα σταθώ στη λέξη «παχύδερμο».
Εάν εννοεί εμένα, δεν έχω κανένα πρόβλημα. Βεβαίως, καταλαβαίνω απόλυτα τον κ. Παππά, τον κατανοώ, γιατί η ιδεολογία που πρεσβεύει, ο ναζισμός, αυτό το πράγμα σίγουρα οδήγησε στα κρεματόρια ανθρώπους.","ΙΟΡΔΑΝΗΣ ΤΖΑΜΤΖΗΣ",498
"26872"," Θα αυτοπεριοριστείτε όλοι σας σε αυτήν εδώ την Αίθουσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26873"," Κυρία Πρόεδρε, να ανακαλέσει αμέσως!
(Θόρυβος στην Αίθουσα)","ΧΡΗΣΤΟΣ ΠΑΠΠΑΣ",418
"26874"," Να προσέχουν τι λένε, γιατί ξέρουμε ποιοι είναι ορισμένοι μέσα σε αυτήν εδώ την Αίθουσα!","ΙΟΡΔΑΝΗΣ ΤΖΑΜΤΖΗΣ",498
"26875"," Να ανακαλέσει αμέσως!","ΧΡΗΣΤΟΣ ΠΑΠΠΑΣ",418
"26876"," Παρακαλώ και εγώ, κύριε Παππά. Πρώτα θα πάρετε το λόγο και μετά θα μιλήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26877"," Ήμασταν το μοναδικό κόμμα, που κάνατε έλεγχο και δεν βρήκατε τίποτα. 
Έχετε γίνει όλοι «τζάμπα μάγκες» με τα λεφτά του κράτους.","ΗΛΙΑΣ ΠΑΝΑΓΙΩΤΑΡΟΣ",385
"26878"," Κύριε Παναγιώταρε, σας παρακαλώ. 
Δεν φοβόμαστε από τις φωνές κανενός εδώ μέσα. Ηρεμήστε, σας παρακαλώ. Δεν θα καταγράφεται -ευτυχώς ή δυστυχώς- τίποτε από αυτά που λέτε στα Πρακτικά, εάν δεν πάρετε το λόγο. Δεν μπορείτε να φωνασκείτε! 
Το λόγο έχει, λοιπόν, ο κ. Βρούτσης, ο Υπουργός Εργασίας, Κοινωνικής Ασφάλισης και Πρόνοιας.
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26879"," Θα μιλήσουν και οι Υπουργοί;","ΠΑΝΑΓΙΩΤΗΣ ΛΑΦΑΖΑΝΗΣ",279
"26880"," Κύριε Λαφαζάνη, ναι, θα μιλήσουν και οι Υπουργοί. Το Προεδρείο επιλέγει και πρέπει να μιλήσουν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26881"," Δεν μίλησαν στην Επιτροπή Οικονομικών Υποθέσεων; Θα δώσουμε και το λόγο τώρα σε δέκα Υπουργούς; Γιατί δεν κάναμε μια συνολική επεξεργασία του νομοσχεδίου με επιτροπές;","ΠΑΝΑΓΙΩΤΗΣ ΛΑΦΑΖΑΝΗΣ",279
"26882"," Ναι, μην καταχωρούνται τίποτα από αυτά στα Πρακτικά.
Κύριε Λαφαζάνη, πείτε τα, για να τα πείτε, αλλά δεν θα καταγράφεται τίποτα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26883"," Γιατί δεν θα καταγράφεται τίποτα;","ΠΑΝΑΓΙΩΤΗΣ ΛΑΦΑΖΑΝΗΣ",279
"26884"," Πρώτα απ’ όλα, δεν πήρατε το λόγο από το Προεδρείου και δεύτερον, ο κύριος Υπουργός είναι στο Βήμα και ετοιμάζεται να μιλήσει. 
Έχετε το λόγο για οκτώ λεπτά, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26885"," …","ΠΑΝΑΓΙΩΤΗΣ ΛΑΦΑΖΑΝΗΣ",279
"26886"," Κατεβάστε τον τόνο της φωνής, σας παρακαλώ, όλοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26887"," …","ΠΑΝΑΓΙΩΤΗΣ ΛΑΦΑΖΑΝΗΣ",279
"26888"," Ή θα πάρετε μετά το λόγο ως Κοινοβουλευτικός Εκπρόσωπος, για να πείτε τις δύο κουβέντες, αν θέλετε να καταγραφούν στα Πρακτικά, αλλά όχι έτσι φωνασκώντας. 
Ορίστε, κύριε Υπουργέ, έχετε το λόγο.
ΙΩΑΝΝΗΣ ΒΡΟΥΤΣΗΣ (Υπουργός Εργασίας, Πρόνοιας και Κοινωνικής Ασφάλισης: Κυρίες και κύριοι συνάδελφοι, επιτρέψτε μου, η τοποθέτηση η δική μου να είναι για το συγκεκριμένο ζήτημα της πράξης νομοθετικού περιεχομένου και εκτιμώ ότι θα συμβάλλω στη διεξαγωγή αυτού του διαλόγου και της ενημέρωσης όλων των πτερύγων της Βουλής, αλλά και του κόσμου που μας ακούει σε κρίσιμα και μείζονα ζητήματα, που αφορούν το Υπουργείο Εργασίας Κοινωνικής Ασφάλισης και Πρόνοιας.
Πρώτα και κύρια, μία γενική πολιτική παρατήρηση η οποία έχει να κάνει με το εξής: Η Κυβέρνηση συνεχίζει, βαθειά προσηλωμένη, το μεταρρυθμιστικό της έργο, ένα έργο αναγκαίο, ένα έργο σημαντικό, ένα έργο που έχει ανάγκη ο τόπος, ένα έργο που ήδη αποδίδει καρπούς, ένα μεταρρυθμιστικό έργο που και στο Υπουργείο Εργασίας φαίνεται να αποδίδει και ήδη αρχίζουν σιγά-σιγά να φαίνονται τα πρώτα σημάδια αυτής της μεταρρύθμισης.
Στο πλαίσιο αυτό, λοιπόν, μέσα στην πράξη νομοθετικού περιεχομένου περιλαμβάνονται διατάξεις οι οποίες έχουν κρίσιμες ημερομηνίες. Γι’ αυτό θα παρακαλέσω πάρα πολύ όλους τους Βουλευτές, όλων των πτερύγων, αυτές τις ημερομηνίες και τις διατάξεις, συμμεριζόμενοι και την κρισιμότητα των στιγμών, να τις στηρίξουν. 
Γίνομαι συγκεκριμένος. Πρώτα και κύρια, γνωρίζετε ότι ως Υπουργείο Εργασίας έχουμε πει ότι για μας το 2013 αποτελεί έτος νοικοκυρέματος. Έτσι το έχουμε ανακηρύξει κι όχι τυχαία, γιατί προχωράμε για πρώτη φορά στο Υπουργείο σε μεταρρυθμιστικά βήματα, τα οποία θα αλλάξουν την εικόνα. Πιστεύω ότι αυτή η αλλαγή της εικόνας θα συμβάλλει προς όλους, προς όλα τα κόμματα σε μία θετική αντιμετώπιση πολλών πραγμάτων που σέρνονταν από το παρελθόν ως παθογένειες, αλλά και για τον ελληνικό λαό θα αλλάξουν μια ζοφερή και νοσηρή εικόνα, που μέχρι τώρα μάστιζε και προκαλούσε αδικίες, προβληματισμό και ένταση απέναντι στο πολιτικό σύστημα το γιατί να διατηρούμε αυτές τις στρεβλώσεις στο σύστημα της κοινωνικής ασφάλισης.
Συγκεκριμένα, γνωρίζετε τα τρία βήματα τα οποία ήδη αυτή τη στιγμή υλοποιούνται. 
Το πρώτο βήμα, το σημαντικό, αφορά το ότι για πρώτη φορά διεξάγεται καθολική αυτοπρόσωπη απογραφή σε όλα τα ασφαλιστικά ταμεία της χώρας, η οποία ολοκληρώνεται με αυτόν τον αξιόπιστο τρόπο μέχρι τις 28 Φεβρουαρίου του 2013. Εκείνη την ημέρα για πρώτη φορά το ασφαλιστικό σύστημα της χώρας και τα ταμεία θα έχουν πραγματικά εκκαθαριστεί από κάθε μορφή παραβατικότητας.
Αμέσως από 1 Μαρτίου και με το νόμο που θα φέρουμε μέσα στις επόμενες μέρες στη Βουλή, μπαίνει σε εφαρμογή το σύστημα «Αριάδνη. Δηλαδή, πέντε κρίσιμες δημογραφικές αλλαγές, οι οποίες επηρεάζουν τα ασφαλιστικά ταμεία, θα είναι σε on line σύστημα με τα ληξιαρχεία, με τους συμβολαιογράφους, με το Υπουργείο Οικονομικών, με τις εισαγγελικές αρχές, έτσι ώστε εκείνη τη στιγμή να σταματάμε τη γέννηση της παραβατικότητας.
Το τρίτο βήμα, το οποίο είναι αναγκαίο να γίνει, αφορά το ζήτημα της αναζήτησης των καταχρηστικών συντάξεων που εκτιμώ ότι θα περάσουν δεκάδες χιλιάδες –είναι ένα νούμερο πενήντα χιλιάδες μέχρι σήμερα. Θα αναζητήσουμε τα χρήματα αυτά προς τα πίσω.
Και δεν μένουμε εδώ. Γνωρίζετε ότι στις 21 Δεκεμβρίου του έτους που πέρασε καταφέραμε κάτι που έγινε για πρώτη φορά στην Ελλάδα. Φτιάξαμε ηλεκτρονική ψηφιακή βάση συντάξεων και συνταξιούχων. Η Ελλάδα απέκτησε αυτήν την ηλεκτρονική βάση, την ψηφιακή, έτσι ώστε γνωρίζει για πρώτη φορά και πόσες συντάξεις καταβάλλει και πόσους συνταξιούχους έχει.
Το πιο σημαντικό, όμως, απ’ όλα αυτά, είναι ότι αυτό το κάναμε χωρίς να δαπανήσουμε ένα ευρώ, χωρίς να κάνουμε κανένα διαγωνισμό, με ίδιες δυνάμεις των εργαζομένων στην ΗΔΙΚΑ, τους οποίους δημόσια ευχαριστώ, αλλά και των εργαζομένων στα ασφαλιστικά ταμεία, τους οποίους επίσης ευχαριστώ. Μέσα σε ένα μήνα κάναμε έναν τεράστιο άθλο και η χώρα έχει πλέον ένα σύγχρονο ασφαλιστικό σύστημα που υποστηρίζεται από την ΗΔΙΚΑ και έχει διαμορφώσει αυτή τη βάση. Αυτό έχει πάρα πολλές θετικές επιπτώσεις.
Παραδείγματος χάριν, όχι μόνο θα εντοπίσουμε πιθανές παραβατικές συμπεριφορές μικροσυνταξιούχων, αλλά ανακαλύψαμε δυστυχώς ότι δύο νόμοι οι οποίοι είχαν ψηφιστεί από το 2010 και από το 2012, ο ν. 3863 και ο ν. 4051, που μιλούσε για περικοπή συντάξεων, δεν είχαν εφαρμοστεί, με αποτέλεσμα να υπάρχει μία αδικία. Ενημερώνω, λοιπόν, ότι είναι στις προθέσεις μας τον πρώτο μήνα του δεύτερου τριμήνου να γίνει ένας επαναϋπολογισμός όλων των συντάξεων, τώρα που έχουμε τη δυνατότητα και από το μήνα Απρίλιο να υπολογιστούν όλες οι συντάξεις στη βάση της τήρησης των νόμων.
Το δεύτερο είναι ότι από 1 Ιουλίου του 2013 η ΗΔΙΚΑ μετατρέπεται σε βάση πληρωμής και ελέγχου όλων των συντάξεων. Με άλλα λόγια, θα έχουμε πλέον τη δεύτερη Αρχή στη χώρα μας, μετά αυτήν τη βάση πληρωμής των δημοσίων υπαλλήλων. Αυτό από μόνο του έχει πολύ θετικές συνέπειες, εκτός αυτού του οποίου φαίνεται, της κατευθείαν πληρωμής όλων των συνταξιούχων και του δημόσιου και του ιδιωτικού τομέα, γιατί θα πετύχουμε και κάτι άλλο που έχω πει αρκετές φορές. 
Δυστυχώς, μόλις ανέλαβα στο Υπουργείο Εργασίας, διαπίστωσα μεγάλη φοροδιαφυγή μέσα από το ηλεκτρονική δείκτη των συνταξιούχων σε όλα τα μήκη και τα πλάτη του συνταξιοδοτικού συστήματος. Αυτό μπορούμε να το πολεμήσουμε με έναν τρόπο, ο οποίος θα φέρει και διοικητικά οφέλη πάρα πολύ μεγάλα. Ποιον; Με βάση την ενιαία Αρχή, πλέον, πληρωμής συντάξεων από 1 Ιουλίου του 2013, θα μπορέσουμε τη φορολογητέα ύλη των συντάξεων, κύριων και επικουρικών, να μην την ξαναστείλουν τα ασφαλιστικά ταμεία στους συνταξιούχους και να πηγαίνουν αυτόματα, εξοικονομώντας μέσα από οικονομίες κλίμακος και χρήματα, αλλά και διοικητικά βάρη για τα ασφαλιστικά ταμεία. Η εκτίμηση για το όφελος μέσα από αυτήν τη δράση και την ενέργεια είναι ότι θα έχουμε ένα όφελος της τάξεως των 100 εκατομμυρίων ευρώ από τη σύλληψη της φοροδιαφυγής. 
Μαζί μ’ αυτό, μέσα σε αυτήν την πράξη νομοθετικού περιεχομένου υπάρχει διάταξη, που ήταν αναγκαία να τη φέρουμε, γιατί είναι οι είκοσι έξι μετακινήσεις υπαλλήλων που πήγαμε στο Ταμείο Πρόνοιας Δημοσίων Υπαλλήλων για να υποστηρίξουν το έργο της καταβολής του εφάπαξ των υπαλλήλων, των σαράντα μιας χιλιάδων υπαλλήλων. Ενημερώνω σήμερα τη Βουλή ότι έχουμε καταβάλει περίπου 100 εκατομμύρια ευρώ από την αρχή του εγχειρήματος, όταν πήραμε τη δόση, τρέχει με καλούς, ικανοποιητικούς ρυθμούς η καταβολή του εφάπαξ και φυσικά κι εδώ αυτό οφείλεται στο Ταμείο, στους εργαζόμενους, αλλά και στους είκοσι έξι υπαλλήλους, που μέσα από την πράξη νομοθετικού περιεχομένου ζητάω τη στήριξή σας για να νομιμοποιήσω την ενέργεια, που ήδη έγινε για να υποστηριχθεί το εφάπαξ.
Επίσης, μετά από πάρα πολλές αναβολές, δικαιολογημένες ή αδικαιολόγητες, από το Φεβρουάριο του 2013 καθιερώνουμε στη χώρα μας ότι η αναλυτική πράξη, η περιοδική αναλυτική δήλωση του ΙΚΑ των επιχειρήσεων θα υποβάλλεται, ταυτόχρονα με την πληρωμή. Αυτό γίνεται για πρώτη φορά στη χώρα μας. Έρχεται με καθυστέρηση. Γνωρίζω ότι αυτό προβληματίζει τις επιχειρήσεις για τη δυνατότητα ρευστότητάς τους. Δεν υπάρχουν άλλα περιθώρια. Αυτό θα συμβάλει εκτός του εκσυγχρονισμού ενός συστήματος που το έχει ανάγκη, γιατί θα καταβάλλονται ηλεκτρονικά στις τράπεζες και κάτι ακόμα: Μπλοκάρισμα σε οποιαδήποτε πεδία φοροδιαφυγής αναπτύσσονταν μέσα από την απόκλιση της πληρωμής και της τρίμηνης περιοδικής δήλωσης. Κι αυτό θα σας παρακαλέσω πάρα πολύ να το στηρίξετε.
Με λίγα λόγια, οι διατάξεις που φέρνει το Υπουργείο Εργασίας στην πράξη νομοθετικού περιεχομένου είναι σ’ αυτήν την κατεύθυνση της μεταρρύθμισης, του εκσυγχρονισμού. Είναι κι άλλες τις οποίες δεν έχω χρόνο να αναλύσω. Καμμία όμως δεν είναι διάταξη η οποία μπορεί να παραπεμφθεί στο μέλλον. Είναι ανάγκη να ψηφιστούν τώρα και πιστεύω ότι θα έχω τη στήριξη της Βουλής.
Ευχαριστώ πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26889"," Ευχαριστώ κι εγώ, κύριε Υπουργέ.
Κυρίες και κύριοι συνάδελφοι, θέλω να ανακοινώσω στο Σώμα ότι μετά από συνεννόηση των κομμάτων, θα διευρυνθεί ο κατάλογος των ομιλητών με επιπλέον δύο Βουλευτές από τη Νέα Δημοκρατία και το ΣΥΡΙΖΑ και από ένα Βουλευτή από τα υπόλοιπα κόμματα με εναλλαγή.
Θέλω, επίσης, να ανακοινώσω, ότι στις 20.00’ μ.μ. θα διακοπεί η συνεδρίαση για να γίνει η ονομαστική ψηφοφορία, η οποία έχει υποβληθεί από το κόμμα των Ανεξαρτήτων Ελλήνων.
Κύριε Λαφαζάνη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26890"," Νομίζω ότι εδώ παίζεται ένα θέατρο του παραλόγου. Εμείς είπαμε ότι έχουμε έξι νομοσχέδια και μάλιστα ειδικής φύσης πράξεων νομοθετικού περιεχομένου σε συσκευασία του ενός. Ζητήσαμε να συζητηθούν από τις αρμόδιες επιτροπές τα έξι νομοσχέδια, που είναι σχεδόν όλες οι επιτροπές της Βουλής από κοινού…","ΠΑΝΑΓΙΩΤΗΣ ΛΑΦΑΖΑΝΗΣ",279
"26891"," Αυτά δεν τα είπατε και στην επιτροπή, κύριε Λαφαζάνη;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26892"," Άλλο θέλω να πω. Να καταλήξω θέλω. Με συγχωρείτε, δηλαδή, για να κατανοηθούμε σ’ αυτήν την Αίθουσα. Αυτά έπρεπε εσείς ως Προεδρείο να τα υπερασπίζεστε. Δεν μιλάω προσωπικά για σας. Συνολικά το Προεδρείο και ο Πρόεδρος της Βουλής πρέπει κάποτε να καταλάβουν ότι σ’ αυτήν την Αίθουσα δεν παίζεται ένα παιχνίδι, το οποίο είναι κυβερνητικό «ψεκάστε, σκουπίστε, τελειώσατε». Δεν έχετε δικαίωμα να διαλύσετε τη Βουλή.
Είπαμε ότι πρέπει όλες οι συναρμόδιες επιτροπές να συζητήσουν σε μια κοινή συνεδρίαση το νομοσχέδιο και το αρνήθηκε η Κυβέρνηση. Το εισηγήθηκε μόνο στην Επιτροπή Οικονομικών Υποθέσεων. Τώρα βλέπουμε εδώ να παρελαύνουν ένας-ένας οι Υπουργοί, να αναγνωρίζουν δηλαδή ότι έχουμε έξι διαφορετικά νομοσχέδια έξι διαφορετικών αρμοδιοτήτων. 
Τι θα γίνει με αυτήν την υπόθεση; Και μας λέτε μετά ότι δεν φτάνει ο χρόνος για να μιλήσουν οι Βουλευτές. Ε, πώς να φτάσει ο χρόνος; 
Σταματήστε, λοιπόν, έστω τώρα αυτήν την πασαρέλα των Υπουργών. Καταλάβαμε και δεν θέλουμε άλλη προπαγάνδα. Έστω σε αυτό το περιορισμένο χρονικό διάστημα ας μιλήσει και η Βουλή. Επίσης, δώστε περιθώριο χρόνου και πέραν τις 20.00’, ώστε να εξαντληθεί ο κατάλογος των Βουλευτών.","ΠΑΝΑΓΙΩΤΗΣ ΛΑΦΑΖΑΝΗΣ",279
"26893"," Είδατε ότι ήδη ο κατάλογος διευρύνεται. Είπαμε μέχρι τις 20.00’ η ώρα, για να είμαστε όλοι πιο συνεπείς με το χρόνο. Ξέρετε πολύ καλά ότι στη Διάσκεψη των Προέδρων και οι Αντιπρόεδροι και ο Πρόεδρος αναφερθήκαμε στην όλη διαδικασία. Το κατ’ επείγον όμως το επικαλείται η Κυβέρνηση για τους λόγους της και καταγράφτηκε και στηλιτεύτηκε από εκεί που στηλιτεύτηκε. Επομένως, θεωρώ ότι είναι ως εκ περισσού αυτή η παρέμβαση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26894"," Στους Υπουργούς αναφέρομαι.","ΠΑΝΑΓΙΩΤΗΣ ΛΑΦΑΖΑΝΗΣ",279
"26895"," Όταν συζητείται ένα νομοσχέδιο οι Υπουργοί πάντα παίρνουν το λόγο.
Ο κ. Χρυσοχοΐδης έχει το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26896"," Κυρία Πρόεδρε, δεν θα χρειαστώ ούτε ένα λεπτό. Πράγματι, γίνονται συνέχεια παρεμβάσεις από τους Κοινοβουλευτικούς Εκπροσώπους, από εμάς, και ίσως σπαταλάμε τον πολύτιμο χρόνο των ομιλητών Βουλευτών. 
Η άποψή μου είναι ότι οι Υπουργοί πρέπει να μιλήσουν σε αυτήν τη διαδικασία, διότι υπάρχουν μια σειρά από ζητήματα, τα οποία απαιτούν διευκρινίσεις, διασαφήσεις και απαντήσεις από την πλευρά της Κυβέρνησης. Αυτή είναι η έννοια του κοινοβουλευτισμού.","ΜΙΧΑΗΛ ΧΡΥΣΟΧΟΪΔΗΣ",554
"26897"," Θα χαθεί ο χρόνος όμως.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26898"," Παρακαλώ, μη διακόπτετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26899"," Θα ήθελα, επειδή έλειπα λίγα λεπτά από την Αίθουσα, να πω ότι αυτές οι ακατανόμαστες αναφορές του Κοινοβουλευτικού Εκπροσώπου της Χρυσής Αυγής μέσα σε αυτή την Αίθουσα είναι απαράδεκτες και πρωτοφανείς. Δεν θέλω να του γυρίσω πίσω τέτοιου είδους εκφράσεις. Απλά να πω ότι δεν πτοούν κανέναν. Να ξέρουν ότι δεν θα πείθουν και κανέναν σε λίγο.","ΜΙΧΑΗΛ ΧΡΥΣΟΧΟΪΔΗΣ",554
"26900"," Το λόγο έχει ο κ. Τέρενς Κουΐκ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26901"," Θα θέλαμε να ξέρουμε πού κλείνει ο κατάλογος των Υπουργών, ποιος θα είναι ο τελευταίος που θα μιλήσει, για να πάρουμε και εμείς σειρά. Μη μας βγαίνει δηλαδή σαν «kinder έκπληξη». Μπορούμε να μάθουμε ποιος θα είναι ο τελευταίος;","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26902"," Μπορείτε να ανεβείτε στην Έδρα να ενημερωθείτε. Δεν μπορώ να σας τους ανακοινώσω τώρα εγώ.
Το λόγο έχει ο κ. Αλέξιος Μητρόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26903"," Ευχαριστώ, κυρία Πρόεδρε.
Κυρίες και κύριοι συνάδελφοι, νομίζω αρκετοί από εμάς και δυστυχέστατα και Πρόεδροι κομμάτων δεν έχουν καταλάβει τι είναι το διακύβευμα του σημερινού νομοσχεδίου. Αυτό το οποίο σήμερα συζητάμε και απαιτούν κατά τον πιο άθλιο τρόπο οι δανειστές μας, δεν είναι η απεμπόληση της ρήτρας εθνικής κυριαρχίας, αφού συμπεριέλαβαν στην ακροτελεύτια σελίδα του νομοσχεδίου σας, τη ρήτρα αποικίας, όπως πανομοιότυπα την έχουμε ξεσηκώσει από τις συνθήκες παράδοσης αποικιών όπως της Ινδίας, της Κεϋλάνης και της Τανζανίας. Για δική σας ενημέρωση, τη ρήτρα «ούτε το δικαιούχο κράτος-μέλος ούτε η Τράπεζα της Ελλάδος ούτε κανένα από τα αντίστοιχα περιουσιακά του στοιχεία εξαιρούνται λόγω εθνικής κυριαρχίας», μπορούμε να την αναζητήσουμε –και το εκθέτω και στο νέο μου βιβλίο που παρουσιάζω την Πέμπτη- μόνο σε πρωτόκολλα παράδοσης αποικιών. 
Αυτό όμως που σήμερα ζητά η τρόικα είναι να υπάρξει δικαστική νομιμοποίηση, νομική κύρωση της παράδοσης της εθνικής κυριαρχίας και μάλιστα κατά τον πιο σκαιό και ιταμό τρόπο. Μη βλέπετε ότι είναι επτά τύποι γνωμοδοτήσεων και άρα είναι χαλαρή η απαίτηση της τρόικας. Φανταστείτε να έρθει η απόφαση του Δικαστηρίου του Δουκάτου και οι Έλληνες δικαστές να έχουν δηλώσει από τώρα: «Μόνοι μας ζητήσαμε την υπαγωγή μας στο Αγγλικό Δίκαιο». Αυτό ζητάμε τώρα από τους Έλληνες Βουλευτές, να εξουσιοδοτήσουν το Νομικό Συμβούλιο του Κράτους να δηλώσει –αν ψηφίσετε αυτήν την επονείδιστη ρύθμιση- ότι ο ορισμός του Αγγλικού Δικαίου ως εφαρμοστέου δικαίου για τη σύμβαση τροποποίησης αποτελεί έγκυρη επιλογή. 
Πού είναι ο αξιότιμος Πρόεδρος του ΠΑΣΟΚ, που απεχώρησε, να μου πει ότι αυτοβούλως υπεισήλθαμε στο Αγγλικό Δίκαιο; Ζήτησαν οι δανειστές να δηλώνουν οι Έλληνες δικαστές -που εν τέλει αυτοί θα έκριναν την παρανομία του μνημονίου όποτε δημοκρατική Κυβέρνηση θα ερχόταν να το αμφισβητήσει- τη νομική κύρωση.
Δεύτερο πράγμα που ζητείται. Πρέπει να δηλώσουν οι Έλληνες δικαστές ότι έχουν υπαχθεί νόμιμα, αποτελεσματικά και αμετάκλητα στην αποκλειστική αρμοδιότητα των δικαστηρίων του Μεγάλου Δουκάτου του Λουξεμβούργου: Πού είναι οι συνάδελφοι της ΔΗΜΑΡ να μου μιλήσουν για την εκτέλεση -σε σχέση με τη σύμβαση τροποποίησης. Και προσέξτε- και κάθε απόφαση των Δικαστηρίων του Δουκάτου αποτελεί αμετάκλητη και εκτελεστή για την ελληνική δημοκρατία. Φλυαρούν για την εκτέλεση.
Το τρίτο πράγμα που ζητείται είναι να δηλώσουν. Να γνωμοδοτήσουν ότι ούτε το δικαιούχο κράτος-μέλος ούτε η Τράπεζα της Ελλάδας ούτε κανένα από τα περιουσιακά του στοιχεία εξαιρούνται, λόγω εθνικής κυριαρχίας. 
Πού είναι ο κ. Βορίδης; Αν εννοεί την ιδιωτική ιδιοκτησία του κράτους, υπάρχει άρθρο του Συντάγματος, το άρθρο 94 παράγραφος 4, κύριε Λοβέρδε, που εδώ και εκατόν σαράντα πέντε χρόνια δίνει τη δυνατότητα σε ξένους, σε Έλληνες να εκτελούν κατά της ιδιωτικής περιουσίας του δημοσίου. Εδώ εννοεί τη δημόσια περιουσία. Και αν είναι καλόπιστος ο δανειστής και είστε καλόπιστοι και εσείς προσθέτετε στο τέλος της παραγράφου 11: «Εξαιρούνται βεβαίως περιουσιακά στοιχεία κάθε είδους και κάθε σκοπού». 
Ας έρθει ο λαλίστατος κ. Βορίδης, ο κ. Παυλόπουλος να ζητήσουν από εσάς να προστεθεί η ρύθμιση ότι η δημόσια περιουσία του κράτους έχει εξαιρεθεί. Αλλά πιπιλίζετε αυτό το οποίο σας έδωσαν με την πράξη τους το ’78 οι Άγγλοι και λέτε ότι υπάρχουν εμπορικές απαιτήσεις, jure gestionis και όχι jure imperii που αυτό ζητούν από εσάς να συνομολογήσετε. 
Έχετε υποχωρήσει και από την αρχική δέσμευση –και εκείνη δουλική- της πρώτης Κυβέρνησης Παπανδρέου, όπου εκεί αναφέρετο ότι το δικαιούχο κράτος μόνο παραιτείται της ασυλίας, εκτός και αν αναγκαστικός νόμος άλλα ορίζει. Βάλατε όμως τον Έλληνα δικαστή εντελώς δουλικά να δηλώσει στους δανειστές και το εξής φοβερό και επονείδιστο: «Η εκτέλεση της σύμβασης δεν είναι αντίθετη, δηλώνουν οι Έλληνες του Νομικού Συμβουλίου του Κράτους» -αυτό ζητάτε σήμερα- «με διατάξεις αναγκαστικού δικαίου». Δηλαδή αφαιρέσατε και την αίρεση που είχε βάλει προστατεύοντας ψήγματα δημόσιας περιουσίας η Κυβέρνηση Παπανδρέου και αργότερα η Κυβέρνηση Παπαδήμου.
Κυρίες και κύριοι συνάδελφοι, βρισκόμαστε σε μια διαδικασία όπου οι Έλληνες Βουλευτές μέσα από την πίεση των δανειστών μας, πιέζοντας τους Έλληνες δικαστές δηλώνουν ότι παραχωρούν κυριαρχικά δικαιώματα, όχι μόνο ιδιωτικής, αλλά και δημόσιας φύσης. Κατά τον ιταμό και επονείδιστο τρόπο που αναγιγνώσκω θα δηλώνει ο Έλληνας δικαστής: «Έχω θεωρήσει το γνήσιο των υπογραφών των Υπουργών της ΔΗΜΑΡ, των Υπουργών του ΠΑΣΟΚ και των Υπουργών της Νέας Δημοκρατίας στην τελευταία γνωμοδότηση». Οι δικαστές του Νομικού Συμβουλίου του Κράτους λένε «έχω θεωρήσει».
Ντρέπομαι που το διαβάζω ενώπιον σας. Ντρέπομαι και θλίβομαι! Λέει, έχοντας θεωρήσει τη γνησιότητα των υπογραφών των Υπουργών, την ικανότητά τους και αρμοδιότητά τους να συνυπογράφουν με τους δανειστές και τέλος, την εγκυρότητα και δεσμευτικότητα και εκτελεστικότητα. Και θα ψηφίσετε αυτά τα επονείδιστα κείμενα; Θα παραδώσετε το λαό φέτα-φέτα στους δανειστές και προβληματίζεστε αν ψηφίσετε αυτά τα επονείδιστα κείμενα; 
Καταψηφίζουμε, κυρία Πρόεδρε και καλούμε όλους τους Βουλευτές, όσους είναι πατριώτες να καταψηφίσουν το αθλιοδέστερο, το πιο επονείδιστο, το αυτοκτονικότερο κείμενο που έχει έρθει ποτέ στη Βουλή. Αν ψηφιστεί, κύριοι συνάδελφοι, αυτό το κείμενο, δεν θα μπορέσει καμμιά ελληνική κυβέρνηση στο μέλλον να κυβερνήσει δημοκρατικά, αναπτυξιακά, αυτοδύναμα στο μέλλον, αν δώσουμε δηλαδή και το τελευταίο ψήγμα εθνικής κυριαρχίας στους δανειστές.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΛΕΞΙΟΣ ΜΗΤΡΟΠΟΥΛΟΣ",319
"26904"," Ευχαριστούμε, κύριε Μητρόπουλε.
Έχει ζητήσει το λόγο για δύο λεπτά ο Υπουργός κ. Δένδιας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26905"," Κυρία Πρόεδρε, με συγχωρείτε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26906"," Όχι, κύριε Λαφαζάνη. Σας συγχωρώ αλλά δεν σας δίνω το λόγο.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26907"," Δεν έχετε δικαίωμα να το κάνετε αυτό. Δεν αντιλαμβάνεστε αυτό που γίνεται.","ΠΑΝΑΓΙΩΤΗΣ ΛΑΦΑΖΑΝΗΣ",279
"26908"," Ανακοίνωσα ότι θα πάρει το λόγο ο κύριος Υπουργός. Δεν σέβεστε το Προεδρείο, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26909"," Βάλατε δέκα ώρες να μιλούν οι Υπουργοί. Αποχωρούμε σε ένδειξη διαμαρτυρίας.","ΠΑΝΑΓΙΩΤΗΣ ΛΑΦΑΖΑΝΗΣ",279
"26910"," Δηλαδή περιμένατε να μιλήσει ο κ. Μητρόπουλος για να αποχωρήσετε; Καλά κάνετε. Αποχωρήστε, αφού έδωσα το λόγο στον κύριο Υπουργό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26911"," Δέκα Υπουργοί μιλούν σε ένα νομοσχέδιο που το βάλατε σε μια επιτροπή και βάλατε να παρελαύνουν Υπουργοί. Αυτό είναι αθλιότητα. Γίνεται προπαγάνδα.","ΠΑΝΑΓΙΩΤΗΣ ΛΑΦΑΖΑΝΗΣ",279
"26912"," Να ακούσουμε τι θα πει…","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26913"," Θα έπρεπε να διαμαρτύρεστε με αυτά τα αίσχη…
(Στο σημείο αυτό οι Βουλευτές του ΣΥΡΙΖΑ-ΕΚΜ αποχωρούν από την Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"26914"," Φτάνει, κύριε Λαφαζάνη, μας είπατε ότι έχετε αποχωρήσει.
Ορίστε, κύριε Δένδια, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26915"," Κυρία Πρόεδρε, θα σεβαστώ τα δύο λεπτά και ίσως λιγότερο. Αντιλαμβάνομαι απολύτως την αποχώρηση του Κοινοβουλευτικού Εκπροσώπου του ΣΥΡΙΖΑ και της Κοινοβουλευτικής Ομάδας του ΣΥΡΙΖΑ. Προφανώς, ο ΣΥΡΙΖΑ δεν θέλει να ακούσει αυτά που θέλω να πω σήμερα. 
Κυρίες και κύριοι συνάδελφοι, δεν θα μιλήσω για την πράξη νομοθετικού περιεχομένου. Οι ελάχιστες διατάξεις που αφορούν το Υπουργείο Προστασίας του Πολίτη είναι περίπου αυτονόητες. Θέλω απλώς να πω δυο πράγματα, στα δύο λεπτά που μου δίνει το Προεδρείο. 
Η χώρα βρίσκεται όλο τον τελευταίο καιρό επί ξηρού ακμής. Το έχουμε συνομολογήσει όλοι σε αυτήν την Αίθουσα. Πάρα πολλά πράγματα σε αυτόν τον τόπο έχουν γίνει στραβά από το 1974 και μέχρι σήμερα. Όμως, δεν υπάρχει πιθανότητα να σώσουμε τη χώρα και να την οδηγήσουμε σε μια οικονομική ανάκαμψη, αν δεν αποδεχθεί το σύνολο του πολιτικού κόσμου ορισμένες αυτονόητες αλήθειες, η πρώτη των οποίων είναι ότι η νομιμότητα πρέπει να είναι σεβαστή από όλους. 
Θεωρούσα αυτονόητο, αναμενόμενο ότι όλος ο πολιτικός κόσμος θα καταδικάσει την επίθεση με δύο όπλα –όχι με ένα- κατά των γραφείων της Νέας Δημοκρατίας σήμερα. Και ομολογώ ότι με έκπληξη, με οδύνη είδα, τόσο στην ανακοίνωση του ΣΥΡΙΖΑ, όσο και σε τοποθετήσεις Βουλευτών εντός της Αιθούσης καινοφανείς θεωρίες περί παρακρατικών της δεξιάς και μάλιστα, προερχόμενες από τους ιδίους εκείνους που προ ολίγων ημερών έλεγαν ότι τα ευρήματα στη βίλα «Αμαλία» –οι αντιασφυξιογόνες μάσκες, οι κάσκες, οι βόμβες μολότοφ, τα υλικά, τα παλούκια- ήταν στοιχεία απαραίτητα για κάθε ελληνικό νοικοκυριό. 
Δεν ήρθα εδώ, παρά για να διατυπώσω βαθύτατη έκκληση στον πολιτικό κόσμο της χώρας, να στηρίξει την προσπάθεια αποκατάστασης της νομιμότητας στο κέντρο των πόλεων. Να γίνει κατανοητό ότι δεν είναι δικαίωμα οιουδήποτε να πετάει βόμβες μολότοφ, γκαζάκια, να σπάει, να λεηλατεί. Παρακαλώ θερμά να αποκηρυχθούν απόλυτα, χωρίς υποσημειώσεις, χωρίς προϋποθέσεις, τακτικές οι οποίες είναι απαράδεκτες σε οποιαδήποτε πολιτισμένη χώρα του κόσμου. Αλλιώς ο τόπος δεν μπορεί να πάει μπροστά.
Η Ελληνική Αστυνομία θα κάνει το καθήκον της. Όμως δεν αρκεί. Αν δεν υπάρχει πλήρης κοινωνική στήριξη, δεν θα πετύχουμε να σώσουμε τη χώρα. 
(Χειρoκροτήματα από την πτέρυγα της Νέας Δημοκρατίας)","ΝΙΚΟΛΑΟΣ ΔΕΝΔΙΑΣ",122
"26916"," Το λόγο έχει ο κ. Ρήγας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26917"," Κυρίες και κύριοι συνάδελφοι, με αγωνία ο ελληνικός λαός παρακολουθεί την κλιμάκωση της έντασης και της έξαρσης της βίας στη χώρα. Έχουμε ιερό χρέος, καθήκον, να διατηρήσουμε την ψυχραιμία μας τουλάχιστον μέσα σε αυτήν εδώ την Αίθουσα. Είναι υποχρέωση όλων μας να ανταποκριθούμε στην απαίτηση της δημοκρατίας ότι η νομιμότητα δεν μπορεί να είναι υπό διαπραγμάτευση, δεν υπάρχει καλή και κακή βία, οι νόμοι εφαρμόζονται με την ίδια αυστηρότητα έναντι πάντων. 
Αυτήν τη στιγμή δεν είναι μόνο τα γκαζάκια και οι επιθέσεις εναντίον φυσικών προσώπων και κομμάτων. Είναι και το λίπασμα που πέφτει σε αυτό το έδαφος για να το κάνει εύφορο για τέτοιου είδους εκδηλώσεις. Είναι η πολιτική κάλυψη, είναι οι εκφράσεις, ο πολιτικός λόγος που αρθρώνεται και ειδικότερα από την Αριστερά.
Η Αριστερά πάντοτε στη χώρα μας εκαυχάτο –και πιστεύω ότι σε ένα μεγάλο βαθμό ήταν αλήθεια- ότι είχε μια ιδεολογική υπεροπλία, είχε ένα αξιακό σύστημα το οποίο την έκανε να διαφοροποιείται από ενέργειες, πράξεις και συμπεριφορές που δεν τις αποδεχόταν ο ελληνικός λαός. Σήμερα δεν αναγνωρίζουμε στο πρόσωπο των εκφραστών της σύγχρονης Αριστεράς ούτε αυτό το αξιακό σύστημα ούτε αυτές τις πολιτικές θέσεις ούτε τη ρώμη του λόγου που είχε κάποτε. Έχει μετεξελιχθεί σε ένα κόμμα το οποίο κοιτάζει για εντελώς μικροπολιτικούς λόγους να ενοχοποιήσει συλλογικά τους πολιτικούς αντιπάλους και να μετατρέψει τη χώρα σε ένα πεδίο σύγκρουσης, μίσους, εμπάθειας, φανατισμού. 
Υπάρχουν στελέχη σήμερα του ΣΥΡΙΖΑ τα οποία στήνουν την πολιτική τους καριέρα αρθρώνοντας εισαγγελικό λόγο μέσα σε αυτήν την Αίθουσα. Θεωρούν ότι το ελληνικό Κοινοβούλιο είναι δικαστική Αίθουσα και πάνω σε αυτό κατασυκοφαντώντας τους πολιτικούς τους αντιπάλους χτίζουν, το πολιτικό τους μέλλον. Υπάρχουν κάποιοι άλλοι οι οποίοι αφού υπηρέτησαν το σύστημα επί χρόνια ολόκληρα, θήτευσαν ως υποστηρικτές εργαζομένων, αξιοποίησαν τα παράθυρα του νόμου και ήταν κάθε μέρα στα τηλεπαράθυρα, έρχονται σήμερα με εθνικολαϊκές εξάρσεις να μας το παίξουν πατριώτες και να μας πουν ότι είναι όνειδος σε όσους από εμάς ψηφίσουν αυτά τα νομοσχέδια. Θα έλεγα, λοιπόν, ότι πέρα από το ότι θα πρέπει να είμαστε πιο ψύχραιμοι, θα πρέπει να είμαστε και πιο υπεύθυνοι και πιο ειλικρινείς. 
Είναι γεγονός, κύριοι της Κυβέρνησης, κύριοι Υπουργοί, ότι υπάρχει μία υπερβολική χρήση αυτού του τρόπου νομοθέτησης. Το είπαμε, το ξαναείπαμε, το συμφωνήσαμε. Δεν υπάρχουν περιθώρια να συνεχίζει η Βουλή να νομοθετεί με πράξεις νομοθετικού περιεχομένου. Πρέπει αυτό να σταματήσει. Και κυρίως δεν μπορεί σε αυτές τις πράξεις νομοθετικού περιεχομένου να περάσουν ρυθμίσεις που δεν είναι προαπαιτούμενα. Όσες ρυθμίσεις δεν είναι προαπαιτούμενα, πιστεύω θα πρέπει να φύγουν από τη μέση.
Όμως η Αντιπολίτευση και κυρίως ο ΣΥΡΙΖΑ συνεχώς φωνάζει ότι δεν έχει χρόνο. Δεν έχουμε χρόνο, λέει, να συζητήσουμε. Είπα προχθές στην ομιλία μου, ότι σε όλα τα νομοσχέδια, έτσι όπως τα διαχειρίζεται ο ΣΥΡΙΖΑ, πρέπει να βάλουμε έναν τίτλο «Εφ’ όλης της ύλης συζήτηση», αφού όποιες τοποθετήσεις κάνουν, έχουν δύο χαρακτηριστικά. Το ένα είναι «όταν γίνουμε Κυβέρνηση, θα καταργήσουμε με ένα άρθρο αυτό το νομοσχέδιο» και η δεύτερη τοποθέτηση είναι «το μνημόνιο έχει καταστρέψει τη χώρα, όσοι το ψηφίζουν είναι προδότες». Το ίδιο πράγμα, η ίδια ιστορία. Πρόταση; Πουθενά. Και καλά, αυτό να το κάνει ένα κόμμα, που ως στόχο του έχει την αντίδραση, την χωρίς κατάθεση προγραμματικών προτάσεων αντιπολίτευση. Αλλά να το κάνει αυτό το κόμμα που έρχεται, υποτίθεται, για να κυβερνήσει;
(Στο σημείο αυτό την Προεδρική Έδρα καταλαμβάνει το Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ ) 
Είδαμε και την πρόταση νόμου για την αλλαγή στη δημόσια διοίκηση. Μνημεία προχειρότητας. Είχα την υπομονή να το διαβάσω. Μια εισαγωγική έκθεση η οποία περιέγραφε το χάος, δηλαδή δεν έλεγε τίποτα, έκανε δημοσιογραφικές διαπιστώσεις και στη συνέχεια άρχιζε: «Άρθρο πρώτο, με το πρώτο άρθρο καταργούμε το τάδε άρθρο του νόμου τάδε. Άρθρο δεύτερο, με το δεύτερο άρθρο καταργούμε...» κ.λπ.. Δηλαδή, μία ιστορία η οποία τελικά δείχνει ότι η πολιτική του ΣΥΡΙΖΑ είναι: δεν έχουμε πρόταση, καταργούμε και καταγγέλλουμε τα πάντα, κινδυνολογούμε και όταν η χώρα πάει να σταθεί όρθια στα πόδια της, κάνουμε ό,τι είναι δυνατόν για να μην μπορέσει να συνεχιστεί αυτή η πορεία». 
Δεν λείπει, λοιπόν, ο χρόνος. Δεν είναι μόνο ότι έρχονται με τη διαδικασία του κατεπείγοντος τα νομοσχέδια. Είναι και ότι όσο χρόνο και να είχαμε στη διάθεσή μας, από πλευράς του ΣΥΡΙΖΑ δεν υπάρχει καμμία θετική πρόταση. Υπάρχει ένας μηδενιστικός, ένας αφοριστικός, ένας καταγγελτικός λόγος, χωρίς τίποτε άλλο. Αυτό, βεβαίως, δεν δίνει κανένα δικαίωμα στην Κυβέρνηση να συνεχίσει να νομοθετεί με αυτόν τον τρόπο.
Τέλος, θα πρέπει να διευκρινίσουμε ότι ξεκαθαρίστηκε και μάλιστα με πολύ εμφατικό τρόπο, ότι αυτό που ψηφίζεται σχετικά με το ποιο δίκαιο ισχύει, όταν πρόκειται να λυθούν διαφορές, οι οποίες προκύπτουν από την υλοποίηση της σύμβασης, δεν σημαίνει σε καμμία περίπτωση εκχώρηση εθνικής κυριαρχίας. Δεν είναι δυνατόν αυτοί που θεωρούνται αυθεντικοί εκφραστές του Συντάγματος, γιατί έχουμε και απ’ αυτούς -δηλαδή τα happenings κάθε μέρα στη Βουλή περί αντισυνταγματικότητας συνεχίζονται και είναι εδώ κάποιοι οι οποίοι θεωρούν τον εαυτό τους αυθεντία- να έρχονται και μας λένε ότι με αυτόν τον τρόπο καταργείται η ελληνική κυριαρχία. Ε, όχι. Τους λέμε, λοιπόν, ότι αυτή η ρήτρα υπάρχει σε όλες τις συμβάσεις. Είναι επανάληψη μιας ρήτρας, η οποία υπάρχει παντού και είναι άλλο το δίκαιο της σύμβασης και άλλο το δίκαιο της αναγκαστικής εκτέλεσης. 
Δεν θα κουραστούμε να λέμε ότι επίτηδες ορισμένοι μπλέκουν αυτές τις δύο διαδικασίες. Επίσης, για να συμβαίνει κάτι τέτοιο –το ακούω και από διάφορους δημοσιογράφους και εκπροσώπους άλλων κομμάτων- θεωρούν δεδομένο ότι η χώρα μας θα πτωχεύσει. Γιατί για να εφαρμοστεί το Αγγλικό Δίκαιο, σε περίπτωση διαφοράς και για να ισχύσουν όλα αυτά, θα πρέπει να θεωρούμε ως αυτονόητο ή να επιδιώκουμε ότι η χώρα μας θα πτωχεύσει. Διαφορετικά, δεν υπάρχει λόγος να ενεργοποιηθούν οι προσφυγές στα δικαστήρια. Θεωρείται δηλαδή ότι η χώρα μας θα είναι κακοπληρωτής, θα είναι μπαταχτσής και ότι πολύ σύντομα θα έρθει στην ανάγκη να πει «δεν πληρώνω» για να τη σύρουν στα δικαστήρια. Δηλαδή, εκ των προτέρων χρεώνουμε τη χώρα μας με αυτή τη συμπεριφορά. 
Ε, όχι, λοιπόν, πιστεύω ότι πατριώτες δεν είναι αυτοί, οι οποίοι το δηλώνουν κάθε μέρα, αλλά αυτοί που συμπεριφέρονται υπεύθυνα σε μία κρίσιμη για τη χώρα στιγμή. 
Σας ευχαριστώ. 
(Χειροκροτήματα από την πτέρυγα του ΠΑΣΟΚ)","ΠΑΝΑΓΙΩΤΗΣ ΡΗΓΑΣ",443
"26918"," Κύριε Πρόεδρε, παρακαλώ το λόγο.","ΧΡΗΣΤΟΣ ΣΤΑΪΚΟΥΡΑΣ",476
"26919"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 15 Ιανουαρίου 2013. 
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130, παράγραφος 5 του Κανονισμού της Βουλής)
1. Η με αριθμό 1458/10-9-2012 ερώτηση του Βουλευτή Α´ Αθήνας της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με το χρονοδιάγραμμα των διοικητικών αλλαγών στο χώρο της Υγείας.
 2. Η με αριθμό 4958/442/10-12-2012 ερώτηση και Αίτηση Κατάθεσης Εγγράφων του Βουλευτή Μεσσηνίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αθανασίου Πετράκου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την υλοποίηση των μεγάλων οδικών αξόνων που εκτελούνται με Συμβάσεις Παραχώρησης. 
3. Η με αριθμό 3673/340/1-11-2012 ερώτηση και Αίτηση Κατάθεσης Εγγράφων του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τα αποτελέσματα του ελέγχου των καταθετών του εξωτερικού. 
4. Η με αριθμό 1744/6-12-2012 αναφορά της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Υγείας, σχετικά με την επίλυση των προβλημάτων δυσλειτουργίας του Γενικού Νοσοκομείου Βόλου. 
 5. Η με αριθμό 4939/10-12-2012 ερώτηση του Βουλευτή Β´ Αθηνών του Λαϊκού Συνδέσμου–Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με την επιβολή των νέων αυξήσεων στα τιμολόγια των ΔΕΚΟ.
 6. Η με αριθμό 3382/24-10-2012 ερώτηση του Βουλευτή Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την καταβολή των μισθολογικών επάθλων στους βραβευμένους δημοσίους υπαλλήλους μετά την εφαρμογή του ν. 4024/2011 για το ενιαίο μισθολόγιο. 
 7. Η με αριθμό 5141/13-12-2012 ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικόλαου Μωραΐτη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την επικινδυνότητα του εθνικού δικτύου Αντιρρίου - Ιωαννίνων, Αμφιλοχίας - Λευκάδας - Πρέβεζας και την καθυστέρηση των εργασιών του οδικού άξονα Αμβρακίας – Ακτίου.
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130, παράγραφος 5 του Κανονισμού της Βουλής)
 1. Η με αριθμό 4889/7-12-2012 ερώτηση του Βουλευτή Ευβοίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Ευάγγελου Αποστόλου προς τον Υπουργό Αγροτικής Ανάπτυξης και Τροφίμων, σχετικά με την εναρμόνιση της νομοθεσίας με την απόφαση της Ολομέλειας του Αρείου Πάγου για την διαγραφή παρανόμως εγγραφεισών υποθηκών από την ΑΤΕ.
Ο κύριος Υπουργός έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26920"," Θα ήθελα να καταθέσω ορισμένες, κυριολεκτικά πολύ λίγες προσθήκες-αναδιατυπώσεις στην Ολομέλεια. Οι νομοτεχνικές αναδιατυπώσεις που καταθέτω ενσωματώνουν παρατηρήσεις από την έκθεση της Επιστημονικής Επιτροπής της Βουλής και διευκρινίζω επιπλέον δύο σημεία. Διαγράφεται από την επιβολή του φόρου πολυτελείας...","ΧΡΗΣΤΟΣ ΣΤΑΪΚΟΥΡΑΣ",476
"26921"," Κύριε Υπουργέ, πρέπει να αναγνώσετε τις νομοτεχνικές βελτιώσεις που θα κάνετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26922"," Τις ερμηνεύω, κύριε Πρόεδρε.","ΧΡΗΣΤΟΣ ΣΤΑΪΚΟΥΡΑΣ",476
"26923"," Δεν θέλουμε την αιτιολογία τους. Πρέπει να αναγνώσετε το κείμενο της παρέμβασής σας, επειδή υπάρχει πρόβλημα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26924"," Καλώς, κύριε Πρόεδρε. 
Στο τέλος του πρώτου εδαφίου της παρ. 2 του άρθρου 3 του σχεδίου νόμου οι λέξεις «του άρθρου 1 της παρούσης», αντικαθίστανται από τις λέξεις «του άρθρου 2 του παρόντος». 
Δεύτερον, στην εσωτερική περίπτωση δ΄ της παρ. 1 του άρθρου 4 του ν. 4024/2012, όπως τροποποιήθηκε με την υποπαράγραφο α΄, της παρ. 13, του άρθρου 9 του σχεδίου νόμου διαγράφονται οι λέξεις «εν γένει». 
Τρίτον, στην εσωτερική παράγραφο 3 του άρθρου 2 του ν. 3891/2010, όπως αντικαθίσταται με την παράγραφο 1 του άρθρου 27 του σχεδίου νόμου, οι λέξεις «και τον Υπουργό Οικονομικών» διαγράφονται. 
Τέταρτον, στην παράγραφο 1 του άρθρου 33 του σχεδίου νόμου οι λέξεις «από την έναρξη ισχύος της παρούσης πράξης νομοθετικού περιεχομένου» αντικαθίστανται από τις λέξεις «από 19-11-2012».
Πέμπτον, στην παράγραφο 4, του άρθρου 33 του σχεδίου νόμου ο αριθμός 63 Α αντικαθίσταται από τον αριθμό «63 Β». 
Έκτον, στην παράγραφο 16, του άρθρου 33 του σχεδίου νόμου, μετά τις λέξεις «της παραγράφου 4» προστίθενται οι λέξεις «του άρθρου 3». 
Έβδομον, στο τέλος της παραγράφου 1 του άρθρου 45 προστίθεται νέο εδάφιο ως εξής: «Η δια του παρόντος άρθρου προβλεπόμενη εισφορά, δεν επιβάλλεται σε ημεδαπές και αλλοδαπές εταιρείες που έχουν εγκαταστήσει γραφεία ή υποκαταστήματα δυνάμει του άρθρου 25, του ν. 27/1975 και ασχολούνται με τη διαχείριση ή εκμετάλλευση πλοίων υπό ελληνική ή ξένη σημαία, καθώς και με τις λοιπές εργασίες που προβλέπονται από την εγκριτική πράξη εγκατάστασής τους».
Όγδοον, α) στην υποπαράγραφο α΄ της παραγράφου 1΄ του άρθρου 46 του σχεδίου νόμου διαγράφονται οι λέξεις «σκαφών αναψυχής ιδιωτικής χρήσης» και β) το στοιχείο iii της υποπαραγράφου β΄ της παραγράφου 1 του άρθρου 46 καταργείται και τα επόμενα στοιχεία αναριθμούνται αντιστοίχως. 
Ένατο, το άρθρο 48 του σχεδίου νόμου καταργείται και τα επόμενα άρθρα αναριθμούνται αντιστοίχως. 
Θα ήθελα να διευκρινίσω, για να γίνει αντιληπτό από τους συναδέλφους ότι οι νομοτεχνικές αναδιατυπώσεις που καταθέτω ενσωματώνουν παρατηρήσεις από την έκθεση της Επιστημονικής Επιτροπής της Βουλής. Διευκρινίζω δύο σημεία. Διαγράφονται, όπως είπα, από την επιβολή του φόρου πολυτελούς διαβίωσης τα σκάφη αναψυχής, καθώς γι’ αυτά, ίσως και πρωθύστερα από την ημερομηνία που θα γινόταν ο νόμος, θα επιβληθεί ειδικό τέλος πλου από το Υπουργείο Ναυτιλίας και Αιγαίου. 
Τελευταία παρατήρηση: διευκρινίζεται ουσιαστικά το πεδίο εφαρμογής για το άρθρο 45 του νομοσχεδίου, καθώς ήδη στο φορολογικό ψηφίστηκε η ρύθμιση για την επιβολή του φόρου στα πλοία με ξένη σημαία με το άρθρο 26 του φορολογικού. Με την εν λόγω ρύθμιση του άρθρου 45, σκοπός είναι να επιβληθεί εισφορά στις λοιπές εταιρείες που δραστηριοποιούνται, όπως οι εταιρείες ναύλωσης, ασφάλισης, μεσιτείας, αγοραπωλησιών κ.λπ., που δεν εμπίπτουν στο φόρο για τα πλοία με ελληνική ή ξένη σημαία. 
Η διευκρίνιση αυτή περιλαμβάνεται στις διαπιστώσεις και στις διατυπώσεις της έκθεσης της Επιστημονικής Επιτροπής της Βουλής για να αποφευχθεί διπλή φορολογία επί του ιδίου εισοδήματος. 
Ευχαριστώ.","ΧΡΗΣΤΟΣ ΣΤΑΪΚΟΥΡΑΣ",476
"26925"," Παρακαλώ, να κατατεθούν στα Πρακτικά και να διανεμηθούν. 
(Στο σημείο αυτό ο Αναπληρωτής Υπουργός Οικονομικών κ. Χρήστος Σταϊκούρας καταθέτει για τα Πρακτικά τις προαναφερθείσες προσθήκες-αναδιατυπώσεις, οι οποίες έχουν ως εξής: 
(Να μπουν οι σελίδες 240 και 241)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26926"," Η κ. Μαρία Κόλλια-Τσαρουχά, ΣΤ΄ Αντιπρόεδρος της Βουλής, έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26927"," Ευχαριστώ, κύριε Πρόεδρε. 
Συζητείται και σήμερα για ακόμη μία φορά -ό,τι συμβαίνει τον τελευταίο καιρό σε αυτήν τη Βουλή- με τη διαδικασία του κατεπείγοντος το παρόν σχέδιο νόμου, που αρχικά κύρωνε πράξεις, μετά με επιστολή του κυρίου Υπουργού προς τον Πρόεδρο της Βουλής, το αποσύρατε, αντικαταστάθηκε με ένα άλλο νομοσχέδιο, αποσύροντας άρθρα, προσθέτοντας άρθρα. Νέες πρακτικές, κυρίες και κύριοι συνάδελφοι, απαξίωσης περαιτέρω του Κοινοβουλίου και της δημοκρατίας. 
Κατά την προχθεσινή, λοιπόν, κατεπείγουσα διαδικασία στην Επιτροπή Οικονομικών Υποθέσεων έγιναν από έμπειρους συναδέλφους ενδιαφέρουσες παρατηρήσεις και τέθηκαν πολύ σοβαρά θέματα. Οι διαπιστώσεις; Προφανώς, η χώρα δεν μπορεί πλέον να κυβερνάται με Υπουργικό Συμβούλιο που συνεδριάζει διά περιφοράς των σχεδίων νόμων και συλλογής υπογραφών. Προφανώς, η Κυβέρνηση δεν μπορεί να λειτουργεί με πράξεις νομοθετικού περιεχομένου και προφανώς, θα πρέπει να μπει ένα τέλος σε όλα αυτά. Ήδη, το είπε και ο συνάδελφος που κατέβηκε από το Βήμα, ο κ. Ρήγας. Ειπώθηκε και καταγράφηκε μέσα σε μία κρίση ειλικρίνειας και παραδοχής από την άλλη, ότι μέσα σ' αυτό το σχέδιο νόμου υπάρχουν διατάξεις που θα έπρεπε να συζητηθούν στην ώρα τους και ξεχωριστά, αφού από πουθενά δεν προκύπτει το κατεπείγον και επισημάνθηκε ότι είναι η τελευταία φορά που συμφωνούν με αυτή τη διαδικασία και μάλιστα με πόνο καρδιάς. 
Πόσες φορές, κυρίες και κύριοι συνάδελφοι, θα ακούσουμε αυτόν τον πόνο καρδιάς της συγκυβέρνησης; Ο κύριος Υπουργός Οικονομικών μας ξεκαθάρισε ότι αυτό το νομοσχέδιο επιλέχθηκε από την Κυβέρνηση ως κατεπείγον μιας και η ψήφιση του νομοσχεδίου αποτελεί για μία ακόμη φορά προϋπόθεση και προαπαιτούμενο για την εκταμίευση της επόμενης δόσης. 
Έχει ειπωθεί πάμπολλες φορές ότι οι διαδικασίες που ακολουθούνται έχουν ξεπεράσει προ πολλού τα όρια της νομιμότητας και πολύ δε περισσότερο της αξιοπρέπειας των συναδέλφων Βουλευτών. Είναι προφανές ότι κινούμαστε στα όρια της νομιμότητας, του Κανονισμού, αλλά και του Συντάγματος της χώρας, που λέει ότι κάθε νομοθέτημα συζητείται ξεχωριστά και εσείς ενσωματώνετε πράξεις σε ένα νόμο και το εισάγετε με τη μορφή του κατεπείγοντος. 
Εκβιάζετε για μία ακόμα φορά καταστάσεις για να μην υπάρχει άνεση χρόνου να συζητηθούν και να ενημερωθούν επί της ουσίας οι Βουλευτές, οι συνάδελφοι για τις πράξεις που φέρνετε, αλλά πολύ περισσότερο για να μην κατανοήσουν οι Έλληνες πολίτες και να μην ενημερωθούν για όλα αυτά που συμβαίνουν και αποφασίζονται. 
Λέτε ότι τελειώνει η πίστωση χρόνου προς την Κυβέρνηση, κυρίες και κύριοι συνάδελφοι της συγκυβέρνησης. Αν, λοιπόν, τελειώνει η δική σας πίστωση χρόνου, έχετε αναλογιστεί ότι η υπομονή της κοινωνίας και των πολιτών έχει εξαντληθεί προ πολλού; Δεν είναι δυνατόν να συνεχίσουμε να λειτουργούμε κάνοντας εκπτώσεις στη συνέπεια προς τον εαυτό μας, αλλά και το αξίωμά μας. 
Κυρίες και κύριοι συνάδελφοι της συγκυβέρνησης –και ειδικά της Νέας Δημοκρατίας- κλέψατε την ψήφο του ελληνικού λαού με υποσχέσεις, απειλές και εκβιασμούς. Όπως διαπιστώνουμε καθημερινά, το σύνολο των αποφάσεων μέχρι τελευταίας λεπτομέρειας παραδόθηκε στις κατοχικές δυνάμεις. Ζητάτε να νομιμοποιηθούν αυτές οι αποφάσεις, εκβιάζοντας, απειλώντας και διαγράφοντας –αν χρειαστεί- Βουλευτές και πορεύεστε έχοντας ενεργοποιήσει το μηχανισμό των πράξεων νομοθετικού περιεχομένου, ώστε να αποφύγετε την επώδυνη κοινοβουλευτική διαδικασία. 
Είχατε χρόνο, κύριε Υπουργέ, για να φέρετε κάποιο από αυτά τα νομοθετήματα με κανονική διαδικασία, για να μην εκθέτετε άλλο και τους συναδέλφους σας και όλη τη Βουλή. 
Πιστεύετε ότι εσαεί οι αποφάσεις της τρόικας θα εφαρμόζονται απευθείας, πέρα από κοινοβουλευτικούς δημοκρατικούς κανόνες και κοινωνικούς θεσμούς και διαβούλευση; Παραβιάζοντας τους δημοκρατικούς θεσμούς, το γνωρίζετε ότι προδίδετε την κοινωνία, ότι επιταχύνετε τη ραγδαία ανάπτυξη αντιδημοκρατικών τάσεων και φαινομένων που απευχόμαστε πολύ; 
Τι άλλο θέλετε, λοιπόν, για να αντιληφθείτε ότι όλος αυτός ο δρόμος είναι χωρίς επιστροφή; Με τις πράξεις σας και την αναλγησία σας ενισχύετε την κοινωνική πόλωση. Δεν σκέφτεστε πόσο πιο σοβαρά και χειρότερα μπορεί να γίνουν τα πράγματα με ένα ολοένα διευρυνόμενο τμήμα του πληθυσμού μας, των Ελλήνων, να βιώνει ανθρωπιστική καταστροφή; 
Δεν γνωρίζετε ότι τους αμέσως επόμενους μήνες η οικονομική και κοινωνική κατάσταση θα επιδεινωθεί; Το γνωρίζετε, κύριε Υπουργέ. Εγώ πιστεύω ότι το γνωρίζετε, αλλά ρισκάρετε επικίνδυνα, παίζοντας με ανθρώπινες ζωές, παίζοντας με την υγεία τους, την ψυχολογία τους και την ασφάλεια των πολιτών, αλλά κυρίως και της χώρας. Γιατί δεν υπολογίζετε τις συνέπειες των πράξεών σας;
Μην προσπαθείτε να παρουσιάσετε εμάς ως λαϊκιστές. Μπορείτε να αντιληφθείτε τι θα επακολουθήσει στον κατήφορο των χαρακτηρισμών του στυλ «τζάμπα μάγκες»; Λυπάμαι που ειπώθηκαν εδώ σκληρές εκφράσεις μεταξύ συναδέλφων σήμερα, αλλά αυτό πια δεν μπορεί να συνεχιστεί. Δεν αντιλαμβάνεστε ότι στους συναδέλφους της συγκυβέρνησης -και ειδικά στους συναδέλφους της Νέας Δημοκρατίας- ο μόνος ρόλος που έχει απομείνει -που τους έχετε αφήσει να έχουν- είναι να ψηφίζουν τα νομοσχέδια, αυτές τις πράξεις νομοθετικού περιεχομένου που φέρνετε, ανενημέρωτοι για όσα διαδραματίζονται; Και να το ήθελαν, δεν θα μπορούσαν να ενημερωθούν. 
Για ποια αναβάθμιση, λοιπόν, του Κοινοβουλίου και της δημοκρατίας να μιλήσουμε, όταν έχετε δώσει στο Βουλευτή το ρόλο μόνο της επικύρωσης των συμφωνιών ή της επικύρωσης πράξεων νομοθετικού περιεχομένου, που κάποιοι μυστικοί σύμβουλοι και η τρόικα συντάσσουν; 
Μπορείτε να δείτε πίσω από τις χλιαρές αντιδράσεις ακόμα και την απάθεια της κοινωνίας –φαίνεται ότι έχει απάθεια η κοινωνία- για την εκρηκτική αύξηση του αριθμού των ανέργων και για το τι διεργασίες γίνονται; Τον Οκτώβριο συνολικά οι άνεργοι και οι μη ενεργοί πολίτες ήταν περίπου τέσσερα εκατομμύρια επτακόσιες χιλιάδες. Το 40% του συνολικού πληθυσμού της χώρας είναι στο περιθώριο της απασχόλησης και οι τάσεις προμηνύουν νέα επιδείνωση. 
Η βίαιη φτωχοποίηση των συνανθρώπων μας δεν μπορεί να είναι επιλογή. Αναρωτηθήκατε αν οι πολίτες θα μπορέσουν να πληρώσουν τους φόρους που μέχρι χθες, μόλις προχθές ψηφίσατε; 
Κυρίες και κύριοι συνάδελφοι, τελείωσαν οι εποχές των ευχών και των διαπιστώσεων. Δεν δικαιολογούμαστε άλλο. Δεν δικαιολογείστε άλλο. Έχουν καταντήσει κουραστικές οι ανακοινώσεις για ανάγκη επανεκκίνησης της οικονομίας και εξόδου από την ύφεση και ανάπτυξης. Αντιληφθείτε, επιτέλους και εσείς ότι τα κράτη δεν έχουν φίλους ή εχθρούς. Έχουν μόνο συμφέροντα. 
Και το δικό μας συμφέρον, κυρίες και κύριοι συνάδελφοι, ιδιαίτερα της συγκυβέρνησης, είναι πάνω από όλα να διαφυλάξουμε την κοινωνική συνοχή και την πατρίδα μας. Δεν πρέπει να εκχωρήσουμε εθνική κυριαρχία. Προσπαθείτε να μας πείσετε ότι συμβαίνει το αντίθετο. Όμως, δεν είμαστε ούτε αφελείς ούτε λαϊκιστές και ξέρουμε τι σας λέμε. Δεν πρέπει, λοιπόν, να εκχωρήσουμε εθνική κυριαρχία, επειδή αυτό το επιτάσσουν οι πιστωτές μας, εκβιάζοντας και απειλώντας έναν υπερήφανο και αξιοπρεπή ελληνικό λαό. 
Έχετε, λοιπόν, μεγάλη ευθύνη και θα το λέω όσο έχω φωνή: Μην ακολουθείτε πολιτικές που διαλύουν τον κοινωνικό ιστό της χώρας! Βάλτε έναν «κόφτη»! Σταματήστε να απαξιώνετε το Κοινοβούλιο και τον ελληνικό λαό! Η υπομονή έχει και τα όριά της!
Σας ευχαριστώ πολύ. 
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΑ ΚΟΛΛΙΑ-ΤΣΑΡΟΥΧΑ",229
"26928"," Ευχαριστούμε, κυρία συνάδελφε. 
Το λόγο έχει ο Βουλευτής της Χρυσής Αυγής κ. Ιωάννης Λαγός.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"26929"," Κύριε Πρόεδρε, κυρίες και κύριοι Βουλευτές, θα ήθελα κατ’ αρχάς να απαντήσω λίγο σε κάποια πράγματα που ακούστηκαν εδώ μέσα από κάποιους Βουλευτές που προσπαθούν να βρουν τι γίνεται πραγματικά δίπλα τους και δεν το έχουν αντιληφθεί. 
Θα απαντήσω στον κ. Τζαμτζή, ο οποίος ανέφερε ότι η Χρυσή Αυγή άρχισε να μεγαλώνει σε μεγέθη και σε νούμερα, όταν υπήρξαν θύματα στην Αθήνα και όταν ο κόσμος άρχισε πλέον να φοβάται. Θα πω στον κ. Τζαμτζή -για να μαθαίνει- ότι η Χρυσή Αυγή άρχισε να μεγαλώνει, όταν όλος ο ελληνικός λαός κατάλαβε πόσο απατεώνες είναι όλοι αυτοί που τον κυβερνούν. Τότε άρχισε να μεγαλώνει. Άρχισε να μεγαλώνει, όταν κατάλαβε πλέον ότι ούτε η Νέα Δημοκρατία ούτε το ΠΑΣΟΚ είχαν να του τάξουν τίποτα άλλο. Δεν υπήρχαν πια ρουσφέτια, τα είχαν κάνει. Όσους ήταν να βάλουν μέσα στο δημόσιο τούς είχαν βάλει. Δεν υπήρχαν άλλες θέσεις για κανέναν. Εκεί πια ο ελληνικός λαός κατάλαβε τι συμβαίνει και άρχισε να φεύγει σιγά-σιγά, αφού δεν ήταν δέσμιος κανενός. 
Επίσης, ρώτησε ο κύριος συνάδελφος από πού βρίσκουμε τα χρήματα και ανοίγουμε γραφεία. Ας μας ποινικοποιήσουν και γι’ αυτό και ας πουν ότι η Χρυσή Αυγή δεν πρέπει να ανοίγει άλλα γραφεία στην Ελλάδα. Θα ήθελα να τον ενημερώσω, λοιπόν, ότι τα χρήματα που βρίσκει η Χρυσή Αυγή είναι από τους Βουλευτές, από τα χρήματα που δίνουν κάθε μήνα, είναι 3.000 ευρώ. Ακόμα δεν έχουμε πάρει κομματική επιδότηση και το γνωρίζετε πολύ καλά αυτό το πράγμα. Σας υποσχόμαστε κάτι, κύριε Τζαμτζή και σε όσους έχετε πολλά ερωτήματα τέτοια, ότι εάν με αυτά τα λίγα χρήματα που έχουμε πάρει μέχρι τώρα, σας έχουμε κάνει και ανησυχείτε και ρωτάτε, με τα υπόλοιπα που θα πάρουμε -και που θα τα γυρίσουμε στον κόσμο- θα σας κάνουμε πραγματικά να αποτρελαθείτε. 
Εμείς, όμως, θα ρωτούσαμε κάτι άλλο τον κ. Τζαμτζή -αφού του απαντήσαμε πού βρίσκουμε εμείς τα λεφτά- και την παράταξή του και το ΠΑΣΟΚ και τις υπόλοιπες παρατάξεις και το ΚΚΕ και το ΣΥΡΙΖΑ: Εσείς πού τα χαλάτε τόσα λεφτά; Αυτά είναι ατελείωτα χρήματα. Πώς χάθηκαν όλα αυτά τα χρήματα; Πώς χρωστάτε σε τράπεζες; Μα, ήταν τόσο το μέγεθος της ρεμούλας, τελικά, που γινόταν; Εμείς πήραμε ένα ελάχιστο συγκριτικά ποσό με αυτά που παίρνουν τα υπόλοιπα κόμματα και κάναμε χίλια πράγματα. 
Επίσης, θα θέλαμε να τονίσουμε ότι είμαστε το μοναδικό κόμμα που αμέσως μετά τις εκλογές ελέγχθηκε. Ήρθαν στα γραφεία μας άνθρωποι, έκαναν ελέγχους και αποδείχθηκε ότι τα πάντα είναι ολοκάθαρα. Περιμένουμε με ανυπομονησία πότε θα γίνει ο ίδιος έλεγχος και στα υπόλοιπα κόμματα. Είμαστε, πραγματικά, γεμάτοι από ανυπομονησία. 
Αυτά ελέχθησαν ως πρώτη αναφορά σε αυτά που είπε ο κ. Τζαμτζής. Αν θέλει, μπορούμε να του δείξουμε και τα στοιχεία. 
Επίσης, θα θέλαμε να του πούμε και κάτι άλλο. Όταν όλοι αυτοί κοιτούσαν το συμφέρον τους ως Βουλευτές και ως πολιτικοί, η Χρυσή Αυγή έκανε τον ίδιο ακριβώς αγώνα από το 1992, γιατί και οι Βουλευτές της και τα στελέχη της έχουν κάτι το οποίο δεν το έχουν οι υπόλοιπες παρατάξεις. Έχουν μία ιδέα την οποία θα την υπερασπιστούν μέχρις εσχάτων. 
Θα αναφερθώ και στον Πρόεδρο του ΠΑΣΟΚ, ο οποίος ανέφερε προηγουμένως για την τρομοκρατία της «17 Νοέμβρη», καταδίκασε τα φαινόμενα βίας, μας μίλησε για όλα αυτά τα ωραία πράγματα. Φυσικά, δεν έκανε καμμία καταδίκη ποτέ όταν αυτά τα πράγματα αφορούσαν περιστατικά εις βάρος της Χρυσής Αυγής. Εγώ νόμιζα ότι αφού δεν αναποδογυρίζουν πια οι πάγκοι σε κάποιες λαϊκές, έχει τελειώσει η τρομοκρατία στην Ελλάδα. Τελικά, συνεχίζεται ακόμα; Μάλιστα. 
Είπε, λοιπόν, για τη «17 Νοέμβρη» -και καταδίκασε μάλιστα την Αριστερά και δεν θα διαφωνήσουμε σε αυτό- αλλά δεν μας είπε ότι το κυριότερο εκτελεστικό όργανο της «17 Νοέμβρη» ήταν οργανωμένο στέλεχος του ΠΑΣΟΚ. Τι πρέπει να κάνουμε γι’ αυτό; 
Απεναντίας εμάς μας έχετε βάλει σε ένα ντορβά όλους μαζί, μας έχετε πάρει τους αστυνομικούς, προσπαθείτε να μας εκφοβίσετε με οποιονδήποτε τρόπο, αλλά δεν θα γίνει αυτό το πράγμα και σας το υποσχόμαστε. 
Θα ήθελα να απαντήσω και στον κ. Λυκουρέντζο που είπε προηγουμένως ότι μόνο διαμαρτυρόμαστε και δεν έχουμε να προτείνουμε και ρώτησε τι θα κάναμε εμείς, αν είχαμε τα ηνία, για να αλλάξει το κλίμα που επικρατεί. Είναι πολύ απλό. Θα εφαρμόζαμε αυτά που ισχυρίζονταν αυτοί οι ίδιοι όταν ήταν αντιπολίτευση. Τελικά το μοναδικό που κάνουν είναι όταν είναι αντιπολίτευση να λένε άλλα και ερχόμενοι στην κυβέρνηση να κάνουν άλλα. Εμείς, λοιπόν, θα κάναμε και θα κάνουμε αυτά που λέμε από πριν. Εκεί βρίσκονται οι διαφορές μας. Αποδεικνύεται, τελικά, ότι οι θέσεις των πολιτικών κομμάτων εδώ πέρα εξαρτώνται μόνο από το αν είναι κυβέρνηση ή αντιπολίτευση, από τίποτα άλλο. 
Φθάσαμε μέσα σε δύο χρόνια να χάσουν οι Έλληνες το οποιοδήποτε εργασιακό όφελος και δικαίωμα είχαν, αυτά τα πράγματα να μην τα ζητάει κανείς, να μην τα συζητάει κανείς και είχαμε το θράσος του Προέδρου του ΠΑΣΟΚ να αναφέρει ότι είναι πρακτικές μίσους το να ακούγεται στη Βουλή ότι είναι εντολοδόχοι, ότι είναι εθνικοί μειοδότες. Αυτή είναι πολιτική μίσους για αυτόν τον άνθρωπο και για τους υπόλοιπους που πιστεύουν αυτό. Δεν είναι, όμως, πολιτική μίσους, όταν οι εργαζόμενοι δεν έχουν δουλειά, όταν ο άλλος γυρνάει στο σπίτι του το βράδυ χωρίς να έχει τίποτα και όταν δεν έχει να βάλει πετρέλαιο και να θρέψει τα παιδιά του. Αυτές δεν είναι πολιτικές μίσους! 
Εμείς, λοιπόν, θα απαντήσουμε σε αυτούς και θα τους πούμε ότι θα βγάλουμε τον κόσμο από το καβούκι του, όπως έχουμε ήδη ξεκινήσει να κάνουμε, ο κόσμος θα δει ότι δεν μπορούν να περνάνε αυτά που ψηφίζονται εδώ μέσα σε ένα κλίμα πραγματικά τρομοκρατίας. Αυτή είναι η τρομοκρατία. 
Τρομοκρατία είναι όταν αυτά τα δύο μεγάλα κόμματα και τα συν αυτώ, που είναι στη συγκυβέρνηση, οποιονδήποτε έχει διαφορετική άποψη από αυτήν που επικρατεί από τον Αρχηγό τους, τον διαγράφουν. Αυτή είναι τρομοκρατία και όχι η δημοκρατία που ευαγγελίζεστε εσείς τόσα χρόνια ότι είναι.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Εμείς θα βγάλουμε τον κόσμο έξω και θα τον κάνουμε να πιστέψει και πάλι στις δυνατότητές του και να μην είναι έρμαιο κανενός. Φυσικά δεν συζητάμε το ότι δεν πρόκειται να ψηφίσουμε αυτό που γίνεται. Δεν συζητάμε ότι οι ευθύνες ανήκουν και στον ίδιο τον Πρόεδρο της Δημοκρατίας, ο οποίος κατά έναν παράλογο τρόπο είναι στο απυρόβλητο. Από ό,τι βλέπουμε όμως σε όλα τα νομοσχέδια, σε όλα αυτά που εκχωρούν την εθνική μας κυριαρχία, η υπογραφή του είναι πρώτη-πρώτη. Να δούμε τι μπορούμε να κάνουμε για να σταματήσουμε αυτό το κατρακύλισμα της πατρίδας μας. 
Επίσης, να πούμε ότι κανένας νόμος δεν θα εφαρμοστεί στην Ελλάδα, εφόσον είναι άδικος και εφόσον ο ίδιος ο ελληνικός λαός αρνηθεί να εφαρμοστεί. Αυτά, για να ξέρετε όλοι σε αυτήν την Αίθουσα ότι δεν αποφασίζετε ό,τι θέλετε χωρίς να δίνετε λογαριασμό.","ΙΩΑΝΝΗΣ ΛΑΓΟΣ",274
"26930"," Το λόγο έχει η κ. Μαρία Ρεπούση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26931"," Ευχαριστώ, κυρία Πρόεδρε. 
Ξεκινώντας θα ήθελα να πω ότι η Δημοκρατική Αριστερά δεν δέχεται μαθήματα πατριωτισμού και κυρίως, όταν αυτά προέρχονται από τη Χρυσή Αυγή, που είναι ένα πολιτικό μόρφωμα που αμαυρώνει την εικόνα της χώρας μας διεθνώς, προσβάλλει τη δημοκρατία...","ΜΑΡΙΑ ΡΕΠΟΥΣΗ",441
"26932"," Μην συνωστίζεστε, κυρία Ρεπούση.","ΧΡΗΣΤΟΣ ΠΑΠΠΑΣ",418
"26933"," Σας παρακαλώ, κύριε Παππά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26934"," Έχεις και λόγο να μιλήσεις; Ντροπή σου!","ΧΡΗΣΤΟΣ ΠΑΠΠΑΣ",418
"26935"," Ο «συνωστισμός» του μυαλού σου...","ΗΛΙΑΣ ΠΑΝΑΓΙΩΤΑΡΟΣ",385
"26936"," Σας παρακαλώ, κύριοι συνάδελφοι!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26937"," ...στον τόπο που γεννήθηκε και εκμεταλλεύεται τα όπλα της δημοκρατίας και τα χρήματα των Ελλήνων πολιτών για να πλήξει το πολίτευμα της χώρας. 
Τι είναι, αλήθεια, η πατρίδα μας, αν δεν είναι ο πολιτισμός μας, η δημοκρατία, τα ανθρώπινα δικαιώματα και όσα προσπαθεί ανεπανόρθωτα να πλήξει η Χρυσή Αυγή; Να αφήσουν, λοιπόν, τα γρυλλίσματα οι εκπρόσωποι της Χρυσής Αυγής, διότι δεν τους φοβόμαστε ούτε ως κόμμα ούτε εγώ προσωπικά. 
Κυρίες και κύριοι συνάδελφοι, είναι γεγονός ότι αυτή η συζήτηση διεξάγεται σε ένα ιδιαίτερα βαρύ κλίμα. Η επίθεση κατά των γραφείων της Νέας Δημοκρατίας, η καλλιέργεια μιας υποκουλτούρας βίας και σε λεκτικό και σε συμβολικό επίπεδο, η ρητορική της εθνικής μειοδοσίας διαμορφώνουν ένα εκρηκτικό μείγμα σε μια συζήτηση που χρειάζεται επιχειρήματα. 
Είναι γεγονός ότι ζούμε σε συνθήκες έκτακτης ανάγκης. Η χώρα είναι υποχρεωμένη να συνδιαλέγεται με τους δανειστές και τους εταίρους της και πολλά από αυτά που η Βουλή των Ελλήνων αναγκάζεται να ψηφίσει δεν είναι καθόλου ευχάριστα. Κατανοώ, λοιπόν και τις επιφυλάξεις και τις αντιρρήσεις. Θα ήθελα ωστόσο η συζήτηση να γίνεται με επιχειρήματα και όχι με κραυγές. 
Θα περάσω στο συγκεκριμένο σχέδιο νόμου και στο χρόνο που μου απομένει θα ασχοληθώ με κάποιες από τις ρυθμίσεις που αφορούν στα θέματα του Υπουργείου Παιδείας, Θρησκευμάτων, Πολιτισμού και Αθλητισμού, δηλαδή με το άρθρο 31. 
Θα ήθελα να ζητήσω από την Κυβέρνηση να αποσύρει από το άρθρο αυτό ό,τι δεν είναι προαπαιτούμενο. Θεωρώ ότι κάποια από αυτά δεν είναι προαπαιτούμενα και εξηγώ. Όπως όλοι γνωρίζουμε, ο δημόσιος χαρακτήρας της ανώτατης εκπαίδευσης διασφαλίζεται από το Σύνταγμα και το άρθρο 16 του Συντάγματος. Δεν θέλω εδώ να πω αν πρέπει αυτό το άρθρο να διατηρηθεί ή όχι. Όμως, αυτήν τη στιγμή υπάρχει. Η πολιτεία οφείλει να ρυθμίσει ταυτόχρονα και τη λειτουργία των ιδιωτικών ιδρυμάτων ανώτατης εκπαίδευσης που υπάρχουν στην Ελλάδα, βάσει συμφωνιών πιστοποίησης και δικαιόχρησης με ανώτατα εκπαιδευτικά ιδρύματα της αλλοδαπής. 
Στην πραγματικότητα, κυρίες και κύριοι συνάδελφοι, αυτό που διασφαλίζει το μονοπώλιο του κράτους να χορηγεί πτυχία είναι η διάκριση που γίνεται στους τίτλους σπουδών, που χορηγούν τα πανεπιστήμια, σε σχέση με τις βεβαιώσεις και τα πτυχία που χορηγούν άλλα ιδρύματα που προκύπτουν μέσα από συμφωνίες πιστοποίησης και δικαιόχρησης. 
Με το άρθρο 31 του σχεδίου νόμου που φέρνει η Κυβέρνηση καταργείται στην ουσία η διάκριση ανάμεσα στα πτυχία των ανώτατων εκπαιδευτικών ιδρυμάτων και στις βεβαιώσεις σπουδών που χορηγούν τα κολλέγια. Καταργείται η διάκριση αυτή στο βαθμό που τα κολλέγια μπορούν να χορηγούν πτυχία που εν δυνάμει, θεωρούνται ισότιμα επαγγελματικά με τα πτυχία των ανώτατων εκπαιδευτικών ιδρυμάτων. 
Στη δική μας λογική, της Δημοκρατικής Αριστεράς, αυτό θέτει πολύ σοβαρά ζητήματα, πολύ περισσότερο που δεν διασφαλίζονται οι προϋποθέσεις λειτουργίας των κολλεγίων. Θα αναφερθώ εδώ στο άρθρο 15 του μεσοπρόθεσμου και θα ήθελα λίγο την προσοχή σας σε αυτό. 
Για να πάρει κάποιος πτυχίο από ένα ανώτατο εκπαιδευτικό ίδρυμα ο νόμος ορίζει και διασφαλίζει τους Έλληνες πολίτες για τα προσόντα που πρέπει να έχουν οι διδάσκοντες. Ένα από τα προσόντα αυτά είναι η κατοχή διδακτορικού διπλώματος. Με βάση το άρθρο 15, στα κολλέγια μπορεί να διδάξει και αυτός που έχει ένα απλό πτυχίο ανώτατου εκπαιδευτικού ιδρύματος. Δεν είναι υποχρεωμένος, λοιπόν, να έχει κανένα μεταπτυχιακό ή κανέναν διδακτορικό τίτλο σπουδών. Ωστόσο, το κολλέγιο στο οποίο διδάσκει μπορεί να χορηγεί μεταπτυχιακό τίτλο σπουδών. Αυτό, κατά τη γνώμη μας, έρχεται σε αντίφαση και θα πρέπει να διορθωθεί από την Κυβέρνηση. 
Ένα άλλο παράλογο που υπάρχει σε αυτό το σχέδιο νόμου είναι οι δυνατότητες που δίνονται στον Υπουργό Παιδείας να ορίζει τους διεθνείς οργανισμούς, οι οποίοι πιστοποιούν τα μεταπτυχιακά προγράμματα σπουδών. Δεν μπορούν αυτά, κατά τη γνώμη μας, να είναι προαπαιτούμενα. 
Τέλος, μια επιπλέον παρατήρηση που έχω να κάνω στο άρθρο 31 αφορά στον υπολογισμό που εξακολουθεί να κάνει η χώρα μας με διάρκεια ετών σπουδών, ενώ σε ευρωπαϊκό πλαίσιο, στην Ευρώπη, μιλούν με πιστωτικές μονάδες, τα λεγόμενα credits και όχι με διάρκεια σπουδών. Είναι και αυτό ένα στοιχείο που φέρνει σε αναντιστοιχία την Ελλάδα σε σχέση με τον ενιαίο ευρωπαϊκό χώρο εκπαίδευσης και έρευνας. 
Ευχαριστώ πολύ.","ΜΑΡΙΑ ΡΕΠΟΥΣΗ",441
"26938"," Κυρία Πρόεδρε, τη λέξη «μόρφωμα» θα την απαλείψετε από τα Πρακτικά;","ΔΗΜΗΤΡΙΟΣ ΚΟΥΚΟΥΤΣΗΣ",246
"26939"," Αν πρέπει να απαλείψουμε από τα Πρακτικά λέξεις σήμερα, πρέπει τα μισά Πρακτικά να τα απαλείψουμε, αν πρέπει να απαλειφθούν βέβαια, γιατί ο κ. Παππάς είπε ότι καλό είναι να υπάρχουν. Είναι και αυτό μια άποψη. 
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα ένας μαθητές και μαθήτριες και τρεις εκπαιδευτικοί από το 2ο Γενικό Λύκειο Αμαλιάδας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο κ. Ανδρέας Λοβέρδος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26940"," Ευχαριστώ, κυρία Πρόεδρε. 
Κυρίες και κύριοι Βουλευτές, καταδικάζω ρητά και απερίφραστα τη σημερινή τρομοκρατική ενέργεια, η οποία πρέπει να μας ενώσει. Πρέπει να ενώσει όλες τις φωνές του Κοινοβουλίου, για να πάρει και το μήνυμα το όργανο της ελληνικής πολιτείας που είναι επιφορτισμένο με την ασφάλεια των πολιτών και της δημόσιας τάξης, ότι ο ελληνικός πολιτικός κόσμος με μια φωνή δίνει αυτή τη δημοκρατική εντολή. 
Θέλω να πω κι εγώ ότι κάθε άλλη πολιτική φράση που συνοδεύει την καταδίκη συγκροτεί αυτό το περίφημο «όμως», το «αλλά» που ακούμε εδώ και δεκαετίες όταν καταδικάζεται η τρομοκρατία ή οι πράξεις πολιτικής βίας. 
Θέλω να προσθέσω ότι αυτό το «όμως» και το «αλλά» συγκροτεί με τη σειρά το μια ενοχική στάση, η οποία δεν επιτρέπει να δημιουργηθεί μέτωπο κατά της τρομοκρατίας και της πολιτικής βίας, αλλά αντιθέτως διευκολύνει όλους όσους θέλουν να περάσουν πλάγιο μήνυμα. 
Παρότι γνωρίζω πάρα πολύ καλά -κι έχω παρακολουθήσει, τουλάχιστον, δώδεκα χρόνια που είμαστε στην Εθνική Αντιπροσωπεία- το συνάδελφο Λαφαζάνη και το πόσο σαφής είναι η καταδίκη του σε θέματα πολιτικής βίας και τρομοκρατίας, ωστόσο υπογραμμίζω ότι όταν διατυπώνονται με τέτοιο τρόπο υπαινικτικές αναφορές των αναφορικών προτάσεων μιας καταδίκης από τον πολιτικό χώρο, στον οποίο ανήκει, τελικά υπονομεύουν την ίδια την καταδίκη. Κι αυτό δεν το χρειαζόμαστε. 
Χρειαζόμαστε μια σαφή και απερίφραστη καταδίκη εναντίον όλων των ενεργειών που εμφανίζουν την πατρίδα μας σαν ένα ξέφραγο αμπέλι. Η Ελλάδα δεν είναι ξέφραγο αμπέλι και παρ’όλα τα προβλήματα που έχει αυτήν τη στιγμή, είναι στόχος όλων μας να τη βοηθήσουμε να τα ξεπεράσει και να γυρίσουμε σελίδα.
Κύριε Υπουργέ, έρχομαι επί του θέματος. Σήμερα, κυρώνουμε έξι πράξεις νομοθετικού περιεχομένου, αν δεν κάνω λάθος. Φυσικά, πρόκειται για μια διαδικασία που προβλέπεται από το Σύνταγμα, η οποία δεν μπορεί να αμφισβητηθεί για περιπτώσεις απρόβλεπτης κι έκτακτης ανάγκης, ωστόσο, η ποσότητα των ρυθμίσεων θέτει ένα θέμα, όχι συνταγματικότητας, αλλά λειτουργίας του ελληνικού Κοινοβουλίου. 
Λέμε όλοι τη φράση «ας είναι» για να ξεπεράσουμε δυσκολίες που έχουν να κάνουν με τη χρηματοδότηση της χώρας. Ωστόσο, ενώνω τη φωνή με τους συναδέλφους εκείνους, οι οποίοι ζήτησαν να φύγουν ρυθμίσεις, οι οποίες δεν έχουν να κάνουν με θέματα απρόβλεπτης κι έκτακτης ανάγκης. Αυτό νομιμοποιεί την κυρωτική μας λειτουργία σε πράξεις νομοθετικού περιεχομένου. 
Άκουσα ότι απαλείψατε κάποια διάταξη. Δεν ξέρω αν ανήκει σε αυτές. Ωστόσο, θα πρέπει να κάνετε ένα «χτένισμα» μέχρι το βράδυ και να αποσύρετε τις διατάξεις εκείνες που δεν έχουν σχέση με τα θέματα της χρηματοδότησης της χώρας, με την κύρωση των πράξεων νομοθετικού περιεχομένου. 
Εάν τις κρατήσετε, νομιμοποιείται ένα ερώτημα προς εσάς: Η χώρα έχει επείγουσες κι έκτακτες ανάγκες ανάπτυξης. Απορώ γιατί ούτε μια τέτοια διάταξη δεν είναι στο κείμενο του σχεδίου νόμου. 
Λόγου χάριν, τελείως δειγματοληπτικά, αναφέρομαι σε θέματα τουρισμού. Έχετε ρυθμίσεις θεμάτων ξεναγών. Δεν ξέρω εάν αυτά είναι ρυθμίσεις θεμάτων έκτακτης κι επείγουσας ανάγκης. Αυτό η Κυβέρνηση το γνωρίζει καλύτερα. Ωστόσο, αφού είναι έτσι κι αφού ρυθμίζετε κι άλλα θέματα, γιατί δεν προσθέτετε μια διάταξη σχετική με τον τουρισμό που θα έδινε μια χροιά αναπτυξιακή στην παρέμβαση; 
Η ίδια η Υπουργός Τουρισμού πριν από λίγες ημέρες φάνηκε να αποδέχεται την επέκταση της κατάργησης του καμποτάζ και στα σκάφη αναψυχής. Γιατί –λέω τώρα- μια τέτοια διάταξη δεν υπάρχει στο κείμενο του σημερινού σχεδίου νόμου; 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Αφού κάνατε παράκαμψη της αρχής της έκτακτης κι επείγουσας ανάγκης, γιατί να είναι μονομερείς οι ρυθμίσεις και να μην εμπεριέχονται ρυθμίσεις που κινούνται σε αντιυφεσιακή κατεύθυνση;
Κυρίες και κύριοι Βουλευτές, παρακολουθώ από το πρωί τη συνεδρίαση. Μια σειρά από θέματα έχουν τεθεί. Αισθάνομαι την υποχρέωση να κάνω μια επισήμανση στο Κοινοβούλιο που θα τη βρούμε μπροστά μας. 
Θέλω οι συνάδελφοι που θα ψηφίσουμε το σχέδιο νόμου αυτό να προσέξουμε τις διατάξεις των άρθρων 2, 3 και 4. Τα Υπουργεία, τις ΔΕΚΟ, τα νομικά πρόσωπα ιδιωτικού δικαίου του δημοσίου τομέα και οργανισμοί τοπικής αυτοδιοίκησης έχουν πια συγκεκριμένους προϋπολογισμούς για το 2013, προϋπολογισμούς που η οικονομική δυσκολία της πατρίδας δεν επιτρέπει να μη γίνουν σεβαστοί. 
(Στο σημείο αυτό επανέρχονται στην Αίθουσα οι Βουλευτές του ΣΥΡΙΖΑ-ΕΚΜ)
Υπάρχουν περιορισμοί διαχείρισης όλων των θεμάτων τους που υπόκεινται πια στον έλεγχο αυτό. Αν υπερβούν όλοι αυτοί οι φορείς και τελικά όλος ο δημόσιος τομέας το 10%, επέρχεται αυτόματη εξισορρόπηση, όπως διαρρυθμίζεται από τα άρθρα 2, 3 και 4. 
Κύριε Υπουργέ, η ρύθμιση δεν είναι λάθος. Αυτό άλλωστε θα έπρεπε να ακολουθεί το ελληνικό δημόσιο εδώ και δεκαετίες: την ισορροπία εσόδων και εξόδων. Αναρωτιέμαι, έχουμε συναισθανθεί τις ανάγκες ορισμένων από τους φορείς αυτούς; 
Έχω υπ’όψιν μου, κυρίες και κύριοι Βουλευτές, φορείς στους οποίους τα Υπουργεία, οι εποπτεύουσες δηλαδή πολιτικά και διοικητικά αρχές, πίστωσαν ποσά που, λόγω της κρίσης προφανώς, ίσα που επαρκούν να καλυφθούν η μισθοδοσία και οι λοιπές λειτουργικές ανάγκες. Μηδέν, κατά κυριολεξία, πιστώσεις για άσκηση πολιτικών. Στην πορεία του έτους, των τριμήνων οι οργανισμοί αυτοί θα χρεοκοπήσουν. Πρέπει να καταλάβουμε ότι από τη στιγμή που έχουμε εγκαταλείψει τρία χρόνια τώρα, τρεις κυβερνήσεις –Παπανδρέου, Παπαδήμου και Σαμαρά- κάθε αντιυφεσιακή προσπάθεια, ο καλπασμός της ύφεσης δε θα επιτρέψει σε θεσμούς του κοινωνικού κράτους που πια είναι στα όριά τους να επιβιώσουν. 
Άσκησα πολύ σκληρές πολιτικές. Είμαι υπερήφανος που επί των ημερών μου ούτε ένας φορέας που είχε να κάνει με παροχή κοινωνικής προστασίας δεν έκλεισε. Ούτε ένας. 
Το τρίτο τρίμηνο του 2012 δεν ήταν αισιόδοξο. Διαβάσαμε για 7,2%. Αν είναι έτσι το τρίτο τρίμηνο, τότε ενδεχομένως -το απεύχομαι- η ύφεση το 2012 θα κλείσει σε ποσοστό μεγαλύτερο από το προβλεπόμενο από τον προϋπολογισμό του 2013 και αν το 2013 συνεχίσει να καλπάζει, τότε, κυρίες και κύριοι Βουλευτές, θα επαληθευθεί μια πολύ δυσοίωνη πρόβλεψή μου, του Μαρτίου, ότι οι θεσμοί του κοινωνικού κράτους το 2013 δε θα αντέξουν. Ένα 20%-30% δε θα έχει απλώς προβλήματα, αλλά θα υποστεί ρωγμές. Θεσμοί του κοινωνικού κράτους θα κλείσουν. 
Γιατί, κύριε Υπουργέ, εφτά-οκτώ μήνες τώρα δε βλέπουμε να συγκροτείται η παραμικρή αντιυφεσιακή πολιτική; Και τι θα γίνει τον Ιούνιο, αν καλπάζει η ύφεση με τη δυναμική που μπαίνει στο 2013; Το έλεγα και στον κ. Παπανδρέου –οι παρεμβάσεις μου ήταν δημόσιες- και στον κ. Παπαδήμο –οι παρεμβάσεις μου ήταν και στο πλαίσιο των οργάνων που συμμετείχα και δημόσιες. 
Έχω την υποχρέωση να το υπογραμμίσω και σήμερα. Κάθε τέτοια προσπάθεια εξορθολογισμού, ακόμα και οι αυστηρότατες που υπάρχουν σήμερα εδώ και θα κληθούμε να τις κυρώσουμε –εγώ θα το ψηφίσω- εφόσον δε συνοδεύεται από αναπτυξιακή πολιτική, πρώτον, διακινδυνεύει σε βαθμό 100% τους θεσμούς του κοινωνικού κράτους. Δεύτερον, δεν επιτρέπει παρεμβάσεις για την προστασία τουλάχιστον των οικογενειών που δεν έχουν ούτε έναν εργαζόμενο, που όλα τα μέλη τους είναι άνεργα. Τρίτον, θέτει σε διακινδύνευση όλες τις θυσίες του ελληνικού λαού που με βάση αυτές φτάσαμε σε ένα σημείο τώρα να μπορούμε να πούμε ότι εξισορροπούμε τα έσοδα και τα έξοδα του ελληνικού δημοσίου. 
Κύριε Υπουργέ, δεν είστε αρμόδιος και δε θέλω να σας αδικήσω, αλλά έχω την υποχρέωση να υπογραμμίσω σε εσάς, όπως κάποτε υπογράμμισα ότι το ελληνικό δημόσιο δεν έχει χρήματα με έναν τρόπο ιδιαίτερα αντιληπτό σε όλους τους Έλληνες πολίτες, ότι αυτή η πολιτική, όπως ακριβώς προβλέπεται στα άρθρα 2, 3 και 4, ναι μεν είναι σωστή, αλλά θα έπρεπε να συνοδεύεται με πολύ σαφείς, συγκεκριμένες και σε όλους ορατές πολιτικές σε αντιυφεσιακή κατεύθυνση. Αφού δε συνοδεύεται, σας προειδοποιώ ότι θεσμοί κρίσιμοι του ελληνικού κοινωνικού κράτους είναι σε κίνδυνο. 
Η πορεία των πραγμάτων επιβάλλει, αν δεν γίνουν κινήσεις σε αντίστροφη κατεύθυνση, τον Ιούνιο του 2013 να είναι στον αέρα το 20%-30% των θεσμών όλου του κοινωνικού κράτους είτε αφορά στους ΟΤΑ είτε αφορά στα Υπουργεία Εργασίας και Υγείας είτε οτιδήποτε άλλο. 
Κινηθείτε γρήγορα σε αντιυφεσιακή τροχιά γιατί οι Έλληνες πολίτες μέσα στο τρέχον έτος δε θα αντέξουν. Ήδη χάθηκε και ο πρώτος μήνας του 2013.
Κύριε Πρόεδρε, ευχαριστώ για την ανοχή.","ΑΝΔΡΕΑΣ ΛΟΒΕΡΔΟΣ",286
"26941"," Το λόγο έχει ο πρώην Πρόεδρος κ. Απόστολος Κακλαμάνης, για δέκα λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26942"," Κυρίες και κύριοι Βουλευτές, νομίζω ότι –και όσοι δε θα ήθελαν να το παραδεχθούν- πράγματι αυτή η δύσκολη δραματική και για μεγάλα τμήματα του λαού μας αιματηρή πορεία τριών ολόκληρων ετών αυτό που ως τώρα έχει εξασφαλίσει την οριστική παραμονή της χώρας μας. 
Θα μπορούσε να πει κανείς –εφόσον τα παθήματα, έστω και αργά, γίνουν σε όλους μας μαθήματα, ώστε ο ελληνικός λαός να μπορέσει να ξεπεράσει τα προβλήματα επιβίωσης που πολλοί αντιμετωπίζουν- ότι θα κατοχυρωθεί η ομαλή πορεία της χώρας που προϋποθέτει την ομαλή λειτουργία του πολιτεύματος. 
Πάντοτε τα γεγονότα οδηγούσαν αυτόν τον ιδιαίτερα συναισθηματικό λαό σε συγκρούσεις όχι απλώς επικίνδυνες αλλά καταστροφικές. Τουλάχιστον η μεταπολεμική πορεία της χώρας έχει απτά δείγματα που θα έπρεπε όπου και αν ανήκει κανείς σήμερα, είτε δεξιά είτε αριστερά, να τα λάβει υπ’όψιν του. 
Είχε αυτή η παράταξη, στην οποία ανήκω –που σήμερα εκφράζεται από το Πανελλήνιο Σοσιαλιστικό Κίνημα- τη δύναμη, την αντοχή, την ψυχραιμία και την ηρεμία να στέκεται ανάμεσα σε όποιες δυνάμεις, στην τύρβη και τον σκληρό ανταγωνισμό για –και γύρω από- την εξουσία που μπορούσαν και οδήγησαν και στο πρόσφατο και στο απώτερο παρελθόν σε περιπέτειες και εθνικές καταστροφές τη χώρα. 
Ανήκω σε μια γενιά που έζησε Κατοχή, Εμφύλιο, το μετεμφυλιακό κράτος και την Άνοιξη του 1963 ως το μισό του 1965. Ξανά αυτή η χώρα, με σωρεία λαθών και όχι προφανώς από μόνη της –δεν ανήκω σε εκείνους που όλα τα φορτώνουν στον ξένο παράγοντα που βάζει και εκείνος παντού όπου μπορεί το χεράκι του για τα συμφέροντά του- οδηγήθηκε στη νύχτα της εφτάχρονης δικτατορίας. Σαράντα χρόνια τώρα χαιρόμαστε τη δημοκρατία. Όπως συμβαίνει και με τον αέρα που αναπνέουμε, μόνο αν κάποιος μας πιάσει τη μύτη και κλείσει το στόμα, μπορούμε να καταλάβουμε πόση ζωτική αξία έχει. Αυτή είναι η δημοκρατία και οι θεσμοί της.
Εγώ πιστεύω ότι σε αυτήν την Αίθουσα ενσυνειδήτως και όσοι συμπεριφέρονται απολύτως ακραία δεν συνειδητοποιούν ότι η οποιαδήποτε κακή εξέλιξη των πραγμάτων δεν θα δικαιώσει απλώς όσους προβλέπουν αυτήν την κακή εξέλιξη. Ίσως παρασύρονται με αυτήν την αντίληψη και δεν νιώθουν την ανάγκη και το χρέος να βάλουν «πλάτη», ώστε να μην υπάρξει κακή εξέλιξη. 
Θα επαναλάβω και πάλι ότι εγώ προτιμώ να προσδοκώ δικαίως να σωθεί η πατρίδα. Δεν θέλω να προσδοκώ ότι θα δικαιωθώ, εάν όσα προβλέπω καταστροφικά πραγματωθούν. Δεν θα ήθελα κατάρρευση της οικονομίας. Δεν θα ήθελα τη νεολαία μας να τρέξει tracking στο Αιγαίο ή στην Πρέβεζα, μια και έχω και τον κ. Μπερίσα, που λέει ότι στη μεγάλη Αλβανία είναι και η Πρέβεζα μέσα. 
Κατά συνέπεια αντί να καταδικάζουμε μόνο και αντί να πετάμε τις ευθύνες σε κάθε αντίπαλη πάντοτε πλευρά, πρέπει όλοι -είμαστε σε θέση- να σκεφθούμε. Και επειδή τα κόμματα, όπως έχω ξαναπεί, είναι αρχηγικά δεν ξέρω τι γίνεται στους κόλπους τους. Δεν ξέρουν ποιοι φορούν τη λεοντή του κόμματος τάδε ή του κόμματος δείνα. 
Αυτά εγώ τα έχω ζήσει, όπως σας είπα, αφού έζησα Κατοχή, Εμφύλιο, μετεμφυλιακή περίοδο. Έζησα και παρακρατικές οργανώσεις και καρφίτσες. Έζησα και δήθεν αριστερούς «της πυρκαγιάς», που διευκόλυναν τους διωγμούς των πραγματικών δημοκρατών. Διότι και όταν λέμε «Αριστερά», πρέπει να ξεχωρίζουμε ποιος λέγοντας «Αριστερά» εννοεί ιδέες προοδευτικές και ποιος με την Αριστερά εννοεί να δέσει τα χέρια και τα πόδια ενός λαού. 
Πριν από πενήντα πέντε χρόνια επισκέφθηκα τη «Μέκκα» του σοσιαλισμού, του κομμουνισμού και έκανα τις επιλογές μου. Διαπίστωσα ότι η δημοκρατία και η πρόοδος και το «κοινωνικό κράτος» που εμείς ιδιαίτερα του ΠΑΣΟΚ λέμε πως από το ’80 και εδώ εμείς το εδραιώσαμε, προϋποθέτουν ελευθερία, δημοκρατία, θεσμούς κοινοβουλευτικούς. 
Γι’ αυτό είναι καιρός ο Πρόεδρος μας κ. Μεϊμαράκης να έρθει στην Έδρα, να διαβάζει κάποια άρθρα του Κανονισμού και οποιοσδήποτε δεν σέβεται το Σύνταγμα και τον Κανονισμό σε αυτόν το Ναό της Δημοκρατίας, όπως προβλέπει ο Κανονισμός, να αποβάλλεται μετά τις τρεις προειδοποιήσεις. Ανακαλείται στην τάξη και αν επιμένει, αποβάλλεται της Αιθούσης. Αυτά σε ό,τι αφορά και τα σημερινά γεγονότα και τις τοποθετήσεις σε αυτά που νομίζω ότι δεν βοηθούν τελικώς, διότι το θέμα δεν είναι τι λέμε, αλλά τι κάνουμε. 
Να κοιτάξουμε, αγαπητοί συνάδελφοι του ΣΥΡΙΖΑ, μια και η κουβέντα γίνεται γύρω από εσάς, τα εξής: Γιατί δεν γίνεται γύρω από το ΚΚΕ; Διότι το ΚΚΕ έχει ξεκαθαρίσει τις θέσεις του, έχει τον κόσμο του, όπως τον κατεβάζει –έστω και με τα κοντάρια στους ώμους- αλλά ξέρουμε ότι αυτή είναι η διάθεσή του. Τα άλλα παρακαλώ δείτε τα. Δείτε τα σαν «πολυκομματικό» –πάψατε και εσείς να είστε κίνημα- κόμμα. Κάνατε ό,τι και εμείς, δηλαδή να γίνουμε κόμμα με Αρχηγό. 
Δείτε, λοιπόν, γιατί δεν είναι κακό που ως κόμμα σας φορτώνουν το ένα ή το άλλο. Τα ίδια τραβήξαμε και εμείς. Σαράντα χρόνια η 17 Νοέμβρη είχε «αρχηγό» τον Ανδρέα Παπανδρέου. Αυτά, όμως, λέγονται, επειδή ανεφέρθη κάποιος σε κάποιον που είχε περάσει από το ΠΑΣΟΚ. 
Ας κοιτάξουμε ποιοι περνούν από τις τάξεις μας. Να λειτουργήσουν τα κόμματα δημοκρατικά, ώστε να μην μπαίνει όποιος είδε φως. Εγώ ξέρω αρκετούς όχι της βίας, αλλά της βολής, που έφυγαν πια από τα κυβερνητικά κόμματα και πήραν το δρόμο για την Κουμουνδούρου. Τους ξέρετε ή φροντίστε να τους μάθετε. Ο καθένας από κάπου έρχεται και κάπου πάει. 
Έρχομαι τώρα να πω δύο λόγια προς την Κυβέρνηση. Το Κοινοβούλιο, κύριε Αναπληρωτά Υπουργέ, είναι ο θεσμός και αυτός ο χώρος είναι η βάση και ο Ναός της Δημοκρατίας. Είναι το πρωτόκολλο, το οποίο πρέπει να σέβεται η όποια Κυβέρνηση και ο όποιος Υπουργός Οικονομικών, ο οποίος μάλιστα φιλοξενείται σε αυτήν την Αίθουσα –να το πείτε στον κ. Στουρνάρα- και δεν μπορεί να απαξιώνει απαντήσεων, όταν του θέτουμε εδώ ερωτήματα. Αυτά είναι τα προαπαιτούμενα, για να πάρουμε τα λεφτά για την επανακεφαλαιοποίηση των Τραπεζών. 
Ρώτησα τον κ. Στουρνάρα και δεν μου απάντησε. Τι θεωρεί ότι είμαι εγώ με σαράντα χρόνια θητείας και δεκάμισι χρόνια στην Έδρα του Προέδρου, να τον ερωτώ εάν οι τρεις μεγάλοι τραπεζίτες θα καταβάλουν το 10% ή όχι. Δεν μου απάντησε εάν και πότε θα μπουν οι επίτροποι στις Τράπεζες, για να δούμε πού πήγαν 155 δισεκατομμύρια και πού θα πάνε και αυτά που θα πάρουν τώρα. 
Δεν μπορεί ο κ. Στουρνάρας, λοιπόν, να έρχεται εδώ με ένα πακέτο πεντακοσίων σελίδων! Θα μπορούσε να φέρει προς συζήτηση και τις πράξεις νομοθετικού περιεχομένου. Ό,τι θέλαμε, να το ψηφίσουμε ή όχι. Να ήταν σύμφωνος και με το Σύνταγμα ως προς τους όρους, με τους οποίους μπορεί να εκδίδονται πράξεις νομοθετικού περιεχομένου. 
Είδα ότι βάζει όλα τα Υπουργεία. Όλα έχουν μέσα οτιδήποτε, μέχρι και το «Ερρίκος Ντυνάν», μέχρι και το τι θα κάνουν τα κολλέγια με τα μεταδιδακτορικά πτυχία, τα οποία θα δίνουν και τα οποία θα είναι ισότιμα με αυτά που εγώ, ως Υπουργός Παιδείας, θεωρούσα ότι είναι υπόθεση του κράτους. Αυτή είναι και η ευθύνη της Κυβερνήσεως και της Αντιπολιτεύσεως. 
Αγαπητές κυρίες και αγαπητοί κύριοι Βουλευτές της Αντιπολίτευσης, να ήσασταν σε αυτά πιο ξεκάθαροι. Όχι σαματά και φασαρίες, που -σας πληροφορώ- δεν ακούγονται. Όταν φωνάζει κανείς από κάτω, δεν ακούγεται. Τα Πρακτικά γράφουν ότι απλώς θορυβεί. 
Κύριε Υπουργέ, μέχρι το βράδυ πρέπει να αποσύρετε από εδώ ό,τι δεν είναι πραγματικά προαπαιτούμενο, για να πάρουμε αυτά τα λεφτά, με την ευκαιρία του ότι η Βουλή όλα αυτά τα τρία χρόνια στήριξε τις Κυβερνήσεις για την πατρίδα και όχι για τον οποιονδήποτε βρέθηκε Υπουργός Οικονομικών –δεν ξέρω πώς- ή και Πρωθυπουργός. Ακόμη αυτά τα ξέρουμε. Ξέρουμε ποιοι έχουν το πάνω χέρι στον τόπο αυτό. Και ξέρουμε ότι αυτές οι τακτικές είναι που δίνουν την αφορμή, τη δικαιολογία που δεν έχει καμμία, βέβαια, βάση, όταν με αυτήν την αφορμή εσύ πυροβολείς την ίδια τη δημοκρατία. 
Αυτά, λοιπόν, ήθελα να πω προς όλες τις πλευρές και κυρίως προς τη συνείδησή μου. Ευχαριστώ πολύ, αγαπητοί συνάδελφοι. 
(Χειροκροτήματα)","ΑΠΟΣΤΟΛΟΣ ΚΑΚΛΑΜΑΝΗΣ",172
"26943"," Το λόγο έχει ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26944"," Ο κύριος Πρόεδρος ανέδειξε το θέμα της έλευσης της δόσεως του δανείου και της συσχέτισης αυτής με την ανακεφαλαιοποίηση των Τραπεζών. 
Πράγματι, μεταξύ των άλλων, είναι αναγκαία αυτή η δόση, για να ολοκληρωθεί η ανακεφαλαιοποίηση των Τραπεζών, μια πρωτοβουλία αναγκαία, για να εξασφαλιστεί η βιωσιμότητα του τραπεζικού συστήματος και να διασφαλιστούν τα συμφέροντα του ελληνικού δημοσίου, όπως έπραξε αυτή η Κυβέρνηση. 
Και επειδή αναδείξατε το θέμα, θα καταθέσω στα Πρακτικά την επιστολή του Ταμείου Χρηματοπιστωτικής Σταθερότητας, με ημερομηνία 21 Δεκεμβρίου 2012, που επιβεβαιώνει ότι το ελληνικό δημόσιο εισέπραξε 555,6 εκατομμύρια ευρώ από τέσσερα πιστωτικά ιδρύματα, τα οποία έλαβαν συγκεκριμένη κεφαλαιακή ενίσχυση. Συγκεκριμένα, εισέπραξε 154 εκατομμύρια ευρώ από τη Eurobank, 133 εκατομμύρια ευρώ από την Πειραιώς, 115,6 εκατομμύρια ευρώ από την Εθνική, 153 εκατομμύρια ευρώ από την Alpha Bank. 
(Χειροκροτήματα)
Η Κυβέρνηση νομοθέτησε και υλοποίησε την πρωτοβουλία, παρά τις αντίθετες εκτιμήσεις και –νομίζω- επιδιώξεις της Αξιωματικής Αντιπολίτευσης. 
(Στο σημείο αυτό ο Αναπληρωτής Υπουργός Οικονομικών κ. Χρήστος Σταϊκούρας καταθέτει για τα Πρακτικά το προαναφερθέν έγγραφο, το οποίο έχει ως εξής: 
(Να μπει η σελίδα 275)","ΧΡΗΣΤΟΣ ΣΤΑΪΚΟΥΡΑΣ",476
"26945"," Κύριε Πρόεδρε, επιτρέψτε μου.
Είναι προς τιμήν σας, κύριε Υπουργέ, διότι δείχνετε ότι σέβεστε το Κοινοβούλιο. Να πείτε στον Υπουργό σας, όμως, ότι εδώ όταν έρχεται, πρέπει να μπαίνει μετά φόβου Θεού και λαού, όπως πρωτομπήκαμε εδώ το 1974. Όταν κατεβαίναμε αυτά τα σκαλιά, αγκαλιαζόμασταν οι εκπρόσωποι του λαού. Και δεν είχαμε κανέναν από εκεί διορισμένο να μας λέει τι θα κάνουμε.
Μπράβο σας, λοιπόν, γιατί απαντήσατε επιτέλους, είτε συμφωνώ είτε όχι.","ΑΠΟΣΤΟΛΟΣ ΚΑΚΛΑΜΑΝΗΣ",172
"26946"," Να ανακαλέσει τις επιδιώξεις ο κύριος Υπουργός.","ΠΑΝΑΓΙΩΤΗΣ ΛΑΦΑΖΑΝΗΣ",279
"26947"," Το λόγο έχει ο κ. Προκόπης Παυλόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26948"," Ποιες επιδιώξεις, κύριε Υπουργέ;","ΠΑΝΑΓΙΩΤΗΣ ΛΑΦΑΖΑΝΗΣ",279
"26949"," Δεν υπάρχει λογοκρισία αυτής της μορφής, κύριε Λαφαζάνη. Εάν υπήρχε αυτού του είδους η λογοκρισία, θα έπρεπε να διακόπτεστε συνέχεια.
Ορίστε, κύριε Παυλόπουλε, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26950"," Να ανακαλέσετε, κύριε Υπουργέ.","ΠΑΝΑΓΙΩΤΗΣ ΛΑΦΑΖΑΝΗΣ",279
"26951"," Να ανακαλέσετε την απόφαση! Να επιστραφούν τα χρήματα!","ΚΩΝΣΤΑΝΤΙΝΟΣ ΤΑΣΟΥΛΑΣ",493
"26952"," Αφήστε τις εξυπνάδες!","ΠΑΝΑΓΙΩΤΗΣ ΛΑΦΑΖΑΝΗΣ",279
"26953"," Ευχαριστώ, κύριε Πρόεδρε.
Κυρίες και κύριοι συνάδελφοι, είμαι βέβαιος ότι εκείνοι που σέβονται τη δημοκρατία -και είναι η συντριπτική πλειοψηφία μέσα σε αυτή την Αίθουσα- εκείνοι που σέβονται το Σύνταγμα και την αποστολή τους, ύστερα από λίγο καιρό, όταν θα ξαναδιαβάζουν τα Πρακτικά και θα θυμούνται χαρακτηρισμούς τους οποίους εξέφεραν μέσα σε αυτήν την Αίθουσα, θα λυπούνται γιατί έγιναν αυτά τα πράγματα. Πρωτόγνωρα πράγματα που δεν βοηθούν καθόλου ούτε τη Βουλή ούτε τη δημοκρατία! Και σας το λέω με το χέρι στην καρδιά, όπως το αισθάνομαι. Όταν μία κοινωνία ζει την έκρηξη που ζει σήμερα, όταν ένας λαός έχει να αντιμετωπίσει αυτήν την κρίση, πρέπει να μείνουν κάποιοι θεσμοί όρθιοι. Και όχι για λόγους συμβολισμών μονάχα, αλλά για λόγους ουσίας.
Και η Αντιπολίτευση πρέπει να ξέρει ότι είναι πολύ πιο αξιόπιστος ο λόγος της, όταν η κριτική γίνεται επί υπαρκτών θεμάτων και με τον τρόπο που πρέπει, παρά όταν γίνεται επί φαντασιώσεων και με φρασεολογίες που δεν ταιριάζουν ούτε στη δημοκρατία ούτε στην ιστορία αυτού του Κοινοβουλίου.
Αυτό το Κοινοβούλιο έχει μεγάλη ιστορία, γιατί έχει διδαχθεί –και πρέπει να έχει διδαχθεί- από διχασμούς, από υπερβολές. Και ξέρουμε όλοι πού οδήγησαν.
Κάποιοι, ελάχιστοι, μέσα στην Αίθουσα –και δεν βρίσκονται εκεί που τώρα κοιτάζω- ίσως αυτό να το επιδιώκουν. Εκεί που κοιτάζω, όμως, σήμερα –και το λέω σαν απλός Βουλευτής και όχι επικαλούμενος άλλες ιδιότητες ή ιεραρχίες χρόνων μέσα στην Αίθουσα- ξέρω καλά ότι είναι η παράταξη, η οποία υπέφερε πολλά σε περιόδους, κατά τις οποίες δεν λειτουργούσε το Κοινοβουλευτικό Πολίτευμα. Γι’ αυτό πρέπει να το υπερασπιζόμαστε και απέναντι στις υπερβολές. 
Κι αν φαίνεται ότι κάποια λεκτικά πυροτεχνήματα βοηθούν για να περάσουμε, δήθεν, μηνύματα, ελάτε να καταλάβετε τι αισθάνεται αυτός ο λαός, αυτός ο χειμαζόμενος λαός όταν ακούει ότι η Κυβέρνηση που τον κυβερνάει είναι η «κυβέρνηση Τσολάκογλου» και ότι η Βουλή νομοθετεί πράγματα τα οποία «ξεπουλάνε τον τόπο». Όχι απλώς είναι άδικο. Είναι απαράδεκτο! Και θα σας πω γιατί είναι απαράδεκτο, τελειώνοντας την ομιλία μου. Διότι αυτούς τους χαρακτηρισμούς θα μπορούσα πολύ εύκολα δικανικά να τους αντιστρέψω. Δεν θα το κάνω, όμως, γιατί σας είπα, αισθάνομαι ότι μαζί αγωνιζόμαστε, κάθε ένας από το μετερίζι του. Και όταν υπερβάλλουμε, αυτές οι υπερβολές είναι εκείνες που οδήγησαν πολλές φορές σε διχασμούς, οι οποίοι δεν δικαιολογούνται ούτε από την ιστορία ούτε από τους κοινωνικούς αγώνες.
Το λέω αυτό γιατί –αν και θα το πούμε κατά την ένσταση της αντισυνταγματικότητας το απόγευμα- άκουσα πράγματα, τα οποία ειλικρινά δεν μπορώ να διανοηθώ ότι μπορούν να υποστηρίζονται σε νομικό επίπεδο.
Πρώτα απ’ όλα, να ξεκαθαρίσουμε ένα πράγμα: Το νομοσχέδιο που συζητάμε δεν περιέχει τίποτα από αυτά που ελέχθησαν. Το νομοσχέδιο έρχεται να κυρώσει τροποποιήσεις δύο συμβάσεων που ήδη ισχύουν. Ιδίως, δε, για τις ρήτρες που αφορούν το Αγγλικό Δίκαιο και την αναγκαστική εκτέλεση, οι διατάξεις των δύο τροποποιούμενων συμβάσεων είναι αυτούσιες, δηλαδή οι ίδιες με εκείνες τις οποίες αναλύαμε μέσα σε αυτήν την Αίθουσα όταν συζητείτο το PSI. Και ανέπτυξα από αυτό εδώ το Βήμα τα ίδια επιχειρήματα. Δεν υπάρχει καμμία απολύτως αλλαγή ούτε ως προς το Δίκαιο ούτε ως προς την αναγκαστική εκτέλεση. Ένα λοιπόν το κρατούμενο.
Ας δούμε, επιτέλους, τι είναι εκείνο το οποίο επικαλούνται κάποιοι, για να μας πουν τι; Ότι δήθεν είναι δυνατόν να απαιτηθεί από την Ελλάδα, εις εξόφληση των υποχρεώσεών της, να εκτελέσει αναγκαστικώς επί στοιχείων, τα οποία εξαιρούνται κατά το Ελληνικό Δίκαιο της αναγκαστικής εκτέλεσης. Και ποια είναι αυτά; Είναι όλα εκείνα τα στοιχεία τα οποία ανήκουν στη δημόσια κτήση, που είναι εντεταγμένη στην εξυπηρέτηση ενός δημόσιου σκοπού.
Κύριοι συνάδελφοι –και συγχωρέστε με αν χρησιμοποιήσω ένα, δύο λεπτά παραπάνω, αλλά πρέπει να την κάνουμε αυτή την ανάλυση και πρέπει ο κόσμος να καταλάβει, γιατί ο κόσμος ακούει και βλέπει τι συμβαίνει εδώ- πρέπει να ξέρουμε ότι μετά την Αναθεώρηση του 2001 –και αυτό ήταν ένας σημαντικός εκδημοκρατισμός- υπόκεινται σε αναγκαστική εκτέλεση έναντι του Έλληνα πολίτη και περιουσιακά στοιχεία του δημοσίου. Δηλαδή, όταν χρωστάει το δημόσιο σε έναν πολίτη κι έχει ο πολίτης στα χέρια του παραδείγματος χάριν μία τελεσίδικη και εκτελεστή απόφαση, μπορεί να κάνει αναγκαστική εκτέλεση και επί της περιουσίας του δημοσίου και των νομικών προσώπων δημοσίου δικαίου. Ποια, όμως, είναι αυτή η περιουσία;
Στην Ελλάδα κάνουμε –και το διδάσκουμε από το πρώτο έτος του πανεπιστημίου- τη διάκριση μεταξύ της δημόσιας περιουσίας και της ιδιωτικής περιουσίας του δημοσίου. Ποια είναι η ιδιωτική περιουσία του δημοσίου; Είναι παραδείγματος χάριν ένα ακίνητο το οποίο νοικιάζει, δεν το έχει χρησιμοποιήσει και δεν το χρησιμοποιεί για να στεγάσει μία δημόσια υπηρεσία, είναι ένα κτήμα το οποίο έχει και θέλει να το αξιοποιήσει, αυτό που λέμε, «αξιοποίηση της περιουσίας». 
Η ιδιωτική, λοιπόν, περιουσία του δημοσίου μπορεί να υποστεί κατά το Σύνταγμα και το νόμο στην Ελλάδα, σήμερα, τώρα –το έχουμε δει στην πράξη- αναγκαστική εκτέλεση. 
Το μεγαλύτερο, όμως, μέρος της περιουσίας του δημοσίου, η περιουσία δηλαδή η οποία έχει ταχθεί στην εξυπηρέτηση δημοσίου σκοπού –κι εκεί είναι ιδίως όλη η περιουσία, την οποία χρησιμοποιούν οι δημόσιες υπηρεσίες, αρχαιολογικοί χώροι, ορυκτός πλούτος, τα πάντα, πλην των ιδιωτικών κτημάτων που νοικιάζει, παραδείγματος χάριν, ή κάνει αγοραπωλησίες- είναι ιδίως υπό τη διαχείριση της γνωστής Κτηματικής Εταιρείας του Δημοσίου.
Ξέρετε πάρα πολύ καλά –ιδιαίτερα όσοι έχετε διατελέσει Υπουργοί- ότι είναι εκείνη η Εταιρεία, η οποία πάντοτε έκανε τις αγοραπωλησίες των ακινήτων του ελληνικού δημοσίου και η οποία, φυσικά, δεν έχει καμμία σχέση με αγοραπωλησίες που σχετίζονται με τα στοιχεία της δημόσιας κτήσης. Αυτή είναι η διάκριση που κάνουμε εδώ. 
Λέει τίποτα η δανειακή σύμβαση –καλά, δεν συζητάμε για το νόμο- που υπογράψαμε πέρα από αυτό; Κινδυνεύουμε, παραδείγματος χάριν, αν δεν εκπληρώσουμε τις υποχρεώσεις μας, δήθεν εν ονόματι της σύμβασης αυτής, να οδηγηθούμε στο να απαλλοτριωθεί η Ακρόπολη, να εκποιηθεί η Ακρόπολη ή ο ορυκτός πλούτος της χώρας ή οι δημόσιες υπηρεσίες;","ΠΡΟΚΟΠΗΣ ΠΑΥΛΟΠΟΥΛΟΣ",424
"26954"," Δεν το διευκρινίζει.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26955"," Η εκμετάλλευση.","ΠΑΝΑΓΙΩΤΗΣ ΛΑΦΑΖΑΝΗΣ",279
"26956"," Εδώ είμαι και ξέρετε πολύ καλά ότι δεν υποστήριξα ποτέ πράγματα σ’ αυτήν την Αίθουσα που δεν μπήκα μέσα στην αίθουσα του πανεπιστημίου να τα πω με τον ίδιο τρόπο στους φοιτητές μου.
Σας ξαναλέω, λοιπόν, για πολλοστή φορά και το είπα με το PSI -γι’ αυτό ζήτησα λίγο χρόνο παραπάνω, κύριε Πρόεδρε, γιατί το θεωρώ εξαιρετικά σοβαρό- το εξής: Λέει τίποτα παραπάνω η σύμβαση; 
Πρώτα – πρώτα να ξεκαθαρίσουμε κάτι: Είμαι ο τελευταίος που είμαι ευτυχής –και ξέρετε καλά τι έχω υποστηρίξει και υποστηρίζω μέχρι σήμερα- που φτάσαμε στο σημείο να μην μπορούμε να δανειστούμε από τις αγορές και από εκεί και πέρα να δανειζόμαστε υπό τα καυδιανά δίκρανα της τρόικας. Ξέρουμε όλοι πώς φτάσαμε ως εδώ. Είμαστε, όμως, σε μία ώρα έκτακτης ανάγκης και το γνωρίζετε.
Ξέρετε επίσης πολύ καλά ότι από τη στιγμή, κατά την οποία δεν μπορούμε να δανειστούμε από τις αγορές -όπου εκεί επιβάλλουμε το δικό μας Δίκαιο, το Ελληνικό, παραδείγματος χάριν- υποχρεούμαστε πλέον να δεχθούμε τους όρους των δανειστών, οι οποίοι μας επιβάλλουν το Αγγλικό Δίκαιο. Και το Ελληνικό όμως να εφαρμοζόταν για την αναγκαστική εκτέλεση, δεν θα ήταν το ίδιο; 
Ας δούμε, όμως, τι σημαίνει Αγγλικό Δίκαιο. Το Αγγλικό Δίκαιο αφορά την ενοχική σχέση, δηλαδή το πόσο χρωστάμε και τι λεφτά θα πληρώσουμε.
Εκεί εξαντλείται η εφαρμογή του Αγγλικού Δικαίου. Και το Δικαστήριο του Λουξεμβούργου τι μας λένε; Θα μας καθορίσουν τι είναι εκείνα τα οποία πρέπει να πληρώσουμε. Ως εκεί. Αυτή είναι η εκτελεστή απόφαση, την οποία αναφέρει η σύμβαση. Η εκτελεστή απόφαση, του Λουξεμβούργου είναι: «Κύριοι, χρωστάτε τόσα». Εκεί σταματά. 
Από εκεί και πέρα, θα μου πείτε: Κύριε Παυλόπουλε, είστε ευτυχής, διότι αυτήν την ώρα εφαρμόζεται το Αγγλικό Δίκαιο; Καθόλου. Η διαφορά αγγλικού και Ελληνικού Δικαίου ξέρετε ποια είναι; Ενώ το Ελληνικό Δίκαιο περιέχει ρήτρες ευθυδικίας, όπως παραδείγματος χάριν κατάχρηση δικαιώματος, απρόοπτη μεταβολή των συνθηκών και μπορεί να τροποποιηθεί η Σύμβαση, το Αγγλικό Δίκαιο δυστυχώς –γι’ αυτό το επιλέγουν- είναι αυστηρό και δεν έχει ρήτρες ευθυδικίας. Άρα, όσα υποσχεθήκαμε να δώσουμε, δυστυχώς θα τα δώσουμε σε χρήματα. 
Έρχομαι στο τέλος. «Αναγκαστική εκτέλεση» σημαίνει ότι αυτή η αναγκαστική εκτέλεση θα γίνει επί παντός στοιχείου της Ελλάδας; Σε καμμία περίπτωση. Αυτό από πού προκύπτει; Προκύπτει, πρώτα-πρώτα, από την ίδια τη δανειακή Σύμβαση. Λέει στην παράγραφο 4.4: «Το δικαιούχο κράτος-μέλος, η Τράπεζα της Ελλάδος παραιτούνται με την παρούσα αμετάκλητα και ανεπιφύλακτα από κάθε δικαίωμα ασυλίας που έχουν» κ.λπ., για να καταλήξει στο τέλος: «στο μέτρο που τα ανωτέρω δεν απαγορεύονται από αναγκαστικό νόμο». 
Ξέρετε τι σημαίνει αυτό; Σημαίνει ότι ο ελληνικός νόμος –γιατί αυτός είναι ο νόμος, τον οποίον εννοεί- είναι εκείνος που καθορίζει τι εξαιρείται και τι περιλαμβάνεται στην αναγκαστική εκτέλεση. Άρα, εφαρμόζεται ο ελληνικός νόμος, που σημαίνει ότι ελληνικό δικαστήριο θα κρίνει πώς θα εκτελεστεί η απόφαση που είναι δεσμευτική ως προς το τι χρωστάμε. Απόλυτα δεσμευτική ως προς το ποσό, αλλά δικαστήριο ελληνικό θα πει πώς θα γίνει η αναγκαστική εκτέλεση και ποια στοιχεία του ελληνικού δημοσίου είναι εκείνα που είναι επιδεικτικά αναγκαστικής εκτέλεσης και πάντα σύμφωνα με το Ελληνικό Δίκαιο. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Βουλευτή)
Για να τελειώσω, θέλω να πω το εξής: Επικαλέστηκε ο κ. Μητρόπουλος απ’ αυτό εδώ το Βήμα, πριν από λίγη ώρα, τρεις παραγράφους που δεν είναι ούτε καν της δανειακής σύμβασης, αλλά παραρτήματος που αφορά υπόδειγμα νομικής γνωμοδότησης. Της γνωμοδότησης που θα δώσει το Νομικό Συμβούλιο του Κράτους την ώρα εκείνη που θα έρθει. Έτσι που ο κ. Μητρόπουλος τα διάβασε, -«πιασάρικο» είναι- μήπως αυτό το πράγμα αλλάζει τον όρο της σύμβασης;","ΠΡΟΚΟΠΗΣ ΠΑΥΛΟΠΟΥΛΟΣ",424
"26957"," Υπόδειγμα;","ΖΩΗ ΚΩΝΣΤΑΝΤΟΠΟΥΛΟΥ",272
"26958"," Κύριε Παυλόπουλε, ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26959"," Είναι πολύ σημαντικό, κύριε Πρόεδρε.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"26960"," Δεν αμφιβάλλω.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26961"," Κύριε Πρόεδρε, με συγχωρείτε, δεν θέλω να μακρηγορήσω, αλλά ο κόσμος ακούει και άκουσε κραυγές για «Τσολάκογλου» και «ξεπούλημα της Πατρίδας». Σας παρακαλώ πολύ να μου δώσετε λίγο χρόνο ακόμα. Ξέρω ότι καταχρώμαι του λόγου, αλλά ξέρω ότι οι κύριοι συνάδελφοι αυτήν τη γνώμη την ακούν. Δεν θέλω να την επιβάλλω, αλλά δώστε μου το περιθώριο, γιατί τα νομικά είναι λίγο δύσκολο να τα εξηγήσεις απέναντι σε κραυγές που γενικεύουν.","ΠΡΟΚΟΠΗΣ ΠΑΥΛΟΠΟΥΛΟΣ",424
"26962"," Να δώσετε όμως το περιθώριο και στην Αντιπολίτευση να μιλήσει, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26963"," Ξαναλέω, λοιπόν, ότι η γνωμοδότηση που διάβασε ο κ. Μητρόπουλος και αν ακόμη είχε το περιεχόμενο που έλεγε, δεν θα μπορούσε ποτέ να ισχύσει αυτοτελώς, γιατί η γνωμοδότηση, συναρτάται με το περιεχόμενο της σύμβασης. Άρα, αυτό που υπερισχύει είναι η παράγραφος 4 που σας διάβασα προηγουμένως της σύμβασης και όχι η γνωμοδότηση η οποία υποχρεωτικά ερμηνεύει τη σύμβαση. 
Τι λέει, όμως, αυτή η γνωμοδότηση, οι παράγραφοι που επικαλέστηκε ο κ. Μητρόπουλος από εδώ; Λέει: «Ο ορισμός του Αγγλικού Δικαίου ως εφαρμοστέου δικαίου για τη Σύμβαση Τροποποίησης αποτελεί έγκυρη επιλογή εφαρμοστέου δικαίου που δεσμεύει το δικαιούχο μέρος». Είπα εγώ τίποτα άλλο; Κακή τη μοίρα, αφού φτάσαμε στο μνημόνιο και στα καυδιανά δίκρανα της τρόικας, Αγγλικό Δίκαιο εφαρμόζουμε, αλλά ως προς τι; Ως προς το τι χρωστάμε. Είναι δική μας επιλογή; Βεβαίως, αλλιώς δεν μπορούσαμε να δανειστούμε. Ποιος θα μας δάνειζε; Αφού πήγαμε να δανειστούμε, μας είπαν με αυτούς τους όρους και τους αποδεχθήκαμε. Είναι επιλογή μας. Αναγκαστική; Βεβαίως, αλλά τι να κάνουμε; Αυτό, όμως, δεν αφορά την εκτέλεση, αφορά την ενοχική σχέση. 
(Στο σημείο αυτό κτυπάει το επαναληπτικό κουδούνι λήξεως του χρόνου ομιλίας του κυρίου Βουλευτή)","ΠΡΟΚΟΠΗΣ ΠΑΥΛΟΠΟΥΛΟΣ",424
"26964"," Τελειώνετε, κύριε Παυλόπουλε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26965"," Τελειώνω σε ένα λεπτό.
«Το δικαιούχο κράτος-μέλος και η Τράπεζα της Ελλάδος έχουν υπαχθεί νόμιμα, αποτελεσματικά και αμετάκλητα στην αποκλειστική αρμοδιότητα των Δικαστηρίων του Μεγάλου Δουκάτου του Λουξεμβούργου» -η απόφαση που σας έλεγα προηγουμένως, δηλαδή ως προς το τι χρωστάμε- «σε σχέση με τη Σύμβαση Τροποποίησης και κάθε απόφαση αυτών των δικαστηρίων θα είναι αμετάκλητη και εκτελεστή στο δικαιούχο κράτος-μέλος. Μάλιστα». Το τι χρωστάμε λοιπόν υπάγεται στο Δικαστήριο του Μεγάλου Δουκάτου του Λουξεμβούργου και επιπλέον είναι εκτελεστή. Δηλαδή είμαστε υποχρεωμένοι να την εκτελέσουμε, αλλά το πώς θα την εκτελέσουμε είναι δικό μας θέμα. Ποια στοιχεία είναι αντικείμενο αναγκαστικής εκτέλεσης ρυθμίζεται από το Ελληνικό Δίκαιο…","ΠΡΟΚΟΠΗΣ ΠΑΥΛΟΠΟΥΛΟΣ",424
"26966"," Κύριε Παυλόπουλε…","ΠΑΝΑΓΙΩΤΗΣ ΛΑΦΑΖΑΝΗΣ",279
"26967"," Κύριε Παυλόπουλε, δεν τελειώνει αυτό το θέμα…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26968"," Κλείνω, κύριε Πρόεδρε. 
«Ούτε το δικαιούχο κράτος-μέλος, ούτε η Τράπεζα της Ελλάδας, ούτε κανένα από τα αντίστοιχα περιουσιακά τους στοιχεία εξαιρούνται λόγω εθνικής κυριαρχίας ή για άλλο λόγο της δικαιοδοσίας κατάσχεσης πριν ή μετά την έκδοση δικαστικής απόφασης ή εκτέλεσης σε σχέση με οποιοδήποτε ένδικο βοήθημα ή διαδικασία, σχετικά με την τροποποίηση της απόφασης». Γιατί το έβαλαν αυτό; Γιατί η Ελλάδα, εάν δεν υπήρχε αυτό, θα μπορούσε να πει «ναι, μεν, έχω αυτήν την απόφαση, αλλά, ξέρετε, εγώ δεν την εκτελώ γιατί επικαλούμαι την ελληνική κυριαρχία, επειδή είναι απόφαση αλλοδαπού δικαστηρίου». 
Άρα, τι έρχεται και σου λέει; «Δεν μπορείς να μου πεις, κύριε, ότι πρόκειται για αλλοδαπό δικαστήριο και με αυτόν τον τρόπο δεν θα εκτελέσεις την απόφαση». Επαναλαμβάνω, όμως, το πώς θα εκτελέσω την απόφαση είναι απόφαση ελληνικού δικαστηρίου και υπόκεινται σε αναγκαστική εκτέλεση μόνο εκείνα τα στοιχεία τα οποία υπόκεινται σε αναγκαστική εκτέλεση και για κάθε άλλον Έλληνα πολίτη, φυσικό ή νομικό πρόσωπο. Τίποτε παραπάνω, τίποτα παρακάτω. 
Και η κατακλείδα μου. Σας είπα πριν ότι αυτή η ερμηνεία που σας δίνω δεν είναι του Προκόπη Παυλόπουλου, είναι ερμηνεία η οποία έχει γίνει δεκτή και έχει εφαρμοστεί σε όλες τις δανειακές συμβάσεις στο εξωτερικό. Και όχι διότι δεν θα ήθελαν να ακολουθήσουν αυτήν την άποψη που και εσείς υποστηρίζετε οι δανειστές μας. Αδίστακτοι είναι, κυνικοί είναι, θα ήθελαν να την ακολουθήσουν, αλλά ξέρετε τι τους εμποδίζει;","ΠΡΟΚΟΠΗΣ ΠΑΥΛΟΠΟΥΛΟΣ",424
"26969"," Κύριε Παυλόπουλε, ξέρετε τι δημιουργείτε τώρα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26970"," Η διεθνής νομολογία του Δικαστηρίου της Χάγης από το 1927 με την υπόθεση Lotus έχει πει ότι η εθνική κυριαρχία καλύπτει το θέμα του δικαίου της αναγκαστικής εκτέλεσης. Αυτά που λέτε, κύριοι συνάδελφοι, πιστεύω αθέλητα, δεν τα ισχυρίζονται ούτε οι δανειστές μας.","ΠΡΟΚΟΠΗΣ ΠΑΥΛΟΠΟΥΛΟΣ",424
"26971"," Κύριε Παυλόπουλε…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26972"," Ξέρετε ότι με αυτά που λέτε δίνετε επιχειρήματα να γίνει ερμηνεία, που ούτε εκείνοι τη φαντάζονται ποτέ, αυτών των διατάξεων με τον τρόπο που λέτε. 
Eμείς τα λέμε εδώ, οι Υπουργοί τα λένε και δεν είπαν ποτέ: «Μα, τι λέει ο Παυλόπουλος και οι άλλοι, δεν είναι αυτή η ερμηνεία, όταν έρθει η ώρα εμείς θα εκτελέσουμε αναγκαστικά». Δεν το λένε, εκτός από ορισμένους σ’ αυτή την Αίθουσα, ευφάνταστους, που δεν τους αποδίδω πρόθεση, αλλά άγνοια τραγική. Κανείς δεν ισχυρίστηκε ότι είναι δυνατόν να υποστεί αναγκαστική εκτέλεση περιουσιακό στοιχείο του ελληνικού δημοσίου, το οποίο είναι ταγμένο στην εξυπηρέτηση δημόσιου σκοπού.","ΠΡΟΚΟΠΗΣ ΠΑΥΛΟΠΟΥΛΟΣ",424
"26973"," Κύριε Παυλόπουλε!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26974"," Πάψτε, λοιπόν, να ισχυρίζεστε πράγματα, τα οποία δεν ισχύουν και μη βάζετε στο βωμό –το τονίζω- πολιτικών σκοπιμοτήτων το ίδιο το Σύνταγμα, την ίδια αγωνία του Ελληνικού Λαού. 
Επαναλαμβάνω, λοιπόν, ότι δεν κινδυνεύουν ούτε η Ακρόπολη ούτε ο ορυκτός μας πλούτος απ’ όλη αυτήν την ιστορία. Ξέρετε από τι κινδυνεύει γενικότερα ο Τόπος; Κινδυνεύει από το γεγονός ότι κάποιοι τέτοιες ώρες θυσιάζουν στο βωμό των πολιτικών τους σκοπιμοτήτων και το δημόσιο συμφέρον, ακόμα και την έννοια του Συντάγματος και την έννοια του νόμου. Καιρός είναι να αναλογιστούμε τις ευθύνες μας, καιρός είναι να σκεφθούμε ότι υπάρχουν άλλα σημαντικότερα επιχειρήματα, πιο απτά, πιο πραγματικά.","ΠΡΟΚΟΠΗΣ ΠΑΥΛΟΠΟΥΛΟΣ",424
"26975"," Κύριε Παυλόπουλε, σας παρακαλώ, επιτέλους!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26976"," Ευχαριστώ, κύριε Πρόεδρε. Συγγνώμη για την κατάχρηση του χρόνου!
(Χειροκροτήματα από την πτέρυγα της Νέας Δημοκρατίας)","ΠΡΟΚΟΠΗΣ ΠΑΥΛΟΠΟΥΛΟΣ",424
"26977"," Θα μας προσθέσετε και άλλον έναν ομιλητή, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"26978"," Κύριε Παυλόπουλε, εάν αυτά που είναι σοβαρά τα λέγατε από την αρχή, θα ήταν καλά. Δεν είναι δυνατόν να υπάρξει Προεδρείο που να ανεχθεί διπλασιασμό του χρόνου!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26979"," Κύριε Πρόεδρε, θέλουμε άλλον έναν ομιλητή.","ΖΩΗ ΚΩΝΣΤΑΝΤΟΠΟΥΛΟΥ",272
"26980"," Σας παρακαλώ! Απευθύνομαι προς τον κ. Παυλόπουλο. Δεν έχω το δικαίωμα; 
Κύριε Παυλόπουλε, δημιουργείτε ένα κακό προηγούμενο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26981"," Ζητώ συγγνώμη!","ΠΡΟΚΟΠΗΣ ΠΑΥΛΟΠΟΥΛΟΣ",424
"26982"," Δεν είναι δυνατόν το Προεδρείο να μπορέσει να συνεχίσει έτσι! Γιατί δεν λέγατε αυτά τα σημαντικά από την αρχή;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26983"," Τα είπα.","ΠΡΟΚΟΠΗΣ ΠΑΥΛΟΠΟΥΛΟΣ",424
"26984"," Θέλουμε άλλον έναν ομιλητή, όπως καταλαβαίνετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26985"," Δεν πρόκειται να δευτερολογήσει ο κ. Παυλόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26986"," Τι να δευτερολογήσει;","ΖΩΗ ΚΩΝΣΤΑΝΤΟΠΟΥΛΟΥ",272
"26987"," Το λόγο έχει ο Αναπληρωτής Υπουργός Οικονομικών κ. Σταϊκούρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26988"," Κυρίες και κύριοι συνάδελφοι, ακούω αρκετούς συναδέλφους σε αυτήν την Αίθουσα να επικαλούνται έλλειψη χρόνου για να τοποθετηθούν επί του νομοσχεδίου και όταν έχουν το λόγο ή το χρόνο, είτε πετούν τη μπάλα στην εξέδρα είτε αποχωρούν. 
Εμένα θα μου επιτρέψετε να τοποθετηθώ επί του νομοσχεδίου. Συζητούμε σήμερα το σχέδιο νόμου που περιλαμβάνει μια σειρά από σημαντικές ρυθμίσεις, οι οποίες σχετίζονται με το επικαιροποιημένο πρόγραμμα οικονομικής πολιτικής, ρυθμίσεις αναγκαίες, όπως άλλωστε πλέον έχει ήδη αποδεχθεί και αποδειχθεί, έχει ήδη επιβεβαιωθεί, για τη συνέχιση των χρηματοδοτικών ροών του μηχανισμού στήριξης και την εκταμίευση της δόσης του δανείου, δόση συνολικού ύψους 52,3 δισεκατομμυρίων ευρώ. 
Ήδη έχουν εκταμιευθεί τα 34,3 δισεκατομμύρια, τα οποία αποτελούν την πρώτη ανάσα για τη χώρα, έπειτα από ένα εξάμηνο ξηρασίας, στη διάρκεια του οποίου είχε διακοπεί η χρηματοδότηση προς τη χώρα μας και οι συνθήκες είχαν γίνει ιδιαίτερα πιεστικές.
Η Κυβέρνηση εθνικής ευθύνης ανταποκρίθηκε στην κρισιμότητα της κατάστασης με υπευθυνότητα, σκληρή δουλειά, αποφασιστικότητα, κάτι που αναγνωρίστηκε από τους εταίρους, αλλά και από την ελληνική κοινωνία που βλέπει ότι οι θυσίες της αρχίζουν να πιάνουν τόπο.
Κυρίες και κύριοι συνάδελφοι, αυτή η στάση συνέπειας από την Κυβέρνηση εθνικής ευθύνης συνεχίζεται και με την υπό συζήτηση νομοθετική πρωτοβουλία. Αναμφίβολα πρόκειται για ένα νομοθετικό εγχείρημα που περιλαμβάνει ρυθμίσεις και διατάξεις που αφορούν όλο το εύρος της κυβερνητικής πολιτικής. 
Ειδικότερα και ενδεικτικά, πρώτον, ρυθμίζονται συνταξιοδοτικά θέματα του δημοσίου επιδιώκοντας αφ’ ενός την εδραίωση της ίσης αντιμετώπισης των υπαλλήλων του δημοσίου και αφ’ ετέρου την ενδυνάμωση του αισθήματος κοινωνικής δικαιοσύνης. 
Πως επιτυγχάνεται το πρώτο; Επιτυγχάνεται με την ίση μεταχείριση μεταξύ των υπαλλήλων της Βουλής και όλων των άλλων υπαλλήλων του κράτους και στα συνταξιοδοτικά και στα μισθολογικά. Οι πάσης φύσεως τακτικές αποδοχές και επιδόματα που καταβάλλονται στους υπαλλήλους της Βουλής δεν μπορούν να υπολείπονται ούτε όμως να υπερβαίνουν στο σύνολό τους τις πάσης φύσεως τακτικές αποδοχές και επιδόματα που καταβάλλονται στους υπαλλήλους του Υπουργείου Οικονομικών συγκεκριμένων κλάδων και υπηρεσιών. Οι διατάξεις της σχετικής παραγράφου τίθενται σε ισχύ μετά την αποστολή από τον Υπουργό Οικονομικών των σχετικών μισθολογικών στοιχείων στον Πρόεδρο της Βουλής.
Και πως εξασφαλίζεται και το αίσθημα της κοινωνικής δικαιοσύνης; Επιτυγχάνεται με την εξαίρεση από την προσαρμογή του συνταξιοδοτικού καθεστώτος των συνταξιούχων συμπολιτών μας με υψηλά ποσοστά αναπηρίας.
Δεύτερον, διευθετούνται θέματα που αφορούν το ΤΑΙΠΕΔ ορίζοντας ότι τα μερίσματα που εισπράττει το Ταμείο από τη συμμετοχή του σε ανώνυμες προς αποκρατικοποίηση εταιρείες αποτελούν έσοδα του κρατικού προϋπολογισμού.
Τρίτον, επιταχύνονται οι διαδικασίες του ΕΣΠΑ μέσω κυρίως της υποχρεωτικής χρήσης του πληροφοριακού συστήματος σώρευσης κρατικών ενισχύσεων, της διευκόλυνσης της πληρωμής των έργων μέσω της Τραπέζης της Ελλάδος, της εξάλειψης προσκομμάτων σε διαγωνισμούς συγχρηματοδοτούμενων έργων, της άρσης φαινομένων διακριτικής μεταχείρισης.
Τέταρτον, διευρύνονται οι χρηματοδοτικές δυνατότητες του ΕΤΕΑΝ στοχεύοντας στη σημαντική διευκόλυνση των μικρομεσαίων επιχειρήσεων, επιχειρήσεις οι οποίες αντιμετωπίζουν έντονο πρόβλημα ρευστότητας.
Πέμπτον, εισάγονται φορολογικές διατάξεις στο πλαίσιο της ίσης κατανομής της φορολογικής επιβάρυνσης, ενώ επιβάλλεται και φόρος πολυτελούς διαβίωσης.
Έκτον, αναμορφώνεται το θεσμικό πλαίσιο σύναψης συμβάσεων μεταξύ του ΕΟΠΥΥ και των παρόχων υγείας με σκοπό την ποιοτικότερη και αποτελεσματικότερη παροχή υπηρεσιών υγείας προς τους ασφαλισμένους, τον εξορθολογισμό της δαπάνης και τον καθορισμό ενός σαφούς νομικού πλαισίου μεταξύ των συμβαλλομένων μερών.
Έβδομον, βελτιώνεται το περιβάλλον και οι συνθήκες για την υλοποίηση του προγράμματος αποκρατικοποιήσεων διευθετώντας παράλληλα μια σειρά από εκκρεμότητες αναφορικά με τη συμβατότητα με τους ευρωπαϊκούς κανόνες και την Ευρωπαϊκή Επιτροπή. Δύο τέτοια παραδείγματα υπάρχουν στο σχέδιο νόμου ΟΔΙΕ και ΟΣΕ. Πρόκειται για ρυθμίσεις που καταδεικνύουν την πρόθεση της Κυβέρνησης να προωθήσει το πρόγραμμα αποκρατικοποιήσεων το ταχύτερο δυνατόν και να εναρμονίσει τη χώρα με τις συμβατικές υποχρεώσεις.
Όγδοον, εγκρίνονται τα σχέδια των συμβάσεων τροποποίησης. Δηλαδή, τις συμβάσεις επί των οποίων πραγματοποιήθηκε η πρόσφατη επιτυχημένη διαδικασία επαναγοράς ελληνικού χρέους, αλλά και η αποδέσμευση της δόσης, δόση που υπερβαίνει στο σύνολό της τα 52 δισεκατομμύρια, το σύνολο των επόμενων χρηματοδοτικών όρων μέχρι τη λήξη του προγράμματος, δόση που αντιστοιχεί στο 27% του ΑΕΠ της χώρας, δόση που είναι μεγαλύτερη από το Ακαθάριστο Εγχώριο Προϊόν εκατόν πενήντα τριών χωρών παγκοσμίως, στις οποίες περιλαμβάνονται και επτά κράτη – μέλη της Ευρωπαϊκής Ένωσης.
Κυρίες και κύριοι συνάδελφοι, στο υπό συζήτηση νομοσχέδιο εμπεριέχεται και μια σημαντική θεσμική πρωτοβουλία της Κυβέρνησης στην κατεύθυνση ενίσχυσης της προσπάθειας που καταβάλλεται για την εδραίωση και διασφάλιση της δημοσιονομικής εξυγίανσης, προσαρμογής και πειθαρχίας. Άκουσα απίστευτες εκφράσεις με ιδιαίτερη υπομονή. Απαξιώνεται ο ελληνισμός, είπαν οι Ανεξάρτητοι Έλληνες. Ξένοι κάνουν κουμάντο στα οικονομικά των ΟΤΑ. Συντάσσει η τρόικα τις νομοθετικές πρωτοβουλίες.
Να εξηγούμαστε. Πρώτον, αποτελεί θεσμική επιλογή και πρωτοβουλία της Κυβέρνησης εθνικής ευθύνης το κομμάτι που αφορά τους δημοσιονομικούς κανόνες. 
Δεύτερον, όσον αφορά το Παρατηρητήριο Οικονομικής Αυτοτέλειας -στο οποίο είπατε ότι μπήκαν ξένοι- να σας διαβάσω τη συγκρότησή του -γιατί συγκροτήθηκε- είναι επταμελές: Πρόεδρος είναι ο Σύμβουλος του Ελεγκτικού Συμβουλίου και συμμετέχει ο Γενικός Διευθυντής Οικονομικών Υπηρεσιών του Υπουργείου Εσωτερικών, η Προϊσταμένη Διεύθυνσης Οικονομικών Τοπικής Αυτοδιοίκησης του Υπουργείου Εσωτερικών, εκπρόσωπος της Ένωσης Περιφερειών Ελλάδος, εκπρόσωπος και Γενικός Διευθυντής του Υπουργείου Παιδείας, Θρησκευμάτων, Πολιτισμού και Αθλητισμού, συνεργάτης ως εκπρόσωπος του Υπουργείου Οικονομικών του Συμβουλίου Οικονομικών Εμπειρογνωμόνων και Γενικός Διευθυντής του Θησαυροφυλακίου και Προϋπολογισμού του Γενικού Λογιστηρίου του Κράτους. Αυτή είναι η εθνική μειοδοσία που είπατε; Έχει οριστεί το Συμβούλιο. Άρα, καλό θα είναι να μελετούμε τα νομοσχέδια.
Τρίτον, εισάγει και ενσωματώνει πράγματι το σχέδιο νόμου την έννοια της δημοσιονομικής πειθαρχίας, την οποία πιστεύει η Κυβέρνηση. Μετά τη δημοσιονομική προσαρμογή των τελευταίων ετών που συνεχίζεται το ζητούμενο είναι να ελέγξουμε εμείς μόνοι μας ως χώρα τα δημόσια οικονομικά, να επιδιωχθεί και να επιτευχθεί η δημοσιονομική πειθαρχία, ώστε οι τεράστιοι κόποι της ελληνικής κοινωνίας, οι «ηράκλειες» θυσίες των πολιτών να μην πάνε χαμένες, αλλά και να μην χρειάζεται να λάβουμε στο μέλλον νέα μέτρα στην κατεύθυνση οριζόντιας περικοπής μισθών και συντάξεων εξαιτίας αδυναμίας ελέγχου και χρηστής δημοσιονομικής διαχείρισης.
Η Κυβέρνηση αναγνωρίζοντας τη χρησιμότητα, αλλά και την αναγκαιότητα ύπαρξης αυτών των κανόνων παρενέβη με τις προτεινόμενες διατάξεις για την αλλαγή του πλαισίου ως προς τις υποχρεώσεις και τις ευθύνες της γενικής κυβέρνησης, των φορέων δηλαδή αυτής, που διαχειρίζονται πόρους του ελληνικού λαού.
Συγκεκριμένα και κωδικοποιημένα, σύμφωνα με τις διατάξεις που αφορούν τους δημοσιονομικούς κανόνες και πρακτικές προβλέπεται, πρώτον, η σύναψη μεταξύ του Υπουργείου Οικονομικών και των υπόλοιπων Υπουργείων ξεχωριστά μέχρι την 31η Δεκεμβρίου κάθε έτους μνημονίων συνεργασίας με στόχο την ομαλή εκτέλεση του προϋπολογισμού και τη χρηστή δημοσιονομική διαχείριση. Η διαδικασία για το φετινό οικονομικό έτος, το πρώτο έτος εφαρμογής των κανόνων ολοκληρώνεται αυτήν την εβδομάδα.
Δεύτερον, η σύναψη αντίστοιχων μνημονίων συνεργασίας μεταξύ του κάθε Υπουργείου και των υπεύθυνων των εποπτευόμενων φορέων το περιεχόμενο των οποίων επιλέγεται από το οικείο Υπουργείο και όχι από τον Υπουργό Οικονομικών, όπως ελέχθη.
Τρίτον, η υποχρέωση όλων των νομικών προσώπων φορέων της γενικής κυβέρνησης να έχουν εγκρίνει τον προϋπολογισμό κάθε έτους μέχρι την 31η Ιανουαρίου του έτους, στο οποίο αναφέρεται ο προϋπολογισμός.
Τέταρτον, η υποχρέωση μέχρι την 15η Δεκεμβρίου κάθε έτους με ευθύνη του Γενικού Διευθυντή Οικονομικών Υπηρεσιών του κάθε Υπουργείου να υποβάλλει στο Γενικό Λογιστήριο του Κράτους μηνιαίο πρόγραμμα εκτέλεσης του προϋπολογισμού του τόσο για τα έσοδα όσο και για τις υποχρεώσεις. Στη βάση αυτού καθορίζονται τριμηνιαίοι στόχοι, οι οποίοι μετά τη συμφωνία τους με το Γενικό Λογιστήριο του Κράτους περιλαμβάνονται στα μνημόνια συνεργασίας. Όλα αυτά εξειδικεύονται στο σχέδιο νόμου.
Με λίγα λόγια -και για να ολοκληρώσω- οι ρυθμίσεις αυτές αποτελούν ένα συγκροτημένο, ένα συνεκτικό πλέγμα δημοσιονομικών κανόνων και πρακτικών που θα συμβάλει στο νοικοκύρεμα του κράτους και των οικονομικών του, νοικοκύρεμα το οποίο αποτελεί τον ακρογωνιαίο λίθο της αναγκαίας ανασυγκρότησης της χώρας και όλων των συστημάτων της.
Κυρίες και κύριοι συνάδελφοι, στους έξι μήνες περίπου που πέρασαν στα δημόσια οικονομικά καταφέραμε ορισμένα από τα επιδιωκόμενα. Από τα απολογιστικά στοιχεία του 2012, αποδεικνύεται ότι επιτύχαμε τους δημοσιονομικούς στόχους της χώρας χωρίς τη λήψη πρόσθετων μέτρων και παρά το γεγονός ότι είχαμε βαθύτερη από τις εκτιμήσεις ύφεση. Αυτή η επίδοση κατά την εκτέλεση του προϋπολογισμού δεν δικαιολογεί όμως πανηγυρισμούς, δεν επιτρέπει εφησυχασμό. Είναι αρκετά αυτά που πρέπει ακόμα να γίνουν. Γνωρίζουμε ότι ο δρόμος που πρέπει να διανύσουμε είναι δύσκολος και μακρύς. Απαιτείται συνέπεια στην εφαρμογή του προγράμματος οικονομικής πολιτικής σε συνδυασμό βεβαίως -και ορθώς το διατύπωσε αυτό ο κ. Λοβέρδος με την αποτελεσματική εφαρμογή πολιτικών που επισπεύδουν την ανάπτυξη και αυτό διότι χωρίς επανεκκίνηση της οικονομίας, της πραγματικής οικονομίας, οι περαιτέρω πορεία προσαρμογής και σταθεροποίησης θα είναι ευαίσθητη.
Το χρέος απέναντι στην πατρίδα και ο σεβασμός στις θυσίες των πολιτών επιβάλλει να προχωρήσουμε με διορατικότητα, με συλλογικότητα, με αποφασιστικότητα και σκληρή δουλειά, ώστε να οδηγήσουμε το ταχύτερο δυνατό στην έξοδο από το τούνελ στο οποίο βρέθηκε η χώρα και να επιτύχουμε εντός της Ευρωζώνης τη σταδιακή αποκατάσταση της αξιοπρέπειας, αλλά και της ευημερίας όλων των Ελλήνων πολιτών. 
Προς την κατεύθυνση αυτή σας καλώ να ψηφίσετε το παρόν σχέδιο νόμου.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΧΡΗΣΤΟΣ ΣΤΑΪΚΟΥΡΑΣ",476
"26989"," Το λόγο έχει ζητήσει ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Λαφαζάνης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26990"," Πράγματι ο κ. Σταϊκούρας επιδεικνύει υπομονή και αντοχή, παρακολουθώντας τις εργασίες. Λείπει όμως ο αρχιτέκτονας του πολιτικού εγκλήματος κ. Στουρνάρας. 
Δεν περίμενα όμως από εσάς κύριε Σταϊκούρα, να πείτε ότι επιδιώκαμε να μην πάρετε το 10%. Αυτή ήταν η επιδίωξη της αντιπολίτευσης; Το πιστεύετε αυτό; Λυπάμαι. Υπάρχουν κύκλοι σ’ αυτήν την χώρα, φύλακες σ’ αυτήν τη χώρα, φύλακες ίσως και μέσα στη συγκυβέρνηση, σε ορισμένους θερμοκέφαλους, οι οποίοι νοσταλγούν άλλες σκοτεινές εποχές γι’ αυτήν τη χώρα, κύκλοι οι οποίοι νομίζουν ότι με ένα διαφορετικό τρόπο θα μας γυρίσουν στο 45-49. Διαβάστε ιστορία για να δείτε. 
Ακούγοντας τη φρασεολογία κάποιων, θυμάμαι αυτά που άκουγα όταν ήμουν παιδάκι, θυμάμαι αυτά που άκουγα στα σκοτεινά χρόνια της Χούντας. Τα ίδια συνεχίζετε; Πού θέλετε να πάτε αυτόν τον τόπο; Για πείτε μου. Πού θέλετε να πάτε αυτόν τον τόπο, για να ξεπεράσετε τα αδιέξοδά σας, προκειμένου να διασώσετε και το νεοφιλελευθερισμό και τη νεοαποικιοποίηση και το σύστημά σας; Πού θέλετε να πάτε αυτόν τον τόπο; Πάτε να επαναλάβετε την ιστορία; Είστε γελασμένοι, δεν θα το πετύχετε. Δεν θα το καταφέρετε. 
Εμείς μιλάμε με στοιχεία. Οι καθηγητάδες δικαιολογούν τα πάντα. Θα πω μία φράση του Βίσμαρκ: Τρεις καθηγητές –δεν είναι μομφή για όλους του καθηγητές, αλίμονο- και χάθηκε η χώρα. Σταματήστε να μονοπωλείτε την επιστημοσύνη και σταματήστε να χρησιμοποιείτε κάποιους τίτλους, προκειμένου να δικαιολογείτε τα αδικαιολόγητα. 
Εμείς δεν είπαμε ποτέ ότι θα έρθουν και θα κατασχέσουν την Ακρόπολη. Εύκολο επιχείρημα είναι αυτό. Ποιος θα την πάρει την Ακρόπολη, κύριοι; Δεν είναι δυνατόν να πάρει κανείς την Ακρόπολη, αν και τμήματά της έχουν καταφέρει κάποιοι και τα έχουν μεταφέρει από δω κι από κει με νοοτροπίες σαν κι αυτές που εμφανίζονται σήμερα, οι οποίες φοβάμαι ότι είναι πολύ χειρότερες. Άλλο είναι το θέμα όμως. 
Το θέμα είναι ότι μπορούν να κατασχέσουν, να πάρουν την εκμετάλλευση της Ακρόπολης. Η εκμετάλλευση της Ακρόπολης είναι ιδιωτικό περιουσιακό στοιχείο του δημοσίου. Την εκμετάλλευση της Ακρόπολης μπορούν να την πάρουν, να πάρουν την εκμετάλλευση των παραλιών μας, εκμετάλλευση μνημείων, εκμετάλλευση του ορυκτού πλούτου. Δεν θα πάρουν το πετρέλαιο -αν κι εφόσον υπάρχει, είναι το νέο όραμα- και να το μεταφέρουν στο εξωτερικό. Όμως την εκμετάλλευσή του θα την πάρουν. Αυτά έχετε δώσει. Τα έχετε παραχωρήσει. Αυτά έχετε παραχωρήσει. Τα πάντα.","ΠΑΝΑΓΙΩΤΗΣ ΛΑΦΑΖΑΝΗΣ",279
"26991"," Το Λιμάνι του Πειραιά…","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"26992"," Διότι κύριοι, δεν θέλετε να αντιληφθείτε την αλήθεια. Αυτή είναι ιδιωτική περιουσία του δημοσίου για την οποία σας είπαν πριν. Ακόμα και τα πολεμικά τους σκάφη, μπορεί να είναι ο χρυσός που βρίσκεται στο εξωτερικό, ο ορυκτός πλούτος, η εκμετάλλευση όλων των πλουτοπαραγωγικών πηγών του, η εκμετάλλευση των μνημείων του, η εκμετάλλευση των παραλιών του, όλα αυτά είναι ιδιωτική περιουσία. Όλα αυτά τα έχετε βγάλει το σφυρί. Όλα αυτά τα έχετε παραδώσει. 
Τώρα μας λέει ότι η εκτέλεση ήταν αναγκαστική στο Λουξεμβούργο, αλλά ο τρόπος εκτέλεσης εδώ θα είναι ελληνικός. Με συγχωρείτε, εδώ λέμε ότι θα μας κρεμάσουν και θα διαλέξουμε εμείς το σχοινί. Αυτό μας λέει ο κύριος καθηγητής. 
Να σας πω και κάτι άλλο; Εδώ πια οι δόσεις, η εκταμίευση των δόσεων δεν εξαρτάται καν από τη συμμόρφωση της Ελλάδας έναντι μνημονιακών απαιτήσεων τρίτων, που διαπιστώνεται από κοινοτικά όργανα ή από τροϊκανά όργανα. Ξέρετε ποιοι διαπιστώνουν με την αλλαγή που έχει γίνει εδώ και την τροποποίηση της σύμβασης το αν και κατά πόσο συμμορφώνεται η Ελλάδα στις μνημονιακές απαιτήσεις; Τα διεθνή ιδιωτικά δικηγορικά γραφεία. Τι λέτε εδώ; 
Όρος τέταρτος της Κύριας Σύμβασης Χρηματοδοτικής Διευκόλυνσης, θα εφαρμόζεται σε κάθε αίτημα χρηματοδότησης σε κάθε εκταμίευση: Πρόσθετη προϋπόθεση για κάθε εκταμίευση, σύμφωνα με τη δόση επαναγοράς χρέους, είναι ότι το Ευρωπαϊκό Ταμείο Χρηματοπιστωτικής Σταθερότητας έχει λάβει γνωμοδοτήσεις από τη Cleary Gottlieb Steen & Hamilton και τις συνεργαζόμενες με αυτή δικηγορικές εταιρείες σχετικά με τη συμμόρφωση της Ελλάδας, τους εφαρμοστέους όρους και προϋποθέσεις των δανείων και ομολόγων. 
Τα διαβάζετε κύριοι αυτά; Τα διαβάζετε αυτά σχετικά με τη συμμόρφωση, τους εφαρμοστέους όρους και προϋποθέσεις των δανείων και ομολόγων; Τα διαβάζετε; Αν δεν τα διαβάζετε, λυπάμαι πάρα πολύ, αλλά αυτά ούτε σε προτεκτοράτο και μπανανία δεν γίνονται. Δικηγορικά γραφεία του εξωτερικού, μεγάλες δικηγορικές εταιρείες να τους έχετε αναθέσει να ελέγχουν το κατά πόσο εφαρμόζει η Ελλάδα τις προϋποθέσεις προκειμένου να δίνουν τα πιστοποιητικά συμμόρφωσης για να πάρετε τις δόσεις; Δεν έχουν γίνει στη χειρότερη αποικία αυτά τα πράγματα. 
Αυτά συνυπογράφετε εδώ κι έρχεστε και λέτε σε εμάς ότι λέμε υπερβολές. Έχετε εκποιήσει κυριολεκτικά αυτήν τη χώρα, την έχετε υποθηκεύσει στους δανειστές και λέει ο κύριος καθηγητής και άλλοι, ο κ. Βορίδης κ.λπ., για το Ελληνικό Δίκαιο. Τι ήταν το Ελληνικό Δίκαιο κύριοι; Το Ελληνικό Δίκαιο δεν ήταν μέχρι τώρα που δανειζόταν αυτή η χώρα; Με το Ελληνικό Δίκαιο είχαμε τη δυνατότητα, μονομερώς η Ελλάδα –και το είχαν υπογράψει, συνομολογήσει οι ξένοι δανειστές μας αυτό- να κουρεύουμε το χρέος, να το αφομοιώνουμε, ακόμα και να το διαγράφουμε πλήρως. Αυτό ήταν απόλυτα νόμιμα με το Ελληνικό Δίκαιο, γιατί το Ελληνικό Δίκαιο είχαν συνομολογήσει κι αυτό το καταργήσατε. Πλέον όλο το χρέος μας είναι στο Αγγλικό Δίκαιο. 
Χαιρετίσματα, λοιπόν, σε κάθε δυνατότητα που υπήρχε με μονομερείς πράξεις της ελληνικής Βουλής να γίνονται διαγραφές στο χρέος. Βεβαίως, θα μου πείτε η διαγραφή δεν είχε συνέπειες; Δεν είχε κόστος; Βεβαίως. Αλλά, άλλο αυτό και άλλο ότι γίνονται παράνομα. 
Τώρα με αυτά που έχετε συνομολογήσει και συνυπογράψει, δεν γίνεται παρά μόνο εάν η χώρα αυτή το ρίξει στο αντάρτικο. Δεν θα μπορεί να το κάνει νομίμως. Θα το αμφισβητούν και θα έρχονται -όπως προσπαθείτε να τη δέσετε χειροπόδαρα- οι δανειστές για να εκποιήσουν τα περιουσιακά της στοιχεία. Μας γυρίζετε στις εποχές όταν αυτή η χώρα ήταν υπό διεθνή οικονομικό έλεγχο με τη χειρότερη δυνατή μορφή. Αυτές είναι οι εκτρωματικές καταστάσεις τις οποίες επιτύχατε. Αυτά είναι τα μεγάλα εγκλήματα τα οποία έχετε κάνει σε βάρος της χώρας.
Όσον αφορά τώρα την ίδια τη νομιμότητα των διατάξεων και των ρυθμίσεων που φέρατε. Την έκθεση της Επιστημονικής Υπηρεσίας της Βουλής, την διαβάζετε; Γιατί, δεν την διαβάζετε; Δεν την διαβάζετε; Τη διαβάζει η Κυβέρνηση αυτή την έκθεση; Τι λέει αυτή η έκθεση; Δεν πρέπει να πει, «την απορρίπτουμε»; Κάτι να πει επιτέλους!
Εδώ επανειλημμένα έρχονται αυτές οι εκθέσεις, βγάζουν ότι παραβιάζεται ο Κανονισμός παραβιάζεται το Σύνταγμα, ανοιχτά, ευθέως και το γράφετε στα παλιά σας τα παπούτσια. Αυτό κάνετε. Διαλύετε κάθε έννοια θεσμοθετημένης δημοκρατίας. Και εφόσον πάτε για οικονομία, τουλάχιστον διαλύστε την Επιστημονική Επιτροπή της Βουλής, κλείστε τη, βάλτε λουκέτο, να κάνετε και οικονομία αφού δεν αξιοποιείτε και τις εκθέσεις της. Τις γράφετε στα παλιά σας τα παπούτσια.
Γράφει, λοιπόν, εδώ, άρθρο 1. Κατακρεουργείτε δικαιώματα των υπαλλήλων της Βουλής και συνταξιοδοτικά και μισθολογικά, παραβιάζοντας και τον Κανονισμό και το Σύνταγμα. Τι λέει εδώ η Επιστημονική Επιτροπή της Βουλής; Παραβιάζετε πλήρως το Σύνταγμα με αυτές τις ρυθμίσεις και ειδικότερα το άρθρο 65 παράγραφος 1 που προβλέπει ότι η Βουλή ορίζει τον τρόπο της ελεύθερης και δημοκρατικής λειτουργίας της με Κανονισμό που ψηφίζεται από την Ολομέλεια κατά το άρθρο 76 και δημοσιεύεται με παραγγελία του Προέδρου της στην Εφημερίδα της Κυβερνήσεως. Αυτά λέει το Σύνταγμα. 
Και παραβιάζετε –λέει εδώ η Επιστημονική Επιτροπή της Βουλής- το άρθρο 65 παράγραφος 6, πρώτο εδάφιο που προβλέπει ότι ο Κανονισμός της Βουλής καθορίζει την οργάνωση των υπηρεσιών της Βουλής υπό την εποπτεία του Προέδρου καθώς και όλα όσα αφορούν το προσωπικό της. 
Πού τηρούνται αυτά; Θέλετε να κατακρεουργήσετε τους μισθούς και τις συντάξεις των υπαλλήλων της Βουλής; Τουλάχιστον σεβαστείτε το Σύνταγμα. Φέρτε μια αλλαγή του Κανονισμού, να συζητηθεί κανονικά στη Βουλή και με βάση αυτήν την αλλαγή του Κανονισμού να γίνουν οι σχετικές ρυθμίσεις. 
Εδώ, όπως λέει η Επιστημονική Επιτροπή της Βουλής, καταργείτε όχι το αυτοδιοίκητο, αλλά την αυτονομία της Βουλής. Και αυτό είναι αλλοίωση πολιτεύματος. Διότι, έτσι όπως πάτε η Βουλή τι θα γίνει σε λίγο; Θα γίνει Γενική Γραμματεία της Κυβέρνησης, Γενική Γραμματεία είτε του Υπουργείου Οικονομικών είτε Γενική Γραμματεία παρά τω Πρωθυπουργώ που βλέπω ότι συγκεντρώνει τα πάντα γύρω του. Αυτό πάτε να κάνετε. Αυτός είναι ο στόχος σας. 
Άλλωστε αυτό το στόχο τον είπε ανοιχτά εδώ ο αξιότιμος Υπουργός Δημόσιας Διοίκησης κ. Μανιτάκης. Τι μας είπε; Στο δημόσιο θα κάνει πια ό,τι δεν μπορούν να κάνουν οι ιδιώτες! Άρα και τις υπηρεσίες της Βουλής κάλλιστα μπορεί να τις αναθέσετε σε ιδιωτικά γραφεία. Σε λίγο θα κάνετε και ιδιωτική την ίδια τη Βουλή. Αυτά είναι τα χάλια σας. Αυτός είναι ο απίστευτα επικίνδυνος δρόμος που έχετε πάρει. 
Και αυτά γράφονται και δεν αντικρούονται κύριοι. Ποιο είναι το επιχείρημά σας; Πείτε μας ένα επιχείρημα επιτέλους. 
Εδώ, επίσης, υπάρχουν μαργαριτάρια. Όλο το νομοσχέδιο είναι έκτρωμα. Οι συνταξιοδοτικές ρυθμίσεις με βάση το Σύνταγμα έρχονται μόνες, χωρίς άλλες διατάξεις, ρητή αναφορά του Συντάγματος. Το παραβιάζετε, λέει η έκθεση της Επιστημονικής Επιτροπής της Βουλής. Πράξεις νομοθετικού περιεχομένου συνοδεύονται μόνο με σχετικές διατάξεις, όχι με άλλα άρθρα. Εδώ έχετε πράξη νομοθετικού περιεχομένου, την τροποποίηση της δανειακής σύμβασης και άλλες διατάξεις και βάζετε και ένα ολόκληρο νομοσχέδιο από δέκα επιτροπές μέσα. Γιατί δεν τηρείτε στοιχειωδώς το Σύνταγμα; 
Θεμελίωση συνταξιοδοτικών δικαιωμάτων. Όταν κάποιοι έχουν θεμελιώσει συνταξιοδοτικό δικαίωμα δεν επιτρέπεται όχι μόνο με την ελληνική νομοθεσία, αλλά και την ευρωπαϊκή σύμβαση των δικαιωμάτων να παραβιάζονται τα θεμελιωμένα δικαιώματά του, ερχόσαστε εσείς με μια μονοκονδυλιά και ανοίγετε έναν δρόμο για όλους τους εργαζόμενους μέσω των υπαλλήλων της Βουλής. Δεν αφήνετε με δύο λόγια τίποτα όρθιο. Αυτό είναι το χάλι σας εδώ.
Τι είναι αυτά που κάνετε στα εργασιακά; Ανάπηροι στον ιδιωτικό τομέα τους κόβετε και τις συντάξεις και τα δώρα. Κάνετε μία κίνηση στο δημόσιο όχι επαρκή, αλλά μία κίνηση για αυτούς που έχουν από 80% και πάνω αναπηρία και αφήνετε ακάλυπτο όλο τον ιδιωτικό τομέα.
Το ΕΚΑΣ με μια μονοκονδυλιά το δίνετε από τα εξήντα πέντε και πάνω. Δηλαδή, αυτός που έχει πρόβλημα και δεν μπορεί να επιβιώσει και είναι εξήντα τριών χρονών ή εξήντα τεσσάτων χρονών, τι θα γίνει; Του κόβετε το ΕΚΑΣ με αυτήν τη διάταξη; Θα πεθάνει της πείνας αυτός; Δίνετε ένα επίδομα στους μακροχρόνια ανέργους και ερχόσαστε και βάζετε εδώ με διατάξεις όριο στο επίδομα μακροχρόνιων ανέργων τα 35 εκατομμύρια ευρώ, όταν οι μακροχρόνια άνεργοι έχουν εκτιναχτεί σε απίστευτα ύψη. Ξεπερνάνε το ένα εκατομμύριο οι μακροχρόνια άνεργοι. Πώς θα καλυφτούν με το επίδομα; Και μιλάμε για επίδομα, και ερχόσαστε να βάλετε πλαφόν.
Κύμα ιδιωτικοποιήσεων μέσω των διατάξεών σας. Ιδιωτικοποιήσεις σε ΔΕΠΑ, ΔΕΣΦΑ, ιδιωτικοποίηση του ΟΣΕ. Ερχόσαστε εδώ και κάνετε διατάξεις απαράδεκτες, άθλιες διατάξεις για το τροχαίο υλικό προκειμένου να επισπεύσετε την ιδιωτικοποίηση και δεν καλύπτετε τους εργαζόμενους. Πείτε μας, γιατί δεν καλύπτετε τους εργαζόμενους του ΟΣΕ;
 Προχωράτε ακόμα και στα στοιχήματα. Δίνετε το μονοπώλιο των ιπποδρομιακών στοιχημάτων σε ιδιώτες, τη στιγμή που έχει τη δυνατότητα το δημόσιο -εφόσον είναι μονοπωλιακό και αποκλειστικό το δικαίωμα που δίνετε- να έχει έσοδα. Τα παραχωρείτε σε ιδιωτικά μονοπώλια. Αυτές είναι οι αθλιότητες τις οποίες κάνετε μέσα από το νομοσχέδιο, μερικές εκ των οποίων έχω προλάβει να σημειώσω.
Νομιμοποιείτε συμβάσεις δημοσίων έργων με μόνη υπογραφή του προϊσταμένου της διεύθυνσης των υπηρεσιών. Γιατί το κάνετε με τις ρυθμίσεις αυτές; Ερχόσαστε και προϊσταμένους σε υπηρεσίες και σε τομείς, οι οποίοι έπρεπε να φύγουν, τους κρατάτε, για να μπορέσετε να μην προχωρήσετε σε αλλαγές και κάνετε ρουσφετολογικές ρυθμίσεις απαράδεκτες μέσα από αυτές τις ρυθμίσεις. 
Όλα αυτά είναι που συνιστούν –αυτό που είπαμε- απόλυτο κοινοβουλευτικό πραξικόπημα. Διατάξεις επί διατάξεων, συσσωρεύετε έξι πράξεις νομοθετικού περιεχομένου, προσθέτετε και νέες διατάξεις, δεν τις κυρώνετε ως πράξεις νομοθετικού περιεχομένου, τις μετασχηματίζετε σε νομοσχέδιο, κρατάτε ως πράξη νομοθετικού περιεχομένου την τροποποίηση της δανειακής σύμβασης γιατί δεν μπορείτε αυτήν να την μεταλλάξετε, να την ακυρώσετε ως πράξη νομοθετικού περιεχομένου και να την κάνετε νομοσχέδιο.
Τις συμπληρώνετε και αυτές σε ένα πακέτο και με κατεπείγοντα χαρακτήρα έρχεστε εδώ να τις περάσετε, λες και εδώ έχουμε βιομηχανία, πλυντήριο αμαρτιών, πλυντήριο που υποθηκεύεται το μέλλον της χώρας.
Όλα αυτά δεν θα περάσουν! Δεν νομιμοποιούνται! Αυτές οι ενέργειες και οι ρυθμίσεις σας θα μείνουν στο κενό και στον αέρα! Γρήγορα ο ελληνικός λαός θα σας θέσει στο πολιτικό περιθώριο. Αφού θα λογοδοτήσετε, θα τεθείτε στο πολιτικό περιθώριο. Γρήγορα θα ανοίξει ο δρόμος για μία μεγάλη προοδευτική ανατροπή και αλλαγή σ’ αυτήν τη χώρα.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"26993"," Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Μαυρουδής Βορίδης.
Παρακαλώ, κύριε συνάδελφε, έχετε το λόγο για δώδεκα λεπτά. Παρακαλώ να μη γίνει η υπέρβαση την οποία κακώς έκανε ο κ. Παυλόπουλος. Από εδώ και πέρα, πρέπει να είναι καθεστώς, διότι καταλαβαίνετε πού θα πάμε.
Ορίστε, κύριε Βορίδη, έχετε το λόγο για δώδεκα λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26994"," Κύριε Πρόεδρε, ευχαριστώ. Θα προσπαθήσω να παραμείνω στο χρόνο. Εν πάση περιπτώσει, αυτό είναι το σωστό και αυτό θα προσπαθήσω να κάνω.
Κυρίες και κύριοι συνάδελφοι, το πρώτο το οποίο θα ήθελα να πω είναι ότι βρίσκω εντυπωσιακό ότι η Αντιπολίτευση η οποία παραπονείται για το ότι δεν δόθηκε επαρκής χρόνος και ότι θα έπρεπε να ακολουθηθεί μία διαφορετική διαδικασία συζήτησης, για την ουσία του νομοσχεδίου δεν έχει πει τίποτα.
Θα μου επιτρέψετε, επίσης, να πω ότι κατά τη γνώμη μου υπάρχουν σημαντικά ζητήματα που θέτει το νομοσχέδιο, δηλαδή και τα ζητήματα της δημοσιονομικής πειθαρχίας και τα ζητήματα των ενεργειακών επιθεωρητών και τα ζητήματα της απόσχισης του κλάδου συντήρησης τροχαίου υλικού του ΟΣΕ και τα ζητήματα του Παρατηρητηρίου για τα οικονομικά των δήμων…","ΜΑΥΡΟΥΔΗΣ ΒΟΡΙΔΗΣ",69
"26995"," Τα είπαμε και αυτά, κύριε Βορίδη.","ΠΑΝΑΓΙΩΤΗΣ ΛΑΦΑΖΑΝΗΣ",279
"26996"," Τα είπα και εγώ στην ομιλία μου!","ΟΛΓΑ-ΝΑΝΤΙΑ ΒΑΛΑΒΑΝΗ",48
"26997"," Δεν μας προσέχετε, κύριε Βορίδη!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"26998"," Συνεχίστε, κύριε Βορίδη. Μην απαντάτε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26999"," Θα μου επιτρέψετε να πω, ότι επειδή έχω παρακολουθήσει το μεγαλύτερο μέρος της συνεδριάσεως εδώ, έχω εικόνα του τι ειπώθηκε. Επέλεξε η Αντιπολίτευση –και δικαίωμά της- να μιλήσει για το ζήτημα του Αγγλικού Δικαίου, της εκτελέσεως, της προδοσίας, του Τσολάκογλου, των ληστοσυμμοριών και όλα τα σχετικά, με όλους αυτούς τους ωραίους χαρακτηρισμούς και να μην αξιοποιήσει τη δυνατότητα να θέσει μία σειρά από ζητήματα, τα οποία κατά τη γνώμη μου έχουν εξαιρετικό ενδιαφέρον.
Το δεύτερο σημείο που θέλω να θίξω είναι ότι έχετε μία εμμονή στο ζήτημα της τήρησης του Κανονισμού. Και καλά κάνετε. Όμως, θα μου επιτρέψετε να σας πω ότι ο Κανονισμός ορίζει συγκεκριμένες διαδικασίες, τις οποίες τις κρίνει με τη βασική αρχή η οποία υπάρχει –αυτή είναι που καθορίζει πώς εξελίσσονται τα πράγματα- που είναι η πλειοψηφία. Εκτός κι αν υποθέτουμε εδώ ότι έχετε κάποιου είδους αυθεντική ερμηνεία του Κανονισμού, στην οποία πρέπει να προσχωρούν όλοι, μόνο και μόνο επειδή το είπε η Αντιπολίτευση! 
Δεν κατάλαβα, λοιπόν! Ο Κανονισμός εφαρμόζεται. Εισήλθε ένα νομοσχέδιο με τη διαδικασία του κατεπείγοντος. Κρίθηκε από την πλειοψηφία της επιτροπής ότι πράγματι έχει δίκιο η Κυβέρνηση που το εισάγει μ’ αυτήν την αντίληψη. Τώρα, εσείς δεν συμφωνείτε μ’ αυτό. Με γεια σας, με χαρά σας! Όμως, αυτό σημαίνει ότι έχουμε μία συνταγματική εκτροπή; Δεν το καταλαβαίνω αυτό! Προφανώς, έχετε τις απόψεις σας και καλά κάνετε! Είναι δικαίωμά σας να τις εκθέσετε! Προφανώς, λοιπόν, έχουμε και τις δικές μας και ελπίζω να μας αναγνωρίζετε το ίδιο δικαίωμα που αναγνωρίζουμε και σε σας! 
Πού είναι το πρόβλημα από εκεί και πέρα; Ακολουθείται η συγκεκριμένη διαδικασία! Άκουσα, για παράδειγμα, μεγάλη συζήτηση για την κύρωση πράξεων νομοθετικού περιεχομένου. Δεν εισάγεται εδώ προς κύρωση, παρά μόνο μία πράξη νομοθετικού περιεχομένου. Οι άλλες εισάγονται ως νομοσχέδιο. Εισάγονται ως διατάξεις κανονικού νόμου, με διαδικασία κατεπείγοντος! 
Άρα, πού είναι αυτά τα μείζονα ζητήματα, για τα οποία ακούμε από το πρωί; Ακούμε για παραβιάσεις του Κανονισμού, για κοινοβουλευτικά πραξικοπήματα, για όλα αυτά τα πράγματα! 
Ακούστε, για να συνεννοηθούμε. Πρέπει να συμφιλιωθείτε μ’ αυτό. Δεν είναι υποχρεωμένη η Πλειοψηφία να συμφωνεί με την άποψη της Μειοψηφίας. Αντιθέτως, η Μειοψηφία είναι υποχρεωμένη να σέβεται –όχι να συμφωνεί- και να αποδέχεται τις επιπτώσεις από την άποψη της Πλειοψηφίας.
Τελειώνω, λοιπόν, με τα διαδικαστικά τα οποία μας απασχόλησαν πάρα πολύ. 
Όσον αφορά το Αγγλικό Δίκαιο, θα ήθελα να κάνω μία βασική διάκριση για να συνεννοούμαστε. Αυτή η διάταξη ρυθμίζει αυτό που λέμε «ζητήματα ουσιαστικού δικαίου», δηλαδή ζητήματα της σύμβασης. Ρυθμίζει ποιο είναι το εφαρμοστέο δίκαιο, για να κρίνουμε τα θέματα τα ουσιαστικά, αυτά που ρυθμίζει η σύμβαση, όχι άλλα! Αυτό ρυθμίζει το Αγγλικό Δίκαιο. Αυτή είναι και η αντικειμενική δυνατότητα που υπάρχει. Δεν υπάρχει άλλη δυνατότητα. 
Επιτρέψτε μου να διαβάσω μία διάταξη την οποία είμαι βέβαιος ότι εκ παραδρομής δεν διαβάζετε και όχι προφανώς για να αποκρύψετε κάτι ή για να παραπλανήσετε το εκλογικό Σώμα. Προς Θεού! Δεν νομίζω ότι είχατε ποτέ τέτοια σκέψη.
Διαβάζω το εξής: 4.4. σελίδα 153. «Το Δικαιούχο Κράτος Μέλος (Ελλάδα), η Τράπεζα της Ελλάδος και το Ελληνικό Ταμείο Χρηματοπιστωτικής Σταθερότητας παραιτούνται με την παρούσα αμετάκλητα και ανεπιφύλακτα από κάθε δικαίωμα ασυλίας που ήδη έχουν ή μπορεί να δικαιούνται σε σχέση με τους ίδιους και τα περιουσιακά τους στοιχεία έναντι δικαστικών ενεργειών σχετικά με την παρούσα Σύμβαση Τροποποίησης, συμπεριλαμβανομένων ενδεικτικά, από κάθε δικαίωμα ασυλίας έναντι άσκησης αγωγής, έκδοσης δικαστικής απόφασης ή άλλης διάταξης, κατάσχεσης, εκτέλεσης ή ασφαλιστικού μέτρου και έναντι κάθε εκτέλεσης ή αναγκαστικού μέτρου σε βάρος των περιουσιακών τους στοιχείων…».
Παρακαλώ πολύ, από εδώ και πέρα, όποιος το διαβάζει, να το διαβάζει όλο και να λέει και τι σημαίνει.
Και συνεχίζει: «…στο μέτρο που τα ανωτέρω δεν απαγορεύονται από αναγκαστικό νόμο».","ΜΑΥΡΟΥΔΗΣ ΒΟΡΙΔΗΣ",69
"27000"," Το είπαμε αυτό.","ΠΑΝΑΓΙΩΤΗΣ ΛΑΦΑΖΑΝΗΣ",279
"27001"," Το είπαμε αυτό, κύριε Βορίδη.","ΑΛΕΞΙΟΣ ΜΗΤΡΟΠΟΥΛΟΣ",319
"27002"," Να είστε καλά!","ΜΑΥΡΟΥΔΗΣ ΒΟΡΙΔΗΣ",69
"27003"," Θα παίρνουν την Ακρόπολη!","ΠΑΝΑΓΙΩΤΗΣ ΛΑΦΑΖΑΝΗΣ",279
"27004"," Να λέτε μαζί, λοιπόν…","ΜΑΥΡΟΥΔΗΣ ΒΟΡΙΔΗΣ",69
"27005"," Ποια είναι η έννοια; Εξαιρείται η δημόσια περιουσία;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27006"," Μόλις μου επιτρέψετε, θα σας πω.
Αναγκαστικός νόμος. Η βασική διάκριση, λοιπόν, που υπάρχει στο ιδιωτικό δίκαιο ανάμεσα στο «ius cogens», δηλαδή στο αναγκαστικό δίκαιο –αυτό δηλαδή που δεν μπορούν τα μέρη να αλλάξουν με συμφωνία τους- και σε κάθε άλλο δίκαιο που τα μέρη μπορούν να αλλάξουν με συμφωνία τους. Τι είναι, για παράδειγμα, αναγκαστικό δίκαιο; Θα πω ένα αναγκαστικό δίκαιο που είναι η κατάχρηση δικαιώματος. Δεν μπορείτε να την εξαιρέσετε την κατάχρηση δικαιώματος στο ιδιωτικό δίκαιο από εφαρμογή της, ακόμα και αν το συμφωνήσετε.","ΜΑΥΡΟΥΔΗΣ ΒΟΡΙΔΗΣ",69
"27007"," Βάλτε το μέσα να τελειώνουμε!","ΑΛΕΞΙΟΣ ΜΗΤΡΟΠΟΥΛΟΣ",319
"27008"," Γιατί δεν το βάζετε μέσα και αυτό;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27009"," Επιτρέψτε μου! Δεν χρειάζεται να βάζω μέσα σε νομικά κείμενα, για να μην έχω την αγωνία ότι εσείς θα κάνετε την πολιτική εκμετάλλευση που θέλετε, έννοιες αυτονόητες για το νομικό κόσμο! Η διάκριση ιδιωτικής και δημόσιας περιουσίας και η εφαρμογή του δίκαιου της εκτέλεσης, γιατί είναι αναγκαστικός νόμος; Τώρα θα κάνουμε και λίγα μαθήματα πολιτειολογίας. Βασικά πράγματα θα λέμε τώρα. Και να σας πω γιατί; Διότι δημιουργείτε τον πανικό και λέτε «θα έρθουν και θα κατασχέσουν»! Μάλιστα, θα έρθουν και θα κατασχέσουν. Ξέρετε, για να υπάρχει κράτος, υπάρχουν τρία στοιχεία, δηλαδή έδαφος, λαός και εξουσία. Είναι τα τρία εννοιολογικά στοιχεία που συγκροτούν την έννοια του κράτους. Το «εξουσία» δεν μπορείτε να το αφαιρέσετε. Γιατί έχει σημασία αυτό που λέω για την ερμηνεία και την κατανόηση της διατάξεως; Λέτε «θα έρθουν»! Πού θα έρθουν; Στο εσωτερικό της Ελλάδας. Να εκτελέσουν. Δηλαδή, τι; Να χρησιμοποιήσουν βία στην πραγματικότητα, δηλαδή τα εργαλεία της εσωτερικής έννομης τάξης, το δικαστικό επιμελητή και την Αστυνομία, εναντίον της κρατικής περιουσίας.
Λέω, λοιπόν, εγώ το εξής: Από πού; Ποιος θα το κάνει αυτό, αν η ίδια η κρατική εξουσία δεν θέλει να το επιτρέψει; Τι θα κάνουν, θα φέρουν αεροπλανοφόρα; Τι θα κάνουν;","ΜΑΥΡΟΥΔΗΣ ΒΟΡΙΔΗΣ",69
"27010"," Έχετε δεσμεύσει τους δικαστές!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27011"," Τι θα κάνουν; Θα βομβαρδίσουν; Θα έρθουν με το στρατό, για να το εκτελέσουν;","ΜΑΥΡΟΥΔΗΣ ΒΟΡΙΔΗΣ",69
"27012"," Θα κάνουν και αυτό!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27013"," Ελάτε, κύριε Κουρουμπλή, βοηθείστε τώρα να κάνουμε μία καλόπιστη συζήτηση.","ΜΑΥΡΟΥΔΗΣ ΒΟΡΙΔΗΣ",69
"27014"," Δεν τα κάνουν;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27015"," Ωραία. Θα σας πω, αν μου λέτε ότι αυτό θα κάνουν, κύριε Κουρουμπλή! Οι Γερμανοί, δηλαδή, όταν εσείς αποφασίσετε να καταγγείλετε το μνημόνιο και να μην τους πληρώσετε τα δάνεια τα οποία θα τους οφείλει το ελληνικό δημόσιο, θα πάνε στο δικαστήριο, θα πάρουν μία δικαστική απόφαση που θα λέει «πληρώστε» και εν συνεχεία θα έρθουν στο ελληνικό δημόσιο να τους πει «εμείς δεν θέλουμε να την πληρώσουμε» και θα εισβάλουν για να κάνουν πόλεμο προκειμένου να εκτελέσουν την απόφαση! Αν αυτά είναι που μας λέτε, πείτε τα για να δούμε πού γίνονται πιστευτά.","ΜΑΥΡΟΥΔΗΣ ΒΟΡΙΔΗΣ",69
"27016"," Τους δικαστές τους έχετε δεσμεύσει!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27017"," Επιτρέψτε μου, σας παρακαλώ. Το μόνο το οποίο υπάρχει όντως ως αντικείμενο συζήτησης –για να κάνουμε μία συζήτηση που θα είναι στοιχειωδώς συγκροτημένη και να έχει και μία μέση και έναν στοιχειώδη ειρμό- είναι οι διατάξεις του Κώδικα Πολιτικής Δικονομίας διότι είναι διατάξεις αναγκαστικού δικαίου. Η διάκριση ανάμεσα σε ιδιωτική και δημόσια περιουσία του δημοσίου είναι διατάξεις αναγκαστικού δικαίου. Επομένως δεν υπάρχει τίποτα απ’ όλα αυτά τα οποία συζητάτε. Η ρήτρα πράγματι μπορεί να έχει εφαρμογή σε ένα και μόνο σημείο, όσον αφορά δηλαδή την περιουσία του δημοσίου στο εξωτερικό, η οποία δύναται να κατασχεθεί και που πράγματι αυτή, αν ισχύει η περίφημη ρήτρα της εθνικής κυριαρχίας, καλύπτεται απ’ αυτήν τη ρήτρα!","ΜΑΥΡΟΥΔΗΣ ΒΟΡΙΔΗΣ",69
"27018"," Ο χρυσός;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27019"," Μάλιστα. Αυτός ο περίφημος χρυσός πού είναι; Εδώ ρωτάμε γι’ αυτόν το χρυσό. Πού βρίσκεται; Να μας πείτε να δούμε πού είναι ο χρυσός.","ΜΑΥΡΟΥΔΗΣ ΒΟΡΙΔΗΣ",69
"27020"," Αυτός είναι στο εξωτερικό.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27021"," Πάμε τώρα παρακάτω. 
(Θόρυβος από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"27022"," Παρακαλώ! 
Μισό λεπτό, κύριε Βορίδη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27023"," Ορίστε, κύριε Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"27024"," Επί δεκαεννέα λεπτά μιλούσε ο κ. Λαφαζάνης. Τον διέκοψε κανείς; Εσείς το μόνο που κάνετε είναι να διακόπτετε σε κάθε φράση τον κ. Βορίδη. Παρακαλώ πολύ! Σεβαστείτε λίγο τη διαδικασία!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27025"," …(δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27026"," Σας παρακαλώ, κύριε Κουρουμπλή! 
Συνεχίστε, κύριε Βορίδη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27027"," Ευχαριστώ, κύριε Πρόεδρε. 
Επιτρέψτε μου. 
Άρα, το μόνο που υπάρχει είναι αυτό. Και έρχομαι εγώ να ρωτήσω πόση είναι αυτή η περίφημη αξία της περιουσίας του δημοσίου, για την οποία κόπτεστε στο εξωτερικό. Γιατί χρωστάμε γύρω στα 270 δισεκατομμύρια. Πόση είναι αυτή η αξία;
Πάω τώρα στο επόμενο θέμα. Εν πάση περιπτώσει, κουρεύτηκαν 140 δισεκατομμύρια. Έχουμε χρηματοδοτήσει και πραγματικά διασώσει την οικονομία και τα ελλείμματα, μέσα απ’ αυτόν το δανειακό μηχανισμό. Η πρόθεση είναι να μην πληρωθούν τα χρήματα; Αυτή είναι η δική σας πρόθεση; Να φάτε τα λεφτά των κρατών πλέον; 
Την ώρα που γι’ αυτά τα ίδια τα χρήματα υπάρχει μία διαδικασία, που συνδέεται όχι, όμως, με αυτού του τύπου τις μονομερείς αντιλήψεις, αλλά με την αντίληψη για τη βιωσιμότητα του χρέους που πράγματι είναι σημαντική και αυτό γίνεται στο πλαίσιο της συνεννόησης που έχουμε με τους διεθνείς οργανισμούς, σηκώνετε αυτήν τη συζήτηση και δημιουργείτε τελείως τεχνητές, ψευδείς, πλαστές εντυπώσεις στον ελληνικό λαό. Δημιουργείτε ένα θόρυβο, κυριολεκτικά, γύρω από το τίποτα. 
Έρχομαι, όμως, και στην άλλη κριτική που ακούσαμε. Ο κ. Τσακαλώτος, ο οποίος είναι συνήθως εύστοχος στην οικονομική του κριτική, σήμερα μας είπε πράγματα τα οποία βλέπετε ότι μόλις φεύγουμε από τα κλασικά μπερδεύονται. 
Ακούστε. Λέει: «Εμείς είμαστε με την ανεξαρτησία και την αυτοοργάνωση της εργατικής τάξης…» Δεν το είπε έτσι ακριβώς.","ΜΑΥΡΟΥΔΗΣ ΒΟΡΙΔΗΣ",69
"27028"," Των υποτελών τάξεων.","ΕΥΚΛΕΙΔΗΣ ΤΣΑΚΑΛΩΤΟΣ",510
"27029"," Σωστά. Είπατε «των υποτελών τάξεων». 
Είστε, λοιπόν, με την ανεξαρτησία και την αυτοοργάνωση των υποτελών τάξεων και αυτό είναι που φοβίζει το συντηρητισμό. 
Ας οργανωθεί όποια τάξη θέλει. Τι μας πείραξε εμάς; Ας κάνουν ό,τι νομίζουν. Δεν υπάρχουν θεσμοί, μέσα από τους οποίους οργανώνεται η αστική κοινωνία; Δεν υπάρχουν θεσμοί εν λειτουργία μέσα στην Κοινοβουλευτική Δημοκρατία, μέσα από την οποία μπορούν να βρουν έκφραση ταξικά και κάθε άλλου είδους συμφέροντα; Μα, ίσα – ίσα η Κοινοβουλευτική Δημοκρατία είναι ακριβώς ένας τέτοιος μηχανισμός συνάντησης και εναρμόνισης αυτών των συμφερόντων. 
Τι έρχεστε, όμως, και λέτε εσείς; «Δεν μας αρέσει το παρατηρητήριο.» Τι «δεν σας αρέσει το παρατηρητήριο»; Εκείνο που σας αρέσει για την ακρίβεια είναι να ξοδεύουν οι διάφοροι δήμαρχοι λεφτά, χωρίς να τους ελέγχει κανένας και να στέλνουν το λογαριασμό στον κρατικό προϋπολογισμό, για να τον πληρώσουν οι φορολογούμενοι των άλλων περιοχών; Αυτό είναι που σας αρέσει; 
Όταν, λοιπόν, ερχόμαστε και λέμε «όχι, εμείς θέλουμε να παρατηρούμε πώς πάνε τα οικονομικά τα δήμων», όταν ερχόμαστε και λέμε ότι πρέπει οι δήμοι –και αυτό κάνουμε με το νόμο- να αναλάβουν υποχρεώσεις και να μπουν και αυτοί σε μια διαδικασία δημοσιονομικής πειθαρχίας, έρχεστε και λέτε ότι αυτό είναι συντηρητικό και ότι θίγουμε τα δικαιώματα της κοινωνίας των πολιτών και των υποτελών τάξεων; Οι υποτελείς τάξεις τι ακριβώς θέλουν δηλαδή; Ο Δήμος «Χ» να έχει πενήντα χιλιάδες κατοίκους και να έχει προσλάβει προσωπικό από τις δέκα χιλιάδες με τα λεφτά των υπολοίπων φορολογουμένων; Αυτή είναι η αντίληψή σας για τη λειτουργία της αρχής;
Λέτε –συγκεκριμένα το είπε ο κ. Τσακαλώτος- για «τα μνημόνια που υπογράφουν τα Υπουργεία». Δεν το κατάλαβα. Έρχομαι και σε αυτό. Δηλαδή ο Υπουργός, ο «Χ» Υπουργός –γιατί αυτό ίσχυε μέχρι προχθές, αυτή ήταν η πραγματικότητα της Δημόσιας Διοίκησης- «τραβούσε» μια υπογραφή με την οποία δέσμευε. Το ξέρετε ότι το Γενικό Λογιστήριο δεν γνώριζε τίποτα για τη δέσμευση αυτή και ότι ερχόταν μετά ένταλμα να πληρώσει ο κάθε Υπουργός; 
Βεβαίως, εκεί ξαφνικά άρχισαν τα «δεν έχει πάρει έλεγχο». Αυτά που είπε και για το θέμα των καθαριστριών ο κ. Λαφαζάνης είναι προϊόν μιας τέτοιου είδους λογικής: Βάλατε την υπογραφή, κάνατε τη σύμβαση, δεν είχε ακολουθηθεί καμμία διαδικασία, στείλατε στο Γενικό Λογιστήριο να πληρώσει, το απορρίπτει το Ελεγκτικό Συνέδριο, γιατί λέει ότι δεν έχουν τηρηθεί οι διαδικασίες και βρισκόμαστε σε μία κατάσταση μονίμου επιθέσεως. Υπερασπίζεστε αυτό το μοντέλο; Η Αριστερά αυτό λέει; Αυτό λέτε ότι θα κάνετε;
Κλείνω με το εξής: Μου έκανε εντύπωση, αλλά το αναφέρω, για να δούμε τι κινδύνους διαφύγαμε. Πέρασαν, βέβαια. Μου έστειλαν ένα χαρτονόμισμα. Θα το καταθέσω. Όποιος ενδιαφέρεται έχει ενδιαφέρον να το δει. «Εκατό τρισεκατομμύρια δολάρια». Είναι ένα χαρτονόμισμα από την Τράπεζα της Ζιμπάμπουε. Έχει την αξία των 20 αμερικανικών δολαρίων. Το καταθέτω, για να δείτε από τι ξεφύγαμε με τον κίνδυνο της πληθωριστικής δραχμής, στην οποία θα είχαμε καταλήξει, αν ακούγαμε τις συμβουλές σας. 
Ευχαριστώ πολύ. 
(Στο σημείο αυτό ο Βουλευτής κ. Μαυρουδής Βορίδης      καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΜΑΥΡΟΥΔΗΣ ΒΟΡΙΔΗΣ",69
"27030"," Το λόγο έχει ο Κοινοβουλευτικός Εκπρόσωπος του ΠΑΣΟΚ κ. Μιχάλης Χρυσοχοΐδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27031"," Θέλω να έχω για μισό λεπτό μια συνέχεια των προηγουμένων συζητήσεων που κάναμε εδώ. Ο κ. Λαφαζάνης προηγουμένως είπε πάλι για τους σκοτεινούς κύκλους και φοβούμαι ότι αυτή η συζήτηση πότε από εδώ πότε από εκεί…","ΜΙΧΑΗΛ ΧΡΥΣΟΧΟΪΔΗΣ",554
"27032"," Για φωτεινούς είπα…","ΠΑΝΑΓΙΩΤΗΣ ΛΑΦΑΖΑΝΗΣ",279
"27033"," …στο τέλος καταλήγουμε να κάνουμε πολλές κωλοτούμπες, να βλέπουμε φαντάσματα και να δημιουργούμε θεωρίες συνωμοσίας. 
Ακούσαμε τον Πρόεδρο των Ανεξαρτήτων Ελλήνων, κύριε Λαφαζάνη, να λέει προηγουμένως ότι ο αείμνηστος Παύλος Μπακογιάννης έπεσε, δολοφονήθηκε σε μια στιγμή πολύ κρίσιμη για τη χώρα. 
Οι δολοφόνοι, λοιπόν, του Παύλου Μπακογιάννη έχουν δικαστεί με στοιχεία, με αποδείξεις και είναι στη φυλακή. Πρέπει και τώρα και γι’ αυτά τα ζητήματα ακόμη να έχουμε θεωρίες συνωμοσίας; Πρέπει να αποπροσανατολίζουμε το λαό και να πουλάμε παραμύθια;
Υπάρχει το σύνθημα «Δεν ξεχνώ». Εσείς το ξέρετε πολύ καλά. Όμως, ξεχνάμε. Ξεχνάμε τους νεκρούς της MARFIN, για τους οποίους δεν υπάρχει ακόμη απάντηση από την πολιτεία. Ούτε καν τα ονόματά τους θυμόμαστε. Ούτε καν μια κουβέντα έγινε εδώ μέσα στη Βουλή για δύο κοπέλες –η μία μάλιστα ήταν εγκυμονούσα- και ένα νέο παλικάρι. Ποιος θυμάται την κοπέλα που σκότωσαν οι τρομοκράτες πριν από δέκα χρόνια στο INTERCONTINENTAL; 
(Θόρυβος – διαμαρτυρίες από την πτέρυγα του ΣΥΡΙΖΑ-ΕΚΜ)
Δεν αναφέρομαι σε εσάς, κυρίες και κύριοι συνάδελφοι. Για όνομα του θεού! Είναι πολύ καθαρό αυτό που θέλω να πω. Θέλω να πω ότι τα θύματα από όποια πράξη βίας και αν προέρχονται, πρέπει να τα τιμάμε, για να μπορούμε ως κοινωνία, ως χώρα και ως έθνος και ως Κοινοβούλιο, να μπορεί στη συνέχεια ο καθένας μας να υπερασπίζεται τις ατομικές ελευθερίες και τη δημοκρατία. 
Όταν κάποιοι από εσάς θέλουν να είναι ιδεοληπτικοί, είναι δικαίωμά τους. Αν κάποιοι από εσάς βλέπουν φαντάσματα κάθε μέρα, επίσης, είναι δικαίωμά σας. 
Αυτή, όμως, η δική σας πολιτική έχει καταδικαστεί από τα πράγματα. 
Τελευταίες μέρες ακούω συνέχεια πολλές καταγγελίες για τα media. Ποια media; Όλη μέρα εσείς είστε στα media. Κάθε μέρα, πρωί βράδυ δεν βλέπω τίποτα άλλο στα media. Βλέπω εσάς. Δεν υπάρχει εκπομπή που να μην είναι δυο-τρεις από εσάς. Πρωί, μεσημέρι, βράδυ.","ΜΙΧΑΗΛ ΧΡΥΣΟΧΟΪΔΗΣ",554
"27034"," Εσείς βλέπετε φαντάσματα!","ΖΩΗ ΚΩΝΣΤΑΝΤΟΠΟΥΛΟΥ",272
"27035"," Για το 20% θέλουμε ένα σχόλιο.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27036"," Επίσης, αναφέρθηκε ο κ. Λαφαζάνης στην Επιστημονική Επιτροπή. Βεβαίως, η Επιστημονική Επιτροπή –και μπαίνω στην ουσία της τοποθέτησής μου- έχει τις απόψεις της, κατά τη γνώμη μου, πολύ ορθά και για το θέμα των υπαλλήλων της Βουλής. Κυρίως, όμως, για το θέμα των ΟΤΑ. Ξεκίνησε ένα σκεπτικό, το οποίο λέει το εξής: Ότι όλη αυτή η ρύθμιση που έχει να κάνει με το χρέος, την εφαρμογή του Αγγλικού Δικαίου και μια σειρά από άλλες ρυθμίσεις ξεκινά με το δεδομένο ότι δεν θα πληρώσουμε το χρέος. 
Το χρέος θα πληρωθεί. Και όχι μόνο αυτό. Το χρέος μειώνεται. Μειώθηκε κατά 110 δισεκατομμύρια πέρυσι. Μειώθηκε 40 δισεκατομμύρια πριν από λίγες εβδομάδες και θα μειωθεί πολύ σημαντικά σε σχέση με το ΑΕΠ της χώρας τους επόμενους μήνες.
Είναι κάτι το οποίο προχωρά αυτήν τη στιγμή και τυγχάνει επεξεργασίας και η χώρα θα μείνει ουσιαστικά με ελάχιστο χρέος και αυτή θα είναι η επιτυχία της πολιτικής που εφαρμόζεται και θα είναι η μοναδική στα ιστορικά χρονικά των χωρών που πτώχευσαν, ότι χαρίστηκε, διαγράφτηκε ένα τόσο μεγάλο χρέος σε μια χώρα.
Άρα, λοιπόν, πώς αντιλαμβάνεστε εσείς τη χρηματοδότηση της χώρας; Πολύ θα ήθελα να ξέρω πώς την αντιλαμβάνεστε εσείς. Και βέβαια, να βρείτε υποστηρικτές στον ελληνικό λαό. Εγώ δεν ξέρω κάποιους. Εσείς πιθανόν να τους γνωρίζετε, γι’ αυτό εκφράζετε αυτές τις απόψεις, ότι θα πρέπει ο ΟΣΕ να παραμείνει ακόμα κρατικός στη μοναδική χώρα, η οποία έχει ακόμη σοβιετικά πρότυπα στην Ελλάδα, ένας ΟΣΕ ο οποίος κάνει κάθε μέρα τους Έλληνες πολίτες να βάζουν βαθιά το χέρι στις τσέπες τους με ζημίες.
Όμως, εσείς τον θέλετε κρατικό, για να βλάπτονται οι πολίτες, όπως επίσης θέλετε το κράτος-τζογαδόρο στον ΟΔΙΕ, στον ΟΠΑΠ, για να μπορούν διάφοροι της πολιτικής –και όχι μόνο- εξουσίας, να διαπλέκονται με κάποιους της οικονομικής εξουσίας.
Όλα αυτά πρέπει να τελειώνουν. Επαναλαμβάνω ότι η επιχειρηματικότητα είναι μια ιδιωτική δραστηριότητα.
Κυρίες και κύριοι συνάδελφοι, η χώρα είναι σε κρίση, η χώρα είναι σε μετάβαση. Χιλιάδες αλλαγές γίνονται αυτήν τη στιγμή και νέες προσαρμογές κάθε μέρα. Ως προς αυτό το νομοσχέδιο το οποίο ψηφίζουμε, σίγουρα δεν είναι πολιτικά και κοινοβουλευτικά ευχάριστο να ψηφίζουμε κατ’ αυτόν τον τρόπο, ωστόσο είναι μια μετάβαση της χώρας από τη μια πραγματικότητα στην άλλη. Αυτό το αντιλαμβάνονται οι πολίτες, οι οποίοι ζητούν κάθε ημέρα το εξής: Φτιάξτε, επιτέλους, ένα νοικοκυρεμένο και δίκαιο κράτος. Γι’ αυτόν το λόγο, λοιπόν, γίνονται όλες αυτές οι προσπάθειες αυτήν τη στιγμή.
Εκτιμώ πάρα πολύ τις απόψεις του κ. Τσακαλώτου, ενός ανθρώπου ο οποίος πιστεύω ότι είναι προοδευτικός και εκφράζει τις απόψεις του και ως ειδικός οικονομολόγος. Σήμερα, όμως, πραγματικά και εγώ, όπως είπε και ο κ. Βορίδης προηγουμένως, έμεινα έκπληκτος. Είπε ότι η Κυβέρνηση είναι μανιακός του ελέγχου. Είπε για το θέμα των ΟΤΑ ότι επιβάλλουμε ύφεση πάνω στην ύφεση.
Ειλικρινά, εγώ δεν τα καταλαβαίνω όλα αυτά. Έχουμε παραδείγματα εκατοντάδων Οργανισμών Τοπικής Αυτοδιοίκησης, οι οποίοι ξόδευαν πολύ παραπάνω απ’ αυτά που μπορούσαν. Ξόδευαν πολύ παραπάνω απ’ αυτά που φορολογούσαν τους συμπολίτες τους. Ξόδεψαν στο όνομα της αυτοτέλειας και σπατάλησαν πόρους που δεν πήγαν στην ανάπτυξη.
Τι πρέπει να κάνουμε, λοιπόν; Θέλει κάποιος δήμαρχος να είναι ανεξέλεγκτος; Τότε να απευθυνθεί στους συμπολίτες του που τον ψηφίζουν, να ζητήσει την άδειά τους να επιβάλει φόρους σε αυτούς. Θα την πάρει την άδεια, άραγε; Έδωσε πουθενά λόγο ο κάθε δήμαρχος, το κάθε δημοτικό συμβούλιο; Πήγε να απολογηθεί ποτέ σε κάποια ολομέλεια των κατοίκων πού ακριβώς δαπανώνται οι πόροι του δήμου; Μήπως, δυστυχώς, με τον τρόπο με τον οποίον ασκείται η εξουσία ουσιαστικά σε κάθε επίπεδο υπάρχει ένας μικρός εξουσιαστής, ο οποίος επιβάλλει τις αποφάσεις του;
Έτσι θα συνεχίσουμε; Είναι δίκαιη αυτή η λογική; Πού διαφωνείτε, λοιπόν; Δεν καταλαβαίνω. Εν πάση περιπτώσει, ως προς το «ύφεση πάνω στην ύφεση», πείτε μας πού θα βρεθούν οι πόροι, ούτως ώστε ο κάθε δήμαρχος να πράττει κατά βούληση μαζί με το δημοτικό του συμβούλιο. Πού προκύπτουν; Πού υπάρχουν αυτά;
Και εκεί που υπάρχουν, κυρίες και κύριοι συνάδελφοι, όπως στην Ισπανία αυτήν τη στιγμή, η Βαρκελώνη, η Καταλονία και η Βαλένθια ή η Σικελία και η Σαρδηνία ως περιφέρειες αντιμετωπίζουν τεράστια προβλήματα ακριβώς απ’ αυτούς τους λόγους. Το ίδιο συμβαίνει και σε μας εδώ. Αυτό θα συνεχίσουμε, λοιπόν; Αυτό υπερασπίζεστε εσείς, τον μη έλεγχο δηλαδή; Είναι δημοκρατία αυτή; Υπάρχει πουθενά δημοκρατία, χωρίς να ελέγχονται οι πράττοντες, οι ασκούντες εξουσία εν ονόματι του λαού;
Ειλικρινώς, αυτές οι απόψεις δεν μπορούν να σταθούν πουθενά. Το Παρατηρητήριο, για το οποίο ασκεί κριτική η Επιστημονική Επιτροπή της Βουλής και έχει κάποιες επιφυλάξεις -σωστά, κατά τη γνώμη μου- χρειάζεται ακριβώς εν ονόματι και με τη λογική της αυτοτέλειας να παρακολουθεί μέσα στο πλαίσιο των δημοσιονομικών κανόνων που θέτει η πολιτεία, η κυβέρνηση κάθε φορά, έτσι ώστε ο κάθε δήμος να σέβεται και να τηρεί τους κανονισμούς και τους κανόνες αυτούς και αν τυχόν ξεφεύγει, τότε θα πρέπει να απευθύνεται στο μεν Παρατηρητήριο για να του κάνει ένα πρόγραμμα προσαρμογής, στον δε λαό, στους συμπολίτες του για να τους ενημερώνει πόσο έξω έχει πέσει ο δήμαρχος και το δημοτικό συμβούλιο.
Επίσης, άκουσα για «μαγαζάκια» που υπάρχουν στα νοσοκομεία. Βεβαίως και εκεί πρέπει να υπάρχει έλεγχος και μάλιστα, αυστηρός έλεγχος, γιατί κάθε ευρώ, το οποίο διατίθεται για τη νοσηλεία του ελληνικού λαού και κυρίως των φτωχών στρωμάτων, θα πρέπει να ελέγχεται, για να μη γίνονται οι δαπάνες, οι οποίες είναι ανεπίτρεπτες, όπως γινόταν τόσα χρόνια δυστυχώς.
Συνεπώς ένα είναι το ζητούμενο αυτήν τη στιγμή για να πάμε στην ανάπτυξη, μιας και αυτό είναι το επόμενο βήμα μας: Είναι η δημιουργία ενός κράτους, το οποίο θα είναι δίκαιο, θα είναι αναπτυξιακό, μα κυρίως θα είναι ένα κράτος, το οποίο θα σέβεται στην πράξη τον ιδρώτα, τον κόπο και τους φόρους του ελληνικού λαού.
Διαφορετικά, κυρίες και κύριοι συνάδελφοι, δεν έχουμε καμμία, μα καμμία πιθανότητα να οδηγηθούμε σε ένα κράτος δικαίου και σε ανάπτυξη τα επόμενα χρόνια.","ΜΙΧΑΗΛ ΧΡΥΣΟΧΟΪΔΗΣ",554
"27037"," Κύριε Κουΐκ, θέλετε να μιλήσετε τώρα; Είστε Κοινοβουλευτικός Εκπρόσωπος, πράγμα που σημαίνει ότι ζητάτε το λόγο όποτε θέλετε. Είναι η σειρά σας, βεβαίως, εκτός και αν θέλετε να προηγηθεί ο κ. Κουρουμπλής.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27038"," Παρακαλώ, κύριε Πρόεδρε, να προηγηθεί ο συνάδελφος κ. Κουρουμπλής.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"27039"," Παρακαλώ, ο κ. Παναγιώτης Κουρουμπλής έχει το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27040"," Κύριε Πρόεδρε, ο λαός λέει «στερνή μου γνώση να σε είχα πρώτα»! Και το λέω εγώ, που υπήρξα Βουλευτής του ΠΑΣΟΚ!
Όμως, δεν κυβερνούσε η Αριστερά αυτά τα χρόνια, αγαπητέ μου, καλέ μου σύντροφε, Μιχάλη Χρυσοχοΐδη. Κυβερνούσε το ΠΑΣΟΚ. Και όταν σας τα λέγαμε οι Βουλευτές του ΠΑΣΟΚ -όσοι τα λέγαμε- είχατε βαρηκοΐα.
Αφού θέλετε και αγωνιάτε για τον ιδρώτα του ελληνικού λαού -και εγώ το δέχομαι αυτό καλοπίστως- πείτε μου, λοιπόν, το εξής: Υπάρχει ευθύνη σε κανέναν σας, που ήσασταν Υπουργοί Ανάπτυξης επί τέσσερα χρόνια και είχατε τη Διεύθυνση Ενδοομιλικών Συναλλαγών, όπου έχασε το ελληνικό δημόσιο δισεκατομμύρια από τη φοροαποφυγή των πολυεθνικών εταιρειών, για να κόβουμε σήμερα τις συντάξεις των αναπήρων; Υπάρχει ευθύνη; 
Εκεί δεν υπήρχε ποτέ αγωνία, όταν διατηρούσατε τη Διεύθυνση αυτή με έναν υπάλληλο για τέσσερα χρόνια, ο οποίος ήλεγξε μόνο μια εταιρεία από τις τρεις χιλιάδες; Υπήρξε ή δεν υπήρξε φοροαποφυγή από τις πολυεθνικές; Αυτά, για να συνεννοούμαστε και να μη μιλάμε λες και είμαστε από παρθενογένεση και δεν υπάρχει καμμία ευθύνη σε κανέναν για ό,τι συμβεί σε αυτή τη χώρα, λες και για το τζόγο φταίει η Αριστερά.
Φταίμε εμείς που ήμασταν κυβέρνηση εκείνα τα χρόνια. Πώς το διαχειριστήκαμε, δηλαδή και τώρα ξαφνικά στρέφεστε και λέτε ότι ο ΣΥΡΙΖΑ φταίει από την τρομοκρατία μέχρι ό,τι κακό έχει συμβεί σε αυτόν τον τόπο; Έλεος, δηλαδή! Μας ακούει ο ελληνικός λαός. Και νου έχει και κρίση έχει. Πώς, δηλαδή, απευθυνόμαστε με τόσο εύκολο τρόπο;
Επειδή μιλήσατε για τα μιντιακά συστήματα, η πρώτη διαγραφή που θα «έτρωγα», όπως θα θυμάστε καλά, ήταν τον Ιανουάριο του 2011, όταν έφερε ο περίφημος κ. Παπακωνσταντίνου τη διάταξη διαγραφής των 24 δισεκατομμυρίων και την αναστολή του νόμου που μας βάλατε να ψηφίσουμε ως Βουλευτές του ΠΑΣΟΚ, θεσπίζοντας το 20% για το αγγελιόσημο. 
Το αναστείλατε για δύο χρόνια, το πήρε πίσω τότε με παρέμβαση του κ. Πετσάλνικου ο κ. Παπακωνσταντίνου και το μείωσε στον ένα χρόνο και τώρα, σ’ αυτόν το νόμο κρυφά το φέρατε και το περάσατε. Αν βάζατε μια διάταξη που θα έλεγε ότι δεν θα επιτρέψουμε σε αυτούς που θα κερδίσουν απ’ αυτό το αγγελιόσημο να απολύουν τους δημοσιογράφους, μπορεί να το δεχόμουν.
Όμως, αυτήν τη στιγμή κομπορρημονείτε μέσα σε αυτήν την Αίθουσα, χύνετε δάκρυα για να σώσετε τον ελληνικό λαό και κόβετε τα επιδόματα των αναπήρων. Ξέρετε, κύριε Χρυσοχοΐδη, ότι κόβετε το επίδομα και περικόπτετε τη σύνταξη ενός γονιού που έχει ανάπηρο παιδί πάνω από 80%;
Ξέρετε τι σημαίνει μέσα σε ένα σπίτι ένα παιδί με 80% αναπηρία; Το συνειδητοποιείτε, όταν έρχεστε και μιλάτε εύκολα και ανώδυνα σε αυτήν την Αίθουσα; 
Κύριε Πρόεδρε, τα ζήσαμε αυτά στη δημόσια ζωή. Για δεκαπέντε χρόνια θεωρούσαν τον Ανδρέα Παπανδρέου αρχηγό της 17 Νοέμβρη. Τα ξέχασε το ΠΑΣΟΚ τώρα και κοιτάει προς τα εδώ, δεν κοιτάει προς τα εκεί. Το «τρομοκρατήσατε τους τρομοκράτες» δεν το είπε η Αριστερά, το είπε ο Γέρος της Δημοκρατίας και δεν το είπε για την Αριστερά. Έτσι, για να συνεννοηθούμε.
Καταδικάζουμε απερίφραστα και κατηγορηματικά κάθε μορφή βίας από οπουδήποτε και αν προέρχεται, αλλά όσο κάποιοι θα προσπαθούν να επωφεληθούν πολιτικά από αυτήν την υπόθεση και θα υπονοούν την Αξιωματική Αντιπολίτευση, οι απαντήσεις θα είναι σκληρότατες. Να είμαστε συνεννοημένοι. 
Και επιχειρήματα έχουμε και ξέρουμε πολύ καλά από πού προήλθαν οι μεγάλες προβοκάτσιες που ανέτρεψαν τη Δημοκρατία το ’65, όταν τα χρέωναν και τότε στην Αριστερά. Για να μη θυμηθούμε τη ζάχαρη στα τανκς του Έβρου και τι προέκυψε μετά, τι προηγήθηκε στην Αθήνα πριν την πτώση της κυβέρνησης Γεωργίου Παπανδρέου.
Και επειδή άκουσα με πολλή προσοχή το φίλο μου, τον καθηγητή κ. Παυλόπουλο, τον οποίο και τιμώ και τον εκτιμώ και το εννοώ, θέλω να του πω ότι και τότε το ’65, όταν ανετράπη η κυβέρνηση Γεωργίου Παπανδρέου από το βασιλικό πραξικόπημα, υπήρξε καθηγητής του πανεπιστημίου ο κ. Σγουρίτσας που το νομιμοποίησε. Γνωμάτευσε ότι σωστά ανετράπη η κυβέρνηση Γεωργίου Παπανδρέου. Και γιατί πρέπει να κατέχει τη μοναδική αλήθεια ο καλός μου φίλος κ. Παυλόπουλος και δεν πρέπει να ακούσω την άποψη του καθηγητή όλων μας του κ. Κασσιμάτη, του κ. Χρυσόγονου, του κ. Κατρούγκαλου, του κ. Μητρόπουλου; Γιατί, δηλαδή, πρέπει να κατέχει η από εκεί πλευρά τη μοναδική αλήθεια και να μην την κατέχει η άλλη άποψη; 
Κύριε Πρόεδρε, η πραγματικότητα δεν μπορεί να ανατραπεί. Το Κοινοβούλιο υπονομεύεται. Αν διαβάσει κανείς τους τελευταίους μήνες και χρόνους της Δημοκρατίας της Βαϊμάρης, θα διαπιστώσει ότι και ο τότε ηγέτης Φον Χίντενμπουργκ κυβερνούσε με πράξη νομοθετικού περιεχομένου. Αυτό γίνεται και αυτό καταγγέλλουμε. 
Άκουσα με πολλή προσοχή τον Πρόεδρο τον κ. Κακλαμάνη. Εξανέστη, διότι υπάρχουν πράγματα που συμπεριλαμβάνονται, τα οποία δεν έχουν καμμία έννοια του κατεπείγοντος. Και, όμως, έρχονται με έναν τρόπο προσβλητικό για τον κάθε Βουλευτή όλων των κομμάτων. Εγώ δεν θεωρώ ότι ευαισθησία για τη δημοκρατία έχει μόνο η από εδώ πλευρά. Εδώ μέσα είμαστε όλοι δημοκράτες. Είμαστε άνθρωποι που πιστεύουμε στην Κοινοβουλευτική Δημοκρατία. Αλλά μη μου πείτε ότι αυτός ο τρόπος νομοθέτησης δεν εκθέτει την Κοινοβουλευτική Δημοκρατία, κύριε Πρόεδρε, όταν μάλιστα έρχονται διατάξεις που πραγματικά συγκρούονται με το Σύνταγμα! Δεν είναι δηλαδή εκτροπή ρητών συνταγματικών διατάξεων, σε ό,τι αφορά τη δανειακή σύμβαση;
 Άκουσα με πολλή προσοχή τον Πρόεδρο του ΠΑΣΟΚ, αλλά δεν είπα εγώ δημόσια ότι η πρώτη δανειακή σύμβαση χρειαζόταν να ψηφιστεί από εκατόν ογδόντα Βουλευτές. Πώς τώρα ερχόμαστε και λέμε ότι όλα είναι ωραία και καλά; Με εκατόν πενήντα ένα παραχωρείται ή δεν παραχωρείται εθνική κυριαρχία; Αν δεν παραχωρείται, να συμπεριλάβουμε και να το δεχτούμε και εμείς, ότι εξαιρείται η δημόσια περιουσία κάθε ειδικού σκοπού. 
Διότι, κυρίες και κύριοι συνάδελφοι, ακόμη και στην UNESCO υπάρχει ανησυχία με τις διατάξεις που ψηφίζουμε σε ό,τι αφορά την εκμετάλλευση των μνημείων. Κανείς δεν είπε ότι θα πάρει την Ακρόπολη και θα την κάνει σπίτι κάποιος δανειστής. Κανείς δεν το ισχυρίζεται αυτό, αλλά μπορεί να προβούν σε ενέργειες με βάση το Αγγλικό Δίκαιο. Κάποτε, όταν φέραμε αυτή την υπόθεση του Αγγλικού Δικαίου, κάποιοι το διασκεδάζατε. 
Τώρα μας λέτε ότι δεν μπορούσαμε να κάνουμε διαφορετικά γιατί οι δανειστές το απαιτούσαν. Με αυτόν τον τρόπο επιβάλλεται σε μία χώρα-εταίρο της Ευρωπαϊκής Ένωσης, να αποδεχόμαστε ένα καθεστώς αποικιοκρατικό, τύπου Κεϋλάνης των αρχών του 19ου αιώνα. Περί αυτού πρόκειται. Γιατί δεν μας αρέσει το να τα συζητάμε και να τα δεχόμαστε; Αυτή είναι η πραγματικότητα.
Κύριοι συνάδελφοι της συγκυβέρνησης, με ξενίζει όταν φέρνετε διατάξεις, οι οποίες απαλλάσσουν από ποινικές ευθύνες τους διοικητές των τραπεζών. Τι φοβάστε; Γιατί πρέπει να έρχονται και να επανέρχονται τέτοιου είδους διατάξεις; Φοβάστε μήπως προβούν σε παράνομες ενέργειες; Διότι κάποιος που δεν θα κάνει παράνομη ενέργεια, γιατί να φοβάται και γιατί να κινδυνεύει; Γιατί πρέπει να επανέρχονται αυτού του είδους οι διατάξεις; 
Κύριε Πρόεδρε, ακούγονται πάρα πολλά πράγματα σε αυτήν την Αίθουσα. Βεβαίως, η λογική έχει τη δυνατότητα να μετατρέπει την αλήθεια σε αληθοφάνεια. Αυτήν τη στιγμή, όμως, υπάρχουν κρίσιμα ζητήματα που έχουν να κάνουν με την εθνική κυριαρχία της χώρας και αυτή η σύμβαση είναι ανυπόστατη. Και το ξαναλέω, είναι ανυπόστατη! Γιατί ακριβώς θα έπρεπε να ψηφιστεί με ειδικό νόμο, με ισχυρές πλειοψηφίες, με προβλέψεις του άρθρου 28 του Συντάγματος. Από τη στιγμή που κάτω από την πίεση της τρόικας επιβάλλονται πολιτικές επιλογές που δεσμεύουν τη δημόσια περιουσία, γιατί εγώ δεν είμαι τόσο ειδικός, κύριε Πρόεδρε…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27041"," Κύριε συνάδελφε, πρέπει να ολοκληρώσετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27042"," Ναι, κύριε Πρόεδρε, ολοκληρώνω,
Ας συμπεριλάβουν, λοιπόν, μέσα στο σχέδιο ρητά τη διάταξη εξαίρεσης της δημόσιας περιουσίας κάθε είδους και σκοπού. Και ας αποσαφηνιστεί με τον πιο εύληπτο τρόπο για να καθησυχάσουν την ανησυχία της Αντιπολίτευσης. Δεν είναι τόσο δύσκολο. Γιατί δυσκολεύονται δηλαδή να συμπεριλάβουν τέτοιου είδους διευκρινίσεις; Διότι τότε θα μπορεί να πει κάποιος «οι φόβοι σας, κύριοι, είναι υπερβολικοί». Όμως, όταν αυτού του είδους τα πράγματα λέγονται με κάποιον τρόπο, αλλά δεν συμπεριλαμβάνονται μέσα στο σχέδιο νόμου για να ψηφιστούν, γιατί εμείς θα πρέπει να δεχτούμε ότι κατέχουν κάποιοι τη μοναδική αλήθεια;
Σας ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"27043"," Ευχαριστώ, κύριε συνάδελφε.
Θέλω να διευκρινίσω το εξής: Στις 19.00΄ η ώρα θα γίνει η διαδικασία περί της ενστάσεως την αντισυνταγματικότητας, που υπέβαλαν οι Ανεξάρτητοι Έλληνες. 
Στις 20.00΄ η ώρα, όπως λέει ο Κανονισμός, θα ψηφίσουμε επί της ονομαστικής ψηφοφορίας που υπέβαλαν οι Ανεξάρτητοι Έλληνες και ο ΣΥΡΙΖΑ.
 Άρα οποιαδήποτε επιμήκυνση του χρόνου ομιλίας στερεί την ομιλία από κάποιους συναδέλφους που δεν θα μιλήσουν. Δεν παθαίνει κάτι το Προεδρείο. Γιατί εμφανίζεται ότι το Προεδρείο έχει θέμα με την επιμήκυνση. Δεν έχει θέμα το Προεδρείο. Είναι σε βάρος των συναδέλφων. Σεβαστείτε τους συναδέλφους σας. 
Ο κ. Κουΐκ έχει το λόγο για έξι λεπτά, γιατί έχει μιλήσει ο Πρόεδρός σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27044"," Ευχαριστώ πολύ, κύριε Πρόεδρε.
Το πρωί άκουσα με προσοχή την παρέμβαση του Αναπληρωτή Υπουργού κ. Σταϊκούρα, ο οποίος υπενθύμιζε ημερομηνίες σε ό,τι αφορά τις πράξεις νομοθετικού περιεχομένου. Και καλά έκανε και τις θύμισε, διότι θα πρέπει τώρα να ρωτήσω μέσω του Προεδρείου τον κ. Σταϊκούρα αλλά και την Κυβέρνηση, γιατί αυτά τα νομοθετήματα δεν τα έφερνε κανονικά στη Βουλή να τα συζητήσουμε, ένα προς ένα στις ημερομηνίες; Και όχι ότι υπήρχε κάτι επείγον. Διότι δεν νομίζω ότι ήταν και τόσο επείγον την επόμενη μέρα που ψηφίσαμε τον προϋπολογισμό της Βουλής να βγει πράξη νομοθετικού περιεχομένου για τον επίτροπο, για παράδειγμα, στους δήμους.
Ας έρθουμε εδώ να τοποθετηθούμε και να πούμε και στον κ. Χρυσοχοΐδη ότι σε αυτά τα οποία λέει, έχει και τα δίκια του, σε σχέση με τα πάρτι, τα οποία έκαναν οι δήμοι και σε επίπεδο προσλήψεων. Να γίνει όμως μια ουσιαστική συζήτηση και όχι αυτή η «fast track», δηλαδή όλα σε ένα, σήμερα, μέσα σε δέκα ώρες, με τις όποιες παρεμβάσεις, για να λέμε στον ελληνικό λαό ότι σε κοροϊδεύουμε ασύστολα, γιατί περί αυτού πρόκειται. Είχατε όλη την ευχέρεια ένα-ένα τα νομοσχέδια να τα φέρετε εδώ. 
Και ξέρετε τι με λυπεί, κύριε Πρόεδρε; Και δι’ υμών απευθύνομαι στην Κυβέρνηση. Με λυπεί το ότι συμπεριφερθήκατε και αντισυνταγματικά και έξω από τις διαδικασίες τις προβλεπόμενες από τη Βουλή. Έχω πάρα πολλές φορές πει ότι δεν φιλοδοξούσα να γίνω Βουλευτής-μαριονέτα ή Βουλευτής-γλάστρα. Ήθελα να είμαι εδώ, να μπορώ ένα-ένα θέματα που αφορούν τους συμπολίτες μου να τα συζητώ, συγκρουσιακά ή μη, με επιχειρήματα ή μη και μετά να δίνω την τελική μου ψήφο. Αυτό το δικαίωμα μου το στερήσατε. 
Και δεν μου το στέρησε μόνο η Κυβέρνηση, κύριε Πρόεδρε, μου το στέρησε και ο Πρόεδρος της Ελληνικής Δημοκρατίας, ο οποίος είχε πάρει τη μία πράξη νομοθετικού περιεχομένου πίσω από την άλλη και επί της ουσίας τις υπέγραφε, τις νομιμοποιούσε και τις έβαζε να μπουν στη διαδικασία της διαχείρισης. 
Είπα και στην πρωτολογία μου την περασμένη εβδομάδα ότι με τον Πρόεδρο της Ελληνικής Δημοκρατίας είχα διαφωνήσει και από το δημοσιογραφικό μου επάγγελμα, όταν τον ρωτούσα γιατί υπογράφει τα προεδρικά διατάγματα για μνημόνια και δανειακές συμβάσεις, οι οποίες δεν έχουν περάσει από τη Βουλή των Ελλήνων με την πρέπουσα συνταγματική ποσόστωση και άρα, στην ουσία, νομιμοποιεί αντισυνταγματικές καταστάσεις. Και πολύ φοβάμαι ότι αυτό το θέμα με την υπογραφή του Προέδρου της Ελληνικής Δημοκρατίας ξεπερνά τα όρια, διότι είναι σαφές τι λέει το Σύνταγμα, όταν οι πράξεις νομοθετικού περιεχομένου πρέπει να αφορούν πραγματικά έκτακτα γεγονότα. 
Ε, δεν είναι έκτακτο γεγονός να μπει επίτροπος στους δήμους! Δεν είναι έκτακτο γεγονός το πώς θα χαρατσώσετε, όπως γίνεται, τις ελληνικές φαρμακοβιομηχανίες. Δεν είναι έκτακτο γεγονός όλος αυτός ο όγκος των τριακοσίων σελίδων για θέματα, που μπορούσαν να έρθουν πράγματι ένα-ένα. Και θα έλεγα ότι δεν είναι έκτακτο γεγονός ούτε το τελευταίο, το ΦΕΚ 240, όταν μας είχατε πει στην ψήφιση των πολυνομοσχεδίων και του ΤΑΙΠΕΔ και του προϋπολογισμού ότι εδώ τελειώσαμε, ότι σώθηκε η χώρα, ότι πήραμε το δάνειο. 
Αν, λοιπόν, σώθηκε η χώρα και πήραμε το δάνειο, ποιο ήταν το έκτακτο γεγονός να μην μπορούμε να συζητήσουμε εδώ μέσα στη Βουλή κι εκείνο το οποίο πήρε ΦΕΚ 240 προσπερνώντας μας;
Θα ήθελα να συμβουλεύσω να είναι λίγο φειδωλοί κι εκείνοι, των οποίων οι δηλώσεις στα αρχεία της Βουλής είναι καταγεγραμμένες, όπως, για παράδειγμα, διαμαρτυρίες του κ. Φώτη Κουβέλη για τις πράξεις νομοθετικού περιεχομένου στο παρελθόν ή η τοποθέτηση περί συνταγματικότητας ή μη στο πρώτο μνημόνιο του κ. Προκόπη Παυλόπουλου. Συνεπώς να μη λέμε μετά από δύο χρόνια διαφορετικά πράγματα, γιατί τα αρχεία, δυστυχώς, είναι αμείλικτα. 
Επίσης, θα ήθελα να τονίσω ότι ειδικότερα στο θέμα της τοπικής αυτοδιοίκησης έχω ακούσει πολλούς δημάρχους από τις περιοχές τις οποίες έχω «υιοθετήσει» και εξυπηρετώ κοινοβουλευτικά που λένε ότι θα ψάχνουν στις επόμενες εκλογές υποψήφιο και δεν θα βρίσκουν. 
Όπως, επίσης, το θεωρώ και ανέντιμο –λείπει ο αρμόδιος Υπουργός- το να διαβεβαιώνετε ως Κυβέρνηση τους τοπικούς Βουλευτές ότι δεν θα ενωθούν νοσοκομεία και στις 31 Δεκεμβρίου, παραμονή του νέου χρόνου, να υπογράφετε συλλήβδην την ένωση των Νοσοκομείων Ικαρίας, Σάμου, Λήμνου, Μυτιλήνης και Ιθάκης-Κεφαλονιάς, λες και ζείτε πραγματικά σε άλλο πλανήτη και δεν γνωρίζετε τη νησιωτική ιδιαιτερότητα της Ελλάδας.
Θα σας αναφέρω ένα τελευταίο. Δεν μπορείτε να πείσετε, δυστυχώς –γιατί, ξέρετε, οι κατ’ ιδίαν συζητήσεις πολλές φορές μου είναι χρήσιμες- ότι αυτά τα οποία νομοθετείτε είναι γιατί εσείς τα πιστεύετε. Ξέρω ότι πολλά από αυτά τα πράγματα δεν τα πιστεύετε, θα θέλατε να είναι διαφορετικά, αλλά δεν σας αφήνει η τρόικα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Σε ουσιώδη πράγματα γιατί δεν κάνετε πράξη αυτό το οποίο είχατε πει προεκλογικά; Στις τουριστικές υπηρεσίες να υπάρχει 5% ΦΠΑ, 15% ΦΠΑ –ενιαίος συντελεστής- που το είχαμε προτείνει κι εμείς ως Ανεξάρτητοι Έλληνες. Ήρθατε μετά λέγοντας ότι το είπατε κι εσείς. Λέτε ότι δεν μπορείτε γιατί δεν σας αφήνει η τρόικα. 
Δεν πηδάνε οι άνθρωποι από τα παράθυρα και από τα μπαλκόνια και δεν πυροβολούνται στο κεφάλι έτσι. Είναι αποτέλεσμα αυτών των πολιτικών που η τρόικα δεν σας αφήνει. Γι’ αυτό αύριο στις 11.00’ θα καταθέσω τη μηνυτήρια αναφορά εναντίον της τρόικας για εγκλήματα κατά της ανθρωπότητας και συγκεκριμένα κατά των Ελλήνων. Γιατί αυτό που λέμε εμείς το εννοούμε κάθε φορά που μιλάμε. 
Σας ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"27045"," Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"27046"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, πρώτον, είναι ομαλή η διαδικασία που νομοθετούμε; Είναι κανονική; Υπάρχει κάποιος μέσα εδώ, από όλες τις πτέρυγες, που να πει ναι; Είναι έκτακτη διαδικασία νομοθέτησης. 
Δεύτερον, είναι έκτακτες οι συνθήκες; Υπάρχει κάποιος που να θεωρεί ότι δεν είναι έκτακτες οι συνθήκες; Να το πει –και βλέπω κάποιον Βουλευτή να σηκώνει το χέρι- και να το αιτιολογήσει. Βεβαίως είναι. 
Τρίτον, είναι ηθικό να έχει εισπράξει ήδη η χώρα μας περίπου 33 δισεκατομμύρια, να επίκειται και η είσπραξη και όλων των υπολοίπων και εμείς αυτήν τη στιγμή να συζητούμε τώρα εδώ, σε αυτήν την Αίθουσα, ότι είναι ανυπόστατη η δανειακή σύμβαση και το μνημόνιο, ότι θα ακυρώσουμε το μνημόνιο; Να βγούμε και να πούμε στους Έλληνες πολίτες ότι θα το ακυρώσουμε και να επιστρέψουμε τα 33 δισεκατομμύρια, με ό,τι αυτό συνεπάγεται. 
Σήμερα, λοιπόν, ο κ. Τσίπρας συναντήθηκε επί μία ώρα με τον κ. Σόιμπλε. Είναι θετικότατη πράξη και ενέργεια. Τη χαιρετίζουμε από όλες τις πτέρυγες της Βουλής. Θεωρώ βέβαιο ότι στον κ. Σόιμπλε δεν είπε ούτε για ακύρωση του μνημονίου ούτε για ανυπόστατο του μνημονίου. Του μετέφερε, βεβαίως, ότι η Ελλάδα ζει ένα ανθρωπιστικό δράμα, ότι ο λαός πεινάει, ότι ο λαός βρίσκεται στα πρόθυρα της κατάρρευσης, ότι η Ελλάδα από τις διατάξεις του μνημονίου πραγματικά έχει υποστεί τα πάνδεινα.
Όμως, από την Ελλάδα, ο κ. Τσίπρας είπε επιπλέον τα εξής: Αυτό που πρέπει να συνειδητοποιήσουμε, ελληνικέ λαέ –κάτι που το ξέρουμε όλοι- είναι ότι αυτή η πολιτική που ασκείται στην Ευρώπη δεν είναι πολιτική της κ. Μέρκελ και του κ. Σόιμπλε, αλλά, δυστυχώς, υιοθετείται από τη συντριπτική πλειοψηφία του γερμανικού λαού. 
Έτσι, λοιπόν, πολύ σωστά έκανε ο κ. Τσίπρας και πήγε στη Γερμανία, συναντήθηκε με τον κ. Σόιμπλε και απευθύνθηκε στο γερμανικό λαό. Και πρέπει να μεταφερθούν οι συσχετισμοί στην Ευρώπη για άλλες πολιτικές. 
Με πολύ μεγάλη ευχαρίστηση και ικανοποίηση, κυρίες και κύριοι συνάδελφοι, είδαμε στο πρόγραμμα του κ. Τσίπρα να συναντιέται και με τον κ. Φούχτελ στη Γερμανία. Επίσης, αυτή είναι θετική εξέλιξη. Δεν ξέρω αν θα μπορούσε να συναντηθεί μαζί του στην Ελλάδα. Αυτό δεν το ξέρω. Όμως, καλό θα είναι κάποιες στοχοποιημένες εκφράσεις, παραδείγματος χάριν, για κάποιους δημάρχους που είχαν το θράσος να συναντηθούν με τον κ. Φούχτελ, προκειμένου να αδελφοποιηθούν κάποιες πόλεις της Ελλάδας με τη Γερμανία, τουλάχιστον να αρθούν. Και γνωρίζετε ποιοι είναι αυτοί οι δήμαρχοι.
Κυρίες και κύριοι συνάδελφοι, θα επαναλάβω κάτι που είπα σε προηγούμενη τοποθέτησή μου, γιατί θα πρέπει σε αυτήν εδώ την Αίθουσα να βάζουμε τα πράγματα στη θέση τους. Στις 12-12-2012 το κυπριακό κοινοβούλιο ψήφισε σε έκτακτη διαδικασία εικοσιπέντε μνημονιακά νομοσχέδια, όχι επτά πράξεις νομοθετικού περιεχομένου, αλλά εικοσιπέντε νομοσχέδια σε μία μέρα, εκ των οποίων τα είκοσι τρία ομόφωνα.
Το ένα απλώς παραπέμφθηκε για εξειδίκευση και στο εικοστό πέμπτο τέσσερις μεμονωμένοι Βουλευτές ψήφισαν κατά. Έξω από το κυπριακό κοινοβούλιο διαδήλωναν ανάπηροι, πολύτεκνοι, εκπαιδευτικοί, δημόσιοι υπάλληλοι, γιατί τους κόβονταν επιδόματα κ.λπ.. Μέσα στην Αίθουσα του κοινοβουλίου ο κ. Σιαρλή, Υπουργός Οικονομικών του ΑΚΕΛ στην Κύπρο, απηύθυνε έκκληση στους Βουλευτές να μην επιφέρουν αλλαγές στα νομοσχέδια. Προειδοποίησε ότι ενδεχόμενες αλλαγές θα έχουν ως αποτέλεσμα η Κύπρος να χάσει το τρένο της σωτηρίας της οικονομίας. Ανέφερε πως τώρα είναι η ώρα να αποτρέψουν τον τρομακτικό κίνδυνο της καταστροφής. 
Όταν ψηφίστηκαν, κυρίες και κύριοι συνάδελφοι, αυτά τα νομοσχέδια η Κύπρος βρισκόταν σε προεκλογική περίοδο. Για φανταστείτε αυτή η συζήτηση να γινόταν σε προεκλογική περίοδο στην Ελλάδα. Κανένα από τα κόμματα της Αντιπολίτευσης δεν επένδυσε στην αγανάκτηση και την απόγνωση του κυπριακού λαού αλλά έθεσαν έναν εθνικό στόχο: τη σωτηρία της Κύπρου. Η Κύπρος θα βγει πολύ πιο σύντομα από εμάς από την κρίση, για τον απλούστατο λόγο ότι έχουν συνειδητοποιήσει όλες οι πολιτικές δυνάμεις σε εθνικό επίπεδο το μεγάλο διακύβευμα που είναι η σωτηρία της ίδιας τους της πατρίδας. 
Επίσης θα βγουν σύντομα από την κρίση γιατί απλούστατα η Κύπρος τυχαίνει να είναι ένα κανονικό κράτος. Είναι κανονικό κράτος παρ’ όλο που κατοικείται από Έλληνες. Είναι δείγμα ότι ο Έλληνας απλώς θέλει τους θεσμούς εκείνους και τις συνθήκες για να μεγαλουργήσει, να δημιουργήσει, να φτιάξει κάτι καινούργιο, να οραματιστεί, να υλοποιήσει, να σχεδιάσει και να μπορέσει να δει ένα μέλλον καλύτερο. Αυτό είναι το μεγάλο στοίχημα αυτής της Κυβέρνησης, της Δημοκρατικής Αριστεράς και αυτό θα έπρεπε να είναι το μεγάλο στοίχημα όλου του ελληνικού λαού και των δυνάμεων της χώρας.
Δεύτερο θέμα, επίσης, πολύ σοβαρό, είναι το θέμα της ρήτρας του Αγγλικού Δικαίου. Εγώ εκπλήσσομαι που ο ΣΥΡΙΖΑ υιοθετεί την εισήγηση του κ. Μητρόπουλου. Δεν είναι εδώ ο κ. Μητρόπουλος. Άκουσα την εισήγησή του και τρόμαξα πραγματικά. Και λέω, υιοθετείται πράγματι η εισήγηση αυτή από το κόμμα της Αξιωματικής Αντιπολίτευσης; Ότι έχει επέλθει Αρμαγεδδών για τη χώρα, ότι ουσιαστικά ξεπουλιέται όλη η χώρα από την υλοποίηση του Συνταγματικού Δικαίου; Άκουσα τον κ. Κουρουμπλή να λέει ότι υπάρχουν και άλλες απόψεις. 
(Στο σημείο αυτό την Προεδρική Έδρα καταλαμβάνει ο Ε’ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Κυρίες και κύριοι συνάδελφοι, η ρήτρα του Αγγλικού Δικαίου αξιολογήθηκε από το Συμβούλιο της Επικρατείας. Το Συμβούλιο της Επικρατείας αξιολόγησε το πρώτο μνημόνιο. Και μέσα στην αξιολόγηση ήταν και η ρήτρα εκείνη του πρώτου μνημονίου. Βεβαίως δεν έκανε κάποιο σχολιασμό. Την αξιολόγησε το Νομικό Συμβούλιο του Κράτους. Μήπως είναι όλοι αυτοί ανθέλληνες; Μήπως δεν είναι πατριώτες; Για καθίστε, λοιπόν. Για σιγά-σιγά. Η μισή Αίθουσα είναι πατριώτες και η άλλη μισή δεν είναι πατριώτες; Να το ξεκαθαρίσουμε αυτό. Γιατί αν συνεχίσουμε έτσι τότε να αλλάξουμε και τακτική. 
Υπάρχουν και κάποια όρια στους χαρακτηρισμούς. Μίλησαν το πρωί για τους Κουίσλινγκ, για τους δοσίλογους, για τους Τσολάκογλους που ακούστηκαν σ’ αυτήν εδώ την Αίθουσα. Είναι ντροπή που τα Πρακτικά της Βουλής έχουν καταγεγραμμένες αυτές τις λέξεις, αυτούς τους χαρακτηρισμούς διαχρονικά.
Ο κ. Βορίδης ανέφερε ότι δεν απαγορεύεται από κανέναν αναγκαστικό νόμο. Κανένας μέχρι τώρα από τους νομομαθείς της Αίθουσας δεν έκανε τον κόπο να μας πει τι σημαίνει αναγκαστικό δίκαιο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σας το απάντησα εγώ πριν δύο συνεδριάσεις. Πριν δεκαπέντε μέρες.","ΝΙΚΟΛΑΟΣ ΤΣΟΥΚΑΛΗΣ",520
"27047"," Γιατί θα ανατρέξουμε στο πρώτο έτος της Νομικής, στις γενικές αρχές του Αστικού Δικαίου για να δούμε τι σημαίνει Αναγκαστικό Δίκαιο, τι σημαίνει Δίκαιο Δημόσιας Τάξης.
Θα μου επιτρέψετε να σας πω ότι έθεσα θέμα ότι αν ήταν στο Ελληνικό Δίκαιο η συγκεκριμένη δανειακή σύμβαση και η Ελλάδα χτυπούσε κανόνι και δεν πλήρωνε τι θα γινόταν; Μπορείτε να μου πείτε; Δηλαδή, θα ερχόταν ένας δανειστής μας από το εξωτερικό και θα έκανε μια αγωγή σε ένα ελληνικό δικαστήριο. Τι θα έβγαζε το ελληνικό δικαστήριο, μπορείτε να μου εξηγήσετε εσείς; Θα έλεγε ότι ήταν επονείδιστο το χρέος και στο διαγράφουμε; Απλούστατα σε ένα κράτος δικαίου ο μπαταχτσής καταδικάζεται να πληρώσει το χρέος. Ή έχουμε κάτι άλλο στο μυαλό μας, έξω από το νομικό μας πολιτισμό; Αυτά τα πράγματα είναι στοιχειώδη και θα πρέπει να τα κατανοήσουμε. 
Θέλω να πως το εξής, κυρίες και κύριοι συνάδελφοι, για να δείτε πόσο άδικο έχετε όσοι έχετε αναγάγει σε μείζον το θέμα αυτό. Έχετε κάνει μια σύγκριση μεταξύ της ίδιας ρήτρας του πρώτου μνημονίου και του δεύτερου και τρίτου; Κανένας δεν μίλησε. Το πρώτο μνημόνιο, παράγραφος 14,3 έλεγε: «οι αποφάσεις του δικαστηρίου της Ευρωπαϊκής Ένωσης είναι πλήρως δεσμευτικές από τα συμβαλλόμενα μέρη». Αυτή η συγκεκριμένη ρήτρα δεν υπάρχει στο νέο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν είναι μνημόνιο. Είναι δανειακή σύμβαση.","ΝΙΚΟΛΑΟΣ ΤΣΟΥΚΑΛΗΣ",520
"27048"," Δανειακή σύμβαση λέω, κύριε Μαριά. Δεν υπάρχει στο τρίτο. 
Δεύτερον. Η παλιά δανειακή σύμβαση, άρθρο 14 παράγραφος 4 λέει: οι δανειστές μπορούν να εκτελέσουν ή να επιδιώξουν να εκτελέσουν οποιαδήποτε απόφαση του Δικαστηρίου της Ευρωπαϊκής Ένωσης όπως ορίζεται στην παρούσα ή άλλα δικαιώματα κατά του δανειολήπτη στα δικαστήρια της χώρας του δανειολήπτη». Υπάρχει στο δεύτερο; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Υπάρχει.","ΝΙΚΟΛΑΟΣ ΤΣΟΥΚΑΛΗΣ",520
"27049"," Υπάρχει στο δεύτερο; Ακριβώς αυτή; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν υπάρχει; Να το διαβάσω; Αλλάζει το ΤΧΣ και το δανειακό.","ΝΙΚΟΛΑΟΣ ΤΣΟΥΚΑΛΗΣ",520
"27050"," Δεν υπάρχει.","ΝΙΚΟΛΑΟΣ ΤΣΟΥΚΑΛΗΣ",520
"27051"," Κύριε Μαριά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27052"," Αυτό που πρέπει να γίνει κατανοητό, κυρίες και κύριοι συνάδελφοι, είναι ότι η εμπειρία, το Διεθνές Δίκαιο και η διεθνής νομολογία σε σχέση με τις εκτελέσεις αποφάσεων δικαστηρίων άλλων χωρών είναι τόσο σαφείς που δεν μπορεί να αμφισβητηθεί από κανέναν. Παράδειγμα η απόφαση εφετείου της Νέας Υόρκης που ανέτρεψε την πρωτόδικη απόφαση του δικαστηρίου που επέβαλε κατάσχεση σε πλοίο της Αργεντινής. Το ακύρωσε γιατί απλούστατα οι κανόνες αναγκαστικού δικαίου που αφορούν στην αναγκαστική εκτέλεση είναι τόσο αυστηροί σε όλη την υφήλιο, ακόμα και στην Αφρική, που κανένας δεν μπορεί να τις ανατρέψει. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν έκανε άρση ασυλίας η Αργεντινή.","ΝΙΚΟΛΑΟΣ ΤΣΟΥΚΑΛΗΣ",520
"27053"," Δεν υπάρχει αυτή τη στιγμή κράτος πουθενά στον κόσμο που να…","ΝΙΚΟΛΑΟΣ ΤΣΟΥΚΑΛΗΣ",520
"27054"," Κύριε Μαριά, ειλικρινά έχω εκπλαγεί. Κανένας άλλος δεν ενοχλεί τόσο τους ομιλητές όσο εσείς. Ειλικρινά. 
Ένα λεπτό, κύριε Τσούκαλη.
Κύριε Μαριά, δεν σέβεστε κανέναν. Σας παρακαλώ πάρα πολύ. Έχετε διακόψει τον ομιλητή δέκα φορές. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ρωτάει: «Να μου πει», λέει, «κάποιος».","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27055"," Και εσείς, κύριε Μαριά, έχετε εξουσιοδότηση από το Σώμα να απαντάτε; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εμένα κοιτάει.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27056"," Δεν ρωτάει εσάς.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27057"," Η εισηγήτριά μας, η ειδική μας αγορήτρια, Μίνα Ξηροτύρη, ανέλυσε με γλαφυρότητα και με κάθε λεπτομέρεια τις διατάξεις του συγκεκριμένου νομοσχεδίου επί της ουσίας. Έχουμε μια βασική θέση. Και παρακαλούμε και τον κύριο Υπουργό μέχρι την τελευταία στιγμή να αποσύρει από το νομοσχέδιο ό,τι δεν συνιστά διεθνή υποχρέωση της χώρας. 
Δεύτερον, δηλώσαμε τη διαχρονική και συνεπή θέση μας ότι δεν θα ψηφίσουμε το άρθρο 35 γιατί εκεί περιέχονται διατάξεις που αφορούν στα εργασιακά θέματα και τις εργασιακές σχέσεις. Γνωρίζετε πάρα πολύ καλά ότι κατά την ψήφιση του πολυνομοσχεδίου του τρίτου μνημονίου εμείς είχαμε σθεναρή αντίδραση. 
Όμως, κυρίες και κύριοι συνάδελφοι –και τελειώνω μ’ αυτό- δεν μπορούμε χάριν των εντυπώσεων και των επικοινωνιακών κόλπων, ουσιαστικά βασικές θέσεις που διατύπωνε η Αριστερά εδώ και πάρα πολλά χρόνια να τις χρησιμοποιούμε ως αιχμή του δόρατος της αντιπολιτευτικής μας τακτικής. 
Ο έλεγχος των δημοσιονομικών πρέπει να είναι αυστηρότατος. Από ποιους θα γίνει; Από ποιους θα γίνει να το συζητήσουμε, αλλά αυστηρότατος. Δεν υποχρεώνομαι εγώ και οποιοσδήποτε από εμάς να πληρώνουμε 35.000 ευρώ την ημέρα στην Ευρωπαϊκή Ένωση, επειδή κάποιος δήμαρχος κάπου στην Ελλάδα δεν ήθελε σώνει και καλά να κλείσει τη χωματερή του ή επειδή δεν δεχόταν ΧΥΤΑ. Πληρώναμε τα 35.000 ευρώ την ημέρα ως πρόστιμο στην Ευρωπαϊκή Ένωση. 
Αυτά πρέπει να τελειώσουν, να δούμε τους όρους λειτουργίας και του ελέγχου, για να μπορέσουμε κάποια στιγμή να βάλουμε τάξη στα δημόσια οικονομικά. Τα δημόσια οικονομικά είναι όλων μας και δεν είναι κανενός να τα διαχειρίζεται.
Ευχαριστώ πάρα πολύ.
(Χειροκροτήματα)","ΝΙΚΟΛΑΟΣ ΤΣΟΥΚΑΛΗΣ",520
"27058"," Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις φοιτητές και φοιτήτριες και τρεις συνοδοί καθηγητές από το Ελληνικό Ανοικτό Πανεπιστήμιο.
Η Βουλή σάς καλωσορίζει.
(Χειροκροτήματα από όλες τις πτέρυγες της Βουλής)
Το λόγο έχει ο κ. Στρατούλης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27059"," Κυρίες και κύριοι Βουλευτές, έχουν αναλύσει με πολύ εμπεριστατωμένο τρόπο συνάδελφοι και σύντροφοί μου Βουλευτές το γιατί συνιστά κοινοβουλευτικό πραξικόπημα από τη φύση της η νομοθέτηση μέσω πράξεων νομοθετικού περιεχομένου. Αλλά εδώ βλέπουμε και άλλα πράγματα. Βλέπουμε ότι στις περισσότερες περιπτώσεις, από τη στιγμή που εκδίδονται πράξεις νομοθετικού περιεχομένου και ισχύουν, εμπλουτίζονται ακόμα περισσότερο με τροπολογίες που φέρνουν οι αρμόδιοι Υπουργοί μέχρι την τελευταία στιγμή της επικύρωσής τους στη Βουλή και στην ουσία αλλοιώνεται ακόμα και το περιεχόμενο των ίδιων των πράξεων νομοθετικού περιεχομένου, όπως ήταν τη στιγμή της έκδοσής τους. 
Το επιχείρημα ότι «έχουμε έκτακτες συνθήκες, θα υπάρχουν και έκτακτες νομοθετικές διαδικασίες» δεν νομίζουμε ότι ευσταθεί. Το άκουσα δυστυχώς και από τον συνάδελφο της ΔΗΜΑΡ κ. Τσούκαλη πριν. Το έχουν επαναλάβει κατά κόρον οι Υπουργοί που ανέβηκαν σε αυτό το Βήμα και τα στελέχη της κυβερνητικής πλειοψηφίας, αλλά δεν μπορούμε να το δεχθούμε. Με αυτήν τη λογική επειδή «έχουμε έκτακτες συνθήκες», τότε έπρεπε να καταργηθεί και η ίδια η Βουλή. Να συνεδριάζει μόνο το Υπουργικό Συμβούλιο! Αν είναι δυνατόν! Και μου προξενεί πολύ μεγάλη εντύπωση ότι σε μια Βουλή που συμμετέχουν τέσσερις τουλάχιστον συνταγματολόγοι που έχουν διατελέσει Υπουργοί ή είναι Υπουργοί, ο κ. Βενιζέλος, ο κ. Λοβέρδος, ο κ. Παυλόπουλος, ο κ. Μανιτάκης, όχι μόνο ανέχονται αλλά και στηρίζουν αυτήν την αντικοινοβουλευτική διαδικασία με επιχειρήματα. 
Ήθελα να πω το εξής επί της ουσίας. Νομίζω ότι αυτό το πολυνομοσχέδιο φέρνει πολύ δυσάρεστη έκπληξη σε χαμηλοσυνταξιούχους και άτομα με αναπηρία, στο οποίο έχουν ενσωματωθεί ως νομοσχέδια πράξεις νομοθετικού περιεχομένου, και ιδιαίτερα όσον αφορά τους εργαζόμενους και συνταξιούχους τα σημεία εκείνα τα οποία ζητούν από τους Βουλευτές και τις Βουλευτίνες να κάνουμε ακόμα χειρότερο το ν. 4093/2012, δηλαδή το νόμο με τον οποίο επικυρώθηκε το σφαγιαστικό μνημόνιο 3, το σφαγιαστικό για μισθούς, συντάξεις, δικαιώματα, εισοδήματα, αυτό που έλεγε για περισσότερους φόρους που πρέπει να πληρώσουν τα λαϊκά στρώματα. Μας ζητούν να χειροτερέψουμε τη διάταξη που πέρασε για την κατάργηση του ΕΚΑΣ που παίρνουν οι πιο φτωχοί από τους συνταξιούχους, γιατί δίνεται με αυστηρά εισοδηματικά όρια. Δίνεται κυριολεκτικά σε αυτούς που είναι λίγο κάτω ή λίγο πάνω από τα όρια της φτώχειας. Με το νόμο αυτόν που επικύρωσε το τρίτο μνημόνιο το ΕΚΑΣ σταμάτησε να δίνεται σε όσους είναι από εξήντα και πάνω, και δινόταν σε αυτούς που είχαν συμπληρωμένα τα εξήντα τέσσερα χρόνια. Τώρα μας ζητούν να το χειροτερέψουμε, να πάει άλλο ένα χρόνο παραπάνω και να το παίρνουν μόνο όσοι έχουν συμπληρώσει τα εξήντα πέντε χρόνια. 
Μας ζητείται επίσης και δεύτερη χειροτέρευση του τρίτου μνημονίου με το παρόν νομοσχέδιο. Ενώ προβλέπονταν στο μνημόνιο να γίνουν δραστικές μειώσεις των εφάπαξ πάρα πολλών ταμείων, είκοσι δύο περίπου ασφαλιστικών ταμείων, έμπαινε ένα πλαφόν και έλεγε να μειωθούν, τα σφαγιασθούν τα εφάπαξ -αλλά με απόφαση Υπουργού Εργασίας- μέχρι 35%. Τώρα μας ζητάτε και αυτό το πλαφόν 35% να το καταργήσουμε και να έχει τη δυνατότητα ο Υπουργός Εργασίας με βάση αναλογιστικές μελέτες αμφιβόλου αποτελεσματικότητας, που έχουν δεχθεί σφοδρή κριτική ως προς την εγκυρότητά τους και την επιστημονική τεκμηρίωση τους, να φτάσει τις περικοπές των εφάπαξ μέχρι 83%. Αν είναι δυνατόν να ζητάτε να το κάνουμε ακόμα χειρότερο!
Αυτό όμως το οποίο είναι πολύ ακραίο, πολύ εξωφρενικό, πολύ αντικοινωνικό είναι ότι μας ζητάτε να κάνουμε ακόμα χειρότερο το μνημόνιο 3, το ν. 4093/2012 που επικύρωσε το μνημόνιο 3, όσον αφορά τα πιο ευπαθή στρώματα της κοινωνίας μας, τα άτομα με αναπηρία. Στο νόμο αυτόν του μνημονίου 3 εξαιρούνταν από τις μειώσεις στις συντάξεις τα άτομα με αναπηρία που είχαν πάνω από συγκεκριμένο ποσοστό, πάνω από το 80%. Επίσης, στο συγκεκριμένο νόμο εξαιρούνταν από την κατάργηση των δώρων Χριστουγέννων, Πάσχα και του επιδόματος άδειας οι συντάξεις που έπαιρναν τα άτομα με αναπηρία που ήταν πάνω από αυτά τα συγκεκριμένα ποσοστά. Πριν στεγνώσει το μελάνι του ΦΕΚ που πέρασαν αυτές οι διατάξεις του μνημονίου 3, οι σφαγιαστικές κατά τα άλλα για όλο τον ελληνικό λαό, ήρθε με πράξη νομοθετικού περιεχομένου -στις 7 Νοέμβρη ψηφίστηκε το μνημόνιο 3, στις 17 Νοέμβρη με πράξη νομοθετικού περιεχομένου, που μας ζητάει τώρα να την εγκρίνουμε ως μέρος του πολυνομοσχεδίου- η μνημονιακή Κυβέρνηση και το άλλαξε. Κατήργησε αυτές τις εξαιρέσεις και άφησε να εξαιρούνται μόνο όσοι από τους αναπήρους παίρνουν το εξωιδρυματικό επίδομα. Δηλαδή, από τις τριακόσιες χιλιάδες αναπήρους θα εντάσσονται σε αυτές τις εξαιρέσεις από τις μειώσεις των συντάξεων μόνο δεκαπέντε χιλιάδες. 
Έγιναν πολύ μεγάλες κινητοποιήσεις των ατόμων με αναπηρία. Σε πολλές από αυτές ήμασταν δεκάδες Βουλευτές του ΣΥΡΙΖΑ. Μάλιστα, στην τελευταία στις αρχές Δεκέμβρη του 2012 έγινε και συνάντηση αντιπροσωπείας της ΕΣΑΜΕΑ, της Συνομοσπονδίας των Ατόμων με Αναπηρία, με τον κ. Στουρνάρα, τον Υπουργό Οικονομικών, όπου δεσμεύτηκε ότι, όταν έρθει η πράξη νομοθετικού περιεχομένου, η οποία καρατομούσε τις συντάξεις τους, θα φύγει η χειροτέρευση αυτής της διάταξης και θα επανέλθουμε σε όλα προέβλεπε ο ν. 4093/2012, να εξαιρούνται όλα τα άτομα με αναπηρία από συγκεκριμένο ποσοστό και πάνω από αυτές τις περικοπές. Δέσμευση ρητή, δέσμευση που ανακοινώθηκε στον Τύπο, δέσμευση που η Συνομοσπονδία των Ατόμων με Αναπηρία την κοινοποίησε σε όλα τα ΑΜΕΑ, στους συλλόγους της και στον ελληνικό λαό. 
Σήμερα καλούμαστε ουσιαστικά να επικυρώσουμε την πράξη νομοθετικού περιεχομένου. Η Κυβέρνηση δεν τη διορθώνει. Μας καλεί να επικυρώσουμε τη χειροτέρευση. Δηλαδή, εκτός του ότι είναι κοινωνικά ανάλγητη Κυβέρνηση, ειδικά απέναντι στα άτομα με αναπηρία που χρειάζονται τη μεγαλύτερη δυνατή προστασία μέσα στις συνθήκες της κρίσης και της εφαρμογής αυτών των σκληρών μνημονιακών πολιτικών της φτώχειας και της εξουθένωσής τους που κινδυνεύει η ζωή τους, αποδεικνύεται αυτή η Κυβέρνηση και αυτός ο Υπουργός Οικονομικών ότι, εκτός των άλλων, είπε και ψέματα και είπε ψέματα στα πιο ευπαθή στρώματα της κοινωνίας μας. Είναι πραγματικά ντροπή και αίσχος να παίζονται πολιτικά παιχνίδια, να λέγονται ψέματα, να δίνονται ψεύτικες υποσχέσεις σε αυτούς τους συμπολίτες μας. 
Τώρα, τα άλλα ζητήματα, νομίζω, αναφέρθηκαν. Δεν είναι δυνατόν να έρχονται συνταξιοδοτικές ρυθμίσεις σε νομοσχέδιο με πολλές άλλες ρυθμίσεις. Το σύνταγμα στο άρθρο 73 παράγραφο 2 και στο άρθρο 80 παράγραφο 1 είναι ρητό και συγκεκριμένο και λέει ότι τα νομοσχέδια για συντάξεις πρέπει να είναι ειδικά. Δεν επιτρέπεται με ποινή την ακυρότητα των νομοσχεδίων να αναγράφονται διατάξεις για συντάξεις σε νόμους που αποσκοπούν στη ρύθμιση άλλων θεμάτων. Εδώ αφορούν χίλια άλλα θέματα και φέρνετε συνταξιοδοτικές ρυθμίσεις; 
Μην πω επίσης για το ζήτημα των υπαλλήλων της Βουλής, όπου παραβιάζετε και το άρθρο 65 του Συντάγματος, παραβιάζετε και αποφάσεις του Ελεγκτικού Συνεδρίου, παραβιάζετε και το άρθρο 25 παράγραφο 1 του Συντάγματος και μία σειρά άλλες διατάξεις. 
Επίσης -και τελειώνω, κύριε Πρόεδρε- μας καλείτε να διευρύνουμε ακόμα περισσότερο την εφαρμογή της αργίας στους δημοσίους υπαλλήλους απλά με την παραπομπή τους και όχι μετά από αμετάκλητες δικαστικές αποφάσεις, παραβιάζοντας έτσι ακόμα πιο πολύ, ακόμα πιο διευρυμένα το τεκμήριο της αθωότητας που είναι συνταγματικό δικαίωμα όλων των Ελλήνων πολιτών. Μας καλείτε να θωρακίσουμε ακόμα περισσότερο τις διαθεσιμότητες των δημοσίων υπαλλήλων που οδηγούν σε σίγουρες απολύσεις. Ήδη το παραδέχτηκε για πρώτη φορά προχθές και ο Υπουργός Διοικητικής Μεταρρύθμισης. 
Μιλάτε για τους μακροχρόνια ανέργους. Δώσατε κάτι ψίχουλα με το μνημόνιο 3, που του υποσχεθήκατε για το 2014 ότι τώρα λέτε δεν θα ξεπερνάν τα 35.000.000 ευρώ ετησίως. Μα, είναι δυνατόν όταν έχουμε οκτακόσιους χιλιάδες μακροχρόνια ανέργους; Είναι δυνατόν όταν τα τρία κόμματα που στηρίζετε την Κυβέρνηση υπογράψατε προγραμματική συμφωνία ότι δεν θα δώσετε απλά ψίχουλα στους μακροχρόνια ανέργους, αλλά ότι θα δώσετε για δεύτερη χρονιά, για διπλάσιο χρόνο, επίδομα ανεργίας, ώστε να καλυφθούν και αυτοί; Και όχι απλά το έχετε αναιρέσει, αλλά το μειώνετε και βάζετε πλαφόν και στο ποσό που θα δώσετε, σε αυτά τα ψίχουλα των 200 ευρώ το μήνα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και έρχεστε πάλι με αυτό το νομοσχέδιο να θωρακίσετε τις διατάξεις για ακόμα μεγαλύτερη μείωση του χρόνου προειδοποίησης για απόλυση και για ακόμα μεγαλύτερη μείωση του ποσοστού αποζημίωσης, κάνοντας ακόμα πιο εύκολες τις απολύσεις, τη στιγμή που πάμε για ένα εκατομμύριο επτακόσιους πενήντα χιλιάδες ανέργους.
(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή)","ΔΗΜΗΤΡΙΟΣ ΣΤΡΑΤΟΥΛΗΣ",485
"27060"," Κύριε Στρατούλη, σας παρακαλώ πολύ να ολοκληρώσετε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27061"," Τέλος, θα ήθελα να πω το εξής: Όσες ομιλίες κι αν έγιναν σε σχέση με την παραίτηση της χώρας μας από την ασυλία από την κατάσχεση της δημόσιας περιουσίας, δεν μας πείσατε. Έχουμε ωμή παραβίαση της εθνικής κυριαρχίας. Είναι εξευτελιστικός και ταπεινωτικός ο όρος αυτός.","ΔΗΜΗΤΡΙΟΣ ΣΤΡΑΤΟΥΛΗΣ",485
"27062"," Κύριε Στρατούλη, πρέπει να μιλήσουν και οι υπόλοιποι συνάδελφοι.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27063"," Τελείωσα, κύριε Πρόεδρε.
Γι’ αυτό εμείς δεν θα το αναγνωρίσουμε με τίποτα. Θα υπακούσουμε στην κυρίαρχη βούληση του ελληνικού λαού κι εφόσον είμαστε αριστερή κυβέρνηση, δεν θα μας δεσμεύει αυτή η δανειακή σύμβαση και θα την αλλάξουμε.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΣΤΡΑΤΟΥΛΗΣ",485
"27064"," Το λόγο έχει ο κ. Διονύσιος Σταμενίτης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27065"," Κύριε Πρόεδρε, κυρίες και κύριοι συνάδελφοι, πριν ξεκινήσω την τοποθέτησή μου, θα ήθελα να αναφερθώ στα τελευταία γεγονότα και να πω ότι η Δημοκρατία δεν τρομοκρατείται ούτε από σφαίρες ούτε από γκαζάκια ούτε από κουκουλοφόρους. Η Δημοκρατία στη χώρα μας θωρακίζεται από μία ισχυρή, αξιοπρεπή και περήφανη Ελλάδα. Και αυτή είναι η μοναδική επιλογή του Πρωθυπουργού Αντώνη Σαμαρά και της Κυβέρνησης εθνικής ευθύνης που στηρίζουν τα τρία κόμματα.
Κυρίες και κύριοι συνάδελφοι, η πράξη νομοθετικού περιεχομένου, το σημερινό σχέδιο νόμου που συζητάμε, είναι μέρος των υποχρεώσεων που έχουμε αναλάβει ως χώρα και αποτελεί κλειδί για τις υπόλοιπες εκταμιεύσεις. Όλοι γνωρίζουμε ότι η εκταμίευση των 52.000.000.000 θα μας επιτρέψει να ολοκληρωθεί η ανακεφαλαιοποίηση των τραπεζών -σημαντικό στοιχείο για την ανάπτυξη- να αποπληρωθούν οι οφειλές του δημοσίου προς τους ιδιώτες και να δώσουμε ώθηση στην ανάπτυξη.
Η ανοδική πορεία που έχει πάρει η χώρα μας το τελευταίο διάστημα είναι προϊόν σκληρής δουλειάς, εκπλήρωση των υποχρεώσεων της χώρας και, φυσικά, αποτέλεσμα των θυσιών που έχει κάνει ο ελληνικός λαός.
Η παγίωση ενός σταθερού περιβάλλοντος που θα μας επιτρέψει να βγούμε από το οικονομικό τέλμα που βρισκόμαστε, να ξεπεράσουμε την κρίση και να δημιουργήσουμε μία νέα Ελλάδα, απαιτεί ακόμα πολύ κόπο και σε καμμία περίπτωση δεν μας επιτρέπεται να χαλαρώσουμε. Οι μέχρι σήμερα επιτυχίες πρέπει να έχουν και συνέχεια. Η πορεία μας προς τα εμπρός πρέπει να συνεχιστεί. 
Όπως καταλαβαίνουμε όλοι είμαστε ακόμα στα μισά της διαδρομής. Και μέχρι να φτάσουμε στο τέλος, έχουμε την υποχρέωση, κυρίες και κύριοι, να υπερασπιστούμε τις θυσίες του ελληνικού λαού, να φέρουμε σε πέρας το δύσκολο έργο που έχουμε αναλάβει: Να παραδώσουμε στα παιδιά μας μία αξιόπιστη και ισχυρή χώρα. 
Οι συνάδελφοι της Αντιπολίτευσης αδυνατούν να καταλάβουν την κρισιμότητα της κατάστασης και επιχειρούν να μεταφέρουν κλίμα καταλήψεων μέσα στο Κοινοβούλιο, διαταράσσοντας τους θεσμούς και προκαλώντας αναταραχή. 
Το περιμέναμε, γιατί δεν έχουν άλλον τρόπο, δεν έχουν άλλα μέσα. Χρησιμοποιούν μεθόδους ξένες με το Κοινοβούλιο, επιχειρώντας την αποσταθεροποίηση του κλίματος. 
Η διαφορά, όμως, σήμερα, κύριοι συνάδελφοι της Αντιπολίτευσης, είναι πως ο ελληνικός λαός δεν δείχνει την παραμικρή ανοχή σε τέτοια φαινόμενα και δεν πρόκειται να συγχωρήσει όσους προσπαθούν με εμπρηστικούς χειρισμούς να τινάξουν στον αέρα τη μεγάλη προσπάθεια.
Μιλάτε για αντισυνταγματικότητα, ενώ γνωρίζετε καλά ότι οι διαδικασίες δεν έρχονται σε καμμία αντίθεση με τον Κανονισμό της Βουλής, ούτε με το ίδιο το Σύνταγμα. Γνωρίζετε το περιεχόμενο του σημερινού σχεδίου νόμου εδώ και σαράντα ημέρες. Γνωρίζετε ότι θα κληθούμε να ψηφίσουμε τις εν λόγω ρυθμίσεις. Γνωρίζετε πολύ καλά ότι η Ελλάδα πρέπει να προλάβει τις ημερομηνίες, προκειμένου να μη βρεθούμε αντιμέτωποι με δυσάρεστες εξελίξεις. 
Εσείς, όμως, το μόνο που κάνετε είναι να στέλνετε τον Αρχηγό σας στη Γερμανία, προσπαθώντας να στήσει γέφυρες επικοινωνίας με αυτούς που αποκαλούσε «κατακτητές» και «δυνάστες», με αυτούς που αποκαλούσε «διεθνείς τοκογλύφους», με αυτούς που υποδέχθηκε στο δρόμο με μαύρες σημαίες. Κι εσείς, την ίδια στιγμή, στο εσωτερικό, καταδικάζετε μία πολιτική η οποία απορρέει μετά από διαπραγματεύσεις και συμφωνία με τους εταίρους μας.
Αλήθεια, κατήγγειλε το μνημόνιο ή ζήτησε επαναδιαπραγμάτευση ο κ. Τσίπρας στη συνάντηση που είχε με τον κ. Σόιμπλε; Τι απάντησε στην προτροπή του, ότι ο μόνος δρόμος είναι αυτή η πολιτική που ακολουθείται; Είπε «ναι», είπε «όχι» ή απλά χαμογέλασε; 
Αποφασίστε, κύριοι συνάδελφοι, με ποιους είστε. Αποφασίστε με ποιους δεν είστε. Πείτε μας επιτέλους ξεκάθαρα ποιοι είστε. 
Κατανοούμε ότι βρίσκεστε σε πανικό. Η απουσία προγραμματικού λόγου, η άρνησή σας να δείτε την πραγματικότητα, η έλλειψη ξεκάθαρης πολιτικής και οι ακροβασίες σας ανάμεσα στη νομιμότητα και στη βίλα «Αμαλία», σας έχουν φέρει σε αδιέξοδο. Αυτό, όμως, είναι δικό σας θέμα. Λύστε το στο εσωτερικό σας. Μην παίζετε με τις τύχες του ελληνικού λαού!
Κυρίες και κύριοι συνάδελφοι, το σχέδιο νόμου που συζητάμε σήμερα, συμπληρώνει το μεσοπρόθεσμο που έχει ψηφιστεί από τη Βουλή. Όπως είπα από την αρχή της τοποθέτησής μου, εκπληρώνει υποχρεώσεις που έχουμε αναλάβει, προωθεί απαραίτητες μεταρρυθμίσεις, αναγκαίες για να αλλάξει η χώρα και στοχεύει στα εξής: 
Πρώτον, στην εξυγίανση της Δημόσιας Διοίκησης με την παρακολούθηση της εκτέλεσης των προϋπολογισμών των ΟΤΑ.
Δεύτερον, στην επιτάχυνση της ολοκλήρωσης των διαγωνισμών δημοσίων έργων και στην απορροφητικότητα του ΕΣΠΑ.
Τρίτον, στη δημοσιονομική πειθαρχία με την παρακολούθηση και την ορθή εκτέλεση των προϋπολογισμών με σκοπό την αποφυγή αποκλίσεων από τους στόχους.
Επίσης, προβλέπει την αναστολή πλειστηριασμών στην Α’ κατοικία και την αναστολή εξώσεων σε εμπορικά καταστήματα έως το τέλος του 2013.
Κυρίες και κύριοι συνάδελφοι, τα μερεμέτια όλοι γνωρίζουμε ότι δεν δίνουν μόνιμες λύσεις στα προβλήματα. Το ζητούμενο είναι οι μεταρρυθμίσεις και οι μεγάλες αλλαγές. Η λύση στην ύφεση και στην ανεργία δεν είναι η αστάθεια που επιδιώκουν όσοι σπέρνουν μισαλλοδοξία και βλακώδεις θεωρίες συνωμοσίας. Με τον αχαλίνωτο λαϊκισμό και τις ανοησίες περί νοτιοαμερικάνικων οικονομικών μοντέλων δεν πάμε πουθενά. Όλοι οι σκεπτόμενοι Έλληνες αντιλαμβάνονται ότι το ζητούμενο είναι η πολιτική σταθερότητα, η κυβερνητική αποφασιστικότητα, η ανάπτυξη, οι επενδύσεις και η κοινωνική ηρεμία.
Οι Έλληνες έχουν αντιληφθεί πολύ καλά ποια είναι η μοναδική ρεαλιστική πορεία στο αύριο. Τα οργανωμένα συμφέροντα, οι συντεχνίες, οι ευνοημένοι του χθες, αλλά και οι εγκλωβισμένοι στα αριστερίστικα παραμύθια δεν θέλουν να καταλάβουν. Η κατανόηση του λαού μας και η κοινωνική ηρεμία συνοδεύεται από συγκεκριμένες και πολύ σημαντικές απαιτήσεις, με πρώτες και καλύτερες την καταδίκη και την εξαφάνιση των φαινομένων διαφθοράς και ατιμωρησίας, αλλά και το τέλος των κοινωνικών ανισοτήτων.
Οι πολίτες απαιτούν να αλλάξουμε. Και ξέρουν πολύ καλά ότι δεν αλλάζεις με ακροβασίες μέσα στη Βουλή, ούτε με αναταραχές έξω στην κοινωνία. Δεν πας πουθενά γκρεμίζοντας, ούτε προσπαθώντας να κλείσεις με οδοφράγματα το δρόμο που έχουμε μπροστά μας. 
Όχι μόνο δεν έχετε πρόταση, όχι μόνο ταλαντεύεστε μεταξύ ονείρων και φανταστικών κόσμων και επαναστατικότητας, αλλά νομίζετε ότι παρεμποδίζοντας τη χώρα να πάει μπροστά, θα πάρετε και την εξουσία. Νομίζετε ότι ανακόπτοντας τις μεγάλες αλλαγές, τις μεταρρυθμίσεις κι εν τέλει την πορεία της χώρας, θα πάρετε το τιμόνι. Παραβλέπετε, όμως, ότι δεν θα υπάρχει τιμόνι να κρατήσετε, ούτε θέση οδηγού ούτε καν όχημα, γιατί απλά θα το έχετε εκτροχιάσει και κάψει στην άκρη του δρόμου.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΔΙΟΝΥΣΙΟΣ ΣΤΑΜΕΝΙΤΗΣ",478
"27066"," Ο Γενικός Γραμματέας της Χρυσής Αυγής κ. Νίκος Μιχαλολιάκος έχει το λόγο για δώδεκα λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27067"," Κύριε Πρόεδρε, κυρίες και κύριοι Βουλευτές, θα ήθελα κατ’ αρχάς, πριν αναφερθώ στο συγκεκριμένο πολυνομοσχέδιο – πράξη νομοθετικού περιεχομένου, το οποίο θα κληθούμε να ψηφίσουμε σήμερα, να αναφερθώ στη γενικότερη φιλοσοφία η οποία υπάρχει για την έξοδο της χώρας από την οικονομική κρίση.
Κατά κόρον επανελήφθη το μότο «για να ευημερούν οι άνθρωποι πρέπει να ευημερούν οι αριθμοί». Ε, λοιπόν, δεν είναι έτσι. Υπάρχουν χώρες στις οποίες ευημερούν οι αριθμοί και δυστυχούν οι άνθρωποι. Η Κίνα, επί παραδείγματι, στην οποία εκατοντάδες εκατομμύρια ανθρώπων λιμοκτονούν αλλά οι αριθμοί ευημερούν.
Μην ξεχνάτε, εξάλλου, ότι η Ρουμανία του Τσαουσέσκου, όταν έπεσε, είχε 0% εξωτερικό χρέος. Οι αριθμοί ευημερούσαν και οι άνθρωποι δυστυχούσαν. Ατυχές, λοιπόν, το παράδειγμα, πόσω μάλλον όταν οι αριθμοί, στους οποίους αναφερόμαστε σήμερα και αφορούν το εξωτερικό χρέος της χώρας, δεν έχουν σχέση με την πραγματική οικονομία. 
Τι έγινε, όπως ανέφερα και σε άλλη μου ομιλία σε αυτήν εδώ την Αίθουσα, και μέσα σε τρία χρόνια φτώχυνε η χώρα όσο φτώχυνε ολόκληρη η Μεγάλη Βρετανία στον Α’ Παγκόσμιο Πόλεμο; Είχαμε καμμία σοδειά που καταστράφηκε; Είχαμε κάποια πλοία που βυθίστηκαν; Μήπως ήταν τα επισωρευμένα χρέη ή μήπως το ακόμη χειρότερο, το ληστρικό διεθνές χρηματοπιστωτικό κεφάλαιο μας «τράβηξε» το χαλί κάτω από τα πόδια και βρεθήκαμε καταχρεωμένοι; Εν πάση περιπτώσει, αυτήν τη δύσκολη κατάσταση καλείται να χειριστεί η παρούσα Κυβέρνηση και την χειρίζεται με τον τρόπο που βλέπουμε. 
Κατ’ αρχάς, αξίζει να σημειωθεί ότι η Νέα Δημοκρατία, όταν υπογράφηκε το πρώτο μνημόνιο, είχε εντελώς διαφορετική πολιτική εκτίμηση των πραγμάτων. Στην πορεία άλλαξε. 
Βεβαίως, το μέγα ζητούμενο πάνω στο οποίο έχουν λεχθεί πολλά σε αυτήν την Αίθουσα είναι η εκχώρηση της εθνικής κυριαρχίας. Λυπούμαι που θα το πω, αλλά δεν είναι η πρώτη φορά που γίνεται εκχώρηση εθνικής κυριαρχίας. Το δυστυχέστερο όλων για την πατρίδα μας είναι ότι αυτό προβλέπεται και απ’ αυτό το ίδιο το Σύνταγμα, από το άρθρο 27, το οποίο όμως έχει έναν αστερίσκο κάτω που λέει ότι το παρόν άρθρο ψηφίζεται ως θεμέλιο της ευρωπαϊκής ολοκλήρωσης της χώρας. Δεν λέει σε καμμία περίπτωση ότι η εκχώρηση της εθνικής κυριαρχίας γίνεται, για να διαπραγματευθούμε με το Διεθνές Νομισματικό Ταμείο. 
Εις ό,τι αφορά το επίμαχο απόσπασμα, για το οποίο έγινε τόση και τόση συζήτηση, ας γυρίσουμε στο χρόνο πίσω, πριν ακόμα αποκτήσουμε ανεξαρτησία και ελευθερία, πριν τη Συνθήκη του Λονδίνου, το 1824 που οι αδελφοί Ρικάρντο ζητούσαν ως υποθήκη τις εθνικές γαίες της Κορινθίας, της Αργολίδας, της σταφίδας κ.λπ.. Η υπόθεση της εθνικής κυριαρχίας είναι ένα μέγα ζητούμενο του νέου ελληνικού κράτους, το οποίο εν πολλοίς είναι προτεκτοράτο και όχι τώρα. Αυτά, για να είμαστε ειλικρινείς.
Συμβαίνουν, όμως, δύο τινά. Αυτήν τη φορά οι συνθήκες κάτω από τις οποίες προσπαθούν να «δέσουν» τα συμφέροντά τους οι δανειστές μας είναι πραγματικά πέραν κάθε λογικής. Είναι απορίας άξιο, γιατί, ενώ έχουμε υπογράψει τρία μνημόνια, ζητούν αυτήν την ψηφοφορία. Φαίνεται ότι δεν το πιστεύουν ότι έχουμε εκχωρήσει όλα αυτά και θέλουν να το υπογράψουμε ξανά και ξανά. 
Εις ό,τι αφορά το επίμαχο απόσπασμα, το οποίο αναφέρθηκε πριν από λίγο, αυτό το οποίο λέει «ούτε το δικαιούχο κράτος-μέλος ούτε η Τράπεζα της Ελλάδος», δεν το διαβάζω, για να μη σας κουράσω. Άλλωστε, το έχετε ακούσει πολλές φορές. Ήρθε ο αντίλογος από τον Πρόεδρο του ΠΑΣΟΚ κ. Βενιζέλο, ότι η αναγκαστική εκτέλεση είναι υπόθεση δική μας. Ήρθε ο κ. Μητρόπουλος από το ΣΥΡΙΖΑ, ο οποίος είπε στην τοποθέτησή του ότι δεν είναι δική μας, είναι δικαστηρίου του Λουξεμβούργου. Εκεί, λοιπόν, θα πάει η εθνική μας κυριαρχία; Στο Λουξεμβούργο; Ποια εμπιστοσύνη έχουμε εμείς στο οποιοδήποτε δικαστήριο του Λουξεμβούργου ότι θα βγάλει μία θετική απόφαση για την Ελλάδα; 
Επομένως, ίσως κάποιοι αγνά, άδολα, πιστεύουν ότι προβαίνουν σε αυτές τις ενέργειες για να σώσουν τη χώρα, ότι δεν είναι προδότες. Ωραία. Όμως, εκχώρηση εθνικής κυριαρχίας υπογράφουν. Αυτό είναι δεδομένο. Το τι σημαίνει αυτό ας το κρίνει ο καθείς με τη λογική του και ο λαός, όταν θα έρθει η ώρα.
Στη διάρκεια αυτής της συζητήσεως ήρθαν και άλλα θέματα, μεταξύ των οποίων ένας Βουλευτής της Νέας Δημοκρατίας είπε ότι η ίδρυση νέων γραφείων της Χρυσής Αυγής σημαίνει ότι έχουμε χορηγούς. 
Δεν μιλούν για σκοινί στο σπίτι του κρεμασμένου, κύριε Πρόεδρε, κυρίες και κύριοι Βουλευτές. Η Χρυσή Αυγή δεν είχε ποτέ κανέναν χορηγό. Πήρε μία εκλογική επιχορήγηση λόγω των εκλογών του Μαΐου και του Ιουνίου, ελέγχθηκε επί πέντε ολόκληρες ώρες από δύο ορκωτούς λογιστές, πράγμα το οποίο δεν έχει συμβεί σε κανένα άλλο κόμμα της Βουλής. Η Χρυσή Αυγή έχει ιδρύσει γραφεία τα οποία ενοικιάστηκαν με 300 και 400 ευρώ και έχει ανθρώπους που κάνουν θυσίες για τις ιδέες τους και πληρώνουν από την τσέπη τους. Αυτό, όμως, το κομματικό κράτος δεν μπορεί να το αντιληφθεί.
Είπε ο ίδιος ο Βουλευτής ότι η ιδεολογία μας είναι ο ναζισμός. Το ατομικό δικαίωμα του αυτοπροσδιορισμού φαίνεται πως για εμάς δεν ισχύει. Ισχύει για κάποιους στη βόρεια Ελλάδα που θέλουν να λέγονται εθνικά «Μακεδόνες», για κάποιους μουσουλμάνους που θέλουν να λέγονται «Τούρκοι», αλλά για εμάς δεν ισχύει το να δηλώνουμε ότι είμαστε «εθνικιστές». 
Θα μπορούσα να κάνω μία προσπάθεια να χαρακτηρίσω και εγώ την ιδεολογία της Νέας Δημοκρατίας, αλλά φαντάζομαι ότι από πλευράς πολιτικής επιστήμης αυτό είναι αδύνατο! Ριζοσπαστικός φιλελευθερισμός, νεοφιλελευθερισμός, κοινωνικός φιλελευθερισμός, πάρτο αυγό και κούρευτο! Άκρη και μέση και δεν βρίσκεις. 
Η Χρυσή Αυγή, λοιπόν, δεν έχει χορηγούς, μιας και είναι περί χρημάτων η συζήτηση.
Είπε Υπουργός της Κυβερνήσεως προς το ΣΥΡΙΖΑ, «είστε ανεύθυνοι, ότι μας κάνετε κριτική, αλλά δεν λέτε πού θα βρείτε τα λεφτά για να πληρώσετε τις συντάξεις». Εγώ θα κάνω μία άλλη ερώτηση: Πού πήγαν τα λεφτά των συντάξεων; Γιατί οι εργαζόμενοι πλήρωναν για τις συντάξεις τους ανελλιπώς. Τα ταμεία ήταν πλούσια. Πού πήγαν τα λεφτά των ταμείων; Τι έγινε με το Χρηματιστήριο το 1999 που παίχτηκαν στον τζόγο της Σοφοκλέους τα λεφτά των εργαζομένων; Τι έγινε με κάποια άλλα ομόλογα για να καλύψουμε τα άπλυτα της «LEHMAN BROTHERS» και των άλλων που αγόραζε τότε το ελληνικό κράτος; Γι’ αυτά υπάρχει απόδοση δικαιοσύνης; Υπάρχει καμμία ενέργεια; Όχι, δεν έχουμε λεφτά για τους συνταξιούχους. 
Είπε: «Λέτε εύκολα λόγια, αλλά δεν λέτε προτάσεις». Εμείς, ως Χρυσή Αυγή, λέμε ευθέως ότι ο ελληνικός λαός, για να βγει από αυτήν την κρίση, πρέπει να υποφέρει. Τουλάχιστον, όμως, εάν υποφέρει, να δει τον κόπο του. Με αυτό το σχέδιο του μνημονίου, του συνεχούς δανεισμού, οδηγούμεθα σε αδιέξοδο. Το είπα και την προηγούμενη φορά και δέχθηκα κριτική γι’ αυτό. Μακάρι να διαψευστούμε! Μακάρι να πέφτουμε έξω, να μην είναι έτσι τα πράγματα!
Ελέχθη ακόμη από μία Βουλευτή της Δημοκρατικής Αριστεράς, από την κ. Ρεπούση, ότι από το μόρφωμα της Χρυσής Αυγής δεν δέχεται μαθήματα πατριωτισμού. Δεν έχουμε τόσο μεγάλες φιλοδοξίες που αγγίζουν τα όρια του μεταφυσικού! Αυτό θα ήτο κυριολεκτικά ένα θαύμα, το οποίο δεν μπορούμε να επιτελέσουμε. Επομένως ας μην ανησυχεί, δεν έχουμε αυτήν την πρόθεση εις ουδεμία των περιπτώσεων.
Για να σώσουμε τη χώρα, φθάσαμε να ξεπουλάμε τα πάντα. Γιατί τα ξεπουλάμε και δεν τα εκμισθώνουμε; Συνέβαινε και σε άλλες εποχές. Ο Πάγκαλος, αν θυμάμαι καλά, ή κάποιοι άλλοι στο Μεσοπόλεμο είχαν εκχωρήσει το κρατικό λαχείο σε ιδιώτες. Να το ενοικιάσουμε, εν πάση περιπτώσει, προκειμένου να βρεθούν κάποια κεφάλαια.
Θα πω και κάτι που είπα σε μία τηλεοπτική εκπομπή. Γιατί να πουλήσουμε τον ΟΠΑΠ που είναι κερδοφόρος και να μην πουλήσουμε τις τηλεοπτικές συχνότητες που τις έχουμε δώσει τζάμπα για τριάντα χρόνια; Έχουν πληρώσει αυτοί οι κύριοι; Όχι μόνο δεν έχουν πληρώσει, αλλά χρωστούν εκατοντάδες εκατομμύρια ευρώ.
Κύριε Πρόεδρε, κυρίες και κύριοι Βουλευτές, ασφαλώς και η Χρυσή Αυγή καταδικάζει την τρομοκρατία και κάθε πράξη βίας. Αυτό εις ό,τι αφορά τη δολοφονική επίθεση που έγινε χθες, από την οποία από θαύμα δεν θρηνήσαμε θύματα, διότι όταν γίνονται βολές με πολεμικά όπλα, όπως είναι τα Καλάσνικοφ, και εξοστρακισμοί υπάρχουν και όπως ήταν σε κεντρικό σημείο των Αθηνών, αυτό θα μπορούσε να συμβεί. Όπως πολύ σωστά είπε ο κ. Λοβέρδος, αν δεν κάνω λάθος, καταδικάζουμε χωρίς «κόμμα», χωρίς «αλλά», χωρίς «όμως». Καταδικάζουμε τη βία και την τρομοκρατία.
Θα μπορούσα να πω, βέβαια, γιατί δεν καταδικάστηκαν άλλα και άλλα και άλλα. Όμως, τα λόγια μου θα ήταν γεμάτα «αλλά, όμως και κόμματα». Δεν τα λέω. Λέω ότι καταδικάζουμε την τρομοκρατία. Επίσης, το λέω αυτό, ευκαιρίας δοθείσης, διότι οργιάζουν στο βασίλειο της Δανιμαρκίας πολλές προβοκάτσιες, γιατί μπορεί αύριο με τα μπλουζάκια τα περίφημα, που λέτε, της Χρυσής Αυγής να πάει να κάνει κάποιος κάτι και να μας το χρεώσετε. Όχι, εμείς απ’ αυτήν εδώ την Αίθουσα καταδικάζουμε κάθε πράξη βίας και κάθε πράξη τρομοκρατίας.
Όπως γνωρίζετε, μέσα στο πλαίσιο της οικονομικής ανορθώσεως της χώρας, ίσως αποκατασταθεί η ουσία κάποιων λέξεων, η σημασία τους και το Πασαλιμάνι να ανήκει και πάλι σε πασά, να είναι Πασαλιμάνι κυριολεκτικά, όπως έχουμε διαβάσει. 
Αυτό το οποίο ξέρω πάντως είναι ότι η μαρίνα της Καλαμάτας σχεδιάζεται και έχει αποφασισθεί να πουληθεί σ’ έναν Τούρκο επιχειρηματία. Πριν εκαντόν ενενήντα ένα χρόνια ξεκίνησαν από τους Άγιους Ταξιάρχες της Αρεόπολης της Μάνης κάποιοι για την Καλαμάτα και ήταν η πρώτη ελληνική πόλη που ελευθέρωσαν. Λοιπόν, σ’ αυτήν την ελληνική πόλη τώρα, στο λιμάνι της, ιδιοκτήτης θα είναι κάποιος Φερίτ Σαχένκ και αυτό για να σώσουμε την πατρίδα.
Γι’ όλους αυτούς τους λόγους, λοιπόν, πιστεύω ότι το περίφημο πολυνομοσχέδιο, τις πράξεις νομοθετικού περιεχομένου, τις οποίες με τη διαδικασία του κατεπείγοντος ζητήσατε να ψηφιστούν, εμείς θα τις καταψηφίσουμε.
Επίσης, θέλω να πω ότι με δεδομένα τα τρία προηγούμενα μνημόνια, όλη αυτήν τη διαδικασία την θεωρώ περιττή, αλλά φαίνεται ότι δεν μας πιστεύουν ούτε οι ξένοι πως θα τηρήσουμε τόσο σκληρούς όρους και ζητούν συνεχώς και συνεχώς την ψήφο μας.
Εμείς, σ’ ό,τι αφορά τη Χρυσή Αυγή συνεχώς και συνεχώς θα λέμε «όχι»!
Σας ευχαριστώ.","ΝΙΚΟΛΑΟΣ ΜΙΧΑΛΟΛΙΑΚΟΣ",322
"27068"," Το λόγο έχει ο κ. Γλέζος.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27069"," Αγαπητέ Πρόεδρε, Βουλευτές και Βουλευτίνες του ελληνικού Κοινοβουλίου, σχετικά με το νομοσχέδιο θα ήθελα να πω ότι όσον αφορά την εισηγητική έκθεση που έχει κάνει η Επιστημονική Διεύθυνση της Βουλής, το νομοσχέδιο δεν πρέπει να περάσει και όσον αφορά την έκθεση που αφορά τους υπαλλήλους της Βουλής –σελίδα 7, σημεία 1, 2 και 3- και όσον αφορά τις διατάξεις που έχουν συμπεριληφθεί στο νομοσχέδιο που είναι στη σελίδα 5 και που η εισηγητική έκθεση της απορρίπτει.
Θα ήθελα ειδικά για το άρθρο που αφορά τον τομέα της αυτοδιοίκησης να πω ότι εδώ έχουμε σαφή -είχαμε και προηγούμενα, έχουμε και τώρα πάλι- παραβίαση του Συντάγματος. Το άρθρο 102 παράγραφος 2 του Συντάγματος αναφέρει ότι οι Οργανισμοί Αυτοδιοίκησης απολαμβάνουν διοικητικής και οικονομικής αυτοτέλειας. Εδώ καταργείται το Σύνταγμα, ναι ή όχι; Να, η κρατική βία και να και η βία η κυβερνητική με τις πενήντα έδρες που έχει –το λεγόμενο bonus- που δεν έχει την πλειοψηφία και έρχεται κατ’ επίφαση και καταργεί το Σύνταγμα. Είναι ολοφάνερο αυτό.
Όσον αφορά την παραχώρηση της εθνικής κυριαρχίας, …","ΜΑΝΩΛΗΣ ΓΛΕΖΟΣ",143
"27070"," Κύριε Πρόεδρε,..","ΠΑΡΙΣ ΚΟΥΚΟΥΛΟΠΟΥΛΟΣ",245
"27071"," Τι θέλεις, αγαπητέ Κουκουλόπουλε; Είδα ότι εξεγείρεσαι.","ΜΑΝΩΛΗΣ ΓΛΕΖΟΣ",143
"27072"," Έχετε την αγάπη μου και τον σεβασμό μου, κύριε Γλέζο.","ΠΑΡΙΣ ΚΟΥΚΟΥΛΟΠΟΥΛΟΣ",245
"27073"," Αγνοείς εσύ ο ίδιος ότι καταπατείται το Σύνταγμα; Καταπατείται το Σύνταγμα και το γνωρίζεις καλύτερα απ’ όλους τους άλλους εσύ που υπηρέτησες την αυτοδιοίκηση! Το γνωρίζεις πολύ καλά και το δέχεσαι και το υπογράφεις! Και αυτό είναι που μου κάνει εντύπωση, πώς δέχεσαι και το υπογράφεις! Το λέω, επειδή υπηρέτησες την αυτοδιοίκηση.","ΜΑΝΩΛΗΣ ΓΛΕΖΟΣ",143
"27074"," Είναι δυνατόν να έκανα κάτι τέτοιο προς εσάς;","ΠΑΡΙΣ ΚΟΥΚΟΥΛΟΠΟΥΛΟΣ",245
"27075"," Όσον αφορά το θέμα της εθνικής κυριαρχίας, θα ήθελα να φέρω ένα και μόνο παράδειγμα. Δέχτηκε, έτσι είτε αλλιώς, με βάση αυτή τη διαδικασία, τη δημιουργία, την υποταγή –αν θέλετε- στο ξεχωριστό νόμισμα. Δεν έχουμε δικαίωμα εμείς να εκδώσουμε δικό μας νόμισμα. Αυτή είναι η μόνη παραχώρηση στον τομέα της εθνικής κυριαρχίας. 
Όλα τα άλλα που έρχονται, δεν έχουν καμμία σχέση μ’ αυτό που παραχωρήσαμε. Εδώ σας θέλω. Τι απάντηση θα δώσετε εσείς όλοι, οι οποίοι δήθεν κόπτεστε για το θέμα της εθνικής κυριαρχίας. Εδώ είναι το πρόβλημα. Βέβαια, τι θα γινόταν αλλιώς; Είναι γνωστό: Πληθωρισμός που δεν θα μπορούσαμε καν να λογαριάσουμε. 
Θυμάμαι. Στο ημερολόγιο μου να γράφω ότι το αυγό την πρώτη μέρα της κατοχής έκανε 3 δραχμές. Ξέρετε πόσο έκανε την τελευταία μέρα της κατοχής; Έκανε 7 δισεκατομμύρια. Εσείς δεν τα έχετε ζήσει αυτά. Τα έχω ζήσει εγώ ο ίδιος και δεν μπορώ να μην τα αναφέρω. Αυτό θα κάνατε. Αν ήμασταν στη δραχμή, πληθωρισμό θα κάνατε. Το μόνο που υπάρχει παραχώρηση εθνικής κυριαρχίας είναι ότι δεν έχουμε το δικαίωμα να εκδώσουμε δικό μας νόμισμα. Αυτό και μόνο. Όλα τα άλλα είναι εκ του περισσού.
Έρχομαι τώρα στο βασικό θέμα που γεννήθηκε από το πρωί και που ήθελα οπωσδήποτε να απαντήσω, διότι γίνεται μια φοβερή παρανόηση. Θα ήθελα να με προσέξετε ιδιαιτέρως. Για όλους εσάς που ξιφουλκήσατε εναντίον των όσων είπα -δεν θα αναφερθώ στο τι έχω υποφέρει στη ζωή μου, το παραγράφω. Έρχομαι στο παρόν: Πού ήταν η Νέα Δημοκρατία όταν στον πρώτο ψεκασμό -διότι είχα και δεύτερο- ο τότε Υπουργός. Ο Πάγκαλος και δήλωσε ότι ο ψεκασμός έγινε εναντίον μου, διότι πήγα και χτύπησα το φρουρό του Αγνώστου Στρατιώτη; Δεν είδα καμμία ανακοίνωση της Νέας Δημοκρατία να με υπερασπίζεται. Τίποτα!
(Χειροκροτήματα)
Ο ίδιος, επειδή αυτά δεν τα αφήνω, σηκώθηκα και πήγα στην φρουρά του Αγνώστου Στρατιώτη και ζήτησα να μου φέρουν μπροστά μου τον στρατιώτη, τον οποίο χτύπησα. Ο Αξιωματικός Υπηρεσίας έμεινε κεχηνώς. Μα, εδώ το δήλωσε ο Υπουργός. Ειπώθηκε τότε ότι θα διαταχθεί ΕΔΕ. Πού είναι το πόρισμα της ΕΔΕ από τότε μέχρι τώρα; Μιλάω, επειδή ειπώθηκε να μην αναφέρομαι στα παλιά. Στα τωρινά αναφέρομαι τώρα. Πού είναι το πόρισμα της ΕΔΕ που να λέει τι έγινε ακριβώς εκεί τότε; Δεν υπάρχει πόρισμα της ΕΔΕ. 
Έχω μια σωρεία -και όποιος θέλει μπορώ να του την δείξω- επεμβάσεων στην κρατική τηλεόραση «να μη μιλήσει ο Γλέζος, να μην καλέσετε τον Γλέζο να μιλήσει ποτέ». Για τα ιστορικά, ναι, βεβαίως για τα ιστορικά να μιλήσει, να πει τι έγινε στο παρελθόν, αλλά για το παρόν, για το πολιτικό γίγνεσθαι ποτέ! Υπάρχει εντολή. «Εάν κληθεί, θα απολυθείς». Δεν είδα καμμία επέμβαση της Νέας Δημοκρατίας γι’ αυτά. 
Γι’ αυτόν το λόγο δεν μπορώ –το ομολογώ, δεν μπορώ- όταν ακούω συνέχεια για μια Αριστερά, η οποία σ’ όλη της τη ζωή κρίθηκε έτσι, αλλιώς, βασανίστηκε, ταλαιπωρήθηκε, έφτασε στο εκτελεστικό απόσπασμα και όσοι επέζησαν και επιζούμε από τότε λέμε ότι υπάρχουν και ορισμένα όρια. Υπάρχουν και ορισμένα όρια! Δεν μπορείτε να εγκαλείτε συνεχώς την Αριστερά σαν να είναι ένοχος. Μίλησα μια και καλή. Δεν μίλησα θεωρητικά, έμπρακτα το έχω αποδείξει.
Έχετε να παρουσιάσετε κάτι που να μην το συνοδεύει η άποψή μου, με έμπρακτη απόδειξη; Ένα στοιχείο μονάχα; Κανένα δεν έχετε. 
Συνεπώς, ποιο είναι το πρόβλημα; Σας δηλώνω ότι δεν θα το ανεχθώ από εδώ και πέρα. Δεν θα το ανεχθώ! Μια και καλή μίλησα για το πρόβλημα. Όμως, ποιο είναι το πρόβλημα; Φοβάστε ότι θα έρθει στην εξουσία ο ΣΥΡΙΖΑ και θέλετε να το αποτρέψτε. Δικαίωμα σας. 
Δικαιούστε να λέτε ψέματα ότι δεν έχουμε πρόγραμμα. Δικαιούστε ακόμα να λέτε ψέματα και να διαστρεβλώνετε το πρόγραμμά μας. Όμως, δεν δικαιούστε στα ηθικά θέματα να βάζετε χέρι, να το πω έτσι απλά. Δεν δικαιούστε να μας θεωρείτε συνεχώς ενόχους. Δεν είμαστε πια ένοχοι! Ένοχοι είστε εσείς για την κατάσταση στην Ελλάδα! Ένοχοι είστε εσείς για το τι υποφέρει ο ελληνικός λαός!
(Χειροκροτήματα από την πτέρυγα του ΣΥΡΙΖΑ-ΕΚΜ)
Δεν είναι ο ΣΥΡΙΖΑ ένοχος. Να ξεκαθαρίσουμε μια και καλή αυτά τα θέματα, για να μη δημιουργούνται προβλήματα. 
Ειδικά, θα ήθελα να πω στον Υπουργό Δημόσιας Τάξης -γιατί έμαθα ότι αναφέρθηκε στο πρόσωπό μου και τον ευχαριστώ για τα καλά του λόγια- ότι δεν είμαι στο απυρόβλητο. Δεν είμαι στο απυρόβλητο. Είμαι ένας Βουλευτής, όπως κι εσείς. Δεν δέχομαι σε καμμία απολύτως περίπτωση να εξαιρούμαι και δέχομαι την κριτική του καθενός, κριτική όμως η οποία θα βασίζεται σε επιχειρήματα, ούτε σε διαστρεβλώσεις ούτε σε θέματα που άπτονται του ηθικού μέρους ούτε φυσικά και όλων των άλλων προβλημάτων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αγαπητέ Πρόεδρε, δεν είχα δει ότι έχω ξεπεράσει το χρόνο. Έπρεπε να με διακόψετε. Ζητώ συγγνώμη, δεν με ειδοποίησε ο Πρόεδρος και μου διέφυγε. Θα πω ένα μονάχα. Μη βιάζεστε για το τι είπε ο Αλέξης Τσίπρας με το Σόιμπλε. Θα το μάθετε γρήγορα. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"27076"," Ευχαριστώ, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27077"," Κύριε Πρόεδρε, μπορώ να έχω το λόγο;","ΜΑΥΡΟΥΔΗΣ ΒΟΡΙΔΗΣ",69
"27078"," Ο κ. Βορίδης έχει το λόγο για ένα λεπτό.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27079"," Άκουσα την παρέμβαση του κ. Γλέζου. Διαβάζω από τα Πρακτικά την παρέμβαση που έκανε ο κ. Γλέζος το πρωί: «Θέλω όμως να εξετάσει η Νέα Δημοκρατία το γεγονός μήπως κάποιος ωφελείται –και ποιος ωφελείται- από αυτά τα γεγονότα. Οπωσδήποτε, δεν ωφελείται η Αριστερά. Κάποιος άλλος ωφελείται. Μήπως αυτή η ενέργεια προέρχεται από παρακρατικές οργανώσεις φίλιες προς τη Νέα Δημοκρατία»;","ΜΑΥΡΟΥΔΗΣ ΒΟΡΙΔΗΣ",69
"27080"," Δεν σημαίνει ταύτιση.","ΜΑΝΩΛΗΣ ΓΛΕΖΟΣ",143
"27081"," Μου επιτρέπετε να κάνω την ερώτηση που θέλω να σας κάνω, γιατί είναι εύκολη και γρήγορη;
Κατά τη γνώμη μου, λοιπόν, επειδή εγώ δεν κάνω ιστορικού τύπου συζητήσεις, θεωρώ ότι έχουμε μεγάλα θέματα να λύσουμε τώρα, στο παρόν, άμεσα. 
Ο κ. Γλέζος από εδώ προκύπτει ότι δέχεται πως υπάρχουν παρακρατικές οργανώσεις φίλιες προς τη Νέα Δημοκρατία. Αυτή είναι η τοποθέτησή του. Αν θέλει να την ανασκευάσει, δικαίωμά του. Το ερώτημα είναι λοιπόν: Ο ΣΥΡΙΖΑ πιστεύει ότι υπάρχουν παρακρατικές οργανώσεις φίλιες προς της Νέα Δημοκρατία; Αυτό είναι το ερώτημα.","ΜΑΥΡΟΥΔΗΣ ΒΟΡΙΔΗΣ",69
"27082"," Κύριε Πρόεδρε, παρακαλώ θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"27083"," Ορίστε, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27084"," Ο κ. Βορίδης επιμένει να παίζει επικίνδυνα παιχνίδια και να οδηγείται σε επικίνδυνους και ολισθηρούς δρόμους. 
Κύριε Βορίδη, αν εσείς θέλετε να πάτε το ρολόι της Ελλάδας σαράντα, πενήντα, εξήντα, εβδομήντα χρόνια πίσω, να ξέρετε ότι δεν θα πάει αυτό το ρολόι εκεί που θέλετε εσείς.","ΠΑΝΑΓΙΩΤΗΣ ΛΑΦΑΖΑΝΗΣ",279
"27085"," Εγώ μιλώ για παρακρατικούς;","ΜΑΥΡΟΥΔΗΣ ΒΟΡΙΔΗΣ",69
"27086"," Ξεχάστε το αυτό το πράγμα. Να το ξεχάσατε αυτό. Εδώ υπάρχει μία δημοκρατική, αριστερή, ανατρεπτική παράταξη, η οποία έχει πρόγραμμα, έχει εναλλακτική λύση, έχει προοπτική σ’ αυτή τη χώρα, έχει ιστορία, έχει παρόν, έχει και μέλλον.","ΠΑΝΑΓΙΩΤΗΣ ΛΑΦΑΖΑΝΗΣ",279
"27087"," Δεν μου απαντάτε.","ΜΑΥΡΟΥΔΗΣ ΒΟΡΙΔΗΣ",69
"27088"," Εσείς δεν απαντάτε σ’ αυτά τα πράγματα. Να ακούτε κιόλας, να μη διακόπτετε. Να ακούτε. Εσείς δεν απαντάτε κι ερμηνεύετε τα πάντα έτσι όπως νομίζετε, προκειμένου να βγάλετε τα προκατασκευασμένα συμπεράσματά σας. Σας τα χαρίζουμε. 
Εμείς θα συνεχίσουμε την πορεία, θα σας ανατρέψουμε και θα ανοίξει μία καινούργια προοδευτική προοπτική για τη χώρα, διότι οδηγείτε τα πράγματα σε αδιέξοδο και θέλετε να αξιοποιήσετε πράξεις άθλιας, τυφλής βίας για να ενοχοποιήσετε την Αριστερά. Το έχουν ξανακάνει κι άλλες φορές σ’ αυτόν τον τόπο και το πλήρωσε πανάκριβα ο ελληνικός λαός. Δεν θα σας επιτρέψει να το ξαναπληρώσει. Να το έχετε υπ’ όψιν σας αυτό. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"27089"," Ευχαριστούμε, κύριε Λαφαζάνη.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27090"," Κύριε Πρόεδρε, παρακαλώ θα ήθελα το λόγο.","ΧΡΗΣΤΟΣ ΣΤΑΪΚΟΥΡΑΣ",476
"27091"," Ορίστε, κύριε Υπουργέ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27092"," Κυρίες και κύριοι συνάδελφοι, η Κυβέρνηση προσπάθησε να εξαντλήσει όλα τα περιθώρια αλλαγών που υπάρχουν στο σχέδιο νόμου, λαμβάνοντας υπ’ όψιν και τις προτάσεις των κομμάτων, όπως διατυπώθηκαν και σήμερα, που στηρίζουν την Κυβέρνηση εθνικής ευθύνης. Στην κατεύθυνση αυτή αποσύρει διατάξεις, οι οποίες δεν αποτελούν προαπαιτούμενες δράσεις για την εκταμίευσης της δόσης του δανείου, αν και είναι επείγουσες. 
Αυτές που αφαιρούνται –και σε καμμία δεν είναι επισπεύδον το Υπουργείο Οικονομικών- θα εισαχθούν στο επόμενο νομοσχέδιο. Στην πράξη, δηλαδή, υλοποιούμε τις δεσμεύσεις μας και λαμβάνουμε υπ’ όψιν τις παρατηρήσεις που διατυπώθηκαν και τα αποτελέσματα των διαβουλεύσεων μεταξύ των κομμάτων που συνιστούν την Κυβέρνηση εθνικής ευθύνης. 
Οι προσθήκες-αναδιατυπώσεις, ουσιαστικά οι καταργήσεις που κάνουμε, είναι οι εξής: 
Καταργείται το άρθρο 23. Είναι ο Οργανισμός Βιομηχανικής Ιδιοκτησίας, ο τρόπος κατάθεσης αιτήσεων δηλαδή και η μεταφορά εποπτείας στο γραφείο βιομηχανίας. 
Καταργείται το άρθρο 42, που είναι η κατάργηση μεταβατικών οδών πρωτοδικείων. 
Καταργείται το άρθρο 47 που είναι η ενσωμάτωση των διατάξεων οδηγίας 2010/45.
Καταργείται το άρθρο 49 που είναι το Πολεοδομικό Γραφείο ΕΟΤ. 
Έχει ήδη αποσυρθεί το άρθρο 48 που είναι η τροποποίηση των διατάξεων του ν.2523/97 για ποινές παράβασης που θα ενταχθούν όλες στο ποινολόγιο. 
Γίνεται μία νομοτεχνική αλλαγή στην παράγραφο 8 του άρθρου 33 και οι λέξεις «πρώτο εδάφιο» αντικαθίστανται από τις λέξεις «πρώτο ημιεδάφιο».
Τέλος στην παράγραφο 3 του άρθρου 34 του σχεδίου νόμου που αφορά την προθεσμία για τη ρύθμιση θεμάτων αυθαιρέτων, η ημερομηνία από «31/01», αντικαθίσταται από την ημερομηνία «31/05».
Το καταθέτω στα Πρακτικά. 
(Στο σημείο αυτό ο Αναπληρωτής Υπουργός Οικονομικών κ. Χρήστος Σταϊκούρας καταθέτει για τα Πρακτικά τις προαναφερθείσες προσθήκες-αναδιατυπώσεις, οι οποίες έχουν ως εξής: 
(να καταχωρισθεί η σελ. 387)","ΧΡΗΣΤΟΣ ΣΤΑΪΚΟΥΡΑΣ",476
"27093"," Κύριε Πρόεδρε, παρακαλώ θα ήθελα το λόγο.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"27094"," Σε τι αφορά η παρέμβασή σας, κύριε συνάδελφε;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27095"," Στις τροπολογίες που έκανε ο κύριος Υπουργός.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"27096"," Ο Υπουργός αυτήν τη στιγμή έκανε παρέμβαση -προσέξτε- διορθωτική. 
Ορίστε, έχετε το λόγο για ένα λεπτό.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27097"," Από τη στιγμή που ήρθαν όλα με τέτοιον επείγοντα τρόπο, κύριε Υπουργέ, αφαιρέσατε μερικές «ψείρες» μέσα από αυτό το πολυδαίδαλο πολυνομοσχέδιο, λέγοντας ότι θα τα φέρετε εν καιρώ σε άλλα νομοθετήματα. 
Βλέπετε, λοιπόν, πόσο εξαπατάτε τον ελληνικό λαό με το να του λέτε το επείγον του χαρακτήρα για να περάσουν όπως-όπως όλα αυτά σήμερα, «σκούπα», την ώρα που θα μπορούσαμε, όπως σας είπα και στην πρωτολογία μου, να τα κουβεντιάσουμε μέσα στη Βουλή θεσμικά, δημοκρατικά κι όχι «άρπα-κόλλα»; 
Ευχαριστώ, κύριε Πρόεδρε.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"27098"," Ο κ. Κουκουλόπουλος έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27099"," Ευχαριστώ, κύριε Πρόεδρε.
Πόσο καλύτερα θα ήταν τα πράγματα, αγαπητέ κύριε Κουΐκ, αν αποφεύγαμε εκφράσεις περί εξαπάτησης χωρίς αιτιολόγηση; 
Κυρίες και κύριοι συνάδελφοι, είμαστε σε μία νέα αφετηρία. Πιστεύω ότι όλοι μας έχουμε επίγνωση ότι σ’ αυτήν τη νέα αφετηρία βρισκόμαστε για πολλούς λόγους. Συνέβαλαν πολλοί γι’ αυτήν την εξέλιξη και πάνω απ’ όλα όμως ο ελληνικός λαός με τις –κατά κυριολεξία- πρωτοφανείς, χωρίς προηγούμενο δηλαδή, θυσίες που έχει υποστεί. 
Γι’ αυτό ένα χρέος και μόνο έχουμε, στην αλήθεια και μόνο στην αλήθεια. Είχα καταθέσει, μιλώντας για το φορολογικό, πέντε δικές μας αλήθειες και θεωρώ επιβεβλημένο να τις επαναλάβω. Καλό είναι να θυμόμαστε και να γνωρίζουμε όλοι τα εξής: 
Πρώτον, υλοποιούμε ένα πρόγραμμα που θεμελιώθηκε το Φεβρουάριο του 2012 και έχει ονοματεπώνυμο και μάλιστα απέχουμε αισθητά από το κεκτημένο του Φεβρουαρίου. Οι διπλές εκλογές και άλλες αβελτηρίες είχαν κόστος. Δεν ήταν ανέξοδες.
Δεύτερον, όσοι με αβάσταχτη ελαφρότητα καλλιέργησαν μύθους περί ισοδύναμων μέτρων και άλλων δρόμων, δυστυχώς έχουν διαψευστεί. Η υφή του ελληνικού προβλήματος και οι συγκεκριμένοι συσχετισμοί στην Ευρώπη δεν χωρούσαν δυστυχώς άλλες επιλογές. 
Τρίτον, η Ευρώπη πρέπει να αλλάξει ρότα. Πρέπει κατεπειγόντως να απαλλαγεί από τους νεοφιλελεύθερους μύθους και τις λογικές βέβαια των τραπεζών που κυριαρχούν εδώ και είκοσι χρόνια. Όσοι εμφορούμαστε από αυτήν την αντίληψη, παλεύουμε να οικοδομήσουμε συμμαχίες μέσα στην Ευρώπη και δεν αναζητούμε αυτές τις συμμαχίες σε άλλες Ηπείρους.
Τέταρτον, η Ευρώπη πρέπει να αλλάξει, αλλά και η Ελλάδα πρέπει να αλλάξει. Απαιτούνται βαθιές τομές και ρήξεις με κατεστημένες νοοτροπίες και πρακτικές και συμφέροντα προκειμένου να ανοίξει ο δρόμος που οδηγεί στην εθνική μας ολοκλήρωση μέσα στην Ευρώπη, να γίνουμε μία κανονική χώρα. Αυτό είναι το διακύβευμα για την Ελλάδα. 
Τέλος, κρατάμε όλοι εμείς σε αυτή την Αίθουσα ως αντιπρόσωποι του ελληνικού λαού στα χέρια μας μία ελπίδα, μια ελπίδα για το μέλλον και νομίζω ότι είναι καθαρό τι πρέπει να κάνουμε. Είναι μία πρόκληση για όλο το πολιτικό σύστημα της χώρας που πρώτα αυτό πρέπει να αλλάξει. 
Όσοι το τελευταίο διάστημα, λοιπόν, έκαναν λογαριασμούς με αφετηρία και βάση την περαιτέρω συρρίκνωση του ΠΑΣΟΚ, ας το ξανασκεφτούν και ας κάνουν ξανά τους λογαριασμούς τους. Το πάρτι της διανομής των ιματίων του ΠΑΣΟΚ, έλαβε τέλος. Είμαστε εδώ με απόλυτη επίγνωση της θέσης και του ρόλου μας, των αναγκών και των προτεραιοτήτων, των ευθυνών και του χρέους μας.
Με αυτήν την οπτική τοποθετούμε σύντομα στα δύο ζητήματα που αφορούν το ένα το νομοσχέδιο που συζητάμε και το άλλο που έχει προκύψει από το πρωί και έχει μονοπωλήσει περίπου τη συζήτηση σήμερα. 
Δεν υπάρχει, κυρίες και κύριοι συνάδελφοι, ζήτημα με το κατεπείγον του νομοσχεδίου, γιατί το κατεπείγον του νομοσχεδίου σχετίζεται με την ομαλή εξέλιξη του προγράμματος -για το οποίο ενδεικτικά μίλησα και εγώ και πολλοί άλλοι συνάδελφοι βέβαια- και πισωγυρίσματα δεν χωράνε. Η αμφιταλάντευση είναι ισοδύναμη με εθνική αμεριμνησία και δεν έχουμε τέτοιο δικαίωμα κανένας και καμμία σε αυτήν την Αίθουσα.
Αυτό εξάλλου ζητάνε πολύ καθαρά και δυνατά όλοι οι πολίτες από όλους μας όταν εκφράζουν σε εμάς την αγωνία τους, αλλά και την προσδοκία τους να βγούμε μία ώρα αρχύτερα από την κρίση.
Δύο ζητήματα υπάρχουν με το νομοσχέδιο. Το ένα το έθεσε πολύ καθαρά ο Πρόεδρος του ΠΑΣΟΚ, και απαντήθηκε προ ολίγων λεπτών από τον αρμόδιο Υπουργό, την απόσυρση συγκεκριμένων διατάξεων. Δεν έχουν όλα κατεπείγοντα χαρακτήρα και δεν μπορούσε και δεν έπρεπε να γίνει κατάχρηση. 
Υπάρχουν και κάποιες διατάξεις –και παρακαλώ, κύριε Υπουργέ, την προσοχή σας, θα τις δώσω και γραπτά- που πιστεύω ότι έστω και την τελευταία στιγμή μπορεί να υπάρξουν βελτιώσεις. Τις λέω στα γρήγορα.
Πρώτον, στο άρθρο 14 πρέπει οπωσδήποτε να αλλάξει, να εναρμονιστεί με γνωμοδότηση του Νομικού Συμβουλίου του Κράτους το καθεστώς με το οποίο τίθενται σε διαθεσιμότητα οι δημόσιοι υπάλληλοι. Είναι ακραία η έκφραση που υπάρχει. Υπάρχει γνωμοδότηση –το ξαναλέω- του Νομικού Συμβουλίου και έχουμε ολόκληρη τη διάταξη και θα την καταθέσουμε.
Δεύτερον, στο άρθρο 31 κακώς διαχωρίζονται τα φροντιστήρια ανάλογα με το μέγεθός τους. Θα καταθέσω και εδώ την πρόταση τροπολογίας.
Τέλος, έγινε νομίζω από τον κ. Στρατούλη αναφορά, την επαναλαμβάνω και εγώ και αφορά το εφάπαξ και την αποφυγή περικοπών άνω του 35%. Εδώ υπάρχει και ηθικό ζήτημα και ζήτημα κοινοβουλευτικής τάξης, γιατί ψηφίσαμε μία διάταξη στις 7 Νοεμβρίου και με την πράξη νομοθετικού περιεχομένου που κυρώνεται σήμερα, αναιρείται λίγες μέρες μετά αυτό που ψηφίσαμε στις 7 Νοεμβρίου. Δεν γίνονται αυτά τα πράγματα! Θα καταθέσουμε, λοιπόν, κύριε Υπουργέ, και αυτήν την τροπολογία και παρακαλούμε μέχρι το τέλος της ψηφοφορίας να εξεταστεί.
Ολοκληρώνω, κύριε Πρόεδρε, με το δεύτερο ζήτημα που αφορά τους θεσμούς. Ξεκινάω από το νομοσχέδιο. Υπάρχει ζήτημα λειτουργίας της Κυβέρνησης που αναδεικνύεται μέσα από τις επτά πράξεις νομοθετικού περιεχομένου, γιατί δεν είχαν όλες άμεση συσχέτιση με την ομαλή εξέλιξη του προγράμματος. 
Δεν είναι αποδεκτό θέματα ρουτίνας να ρυθμίζονται με πράξεις νομοθετικού περιεχομένου, ούτε βέβαια είναι αποδεκτό το Υπουργικό Συμβούλιο να μη συνεδριάζει, να υπογράφει αυτές τις πράξεις διά περιφοράς, ούτε βέβαια είναι αποδεκτό η Βουλή να έρχεται εκ των υστέρων να επικυρώνει με την ψήφο της πράξεις νομοθετικού περιεχομένου, που είναι μία ακραία μορφή νομοθετικής πρωτοβουλίας αφού αυτές έχουν ήδη παραγάγει αποτελέσματα. Πρέπει να μπει τέλος σε αυτήν την πρακτική.
Το κύρος των θεσμών είναι θεμελιώδης προϋπόθεση για να βγούμε μία ώρα αρχύτερα από την κρίση. Μόνο που το κύρος των θεσμών μας αφορά όλους και όχι μόνο την Κυβέρνηση και όσους την στηρίζουν.
Και έτσι έρχομαι στη δεύτερη πλευρά του ζητήματος των θεσμών που έχει σχέση με το ζήτημα που προέκυψε από το πρωί, τους πυροβολισμούς που φυσικά καταδικάζουμε –πιστεύω- όλοι με τον πιο απόλυτο τρόπο. Άκουσα με πολλή προσοχή ως όφειλα όλους τους ομιλητές και κυρίως βέβαια τον τελευταίο ομιλητή κ. Μανώλη Γλέζο. 
Αγαπητέ Μανώλη, λέγαμε –και εγώ τον εαυτό μου εκεί τον συμπεριλαμβάνω- και πολλές φορές ψάχναμε να βρούμε σε άλλες πλευρές αιτίες, αφορμές και τη ρίζα τέτοιων χτυπημάτων για δύο πολύ απλούς λόγους. Υπήρχε επί σειρά ετών –και μιλάω για τα χρόνια της στρατηγικής της έντασης, όταν η χώρα και η κοινωνία ήταν σε κατάσταση πολιορκίας, ξέρεις πολύ καλύτερα από εμένα για ποια χρόνια μιλάω- σωρεία αποδείξεων για παρακρατικές οργανώσεις και, δεύτερον, βέβαια υπήρχε ένα κράτος που μαζί με το παρακράτος φόρτωνε μονίμως αυτές τις πράξεις του σε μία συγκεκριμένη πλευρά.
Υπάρχει κανένα στοιχείο ότι κάτι τέτοιο συμβαίνει σήμερα; Εάν υπάρχει, ας προσκομιστεί. Διαφορετικά, μπαίνει τεράστιο ζήτημα. Δεν μπορούμε να δημιουργούμε τέτοια εικόνα και τέτοιες εντυπώσεις για τη λειτουργία των θεσμών και της δημοκρατίας, να μιλάμε για παρακρατικές οργανώσεις έτσι χωρίς κανένα επιχείρημα αλλά για δημιουργία εντυπώσεων.
Πιστεύω ότι δεν είναι δυνατόν η Αριστερά να επαναλάβει για δεύτερη φορά το ίδιο λάθος και να διαβάζει λάθος κοινωνικά γεγονότα. Διέπραξε ένα λάθος στην πλατεία Συντάγματος στο κάτω μέρος και κάποιοι άλλοι έσπειραν και θέρισαν στο πάνω μέρος της πλατείας. Μην κάνετε το ίδιο λάθος. Είναι –πιστεύω, ταπεινή μου γνώμη- απλό αυτό που συμβαίνει.
 Έχουν περιοριστεί οι κοινωνικές αντιδράσεις, οι προπηλακισμοί και οι εκφράσεις αγανάκτησης και πληθαίνουν μέρα τη μέρα τρομοκρατικού χαρακτήρα ενέργειες. Μέσα από την απόγνωση πραγματικά που νιώθουν οι Έλληνες και ιδιαίτερα νέοι, κάποιοι βρίσκουν ευκαιρία να στρατολογήσουν. Πρέπει δυναμικά σαν ένας άνθρωπος με ένα σώμα, με μία φωνή να απομονώσουμε αυτές τις ενέργειες για να περιορίσουμε το περιθώριο στρατολόγησης σε τρομοκρατία. Θα βρεθούμε πολύ γρήγορα, εάν δεν το κάνουμε αυτό όλοι μαζί με συνέπεια, σταθερότητα και δυναμισμό, μπροστά σε μία νέα γενιά τρομοκρατίας και πραγματικά τότε τα πράγματα θα είναι πολύ δύσκολα. 
Πρέπει να τελειώνουμε με αυτήν την κατάσταση και αυτό το μήνυμα πρέπει να το δώσουμε όλοι μαζί. Είναι μία προϋπόθεση για να βγούμε, όσο και αν έχουμε διαφορετικές οπτικές, μια ώρα νωρίτερα από την κρίση. Αν μη τι άλλο το χρωστάμε όλοι μας στους Έλληνες πολίτες και στην ιστορία αυτού του τόπου και στη δημοκρατία που αυτός γέννησε.
(Χειροκροτήματα από την πτέρυγα του ΠΑΣΟΚ)","ΠΑΡΙΣ ΚΟΥΚΟΥΛΟΠΟΥΛΟΣ",245
"27100"," Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής τριάντα πέντε φοιτητές και φοιτήτριες και μία συνοδός καθηγήτρια από το Ελληνικό Ανοικτό Πανεπιστήμιο.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κύριοι συνάδελφοι, έχουν προβληθεί αντιρρήσεις συνταγματικότητας και ζητείται να αποφανθεί η Βουλή. Θα εφαρμόσω, λοιπόν, την παράγραφο 2 του άρθρου 100 του Κανονισμού της Βουλής. Έχουν δικαίωμα να μιλήσουν ο κ. Χαϊκάλης και η κ. Κωνσταντοπούλου. 
Το λόγο έχει ο κ. Χαϊκάλης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27101"," Ευχαριστώ πολύ, κύριε Πρόεδρε.
Κύριε Πρόεδρε, κυρίες και κύριοι συνάδελφοι, υποβάλλουμε σύμφωνα με το άρθρο 100 του Κανονισμού της Βουλής ένσταση αντισυνταγματικότητας κατά του άρθρου 53 του σχεδίου νόμου για τους κάτωθι νόμιμους, βάσιμους και αληθινούς λόγους:
Η κύρωση του ως άνω άρθρου καταλύει το δημοκρατικό πολίτευμα της χώρας και προσβάλλει ευθέως θεμελιώδεις αρχές του Συντάγματος. Σύμφωνα με το Ελληνικό Δίκαιο, η κατάσχεση πραγμάτων εκτός συναλλαγής, στα οποία περιλαμβάνονται κοινά σε όλους πράγματα, όπως για παράδειγμα η θάλασσα, κοινόχρηστα πράγματα, όπως για παράδειγμα νερά με αέναη ροή, πλατείες, λιμάνια, μεγάλες λίμνες και πράγματα που εξυπηρετούν δημόσιους σκοπούς, όπως νοσοκομεία, κ.λπ., απαγορεύεται σε κάθε περίπτωση.
Επιπλέον, σύμφωνα με το δημόσιο Διεθνές Δίκαιο, η ασυλία λόγω εθνικής κυριαρχίας περιλαμβάνει τη δικαιοδοτική ασυλία, η οποία εμποδίζει τα εθνικά δικαστήρια να εκδικάσουν αγωγή εναντίον αλλοδαπού δημοσίου και την ασυλία αναγκαστικής εκτελέσεως.
Σύμφωνα με το ως άνω προσβαλλόμενο άρθρο, καταργείται πλήρως η ασυλία του ελληνικού κράτους και έτσι πλέον καθίσταται δυνατή η κατάσχεση των μέχρι σήμερα ακατάσχετων αντικειμένων της δημόσιας περιουσίας, δηλαδή όσων προστατεύονται από το Σύνταγμα της χώρας, με αποτέλεσμα το ελληνικό κράτος να στερείται τα υλικά μέσα που καθιστούν πρακτικά εφικτή την άσκηση της κυριαρχίας του.
Η παράγραφος 4 του άρθρου 1 της πράξης νομοθετικού περιεχομένου που κυρώνεται με το άρθρο 53 του σχεδίου νόμου, αναφέρει ειδικώς ότι η ισχύς των συμβάσεων τροποποίησης των παραγράφων 1 και 2 αρχίζει από την ημέρα υπογραφής τους από όλα τα συμβαλλόμενα μέρη, ενώ με μέριμνα του Υπουργού Οικονομικών οι συμβάσεις αυτών των παραγράφων μετά την υπογραφή τους διαβιβάζονται στη Βουλή για ενημέρωση.
Η ως άνω διάταξη παραβιάζει ευθέως το άρθρο 36, παράγραφος 2, του Συντάγματος, σύμφωνα με το οποίο συνθήκες που περιέχουν παραχωρήσεις και επιβαρύνουν ατομικά τους Έλληνες πολίτες δεν ισχύουν χωρίς τυπικό νόμο που να τις κυρώνει. Συνεπώς με τη διάταξη αυτήν καταστρατηγείται ευθέως το Σύνταγμα, καθόσον η διεθνής σύμβαση, για να εφαρμοστεί στην ελληνική έννομη τάξη, πρέπει πρώτα να κυρωθεί με τυπικό νόμο, κάτι που δεν γίνεται στην προκείμενη περίπτωση.
Τρίτον, σύμφωνα με το άρθρο 28, παράγραφος 2, του Συντάγματος, δύνανται να αναγνωριστούν με συνθήκη ή συμφωνία σε όργανα διεθνών οργανισμών αρμοδιότητες που προβλέπονται από το Σύνταγμα, πλην όμως για την ψήφιση του νόμου που θα κυρώνει αυτήν τη συνθήκη ή συμφωνία απαιτούνται εκατόν ογδόντα (180) ψήφοι Βουλευτών. 
Συνεπώς, αν η εν λόγω πράξη νομοθετικού περιεχομένου ψηφιστεί με αριθμό κατώτερο του αριθμού των εκατόν ογδόντα (180) Βουλευτών, ευθέως παραβιάζεται και καταστρατηγείται η ως άνω συνταγματική διάταξη και φυσικά η τυχόν ψηφισθείσα πράξη θα είναι παντελώς άκυρη ως αντισυνταγματική.
Κατόπιν όλων αυτών θεωρούμε το άρθρο 53 του υπό ψήφιση σχεδίου νόμου πλήρως αντισυνταγματικό και για το λόγο αυτό θέτουμε ταυτόχρονα και αίτημα ονομαστικής ψηφοφορίας επ’ αυτού.
Επίσης, το συνταξιοδοτικό των υπαλλήλων της Βουλής έχει διαπιστωθεί ως αντισυνταγματικό από την Επιστημονική Επιτροπή της Βουλής, αλλά δεν το κάνουμε θέμα. Θα το κάνετε εσείς και περιμένουμε να πάρουμε μία απάντηση.
(Χειροκροτήματα από την πτέρυγα των Ανεξαρτήτων Ελλήνων)","ΠΑΥΛΟΣ ΧΑΪΚΑΛΗΣ",533
"27102"," Η κ. Κωνσταντοπούλου έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27103"," Κύριε Πρόεδρε, ξεκινώ την ένσταση του ΣΥΡΙΖΑ-Ενωτικού Κοινωνικού Μετώπου υπενθυμίζοντας αυτό που είναι υποχρέωση όλων μας. Είναι το άρθρο 120 του Συντάγματος. Ο σεβασμός στο Σύνταγμα και τους νόμους που συμφωνούν μ’ αυτό και η αφοσίωση στην πατρίδα και τη δημοκρατία αποτελούν θεμελιώδη υποχρέωση όλων των Ελλήνων. Η τήρηση του Συντάγματος επαφίεται στον πατριωτισμό των Ελλήνων που δικαιούνται και υποχρεούνται να αντιστέκονται με κάθε μέσο εναντίον οποιουδήποτε επιχειρεί να το καταλύσει με τη βία.
Αυτή η ακροτελεύτια διάταξη του Συντάγματος εκφράζει απόλυτα το ΣΥΡΙΖΑ-Ενωτικό Κοινωνικό Μέτωπο, στις τάξεις και στις γραμμές του οποίου είναι άνθρωποι που αγωνίστηκαν, όταν το άρθρο 120 ήταν το άρθρο 114, το «1-1-4».
(Χειροκροτήματα από την πτέρυγα του ΣΥΡΙΖΑ-ΕΚΜ)
Επομένως επιστρέφονται ως απαράδεκτα όλα όσα ειπώθηκαν για να λασπολογήσετε εναντίον του ΣΥΡΙΖΑ! 
Και, κύριοι Βουλευτές, σας λέω το εξής: Μ’ αυτόν τον τρόπο νομοθέτησης που έχει εγκαθιδρύσει η Κυβέρνηση και στον οποίο συναινείτε οι Βουλευτές των τριών κομμάτων που τη στηρίζετε καταλύετε τη δημοκρατική λειτουργία του πολιτεύματος, καταλύετε την κοινοβουλευτική λειτουργία του πολιτεύματος!
Το άρθρο 1 εγκαθιδρύει τον κοινοβουλευτισμό και το άρθρο 26 ορίζει ότι η νομοθετική λειτουργία ασκείται από τη Βουλή. Το άρθρο 44 καθορίζει έκτακτες μόνο περιπτώσεις εξαιρετικά επείγουσας και απρόβλεπτης ανάγκης…
(Θόρυβος-Διαμαρτυρίες)","ΖΩΗ ΚΩΝΣΤΑΝΤΟΠΟΥΛΟΥ",272
"27104"," Κύριοι συνάδελφοι, αφήστε την κ. Κωνσταντοπούλου να μιλήσει.
Κύριε Υπουργέ, σας παρακαλώ!
Συνεχίστε, κυρία Κωνσταντοπούλου, απευθυνόμενη στο Προεδρείο, σας παρακαλώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27105"," Παρακαλώ, κύριε Πρόεδρε, να ληφθεί υπ’ όψιν ο χρόνος της διακοπής.
(Θόρυβος)
Ξέρετε, εμείς δεν μπορούμε να γελάμε, όταν καταλύεται η δημοκρατία! Για κάποιους είναι αστείο!","ΖΩΗ ΚΩΝΣΤΑΝΤΟΠΟΥΛΟΥ",272
"27106"," Κύριοι συνάδελφοι, σας παρακαλώ πάρα πολύ!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27107"," Εγώ δεν μπορώ να γελάω, όταν καταλύεται η δημοκρατία! Κι αυτοί οι οποίοι γελούν θα δουν κάποια στιγμή την επαναπροβολή αυτής της στιγμής που μιλούσαμε για την κατάλυση της κοινοβουλευτικής λειτουργίας κι εσείς γελούσατε!
Κύριε Πρόεδρε, το άρθρο 44 του Συντάγματος ορίζει εξαιρετικές περιπτώσεις εξαιρετικά επείγουσας και απρόβλεπτης ανάγκης, στις οποίες παρέχεται η δυνατότητα να μη νομοθετεί η Βουλή, αλλά το Υπουργικό Συμβούλιο και ο Πρόεδρος της Δημοκρατίας. 
Αυτή η Κυβέρνηση έχει κάνει κατάχρηση αυτής της δυνατότητας. Έχει εισαγάγει δεκαπέντε πράξεις νομοθετικού περιεχομένου από συγκροτήσεώς της, έξι από τις οποίες εισάγονται σήμερα με τη μορφή είτε αυτοτελώς της πράξης είτε κύρωσης ως αυτοτελές δήθεν νομοθέτημα. Ότι δεν ήταν κατεπείγουσες, αυτό αποδείχθηκε. Οι τρεις απ’ αυτές -12-11-2012, 18-11-.2012, 19-11-2012- δεν υπεβλήθησαν καν στη Βουλή εμπρόθεσμα, δηλαδή μέσα σε σαράντα μέρες, ενώ λειτουργούσε η Βουλή! Αυτό καταδεικνύει ότι δεν ήταν κατεπείγουσες! Αυτό καταδεικνύει ότι υπήρχε η πρόθεση παράκαμψης του Κοινοβουλίου!
Οι υπόλοιπες απ’ αυτές είναι στις 5-12-2012, στις 7-12-2012, στις 12-12-2012, κύριοι της Κυβέρνησης! Γιατί τις φέρατε Παρασκευή βράδυ στην Επιτροπή Οικονομικών Υποθέσεων, να συνεδριάσει το Σάββατο και εμείς να ψηφίσουμε, πάλι αδιάβαστοι, τριακόσιες σελίδες τη Δευτέρα, με τη διαδικασία του κατεπείγοντος; 
Επίσης, οι πράξεις νομοθετικού περιεχομένου περιλαμβάνουν αρμοδιότητες δέκα Υπουργείων, δηλαδή Οικονομικών, Εσωτερικών, Διοικητικής Μεταρρύθμισης, Ανάπτυξης, Παιδείας, Περιβάλλοντος, Εργασίας, Υγείας, Δικαιοσύνης, Τουρισμού! Δεν αναφέρω καν τις πλήρεις ονομασίες των Υπουργείων, γιατί δεν θα προλάβω. Παρ’ όλα αυτά, δεν πέρασαν από τις αρμόδιες επιτροπές κοινοβουλευτικής λειτουργίας! Γιατί; Γιατί πέρασαν μόνο από την Επιτροπή Οικονομικών Υποθέσεων, από την οποία βεβαίως αποχωρήσαμε διαμαρτυρόμενοι, διότι αποτελούσε εικονική απόπειρα συζήτησης αυτό το οποίο έγινε;
Δεν θέλετε να συζητά η Βουλή! Δεν θέλετε να διαβουλεύεται η Βουλή! Και γι’ αυτόν το λόγο και εις επίρρωσιν αυτής της απέχθειάς σας προς τη Βουλή και προς την κοινοβουλευτική λειτουργία του πολιτεύματος, καταργείτε μ’ αυτό το νομοθέτημα και την αυτονομία της Βουλής, η οποία αποτελεί εγγύηση δημοκρατικής λειτουργίας!
(Θόρυβος-Διαμαρτυρίες)","ΖΩΗ ΚΩΝΣΤΑΝΤΟΠΟΥΛΟΥ",272
"27108"," Κύριοι συνάδελφοι, σας παρακαλώ! Αφήστε την κ. Κωνσταντοπούλου να ολοκληρώσει!
Ορίστε, κυρία Κωνσταντοπούλου, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27109"," Επιπλέον –και δι’ ολίγον- θα αναφερθώ σ’ αυτό που επιχειρείτε με το άρθρο 53, το οποίο είναι διεθνώς πρωτότυπο και με την ειδίκευσή μου στο Διεθνές Δίκαιο έχω να πω ότι είναι και διεθνώς πρωτάκουστο!
Κύριε Βορίδη, θέλω να σας πω…","ΖΩΗ ΚΩΝΣΤΑΝΤΟΠΟΥΛΟΥ",272
"27110"," Κυρία Κωνσταντοπούλου, στο Προεδρείο να απευθύνεστε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27111"," …οι διεθνώς παραδεδεγμένοι κανόνες του δικαίου δεν λέγονται «ιούς κόγκενς», αλλά λέγονται «γιους κόγκενς».
Αυτό οφείλατε να το γνωρίζατε, αντί να μας λέτε ότι κάποια πράγματα είναι γενικώς γνωστά. Αφού, λοιπόν, δεν γνωρίζετε ούτε αυτό, θα έπρεπε να γνωρίζετε ότι πουθενά στο Διεθνές Δίκαιο δεν επιτρέπεται αυτό το οποίο επιχειρείται, η εκχώρηση της εθνικής κυριαρχίας και η παραίτηση από κάθε ρήτρα ασυλίας και κυριαρχίας. Επίσης δεν προβλέπεται και δεν επιτρέπεται το πρωτάκουστο το οποίο επιχειρείται, να υπαγορεύεται δηλαδή με σύμβαση τι θα γνωμοδοτήσει ο Νομικός Σύμβουλος του δικού μας κράτους. Περιέχεται σε αυτά που θέλετε εσείς να εγκρίνουμε ως υπόδειγμα νομικής γνωμοδότησης για τον εγγυητή, το οποίο θα υπογράψει ο Νομικός Σύμβουλος του Κράτους της Ελλάδας και στο οποίο διαβεβαιώνει ότι δεν υπάρχουν νομικά κωλύματα για αυτό το οποίο φέρνετε. Κι έχετε το θράσος να το φέρνετε και ως υπόδειγμα για να το εγκρίνουμε! Την κρίση, δηλαδή, του Νομικού Συμβούλου του Κράτους την προκαταλαμβάνουν οι αντισυμβαλλόμενοί μας και την υπαγορεύουν ως υπόδειγμα γνωμοδότησης; Αυτό αποτελεί την πλήρη κατάλυση, μα πλήρη κατάλυση της δημοκρατικής λειτουργίας του πολιτεύματος, της εθνικής μας κυριαρχίας. Παραδίδετε «γη και ύδωρ» αδιάβαστοι και μας κουνάτε το δάκτυλο ότι θα έπρεπε να ξέρουμε. 
Εμείς, λοιπόν, πραγματώνοντας το άρθρο 120 του Συντάγματος, αντιστεκόμαστε με τα μέσα που έχουμε εδώ μέσα, που είναι η ένσταση αντισυνταγματικότητας.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"27112"," Ο κ. Προκόπης Παυλόπουλος έχει το λόγο.
(Θόρυβος στην Αίθουσα)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27113"," Κύριε Παυλόπουλε, με συγχωρείτε μισό λεπτό.
Κύριοι συνάδελφοι, ακούσαμε την κ. Κωνσταντοπούλου, ακούσαμε τον κ. Χαϊκάλη, ας ακούσουμε και τον κ. Παυλόπουλο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27114"," (Δεν ακούστηκε)","ΕΛΕΝΑ ΚΟΥΝΤΟΥΡΑ",248
"27115"," Κυρία Κουντουρά, είδατε τον Πρόεδρο να μην έχει κάνει τις παρατηρήσεις του; Τις έκανα. Αφήστε να ακούσουμε και τον κ. Παυλόπουλο.
Ορίστε, κύριε Παυλόπουλε, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27116"," Ευχαριστώ, κύριε Πρόεδρε.
Κυρίες και κύριοι συνάδελφοι, η ένσταση αντισυνταγματικότητας είναι μία και ενιαία κατά βάση και αφορά το ζήτημα της συμβατότητας του άρθρου 53 με τις διατάξεις του Συντάγματος που υπερασπίζονται την εθνική κυριαρχία. Η ένσταση αντισυνταγματικότητας δεν έχει, κανένα, μα κανένα, έρεισμα, γιατί στηρίζεται σε μία προφανέστατα εσφαλμένη ερμηνεία της ίδιας της δανειακής σύμβασης και, επιπλέον, σε μία άγνοια της πραγματικότητας σχετικά με το τι περιέχουν οι δανειακές συμβάσεις αυτού του τύπου. 
Ας συνεννοηθούμε σε ένα πράγμα, όμως. Κακή τη μοίρα, η Ελλάδα βγήκε από τις αγορές με τον τρόπο που βγήκε. Από τη στιγμή που βγήκε, η επιλογή ήταν μία: αφού δανειζόμαστε εκτός αγορών, δανειζόμαστε με συμβάσεις όπου το δίκαιο το οποίο εφαρμόζεται επιβάλλεται από το δανειστή. Αυτό ισχύει και για όλες τις χώρες που βρίσκονται σε μνημόνιο. Για όλες. Και μάλιστα με τον ίδιο τύπο σύμβασης, και θα έρθω πάλι σε αυτό.
Από εκεί και πέρα, λοιπόν, οι συμβάσεις αυτές καθορίζουν και το ζήτημα του ποιο δικαστήριο είναι αρμόδιο να ρυθμίσει τα θέματα εκτέλεσης της σύμβασης αυτής. Το δικαστήριο αυτό καθορίζεται ότι είναι το Δικαστήριο του Μεγάλου Δουκάτου του Λουξεμβούργου, όπως και σε όλες τις άλλες δανειακές συμβάσεις όλων των άλλων χωρών που υπάγονται σε μνημόνιο. Και σε ό,τι αφορά το δίκαιο, είναι το Αγγλικό Δίκαιο που ισχύει σε όλο σχεδόν τον κόσμο όταν δανείζεσαι εκτός αγορών. 
Τι σημαίνει το Αγγλικό Δίκαιο; Και αυτά που θα πω δεν είναι απόψεις μου, είναι η διδασκαλία σε ολόκληρο τον κόσμο σε όλα τα πανεπιστήμια του κόσμου. Επειδή επικαλέστηκε το βιβλίο του ο κ. Μητρόπουλος, δεν ξέρω τι γράφει στο βιβλίο του, ξέρω εγώ τι διδάσκω σύμφωνα με τη διεθνή βιβλιογραφία και νομολογία στους φοιτητές του μεταπτυχιακού της Νομικής Σχολής του Πανεπιστημίου Αθηνών. Το Αγγλικό Δίκαιο, κυρίες και κύριοι συνάδελφοι, εφαρμόζεται μόνο ως προς την ενοχική σχέση που ρυθμίζει το πόσα χρήματα χρωστάμε και η απόφαση είναι εκτελεστή και εγκρίνεται για το τι χρωστάμε. Όλα τα υπόλοιπα, το πώς θα εκτελεστεί η απόφαση αυτή -το λέει η ίδια η σύμβαση εάν το δείτε, είναι η παράγραφος 4 εδάφιο 4- υπάγονται στο δίκαιο της χώρας στην οποία γίνεται η εκτέλεση. Δηλαδή, αρμόδια είναι τα δικαστήρια της χώρας και το δίκαιο της αναγκαστικής εκτέλεσης είναι το δίκαιο της χώρας. Και αυτό το λέει η ίδια η σύμβαση, όταν ορίζει, «εκτός εάν αυτό απαγορεύεται από αναγκαστικό νόμο». 
Ο όρος «αναγκαστικό δίκαιο» για τους εξ ημών νομικούς σημαίνει τη διάκριση μεταξύ jus cogens και jus dispositivum. Jus cogens είναι το δίκαιο εκείνο της χώρας το οποίο δεν είναι δυνατόν να μεταβληθεί με πρωτοβουλία των μερών. Και τέτοιο είναι π.χ. η Πολιτική Δικονομία, τέτοιο είναι η Ποινική Δικονομία, τέτοιο η Διοικητική Δικονομία, τέτοιος είναι ο Κώδικας Εισπράξεως Πράξεων Δημοσίων Εσόδων κ.λπ..
Άρα, όταν βγει η απόφαση του Λουξεμβούργου, θα λέει τι χρωστάμε, αλλά το τι είναι εκείνο το οποίο θα εκτελεστεί και πώς θα εκτελεστεί ορίζεται με βάση δικαστικές αποφάσεις ελληνικών δικαστηρίων και με βάση την ελληνική νομοθεσία που κάνει το διαχωρισμό στην Ελλάδα μεταξύ των στοιχείων εκείνων του δημοσίου τα οποία υπόκεινται σε εκτέλεση και εκείνων που δεν υπόκεινται σε εκτέλεση. Και ξέρετε όλοι ότι αυτά ισχύουν και για τους Έλληνες πολίτες. Διότι ο Έλληνας πολίτης όταν έχει στα χέρια του μία απόφαση δικαστική μπορεί να την εκτελέσει μετά την αναθεώρηση του 2001 εναντίον του δημοσίου. Και αυτό αφορά μόνο την ιδιωτική περιουσία, δηλαδή αυτήν που δεν είναι τεταγμένη στην εξυπηρέτηση δημόσιου σκοπού, δηλαδή π.χ. ένα ακίνητο το οποίο απλώς εκμεταλλεύεται το δημόσιο. Όλα τα άλλα που είναι τεταγμένα στην εξυπηρέτηση του δημοσίου σκοπού -είτε λέγονται αρχαιολογικοί χώροι είτε χώροι για τις δημόσιες υπηρεσίες είτε λέγεται ορυκτός πλούτος είτε λέγεται παραλίες- όλα αυτά δεν μπορούν να υποστούν καμμία αναγκαστική εκτέλεση. 
Επιπλέον θέλω να τονίσω κάτι. Αυτό στο οποίο αναφέρεστε είναι ο τύπος νομικής γνωμοδότησης. Άκουσα και την πρωτοφανή άποψη «πού ακούστηκε να μας επιβάλλεται και ο τύπος της γνωμοδότησης;» από ανθρώπους που ξέρω ότι έχουν σπουδάσει Διεθνές Δίκαιο και τιμώ τη νομική τους γνώση. Ήθελα να τους ρωτήσω στις διεθνείς δανειακές συμβάσεις την έννοια «opinion letter» την ξέρουν, ναι ή όχι; Η κάθε δανειακή σύμβαση περιέχει αντίστοιχη «opinion letter», η οποία καθορίζει ουσιαστικά τον τύπο της συνεννόησης μεταξύ των μερών.","ΠΡΟΚΟΠΗΣ ΠΑΥΛΟΠΟΥΛΟΣ",424
"27117"," Τι σχέση έχει αυτό; Δεν είναι εταιρεία η Ελλάδα.","ΖΩΗ ΚΩΝΣΤΑΝΤΟΠΟΥΛΟΥ",272
"27118"," (Δεν ακούστηκε)","ΒΑΣΙΛΕΙΟΣ ΚΑΠΕΡΝΑΡΟΣ",185
"27119"," Κύριε Καπερνάρο, μη διακόπτετε. Θα πάρετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27120"," Άρα, λοιπόν, μέσα σε αυτήν την Αίθουσα κάποιοι λένε ότι είναι δυνατόν οι δανειστές μας να επιβάλλουν αναγκαστική εκτέλεση με βάση τη δανειακή σύμβαση σε κάθε στοιχείο της περιουσίας του ελληνικού δημοσίου και του ελληνικού λαού! Κάτι που ούτε οι δανειστές μας δεν τολμούν να πουν, αφού η κυριαρχία μας κατοχυρώνεται από την ίδια την νομολογία του Δικαστηρίου της Χάγης με την υπόθεση Lotus από το 1927, που ουδέποτε έχει αμφισβητηθεί.
 Και ένα θα πω μονάχα, για να μη νομίζετε ότι μιλώ ex cathedra και εκφράζω προσωπικές απόψεις. Τα είχαμε πει και στο PSI όταν μιλάγαμε εδώ. Τα είχα υποστηρίξει εγώ, τα είχε υποστηρίξει και η τότε κυβέρνηση. Οι δανειστές μας παρακολουθούν κάθε συνεδρίαση. Αν άκουγαν τον Υπουργό την εποχή εκείνη για την ερμηνεία που δίνω τώρα και όσα λέω εγώ εκ μέρους της Πλειοψηφίας, ξέρετε τι απάντηση θα είχαν δώσει; «Μα τι λέτε, κύριε Παυλόπουλε και κύριοι της Πλειοψηφίας, σοβαρά μιλάτε;». Πιστεύω ότι το κάνετε -και το λέω- εξ αγαθού συνειδότος. Μην προσπαθείτε να δώσετε επιχειρήματα στους δανειστές, που ούτε τα έχουν ούτε τα φαντάστηκαν ότι τα έχουν. Εδώ είναι το μεγάλο ζήτημα. Γιατί ουδείς αμφισβήτησε αυτό το οποίο λέω αυτήν τη στιγμή και εκφράζομαι όχι ως Προκόπης Παυλόπουλος, αλλά με βάση τη διεθνή νομολογία και τη διεθνή βιβλιογραφία. Ας ξέρει, λοιπόν, ο ελληνικός λαός, αυτός που χειμάζεται, αυτός που υφίσταται τις συνέπειες των μνημονίων και βεβαίως της αδίστακτης πολιτικής της τρόικας, ότι δεν κινδυνεύει από καμμία κατάσχεση εις βάρος της περιουσίας του Δημοσίου, η οποία είναι τεταγμένη στην εξυπηρέτηση του δημοσίου σκοπού. Και αυτό οφείλεται στο γεγονός ότι το Σύνταγμα, η νομοθεσία μας και η διεθνής νομολογία αυτά τα κατοχυρώνουν. Αν άλλοι κάνουν τέτοιες ερμηνείες, επειδή θεωρούν ότι τους βολεύει εν όψει πολιτικών σκοπιμοτήτων, τους λέω και πάλι αυτό που είχα πει και την προηγούμενη φορά. Το Σύνταγμα και ο Κανονισμός της Βουλής προβλέπουν τις ενστάσεις της αντισυνταγματικότητας για να υπερασπιζόμαστε με την πολιτική μας και τα πολιτικά μας επιχειρήματα το Σύνταγμα. Και όχι για να υπερασπιζόμαστε μέσω του Συντάγματος την εκάστοτε πολιτική την οποία επιλέγουμε. 
Εάν κάνουμε τέτοιες επιλογές, τότε ούτε την πολιτική υπερασπιζόμαστε και πολύ περισσότερο δεν υπερασπιζόμαστε το Σύνταγμα. Και ας μην σπέρνουμε τον πανικό σε ένα λαό ο οποίος χειμάζεται, χρησιμοποιώντας μεγαλόστομες εκφράσεις, γιατί αυτές τις εκφράσεις θα τις πληρώσουμε κάποια στιγμή όλοι. Και ξέρετε γιατί; Διότι εύκολα ηχούν στα αυτιά εκείνα τα οποία κάποιοι θέλουν να τους μεταφέρουν. Mόνο που αυτό δεν είναι αλήθεια. Άλλοι είναι οι κίνδυνοι για την ελληνική κοινωνία και άλλοι είναι οι κίνδυνοι για την Ελληνική Δημοκρατία -το γνωρίζουμε όλοι- όχι από το άρθρο 53 του σχεδίου νόμου.
Το μεγαλύτερο κακό που συνέβη με τις δανειακές συμβάσεις είναι ότι φτάσαμε στο σημείο να μη δανειζόμαστε από τις αγορές για να μας επιβληθεί το Αγγλικό Δίκαιο ως προς την ενοχική σχέση. Ναι, αυτό είναι μείζον κακό και αυτό πρέπει να αντιμετωπίσουμε. Όμως, από εκεί και πέρα, με όλα τα νομικά επιχειρήματα οφείλουμε να υπερασπιστούμε τη χώρα μας για κάτι που δεν μας το αμφισβήτησαν -το τονίζουμε- ούτε οι δανειστές μας. Είναι κρίμα να διχαζόμαστε με ανεύθυνες ερμηνείες που δεν κάνουν τίποτε άλλο παρά να σπέρνουν τον πανικό και τίποτα παραπέρα.
Ευχαριστώ πάρα πολύ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΠΡΟΚΟΠΗΣ ΠΑΥΛΟΠΟΥΛΟΣ",424
"27121"," Κύριε Πρόεδρε, σας ζητώ το λόγο επί προσωπικού, παρακαλώ.","ΖΩΗ ΚΩΝΣΤΑΝΤΟΠΟΥΛΟΥ",272
"27122"," Ένα λεπτό. Εδώ μιλάμε πολιτικά και δεν υπάρχει προσωπικό για κανέναν.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27123"," Για ό,τι θέλετε δεν υπάρχει.","ΖΩΗ ΚΩΝΣΤΑΝΤΟΠΟΥΛΟΥ",272
"27124"," Μα, δεν υπάρχει προσωπικό, κυρία Κωνσταντοπούλου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27125"," Ζητώ το λόγο, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"27126"," Θα μου πείτε το λόγο που ζητάτε, λοιπόν, να μιλήσετε πια επί προσωπικού.
Ορίστε, σας ακούμε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27127"," Επειδή αναφέρθηκε ο κ. Παυλόπουλος στις νομικές γνώσεις των ενισταμένων, εγώ θα πω ότι γνωρίζω πολύ καλά ότι ο κ. Παυλόπουλος γνωρίζει ότι τέτοιες συμβάσεις υπογράφουν εταιρείες, δεν υπογράφουν ανεξάρτητες χώρες και ανεξάρτητα κράτη. Αυτές οι συμβάσεις με τέτοιου είδους περιεχόμενα και τέτοιες ρήτρες είναι γνωστές στο Εμπορικό Δίκαιο, στο ιδιωτικό Διεθνές Δίκαιο, όχι στις διακρατικές συμβάσεις.
Επίσης έχω να πω ότι δεν έχει καμμία σχέση με opinium legum αυτό το οποίο περιλαμβάνεται ως παράρτημα και υπαγορεύει ότι ο Νομικός Σύμβουλος δηλώνει ότι, κατ’ εφαρμογή των νομικών κανονιστικών και νομικά δεσμευτικών αποφάσεων που ισχύουν σήμερα, έχει έγκυρα και αμετάκλητα δεσμευθεί η Ελλάδα, ότι ο Νομικός Σύμβουλος του Κράτους δηλώνει ότι η υπογραφή της σύμβασης…","ΖΩΗ ΚΩΝΣΤΑΝΤΟΠΟΥΛΟΥ",272
"27128"," Κυρία Κωνσταντοπούλου, αυτό είναι προσωπικό;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27129"," …δεσμεύει νόμιμα τον εγγυητή…
(Θόρυβος στην Αίθουσα από την πτέρυγα της Νέας Δημοκρατίας)","ΖΩΗ ΚΩΝΣΤΑΝΤΟΠΟΥΛΟΥ",272
"27130"," Δεν είναι προσωπικό αυτό.","ΣΟΦΙΑ ΒΟΥΛΤΕΨΗ",73
"27131"," Κυρία Κωνσταντοπούλου, αυτό είναι προσωπικό;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27132"," Βεβαίως, είναι προσωπικό.","ΖΩΗ ΚΩΝΣΤΑΝΤΟΠΟΥΛΟΥ",272
"27133"," Κυρία Κωνσταντοπούλου, σας παρακαλώ!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27134"," Επίσης, γνωρίζει πολύ καλά ο κ. Παυλόπουλος ότι αυτήν τη στιγμή, δυστυχώς, φτιάχνουμε προηγούμενα πάρα πολύ κακά για άλλες χώρες…","ΖΩΗ ΚΩΝΣΤΑΝΤΟΠΟΥΛΟΥ",272
"27135"," Κυρία Κωνσταντοπούλου, γιατί παίρνετε το λόγο;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27136"," …και φέρουμε την ευθύνη γι’ αυτό που κάνετε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"27137"," Ο κ. Λαφαζάνης έχει το λόγο για πέντε λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27138"," Ο κ. Παυλόπουλος…","ΠΑΝΑΓΙΩΤΗΣ ΛΑΦΑΖΑΝΗΣ",279
"27139"," Στο Προεδρείο να κοιτάτε, κύριε συνάδελφε.
(Θόρυβος στην Αίθουσα από την πτέρυγα της Νέας Δημοκρατίας)","ΓΕΩΡΓΙΟΣ ΚΑΛΑΝΤΖΗΣ",174
"27140"," Απαγορεύεται να κοιτάζω και από εδώ; Τόσο πρόβλημα έχετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"27141"," Κύριε Λαφαζάνη, στο Προεδρείο να απευθύνεστε, παρακαλώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27142"," Ωραία! Πρέπει να μπει, λοιπόν, στον Κανονισμό και ένας νέος κανόνας που να λέει «μην κοιτάζετε ούτε δεξιά σας ούτε αριστερά σας, μόνο μπροστά».","ΠΑΝΑΓΙΩΤΗΣ ΛΑΦΑΖΑΝΗΣ",279
"27143"," Τον Κανονισμό, κύριε Λαφαζάνη, τον έχουν σμιλέψει πάρα πολλοί πριν από μας. Δεν χρειάζεται τώρα πια.
Προχωρήστε, κύριε Λαφαζάνη.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"27144"," Ο κ. Παυλόπουλος, βεβαίως, κάνει φιλότιμες προσπάθειες, καθηγητής είναι, λέει ότι σέβεται την επιστημονική του ιδιότητα, αλλά ασφαλώς πέφτει πάρα πολύ έξω.
Διότι το θέμα που τίθεται, κύριε Παυλόπουλε, είναι ότι δεν μας λέτε γιατί μπαίνουν όλες αυτές οι διατάξεις. Γιατί καταργείται κάθε έννοια κυριαρχίας της χώρας; Γιατί αίρεται κάθε ασυλία; Γιατί παραχωρείται στα δικαστήρια του Λουξεμβούργου η δυνατότητα να κάνουν τις οποιεσδήποτε κινήσεις σε βάρος της Ελλάδας και των περιουσιακών της στοιχείων; Γιατί όλα αυτά; Γιατί παραιτούμεθα από το Ελληνικό Δίκαιο και πηγαίνουμε στο Αγγλικό Δίκαιο; Αν είναι όλα τόσο θαυμάσια, για ποιο πράγμα κάνετε αυτού του είδους τις συμβάσεις και γράφετε αυτές τις κατάπτυστες διατάξεις εδώ, οι οποίες δημιουργούν τεράστια προβλήματα;
Κάνετε το τρικ με τη δημόσια περιουσία και την ιδιωτική περιουσία του δημοσίου. Είναι μεγάλο τρικ αυτό που κάνετε, διότι κανείς δεν σας είπε ότι θα έρθουν εδώ οι δανειστές, θα πάρουν τις παραλίες και τα φυσικά μνημεία και θα τα μετακομίσουν σε άλλη χώρα. Το έχουν κάνει εν μέρει άλλες φορές με την ανοχή παρατάξεων τις οποίες ιστορικά διαδέχεσθε.
Όμως, εν πάση περιπτώσει, δεν λέμε εμείς αυτό. Εμείς λέμε ότι η εκμετάλλευση όλων των περιουσιακών στοιχείων, μνημείων, φυσικών τοπίων, παραλιών και ορυκτού πλούτου περνάει στα χέρια των δανειστών, αν η χώρα περιέλθει σε δυσχερή θέση. Και με την πολιτική σας εκεί οδηγείτε τη χώρα.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Σας λέμε, λοιπόν, ότι αυτά που κάνετε είναι πρωτοφανή. Αυτά παραβιάζουν κάθε έννοια εθνικής κυριαρχίας και υποθηκεύουν το μέλλον της χώρας.
Όμως, δεν μας είπατε, κύριε καθηγητά, τίποτα για τα άλλα που είπαμε, που είναι εξίσου σημαντικά.
Δεν μας λέτε, κύριε Παυλόπουλε, αν διαβάσατε την έκθεση της Επιστημονικής Επιτροπής της Βουλής ή τη γράφετε στα παλιά σας τα παπούτσια, ως καθηγητής. Δεν θεωρήσατε σκόπιμο να κάνετε ένα μικρό σχόλιο; Δεν το θεωρείτε σκόπιμο; Όλα αυτά τα οποία γράφει δεν τα έχετε διαβάσει;
Θα σας τα διαβάσω εγώ, κύριε Παυλόπουλε.
Λέει, λοιπόν: «Δεδομένου ότι οι ως άνω ρυθμίσεις» και αναφέρομαι στη ρύθμιση των συνταξιοδοτικών δικαιωμάτων των υπαλλήλων της Βουλής και των μισθολογικών τους απολαβών, κύριοι…
(Θόρυβος στην Αίθουσα από την πτέρυγα της Νέας Δημοκρατίας)","ΠΑΝΑΓΙΩΤΗΣ ΛΑΦΑΖΑΝΗΣ",279
"27145"," Ησυχία, συνάδελφοι! Ησυχία, παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27146"," Και μη νομίζετε ότι βρήκατε επικοινωνιακό πεδίο για να περάσετε την πολιτική σας μέσω των υπαλλήλων της Βουλής. Είσαστε πικρά γελασμένοι, εάν νομίζετε ότι βρήκατε τα θύματα να θάψετε πέντε-έξι. Δεν γίνονται αυτά τα πράγματα.
Σας διαβάζω, λοιπόν: «Δεδομένου ότι οι ως άνω ρυθμίσεις» -εννοώ το συνταξιοδοτικό και το μισθολογικό των υπαλλήλων της Βουλής- «εισάγονται προς ψήφιση με διαδικασία διαφορετική από τη συνταγματικώς προβλεπόμενη, δεν συνάδουν προς το Σύνταγμα». Είναι ρητή αναφορά.
Και λέει η Επιστημονική Επιτροπή της Βουλής, κύριε Παυλόπουλε -δεν τα λέει ο Λαφαζάνης, ο άσχετος- τα εξής: «Το άρθρο 65…»","ΠΑΝΑΓΙΩΤΗΣ ΛΑΦΑΖΑΝΗΣ",279
"27147"," Κύριε Λαφαζάνη, προς το Προεδρείο να απευθύνεστε, παρακαλώ, εάν έχετε την καλοσύνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27148"," Λέει, λοιπόν, η Επιστημονική Επιτροπή της Βουλής: «Το άρθρο 65 παράγραφος 1 του Συντάγματος προβλέπει ότι η Βουλή ορίζει τον τρόπο της ελεύθερης και δημοκρατικής λειτουργίας της με Κανονισμό που ψηφίζεται από την Ολομέλεια κατά το άρθρο 76 και δημοσιεύεται με παραγγελία του Προέδρου της στην Εφημερίδα της Κυβέρνησης».
Πού τηρήθηκε αυτό, κύριε Παυλόπουλε;
Στο άρθρο 65 παράγραφος 6, πάλι η Επιστημονική Επιτροπή της Βουλής προβλέπει τα εξής: «Ο Κανονισμός της Βουλής καθορίζει την οργάνωση των υπηρεσιών της Βουλής υπό την εποπτεία του Προέδρου, καθώς και όλα όσα αφορούν το προσωπικό της». Πού εφαρμόζεται αυτό το άρθρο;
Πού εφαρμόζεται, κύριε Παυλόπουλε; Εδώ μιλάμε για ρητή παραβίαση του Συντάγματος. Τι σημαίνει αυτό; Σημαίνει ότι καταργείται, όπως λέει η Επιστημονική Επιτροπή της Βουλής, όχι απλώς το αυτοδιοίκητο της Βουλής, αλλά η ίδια η αυτονομία της. Τη μετατρέπετε -και εκεί είναι ο στόχος σας, το είπα- έτσι ώστε η Βουλή να γίνει Γενική Γραμματεία του Υπουργείου Οικονομικών ή του Πρωθυπουργικού Γραφείου και στο τέλος, κατά τον κ. Μανιτάκη, τις υπηρεσίες της να τις παραδώσετε σε ιδιώτες, διότι…
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"27149"," Κύριε συνάδελφε, συντομεύετε, σας παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27150"," Αυτό είναι το όραμα που πρεσβεύετε, κύριοι, που υπηρετείτε, υποτίθεται, επιστημονικά τη συνταγματική τάξη της χώρας. Και τη γράφετε στα παλιά σας τα παπούτσια.
Τελειώνω, κύριε Πρόεδρε.
Επίσης, κύριε καθηγητά, η Επιστημονική Υπηρεσία…","ΠΑΝΑΓΙΩΤΗΣ ΛΑΦΑΖΑΝΗΣ",279
"27151"," Να απευθύνεστε προς το Προεδρείο, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27152"," Βεβαίως, σε σας, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"27153"," Το λέει ο Κανονισμός, δεν το λέω εγώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27154"," Υπάρχει ρητή αναφορά του Συντάγματος: «Τα συνταξιοδοτικά νομοθετήματα περνούν μόνα και δεν συνοδεύονται με άλλες διατάξεις». Εδώ έχουμε συνταξιοδοτικές διατάξεις οι οποίες συνοδεύονται από ένα ολόκληρο παράρτημα, μια πασαρέλα άρθρων. Είναι επτά νομοσχέδια μαζί. Πού τηρείται το Σύνταγμα;
Όταν κυρώνεται πράξη νομοθετικού περιεχομένου δεν περιέχει καμμία άλλη διάταξη παρά μόνο παρεμφερείς μπορούν να προστεθούν. Εδώ με πράξη νομοθετικού περιεχομένου κυρώνεται η τροποποίηση της δανειακής σύμβασης και βάζετε σωρεία άρθρων και σωρεία νομοσχεδίων παράλληλα.","ΠΑΝΑΓΙΩΤΗΣ ΛΑΦΑΖΑΝΗΣ",279
"27155"," Κύριε Λαφαζάνη, τελειώσατε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27156"," Τελειώνω.
Θεμελίωση δικαιώματος συνταξιοδοτικού κατοχυρώνεται από το Σύνταγμα. Κατοχυρώνεται επίσης από τον Ευρωπαϊκό Χάρτη Δικαιωμάτων του Ανθρώπου. Είναι ρητή αναφορά του Επιστημονικού Συμβουλίου της Βουλής. Εδώ ερχόσαστε και τα θεμελιωμένα συνταξιοδοτικά δικαιώματα των υπαλλήλων της Βουλής τα πετάτε στον κάλαθο των αχρήστων, παραβιάζοντας τον Ευρωπαϊκό Χάρτη Δικαιωμάτων του Ανθρώπου.
Αυτά όλα, κύριοι, είναι παραβιάσεις συγκεκριμένες, σαφείς και ρητές που δεν επιδέχονται αντιρρήσεων. Να ακούσουμε, λοιπόν, επιχειρήματα και όχι ρητορείες .
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"27157"," Ευχαριστούμε πολύ, κύριε Λαφαζάνη.
Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Βορίδης, αλλά επειδή έχει ζητήσει και ο κ. Καμμένος το λόγο, θα προηγηθεί.
Ορίστε, κύριε Καμμένε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27158"," Ευχαριστώ, κύριε Πρόεδρε.
Κυρίες και κύριοι συνάδελφοι, ευτυχώς στη Βουλή ακόμα κρατούνται Πρακτικά. Θα αναφερθώ μόνο στα επίσημα Πρακτικά από τις 6 Ιουλίου 2010 που ήρθε ο πρώτος εφαρμοστικός νόμος του μνημονίου. Ήμουν ακόμα στη Νέα Δημοκρατία, όταν ήταν η Νέα Δημοκρατία κατά του μνημονίου. Δεν θα αναφερθώ στην κατ’ ιδίαν συζήτηση του γραφείου του σημερινού Πρωθυπουργού με τον κ. Προκόπη Παυλόπουλο, θα αναφερθώ στη σελίδα 9.669 των Πρακτικών της Βουλής. Ο καθηγητής Προκόπης Παυλόπουλος, τέως Υπουργός, εκ μέρους της Νέας Δημοκρατίας καταθέτει αίτηση αντισυνταγματικότητας κατά του εφαρμοστικού νόμου.
Σας διαβάζω τρία αποσπάσματα. Λέει επί λέξει ο κ. Παυλοπουλος ορισθείς λέγων επί της ενστάσεως και των αντιρρήσεων της αντισυνταγματικότητας: «Επειδή διάφορα ακούστηκαν, υποθέτω ότι συμφωνούμε σε αυτήν τη Βουλή πως και ο κυρωτικός νόμος του μνημονίου και οι επιμέρους νομοθετικές και διοικητικές πράξεις οι οποίες εκδίδονται σε εκτέλεσή του δεν μπορεί σε καμμία περίπτωση να κατισχύουν του Συντάγματος. Το Σύνταγμα είναι το θεμέλιο της έννομης τάξης και ο κυρωτικός νόμος του μνημονίου και όλες οι νομοθετικές και διοικητικές πράξεις, πρέπει να υπακούουν στο Σύνταγμα. Δεν υπάρχει τίποτα πάνω από το Σύνταγμα για τα ελληνικά νομοθετικά, διοικητικά και δικαστικά όργανα. Επομένως δεν τίθεται θέμα άλλης ιεράρχησης σύμφωνα με το άρθρο 28 παρ 1».
Και λέει εν συνεχεία: «Είναι ευθεία παραβίαση του Συντάγματος, η οποία είναι η μήτρα που γεννάει όλες τις λοιπές συνταγματικές αμφιβολίες και έθεσε και το ζήτημα της δήθεν σύγκρισης μεταξύ διατάξεων του μνημονίου και του Συντάγματος. Ξεκαθαρίζουμε «λέει ο κ. Παυλόπουλος εκ μέρους της Νέας Δημοκρατίας», λοιπόν, ότι το άρθρο 28 ορίζει πως το Σύνταγμα υπερισχύει πάντων. Αυτή είναι η μήτρα της έννομης τάξης και η βάση της έννομης τάξης».
Αφού αμφισβητεί το σύνολο των διατάξεων που προκύπτουν από το μνημόνιο 1 και τον εφαρμοστικό νόμο, συμπεριλαμβανομένου και του θέματος της ασυλίας του Αγγλικού Δικαίου κ.λπ., καταλήγει: «Κυρίες και κύριοι συνάδελφοι, και οι διατάξεις αυτές του νομοσχεδίου αποδεικνύουν, μέσα και από την αντισυνταγματικότητα, ότι το νομοσχέδιο αυτό κατεδαφίζει το κοινωνικό κράτος δικαίου. Το κατεδαφίζει στο σύνολό του. Και νομίζω ότι στο σημείο αυτό πρέπει να παρατηρήσουμε ότι αυτό που κάνει η Κυβέρνηση είναι να κατεδαφίζει ένα κοινωνικό κράτος, το οποίο με τόση φροντίδα και τόσο κόπο όλες οι κυβερνήσεις μετά τη Μεταπολίτευση προσπάθησαν να δημιουργήσουν.
Ευχαριστώ, κύριε Πρόεδρε. 
(Χειροκροτήματα από την πλευρά της Νέας Δημοκρατίας)».
Δεν έχουμε να πούμε τίποτε άλλο από το ότι εμείς συνεχίζουμε να συμφωνούμε με τον καθηγητή Παυλόπουλο, που έθεσε θέμα της αντισυνταγματικότητας για τις διατάξεις του μνημονίου που σήμερα έρχεται να υπερασπιστεί ως συνταγματικό.
Είχε, όμως, προβλέψει ότι το κοινωνικό κράτος καταρρέει. Επιβεβαιώθηκε στις τότε προβλέψεις του. Ο ελληνικός λαός πλέον όλους μάς κρίνει και για τη θέση μας την πολιτική και για τις θέσεις μας τις νομικές.
Ευχαριστώ, κύριε Πρόεδρε.
(Χειροκροτήματα από την πτέρυγα των Ανεξαρτήτων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"27159"," Κύριε Πρόεδρε, μπορώ να έχω το λόγο για ένα λεπτό;","ΠΡΟΚΟΠΗΣ ΠΑΥΛΟΠΟΥΛΟΣ",424
"27160"," Επί προσωπικού, κύριε Παυλόπουλε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27161"," Ναι, επειδή αναφέρθηκε στο πρόσωπό μου.
Κύριε Πρόεδρε των Ανεξάρτητων Ελλήνων, δεν παίρνω ούτε μία λέξη πίσω από αυτά που διαβάσατε, γιατί αυτά είναι αυτονόητα και εκείνα που καθορίζουν την ιεραρχία των κανόνων δικαίου.
(Χειροκροτήματα από την πτέρυγα της Νέας Δημοκρατίας)
Υπενθυμίζω το εξής: Και σήμερα -πιστεύω και ήμουν εκείνος που στο Συμβούλιο της Επικρατείας και ως δικηγόρος υπερασπίστηκα- ότι το χαράτσι, παραδείγματος χάριν, στα ακίνητα ήταν απολύτως αντισυνταγματικό και κρίθηκε αντισυνταγματικό. Πιστεύω ότι σειρά διατάξεων των κυβερνήσεων Παπανδρέου-Παπαδήμου κατεδάφισαν το κοινωνικό κράτος δικαίου. Τι σχέση έχει, όμως, αυτό με τη δανειακή σύμβαση; Τι σχέση έχει αυτό με τα θέματα που συζητάμε; 
Αντίθετα, θα σας θυμίσω κάτι, κύριε Πρόεδρε των Ανεξάρτητων Ελλήνων: Ότι αυτά που είπα σήμερα τα είχα πει στην κατ’ ιδίαν συζήτηση των Βουλευτών της Νέας Δημοκρατίας, όταν έγινε εκείνο το σχίσμα και όταν διάφοροι συνάδελφοι πίστευαν αυτά που λεν και σήμερα κάποιοι δικοί σας. Και από εκείνο εκεί το Βήμα ως εισηγητής της Νέας Δημοκρατίας συζητώντας το PSI είπα ακριβώς τα ίδια που λέω και τώρα. 
Εγώ δεν συνήθισα να ταξιδεύω με σημαίες ευκαιρίας και, σας είπα, ούτε την επιστήμη μου την έβαλα ποτέ στην υπηρεσία της πολιτικής. Και όταν κάνω ενστάσεις αντισυνταγματικότητας τις κάνω για να υπερασπιστώ με πολιτικούς όρους το Σύνταγμα και όχι την πολιτική μου με όρους Συντάγματος.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΠΡΟΚΟΠΗΣ ΠΑΥΛΟΠΟΥΛΟΣ",424
"27162"," Σας ευχαριστούμε πολύ, κύριε Παυλόπουλε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27163"," Θέλω το λόγο, κύριε Πρόεδρε.","ΠΑΝΑΓΙΩΤΗΣ ΚΑΜΜΕΝΟΣ",181
"27164"," Ορίστε, για ένα λεπτό, κύριε Καμμένε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27165"," Χαίρομαι που επιμένετε στις θέσεις σας και επιβεβαιώνετε την αντισυνταγματικότητα όλων αυτών των νομοσχεδίων, που αποτελούν μια σειρά. 
Σήμερα αυτό που ψηφίζουμε ουσιαστικά είναι ο πρώτος εφαρμοστικός νόμος ο οποίος «νομιμοποιεί» -διότι η δική μας θέση είναι ότι χρειάζεται αυξημένη πλειοψηφία- το σύνολο των διατάξεων των μνημονίων. Και λέμε ότι παραμένουν αντισυνταγματικοί κατά τους δικούς σας συσχετισμούς. 
Και θα σας θυμίσω και κάτι άλλο. Ήσασταν ο πρώτος που μας διδάξατε τότε απέναντι στην κυβέρνηση Παπανδρέου και στον ίδιο τον κ. Παπανδρέου -που σήμερα προασπίζεστε και θέλετε να προασπίσετε από την παραπομπή του την Πέμπτη- το θέμα της εφαρμογής του Αγγλικού Δικαίου, το οποίο εφαρμόστηκε στην Ελλάδα με την απόφαση η οποία είχε ληφθεί και την ουσιαστική συμμετοχή του αγγλικού τότε στόλου στο βομβαρδισμό του Φαλήρου. 
Σας τα λέω αυτά, κύριε καθηγητά και κύριε συνάδελφε, διότι και Πρακτικά υπάρχουν και όταν εμείς λέμε ότι το σύνολο αυτών που ψηφίζονται, που προσπαθούν να παραχωρήσουν τη ασυλία της χώρας και την εθνική κυριαρχία της χώρας, είναι άκυρα και ουδέποτε ψηφισθέντα από τη Βουλή των Ελλήνων και τα αμφισβητούμε και προς τους δημοσίους δανειστές πιστεύουμε ότι θα έρθει η ώρα που με τα δικά σας λεγόμενα θα τα υπερασπιστούμε, για να διαφυλάξουμε την αξιοπρέπεια της ελληνικής οικογένειας -που σήμερα διαλύεται μαζί με το κοινωνικό κράτος- και την εθνική αξιοπρέπεια και την εθνική κυριαρχία.
(Χειροκροτήματα από την πτέρυγα των Ανεξαρτήτων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"27166"," Ευχαριστούμε πολύ.
Το λόγο έχει ζητήσει ο κ. Βορίδης, Κοινοβουλευτικός Εκπρόσωπος της Νέας Δημοκρατίας.
Ορίστε, κύριε Βορίδη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27167"," Ευχαριστώ, κύριε Πρόεδρε.
Για μία ακόμη φορά το Σώμα συζητάει μία ακόμα από τις συνήθεις ενστάσεις αντισυνταγματικότητας. Αλλά να βάλουμε λίγο, κύριε Πρόεδρε, αν μου επιτρέπετε, τα πράγματα στη θέση τους, γιατί άκουσα ότι έγινε επίκληση του άρθρου 120 του Συντάγματος, της καταλύσεως, της παραβιάσεως και της κοινοβουλευτικής χούντας που έχει κάνει η Κυβέρνηση και οφείλω να πω ότι αυτοί οι οποίοι επικαλούνται το Σύνταγμα και είναι τόσο ευαίσθητοι στο ζήτημα του Συντάγματος καλό είναι να διαβάζουν, αν μη τι άλλο, τις διατάξεις τις οποίες επικαλούνται, όχι τίποτα άλλο δηλαδή, για να συνεννοούμαστε.
Λέει, λοιπόν, στα ζητήματα αντισυνταγματικότητας το άρθρο 100: Ο Πρόεδρος της Βουλής, κάθε Βουλευτής ή μέλος της Κυβέρνησης μπορεί να ζητήσει στο στάδιο της κατ’ αρχήν συζήτησης -εδώ τώρα- να αποφανθεί η Βουλή αναφορικά με συγκεκριμένες αντιρρήσεις που προβάλλει για την αντισυνταγματικότητα νομοσχεδίου ή προτάσεως νόμου.
Τι κάνουμε εδώ αυτήν τη στιγμή, κύριε Πρόεδρε; Δεν αποφαίνεται η Βουλή; Ή, αν η Βουλή δεν αποφαίνεται κατά τη γνώμη του ΣΥΡΙΖΑ, τότε υπάρχει παραβίαση του Συντάγματος. Οπότε δεν θα έχουμε παραβίαση του Συντάγματος, μόνο αν κάθε φορά συμφωνούμε με τη γνώμη του ΣΥΡΙΖΑ. Έτσι την έχουν καταλάβει την Κοινοβουλευτική Δημοκρατία και την εφαρμογή του Συντάγματος; Τι έχουν καταλάβει;
(Χειροκροτήματα από την πτέρυγα της Νέας Δημοκρατίας)
Και κάνουν και επίκληση του άρθρου εκείνου το οποίο επιφυλάσσεται ακριβώς για τη χρονική στιγμή της καταλύσεως του Συντάγματος, όχι όταν έχουμε διαφωνία για την ερμηνεία των άρθρων του Συντάγματος που λύνεται από το αρμόδιο όργανο, στο οποίο ο ΣΥΡΙΖΑ αναγνωρίζει την αρμοδιότητά του, αφού το φέρει ενώπιον να κρίνει. Για να τελειώνουμε με όλα αυτά, για να ξεκινήσω με το 120. Πάμε όμως και παρακάτω.
Άκουσα πόνο για την έκθεση της Επιστημονικής Επιτροπής της Βουλής. Πρέπει να τη διαβάζουμε. Και τη διαβάζουμε πολύ προσεκτικά. Και είναι πράγματι συμβουλευτικό μας όργανο. Και την τιμάτε και τη σέβεστε απ’ ό,τι βλέπω στο ΣΥΡΙΖΑ.
Για το άρθρο 53 τι λέει η Επιστημονική Υπηρεσία; Γιατί δεν λέει τίποτα; Γιατί δεν μιλάει για την αντισυνταγματικότητα; Γιατί τότε, αφού κόπτεστε και είναι η απόλυτη αυθεντία, δεν δέχεστε αυτήν την απόλυτη αυθεντία και για το 53 που είναι το μείζον ζήτημα που θέτετε εδώ; Ή μήπως δεν είναι το 53 και η εθνική κυριαρχία και είναι το ζήτημα των υπαλλήλων της Βουλής το μείζον θέμα; Τι από τα δύο; Άρα, λοιπόν, να αποφασίσουμε τι θέλουμε. Και να ξεκαθαρίσουμε και τα επιχειρήματά μας και την τάξη τους. 
Εγώ σέβομαι τις απόψεις κάθε επιστημονικού οργάνου που βρίσκεται εδώ για να βοηθάει το έργο των Βουλευτών. Τις διαβάζουμε. Δεν είναι δεσμευτικές, ούτε για σας ούτε για μας. Τις αξιολογούμε, τις κρίνουμε και από εκεί και πέρα τοποθετούμαστε. 
Για να πάμε και στην ουσία, όμως, των επιχειρημάτων. Ποιο είναι το ζήτημα της αντισυνταγματικότητας που τίθεται εδώ σε ό,τι αφορά στο άρθρο 53; Ξέρετε τι ακούσαμε, κύριε Πρόεδρε, για το τι κάνει το άρθρο 53; Λέει ότι φέρνει στη Βουλή για κύρωση διεθνή σύμβαση. Ποια διεθνή σύμβαση; Φέρει σχέδιο συμβάσεως να το εγκρίνει η Βουλή και να παράσχει νομοθετική εξουσιοδότηση στους αρμόδιους Υπουργούς, προκειμένου να καταρτίσουν μια σύμβαση. Μεταξύ ποίων; Μεταξύ του ευρωπαϊκού ΤΧΣ, του ελληνικού δημοσίου, του ελληνικού ΤΧΣ, της Τράπεζας της Ελλάδας. Τα τρία από τα τέσσερα συμβαλλόμενα μέρη είναι ανώνυμες εταιρείες, κύριε Πρόεδρε. Αφορά στην τροποποίηση μιας ήδη καταρτισθείσης συμβάσεως. Αυτό κάνουμε εδώ. Αυτή είναι η διεθνής σύμβαση η οποία, τονίζω, δεν έρχεται στη Βουλή προς κύρωση προφανώς, αλλά έχουμε μόνο ένα σχέδιο και νομοθετική εξουσιοδότηση προς υπογραφή του σχεδίου. Αυτό κάνουμε. Ποια εφαρμογή διεθνών συμβάσεων; Ποιο 28; Και βεβαίως μετά αρχίζουν τα άλλα: γιατί έχει μέσα στη γνωμοδότηση κ.λπ.. 
Κανένα νομικό ζήτημα δεν ανακύπτει απ’ αυτά. Τα ζητήματα της ουσίας να τα πούμε για πολλοστή φορά; Γιατί επελέγη το Αγγλικό Δίκαιο; Το Αγγλικό Δίκαιο επιλέγεται όταν υπάρχει μια πολυμερής με στοιχεία αλλοδαπότητας σύμβαση. Μήπως νομίζετε ότι το Ελληνικό Δίκαιο μας απαλλάσσει από την υποχρέωση πληρωμής των οφειλών μας; Εσείς ξέρετε, δηλαδή, μήπως καμμία διάταξη του Ενοχικού Δικαίου που λέει ότι αυτός που οφείλει μπορεί και δικαιούται να μην πληρώνει; Ξέρετε καμμία τέτοια διάταξη; 
Από εκεί και πέρα αρχίζουν τώρα κάτι ψαγμένες νομικές συζητήσεις. Μετά χαράς να τις κάνουμε, αν και δεν είμαι βέβαιος ότι τις παρακολουθεί ούτε ο ελληνικός λαός αλλά ούτε και το Σώμα. Λόγου χάριν η ένσταση καταχρηστικής ασκήσεως δικαιώματος στο Αγγλικό Δίκαιο, λέει, δεν εφαρμόζεται. Όμως είναι αναγκαστικού δικαίου η ένσταση αυτή. Άρα μπορεί να παρακαμφθεί ή όχι; Να κάτσουμε τώρα να το κρίνουμε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ξέρετε τώρα κάτι; Εσάς σας αρέσει όμως εδώ απ’ ό,τι βλέπω να επιλέγετε την ερμηνεία που είναι δυσμενέστερη για τα εθνικά συμφέροντα, αντί να υπερασπίζεστε την ερμηνεία που είναι ευμενέστερη για τα εθνικά συμφέροντα. Αυτήν την επιλογή κάνετε εδώ μέσα. 
Και πάμε να τελειώνουμε, επειδή έχω περάσει και το χρόνο μου και λέμε τα ίδια και τα ίδια: για το δίκαιο της εκτέλεσης, που είναι αναγκαστικό δίκαιο και για τα ζητήματα της επιλογής της δωσιδικίας του δικαστηρίων. Λέμε τα ίδια και τα ίδια. Θέλετε να προξενήσετε μια εντύπωση που δεν σας βγάζει πουθενά. 
Χάνετε και το ουσιώδες. Αν βρεθούμε σε αυτήν τη συνθήκη, το ζήτημα της αναγκαστικής εκτέλεσης λέτε ότι θα είναι το σημαντικό; Δεν θα είναι η περιθωριοποίηση της χώρας, η οικονομική της καταστροφή, η αδυναμία αποπληρωμής των χρεών της; Η εκτέλεση σας μάρανε εκείνην την ώρα που θα έχει καταστραφεί ο τόπος; Και εν πάση περιπτώσει, αν κόπτεστε και τόσο πολύ, ξαναλέμε για δέκατη φορά: ας φέρει εδώ τότε η Κυβέρνηση που θα αντιμετωπίσει αυτήν την καταστροφή ένα νόμο που θα λέει ότι δεν εκτελείται η απόφαση και τελειώσαμε. Σιγά τα αίματα. Τέτοιος πανικός για το τίποτα. 
Έρχομαι όμως και στο ζήτημα των υπαλλήλων. Έχει κριθεί το ζήτημα αυτό από το Ελεγκτικό Συνέδριο. Λέει: «Οι διατάξεις της παραγράφου αυτής κρίνονται δικαιολογημένες για λόγους ισότητας μεταξύ υπαλλήλων του δημοσίου εν’ όψει και όσων αναφέρονται στην αιτιολογική έκθεση του νομοσχεδίου». Ερώτηση απλή και καθαρή: Δεν θέλετε να ρυθμίσουμε με ίσο τρόπο το ζήτημα των υπαλλήλων της Βουλής, σύμφωνα με όσα ακριβώς παίρνουν και δικαιούνται οι υπάλληλοι του Υπουργείου Οικονομικών σε όλα τα επίπεδα, τα συνταξιοδοτικά τους και τα μισθολογικά τους; Τοποθέτηση ουσίας, όχι φιοριτούρες, όχι διαδικαστικές περικοκλάδες, για να δούμε ο καθένας πού στέκεται.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"27168"," Ευχαριστούμε.
Το λόγο έχει ζητήσει ο Κοινοβουλευτικός Εκπρόσωπος του ΠΑΣΟΚ, κ. Χρυσοχοΐδης. 
Ορίστε, κύριε Χρυσοχοΐδη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27169"," Ευχαριστώ, κύριε Πρόεδρε.
Έγινε κάτι πρωτοφανές πριν από λίγο. Έγινε επίκληση από την Αντιπολίτευση στο άρθρο 120 του Συντάγματος, που αναφέρεται στην κατάλυση της δημοκρατικής λειτουργίας του πολιτεύματος με τη βία. Δηλαδή, εννοεί ευθέως ο ΣΥΡΙΖΑ ότι εδώ μέσα επιχειρείται αυτήν τη στιγμή κατάλυση του δημοκρατικού πολιτεύματος με τη βία, με ανάγνωση του άρθρου 120. Μάλιστα, στη συνέχεια έγινε επίκληση και του άρθρου «1-1-4». Να πείτε της συναδέλφισσας, κύριε Γλέζο, ποιες πολιτικές δυνάμεις ήταν επικεφαλής στο «1-1-4». Είναι πολύ γνωστή ιστορία, γιατί είναι πάρα πολύ πρόσφατη. 
Αναφέρθηκε επίσης από τον Κοινοβουλευτικό Εκπρόσωπο κ. Λαφαζάνη -ουσιαστικά έγινε μια περιγραφή- ότι παραδόθηκε ο εθνικός πλούτος της χώρας στους δανειστές μας με το Αγγλικό Δίκαιο. Αυτά είναι απαράδεκτα πράγματα! Δημιουργούν στον κάθε πολίτη, που δεν γνωρίζει τις λεπτομέρειες, ένα φόβο. Δημιουργούν την εντύπωση για τον πολιτικό κόσμο της χώρας ότι ξεπουλάει την περιουσία της χώρας, ξεπουλάει τον εθνικό πλούτο, πράγματα τα οποία δεν έχουν να κάνουν με την πραγματικότητα. Καμμία σχέση με την πραγματικότητα. 
Μάλιστα θεωρούν δεδομένο ορισμένοι της Αντιπολίτευσης ότι η χώρα δεν πρόκειται ποτέ να επιστρέψει τα δάνεια πίσω. Αλλά, όπως σας είπα προηγουμένως, η Ελλάδα τώρα που βγαίνει από την κρίση -μετά τη μείωση του ιδιωτικού χρέους κατά 110 δισεκατομμύρια ευρώ, μετά τη πρόσφατη μείωση των 40 δισεκατομμυρίων και μετά την επόμενη μείωση που θα γίνει το 2014 του επισήμου διακρατικού χρέους- ουσιαστικά η χώρα θα μείνει χωρίς χρέος. Αυτό πρέπει να γνωρίζετε και αυτό γίνεται χάρις στις προσπάθειες, τους κόπους και τις θυσίες του ελληνικού λαού. 
Άκουσα κάτι που ακούω τακτικά από ορισμένους συναδέλφους και θέλω να έχω μια ευθεία απάντηση. Ο κ. Παυλόπουλος προηγουμένως είπε ότι είναι πεπεισμένος -το έχει διακηρύξει και άλλη φορά- ότι το ΠΑΣΟΚ κατεδάφισε το κοινωνικό κράτος, η κυβέρνηση Παπανδρέου κατεδάφισε το κοινωνικό κράτος. 
Θέλω να πω, λοιπόν, ότι υπήρξαν τότε, εκείνην την εποχή, κάποιοι πολύ θαρραλέοι και κάποιοι πολύ γενναίοι, που ανέλαβαν την πολιτική ευθύνη με πολιτικό θάρρος να σώσουν τη χώρα και να την οδηγήσουν σήμερα εδώ που βρίσκεται. Σήμερα συνεχίζεται αυτή η ίδια πολιτική. Είναι μια πολιτική που οδηγεί τη χώρα στην έξοδο από την κρίση. 
Δεν είμαι υπέρ της άποψης να κάνουμε συζήτηση για το πώς έφτασε η χώρα εδώ, γιατί πιστεύω ότι αρκετά έχουμε γυρίσει στο παρελθόν. Αλλά, επαναλαμβάνω και πάλι, είναι η τρίτη Κυβέρνηση που εφαρμόζει τη συνέχεια της πολιτικής που εφάρμοσε η κυβέρνηση του ΠΑΣΟΚ, όταν παρέλαβε τη χώρα στα όρια της χρεοκοπίας το 2009. 
(Χειροκροτήματα από την πτέρυγα του ΠΑΣΟΚ)","ΜΙΧΑΗΛ ΧΡΥΣΟΧΟΪΔΗΣ",554
"27170"," Ευχαριστούμε, κύριε συνάδελφε. 
Το λόγο έχει ο κ. Παππάς, Κοινοβουλευτικός Εκπρόσωπος του Λαϊκού Συνδέσμου της Χρυσής Αυγής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27171"," Να ακουστούμε. Να μιλήσει τουλάχιστον ο λαός της Χρυσής Αυγής. 
Να πούμε ότι, κύριε Χρυσοχοΐδη, κάποιοι γενναίοι ψήφισαν. Γενναίοι αλλά αδιάβαστοι, όχι μελετηροί. Και φοβάμαι ότι αυτή η τακτική θα επαναληφθεί και σήμερα. Δεν ξέρω αν προλάβατε να διαβάσατε τις τριακόσιες πενήντα σελίδες, γιατί οι του ΣΥΡΙΖΑ παραπονούνται ότι δεν πρόλαβαν, παρ’ όλο που η Νέα Δημοκρατία ξέρει και γνωρίζει ότι στο ΣΥΡΙΖΑ υπάρχουν σούπερμαν που μπορούν να διαβάσουν μέσα σε μια μέρα τριακόσιες πενήντα σελίδες και να πάρουν αποφάσεις. 
Η διαδικασία, κυρίες και κύριοι, είναι για τα γέλια. Αν δεν ήταν επικίνδυνη για το μέλλον της πατρίδας μας, θα ήταν σίγουρα μία εξαιρετική κωμωδία.
Ακούσαμε εξαίρετους νομικούς στο επάγγελμά τους, τον κ. Βορίδη, τον κ. Παυλόπουλο, την κ. Κωνσταντοπούλου! Εξαίρετη νομικός και αυτή! Δεν θα συνεχίσω, για να μην αδικήσω κάποιους. Και ακούσαμε και για Πρακτικά. Πολύ ωραία, ακούστηκαν τα Πρακτικά. Υπάρχουν και τα Πρακτικά. Υπάρχουν και τα non paper. Υπάρχουν πολλά πράγματα. 
Εμείς θα γίνουμε πρακτικοί και θα πούμε ότι πολύ κοντά από εδώ, από τη Βουλή, από το Κοινοβούλιο υπάρχει ο Άρειος Πάγος. Δεν θα σταθούμε, λοιπόν, σε μία τάση που διακρίνει την κυβερνητική παράταξη, η οποία σε θέματα νομικά κάνει σαν κακιά λευκομαλλούσα γεροντοκόρη, εμμένει στις απόψεις της, δηλαδή, ντε και καλά και δεν κοιτάει την ουσία.
Βεβαίως, ο καθείς κρίνεται. Και δεν περιμέναμε τίποτα περισσότερο από ανθρώπους που ανάλωσαν τη σταδιοδρομία τους στο να είναι κατήγοροι του ελληνικού δημοσίου και τώρα έρχονται ως υπερασπιστές των δικαίων του ελληνικού δημοσίου, ως προασπιστές των δικαίων του ελληνικού λαού. Θέατρο, λοιπόν! 
Κι αυτό εδώ, που μας το δώσατε τον Ιούνιο που ορκιστήκαμε, κι εσείς το λέτε «Κανονισμό της Βουλής και Σύνταγμα της Ελλάδος», να πούμε για άλλη μία φορά ότι το έχετε κάνει λάστιχο και το ερμηνεύετε κατά το δοκούν. Κάνετε ό,τι θέλετε και όπως θέλετε. 
Αυτά που λέτε περί άρθρων κλ.π. είναι ψιλά γράμματα για τον κόσμο. Η ουσία είναι μία: ότι εσείς εφαρμόζετε το νόμο του ισχυροτέρου. Έχετε φτιάξει μία κυβερνητική πλειοψηφία, έχετε το μαχαίρι και το πεπόνι και γράφετε στα παλαιότερα των υποδημάτων σας και τη Βουλή και τον ελληνικό λαό.
Επιβεβαιώνετε για άλλη μία φορά ότι μοναδικός σας στόχος και σκοπός είναι η εξασφάλιση των προνομίων σας, της θέσεώς σας, των κεκτημένων σας και δεν σας ενδιαφέρει ούτε το μέλλον της πατρίδας ούτε το μέλλον των γενεών που έρχονται. Είστε πολύ εύκολοι στο να ξεπουλάτε! Είστε πολύ δύσκολοι στο να καταλαβαίνετε και να έχετε μία άδολη, αγνή φιλοπατρία!
Εμείς σε οτιδήποτε σταθεί εμπόδιο στα σχέδια νόμου που φέρνετε, στο ξεπούλημα της Ελλάδος, σε αυτό που ενδεχομένως εσείς μέσα σας το γνωρίζετε, ότι οδηγείτε τη χώρα στην καταστροφή, αλλά τα προσωπικά σας οφέλη και η κομματική σας πειθαρχία δεν σας αφήνουν να το παραδεχθείτε, σε οτιδήποτε σταθεί εμπόδιο –και τώρα και στο μέλλον- στην ψήφιση τέτοιων πραγματικά ανθελληνικών, αντισυνταγματικών, αντιλαϊκών νόμων, θα είμαστε υπερασπιστές και θα ψηφίζουμε «ναι» στην αντισυνταγματικότητα, χωρίς να μας ενδιαφέρει από ποιον χώρο προέρχεται η πρόταση αυτή.
Κλείνω, κύριε Πρόεδρε, με το εξής, για να μην αφήσουμε και την Κοινοβουλευτική Εκπρόσωπο της Νέας Δημοκρατίας, την κ. Παπακώστα, ανικανοποίητη –πολιτικά ομιλώ- η οποία σήμερα επετέθη εναντίον της Χρυσής Αυγής: Συμφωνούμε μαζί σας! Δεν σας υβρίζουμε! Δεν είστε προδότες! Προς Θεού! Να ειπωθεί τέτοιο πράγμα στο ελληνικό Κοινοβούλιο, ότι είστε προδότες; Αλίμονο! Εκχωρείτε απλώς την εθνική κυριαρχία! Προδότες δεν είστε!
Αυτά, λοιπόν, για όλους εσάς που με έναν ψευτοεπιστημονικό τρόπο θέλετε να πείτε στον ελληνικό λαό ότι εφαρμόζετε τη real politic, στην οποία σας ακολουθεί ως καλός μαθητής, κατά πόδας, και ο Αλέξης.
Ευχαριστώ.","ΧΡΗΣΤΟΣ ΠΑΠΠΑΣ",418
"27172"," Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27173"," Ευχαριστώ, κύριε Πρόεδρε.
Κυρίες και κύριοι συνάδελφοι, επαναφέρουμε και σε αυτήν τη συζήτηση όλα τα επιχειρήματα που κατατέθηκαν τις προηγούμενες ώρες από το Βήμα της Βουλής, που συζητήσαμε, δηλαδή, την ουσία όλων αυτών των αιτιάσεων.
Θα ξεκινήσω με κάτι που για εμάς, τη Δημοκρατική Αριστερά, είναι κρίσιμο. Το θέμα της λεγόμενης ασυλίας κρίθηκε από το Συμβούλιο της Επικρατείας όταν αξιολόγησε το πρώτο μνημόνιο. 
Κυρίες και κύριοι συνάδελφοι, η ρήτρα η αντίστοιχη του πρώτου μνημονίου ήταν πολύ πιο σκληρή από αυτήν που περιέχεται στο δεύτερο. 
Ερώτηση: Μπορεί ένα όργανο σαν το δικό μας, όταν υπάρχει αμετάκλητη απόφαση του Ανωτάτου Δικαστηρίου επί συγκεκριμένου θέματος, να σχολιάζει ή να τοποθετείται διαφορετικά; Ίσως κάποιοι να πουν «ναι». Εμείς από εδώ λέμε ουσιαστικά ότι προκαλεί σύγχυση όσον αφορά τη διάκριση των εξουσιών.
Δεύτερον, η ίδια ρήτρα, κυρίες και κύριοι συνάδελφοι –και καλό θα είναι να ανατρέξουν και αναφέρομαι στους μη νομικούς- πανομοιότυπη ρήτρα, υπάρχει στο μνημόνιο της Πορτογαλίας, στο μνημόνιο της Ιρλανδίας, δυστυχώς στο μνημόνιο της Κύπρου και -απ’ ό,τι πληροφορούμαι- και στο ειδικό μνημόνιο της Ισπανίας για ανακεφαλαιοποίηση των τραπεζών. Αλήθεια και αυτός ο πολιτικός κόσμος αυτών των χωρών είναι μειοδότης…
(Θόρυβος στην Αίθουσα)","ΝΙΚΟΛΑΟΣ ΤΣΟΥΚΑΛΗΣ",520
"27174"," Παρακαλώ, κύριοι συνάδελφοι, κάντε λίγη ησυχία, για να ακούμε το συνάδελφο.
Κύριε Τσούκαλη, μην απευθύνεστε προς τους συναδέλφους.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27175"," Τρίτον, με πολύ μεγάλη προσοχή, κύριε Πρόεδρε, άκουσα την εισήγηση της κ. Κωνσταντοπούλου. Υποκλίνομαι πραγματικά στη γνώση της και στο Διεθνές Δίκαιο. Δεν δόθηκε, όμως, μεγάλη προσοχή στην ουσία των λεγομένων της. Μου έκανε εντύπωση ότι, προκειμένου να διατηρήσει και το κύρος των απόψεών της, δεν αναφέρθηκε καθόλου στο Δίκαιο Εκτέλεσης, δεν αναφέρθηκε καθόλου στο Αγγλικό Δίκαιο. Αναφέρθηκε σε ένα θέμα το οποίο προκαλεί πιθανόν, δηλαδή στο ότι υπάρχει πρόβλεψη υπαγόρευσης στο Νομικό Συμβούλιο του Κράτους, όσον αφορά τις γνωμοδοτήσεις.
Είναι αυτονόητο, κύριε Πρόεδρε, ότι όσα είπαμε κατά τη συζήτηση σε σχέση με το Δίκαιο της Εκτέλεσης και όσον αφορά την ουσία του Αγγλικού Δικαίου είναι τόσο κοινά στο Διεθνές Δίκαιο, που δεν μπορεί κάποιος να διακινδυνεύσει το επιστημονικό του κύρος, προκειμένου να τα ανατρέψει. Διότι, ξέρετε, τα Πρακτικά αποτυπώνονται διαχρονικά.
Τελειώνω με το εξής: Είναι προφανές για ποιο λόγο χρησιμοποιήθηκε το άρθρο 120 του Συντάγματος και συσχετίστηκε με το «1-1-4». Οι μνήμες είναι ζωντανές σε αυτήν εδώ τη χώρα. Ο αείμνηστος, όμως, Αριστόβουλος Μάνεσης, που εγώ είχα την τύχη να έχω δάσκαλο, μας διατύπωνε τη διαφορά μεταξύ κατάλυσης του Συντάγματος –και μάλιστα με τη βία- και μεταξύ παραβίασης του Συντάγματος. Το άρθρο 120 ή το «1-1-4» είναι προφανές, είναι πέραν πάσης αμφισβητήσεως, ότι αφορά την κατάλυση του πολιτεύματος και μάλιστα με τη βία.
Κύριε Πρόεδρε, είναι αδιανόητο μέσα σε αυτήν εδώ την Αίθουσα να γίνεται επίκληση του 120. Σε περίοδο, δηλαδή, Κοινοβουλευτικής Δημοκρατίας, ανεξαρτήτως πώς λειτουργεί, όσο στρεβλά και να λειτουργεί, δεν μπορεί να γίνεται επίκληση σε αυτόν εδώ το χώρο ότι γίνεται κατάλυση του Συντάγματος, ουσιαστικά της δημοκρατίας και μάλιστα με τη βία.
Το να συζητήσουμε θέματα παραβίασης του Συντάγματος, να το κάνουμε. Άκουσα με πολύ μεγάλη προσοχή τον Παναγιώτη τον Λαφαζάνη που έθεσε ζητήματα κ.λπ. Αυτά μπορούμε να τα συζητήσουμε. Αλλά, προς Θεού, όχι τέτοιες εκφράσεις σε αυτήν εδώ την Αίθουσα.
Ευχαριστώ πολύ.
(Χειροκροτήματα από την πτέρυγα τηςΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"27176"," Κυρίες και κύριοι συνάδελφοι, ολοκληρώθηκε η συζήτηση κατά το άρθρο 100 παράγραφος 2 του Κανονισμού της Βουλής για το θέμα αντισυνταγματικότητας που ετέθη.
Οι αποδεχόμενοι την ένσταση αντισυνταγματικότητας παρακαλώ να εγερθούν. 
(Εγείρονται οι αποδεχόμενοι την ένσταση αντισυνταγματικότητας)
Είναι προφανές ότι δεν ηγέρθη ο απαιτούμενος και προβλεπόμενος; αριθμός Βουλευτών από το Σύνταγμα και τον Κανονισμό της Βουλής.
Συνεπώς η ένσταση αντισυνταγματικότητας απορρίπτεται. 
Κυρίες και κύριοι συνάδελφοι, κηρύσσεται περαιωμένη η συζήτηση επί του σχεδίου νόμου του Υπουργείου Οικονομικών: «Συνταξιοδοτικές ρυθμίσεις, τροποποιήσεις του ν. 4093/2012, κύρωση της Πράξης Νομοθετικού Περιεχομένου «Έγκριση των Σχεδίων των Συμβάσεων Τροποποίησης της Κύριας Σύμβασης Χρηματοδοτικής Διευκόλυνσης μεταξύ του Ευρωπαϊκού Ταμείου Χρηματοπιστωτικής Σταθερότητας (Ε.Τ.Χ.Σ.), της Ελληνικής Δημοκρατίας, του Ελληνικού Ταμείου Χρηματοπιστωτικής Σταθερότητας (Τ.Χ.Σ.) και της Τράπεζας της Ελλάδος (ΤτΕ), με τίτλο «Κύρια Σύμβαση Χρηματοδοτικής Διευκόλυνσης», της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Σύμβαση Διευκόλυνσης Διαχείρισης Υποχρεώσεων ΣΙΤ» και της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Διευκόλυνση αποπληρωμής Τόκων Ομολόγων», παροχή εξουσιοδοτήσεων για την υπογραφή των Συμβάσεων» και άλλες επείγουσες διατάξεις».    
Κυρίες και κύριοι συνάδελφοι, έχει υποβληθεί αίτηση ονομαστικής ψηφοφορίας Βουλευτών των Ανεξάρτητων Ελλήνων επί της αρχής του νομοσχεδίου και επί του άρθρου 53, της οποία το κείμενο έχει ως εξής:
(να καταχωρισθεί το κείμενο της σελ. 441α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27177"," Θα αναγνώσω και τον κατάλογο των υπογραφόντων την αίτηση της ονομαστικής ψηφοφορίας για να διαπιστωθεί εάν υπάρχει ο απαιτούμενος από τον Κανονισμό αροθμός για την υποβολή της.
Ο κ. Παναγιώτης Καμμένος. Παρών.
Ο κ. Γαβριήλ Αβραμίδης. Παρών. 
Η κ. Χρυσούλα-Μαρία Γιαταγάνα. Παρούσα. 
Ο κ. Κωνσταντίνος Γιοβανόπουλος. Παρών.
Ο κ. Ιωάννης Δημαράς. Παρών. 
Η κ. Τσαμπίκα Ιατρίδη. Παρούσα.
Ο κ. Βασίλειος Καπερνάρος. Παρών.
Η κ. Μαρία Κόλλια-Τσαρουχά. Παρούσα.
Ο κ. Τέρενς-Σπένσερ-Νικόλαος Κουΐκ. Παρών.
Η κ. Έλενα Κουντουρά. Παρούσα.
Η κ. Ραχήλ Μακρή. Παρούσα.
Ο κ. Επαμεινώνδας (Νότης) Μαριάς. Παρών.
Ο κ. Παναγιώτης Μελάς. Παρών. 
Ο κ. Γεώργιος Νταβρής. Παρών.
Η κ. Σταυρούλα Ξουλίδου. Παρούσα.
Ο κ. Μαρίνος Ουζουνίδης. Παρών.
Ο κ. Παύλος Χαϊκάλης. Παρών.
Η κ. Μαρίνα Χρυσοβελώνη. Παρούσα.
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών.
Κυρίες και κύριοι συνάδελφοι, έχει υποβληθεί αίτηση ονομαστικής ψηφοφορίας Βουλευτών του ΣΥΡΙΖΑ-ΕΚΜ για τα άρθρα 1, 2, 3, 4 , 6, 7, 8, 9, 13, 14, 15, 16, 24, 25, 26, 27, 28, 29, 31, 32, 33, 35, 36, 37, 38, 40, 53 του σχεδίου νόμου του Υπουργείου Οικονομικών, της οποίας το κείμενο έχει ως εξής:
(να καταχωρισθεί το κείμενο της σελ. 442α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27178"," Θα αναγνώσω και τον κατάλογο των υπογραφόντων την αίτηση της ονομαστικής ψηφοφορίας, για να διαπιστωθεί εάν υπάρχει ο απαιτούμενος από τον Κανονισμό ο αριθμός για την υποβολή της.
Η κ. Ζωή Κωνσταντοπούλου. Παρούσα. 
Ο κ. Δημήτριος Στρατούλης. Παρών.
Ο κ. Ιωάννης Σταθάς. Παρών.
Ο κ. Ιωάννης Αμανατίδης. Παρών.
Ο κ. Σταύρος Κοντονής. Παρών.
Η κ. Αγνή Καλογερή. Παρούσα.
Η κ. Όλγα Γεροβασίλη. Παρούσα.
Η κ. Ευαγγελία Αμμανατίδου-Πασχαλίδου. Παρούσα.
Η κ. Μαρία Μπόλαρη. Παρούσα.
Η κ. Χαρούλα Καφαντάρη. Παρούσα.
Η κ. Όλγα-Νάντια Βαλαβάνη. Παρούσα.
Ο κ. Νικόλαος Βούτσης. Παρών.
Ο κ. Δημήτριος Παπαδημούλης. Παρών. 
Ο κ. Στάθης Παναγούλης. Παρών. 
Ο κ. Κωνσταντίνος Μπάρκας. Παρών.
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών. 
Συνεπώς διακόπτουμε τη συνεδρίαση για δέκα (10΄) λεπτά, σύμφωνα με τον Κανονισμό.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27179"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Κύριοι συνάδελφοι, σας παρακαλώ να κάνετε λίγη ησυχία. Είναι διαδικαστικά αυτά τα ζητήματα, αλλά πρέπει να τα ακούμε όλοι. 
(Θόρυβος στην Αίθουσα – κωδωνοκρουσίες)
Είναι λίγο πολύπλοκη η ψηφοφορία. Παρακαλώ πάρα πολύ να κάνετε ησυχία, για να ακούσετε αυτό που θέλω να πω. Ενδέχεται να δημιουργηθούν παρεξηγήσεις, λόγω των πολλών άρθρων και της ονομαστικής ψηφοφορίας επί της αρχής. Γι’ αυτόν το λόγο παρακαλώ πάρα πολύ να γίνεται ησυχία, να ακούγεται ευκρινώς ο ψηφίζων τι ψηφίζει και τι δεν ψηφίζει. Εάν γίνεται φασαρία –απ’ ό,τι καταλαβαίνετε με πλειάδα άρθρων υπό ψηφοφορία- θα γίνει κάποιο λάθος και μετά θα λέμε ότι φταίει το Προεδρείο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27180"," Θα φταίει.","ΖΩΗ ΚΩΝΣΤΑΝΤΟΠΟΥΛΟΥ",272
"27181"," Κυρία Κωνσταντοπούλου, σας παρακαλώ επιτέλους! 
Κύριε Βούτση, επιβάλλετε την τάξη! Δεν είναι δυνατόν να μην αφήνει τίποτα να πέσει κάτω. Μια κουβέντα λέω, σαράντα λέει.
Κυρίες και κύριοι συνάδελφοι, θα διεξαχθεί ονομαστική ψηφοφορία επί της αρχής και επί των άρθρων 1, 2, 3, 4, 6, 7, 8, 9, 13, 14, 15, 16, 24, 25, 26, 27, 28, 29, 31, 32, 33, 35, 36, 37, 38, 40 και 53 του σχεδίου νόμου του Υπουργείου Οικονομικών.
Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και η κ. Όλγα Γεροβασίλη από το ΣΥΡΙΖΑ-ΕΚΜ.
Οι αποδεχόμενοι την αρχή του νομοσχεδίου και τα άρθρα λέγουν «ΝΑΙ».
Οι μη αποδεχόμενοι την αρχή του νομοσχεδίου και τα άρθρα λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Σας ενημερώνω ότι έχουν έρθει στο Προεδρείο τηλεομοιοτυπίες (φαξ) συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους επί των άρθρων και των τροπολογιών του νομοσχεδίου. Οι ψήφοι αυτές θα ανακοινωθούν και θα συνυπολογισθούν στην καταμέτρηση, η οποία και θα ακολουθήσει. 
Παρακαλώ να αρχίσει η ανάγνωση του καταλόγου. 
(ΨΗΦΟΦΟΡΙΑ) 
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27182"," Υπάρχει συνάδελφος, ο οποίος δεν άκουσε το όνομά του; 
(Στο σημείο αυτό ψηφίζει ο Βουλευτής κ. Βασίλειος Κεγκέρογλου)
Οι επιστολές οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά: 
(Οι προαναφερθείσες επιστολές έχουν ως εξής:
(να καταχωρισθούν οι σελ. 447-452)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27183"," Κυρίες και κύριοι συνάδελφοι, σας ενημερώνω ότι έχει έρθει στο Προεδρείο επιστολή του συναδέλφου κ. Κωνσταντίνου Τζαβάρα, ο οποίος μας γνωρίζει ότι απουσιάζει από την ψηφοφορία και ότι, αν ήταν παρών, θα ψήφιζε «ΝΑΙ». 
Επίσης, οι κ.κ. Αλέξης Τσίπρας και Ηρώ Διώτη απουσιάζουν και με επιστολή μας γνωρίζουν ότι, αν ήταν παρόντες, θα ψήφιζαν «ΟΧΙ».
Οι επιστολές αυτές, οι οποίες εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης, αλλά δεν συνυπολογίζονται στην καταμέτρηση των ψήφων. 
(Οι προαναφερθείσες επιστολές έχουν ως εξής:
(να καταχωρισθούν οι σελ. 454-456)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27184"," Κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
 (ΚΑΤΑΜΕΤΡΗΣΗ) 
(ΜΕΤΑ ΤΗΝ ΚΑΤΑΜΕΤΡΗΣΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27185"," Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας. 
Ψήφισαν συνολικά 290 Βουλευτές. 
Υπέρ της αρχής του νομοσχεδίου, δηλαδή «ΝΑΙ», ψήφισαν 166 Βουλευτές.
Κατά της αρχής του νομοσχεδίου, δηλαδή «ΟΧΙ», ψήφισαν 123 Βουλευτές.
«ΠΑΡΩΝ» ψήφισε 1 Βουλευτής. 
Συνεπώς το νομοσχέδιο του Υπουργείου Οικονομικών: «Συνταξιοδοτικές ρυθμίσεις, τροποποιήσεις του ν. 4093/2012, κύρωση της Πράξης Νομοθετικού Περιεχομένου «Έγκριση των Σχεδίων των Συμβάσεων Τροποποίησης της Κύριας Σύμβασης Χρηματοδοτικής Διευκόλυνσης μεταξύ του Ευρωπαϊκού Ταμείου Χρηματοπιστωτικής Σταθερότητας (Ε.Τ.Χ.Σ), της Ελληνικής Δημοκρατίας, του Ελληνικού Ταμείου Χρηματοπιστωτικής Σταθερότητας (Τ.Χ.Σ) και της Τράπεζας της Ελλάδος (ΤτΕ), με τίτλο «Κύρια Σύμβαση Χρηματοδοτικής Διευκόλυνσης», της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Σύμβαση Διευκόλυνσης Διαχείρισης Υποχρεώσεων ΣΙΤ» και της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Διευκόλυνση αποπληρωμής Τόκων Ομολόγων», παροχή εξουσιοδοτήσεων για την υπογραφή των Συμβάσεων» και άλλες επείγουσες διατάξεις» έγινε δεκτό επί της αρχής κατά πλειοψηφία.
Επί του άρθρου 1: 
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 1 έγινε δεκτό κατά πλειοψηφία.
Επί του άρθρου 2: 
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 2 έγινε δεκτό κατά πλειοψηφία.
Επί του άρθρου 3:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 3 έγινε δεκτό κατά πλειοψηφία, όπως τροποποιήθηκε από τον κύριο Υπουργό.
Επί του άρθρου 4:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 4 έγινε δεκτό κατά πλειοψηφία.
Επί του άρθρου 6:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 6 έγινε δεκτό κατά πλειοψηφία.
Επί του άρθρου 7:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 7 έγινε δεκτό κατά πλειοψηφία.
Επί του άρθρου 8:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 8 έγινε δεκτό κατά πλειοψηφία.
Επί του άρθρου 9:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 9 έγινε δεκτό κατά πλειοψηφία, όπως τροποποιήθηκε από τον κύριο Υπουργό.
Επί του άρθρου 13:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 13 έγινε δεκτό κατά πλειοψηφία.
Επί του άρθρου 14:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς, το άρθρο 14 έγινε δεκτό κατά πλειοψηφία.
Επί του άρθρου 15:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 15 έγινε δεκτό κατά πλειοψηφία.
Επί του άρθρου 16:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 16 έγινε δεκτό κατά πλειοψηφία.
Επί του άρθρου 24:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 24 έγινε δεκτό κατά πλειοψηφία.
Επί του άρθρου 25:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 25 έγινε δεκτό κατά πλειοψηφία.
Επί του άρθρου 26:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 26 έγινε δεκτό κατά πλειοψηφία.
Επί του άρθρου 27:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 27 έγινε δεκτό κατά πλειοψηφία, όπως τροποποιήθηκε από τον κύριο Υπουργό.
Επί του άρθρου 28:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 28 έγινε δεκτό κατά πλειοψηφία.
Επί του άρθρου 29:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 29 έγινε δεκτό κατά πλειοψηφία.
Επί του άρθρου 31:
«ΝΑΙ» ψήφισαν 165 Βουλευτές.
«ΟΧΙ» ψήφισαν 122 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 31 έγινε δεκτό κατά πλειοψηφία.
Επί του άρθρου 32:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 32 έγινε δεκτό κατά πλειοψηφία.
Επί του άρθρου 33:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 33 έγινε δεκτό κατά πλειοψηφία, όπως τροποποιήθηκε από τον κύριο Υπουργό.
Επί του άρθρου 35:
«ΝΑΙ» ψήφισαν 151 Βουλευτές.
«ΟΧΙ» ψήφισαν 136 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 35 έγινε δεκτό κατά πλειοψηφία.
Επί του άρθρου 36:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 36 έγινε δεκτό κατά πλειοψηφία.
Επί του άρθρου 37:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 37 έγινε δεκτό κατά πλειοψηφία.
Επί του άρθρου 38:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 38 έγινε δεκτό κατά πλειοψηφία.
Επί του άρθρου 40:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 40 έγινε δεκτό κατά πλειοψηφία.
Επί του άρθρου 53:
«ΝΑΙ» ψήφισαν 166 Βουλευτές.
«ΟΧΙ» ψήφισαν 121 Βουλευτές. 
«ΠΑΡΩΝ» ψήφισαν 3 Βουλευτές. 
Συνεπώς το άρθρο 53 έγινε δεκτό κατά πλειοψηφία.
Το πρωτόκολλο της ως άνω διεξαχθείσης ονομαστικής ψηφοφορίας επί της αρχής και επί των άρθρων καταχωρίζεται στα Πρακτικά και έχει ως εξής:
(να καταχωριστεί η ψηφοφορία σελ. 466α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27186"," Κυρίες και κύριοι συνάδελφοι, εισερχόμεθα στην ψήφιση των υπολοίπων άρθρων του νομοσχεδίου.
Ερωτάται το Σώμα: Γίνεται δεκτό το άρθρο 5 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27187"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27188"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27189"," Συνεπώς το άρθρο 5 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 10 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27190"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27191"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27192"," Συνεπώς το άρθρο 10 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 11 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27193"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27194"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27195"," Συνεπώς το άρθρο 11 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 12 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27196"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27197"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27198"," Συνεπώς το άρθρο 12 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 17 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27199"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27200"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27201"," Συνεπώς το άρθρο 17 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 18 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27202"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27203"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27204"," Συνεπώς το άρθρο 18 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 19 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27205"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27206"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27207"," Συνεπώς το άρθρο 19 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 20 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27208"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27209"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27210"," Συνεπώς το άρθρο 20 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 21 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27211"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27212"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27213"," Συνεπώς το άρθρο 21 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 22 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27214"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27215"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27216"," Συνεπώς το άρθρο 22 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 30 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27217"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27218"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27219"," Συνεπώς το άρθρο 30 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 34, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27220"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27221"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: «ΠΑΡΩΝ».","ΖΩΗ ΚΩΝΣΤΑΝΤΟΠΟΥΛΟΥ",272
"27222"," Συνεπώς το άρθρο 34 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 39 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27223"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27224"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27225"," Συνεπώς το άρθρο 39 έγινε δεκτό ως έχει, κατά πλειοψηφία.
Ερωτάται το Σώμα: Γίνεται δεκτό το άρθρο 41 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27226"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27227"," «ΠΑΡΩΝ».","ΖΩΗ ΚΩΝΣΤΑΝΤΟΠΟΥΛΟΥ",272
"27228"," Συνεπώς το άρθρο 41 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 43 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27229"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27230"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27231"," Συνεπώς το άρθρο 43 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 44 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27232"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27233"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27234"," Συνεπώς το άρθρο 44 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 45, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27235"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27236"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27237"," Συνεπώς το άρθρο 45 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 46, όπως τροποποιήθηκε από τον κύριο Υπουργό ;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27238"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27239"," «ΠΑΡΩΝ».","ΖΩΗ ΚΩΝΣΤΑΝΤΟΠΟΥΛΟΥ",272
"27240"," Συνεπώς το άρθρο 46 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 50 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27241"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27242"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27243"," Συνεπώς το άρθρο 50 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 51 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27244"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27245"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27246"," Συνεπώς το άρθρο 51 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 52 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27247"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27248"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27249"," Συνεπώς το άρθρο 52 έγινε δεκτό ως έχει κατά πλειοψηφία.
Εισερχόμεθα εις την ψήφιση του ακροτελεύτιου άρθρου του νομοσχεδίου.
Ερωτάται το Σώμα: Γίνεται δεκτό το ακροτελεύτιο άρθρο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27250"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"27251"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27252"," Το ακροτελεύτιο άρθρο έγινε δεκτό κατά πλειοψηφία. 
Κύριοι συνάδελφοι, δέχεστε στο σημείο αυτό να ψηφίσουμε το νομοσχέδιο και στο σύνολο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27253"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"27254"," Συνεπώς το Σώμα συνεφώνησε.
Ερωτάται το Σώμα: Γίνεται δεκτό το νομοσχέδιο στο σύνολo;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27255"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"27256"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"27257"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών: «Συνταξιοδοτικές ρυθμίσεις, τροποποιήσεις του ν. 4093/2012, κύρωση της Πράξης Νομοθετικού Περιεχομένου «Έγκριση των Σχεδίων των Συμβάσεων Τροποποίησης της Κύριας Σύμβασης Χρηματοδοτικής Διευκόλυνσης μεταξύ του Ευρωπαϊκού Ταμείου Χρηματοπιστωτικής Σταθερότητας (Ε.Τ.Χ.Σ.), της Ελληνικής Δημοκρατίας, του Ελληνικού Ταμείου Χρηματοπιστωτικής Σταθερότητας (Τ.Χ.Σ.) και της Τράπεζας της Ελλάδος (ΤτΕ), με τίτλο «Κύρια Σύμβαση Χρηματοδοτικής Διευκόλυνσης», της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Σύμβαση Διευκόλυνσης Διαχείρισης Υποχρεώσεων ΣΙΤ» και της Σύμβασης Χρηματοδοτικής Διευκόλυνσης μεταξύ του Ε.Τ.Χ.Σ., της Ελληνικής Δημοκρατίας και της ΤτΕ, με τίτλο «Διευκόλυνση αποπληρωμής Τόκων Ομολόγων», παροχή εξουσιοδοτήσεων για την υπογραφή των Συμβάσεων» και άλλες επείγουσες διατάξεις» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(να καταχωρισθεί το κείμενο του νομοσχεδίου σελ. 475α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27258"," Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση και στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27259"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"27260"," Το Σώμα παρέσχε τη ζητηθείσα εξουσιοδότηση.
Έχουν διανεμηθεί τα Πρακτικά της Τετάρτης 7 Νοεμβρίου 2012, Σαββάτου 10 Νοεμβρίου 2012, Δευτέρας 26 Νοεμβρίου 2012, Τρίτης 27 Νοεμβρίου 2012, Πέμπτης 29 Νοεμβρίου 2012, Παρασκευής 30 Νοεμβρίου 2012, Δευτέρας 3 Δεκεμβρίου 2012, Τρίτης 4 Δεκεμβρίου 2012, Τετάρτης 5 Δεκεμβρίου 2012 και Πέμπτης 6 Δεκεμβρίου 2012 και ερωτάται το Σώμα εάν τα επικυρώνει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27261"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"27262"," Όχι.","ΖΩΗ ΚΩΝΣΤΑΝΤΟΠΟΥΛΟΥ",272
"27263"," Για τα Πρακτικά μιλάμε τώρα. Αυτά που είπαμε εμείς και εσείς. Δεν αλλάζουν τίποτα, δεν πλαστογραφούνται αυτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27264"," Εσείς έχετε διαγράψει πράγματα.","ΖΩΗ ΚΩΝΣΤΑΝΤΟΠΟΥΛΟΥ",272
"27265"," Συνεπώς τα Πρακτικά της Τετάρτης 7 Νοεμβρίου 2012, Σαββάτου 10 Νοεμβρίου 2012, Δευτέρας 26 Νοεμβρίου 2012, Τρίτης 27 Νοεμβρίου 2012, Πέμπτης 29 Νοεμβρίου 2012 Παρασκευής 30 Νοεμβρίου 2012, Δευτέρας 3 Δεκεμβρίου 2012, Τρίτης 4 Δεκεμβρίου 2012, Τετάρτης 5 Δεκεμβρίου 2012 και Πέμπτης 6 Δεκεμβρίου 2012, επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"27266"," Μάλιστα, μάλιστα.
Με τη συναίνεση του Σώματος και ώρα 21.28΄ λύεται η συνεδρίαση για αύριο ημέρα Τρίτη 15 Ιανουαρίου 2013 και ώρα 18.00΄, με αντικείμενο εργασιών του Σώματος: α)κοινοβουλευτικό έλεγχο: συζήτηση αναφορών και ερωτήσεων και β) νομοθετική εργασία: μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Παιδείας και Θρησκευμάτων, Πολιτισμού και Αθλητισμού: «Οργάνωση και λειτουργία Ιδρύματος Νεολαίας και Διά Βίου Μάθησης και Εθνικού Οργανισμού Πιστοποίησης Προσόντων και Επαγγελματικού Προσανατολισμού και άλλες διατάξεις». 
 Ο","ΟΛΟΙ ΟΙ ΒΟΥΛΕΥΤΕΣ",NA
