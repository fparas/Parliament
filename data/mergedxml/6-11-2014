"","Content","name","ParlmemberID"
"125857","Date","6-11-2014",NA
"125858"," Ευχαριστώ, κύριε Πρόεδρε.
Ο λόγος που γίνεται αυτή η επίκαιρη ερώτηση είναι διότι κατ’ επανάληψη είχα καταθέσει γραπτά σχετικές ερωτήσεις και το τελευταίο χρονικό διάστημα βρίσκεται σε επικαιρότητα η επίλυση αυτών των θεμάτων. Η απάντηση που είχα λάβει από τον Υπουργό σχετικά με τα θέματα που θα σας θέσω είναι ότι έρχεται νομοθετική ρύθμιση πάρα πολύ γρήγορα. Η νομοθετική ρύθμιση, όμως, έχει αργήσει. Το θέμα του ασφαλιστικού εν όψει 2015 είναι επίκαιρο. Θα ήθελα να ήξερα, όταν λέμε ότι θα επιλυθεί νομοθετικά, πότε και πώς θα γίνει αυτό. 
Το πρώτο θέμα αφορά τους ασφαλισμένους του ΟΓΑ οι οποίοι επί σειρά ετών καταβάλλουν τις ασφαλιστικές τους εισφορές και όταν κάνουν αίτηση συνταξιοδότησης, τότε ο ΟΓΑ ανακαλύπτει ότι είτε δεν πληρούσαν τα κριτήρια για να είναι ασφαλισμένοι στον ΟΓΑ είτε καλούνται να αποδείξουν ότι έχουν συστηματικά ασκήσει αυτήν την επαγγελματική δραστηριότητα, με αποτέλεσμα την ύστατη ώρα να τους επιστρέφεται άτοκα το κεφάλαιο που έχουν πληρώσει όλο αυτό το διάστημα και να μένουν εκτός ασφαλιστικού φορέα. 
Η απάντηση που μου είχατε δώσει είναι ότι θα αντιμετωπιστεί το θέμα άμεσα και ότι θα επιλυθεί με δίκαιο τρόπο.
Να θυμίσω ότι υπάρχει διάταξη από το 2002 και μετά που έλεγε ότι τα πέντε πρώτα χρόνια θα έπρεπε ο ασφαλισμένος στον ΟΓΑ να αποδεικνύει ότι ασκεί αγροτική δραστηριότητα. 
Ένα δεύτερο θέμα και πάρα πολύ σοβαρό είναι οι ασφαλισμένοι του ’48 και του ’49. Είναι μία από τις μεγαλύτερες αδικίες που έχουν γίνει τα τελευταία χρόνια. Οι άνθρωποι αυτοί –ειδικά οι γεννηθέντες το ’48-, ενώ είχαν κλείσει όσα αφορούσαν την αγροτική τους δραστηριότητα, βρέθηκαν εκτός συνταξιοδότησης για δύο χρόνια. Θα θέλαμε έστω και την ύστατη ώρα, έστω και για το πρώτο εξάμηνο του 2015 να δοθεί λύση –γιατί η ασφαλιστική τους κάλυψη θα αρχίσει από το  δεύτερο εξάμηνο- και να ξεκινήσει η ασφάλισή τους από 1-1-2015. Το κόστος είναι 50 εκατομμύρια ευρώ. Με ένα πλεόνασμα που δείχνει ότι επιτυγχάνουμε πλήρως τους στόχους, μπορεί να επιλυθεί το θέμα όσον το δυνατόν συντομότερα και με δικαιότερο τρόπο.  
Όσον αφορά το θέμα των ανασφάλιστων υπερηλίκων, μας έχει απασχολήσει τα τελευταία χρόνια συστηματικά όλους τους συναδέλφους. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε. 
Οι ανασφάλιστοι υπερήλικες βρέθηκαν ξαφνικά με κριτήρια πάρα πολύ αυστηρά, εικοσαετίας και εισοδηματικά, ακόμα και αν έπαιρναν σύνταξη των 15 ευρώ ή 20 ευρώ από άλλη χώρα, να μην μπορούν να συνταξιοδοτηθούν από το ελληνικό δημόσιο, έστω και αν είχαν καταβάλει τις ασφαλιστικές τους εισφορές. 
Κατ’ επανάληψη έχουμε πει ότι θα διευθετηθεί με δίκαιο τρόπο, συμπληρωματικό προς τη σύνταξη που παίρνουν από χώρα εκτός Ελλάδος. Είναι ένα θέμα που απασχολεί κυρίως ομογενείς και παλιννοστούντες και κάποιους ανασφάλιστους υπερήλικες στη χώρα. Είναι μείζον κοινωνικό πρόβλημα και νομίζω ότι πρέπει να επιλυθεί άμεσα κατά δίκαιο τρόπο. 
Για τα υπόλοιπα θα επανέλθω.","ΦΕΒΡΩΝΙΑ ΠΑΤΡΙΑΝΑΚΟΥ",422
"125859"," Κύριε Υπουργέ έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125860"," Ευχαριστώ, κύριε Πρόεδρε. 
Για τα θέματα που χρήζουν νομοθετικής ρύθμισης, δεν μπορώ να δεσμευτώ, δεν έχω την αρμοδιότητα της νομοθετικής πρωτοβουλίας. Όμως, όπως σας έχει απαντηθεί και μέχρι τώρα, υπάρχει επεξεργασία σχετικών ρυθμίσεων για όλα αυτά τα θέματα προκειμένου να αντιμετωπιστούν και κυρίως να αντιμετωπιστεί αυτό που ο ΟΓΑ εντελώς ανεξήγητα εφαρμόζει σε σχέση και με τα ισχύοντα σε άλλα ταμεία, δηλαδή το να διώχνει ασφαλισμένους. Ο ΟΓΑ είναι το μόνο ταμείο που διώχνει ασφαλισμένους. Ενώ τα άλλα προσπαθούν να τους «τσιμπήσουν», ο ΟΓΑ τους διώχνει –για να το πω απλά- και χρήζει πράγματι αντιμετώπισης. Συμφωνώ απόλυτα, αλλά έχει δοθεί κατεύθυνση. Δεν έχει, όμως, συγκεκριμενοποιηθεί ο τρόπος με τον οποίο θα αντιμετωπιστεί νομοθετικά ή με τροποποίηση του κανονισμού, με αποφάσεις διοικητικού συμβουλίου του ΟΓΑ σε ορισμένα θέματα ή ό,τιδήποτε άλλο.  
Θέσατε σοβαρά θέματα που έχουν να κάνουν με την αλλαγή των ορίων που έπνιξαν κυρίως τους γεννηθέντες του ’48, ’49 και βεβαίως το θέμα των ανασφάλιστων υπερηλίκων. 
Όσον αφορά το θέμα της συνταξιοδότησης από τον ΟΓΑ, πλέον με τη ρύθμιση την οποία κάναμε, εξομοιώσαμε τον ΟΓΑ με τα άλλα ταμεία προκειμένου να ισχύει ουσιαστικά η διαδοχική ασφάλιση και στον ΟΓΑ και να υπάρχει συνταξιοδότηση από τα εξήντα δύο χρόνια, εφόσον υπάρχουν σαράντα χρόνια ασφάλισης. Αυτό είναι μια μεγάλη μεταβολή, η οποία έπρεπε να είχε γίνει εδώ και καιρό. Ωστόσο, έστω και καθυστερημένα έγινε και θα επιλύσει πάρα πολύ σημαντικά θέματα. 
Η συνταξιοδότηση των γεννηθέντων του ’48 θα πρέπει κατά την άποψή μου να αντιμετωπιστεί, να μην υπάρχει καθυστέρηση και μπαίνοντας ο χρόνος να είναι έτοιμη η διαδικασία συνταξιοδότησής τους. 
Η σταδιακή αποκατάσταση θα ήταν μια λύση. Παρ’ ότι προτάθηκε πολλές φορές, όμως, δεν επιτεύχθηκε. 
Για τους υπερήλικες, μπορώ να σας πω από την πλευρά μου ως υπεύθυνος για το ελάχιστο εγγυημένο εισόδημα ότι εντάσσονται σ’ αυτό χωρίς πρόσκομμα και εφόσον παίρνουν κάποια μικρή σύνταξη από οποιοδήποτε ταμείο εσωτερικού ή εξωτερικού ή κάποιο μέρισμα. Κάποιοι  παίρνουν μέρισμα από το εσωτερικό της τάξεως των 50, 60, 70 ευρώ και τους κόβει το σύστημα της προνοιακής σύνταξης. Στο ελάχιστο εγγυημένο συμψηφίζονται. Άρα, δεν κόβονται, εντάσσονται. Απλά συμπληρώνεται με το υπόλοιπο ποσό. Επομένως, αυτή η αδικία εκεί δεν υπάρχει. 
Για το μεγάλο θέμα των ρυθμίσεων και της δυνατότητας ένταξης όλων όσων έχουν ληξιπρόθεσμες οφειλές θα σας πω στη δευτερομιλία μου. Θέλουμε να μπορέσουμε να δώσουμε τη δυνατότητα αυτή σε ασφαλισμένους του ΟΑΕΕ, σε ασφαλισμένους του ΟΓΑ, σε επιχειρηματίες αλλά και πρόσωπα που από ατομικές δραστηριότητες οφείλουν στο ΙΚΑ. Θέλουμε να έχουμε μια βιώσιμη λύση για τα ληξιπρόθεσμα χρέη προς τα ασφαλιστικά ταμεία.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125861"," Κυρία συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125862"," Κύριε Υπουργέ, ξέρετε πάρα πολύ καλά ότι τρέφω σεβασμό προς το πρόσωπό σας. Εγώ και οι συνάδελφοί μου δεν κάνουμε ερωτήσεις για τις ερωτήσεις. Γι’ αυτόν τον λόγο σέβομαι μεν ότι δεν έχετε την αρμοδιότητα αλλά όταν βρισκόμαστε εδώ, βρισκόμαστε για να πάρουμε απαντήσεις υπεύθυνα από το αρμόδιο Υπουργείο το οποίο και ερωτούμε. 
Παρ’ όλα αυτά είναι γνωστή η ευαισθησία σας γι’ αυτά τα ζητήματα και παίρνω τα θετικά σημεία των απαντήσεών σας, έστω και ως απόψεις σας, ακόμα και αν δεν μπορείτε να μου απαντήσετε το πότε και το πώς με ακρίβεια. 
Ειδικά για το θέμα των γεννηθέντων το 1948 κρατώ ότι και η δική σας η άποψη είναι ότι πρέπει να ξεκινήσει και να διευθετηθεί το θέμα από 1-1-2015 με σταδιακή εξομάλυνση αυτής της πολύ μεγάλης αδικίας. 
Όσον αφορά τους ασφαλισμένους του ΟΑΕΕ και των άλλων ασφαλιστικών ταμείων, όσοι έχουν χρέη κάτω των 20.000 ευρώ για τον ΟΑΕΕ και 15.000 ευρώ για τα άλλα ασφαλιστικά ταμεία, μπορούν να υποβάλλουν αίτημα συνταξιοδότησης. Το υπερβάλλον ποσό πρέπει να το πληρώσουν μετρητοίς. Μα, αν είχαν να πληρώσουν μετρητοίς δε θα είχαν αυτό το χρέος προς το ασφαλιστικό τους ταμείο. 
Το ερώτημα, το οποίο θίξατε, είναι αν μπορούν για το υπερβάλλον ποσό να ενταχθούν στη ρύθμιση για τα ληξιπρόθεσμα. Είναι ο νόμος που ψηφίσαμε πριν από λίγες ημέρες. Αποτελεί μείζον θέμα για να διευθετηθεί ένα πάρα πολύ μεγάλο κοινωνικό αίτημα των ασφαλισμένων όλων των ταμείων που λόγω της οικονομικής κρίσης έχουν βρεθεί σε δεινή θέση. 
Θα πρέπει να υπάρχουν και κριτήρια να δούμε ποιοι ήταν αυτοί οι οποίοι επωφελήθηκαν ή εκμεταλλεύθηκαν της οικονομικής κρίσης για να δημιουργήσουν τέτοιου είδους χρέη για διάφορους λόγους. 
Υπάρχει ένα θέμα στο οποίο θα ήθελα να μου απαντήσετε. Δράττομαι της ευκαιρίας της σημερινής σας παρουσίας. Έχει γίνει πάρα πολύ μεγάλος λόγος για το επίδομα του ΕΚΑΣ. 
Για το επίδομα του ΕΚΑΣ πράγματι δεν υπάρχει καμμία πρόβλεψη στο νομοθέτημα που ψηφίσαμε, το ν.3863/2010. Δεν υπάρχει καμμία πρόβλεψη γιατί το ΕΚΑΣ αυτοτελώς είχε δικές του νομοθετικές ρυθμίσεις. Επειδή όμως έχει υπάρξει πολύ μεγάλη παραφιλολογία θα ήθελα κατηγορηματικά να μου επιβεβαιώσετε ότι, παρ’ όλες τις αυστηρές του προβλέψεις, αυτήν τη στιγμή το 10% των συνταξιούχων υπάγεται και παίρνει ΕΚΑΣ. Θα ήθελα να με διαβεβαιώσετε ότι το ΕΚΑΣ δεν πρόκειται να θιγεί, γιατί καλύπτει μια πολύ μεγάλη κοινωνική ανάγκη. 
Κατάγεστε από την Κρήτη. Εγώ κατάγομαι από τη Λακωνία. Εκεί οι κάτοικοι δεν δέχονται τις αδικίες. Θα ήθελα να σας πω ότι αν τυχόν στην ενιαία ενίσχυση που πρόκειται να καταβληθεί τις επόμενες μέρες παρακρατηθούν τα ποσά για τον ασφαλιστικό φορέα, για τον ΟΓΑ, θα υπάρξει τεράστια κοινωνική αντίδραση. Η Κυβέρνηση πρέπει να το λάβει πολύ σοβαρά υπ’ όψιν της. Μπορεί να κρατήσει τις ασφαλιστικές εισφορές από άλλες κρατικές επιστροφές, όχι όμως από την ενιαία ενίσχυση η οποία προστατεύεται πολλαπλώς. Θα αποτελέσει ένα τεράστιο θέμα. Θα αποτελέσει θρυαλλίδα. 
Το έχουμε αναφέρει, κατ’ επανάληψη, πάρα πολλοί συνάδελφοι. Μην ερμηνεύετε το νόμο όπως αυτός βολεύει τα ασφαλιστικά ταμεία. 
Η ενίσχυση είναι προστατευμένη και πρέπει να προστατευτεί μέχρι τέλους.","ΦΕΒΡΩΝΙΑ ΠΑΤΡΙΑΝΑΚΟΥ",422
"125863"," Ολοκληρώστε, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125864"," Τελειώνω, κύριε Πρόεδρε.
Ήδη οι τράπεζες κάνουν κατάχρηση αυτού του δικαιώματος, αφού υφάρπαξαν την υπογραφή των ασφαλισμένων και ο ΕΛΓΑ, πάλι, επειδή υφάρπαξε την υπογραφή. Εδώ δεν υπάρχει η υπογραφή. Θα υπάρξουν τεράστιες αντιδράσεις και προειδοποιώ την Κυβέρνηση.
Ευχαριστώ.","ΦΕΒΡΩΝΙΑ ΠΑΤΡΙΑΝΑΚΟΥ",422
"125865"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125866"," Ξεκινώ με την υπόμνηση, γιατί πιστεύω ότι όλοι έχουμε συνειδητοποιήσει ότι τα ασφαλιστικά ταμεία είναι των εργαζομένων, των επαγγελματιών και ο ΟΓΑ είναι των αγροτών. Δεν είναι κάτι ξένο αυτό. Αν, λοιπόν, συσσωρεύσει περαιτέρω οφειλές και χρέη, οι αγρότες θα βγουν ζημιωμένοι διότι δεν θα έχουν τη δυνατότητα να συνταξιοδοτούνται. 
Συμφωνούμε απόλυτα στο σεβασμό και των ευρωπαϊκών κανονισμών, αλλά και της οποιασδήποτε ερμηνείας έχει έρθει μέχρι τώρα στη χώρα, η οποία τι λέει; «Σε καμμιά περίπτωση δεν πρέπει να ανατρέπεται η δυνατότητα του επιδοτούμενου ή του ενισχυόμενου αγρότη ή της αγροτικής εκμετάλλευσης να συνεχίζει τη δραστηριότητά της αφαιρώντας ποσά για οποιοδήποτε λόγο». Αυτή η ευρωπαϊκή κατεύθυνση πιστεύω ότι δίνει και τη λύση σε σχέση με το τι μέλλει γενέσθαι με τις επιδοτήσεις. Όμως, ήδη έχει ανακοινωθεί από το Υπουργείο Αγροτικής Ανάπτυξης ότι η πρώτη δόση θα καταβληθεί χωρίς την εφαρμογή μέτρων παρακράτησης. Έχει ήδη ανακοινωθεί αυτό, εκτός αν κάνω λάθος. 
Γι’ αυτό λέω ότι δεν υφίσταται τέτοιο θέμα. Υφίσταται, όμως, ζήτημα για τον τρόπο με τον οποίο οι αγρότες θα πρέπει να εξοφλήσουν τις ληξιπρόθεσμες οφειλές. Και αυτό θα πρέπει να το δούμε και στο πλαίσιο της εφαρμογής του νόμου για την παρακράτηση από ποσά που δικαιούνται από το δημόσιο για οποιοδήποτε λόγο. Δεν μπορεί, για παράδειγμα, κάποιος να παίρνει 30.000 ευρώ από επιστροφή φόρου ή κάποια καταβολή από το δημόσιο και την ίδια ώρα να αφήνει τις ασφαλιστικές του εισφορές απλήρωτες. Αυτό, όπως καταλαβαίνετε, δεν μπορεί να γίνει. Εκτός εάν το υποστηρίζεται αυτό. Να το πείτε καθαρά, να δούμε τι κάνουμε. Ή όποιο κόμμα το υποστηρίζει…","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125867"," Όχι, κύριε Υπουργέ, με προσβάλλετε.","ΦΕΒΡΩΝΙΑ ΠΑΤΡΙΑΝΑΚΟΥ",422
"125868"," Ένα λεπτό.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125869"," Η πλειοψηφία των αγροτών παίρνει κάτω από 1.500 ευρώ ενίσχυση.","ΦΕΒΡΩΝΙΑ ΠΑΤΡΙΑΝΑΚΟΥ",422
"125870"," Μην διακόπτετε, σας παρακαλώ!
Συνεχίστε, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125871"," Μας προσβάλλει, κύριε Πρόεδρε. Μιλάμε για τους αγρότες των 1.000-1.500 ευρώ και λέει για 30.000 ευρώ. Ποιος προστατεύει ενισχύσεις σήμερα 30.000 ευρώ;","ΦΕΒΡΩΝΙΑ ΠΑΤΡΙΑΝΑΚΟΥ",422
"125872"," Αφήστε τώρα, γιατί εγώ άλλο είπα.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125873"," Κυρία Πατριανάκου, σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125874"," Των 30.000 εγώ σας ρώτησα.
Δεν είναι μόνο για το συγκεκριμένο επάγγελμα. Για οποιονδήποτε οφείλει στο ασφαλιστικό ταμείο θα πρέπει να βρούμε έναν τρόπο ώστε να έχει βιώσιμη λύση.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125875"," Αυτό ναι.","ΦΕΒΡΩΝΙΑ ΠΑΤΡΙΑΝΑΚΟΥ",422
"125876"," Και είπα επίσης, ότι δεν πιστεύω να υποστηρίζετε ότι για κάποιον που οφείλει στο ταμείο και την ίδια ώρα κάνει να πάρει από το δημόσιο 30.000, ό,τι ιδιότητα και να έχει, δεν θα πρέπει να υπάρχει μια ρύθμιση για το δημόσιο.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125877"," Για τα 1.000 ευρώ να μας πείτε.","ΦΕΒΡΩΝΙΑ ΠΑΤΡΙΑΝΑΚΟΥ",422
"125878"," Για τις επιδοτήσεις τα είπα από την αρχή. 
Λοιπόν, πρώτον, ισχύει το ακατάσχετο των 1.500 ευρώ στην Ελλάδα και οφείλει η πολιτεία να το εφαρμόζει. 
Δεύτερον, ανακοινώθηκε από το Υπουργείο Αγροτικής Ανάπτυξης ότι η καταβολή των επιδοτήσεων θα γίνει εξ ολοκλήρου. Εάν έχετε αμφιβολία μπορείτε να έχετε μια επικοινωνία και με το συντοπίτη σας Πρόεδρο του ΟΠΕΚΕΠΕ, για να δούμε εάν θα το εφαρμόσει τελικά.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125879"," Η καταβολή θα γίνει, αλλά ποιοι θα πάρουν;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"125880"," Γιατί διακόπτετε; 
Κι εσείς, κύριε Υπουργέ, ολοκληρώστε την απάντησή σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125881"," Όχι. Χωρίς δέσμευση στο συγκεκριμένο.
Ως προς τις βιώσιμες ρυθμίσεις, θα ήθελα να πω το εξής: Είναι μεγάλο θέμα. Αν αυτές δεν υπάρξουν, το πρόβλημα -το οποίο εντοπίζετε πάρα πολύ σωστά- θα το έχουμε να το αντιμετωπίσουμε στην επόμενη, στην μεθεπόμενη και σε άλλες κατηγορίες, όχι μόνο με τους αγρότες. Άρα, το ζητούμενο είναι οι βιώσιμες ρυθμίσεις. 
Αυτό, λοιπόν, θα λυθεί με τη ρύθμιση που ήδη έχει ψηφίσει η Βουλή των Ελλήνων. Τη Δευτέρα θα βγει διευκρινιστική εγκύκλιος του Υπουργείου Εργασίας για όλα τα ταμεία σχετικά με τον τρόπο με τον οποίο εντός Νοεμβρίου θα πρέπει να ξεκινήσουν την ένταξή τους στις ρυθμίσεις. Παρότι προβλέπεται προθεσμία μέχρι το Μάρτιο, θα πρέπει να τους προτρέψουμε να κάνουν άμεσα κι έγκαιρα την αίτησή τους. Για ποιο λόγο;
Προϋπόθεση είναι να έχει υπάρξει καταβολή των τρεχουσών. Αυτό τι σημαίνει; Αν έρθει τον Μάρτιο να κάνει την αίτηση και από την 1η Οκτωβρίου μέχρι τον Μάρτιο δεν έχει πληρώσει τις τρέχουσες, θα υπάρχει αδυναμία ένταξης στη ρύθμιση.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125882"," Κύριε Υπουργέ, σας παρακαλώ να ολοκληρώσετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125883"," Άρα, λοιπόν, η προτροπή είναι άμεσα μόλις ανοίξει η διαδικασία να ενταχθούν στη ρύθμιση. Προϋπόθεση είναι η καταβολή των τρεχουσών. Με αυτό το σύστημα πιστεύω ότι λύνεται και το θέμα που θέσατε για όλα τα ταμεία, αλλά ιδιαίτερα για τους αγρότες και δεν υπάρχει κανένας λόγος να υπάρχει από εκεί και πέρα επιπλέον αναγκαστικό μέτρο οποιασδήποτε μορφής για την παρακράτηση.
Σε αυτούς που θα περάσει ο Μάρτης και δεν θα έχουν ρυθμίσει, προφανώς και εσείς θα πείτε ότι κάτι πρέπει να γίνει.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"125884"," Και εμείς ευχαριστούμε.
Επόμενη είναι η έκτη με αριθμό 206/3-11-2014 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τους Υπουργούς Εσωτερικών και Υποδομών, Μεταφορών και Δικτύων, σχετικά με την αποζημίωση των πληγέντων από την έντονη βροχόπτωση στην περιοχή της Χαλκιδικής.
Στην επίκαιρη ερώτηση θα απαντήσει ο Υπουργός Υποδομών, Μεταφορών και Δικτύων, κ. Μιχάλης Χρυσοχοΐδης.
Τον λόγο έχει ο κ. Κωνσταντινίδης, για πέντε λεπτά για να αναπτύξει την επίκαιρη ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125885"," Ευχαριστώ, κύριε Πρόεδρε.
Το διήμερο των βροχοπτώσεων 24 και 25 του Οκτώβρη εκτός από τα αστικά κέντρα δημιούργησε και μεγάλες ζημιές στην επαρχία. Μια από τις περιοχές που έχουν πληγεί με ιδιαίτερη σφοδρότητα είναι η Περιφερειακή Ενότητα της Χαλκιδικής σε όλους τους δήμους, περισσότερο από όλους όμως στο Δήμο του Αριστοτέλη. 
Πιο συγκεκριμένα: Καταστράφηκε το οδικό δίκτυο Βαρβάρας – Ολυμπιάδας, σημειώθηκαν εκτεταμένες κατολισθήσεις στο δρόμο προς την Ουρανούπολη, έχουμε σοβαρές πλημμύρες σε σπίτια και βιοτεχνικούς χώρους στην Ιερισσό, στη Μεγάλη Παναγιά και στο Παλαιοχώρι, μεγάλες και εκτεταμένες ζημιές σε καλλιέργειες και σημαντικές ζημίες σε αποχετευτικό δίκτυο, στην ύδρευση, αλλά και στο οδικό δίκτυο.
Σε προηγούμενη περίοδο με παλαιότερες ερωτήσεις μας είχαμε καταθέσει, κύριε Υπουργέ, τις ανησυχίες μας για εκτεταμένες πλημμύρες στην περιοχή και ζητούσαμε άμεσα μέτρα για έργα αντιπλημμυρικής προστασίας που από ό,τι φαίνεται θεωρούνται από την παρούσα Κυβέρνηση έργα πολυτελείας, ωστόσο αποδεικνύεται ότι είναι αναγκαία.
Παρά τις καθησυχαστικές απαντήσεις που πήραμε, τέτοια μέτρα δεν πάρθηκαν και το αποτέλεσμα είναι αυτό που σας περιέγραψα πολύ σύντομα. Ρωτάμε, λοιπόν, την Κυβέρνηση, κύριε Υπουργέ, τι μέτρα θα πάρει άμεσα για την καταγραφή και τη συνολική αποζημίωση σε όλους τους πληγέντες, τι μέτρα θα πάρει για την άμεση αποκατάσταση των καταστροφών στο οδικό δίκτυο, τμήματα του οποίου θέλουν επανασχεδιασμό, διότι είναι κακοσχεδιασμένο το δίκτυο -το γνωρίζετε, κύριε Υπουργέ- για το αποχετευτικό δίκτυο και για το δίκτυο της ύδρευσης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τέλος, ρωτάμε, εάν σκοπεύετε μέσω μιας πραγματικά γενναίας χρηματοδότησης που δεν μπορεί να καλυφθεί από τους προϋπολογισμούς των δήμων να κατασκευαστούν τα απαιτούμενα αντιπλημμυρικά έργα για να μην έχουμε στη συνέχεια τέτοιου είδους φαινόμενα.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"125886"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125887"," Ευχαριστώ κύριε Πρόεδρε.
Ο συνάδελφος ο κ. Κωνσταντινίδης, απευθύνει την ερώτησή του και στο συνάδελφο Υπουργό των Εσωτερικών, ο οποίος όμως είχε κώλυμα και κατ’ ανάγκη θα απαντήσω και σε κάποια ζητήματα που αφορούν την αρμοδιότητά του.
Πράγματι, είχαμε αυτές τις μεγάλες ζημιές στη Χαλκιδική και όπως πολύ καλά ξέρετε είναι αρμόδια η Περιφέρεια της Κεντρικής Μακεδονίας και οι δήμοι της περιοχής για μια σειρά ζητήματα που έχουν να κάνουν τόσο με τη μελέτη και κατασκευή μικρών αντιπλημμυρικών έργων όσο και με τον καθαρισμό και την αστυνόμευση των ρευμάτων, το τοπικό οδικό δίκτυο, κ.λπ..
Με ενημερώνει, λοιπόν, το Υπουργείο Εσωτερικών ότι έδωσε για το 2014 1.064.000 ευρώ στους δήμους της Περιφερειακής Ενότητας Χαλκιδικής για την κάλυψη των έργων και επενδυτικών δραστηριοτήτων.
Επιπλέον, μέσω της ΣΑΕ 055 που αφορά το πρόγραμμα για την πρόληψη και αντιμετώπιση ζημιών και καταστροφών που προκαλούνται από θεομηνίες στους ΟΤΑ Α΄ και Β΄ βαθμού της χώρας, έχει προωθηθεί απόφαση για να χρηματοδοτηθεί ο Δήμος Πολυγύρου του Νομού Χαλκιδικής. 
Ωστόσο, θα έλεγα, όπως πολύ σωστά είπε ο κύριος συνάδελφος, ότι κατ’ αρχάς πρέπει να γίνει μία καταγραφή των ζημιών και καταγραφή των ζημιών δεν έχει γίνει μέχρι τώρα και σας μιλάω πια σαν αρμόδιος Υπουργός, διότι αίτημα μέχρι στιγμής από την Περιφερειακή Ενότητα Χαλκιδικής ή από την Περιφέρεια Κεντρικής Μακεδονίας για καταγραφή ζημιών και αποζημίωση δεν έχει σταλεί στο Υπουργείο. Συνεπώς, καλό θα ήταν αν υπάρχει τέτοιο αίτημα -και το λέμε αυτήν τη στιγμή δημόσια- να έρθει, ούτως ώστε να οριοθετηθεί η περιοχή και να καταβληθούν αποζημιώσεις στους ανθρώπους, στους πληγέντες. 
Από εκεί και πέρα, νομίζω ότι πολύ σωστά ο κύριος συνάδελφος θέτει ένα ζήτημα συνολικότερης αντιμετώπισης του προβλήματος. Αυτής της άποψης είμαι κι εγώ, ότι επιτέλους η Χαλκιδική πρέπει να αποκτήσει υποδομές αντιπλημμυρικής προστασίας αφ’ ενός, από την άλλη όμως υποδομές που θα δώσουν τη δυνατότητα ύδρευσης σε μία περιοχή, η οποία έχει τεράστια τουριστική και όχι μόνο ανάπτυξη, που σημαίνει ότι οι υποδομές είναι αναγκαία προϋπόθεση για την ανάπτυξή της. Άρα, λοιπόν, το θέμα της ύδρευσης πρωτίστως αλλά και της άρδευσης και συνεπώς μέσα από αυτό και η αντιπλημμυρική προστασία με τη δημιουργία φραγμάτων είναι πρώτη προτεραιότητα. 
Γι’ αυτό, λοιπόν, κυρίες και κύριοι συνάδελφοι και κύριε Πρόεδρε, που είστε και Βουλευτής της περιοχής, …","ΜΙΧΑΗΛ ΧΡΥΣΟΧΟΪΔΗΣ",554
"125888"," Θα παρέμβω αμέσως μετά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125889"," …από την πλευρά του Υπουργείου Υποδομών αυτήν τη στιγμή βρίσκονται σε εξέλιξη έργα και μελέτες με προσυπολογιζόμενη δαπάνη 156 εκατομμύρια για να κατασκευάσουμε τα φράγματα Πετρένια, Χαβρία και Ολυνθίου.","ΜΙΧΑΗΛ ΧΡΥΣΟΧΟΪΔΗΣ",554
"125890"," Έχετε τον λόγο για τρία λεπτά, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125891"," Κύριε Υπουργέ, καταλαβαίνω από την απάντηση που δώσατε ότι θα καθυστερήσουμε και το Σαββατοκύριακο έρχονται νέες βροχοπτώσεις. Μην γίνουμε μάντεις κακών, αλλά αυτά τα μέτρα έπρεπε να είχαν παρθεί προ πολλού.
Φυσικά εμείς κατανοούμε, κύριε Υπουργέ κι έχουμε ριζικά διαφορετική πολιτική αντίληψη, ότι τόσο ο δρόμος ανάπτυξης που η παρούσα Κυβέρνηση αλλά και οι προηγούμενες υπερασπίζονται όσο και ο σχεδιασμός ή, αν θέλετε, κατά τη γνώμη μου, η απουσία σχεδιασμού των μεγάλων έργων υποδομών οδηγούν σε αυτό το αποτέλεσμα. 
Ο χρόνος είναι σύντομος για να το αναλύσουμε αυτό, αλλά οι ανάγκες που προκύπτουν είναι μεγάλες και τεράστιες και τελικά πληρώνονται πολλαπλάσια ποσά για να θεραπεύσουμε ζημιές, παρά να δημιουργήσουμε υποδομές που θα προστατεύσουν τις λαϊκές οικογένειες, γιατί κυρίως αυτοί πλήττονται. Βίλες δεν είδα να πλημμυρίζουν ποτέ στη ζωή μου, κύριε Υπουργέ. 
Χθες επισκέφτηκα την περιοχή και την Αντιπεριφέρεια της Χαλκιδικής και το δήμαρχο του Δήμου Αριστοτέλη και ενημερωθήκαμε. Είναι σε διαδικασία που προχωράει σύντομα. Θα ολοκληρωθεί, μου είπαν, μέσα στο τέλος της εβδομάδας και θα τα προωθήσουν. Όμως, ας αναρωτηθούμε γιατί καθυστέρησε τόσες ημέρες αυτή η διαδικασία. Είναι υποστελεχωμένες οι τεχνικές υπηρεσίες και οι αρμόδιες υπηρεσίες και στην περιφέρεια και στην αντιπεριφέρεια και πολύ περισσότερο στους δήμους. Καταλαβαίνετε σε μία έκταση με τους καλλικρατικούς δήμους που πρέπει να διανυθούν χιλιόμετρα για να διαπιστωθούν τα προβλήματα, τι επιπλέον επιπτώσεις δημιουργεί αυτό. 
Θα λέγαμε, λοιπόν, ότι πρέπει να επιμείνουμε και να ζητήσουμε δέσμευση από την Κυβέρνηση -και όχι από εσάς προσωπικά, φυσικά- γι’ αυτό που είπατε στην ομιλία σας, δηλαδή να διατεθούν γενναία κονδύλια άμεσα, πέρα από τους προϋπολογισμούς των περιφερειών και των δήμων. Διότι, θα μου επιτρέψετε να πω, επειδή έχω γνώση των προϋπολογισμών και της κατάθεσης και της συζήτησης που γίνεται τώρα, τα κονδύλια και τα ποσά που προβλέπονται για έργα υποδομής είναι ελάχιστα έως μηδενικά σε πάρα πολλούς δήμους και σε πάρα πολλές περιφέρειες.
Διότι είναι υποχρεωμένοι να συντάσσουν προϋπολογισμούς με βάση μια συγκεκριμένη κατεύθυνση κ.τ.λ.. Δεν θέλω, όμως, να πάρω παραπάνω χρόνο. 
Κύριε Υπουργέ, περιμένω άμεσες δεσμεύσεις. 
Ευχαριστώ πολύ.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"125892"," Κι εμείς ευχαριστούμε. 
Σωστά μιλήσατε. Ως Βουλευτής Χαλκιδικής βεβαίως και προσυπογράφω αυτά που είπε ο κ. Κωνσταντινίδης. 
Σε ό,τι αφορά τα μεγάλα έργα, για τα οποία μιλήσατε, που είναι απαραίτητα για το νομό εδώ και πάρα πολλά χρόνια, πρέπει να έχει προτεραιότητα το φράγμα του Χαβρία και κατά δεύτερον οι οδικοί άξονες.
Κύριε Υπουργέ, πρέπει επιτέλους ο οδικός άξονας Μουδανιών-Κασσάνδρας να τελειώσει, γιατί φοβάμαι ότι θα είναι το τρίτο καλοκαίρι που θα ταλαιπωρούνται όχι μόνο η βόρεια Ελλάδα, αλλά και πάρα πολλοί από την Κεντρική Ευρώπη. Κι εσείς το ξέρετε και ο κ. Κωνσταντινίδης το ξέρει. 
Ευχαριστώ πολύ για την παρέμβαση. 
Κύριε Υπουργέ, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125893"," Ευχαριστώ, κύριε Πρόεδρε. 
Θα ήθελα να πούμε για μια ακόμη φορά ότι, όσον αφορά την περιοχή της Χαλκιδικής, τις συνέπειες της άναρχης και απρογραμμάτιστης ανάπτυξης τις βλέπει κανείς με πολύ καθαρό τρόπο στο πρώτο πόδι, με το οποίο ακόμα περισσότερο σχετίζεστε εσείς, κύριε Πρόεδρε. Βλέπει κανείς με ποιον τρόπο μέσα σε δυο, τρεις δεκαετίες αναπτύχθηκε μια περιοχή, η οποία αυτήν τη στιγμή αντιμετωπίζει τεράστια προβλήματα. Κυρίως, όμως, τα προβλήματα έχουν να κάνουν με το περιβάλλον και τη ζωή των ανθρώπων. 
Κατ’ αρχάς, σε ό,τι αφορά την καταγραφή των ζημιών, κύριε Κωνσταντινίδη, νομίζω ότι αν υπάρχει κάποιο αίτημα που θα μπορούσε να αντιμετωπιστεί άμεσα, θα μπορούσε κάλλιστα και η ΥΑΣΒΕ, η αρμόδια υπηρεσία που είναι πάνω στη Θεσσαλονίκη, με τους πολλούς μηχανικούς που έχει να τρέξει γρήγορα και να καταγράψει τις ζημιές. Διότι αυτό που έχει σημασία, όπως πολύ σωστά είπατε, είναι οι άνθρωποι να αποζημιωθούν και να αποκαταστήσουν τις ζημιές τους. 
Επίσης, οι δήμοι έχουν την υποχρέωση να καθαρίζουν τα φρεάτια, τους υπονόμους και τα δίκτυα όμβριων υδάτων, γιατί αυτά πολλές φορές σε ανύποπτες περιόδους δεν ενοχλούν, αλλά όταν έρχεται το κακό, τότε χρειάζεται να είναι ανοιχτά και καθαρά. 
Τέλος, σας διαβεβαιώνω -και εσάς και τον Πρόεδρο ως αρμόδιο λόγω της κατά τόπον εκλογής του στην Χαλκιδική- ότι πράγματι το φράγμα του Χαβρία αποτελεί βασική προτεραιότητα. Ετοιμάζουμε και τεχνικό δελτίο προκειμένου να ενταχθεί το έργο, γιατί πιστεύω ότι τα επόμενα πέντε, έξι χρόνια η Χαλκιδική θα αντιμετωπίζει πια οξύ πρόβλημα λειψυδρίας.","ΜΙΧΑΗΛ ΧΡΥΣΟΧΟΪΔΗΣ",554
"125894"," Ευχαριστούμε τον κύριο Υπουργό. 
Θα συζητηθεί η πέμπτη με αριθμό 204/3-11-2014 επίκαιρη ερώτηση δεύτερου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Υποδομών, Μεταφορών και Δικτύων, σχετικά με τη χρηματοδότηση του έργου επισκευής του παραλιακού μετώπου Χαλκίδας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125895"," Κύριε Πρόεδρε, προηγείται ερώτηση δική μου.","ΑΠΟΣΤΟΛΟΣ ΚΑΚΛΑΜΑΝΗΣ",172
"125896"," Πρέπει να φύγει ο Υπουργός, γι’ αυτό θα συζητηθεί πρώτα η ερώτηση του κ. Αναγνωστάκη. 
Κύριε Αναγνωστάκη, έχετε τον λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125897"," Ευχαριστώ, κύριε Πρόεδρε. 
Κύριε Υπουργέ, όπως σας είναι γνωστό, στις 15 Σεπτεμβρίου είχε κατατεθεί μια ερώτηση προς το Υπουργείο, με θέμα: «Κίνδυνος κατάρρευσης του παραλιακού μετώπου Χαλκίδας - άμεση ανάγκη επισκευής του». 
Είναι αλήθεια ότι μου απαντήσατε και μάλιστα σε πολύ σύντομο χρονικό διάστημα, στις 6-10-2014, βάζοντας κάποιες προϋποθέσεις για να μπορέσει το Υπουργείο να είναι αποτελεσματικό ως προς την παρέμβασή του. Σε αυτές τις συγκεκριμένες παραμέτρους που βάλατε ήταν η επικαιροποίηση των υφισταμένων μελετών από το 2000 από τον Οργανισμό Λιμένα Νομού Ευβοίας με δική του φροντίδα και βεβαίως, μετά την ολοκλήρωση, θα αποφασιζόταν αν το έργο θα εκτελούνταν από το Υπουργείο Υποδομών, Μεταφορών και Δικτύων ή από άλλους φορείς, όπως η περιφέρεια ή ο δήμος. 
Επίσης, υπάρχει μια τελική δέσμευσή σας ότι το Υπουργείο θα εξαντλήσει κάθε δυνατότητα για την εξασφάλιση χρηματοδότησης της δαπάνης του έργου, όπως αυτή θα διαμορφωθεί μετά την επικαιροποίηση της μελέτης. 
Είμαι απόλυτα βέβαιος ότι είστε γνώστης μιας συνάντησης και μιας αυτοψίας που έγινε την 1η του περασμένου Σεπτέμβρη. Μάλιστα, εκεί διαπιστώθηκε ότι όντως υπάρχουν σπηλαιώσεις τέτοιες, που πραγματικά θέτουν σε κίνδυνο όλο το παραλιακό μέτωπο της Χαλκίδας. Και χωρίς καμμία δόση υπερβολής, υπάρχει περίπτωση κάποια στιγμή όλη αυτή η γραμμή να φτάσει στη θάλασσα και να έχουμε όχι μόνο απώλειες σε αντικείμενα, αλλά ακόμα και απώλειες ανθρώπινης ζωής. 
Υπό την έννοια αυτή, θερμή παράκληση να έχω μια σαφή απάντηση στο ερώτημα: πότε και από πού θα  χρηματοδοτηθεί το έργο.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"125898"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125899"," Ευχαριστώ, κύριε Πρόεδρε. 
Γνωρίζω πολύ καλά το θέμα, κύριε συνάδελφε. Ασχολήθηκα και εγώ ο ίδιος προσωπικά. Με τη Χαλκίδα ασχολούμαι τους τελευταίους μήνες από πολύ κοντά και αντιμετωπίσαμε όπως ξέρετε, σε πρώτη φάση το θέμα της γέφυρας, η οποία αυτή τη στιγμή επισκευάζεται, για να είναι ασφαλής. 
Πράγματι, προέκυψε το θέμα των σπηλαιώσεων, το οποίο στην κυριολεξία απειλεί να διαβρώσει τα θεμέλια της παραλιακής ζώνης της Χαλκίδας. Για τον λόγο αυτό απέστειλα μηχανικούς της Διεύθυνσης Λιμενικών Υποδομών του Υπουργείου, οι οποίοι έκαναν μια αυτοψία. Επικαιροποιήθηκαν οι μελέτες από τον Οργανισμό Λιμένος της Ευβοίας. Οι μελέτες έχουν επιστρέψει πίσω και είναι μια χαρά. Ετοιμάζεται ένα τεχνικό δελτίο από τη Διεύθυνση Λιμενικών Υποδομών και εντάσσουμε το 2015 στο Εθνικό Πρόγραμμα 2,5 εκατομμύρια ευρώ, που είναι η δαπάνη της κατασκευής κάποιων έργων και της αποκατάστασης των σπηλαιώσεων, έτσι ώστε, σε πολύ σύντομο διάστημα, η Περιφέρεια της Στερεάς Ελλάδας να αναλάβει την κατασκευή του έργου. 
Μπορώ, λοιπόν, με πολλή βεβαιότητα να σας πω και να δηλώσω ότι το έργο εντός του 2015 θα ξεκινήσει και ελπίζω ότι θα τελειώσει, γιατί ήταν πολύ μεγάλο έργο. 
Ευχαριστώ.","ΜΙΧΑΗΛ ΧΡΥΣΟΧΟΪΔΗΣ",554
"125900"," Και εμείς ευχαριστούμε. 
Έχετε τον λόγο, κύριε συνάδελφε, για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125901"," Ευχαριστώ και πάλι, κύριε Πρόεδρε. 
Δεν ήταν παράλειψή μου. Το είχα αφήσει, όμως, για να το αναφέρω στη δευτερολογία μου, κύριε Υπουργέ. 
Πραγματικά, μεταφέρω την ευαρέσκεια της κοινωνίας της Χαλκίδας και της Εύβοιας συνολικά για τη χρηματοδότηση του έργου επισκευής και συντήρησης της παλαιάς γέφυρας. Μόνο που θα σας παρακαλέσω να επισπευσθούν οι εργασίες, γιατί, όπως σας έχει κοινοποιηθεί με έγγραφο του Δήμου Χαλκιδέων, αλλά και του Οργανισμού Λιμένος του Νομού Εύβοιας, δυστυχώς έχουμε πολύ αργούς ρυθμούς και αυτό αντιλαμβάνεστε ότι είναι αρνητικό σε μια περιοχή που ήδη έχει πληγεί από τη φτωχοποίηση. 
Για μας η γέφυρα δεν είναι μια απλή διαδικασία μετάβασης. Είναι, πραγματικά, η καρδιά στη λειτουργία της πόλης. Άρα, θερμή παράκληση, να κάνετε την όποια παρέμβασή σας, έτσι  ώστε να τρέξουν πιο γρήγορα οι ρυθμοί της αποκατάστασης. 
Θεωρώ πολύ θετική την απάντησή σας και τη χαιρετίζω. Αν όντως υπάρχουν αυτά τα 2,5 εκατομμύρια, τα οποία θα τα διαθέσετε στη περιφέρεια για να χρηματοδοτήσει το έργο, νομίζω ότι είναι μια διαδικασία, η οποία θα πρέπει να τύχει μιας θερμής υποδοχής. Θα ήθελα, όμως –και επιτρέψτε μου να πω ότι δεν είμαι  καχύποπτος ούτε εν πάση περιπτώσει, αμφισβητώ την τοποθέτησή σας- αν υπάρχει η δυνατότητα, να υπάρχει και ένα γραπτό ντοκουμέντο. Το λέω με την έννοια ότι πολλά ακούγονται για δεσμεύσεις από κυβερνητικής πλευράς, οι οποίες δυστυχώς δεν υλοποιούνται. Δεν μας έχετε συνηθίσει σε κάτι τέτοιο, αλλά εις επίρρωσιν των όσων σήμερα ειπώθηκαν στην Αίθουσα αυτή, θα ήθελα να έχω και μια γραπτή απάντησή σας. 
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"125902"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125903"," Θα έχετε, κύριε συνάδελφε, την απάντηση. 
Ο Οργανισμός Λιμένος Εύβοιας είναι πολύ καλός, από τους καλούς οργανισμούς στην Ελλάδα, πραγματικά. Και το καλό, κάποια φορά πρέπει να το λέμε και δημόσια. Η Περιφέρεια Στερεάς Ελλάδας ενδιαφέρεται ζωηρά, όπως και ο Δήμος της Χαλκίδας. 
Είναι απόφασή μου να καλύψουμε το ζήτημα αυτό, διότι είναι μια μικρή βόμβα στην παραλιακή ζώνη της Χαλκίδας και μπορεί κάποια στιγμή να γίνουν πολύ σοβαρές ζημιές και πρέπει να τις αποκαταστήσουμε γρήγορα. Το ερώτημα είναι γιατί προκαλείται όλη αυτή η υπόθεση. Και χρειάζεται μια περαιτέρω γεωλογική έρευνα από τους ειδικούς. Αλλά, δεν είναι της ώρας αυτό.
Σημασία έχει ότι το τεχνικό δελτίο ετοιμάζεται. Σημασία έχει ότι περίπου σε δύο εβδομάδες θα είναι έτοιμο το Εθνικό Πρόγραμμα Δημοσίων Επενδύσεων για το 2015. Και με δική μου απόφαση, λόγω ακριβώς της κρισιμότητας και επικινδυνότητας του προβλήματος, θα μπει στο πρόγραμμα και μπορώ να σας το απαντήσω και γραπτώς, όπως είπα.
Ζητώ συγγνώμη και από τον κ. Κακλαμάνη και από εσάς κύριε Πρόεδρε, διότι υπερέβην κατά μία ερώτηση, γιατί πρέπει να φύγω.
Ευχαριστώ πολύ.","ΜΙΧΑΗΛ ΧΡΥΣΟΧΟΪΔΗΣ",554
"125904"," Εμείς ευχαριστούμε.
Η δεύτερη με αριθμό 202/3-11-2014 επίκαιρη ερώτηση πρώτου κύκλου της Βουλευτού Β΄ Θεσσαλονίκης του Συνασπισμού Ριζοσπαστικής Αριστεράς κ. Ευαγγελίας Αμμανατίδου-Πασχαλίδου προς τον Υπουργό Εσωτερικών, σχετικά με τα προβλήματα στη μεταφορά μαθητών, δύο μήνες μετά την έναρξη της σχολικής χρονιάς, δεν συζητείται λόγω κωλύματος του κυρίου Υπουργού, και διαγράφεται.
Η τρίτη με αριθμό 208/3-11-2014 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την πρόταση νομοθέτησης τεκμηρίου (μαχητού) περί μη καταβολής των νομίμων φόρων για σημαντικά ποσά που έχουν διαρρεύσει από 1-1-2009 μέχρι 17-6-2012 στο εξωτερικό και επιβολής φόρου 30-40% ανά ύψος ποσού και μείωσής του στο ήμισυ για ποσά που «επαναπατρίζονται» για μια πενταετία τουλάχιστον στην Ελλάδα, δεν συζητείται λόγω κωλύματος του κυρίου Υπουργού και διαγράφεται. 
Η τέταρτη με αριθμό 198/3-11-2014 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξαρτήτων Ελλήνων κ. Σταυρούλας Ξουλίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αποποινικοποίηση των οφειλών στον Οργανισμό Ασφάλισης Ελευθέρων Επαγγελματιών (ΟΑΕΕ) και τη διασφάλιση της παροχής ιατροφαρμακευτικής περίθαλψης στους ασφαλισμένους δεν συζητείται λόγω κωλύματος του κυρίου Υπουργού και διαγράφεται.
 Θα συζητηθεί η πέμπτη με αριθμό 205/3-11-2014 επίκαιρη ερώτηση πρώτου κύκλου του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Υγείας, σχετικά με τις οδηγίες άμεσης παύσης κάθε διαδικασίας υπογραφής διμερών συμβάσεων με τα Κέντρα Πρόληψης, έως ότου ρυθμιστεί νομοθετικά το μισθολογικό ζήτημα των εργαζομένων τους.
Στην ερώτηση θα απαντήσει η Υφυπουργός, κ. Κατερίνα Παπακώστα-Σιδηροπούλου.
Τον λόγο έχει ο συνάδελφος, κ. Πανούσης για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125905"," Ευχαριστώ, κύριε Πρόεδρε.
Κυρία Υφυπουργέ, τύχη αγαθή να έχετε την αρμοδιότητα σε θέματα που γνωρίζετε καλά και λόγω ευαισθησίας και λόγω νομικής κατάρτισης. Πρέπει, όμως, να λύσετε τον κόμπο. Δεν τον δέσατε εσείς, αλλά σας πέφτει ο κλήρος, το βάρος να αποδώσετε δικαιοσύνη και να σπάσετε αυτόν το φαύλο κύκλο της ανευθυνότητας.
Τα κέντρα πρόληψης δεν λαμβάνουν χρηματοδότηση από το Υπουργείο Υγείας μέσω του ΟΚΑΝΑ, επειδή δεν έχουν υπογράψει διμερείς συμβάσεις του ΟΚΑΝΑ. Το διοικητικό συμβούλιο του ΟΚΑΝΑ το συνδέει με την εφαρμογή του ν. 4024/2011 -που υποτίθεται πως ορθώς επιχειρεί να επιβάλει στα κέντρα πρόληψης από 1-1-2013- υπονοώντας ότι υπάρχει θεσμικό κενό. Βέβαια, μέχρι το 2013 υπέγραφε, παρ’ όλο που ήταν σε ισχύ ο ν. 4024/2011.
Προτείνει στην πολιτεία μια νομοθετική προσαρμογή για να εφαρμοστεί ο νόμος και στα κέντρα πρόληψης. Αυτή η νομοθετική ρύθμιση αναμένεται να κατατεθεί –αλλά, για ανθρώπους μιλάμε, δεν είναι χαρτιά- χωρίς βέβαια να ζητηθούν από τους εργαζόμενους  αχρεωστήτως  καταβληθέντα ποσά. Δεν φταίνε σε τίποτα.
Άρα, το θεσμικό κενό υπάρχει ακόμα και σήμερα και έτσι οδηγεί στην αδυναμία υπογραφής των συμβάσεων. Πρόκειται δηλαδή για ένα θεσμικό κενό που αφήνει τα προβλήματα στον αέρα. 
Ταυτόχρονα, ο ΟΚΑΝΑ οφείλει στα κέντρα πρόληψης 5.000.000 ευρώ για την προγραμματική περίοδο 2009-2013. Δεν έχουν αποδοθεί παράτυπα. Δεν θα μπω σε εισαγγελικές εισηγήσεις. Επιπλέον, υπάρχει επιχορήγηση 8.900.000, προκειμένου να εξοφληθούν ληξιπρόθεσμες υποχρεώσεις κ.λπ.. Ναι, αλλά μέρος των χρημάτων αυτών οφείλονται και στα κέντρα πρόληψης –που δεν είναι δομές του ΟΚΑΝΑ- αλλά και στους εργαζόμενους, που είναι τρίτοι σε σχέση με το Υπουργείο και τον ΟΚΑΝΑ.
Κατόπιν τούτου, σας ρωτάμε, κυρία Υπουργέ: Θα αποσταλούν εγγράφως οδηγίες άμεσης παύσης κάθε διαδικασίας υπογραφής διμερών συμβάσεων με τα κέντρα πρόληψης, έως ότου ρυθμιστεί νομοθετικά το κοστολογικό ζήτημα, στο οποίο περιέχονται και οι όροι των διμερών συμβάσεων;
Δεύτερον, θα αποδοθεί στα κέντρα πρόληψης μέρος των χρημάτων που τους οφείλονται ως ποσοστό από τα 8.900.000 ευρώ;","ΙΩΑΝΝΗΣ ΠΑΝΟΥΣΗΣ",391
"125906"," Κυρία Υφυπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125907"," Ευχαριστώ πολύ, κύριε Πρόεδρε.
Ευχαριστώ και τον αγαπητό συνάδελφο κ. Πανούση, για τη δυνατότητα που μου δίνει, με δεδομένη και τη δική του ευαισθησία, γι’ αυτό το πολύ λεπτό ζήτημα των κέντρων πρόληψης των εξαρτήσεων, ακριβώς επειδή αφορά τις εξαρτήσεις και μάλιστα από ψυχοδραστικές ουσίες και αφορά στην ποιότητα παροχής υπηρεσιών σε πολίτες, οι οποίοι είναι μέσα σε αυτή τη διαδικασία των εξαρτήσεων και πρέπει να πάρουν τις υψηλότερες και ποιοτικότερες υπηρεσίες φροντίδας όσον αφορά την ψυχοκοινωνική τους υγεία και τις εξαρτήσεις, για να σας πω ότι ήδη, σύμφωνα με το ισχύον θεσμικό πλαίσιο, από τις 16-5-2014 έχει υπογραφεί προγραμματική σύμβαση για τη λειτουργία των κέντρων πρόληψης των εξαρτήσεων και προαγωγής ψυχοκοινωνικής υγείας του Υπουργείου Υγείας, του Υπουργείου Εσωτερικών, του ΟΚΑΝΑ, της ΚΕΔΕ και της ΕΕΤΑΑ. 
Πρέπει δε, να σας πω ότι στο πλαίσιο της ως άνω σύμβασης το Υπουργείο Υγείας και το Υπουργείο Εσωτερικών χρηματοδοτούμε, το μεν Υπουργείο Υγείας μέσω του ΟΚΑΝΑ, το δε Υπουργείο Εσωτερικών μέσω της ΕΕΤΑΑ, σε ποσοστό 50% τον προϋπολογισμό του ΟΚΑΝΑ, προκειμένου εκείνος, στη συνέχεια να εκταμιεύει τους πόρους και να χρηματοδοτεί για το έργο τους τα κέντρα πρόληψης, για τα οποία συζητούμε.
Θέλω, λοιπόν, να σας πω ότι για την ομαλή ροή όλων των πόρων όσον αφορά στο Υπουργείο Υγείας μέσω του ΟΚΑΝΑ προς τα κέντρα πρόληψης, απαραίτητη προϋπόθεση, αγαπητέ κύριε συνάδελφε, είναι η υπογραφή των προγραμματικών συμβάσεων με κάθε κέντρο πρόληψης ξεχωριστά, αλλά και η  κατάθεση αντίστοιχα από την πλευρά των κέντρων πρόληψης όλων των απαραίτητων δικαιολογητικών και των παραστατικών, τα οποία απαιτούνται από τις κείμενες διατάξεις περί του δημοσίου λογιστικού -και το ξέρετε πολύ καλά αυτό, το αντιλαμβάνεστε- όπως είναι η ασφαλιστική και φορολογική ενημερότητα.
Για να σας δώσω μία εικόνα της πραγματικής κατάστασης, πρέπει να σας πω ότι μέχρι σήμερα σαράντα έξι κέντρα πρόληψης έχουν υπογράψει προγραμματικές συμβάσεις με τον ΟΚΑΝΑ. Δεκαοκτώ κέντρα πρόληψης έχουν παραλάβει την προγραμματική τους σύμβαση και εκκρεμεί μόνο για δέκα κέντρα πρόληψης, τα οποία δεν έχουν καταθέσει πρόγραμμα δράσεων και επομένως, δεν έχει προχωρήσει, όπως είναι εύλογο, η διαδικασία παραλαβής, ούτε και η υπογραφή των προγραμματικών τους συμβάσεων.
Πρέπει να σας πω ότι ειδικότερα το Υπουργείο Υγείας και εγώ προσωπικά, μέσω του ΟΚΑΝΑ, έχουμε καταβάλει το αντίστοιχο ποσό για την κάλυψη των δαπανών λειτουργίας των κέντρων πρόληψης των εξαρτήσεων και προαγωγής της ψυχοκοινωνικής υγείας έως τον Ιούνιο του τρέχοντος έτους, σύμφωνα με το χρονοδιάγραμμα καταβολών-επιχορηγήσεων προς τα κέντρα πρόληψης, ενώ οι αρμόδιες υπηρεσίες μας έχουν ήδη προβεί σε εκ νέου επιχορήγηση του ΟΚΑΝΑ για την κάλυψη των δαπανών των δομών με ποσό ύψους 1,5 εκατομμυρίου ευρώ. 
Θέλω να σας πω τώρα για το ζήτημα της διευθέτησης της νομοθετικής ρύθμισης. Προκειμένου να διευθετηθεί οριστικά το μισθολογικό ζήτημα των εργαζομένων στα κέντρα πρόληψης, πρέπει να σας πω πως αυτοί οι ίδιοι μας παρουσίασαν και έχουμε συμπεριλάβει στο νομοσχέδιο του Υπουργείου Υγείας με τίτλο «Ίδρυση Παρατηρητηρίου Άνοιας, βελτίωση περιγεννητικής φροντίδας» κ.λπ. σχετική διάταξη, η οποία τελεί υπό την έγκριση του Γενικού Λογιστηρίου του Κράτους, όπου και εκκρεμεί αυτή την ώρα που συζητούμε.
Πρέπει δε, να σας πω για τα 8.900.000 ευρώ ότι, κατόπιν διαπραγμάτευσης που κάναμε με το Υπουργείο Οικονομικών το καλοκαίρι για την ενίσχυση του προϋπολογισμού του ΟΚΑΝΑ, προκειμένου να χρηματοδοτηθούν δράσεις για την υγεία, αυτά αφορούν και σε ληξιπρόθεσμες οφειλές, υποχρεώσεις προς τρίτους, αφορούν και σε ασφαλιστικά ταμεία και στην αγορά φαρμακευτικού και υγειονομικού υλικού.
Σας ευχαριστώ.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"125908"," Κύριε συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125909"," Κυρία Υπουργέ, συμφωνείτε μαζί μου ότι δεν πρέπει το Υπουργείο και ο ΟΚΑΝΑ να βάλουν στη μέση τους εργαζόμενους από αμέλεια, από καθυστέρηση, από διαφωνίες. Ξέρετε πολύ καλά ότι για να λειτουργήσει ένα σύστημα χρειαζόμαστε ένα νόμο –υπάρχει ο ν. 4139 στο βαθμό που εφαρμόζεται- υποδομές, εξειδικευμένο προσωπικό και αντιλήψεις του κοινού. Θεωρώ ότι εάν υποβαθμίζουμε το ρόλο των εργαζομένων –εμμέσως- στην ουσία δίνουμε και τη δυνατότητα στην κοινή γνώμη να πιστέψει ότι δεν υπάρχει κάποιο συγκεκριμένο και σημαντικό έργο που τελείται στα κέντρα πρόληψης. 
Άρα, λοιπόν, άλλο ο ΟΚΑΝΑ ως φορέας, άλλο τα κέντρα πρόληψης και οι προγραμματικές συμβάσεις και άλλο τι συμβαίνει ακριβώς με τους εργαζόμενους, διότι –επαναλαμβάνω- έχουν μπει στη μέση. Πρέπει να δούμε, λοιπόν, τι είναι οι προγραμματικές συμβάσεις, τι είναι οι διμερείς συμβάσεις οι ανυπόγραφες και τι είναι τα απαιτούμενα από τους ανεύθυνους, δηλαδή χωρίς κανένα δόλο και καμμία πρόθεση εργαζόμενους, η επιστροφή αχρεωστήτου κ.λπ..
Δηλαδή, αυτό το θεσμικό κενό που υπάρχει -που το θεσμικό κενό πάντα χρεώνεται στην πολιτεία, δεν μπορεί να χρεωθεί στους εργαζόμενους- δεν πρέπει, σε καμμία περίπτωση, να λειτουργεί σε βάρος των εργαζομένων. Άρα, λοιπόν, πρέπει να αποδοθούν, όπως είπατε, αυτά τα χρήματα στα κέντρα πρόληψης, που αφορούν την περίοδο της δικής σας υπουργίας από τον Ιούνιο του ’14 μέχρι τον Οκτώβριο του ’14 και χαίρομαι που δεσμεύεστε.
Τέλος, θα πρέπει να λειτουργήσει και η επιτροπή παρακολούθησης για το δίκτυο των κέντρων πρόληψης, ώστε τα όποια ζητήματα να αντιμετωπίζονται θεσμικά. Υπενθυμίζουμε ότι με βάση την επταετή κεντρική σύμβαση 1420, η επιτροπή παρακολούθησης πρέπει να ξεκινήσει αμέσως αυτή τη διαδικασία σύνταξης ενιαίου εσωτερικού κανονισμού των κέντρων πρόληψης, ο οποίος εκκρεμεί τουλάχιστον από το Μάιο του ’11, οπότε και τέθηκε σε ισχύ το άρθρο 58 του ν. 3966/11, και θα ρυθμίσει βασικά ζητήματα. 
Αυτό το πεδίο είναι ανασφαλές, κυρία Υπουργέ. Ξέρω και εγώ επιστημονικά το πώς λειτουργούν τα κέντρα πρόληψης, ποια είναι η νομική τους φύση, ποια είναι η σχέση τους με την πολιτεία και τον ΟΚΑΝΑ. Έτσι, λοιπόν, πρέπει να συγκαλέσετε αυτήν την επιτροπή, για να προχωρήσει τον εσωτερικό κανονισμό.
Κύριε Υπουργέ, οι εργαζόμενοι θα έρθουν στην Αθήνα για συνέντευξη τύπου. Είμαι βέβαιος ότι θα τους δεχθείτε και θα τους δεχθείτε θετικά και θα τους πείτε περισσότερες λεπτομέρειες από αυτές που μας είπατε σήμερα στη Βουλή. Αν νομίζετε ότι είμαι χρήσιμος, μπορώ και εγώ να βοηθήσω, ώστε να λυθεί αυτός ο κόμπος.
Ευχαριστώ.","ΙΩΑΝΝΗΣ ΠΑΝΟΥΣΗΣ",391
"125910"," Η κυρία Υπουργός έχει τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125911"," Ευχαριστώ και εγώ θερμά τον αγαπητό συνάδελφό μου τον κ. Πανούση. Βεβαίως, και είστε χρήσιμος, χρησιμότατος θα έλεγα, σε υπερθετικό βαθμό, και σας απευθύνω με πολλή χαρά ανοιχτή πρόσκληση για όλα τα ζητήματα που σας ενδιαφέρουν και κινούν τα νήματα της ευαισθησίας σας στα θέματα του Υπουργείου Υγείας και ειδικότερα στα θέματα της δικής μου αρμοδιότητας. 
Να σας πω ήδη ότι από την πρώτη στιγμή που ανέλαβα καθήκοντα, ανέθεσα στους ίδιους τους εργαζομένους –αυτό επιτρέψτε μου να το πω, έχει συμβεί για πρώτη φορά- να συγκροτήσουν μία ομάδα εργασίας, προκειμένου να επιλύσουν οριστικά το ζήτημα το οποίο εκκρεμεί ακόμη, σχετικά με το μισθολογικό τους καθεστώς.
Κάθισαν, λοιπόν, οι εργαζόμενοι με τον νομικό τους σύμβουλο και με τον ΟΚΑΝΑ από την άλλη πλευρά και με το Υπουργείο Υγείας –εμένα δηλαδή- και συζήτησαν το πρόβλημά τους και τους είπα να μας προτείνουν οι ίδιοι λύσεις. Γι’ αυτό σας είπα προηγουμένως ότι το προϊόν αυτής της διαβούλευσης που προέκυψε από αυτήν την ομάδα εργασίας, την άτυπη, αλλά ουσιαστική ως προς το περιεχόμενο για να λυθεί ο δεσμός, όπως είπατε προηγουμένως, και το πρόβλημα, ήδη έχει συμπεριληφθεί, όπως σας είπα προηγουμένως, στο νομοσχέδιο του Υπουργείου Υγείας, το οποίο οσονούπω θα εισαχθεί στην Ολομέλεια της Βουλής.
Εκείνο, όμως, το οποίο εκκρεμεί αυτήν την ώρα είναι η έγκριση από το Γενικό Λογιστήριο του Κράτους και αναμένουμε και εμείς, όπως αναμένετε και εσείς, αφού ήδη έχουμε εισηγηθεί, μέσω αυτής της ρύθμισης προς το Γενικό Λογιστήριο του Κράτους την άποψή μας για το πώς πρέπει να λυθεί το ζήτημα αυτό.
Πρέπει δε να σας πω ότι είναι πάρα πολύ σημαντικό αυτό που μας λέτε, γιατί είναι στις προθέσεις μου, ακριβώς επειδή είδα κι εγώ ότι μετά από τόσο καιρό λειτουργίας δεν υπάρχει ένας ενιαίος εσωτερικός κανονισμός, ώστε με έναν κοινό οδικό χάρτη να λειτουργούν τα κέντα πρόληψης και προαγωγής της ψυχοκοινωνικής υγείας της χώρας. Γι’ αυτό σας είπα προηγουμένως, μετά χαράς να έρθετε εκεί, να συμβάλλετε σε αυτήν την καλή προσπάθεια.
Κλείνοντας δε, θέλω να σας δώσω μια επιπρόσθετη πληροφορία. Η επιπρόσθετη πληροφορία που θέλω να σας δώσω είναι –και μέσα στο ελάχιστο χρονικό διάστημα που ο Κανονισμός της Βουλής προβλέπει για τις απαντήσεις, νομίζω ότι λεπτομερώς σας έχω απαντήσει σε όλα τα ερωτήματα, τα οποία θίξατε- ότι προκειμένου να ενημερωθεί το διοικητικό συμβούλιο του ΟΚΑΝΑ και στη συγκεκριμένη περίπτωση και το Υπουργείο Υγείας, το οποίο εποπτεύει τον ΟΚΑΝΑ και τον χρηματοδοτεί, αναφορικά με το ύψος των οφειλών του οργανισμού στο πλαίσιο της εφαρμογής της υλοποίησης της από 9-4-2009 προγραμματικής σύμβασης προς τα κέντρα πρόληψης της εξάρτησης και για την προγραμματική περίοδο 2009-2013, ώστε να υπάρχει απόλυτη διαφάνεια και ακρίβεια στον καθορισμό του οφειλομένου ποσού προς αυτό, βάσει της απόφασης του θέματος 4 της από 29-10-2014 της 101ης συνεδρίασης του διοικητικού τους συμβουλίου με θέμα: «Έγκριση και εκκίνηση πρόχειρου μειοδοτικού διαγωνισμού για την επιλογή και τον ορισμό παρόχου υπηρεσιών ορκωτού λογιστή-ελεγκτή για το διαχειριστικό έλεγχο των οικονομικών χρήσεων του 2012 και του 2013 του ΟΚΑΝΑ», έχει ήδη προβεί κατόπιν εντολής μου στην με αριθμό πρωτοκόλλου 1343/3-11-2014 διενέργεια πρόχειρου μειοδοτικού διαγωνισμού για την επιλογή και την πρόσληψη παρόχου υπηρεσιών ορκωτού ελεγκτή-λογιστή. 
Εκτιμάται ότι η ολοκλήρωση της πρώτης φάσης του έργου του ορκωτού ελεγκτού-λογιστή, που αφορά στην υποβολή αναλυτικότατης έκθεσης αναφορικά με τον έλεγχο και το ύψος των παρελθουσών οφειλών του οργανισμού προς τα κέντρα πρόληψης, θα γίνει την 1-12-2014. 
Ευχαριστώ πολύ, κύριε Πρόεδρε.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"125912"," Και εμείς ευχαριστούμε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθητές και μαθήτριες και τρεις εκπαιδευτικοί-συνοδοί τους από το 10ο και 5ο Δημοτικό Σχολείο Αγίων Αναργύρων.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κύριε Πρόεδρε, έχω κάνει την εκφώνηση. Έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125913"," Κύριε Πρόεδρε, όλοι γνωρίζουμε -και η Κυβέρνηση ασφαλώς- ότι έχει εξαντληθεί η φοροδοτική ικανότητα του ελληνικού λαού. Αυτό το γνωρίζουν και οι δανειστές μας. Αυτές τις μέρες, μάλιστα, εμπειρογνώμονες της τρόικας θα ελέγχουν ακριβώς την καθίζηση των εισπράξεων φορολογικών εσόδων.
Κατέθεσα μια πρόταση από διμήνου να επιβληθεί ειδικός φόρος στα ποσά καταθέσεων, που δεν είχαν νομίμως φορολογηθεί . Είναι η τέταρτη φορά που επανέρχομαι. Πράγματι σήμερα ο Υπουργός Οικονομικών θα ταξίδευε στις Βρυξέλλες. Το κατανοώ. Όμως, τις δυο προηγούμενες φορές ήταν εδώ. Επίσης, γνωρίζετε –και γνωρίζουμε- ότι η πολιτική ηγεσία του Υπουργείου Οικονομικών έχει και Αναπληρωτή Υπουργό και Υφυπουργό, αρμόδιο μάλιστα για την φορολογία και τις φορολογικές υπηρεσίες.
Η Κυβέρνηση θα έπρεπε ήδη να έχει διαμορφώσει άποψη επί των προτάσεών μου, η οποία θα μπορούσε και εγγράφως να γνωστοποιηθεί στη Βουλή. Είναι γεγονός ότι λαμβάνονται και βάρβαρα μέτρα για είσπραξη των δημοσίων εσόδων και αναγκάζονται μικροκαταθέτες να αποσύρουν καταθέσεις που έχουν πάνω από 1.500 ευρώ από τις τράπεζες για να μην κατασχεθούν. Αυτό επηρεάζει προφανώς και την περίφημη ρευστότητα που ζητάμε από τις τράπεζες για την αγορά. Έχουμε διαφορά δισεκατομμυρίων, δεκάδων δισεκατομμυρίων ευρώ -όπως προκύπτει από συγκεκριμένα στοιχεία της Τράπεζας της Ελλάδος, αλλά και της Αρχής για το Ξέπλυμα Βρώμικου Χρήματος, τα οποία έχω καταθέσει- μεταξύ δηλωθέντων προς φορολόγηση εισοδημάτων και καταθέσεων είτε στην Ελλάδα είτε στο εξωτερικό.","ΑΠΟΣΤΟΛΟΣ ΚΑΚΛΑΜΑΝΗΣ",172
"125914"," Κύριε Πρόεδρε, συμφωνούμε. Όμως, θα τα πείτε καλύτερα όταν είναι παρόντες οι Υπουργοί.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125915"," Με υπομονή είμαι εδώ μιάμιση ώρα. Σας παρακαλώ, ολοκληρώνω. 
Οι διαδικασίες ελέγχου ενός προς έναν των υπόχρεων, είναι ατελέσφορες. Όπως μου είπε ο Γενικός Γραμματέας του ΣΔΟΕ, με τη διαδικασία αυτή, θα θέλουμε εκατό πενήντα χρόνια για όλους. 
Προφανώς, στους καταθέτες του εξωτερικού που, μόλις άρχισε η κρίση, έσπευσαν να στείλουν έξω τα πολλά λεφτά τους, υπάρχουν και «χρυσοκάνθαροι» –που είναι γνωστοί. Και είναι απαράδεκτο όταν η Κυβέρνηση συνεχώς αποφασίζει νέες φορολογικές επιβαρύνσεις, να μην απαντά επί μίας συγκεκριμένης προτάσεως. 
Αυτό είναι το θέμα, κύριε Πρόεδρε. Κι επειδή ο λόγος εδώ και η Βουλή είναι ζώντα, δεν είναι δυνατόν ο κόσμος να παρασύρεται από αυτή την απαξίωση της Κυβερνήσεως προς τη Βουλή –αρχίζοντας από τον ίδιο τον Πρωθυπουργό– και να υβρίζει ο λαός πρόσωπα τα οποία δεν τα γνωρίζει ούτε κατ’ όψιν. Ο λαός, όταν λέει για τους τριακοσίους, πλην τριάντα-σαράντα που τους βλέπει στα κανάλια των οικονομικών παραγόντων –που πρέπει να ελεγχθεί αν τα χρήματα τους τα έχουν εδώ ή έξω- δεν τους γνωρίζει και υβρίζει αθρόως και συνολικώς τους εκπροσώπους του. 
Γι’ αυτό, κύριε Πρόεδρε,  εγώ οφείλω να διαμαρτυρηθώ. Όφειλε σήμερα να είναι κάποιος από την ηγεσία του Υπουργείου Οικονομικών να απαντήσει στη Βουλή. Τις δύο προηγούμενες φορές ήταν ο ίδιος ο Υπουργός εδώ. 
Εν πάση περιπτώσει, η πρότασή μου είναι κατατεθειμένη. Οι διαδικασίες που προτείνονται είναι φόρος επί της διαφοράς μεταξύ δηλωθέντων εισοδημάτων και κατατεθέντων είτε στο εξωτερικό είτε στις ελληνικές τράπεζες. 
Ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"125916"," Ευχαριστούμε, κύριε Πρόεδρε.
Κι εγώ δεν είπα τίποτα άλλο. Συνηγορώ ότι πρέπει να είναι εδώ ο κύριος Υπουργός. Απλά σας υπενθύμισα ότι αυτά θα τα πείτε όταν είναι εδώ ο Υπουργός. 
Συνεχίζουμε με τη συζήτηση των επίκαιρων ερωτήσεων.
Η έβδομη με αριθμό 201/3-11-2014 επίκαιρη ερώτηση πρώτου κύκλου του Βουλευτή Ημαθίας των Ανεξάρτητων Δημοκρατικών Βουλευτών κ. Κωνσταντίνου Γιοβανόπουλου προς τον Υπουργό Οικονομικών σχετικά με το Δικαστικό Μέγαρο Βέροιας, δεν συζητείται λόγω κωλύματος του κυρίου Υπουργού και διαγράφεται. 
Θα συζητηθεί η πρώτη με αριθμό 210/3-11-2014 επίκαιρη ερώτηση δεύτερου κύκλου της Βουλευτού Σερρών της Νέας Δημοκρατίας κ. Φωτεινής Αραμπατζή προς τους Υπουργούς Οικονομικών και  Αγροτικής Ανάπτυξης και Τροφίμων, σχετικά με τις αποζημιώσεις από τον ΕΛΓΑ στους αγρότες που επλήγησαν από τη χαλαζόπτωση στο Νομό Σερρών.
Στην ερώτηση θα απαντήσει ο Αναπληρωτής Υπουργός κ. Πάρις Κουκουλόπουλος. 
Κυρία συνάδελφε, έχετε τον λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125917"," Ευχαριστώ, κύριε Πρόεδρε.   
Κύριε Υπουργέ, οι φόβοι που σας είχα εκφράσει για αφανισμό φυτικού κεφαλαίου του Νομού Σερρών τέσσερις μήνες πριν, εδώ, κατά τη συζήτηση της επίκαιρης ερώτησής μου λίγες μέρες μετά την καταστροφική –πραγματικά-  χαλαζόπτωση που έπληξε τον Νομό Σερρών στις 18 Ιουνίου, δυστυχώς, επιβεβαιώνονται. 
Οι αγρότες του νομού μου βρίσκονται σε πραγματική απόγνωση, μετρώντας τεράστιες απώλειες στις σοδειές τους και βεβαίως μεγάλες πληγές στα εισοδήματά τους. Ενδεικτικά σας αναφέρω ότι μόλις είκοσι με είκοσι πέντε κιλά ανά στρέμμα είναι σήμερα η μέση στρεμματική απόδοση στα σιτάρια από τριακόσια με τριακόσια πενήντα κιλά που ήταν πέρυσι, με έξοδα καλλιέργειας 100-110 ευρώ ανά στρέμμα. 
Είναι τρεις φορές λιγότερη η στρεμματική απόδοση στα καλαμπόκια -μεγάλη καλλιέργεια στον Νομό Σερρών. Πεντακόσια με εξακόσια κιλά θα πάρουν φέτος έναντι των χιλίων πεντακοσίων πέρυσι, με κόστος ανά στρέμμα που αγγίζει τα 170 ευρώ, όταν, σημειωτέον, κύριε Υπουργέ, τα καλαμπόκια χρησιμοποιούνται και για ζωοτροφές στην αιμορραγούσα κτηνοτροφία.
Πραγματικά, με πολλή αγωνία περιμένω -μιας και μιλάω για την κτηνοτροφία- τη συζήτηση για την τροπολογία που έχουμε καταθέσει για το μεγάλο πρόβλημα των βοσκοτόπων που ξέρετε στις Σέρρες πόσο οξύ είναι.
Αυτά δυστυχώς συμβαίνουν σε έναν νομό κατ’ εξοχήν αγροτικό, που συμμετέχει όσο λίγοι με το αγροτικό του ΑΕΠ στο συνολικό ΑΕΠ της χώρας. Η νέα καλλιεργητική περίοδος βρίσκει τους αγρότες απολύτως στεγνούς από ρευστότητα, μη δυνάμενους να ανταποκριθούν στις αξιώσεις της νέας καλλιεργητικής περιόδου. 
Φαίνεται πως ο Αρμαγεδών που χτύπησε τον Νομό Σερρών, αφανίζοντας γεωργικές εκμεταλλεύσεις σε περισσότερα από εκατόν είκοσι χιλιάδες στρέμματα και πάνω από σαράντα χωριά, δεν συγκίνησε αρκούντως το Υπουργείο Αγροτικής Ανάπτυξης. Το λέω αυτό, γιατί οι υποσχέσεις σας τον περασμένο Ιούλιο, κατόπιν και της επιτόπιας επίσκεψής σας στον νομό, για άμεσες και δίκαιες αποζημιώσεις, με προτεραιότητα στους παραγωγούς της αμέσου συγκομιδής, δυστυχώς διαψεύστηκαν. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα χρειαστώ δύο λεπτάκια, κύριε Πρόεδρε, από τη δευτερολογία μου.  
Ακόμη περιμένουμε στον Νομό Σερρών να μας επισκεφθείτε, όπως υποσχεθήκατε στις 22 Ιουνίου, προκειμένου να αντιμετωπίσετε με μέτρα  χαρακτήρα έκτακτης ανάγκης την πρωτοφανή αυτή καταστροφή και να ενημερώσετε –όπως είπατε- και τον αγροτικό κόσμο για τη νέα Κοινή Αγροτική Πολιτική.
Πολλώ δε μάλλον, ακόμη περιμένουμε την περιβόητη σύγκληση εκείνης της σύσκεψης, την οποία στις 25 Ιουνίου σάς ζήτησα –συνυπέγραψε και ο κ. Τζιτζικώστας-, για την αντιμετώπιση των φλεγόντων αυτών ζητημάτων που δεν καλύπτει η γνωστή και χρονοβόρα διαδικασία του ΕΛΓΑ. 
Εν πάση περιπτώσει, έρχομαι στο σήμερα και στο διά ταύτα. Έχετε την πολιτική βούληση έστω και την ύστατη στιγμή να φροντίσετε να δοθούν αποζημιώσεις, ποσοστά ζημίας που να καλύπτουν τουλάχιστον το μέγεθος της καταστροφής και το απολεσθέν εισόδημα των αγροτών;","ΦΩΤΕΙΝΗ ΑΡΑΜΠΑΤΖΗ",36
"125918","  Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125919"," Ευχαριστώ, κύριε Πρόεδρε. 
Κυρία συνάδελφε, θα ξεκινήσω από εκείνα που έχουν αυστηρά προσωπικό χαρακτήρα. Η δέσμευση για τις Σέρρες ισχύει. Όπως σας έχω πει –το λέω κι ενώπιον της Αντιπροσωπείας- η επίσκεψή μου θα συνοδεύεται με την ενισχυτική τροπολογία για το ζήτημα των βοσκοτόπων, έτσι ώστε να συζητήσουμε για όλα και για το μείζον θέμα του Νομού Σερρών. 
Όπως έχω ανακοινώσει στην Επιτροπή Παραγωγής και Εμπορίου, σήμερα γίνεται η προσομοίωση της διάταξης που ψηφίσαμε τον Μάιο μήνα για τους βοσκοτόπους. Έχει κριθεί από κοινού από το Υπουργείο Αγροτικής Ανάπτυξης και το Υπουργείο Περιβάλλοντος, Ενέργειας και Κλιματικής Αλλαγής ότι χρειάζεται ενίσχυση αυτή η διάταξη, προκειμένου να μην υπάρχουν γκρίζες ζώνες, έτσι ώστε να πετύχουμε το επιθυμητό αποτέλεσμα. Η τροπολογία –σας το λέω και επίσημα- είναι ολοκληρωμένη. 
Με ολοκληρωμένη, λοιπόν, την τροπολογία κι αφού γίνει άμεσα η σχετική διαβούλευση, πολύ γρήγορα θα είμαι σε συνεννόηση και μαζί σας. Φυσικά, ενημερώνω πρώτα όλους τους συναδέλφους Βουλευτές, τον αντιπεριφερειάρχη, τον περιφερειάρχη, τον δήμαρχο κι όλους τους φορείς και φυσικά τους παραγωγούς.
Θα κάνουμε τη διαδικασία και ό,τι έχουμε δεσμευθεί στις Σέρρες: Να μιλήσουμε και για τις αποζημιώσεις και για το κρίσιμο και φλέγον θέμα των βοσκοτόπων, ειδικά για τον Νομό Σερρών, που το αντιμετωπίζει οξύτερα από κάθε άλλη περιοχή της χώρας. Το γνωρίζετε αυτό και το γνωρίζω κι εγώ. Το γνωρίζουν κι όλοι οι Σερραίοι παραγωγοί και όχι μόνο. Βέβαια, θα μιλήσουμε και για το θέμα των αποζημιώσεων. 
Έρχομαι, κύριε Πρόεδρε, στο θέμα των αποζημιώσεων. Θέλω να πω αρκετά, αλλά θέλω και να μείνω αυστηρά στο πλαίσιο των αποζημιώσεων. 
Υπάρχουν δύο θέματα, κυρία συνάδελφε. Τι έχουμε κάνει με βάση τα ισχύοντα; Τι μπορούμε να κάνουμε για να βελτιώσουμε το καθεστώς με κάποιες ενέργειες, που δεν θα τις έλεγα ακριβώς διαρθρωτικού χαρακτήρα, αλλά, εν πάση περιπτώσει, έξω από τα συνήθη;
Εγώ, λοιπόν, θέλω να πω ότι όπως είπατε –και σας ευχαριστώ που το θυμίσατε- παραβρέθηκα ο ίδιος και έχω προσωπική γνώμη για μια απλώς όχι ασυνήθη, αλλά τρομακτική ζημιά και ανυπολόγιστη πραγματικά. Έχω ιδία αντίληψη. Δεν χρειάζεται σε αυτό να σκιαμαχούμε. Επίσης, γνωρίζω ότι την επόμενη μέρα ο Αντιπρόεδρος του ΕΛΓΑ με μεγάλο κλιμάκιο ακολούθησε τη δική μου επίσκεψη και υπάρχει και εκ του σύνεγγυς εικόνα αυτών που διευθύνουν τον οργανισμό των αποζημιώσεων. 
Τι έγινε από εκεί και πέρα; Ενισχύθηκαν άμεσα τα συνεργεία καταγραφής στις Σέρρες. Και τώρα ενισχύονται, γιατί υπάρχει ζήτημα με τις βροχές και το βαμβάκι, όπως ξέρετε, ακριβώς γιατί στις Σέρρες, πρώτον, είχαμε μια τρομακτική ζημιά και, δεύτερον, είναι μεγάλο το ειδικό βάρος της πρωτογενούς παραγωγής στην πραγματική οικονομία των Σερρών. 
Πού βρισκόμαστε αυτήν τη στιγμή; Έχουν γίνει οκτώμισι χιλιάδες εκτιμήσεις. Έχουν ολοκληρωθεί. Έσπασαν, όπως είχαμε συμφωνήσει στη μεγάλη διαδικασία με τους φορείς και τους παραγωγούς, τα πορίσματα και δεν πηγαίνουν ανά παραγωγό, αλλά ξεχώρισαν τα πορίσματα για το σιτάρι και για τον ηλίανθο, που ήταν ακριβώς στην περίοδο της συγκομιδής. Αυτό είχαμε συμφωνήσει μέσα.
Θέλω να παρακαλέσω να λέγονται μερικά πράγματα όπως τα έχουμε συμφωνήσει στη διαδικασία με όλους τους φορείς. Είπαμε να καταβάλουμε κάθε προσπάθεια, έτσι ώστε τα προϊόντα που συγκομίζονταν τότε να πάρουν φέτος αποζημίωση. Διότι, δυστυχώς, όπως ξέρετε, οι αποζημιώσεις δίνονται κατά κανόνα το τρίμηνο Γενάρη-Μάρτη. Είπαμε να το επιταχύνουμε. Κι αυτό θα το καταφέρουμε. Οι αποζημιώσεις για το σιτάρι και τον ηλίανθο θα ξεκινήσουν φέτος, αφού τα πορίσματα έχουν ολοκληρωθεί. 
Προκειμένου να μην έχουμε καθυστερήσεις με τις ενστάσεις, ενισχύθηκε ήδη με πέντε οκταμηνίτες το κατάστημα Θεσσαλονίκης με βασική αποστολή των πέντε γεωπόνων…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)","ΠΑΡΙΣ ΚΟΥΚΟΥΛΟΠΟΥΛΟΣ",245
"125920"," Έχετε και τη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125921"," Ολοκληρώνω. Θέλω να μείνω σε καθαρά τεχνικά χαρακτηριστικά, για να έχουμε και κοινή βάση, κύριε Πρόεδρε, και στη δεύτερη φάση της συζήτησης μας με την κυρία συνάδελφο.
Οι πέντε γεωπόνοι στο υποκατάστημα Θεσσαλονίκης έχουν πάει με συγκεκριμένη αποστολή: αφ’ ενός μεν το βαμβάκι στον Νομό της Θεσσαλονίκης, που έχει μια εξέχουσα θέση, όπως ξέρετε, και αφ’ ετέρου την αποφυγή καθυστερήσεων στην οριστικοποίηση των πορισμάτων με ενστάσεις και όλα τα υπόλοιπα. Στόχος είναι να πληρωθεί ο ηλίανθος και το σιτάρι φέτος και από την άλλη να έχουμε και για τους παραγωγούς του βαμβακιού συνεκτίμηση όχι μόνο της ζημιάς από το χαλάζι, αλλά και από τη βροχή. 
Νομίζω ότι με βάση τα ισχύοντα –ξαναλέω– είναι μια ικανοποιητική κατάσταση. Θα πω περισσότερα στη δευτερολογία μου.","ΠΑΡΙΣ ΚΟΥΚΟΥΛΟΠΟΥΛΟΣ",245
"125922"," Κυρία συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125923"," Κύριε Υπουργέ, κρατάω αυτό που λέτε, ότι οι αποζημιώσεις θα δοθούν φέτος, παρ’ ότι η ενημέρωση που έχω από τον ΕΛΓΑ είναι διαφορετική.","ΦΩΤΕΙΝΗ ΑΡΑΜΠΑΤΖΗ",36
"125924"," Για το σιτάρι και τον ηλίανθο μίλησα. Για να μην παρεξηγούμαστε.","ΠΑΡΙΣ ΚΟΥΚΟΥΛΟΠΟΥΛΟΣ",245
"125925"," Όχι, δεν παρεξηγώ καθόλου, γιατί κατανοώ πλήρως αυτό που λέτε.
Στην καλύτερη των περιπτώσεων μιλούμε για αποζημιώσεις μετά τον Ιανουάριο. Αναφερθήκατε, βεβαίως, στον Νομό Σερρών. Εγώ, κύριε Υπουργέ, αυτό το οποίο είπα –και το είπα και τότε στη συγκεκριμένη σύσκεψη, ένα ραντεβού το οποίο ανανεώσατε να γίνει το πολύ μέσα σε δεκαπέντε μέρες, όπως θα θυμάστε πάρα πολύ καλά από τον Ιούνιο– είναι ότι θα πρέπει να υπάρχουν έκτακτες διαδικασίες αντιμετώπισης. Δυστυχώς, μου υπενθυμίσατε τις συνήθεις διαδικασίες του ΕΛΓΑ.
Θα επικαλεστώ αυτό που είχατε πει στα Πρακτικά: «Είχα την ευκαιρία να διαπιστώσω το μέγεθος της καταστροφής. Πρωτοφανής πραγματικά. Κατά συνέπεια», είπατε, «δεν μπορούμε κι εμείς να δράσουμε συμβατικά, εξ ου κι αμέσως ήρθα σε συνεννόηση με τον συνάδελφό μου, τον κ. Καρασμάνη.». 
Δυστυχώς, κύριε Υπουργέ, τα πράγματα διολίσθησαν σε συμβατικές και συνήθεις διαδικασίες ρουτίνας και μην το αρνείστε αυτό. Πλείστες άλλες περιπτώσεις ανάλογες σε όλη τη χώρα έχουν συμβεί με τον ΕΛΓΑ. Θυμίζω τους ροδακινοπαραγωγούς της Πέλλας. Ακόμη είναι απλήρωτοι, αν δεν κάνω λάθος, δύο χρόνια μετά. 
Όμως, κατά τ’ άλλα, κύριε Υπουργέ, και πρέπει να το υπογραμμίσουμε αυτό, οι αγρότες καλούνται να είναι συνεπείς στις υποχρεώσεις τους και στην επιβίωσή τους, στις υποχρεώσεις για τον ΕΝΦΙΑ. Οι αγρότες δεν έχουν πάρει την επιστροφή του φόρου πετρελαίου, λόγω της καθυστέρησης της κρατικής μηχανής στις διασταυρώσεις των τυχόν ληξιπρόθεσμων χρεών τους και μια σειρά από άλλες υποχρεώσεις.
Είπατε για οκτώμισι χιλιάδες αιτήσεις οι οποίες εκκρεμούν. Η σύνταξη των σχετικών πορισμάτων, κύριε Υπουργέ, ξεκινάει τώρα και ποιος ξέρει πότε θα ολοκληρωθεί. Γι’ αυτό και από την πρώτη στιγμή της βιβλικής καταστροφής είχα ζητήσει, κύριε Υπουργέ, έκτακτη νομοθετική πρωτοβουλία για προκαταβολή αποζημιώσεων από τον ΕΛΓΑ, όπως πολύ καλά θυμάστε, στις περιπτώσεις της ολοσχερούς καταστροφής.
Είχα πει μάλιστα ότι η συμφορά αυτή που έπληξε τον Νομό Σερρών θα ήταν μια πρώτης τάξεως ευκαιρία, προκειμένου να αλλάξει το νομικό καθεστώς του ΕΛΓΑ προς όφελος όλης της Ελλάδας. Θεωρούσα πραγματικά ευτυχή συγκυρία το γεγονός ότι την προκαταβολή για τέτοιες περιπτώσεις ολοκληρωτικής καταστροφής την είχε εισηγηθεί με πρόταση νόμου ο νυν Υπουργός Αγροτικής Ανάπτυξης κ. Καρασμάνης, όταν ήταν Βουλευτής, προς τον προκάτοχό του κ. Τσαυτάρη. Ήταν μία πρόταση νόμου, κύριε Υπουργέ, που τη συνυπογράψαμε πενήντα δύο Βουλευτές.
Δυστυχώς, δεν επιδείχτηκε καμμία πολιτική τόλμη και καμμία πολιτική υπέρβαση και δεν μας καλέσατε ούτε καν να το συζητήσουμε, όπως και προφορικά και γραπτά σάς είχα ζητήσει.
Είναι ακόμη περισσότερο δυσάρεστο, κύριε Υπουργέ, γιατί για το θέμα είχε ενημερωθεί προσωπικά ο Πρωθυπουργός στις 24 Ιουλίου του τρέχοντος έτους από μένα προσωπικά και είχε ζητήσει από τον Υπουργό να δει το θέμα αυτής της νομοθετικής πρωτοβουλίας –μια νομοθετική πρωτοβουλία είναι, κύριε Υπουργέ- αμέσως και με προσοχή.
Λυπάμαι πραγματικά που οι παραλείψεις κάποιων Υπουργών αδικούν την εργώδη προσπάθεια αυτής της Κυβέρνησης, τη στιγμή που δεν πρόκειται για αποφάσεις με μνημονιακό χαρακτήρα, αλλά για πρωτοβουλίες πολιτικής και νομικής ευελιξίας και από έναν κορβανά, κύριε Υπουργέ, όπως είναι του ΕΛΓΑ, που χάρη στις ασφαλιστικές εισφορές των αγροτών έχει πραγματικά χρήματα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΦΩΤΕΙΝΗ ΑΡΑΜΠΑΤΖΗ",36
"125926"," Ολοκληρώστε, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125927"," Είδαμε τις προηγούμενες μέρες με την καταστροφική πλημμύρα της Αττικής η Κυβέρνηση να επιδεικνύει –και ορθώς– αντανακλαστικά με μέτρα έκτακτης ανάγκης. Ορθώς, το λέω.
Δεν ξέρω αν οι Σέρρες είναι τόσο πολύ μακριά από το βεληνεκές των αντανακλαστικών του Υπουργείου, αλλά η αντιμετώπιση -με συγχωρείτε- ήταν, το λιγότερο, πρόχειρη και αδιάφορη.
Σας καλώ, λοιπόν, την ύστατη στιγμή με νομοθετική πρωτοβουλία τουλάχιστον να μην παρακρατήσετε από τους πληγέντες τα ασφάλιστρα του ΕΛΓΑ από την ενιαία ενίσχυση, την οποία περιμένουν -όπως ξέρετε- πώς και πώς, αλλά να παρακρατήσετε τις ασφαλιστικές εισφορές από τις αποζημιώσεις όταν, όπως μας είπατε, σύντομα θα τις δώσετε.
Ευχαριστώ.","ΦΩΤΕΙΝΗ ΑΡΑΜΠΑΤΖΗ",36
"125928"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125929"," Κυρία συνάδελφε, θέλω να σας πω πάρα πολύ καθαρά ότι δεν περίμενα να το θέσετε το θέμα. 
Θέσατε θέμα προκαταβολών αποζημιώσεων. Οι προκαταβολές αποζημιώσεων απαγορεύονται ρητά από τον κανονισμό της Ευρωπαϊκής Ένωσης. Απαγορεύονται ρητά από τον κανονισμό. Η συνέπεια, όταν παραβιάζεται αυτός ο κανονισμός, είναι ο καταλογισμός πακέτου Χατζηγάκη. 
Αφήστε αυτό το θλιβερό έργο στον ΣΥΡΙΖΑ, ο οποίος στην Ημαθία πρότεινε, χωρίς να κοκκινίζει, πακέτο Χατζηγάκη για το ροδάκινο. Αφήστε την παλιά Ελλάδα, που αφήσαμε πίσω, σ’ αυτούς...","ΠΑΡΙΣ ΚΟΥΚΟΥΛΟΠΟΥΛΟΣ",245
"125930"," Κύριε Υπουργέ, με συγχωρείτε…","ΦΩΤΕΙΝΗ ΑΡΑΜΠΑΤΖΗ",36
"125931"," Επαναλαμβάνω. Αφήστε την παλιά Ελλάδα, που αφήσαμε πίσω, σ’ αυτούς που έχουν ατζέντα που στηρίζει το καθεστώς.","ΠΑΡΙΣ ΚΟΥΚΟΥΛΟΠΟΥΛΟΣ",245
"125932"," Δεν έχετε τον λόγο, κυρία Αραμπατζή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125933"," Μας λέτε ότι ο κ. Καρασμάνης εισηγήθηκε κάτι κατά του κανονισμού;","ΦΩΤΕΙΝΗ ΑΡΑΜΠΑΤΖΗ",36
"125934"," Κυρία Αραμπατζή, σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125935"," Δεν μπορεί να λέγονται ανακρίβειες.","ΦΩΤΕΙΝΗ ΑΡΑΜΠΑΤΖΗ",36
"125936"," Κυρία Αραμπατζή, τι είναι αυτά που κάνετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125937"," Απαντώ, κύριε Πρόεδρε, γιατί ακούμε ανακρίβειες.","ΦΩΤΕΙΝΗ ΑΡΑΜΠΑΤΖΗ",36
"125938"," Δεν απαντάμε. Ακούμε τώρα. Καθίστε κάτω.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125939"," Εγώ δεν λέω ανακρίβειες, κυρία συνάδελφε. Έχω την αρμοδιότητα εποπτείας του ΕΛΓΑ και, ως όφειλα, το συγκεκριμένο θέμα που θέτετε φρόντισα να το μάθω, να το μελετήσω ολοκληρωμένα και να ενημερώσω δεόντως όλους όσους έπρεπε. Τελεία!
Λέω και σ’ εσάς και μέσω υμών στην Εθνική Αντιπροσωπεία ότι –επαναλαμβάνω- οι προκαταβολές αποζημιώσεων -πριν δηλαδή από την τελική διαπίστωση ζημιάς- απαγορεύονται ρητά από τον κανονισμό.
Τι σημαίνει το να μην τηρούμε αυτόν τον όρο; Τετρακόσια ογδόντα εκατομμύρια ευρώ καταλογισμός στη χώρα, πακέτο Χατζηγάκη.
Σας λέω ξανά να αφήσετε το θλιβερό προνόμιο της υπεράσπισης λογικών που μας έφεραν εδώ που μας έφεραν στον ΣΥΡΙΖΑ, ο οποίος στην Ημαθία …","ΠΑΡΙΣ ΚΟΥΚΟΥΛΟΠΟΥΛΟΣ",245
"125940"," Γιατί επιμένετε;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"125941"," Κύριε συνάδελφε, δεν κάνω μικροπολιτική εγώ. Έχω καταθέσει στα Πρακτικά τι έχει πει ο υπεύθυνος αγροτικής πολιτικής τον Ιούλιο στους ροδακινοπαραγωγούς της Ημαθίας. Είπε: «Πακέτο Χατζηγάκη και μη σας δουλεύουν. Αυτά συμψηφίζονται με την αδυναμία της χώρας να απορροφήσει κοινοτικά κονδύλια.». Του είπα και προχθές στην επίκαιρη επερώτηση πόσες ανακρίβειες και ψέματα ακούσαμε σε τριάντα δευτερόλεπτα.","ΠΑΡΙΣ ΚΟΥΚΟΥΛΟΠΟΥΛΟΣ",245
"125942"," Απαντήστε στην ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125943"," Άλλος ρωτάει κι απευθύνεται σ’ εμάς!","ΚΩΝΣΤΑΝΤΙΝΟΣ ΜΠΑΡΚΑΣ",336
"125944"," Άλλο είναι το πραγματικό πρόβλημα, λοιπόν, κυρία συνάδελφε. Επειδή σέβομαι και προσυπογράφω όλα όσα είπατε για τους παραγωγούς, αν με ρωτάτε αν είμαι ικανοποιημένος η απάντησή μου είναι καθαρά όχι, γιατί το σημερινό πλαίσιο, η σημερινή κατάσταση, όπως είπα πρωτολογώντας, δεν επιτρέπει να έχουμε αμεσότητα και να αυξάνουμε τις βεβαιότητες για τους παραγωγούς.
Ελάτε, λοιπόν, να βρούμε πεδίο συμφωνίας και να δούμε τι κάνουμε. Γι’ αυτό και είπα ότι η κεντρική προσπάθεια του Υπουργείου και του κ. Καρασμάνη –δεν είναι δική μου μονάχα- είναι οι φετινές δηλώσεις ΟΣΔΕ να γίνουν το ταχύτερο δυνατόν, να ανοίξει το σύστημα γρήγορα, έτσι ώστε να καταφέρουμε από το 2015 να δίνουμε πολύ γρηγορότερα τις αποζημιώσεις.
Δεν είναι δυνατόν οι αποζημιώσεις του πρώτου εξαμήνου –μιλάμε για τον Ιούνιο- να τελούν εν αμφιβόλω όσον αφορά το εάν θα υπάρξουν φέτος. Αυτά είναι  αδιανόητα πράγματα.
Ξέρετε, επειδή ασχολείστε με τα αγροτικά θέματα επί χρόνια, εξίσου καλά με εμένα ότι ο ΕΛΓΑ δεν μπορεί να προχωρήσει σε νόμιμη αποζημίωση, πέραν των πορισμάτων, εάν δεν έχει ολοκληρωθεί η διαδικασία ΟΣΔΕ και της ενιαίας ενίσχυσης. Η καθυστέρηση του ΟΣΔΕ χρόνια τώρα, για λόγους που δεν είναι της παρούσης, συμπαρασύρει και τις αποζημιώσεις παραπίσω. 
Είναι η πολλοστή φορά που λέω από το Βήμα της Βουλής με την ιδιότητα του αρμοδίου –λέω ξανά- για τον ΕΛΓΑ ότι, αν γίνει έγκαιρα η διαδικασία στον ΟΣΔΕ, αυτό σημαίνει ότι θα δοθούν πολύ πιο γρήγορα οι αποζημιώσεις.
Δηλαδή, επί της ουσίας, μέσα στον κανονισμό να καταφέρουμε αυτό που λέτε για τον παραγωγό. Όχι με αυθαίρετες ενέργειες που γεννούν καταλογισμούς, αλλά με μια κοινή προσπάθεια.","ΠΑΡΙΣ ΚΟΥΚΟΥΛΟΠΟΥΛΟΣ",245
"125945"," Παρακαλώ, ολοκληρώστε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125946"," Ολοκληρώνω, κύριε Πρόεδρε. 
Μπορεί να υπάρχει ένα αντικειμενικό γεγονός, αλλά υπάρχει και μια καλή είδηση, κυρία συνάδελφε, για όλους τους παραγωγούς και για τους Σερραίους φυσικά. Οι καθυστερήσεις στις πληρωμές των αγροτών αθροίστηκαν και από προηγούμενα χρόνια, όσον αφορά οφειλές νέων αγροτών από την περίοδο 2009-2010, αυτούς που ασχολούνται με βιολογική γεωργία, την ολοκληρωμένη διαχείριση στα τεύτλα, που αφορά και τον Νομό Σερρών και πάει λέγοντας. 
Είναι η πολλοστή φορά που το επαναλαμβάνω από το Βήμα της Βουλής, παρόντος μάλιστα, συμπτωματικά, του Προεδρεύοντος σήμερα συναδέλφου κ. Δριβελέγκα: Από την Τρίτη που ξεκινά η πληρωμή της ενιαίας ενίσχυσης, που θα καταβληθεί άμεσα και ολόκληρη, χωρίς παρακρατήσεις για τον ΟΓΑ -να το ξέρουν όλοι οι συνάδελφοι- μέχρι τις 31 Δεκεμβρίου θα έχουν καταβληθεί ενιαία πληρωμές παλαιοτέρων ετών, επιστροφές ΦΠΑ, πετρελαίου και όλα τα υπόλοιπα, πάνω από 2,8 δισεκατομμύρια στους παραγωγούς. Αυτή νομίζω ότι είναι μια καλή είδηση! Με μεγάλη καθυστέρηση δίνονται, θα συμφωνήσουμε σε αυτό, αλλά είναι και μια καλή είδηση το ότι δίνονται περίπου 3 δισεκατομμύρια στους Έλληνες παραγωγούς και μέσω αυτών και στην πραγματική οικονομία.","ΠΑΡΙΣ ΚΟΥΚΟΥΛΟΠΟΥΛΟΣ",245
"125947"," Ολοκληρώνετε, λοιπόν, με την καλή είδηση. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής, είκοσι ένας μαθητές και μαθήτριες και ένας εκπαιδευτικός-συνοδός τους από το 9ο Δημοτικό Σχολείο Βύρωνα. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Επίσης, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 7 Νοεμβρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 229/4-11-2014 επίκαιρη ερώτηση του Βουλευτή Λέσβου  της Νέας Δημοκρατίας κ. Παύλου Βογιατζή προς τον Υπουργό Υγείας, σχετικά με τις παραιτήσεις ιατρών και τα προβλήματα λειτουργίας του Νοσοκομείου Λήμνου. 
2. Η με αριθμό 220/4-11-2014 επίκαιρη ερώτηση του Βουλευτή Δράμας του Συνασπισμού Ριζοσπαστικής Αριστεράς κ. Χρήστου Καραγιαννίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επαναφορά του Θεραπευτηρίου Χρόνιων Παθήσεων Δράμας σε καθεστώς οικονομικής και διοικητικής αυτοτέλειας.  
3. Η με αριθμό 211/4-11-2014 επίκαιρη ερώτηση του Βουλευτή Αχαΐας των Ανεξαρτήτων Ελλήνων κ. Νικολάου Νικολόπουλου προς τον Υπουργό  Δικαιοσύνης, Διαφάνειας και Ανθρωπίνων Δικαιωμάτων , σχετικά με το έργο της Σήραγγας Όθρυος της «ΕΡΓΟΣΕ».
4. Η με αριθμό 214/4-11-2014 επίκαιρη ερώτηση της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Υγείας, σχετικά με τις καθυστερήσεις για τη διαδικασία επιλογής των υποψηφίων στα συμβούλια επιλογής ιατρών.
5. Η με αριθμό 224/4-11-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με τις καθυστερήσεις τριών ετών στην καταβολή των ενισχύσεων στους βιοκαλλιεργητές.
6. Η με αριθμό 213/4-11-2014 επίκαιρη ερώτηση του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Βασιλείου Καπερνάρου προς τον Υπουργό Υγείας, σχετικά με τον κίνδυνο για την παιδική υγεία λόγω έλλειψης εμβολίων στη χώρα μας.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 221/4-11-2014 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Βασιλικής Κατριβάνου προς τον Υπουργό Δημόσιας Τάξης και Προστασίας του Πολίτη, σχετικά με την παράταση της κράτησης αλλοδαπών πέραν του ανώτατου ορίου των δεκαοκτώ μηνών.
2. Η με αριθμό 215/4-11-2014 επίκαιρη ερώτηση της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Ανάπτυξης και Ανταγωνιστικότητας, σχετικά με την ιδιωτικοποίηση της διαχείρισης του νέου ΕΣΠΑ.
 3. Η με αριθμό 225/4-11-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη  προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την εταιρεία «ΒΙΟΧΑΡΤΙΚΗ ΑΒΕΕ».
 4. Η με αριθμό 212/4-11-2014 επίκαιρη ερώτηση του Ανεξάρτητου Βουλευτή Νομού Αττικής κ. Βασιλείου Οικονόμου προς τον Υπουργό Υποδομών, Μεταφορών και Δικτύων, σχετικά με το ζήτημα της στασιμότητας των αντιπλημμυρικών έργων στη δυτική Αττική.
 Θα συζητηθεί τώρα η δεύτερη με αριθμό 203/3-11-2014 επίκαιρη ερώτηση δεύτερου κύκλου του Βουλευτή Πρεβέζης του Συνασπισμού Ριζοσπαστικής Αριστεράς κ. Κωνσταντίνου Μπάρκα προς τους Υπουργούς Υγείας και Ανάπτυξης και Ανταγωνιστικότητας, σχετικά με την ανέγερση νέου νοσοκομείου στην Πρέβεζα. 
Θα απαντήσει ο Υπουργός Υγείας κ. Μαυρουδής Βορίδης.
Τον λόγο έχει ο συνάδελφος κ. Μπάρκας, για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125948"," Ευχαριστώ πολύ, κύριε Πρόεδρε. 
Κύριε Υπουργέ, το ζήτημα του νέου Νοσοκομείου Πρέβεζας και η ανέγερσή του είναι ένα ζήτημα –μαζί με αυτό της υγείας- που τα τελευταία χρόνια ταλανίζει τον Νομό της Πρέβεζας.   
Πιο συγκεκριμένα, η συστηματική υποχρηματοδότηση του Γενικού Νοσοκομείου Πρέβεζας, η αιμορραγία του σε ιατρικό και νοσηλευτικό προσωπικό, η επέκταση των ελαστικών σχέσεων εργασίας και η έλλειψη υλικοτεχνικής υποδομής έχουν οδηγήσει το νοσοκομείο της περιοχής μου σε οριακό σημείο λειτουργίας, παρά τις φιλότιμες προσπάθειες που καταβάλλουν οι εργαζόμενοί του. 
Τα αποτελέσματα για τους συμπολίτες μας είναι εξαιρετικά δυσάρεστα, γιατί κάποιοι αναγκάζονται, για να καλύψουν τις υγειονομικές τους ανάγκες, να μεταναστεύσουν σε δημόσια νοσοκομεία των Ιωαννίνων, της Άρτας ακόμα και των Αθηνών ή να προσφύγουν σε ιδιωτικές υπηρεσίες υγείας. Αυτό συνεπάγεται τεράστια οικονομική επιβάρυνση για τις οικογένειές τους. Επίσης, κάποιοι παραμένουν χωρίς επαρκή ιατρική περίθαλψη, με ολέθριες επιπτώσεις για την υγεία τους, λόγω οικονομικής δυσπραγίας. 
Μέσα σε αυτό το πλαίσιο υποδεχτήκαμε την προηγούμενη εβδομάδα την εξαγγελία της συγκυβέρνησης για ανέγερση νέου νοσοκομείου στην περιοχή μας, τη στιγμή μάλιστα που το υπάρχον συρρικνώνει τις δομές της περίθαλψης που παρέχει και λειτουργεί κάτω από αντίξοες οικονομικές συνθήκες. 
Προκαλεί εντύπωση, επίσης, η χρονική συγκυρία της εξαγγελίας. Το πράσινο φως δόθηκε από τα αρμόδια Υπουργεία Υγείας και Ανάπτυξης, για να δρομολογηθεί η υλοποίηση του έργου. Το νέο νοσοκομείο θα διαθέτει εκατόν τριάντα κλίνες και θα χτισθεί σε οικόπεδο που θα παραχωρήσει ο Δήμος Πρέβεζας. 
Ο προϋπολογισμός του νέου έργου θα κυμανθεί γύρω στα 40 εκατομμύρια ευρώ, ενώ θα δοθεί ιδιαίτερη βαρύτητα στις κλινικές τεχνητού νεφρού και αντιμετώπισης τραυμάτων.   
Ως γνωστόν, κύριε Υπουργέ, η υγεία αποτελεί πρωταρχικό κοινωνικό αγαθό και ως εκ τούτου σημαντικό κι αναφαίρετο δικαίωμα όλων των συμπολιτών μας, ανεξαρτήτως φύλου, ηλικίας, θρησκείας, ιδεολογίας, τόπου κατοικίας, εργασιακής θέσης ή κοινωνικοοικονομικής τάξης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Ερωτάσθε, λοιπόν, κύριε Υπουργέ, πρώτον: Έχουν ολοκληρωθεί οι μελέτες και συντρέχουν οι προϋποθέσεις για την ένταξη του έργου της ανέγερσης νέου Νομαρχιακού Νοσοκομείου στην Πρέβεζα σε κάποιο εθνικό ή κοινωνικό πρόγραμμα; Έχει εκδοθεί απόφαση ένταξης και αν όχι, πότε σκοπεύετε να εκδοθεί;
Το δεύτερο, κύριε Υπουργέ, το οποίο ερωτάσθε είναι το εξής: Ποιες θα είναι οι πηγές χρηματοδότησης του νέου έργου, δεδομένου ότι το Πρόγραμμα Δημοσίων Επενδύσεων διαθέτει περιορισμένους πόρους και λαμβάνοντας υπ’ όψιν τη δυσκολία ένταξης κατασκευής νέου νοσοκομείου στο νέο ΕΣΠΑ;
Ευχαριστώ πολύ.","ΚΩΝΣΤΑΝΤΙΝΟΣ ΜΠΑΡΚΑΣ",336
"125949"," Κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125950"," Ευχαριστώ, κύριε Πρόεδρε.
Κύριε συνάδελφε, η απόφαση της Κυβέρνησης είναι να κατασκευαστεί νέο νοσοκομείο στην Πρέβεζα. Αυτή είναι η απόφαση της Κυβέρνησης. Ως προς το μέρος της υλοποίησης αυτής της απόφασης, έχουν προχωρήσει οι διαδικασίες παραχώρησης οικοπεδικής έκτασης, όπως ξέρετε, με απόφαση του δημοτικού συμβουλίου. Έχουν προχωρήσει οι διαδικασίες επανεκτίμησης μιας υφιστάμενης προμελέτης. Εσείς έχετε μια εκτίμηση κόστους, η οποία έχει μια διαφοροποίηση από τη δική μας. Η δική μας είναι σχετικά μικρότερη. Νομίζουμε, δηλαδή, ότι θα πάμε σε μια φθηνότερη κατασκευή. Όμως, κακά τα ψέματα, αυτό θα το δούμε, όταν προχωρήσει η εκτίμηση της μελέτης. Τότε θα έχουμε σαφή οικονομικά στοιχεία. Επομένως προχωράμε και σε αυτό.
Εκείνο το οποίο με ρωτάτε είναι πώς θα χρηματοδοτηθεί. Η κατ’ αρχάς πρόθεση της Κυβέρνησης είναι να βρει χρήματα για τη χρηματοδότησή του από το Πρόγραμμα Δημοσίων Επενδύσεων. Όπως αντιλαμβάνεστε, το Πρόγραμμα Δημοσίων Επενδύσεων είναι ένα οικονομικό μέγεθος το οποίο εξαρτάται από την πορεία του προϋπολογισμού, όπως επίσης εξαρτάται και από το χρονοδιάγραμμα κατασκευής του έργου.
Άρα -χωρίς να κλείνω την πόρτα κάποιας άλλου τύπου χρηματοδότησης, ενδεχομένως εντάξεως σε ευρωπαϊκά χρήματα και επειδή είναι ακριβές αυτό το οποίο λέτε, ότι είναι περιορισμένες οι δυνατότητες εντάξεως έργων υποδομής στο νέο ΕΣΠΑ- η κατ’ αρχάς κατεύθυνση της Κυβερνήσεως είναι να χρηματοδοτήσει το έργο αυτό από το Πρόγραμμα Δημοσίων Επενδύσεων.","ΜΑΥΡΟΥΔΗΣ ΒΟΡΙΔΗΣ",69
"125951"," Κύριε συνάδελφε, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125952"," Κύριε Υπουργέ, επειδή δεν είναι το θέμα τέτοιο για να αντιδικήσουμε, χαιρετίζω -πραγματικά σας το λέω- τη συγκεκριμένη απόφαση της Κυβέρνησης για τη δημιουργία νέου νοσοκομείου στην Πρέβεζα. Μάλιστα, παρά το όποιο πολιτικό, ενδεχομένως, κόστος, θα σταθώ αρωγός, όσο μου επιτρέπεται, στη δημιουργία του νέου νοσοκομείου την Πρέβεζα, γιατί πραγματικά λόγω και γεωγραφικής θέσης, αλλά και τουρισμού, αύξησης δηλαδή του πληθυσμού ένα εξάμηνο, είναι ανάγκη η δημιουργία του νέου νοσοκομείου.
Υπάρχουν ορισμένες προϋποθέσεις τις οποίες πρέπει να εξασφαλίσουμε. Πρώτον, πρέπει να συνεχίσει να λειτουργεί το υπάρχον νοσοκομείο και μάλιστα, όχι με τον τρόπο που λειτουργεί τώρα. Ξέρετε ότι είναι δύσκολες οι συνθήκες. Πρέπει, όμως, να βοηθήσουμε ώστε το τωρινό νοσοκομείο να λειτουργεί, διότι αν σταματήσει η λειτουργία του τώρα και περάσει ένα χρονικό διάστημα -αυτός είναι ο δικός μου φόβος- και δεν έχουμε νοσοκομείο στην Πρέβεζα, ενδεχομένως μια κυβέρνηση, ένας υπουργός να πει «παιδιά, εφόσον τόσο καιρό λειτουργείτε χωρίς νοσοκομείο, αλλά μόνο με κέντρα υγείας» -και ενδεχομένως θα το δούμε και αυτό, αν θα λειτουργούν αυτά- «δεν το χρειάζεστε, ας το δώσουμε σε έναν ιδιώτη».
Αυτό είναι το δικό μου άγχος, ότι πρέπει να συνεχίσει να λειτουργεί το νοσοκομείο και μάλιστα, πρέπει να το βοηθήσουμε. Αυτό είναι το ένα.
Το δεύτερο είναι -προφανώς σας λέω ξανά ότι χαιρετίζω την απόφαση- το θέμα της χρηματοδότησης. Στην Πρέβεζα αυτό το πράγμα μάς έχει πληγώσει, διότι εμείς, εγώ, ο ΣΥΡΙΖΑ και η κοινωνία είμαστε αναφανδόν εναντίον των ΣΔΙΤ, της σύμπραξης με τον ιδιωτικό τομέα. Θα μου απαντήσετε σε αυτό.
Υπ’ αυτήν την έννοια εμείς, εγώ, η τοπική κοινωνία διεκδικούμε νέο δημόσιο νομαρχιακό νοσοκομείο στην Πρέβεζα. Άρα θέλω να σας πω ότι η χρηματοδότηση πρέπει να μην αναφέρεται σε ιδιώτες, αλλά να αναφέρεται σε ένα έργο του κράτους, ένα κοινωνικό έργο το οποίο θα βοηθήσει την υγεία της τοπικής κοινωνίας, θα δέχεται όλον τον κόσμο -και τους τουρίστες, αλλά και τους ντόπιους κατοίκους- και θα μπορεί να τους βοηθά υγειονομικά.
Υπ’ αυτήν την έννοια, σας λέω ξανά ότι χαιρετίζω τη δέσμευσή σας για τη δημιουργία του νέου νοσοκομείου. Πρέπει, όμως, να δεσμευτείτε για τη λειτουργία του υπάρχοντος, γιατί πρέπει να το βοηθήσουμε να λειτουργήσει καλύτερα. Επίσης, πρέπει να δούμε και το θέμα της χρηματοδότησης.
Ευχαριστώ πολύ.","ΚΩΝΣΤΑΝΤΙΝΟΣ ΜΠΑΡΚΑΣ",336
"125953"," Κύριε Υπουργέ, ορίστε, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125954"," Θέλω να προσπαθήσω να συμβάλω, αν είναι δυνατόν, στο να αποβάλετε το άγχος σας. Θα σας έλεγα, δηλαδή, ότι δεν υπάρχει κανένας προγραμματισμός ή σχεδιασμός να σταματήσει η λειτουργία του νοσοκομείου στην Πρέβεζα. Το αντίθετο μάλιστα συμβαίνει. Άρα ελπίζω ότι αυτό είναι ένα βάρος –τουλάχιστον στο επίπεδο των δηλώσεων της Κυβέρνησης- που φεύγει από πάνω σας.","ΜΑΥΡΟΥΔΗΣ ΒΟΡΙΔΗΣ",69
"125955"," Να πείτε και για το δεύτερο, κύριε Υπουργέ.","ΔΗΜΗΤΡΙΟΣ ΤΣΟΥΜΑΝΗΣ",521
"125956"," Όσον αφορά το δεύτερο ζήτημα της χρηματοδότησης, ρίξατε μία ιδέα. Για να πω την αλήθεια, δεν το είχα σκεφτεί. Όμως, η αλήθεια είναι ότι παραμένουμε σε αυτό το οποίο σας έχω πει, ότι δηλαδή η κατασκευή του νοσοκομείου θα χρηματοδοτηθεί με χρήματα του Προγράμματος Δημοσίων Επενδύσεων. Σας λέω ξανά ότι κατ’ αρχήν προς αυτήν την κατεύθυνση προσανατολιζόμαστε, χωρίς να αποκλείουμε όμως κι άλλες δυνατότητες χρηματοδότησης. Μιλώ, για παράδειγμα, για την ένταξη της χρηματοδότησής του σε κάποιο ευρωπαϊκό πρόγραμμα, αν αυτό καταστεί δυνατόν.","ΜΑΥΡΟΥΔΗΣ ΒΟΡΙΔΗΣ",69
"125957"," Κυρίες και κύριοι συνάδελφοι, η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Ενσωμάτωση στο ελληνικό δίκαιο 
α) της Απόφασης-Πλαίσιο 2008/909/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις, οι οποίες επιβάλλουν ποινές στερητικές της ελευθερίας ή μέτρα στερητικά της ελευθερίας, για τον σκοπό της εκτέλεσής τους στην Ευρωπαϊκή Ένωση (ΜΕΡΟΣ Α΄), 
β) της Απόφασης-Πλαίσιο 2008/947/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις που προβλέπουν την αναστολή εκτέλεσης της ποινής ή απόλυση υπό όρους, με σκοπό την επιτήρηση των μέτρων αναστολής και των εναλλακτικών κυρώσεων στην Ευρωπαϊκή Ένωση (ΜΕΡΟΣ Β΄) 
και γ) της Απόφασης-Πλαίσιο 2009/829/ΔΕΥ του Συμβουλίου της 23ης Οκτωβρίου 2009, σχετικά με την εφαρμογή, μεταξύ των κρατών-μελών της Ευρωπαϊκής Ένωσης, της αρχής της αμοιβαίας αναγνώρισης στις αποφάσεις περί μέτρων επιτήρησης εναλλακτικά προς την προσωρινή κράτηση (ΜΕΡΟΣ Γ΄)».
Η τρίτη με αριθμό 200/3-11-2014 επίκαιρη ερώτηση δεύτερου κύκλου του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την κατασκευή μονάδας επεξεργασίας λυματολάσπης στα Ιωάννινα, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 199/3-11-2014 επίκαιρη ερώτηση δεύτερου κύκλου του Βουλευτή Έβρου των Ανεξαρτήτων Ελλήνων κ. Μαρίνου Ουζουνίδη προς τον Υπουργό Δημόσιας Τάξης και Προστασίας του Πολίτη, σχετικά με τις φήμες περί δημιουργίας νέου Ανοικτού Κέντρου Κράτησης στην Ορεστιάδα, δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η έκτη με αριθμό 207/3-11-2014 δεύτερου κύκλου επίκαιρη ερώτηση της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τους Υπουργούς Παιδείας και Θρησκευμάτων και Εσωτερικών, σχετικά με την αντιμετώπιση του προβλήματος του υποσιτισμού στον παιδικό πληθυσμό.
Θα απαντήσει ο Υφυπουργός Παιδείας και Θρησκευμάτων κ. Γεώργιος Στύλιος.
Τον λόγο έχει η κ. Κανέλλη για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125958"," Ευχαριστώ, κύριε Πρόεδρε.
Εφόσον μείναμε οι δυο μας, θα ήθελα να είστε επιεικής, όπως ήσασταν και με τον χρόνο των προηγουμένων. Εμείς πέσαμε και σε όλες τις ανακοινώσεις. Έχουμε, λοιπόν, όλον τον χρόνο και όλη την Αίθουσα για να συζητήσουμε το σοβαρότερο, ίσως, θέμα.
Η UNICEF λέει ότι περίπου επτακόσιες πενήντα χιλιάδες παιδιά στην Ελλάδα ζουν στο όριο της φτώχειας και πολλά απ’ αυτά υποσιτίζονται. Το αν θα λιποθυμήσει ή όχι ένα παιδί στο σχολείο από την πείνα είναι από τα γεγονότα, κύριε Υπουργέ, που δεν βλέπουν πολλές φορές το φως της δημοσιότητας, παρ’ ότι καταγγέλλονται, γιατί σχετίζονται με την αξιοπρέπεια και με την αντιμετώπιση από την εκπαιδευτική διαδικασία προκειμένου να μην εξευτελίζονται τα παιδιά.
Κατ’ αυτήν την έννοια, λοιπόν, πολλές φορές αυτό το πρόβλημα δεν φαίνεται. 
Η επιστημονική αντιμετώπιση της σωστής σίτισης των παιδιών έχει πάρει διαστάσεις εκμετάλλευσης. Ξέρετε, δεν περάσανε πολλές μέρες από την 28η Οκτωβρίου που η Ελλάδα τραγούδαγε «παιδιά της Ελλάδος, παιδιά». Τώρα τι θα λέμε; «Τα παιδιά του ΕΣΠΑ, παιδιά», «Ω, τα παιδιά του Νιάρχου, παιδιά», «Τα παιδιά της αλληλεγγύης, παιδιά», «Τα παιδιά του τάδε και του «χ»»; 
Είμαστε στο 2014, στον 21ο αιώνα, σε αυτήν εδώ τη χώρα που λέγεται Ελλάδα, και θα μιλάμε για παιδιά υποσιτισμένα στα σχολεία, χωρίς να υπάρχει κάτι, παρά μόνον το ΕΣΠΑ, το οποίο χρειάζεται οπωσδήποτε ιδιώτες φιλάνθρωπους, μη κυβερνητικές οργανώσεις; Για αποσπασματικά έργα σε δήμους κάνουν ό,τι μπορούνε. Εγώ δεν σας λέω ότι δεν κάνουν ό,τι μπορούνε. Είναι όμως σύστημα αυτό; Είναι διατροφικές συνήθειες αυτές των παιδιών στον 21ο αιώνα; 
Η χώρα μας έρχεται πρώτη σε παιδική παχυσαρκία. Η παιδική παχυσαρκία δεν είναι κατ’ ανάγκην επειδή τα παιδιά αγοράζουν κρουασάν συσκευασμένα. Η παιδική παχυσαρκία έρχεται από την πείνα. Έχετε δει παιδιά φουσκωμένα από την πείνα, που ζουν με χαμηλές διατροφικές συνήθειες; 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Την ίδια ώρα, καπάκι σε αυτό έρχεται υποκριτικά το πρόγραμμα του Υπουργείου Παιδείας που λέγεται «Κοινωνικό Σχολείο» και για το οποίο ξοδεύονται 3 εκατομμύρια ευρώ για διαφήμιση. Μη σώσετε! Θα βγω εγώ, θα πάω στα κανάλια! Τι θέλετε να κάνω; Θα πάω στους συναδέλφους δημοσιογράφους, να τους πω να γράφουν τζάμπα για το «Κοινωνικό Σχολείο». 
Διαφημίζετε πρόγραμμα με 3 εκατομμύρια ευρώ; Με πρόγραμμα 3 εκατομμυρίων ευρώ μπορείτε να φτιάξετε σιγά-σιγά δομές ουσιαστικές, επιστημονικές, που να το συντονίζουν, με τη βοήθεια των δήμων και μέσα από τους δήμους, για να μπορεί το κάθε σχολείο να προσφέρει ένα υγιεινό γεύμα την ημέρα. Αυτή είναι η πρότασή μας. Είναι τεκμηριωμένο επιστημονικά ότι κάνει καλό στην υγεία των παιδιών, ομογενοποιεί τα παιδιά ως προς τη διατροφική συνήθεια και την ανάγκη, αφού δεν ξεχωρίζει τα πεινασμένα από τα μη πεινασμένα και τα λιγότερο πεινασμένα από τα περισσότερο πεινασμένα. 
Αυτή είναι η πρότασή μας και θέλουμε μία απάντηση. Δεν γίνεται, δεν μπορεί να μιλάμε για επισιτιστικό πρόβλημα! Δηλαδή, δεν μπορεί να καταφεύγουμε σε ιδιωτικοποιημένη UNRWA στον 21ο αιώνα, λες και έχουμε πόλεμο! 
Μην μου πείτε ότι δεν υπάρχει το θέμα. Ειλικρινά σας το λέω, εδώ και τρία χρόνια το εντοπίσαμε, το ξεκινήσαμε. Δεν μπορούμε να το διατυμπανίσουμε. Δεν μπορούμε να βγάλουμε τα παιδιά λες και είναι «πείνα school». Εδώ δεν είναι «music school»! Δεν μπορούμε να βγάλουμε «πείνα school» τα παιδιά, να τα δείχνουμε, για να συγκινηθούν οι μάζες. 
Και προς τι πρέπει να διαχειρίζονται κονδύλια κρατικά; Άμα μιλάει κάποιος για το μέλλον ενός τόπου, ξεκινάει από τα ουσιαστικά, ξέρετε! Δεν μπορεί να μπει βαθμολόγιο στην πείνα και να παίρνουνε άριστα οι ιδιώτες, οι χορηγοί με το ΕΣΠΑ και να διαχειρίζονται αυτοί τμήμα του ΕΣΠΑ, να διαφημίζουμε ένα κοινωνικό σχολείο το οποίο κατανέμει την πείνα.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)
Ξέρετε, δεν θα σας το έλεγα τόσο δραματικά, αν δεν διάβαζα σήμερα κάτι το οποίο προσωπικά αν σας το πω, είμαι σίγουρη πως σε αυτούς που μας ακούνε θα τους γυρίσουνε τα άντερα: Γίνεται γεύμα στη Θεσσαλονίκη για πέντε χιλιάδες άτομα από αισθητικά άσχημα λαχανικά, απ’ αυτά που δεν πουλιούνται, όπως στραβά αγγούρια, στραβές πατάτες και στραβές πιπεριές. Και επειδή δεν πουλιούνται -μπαίνουν στο κέρδος όλα, και η διατροφή και τα παιδιά και το μέλλον!- θα τα μαζέψουν όλα και θα κάνουν ένα μεγάλο μπριάμ, για να φάει ο κόσμος, οι πέντε χιλιάδες, και ό,τι περισσέψει θα πάει στα ιδρύματα. 
Εγώ δεν αισθάνομαι ότι ζω σε μια πολιτισμένη χώρα, όταν ακούω κάτι τέτοιο. Όταν αυτό πάει στα παιδιά, τότε νομίζω…","ΛΙΑΝΑ ΚΑΝΕΛΛΗ",182
"125959"," Ολοκληρώστε, κυρία συνάδελφε. Ευχαριστούμε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125960"," Κύριε Πρόεδρε, ειλικρινά σας το λέω ότι στη δευτερολογία μου δεν θα χρειαστώ παραπάνω από τριάντα δευτερόλεπτα.
Η πρότασή μας είναι, ένα γεύμα την ημέρα σε όλα τα παιδιά, σε όλα τα σχολεία, με κεντρική οργάνωση. Δεν το προτείνουμε μόνο εμείς, αλλά και η Ανώτατη Συνομοσπονδία Γονέων-Μαθητών.","ΛΙΑΝΑ ΚΑΝΕΛΛΗ",182
"125961"," Και ευαίσθητο και σοβαρό είναι το θέμα και θα μιλήσετε και στη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125962"," Ευχαριστώ.","ΛΙΑΝΑ ΚΑΝΕΛΛΗ",182
"125963"," Βεβαίως και θα μιλήσετε.
Κυρία Κανέλλη, με ιδιαίτερα ανεπτυγμένο το αίσθημα ευθύνης για την υποστήριξη των μαθητών και στις δύο βαθμίδες της εκπαίδευσης, και στην πρωτοβάθμια και στη δευτεροβάθμια, αντιμετωπίζουμε ως πολιτική ηγεσία του Υπουργείου Παιδείας θέματα υποστήριξης της διατροφής τους και της διατροφικής τους εκπαίδευσης.
Κυρία Κανέλλη, θα ήθελα να ενημερώσω εσάς, αλλά και τους συμπολίτες μας που μας ακούνε και μας βλέπουν από όλη τη χώρα, σχετικά με το τι έχει κάνει το ίδιο το Υπουργείο Παιδείας τα τελευταία χρόνια για τον συγκεκριμένο τομέα, τι δράσεις έχει υποστηρίξει ή τι πρωτοβουλίες έχει αναλάβει. Αυτές οι δράσεις είναι στοχευμένες και με συγκεκριμένες κατευθύνσεις, γιατί αντιλαμβανόμαστε το πρόβλημα που υπάρχει συνολικότερα στην ελληνική κοινωνία, διότι ζούμε εδώ και βιώνουμε και την κρίση, κυρία Κανέλλη. Και βιώνουμε την κρίση δίπλα στους συμπολίτες μας και εμείς, όπως και εσείς. 
Στο σημείο αυτό, λοιπόν, θα ήθελα να σας δώσω ορισμένα στοιχεία. 
Με αφετηρία το σχολικό έτος 2000-2013, υλοποιήθηκε το σχέδιο προώθησης και κατανάλωσης φρούτων στα σχολεία. Το εν λόγω σχέδιο υλοποιήθηκε στα δημόσια και ιδιωτικά δημοτικά σχολεία όλων των περιφερειών της χώρας, όπου φοιτούν τριακόσιοι εξήντα πέντε χιλιάδες μαθητές σε τρεισήμισι χιλιάδες σχολικές μονάδες. Ήταν μια συντονισμένη προσπάθεια μεταξύ του Υπουργείου Παιδείας και του Υπουργείου Αγροτικής Ανάπτυξης και Τροφίμων και υλοποιήθηκε με ΚΥΑ μεταξύ των δύο Υπουργείων. Το ίδιο σχέδιο υλοποιήθηκε και την επόμενη χρονιά –και μιλώ για τα έτη 2013-2014- στις περιφέρειες της Αττικής και της Θεσσαλονίκης και συνεχίζεται και τη φετινή χρονιά, δηλαδή το 2014-2015.
Επίσης, πρόσφατα, γύρω στις 20 Οκτωβρίου, ξεκίνησε και ένα άλλο πρόγραμμα. Πρόκειται για την πιλοτική δράση «βάλε το φρούτο στη ζωή σου» των Υπουργείων Παιδείας και Θρησκευμάτων και του Υπουργείου Ανάπτυξης και Ανταγωνιστικότητας, το οποίος υλοποιείται σε συνεργασία με τον «Οργανισμό Κεντρικών Αγορών και Αλιείας Α.Ε.» και τον «Οργανισμό Κεντρικής Αγοράς Θεσσαλονίκης Α.Ε.». Αυτή η δράση απευθύνεται σε τρεις χιλιάδες μαθητές και εκπαιδευτικούς σε πέντε μεγάλους δήμους της χώρας, όπως είναι ο Δήμος Περιστερίου, Αγίας Βαρβάρας, Αθήνας, Πεντέλης, Μελισσίων, Αμπελοκήπων και Μενεμένης Θεσσαλονίκης. Γνωρίζετε ότι αυτοί οι δήμοι είναι δήμοι με καθαρά χαμηλά κοινωνικοοικονομικά κριτήρια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Επιπλέον, το Υπουργείο Παιδείας υποστηρίζει δράσεις που αναλαμβάνονται από ιδιωτικές εταιρείες. Υπάρχει η συγκεκριμένη ιδιωτική εταιρεία που ξεκίνησε πρόγραμμα από το 2011-2012. Εγκρίθηκε η πιλοτική υλοποίηση του προγράμματος «Σωστή Εκπαίδευση, Υγιεινή Διατροφή στα Δημοτικά Σχολεία» και συνεχίστηκε και το 2012-2013 αλλά και το 2013-2014. Αυτό το πρόγραμμα έχει ως στόχο την ανάδειξη της υψηλής διατροφικής αξίας των φρούτων στις ηλικίες έξι έως δώδεκα χρονών, όπου αυτά είναι πλέον απαραίτητα και ωφέλιμα, ώστε να βοηθήσουμε τα παιδιά να βάλουν το φρούτο στην καθημερινή τους διατροφή. 
Επιπλέον, υπάρχουν και οργανώσεις που ενισχύονται και χρηματοδοτούνται από χορηγούς, όπως είναι το Ίδρυμα «Σταύρος Νιάρχος». Μιλώ για την οργάνωση της πρόληψης που ξεκίνησε υπό την αιγίδα του Υπουργείου Παιδείας -δεν έχει χρηματοδοτηθεί από το Υπουργείο Παιδείας- τον Απρίλιο με Ιούνιο του 2012 αρχικά σε τριάντα τέσσερα σχολεία, συνεχίστηκε το έτος 2013-2014 σε τετρακόσια σχολεία με τριάντα χιλιάδες μαθητές και συνεχίζεται και φέτος, με το οποίο μοιράζεται στα σχολεία ένα ισορροπημένο διατροφικά γεύμα. Τα σχολεία υπάγονται στο συγκεκριμένο πρόγραμμα, μετά από αίτηση των διευθυντών τους.","ΓΕΩΡΓΙΟΣ ΣΤΥΛΙΟΣ",487
"125964"," Κύριε Υπουργέ, έχετε και δευτερολογία.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125965"," Τελειώνω, κύριε Πρόεδρε. 
Επίσης, θα ήθελα να σας ενημερώσω ότι υπάρχουν και άλλοι ιδιωτικοί φορείς που συμμετέχουν στο συγκεκριμένο πρόγραμμα με δικές τους χορηγίες. 
Δεν χάνουμε τον στόχο, κυρία Κανέλλη. Ο στόχος είναι να στηρίξουμε τα παιδιά της Ελλάδας…","ΓΕΩΡΓΙΟΣ ΣΤΥΛΙΟΣ",487
"125966"," Ευχαριστούμε, κύριε Υπουργέ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125967"," …να στηρίξουμε τα παιδιά της πατρίδας μας. Και όσον αφορά αυτόν τον στόχο, δεν υπάρχει πρόβλημα…","ΓΕΩΡΓΙΟΣ ΣΤΥΛΙΟΣ",487
"125968"," Κύριε Υπουργέ, δεν με ακούτε! Ξεπεράσατε τα πέντε λεπτά. Έχετε και τη δευτερολογία σας!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125969"," Εντάξει, κύριε Πρόεδρε, σας ευχαριστώ.","ΓΕΩΡΓΙΟΣ ΣΤΥΛΙΟΣ",487
"125970"," Κυρία Κανέλλη, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125971"," Δεν ξέρω αν θέλω με αυτά που άκουσα. 
Μου ακουστήκατε σαν τη Μαρία Αντουανέτα, σαν τον μύθο, τα παιδιά πεινάνε, να τους δώσετε ένα φρούτο την ημέρα, ένα παντεσπάνι. Εκτός και αν δεν ξέρετε τι πάει να πει πείνα και λιποθυμία από την πείνα. Δώστε σε ένα παιδί ένα μανταρίνι, ένα πορτοκάλι, να μην έχει φάει ένα εικοσιτετράωρο και θα σωθεί. Ειλικρινά σας το λέω. 
Δεύτερον, μιλάτε για χορηγίες. Εγώ σας μιλάω για έναν τόπο που δεν έχει ανάγκη χορηγούς για να θρέψει τα παιδιά του. Μου σηκώνεται η τρίχα με αυτά που άκουσα. Έχετε κονδύλια από το ΕΣΠΑ. Έχετε κονδύλια για διαφήμιση. Έχετε κονδύλια για υγιεινή διατροφή.
Έχω ανοίξει εγώ το βιβλίο πριν από τρία χρόνια του γιου μου, κοτζάμ μαντράχαλος, στην Α΄ και στη Β΄ Λυκείου με οδηγίες πώς γίνονται τα μακαρόνια με κιμά και από κάτω τη μάρκα. Τη μάρκα! Τη μάρκα του τυριού που θα βάλεις για να κάνεις τα μακαρόνια με κιμά! Μη μου τα λέτε εμένα όλα αυτά τώρα εδώ! Τα έχω ανοίξει και τα βλέπω. Για να κάνεις υγιεινή διατροφή και να μην τρέχεις να πας δίπλα να παίρνεις συμπληρώματα διατροφής έχει κόστος.
Σας ζητάμε ένα γεύμα την ημέρα για όλα τα παιδιά και μου λέτε εσείς να κάνει αίτηση; Αίτηση; Έχω πεινασμένα παιδιά, αίτηση; Να έλθει ο διευθυντής του σχολείου και να πει «έχω πέντε παιδιά που λιποθυμάνε»; Αίτηση; Να ξεχωρίσουμε και τα πέντε παιδιά που λιποθυμάνε. Να τα πάρουμε πιο δίπλα και να τους δώσουμε μυστικά κανένα σάντουιτς με χορηγό. Θα αρχίσετε σε λίγο να τους δίνετε και βαθμό και πτυχίο και θα λέει, «αυτό το παιδί επέζησε και απεφοίτησε ελέω Νιάρχου. Αυτό το παιδί επέζησε και απεφοίτησε ελέω ΕΣΠΑ». Δεν σας λέω ότι είναι κακή πράξη να το κάνει ο Νιάρχος.
Είμαστε αστρικά, διαμετρικά αντίθετοι. Εγώ σας μιλάω για οργανωμένες δομές, που σημαίνει άνθρωποι, σημαίνει επιστήμονες, σημαίνει συντονισμός. Σημαίνει κοιτώ συνολικά την υγεία των παιδιών μου. Πώς να σας το πω; Και εσείς μου μιλάτε για μία φιλάνθρωπη αντίληψη τού πώς θα σωθούν τα παιδιά από την επίθεση της μεγαλύτερης τρομοκρατίας στον κόσμο που είναι η πείνα, η αξιοπρέπεια. 
Ένα παιδί που λιποθυμάει από πείνα ή ντρέπεται να πει ότι πεινάει και πρέπει να συγκεντρωθεί να διαβάσει στο Δημοτικό ή στο Γυμνάσιο ή στο Λύκειο, είναι χαμένη υπόθεση για τον τόπο. Το καταλαβαίνετε; Και δεν μπορεί να ευγνωμονεί κανέναν άλλον, μόνο να απαιτεί δικαιωματικά η οικογένειά του και το παιδί.
Και ξέρετε γιατί σας λέω ότι ακουστήκατε σαν Μαρία Αντουανέτα; Γιατί μου λέτε ότι χρησιμοποιείτε χορηγίες και δήμους. Θα σας αποκαλύψω, λοιπόν, κάτι σημερινό. Δεν έχω καμμία εμπιστοσύνη στην αντίληψη «χρησιμοποιώ τον δήμο», διότι η Γενική Γραμματεία Περιφερειακού Ελέγχου –κάπως έτσι τη λένε- απαγόρευσε -σήμερα είναι γραμμένο- σε έξι, επτά δήμους -και δεν είναι μόνο η Πάτρα, δεν είναι μόνο η Πετρούπολη, είναι και ο Άγιος Δημήτριος και πάρα πολλοί άλλοι δήμοι- να απαλλάσσουν από τα δημοτικά τέλη τις οικογένειες οι οποίες είναι στο δρόμο και δεν έχουν λεφτά. Και θέλει ο δήμος, ο κάθε δήμος, σε αυτούς τους ανθρώπους να τους απαλλάξει από τα δημοτικά τέλη για να ελαφρύνει το άγχος επιβίωσης της λαϊκής οικογένειας. Και αυτό απαγορεύεται!
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Και εσείς θα έρθετε και θα μου πείτε ότι θα βασιστείτε σε χορηγίες που θα διανείμουν πράγματα σε συνεργασίες με μη κυβερνητικές οργανώσεις. 
Τα άσχημα φρούτα που θα μοιραστούν σήμερα, δεν μπορεί να είναι και άσχημο μέλλον για τα παιδιά.","ΛΙΑΝΑ ΚΑΝΕΛΛΗ",182
"125972"," Σας ευχαριστούμε, κυρία Κανέλλη.
Τον λόγο έχει ο κύριος Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125973"," Κύριε Πρόεδρε, προσωπικά δεν με εκφράζουν τα μεγάλα λόγια, δεν με εκφράζουν οι υπερβολές. Έχω τελειώσει το δημοτικό σχολείο σε χωριό, στην Άρτα, σε ορεινό χωριό, με τους συμμαθητές μου. 
Δεν δέχομαι, κυρία Κανέλλη, να μου κάνετε μάθημα εσείς, που δεν έχετε μεγαλώσει όπως μεγάλωσα εγώ, δεν είχατε τους ίδιους συμμαθητές.","ΓΕΩΡΓΙΟΣ ΣΤΥΛΙΟΣ",487
"125974"," Μονοτάξιο δημοτικό έβγαλα!","ΛΙΑΝΑ ΚΑΝΕΛΛΗ",182
"125975"," Και δεν ήμουν ευνοημένος…","ΓΕΩΡΓΙΟΣ ΣΤΥΛΙΟΣ",487
"125976"," Μονοτάξιο δημοτικό έκανα.","ΛΙΑΝΑ ΚΑΝΕΛΛΗ",182
"125977"," Σας αρέσει και σας εκφράζει η ένταση, κυρία Κανέλλη, όπου εσείς…","ΓΕΩΡΓΙΟΣ ΣΤΥΛΙΟΣ",487
"125978"," Ως μάθημα το είδατε. Θαυμάσια!","ΛΙΑΝΑ ΚΑΝΕΛΛΗ",182
"125979"," Κυρία Κανέλλη, η ένταση…","ΓΕΩΡΓΙΟΣ ΣΤΥΛΙΟΣ",487
"125980"," Κυρία Κανέλλη, σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125981"," Από την ώρα που μου λέει ότι κάνω μάθημα για πολιτική θέση, αρνούμαι να ακούσω την απάντησή του.","ΛΙΑΝΑ ΚΑΝΕΛΛΗ",182
"125982"," Αυτό είναι δικαίωμά σας. Οφείλετε όμως…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125983"," Μεγαλύτερη λαϊκίστικη απάντηση…","ΛΙΑΝΑ ΚΑΝΕΛΛΗ",182
"125984"," Ο κύριος Υπουργός σάς άκουσε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125985"," Σας κόβω πολιτικά και ηθικά!  Όταν μου απαντάτε ότι δεν δέχεστε μάθημα και φέρνετε το προσωπικό σας παράδειγμα για να μου απαντήσετε για τα παιδιά που λιποθυμάνε στην Ελλάδα, μεγαλύτερη λαϊκίστικη μεγαλοστομία από αυτή δεν υπάρχει!","ΛΙΑΝΑ ΚΑΝΕΛΛΗ",182
"125986"," Κυρία Κανέλλη!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125987"," Κύριε Πρόεδρε και κυρία Κανέλλη…","ΓΕΩΡΓΙΟΣ ΣΤΥΛΙΟΣ",487
"125988"," Κυρία Κανέλλη…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125989"," Να απαντήσετε μόνος σας, που θέλετε να μου κάνετε μάθημα μεγαλοστομίας, χρησιμοποιώντας την Άρτα και το χωριό σας για προεκλογικούς λόγους!","ΛΙΑΝΑ ΚΑΝΕΛΛΗ",182
"125990"," Κυρία Κανέλλη, ο κύριος Υπουργός σας άκουσε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125991"," Κύριε Πρόεδρε και κυρία Κανέλλη, τις εξετάσεις τις δίνουμε στον ελληνικό λαό. 
Η κ. Κανέλλη θέλει να με κάνει Κασιδιάρη, αλλά δεν θα γίνω Κασιδιάρης! Θέλετε Κασιδιάρη, κυρία Κανέλλη, αλλά δεν πρόκειται ο Στύλιος να γίνει Κασιδιάρης! Να το γνωρίζετε αυτό.","ΓΕΩΡΓΙΟΣ ΣΤΥΛΙΟΣ",487
"125992"," Παρακαλώ;","ΛΙΑΝΑ ΚΑΝΕΛΛΗ",182
"125993"," Θέλετε να με κάνετε Κασιδιάρη, όμως δεν θα γίνω Κασιδιάρης, διότι έχω περάσει τις εξετάσεις αριστεύοντας και διότι δίνω εξετάσεις στον αρτινό λαό και στον ελληνικό λαό κάθε μέρα και δεν με ενδιαφέρει η δική σας η βαθμολογία, η προσωπική.","ΓΕΩΡΓΙΟΣ ΣΤΥΛΙΟΣ",487
"125994"," Κύριε Πρόεδρε, θα τον επαναφέρετε μετά από αυτό ή όχι;","ΛΙΑΝΑ ΚΑΝΕΛΛΗ",182
"125995"," Με ενδιαφέρει η βαθμολογία του κόμματος και του φορέα τον οποίο εκπροσωπείτε, αλλά η προσωπική, η δική σας δεν με ενδιαφέρει και δεν με απασχολεί καθόλου. 
Λένε, κύριε Πρόεδρε, πως όταν λες τα μισά λόγια, δεν λες την αλήθεια και λες ψέματα. Εγώ μίλησα για προγράμματα…","ΓΕΩΡΓΙΟΣ ΣΤΥΛΙΟΣ",487
"125996"," Κύριε Πρόεδρε, εάν δεν τον επαναφέρετε, θα πάω κατευθείαν να διαμαρτυρηθώ στον Πρόεδρο της Βουλής!","ΛΙΑΝΑ ΚΑΝΕΛΛΗ",182
"125997"," Για ποιον λόγο, κυρία Κανέλλη;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"125998"," Για την έκφραση «θέλετε να με κάνετε Κασιδιάρη;»! Εγώ έκανα τον Κασιδιάρη; Κασιδιάρης ήταν από μόνος του. Σα δεν ντρέπεσαι! Σα δεν ντρέπεσαι! Σα δεν ντρέπεσαι!","ΛΙΑΝΑ ΚΑΝΕΛΛΗ",182
"125999"," Σε αυτό έχετε…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126000"," Σα δεν ντρέπεσαι! Σα δεν ντρέπεσαι και τα νιάτα σου και οι σπουδές σου και το Κόμμα σου!","ΛΙΑΝΑ ΚΑΝΕΛΛΗ",182
"126001"," Δεν σας ακολουθώ στην ένταση, στην υπερβολή, στα μεγάλα λόγια. Δεν μπορώ να σας ακολουθήσω…","ΓΕΩΡΓΙΟΣ ΣΤΥΛΙΟΣ",487
"126002"," Σα δεν ντρέπεσαι! 
Και πρέπει να ντρέπεστε κι εσείς που δεν τον ανακαλέσατε στην τάξη!","ΛΙΑΝΑ ΚΑΝΕΛΛΗ",182
"126003"," Κυρία Κανέλλη, σας παρακαλώ! Σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126004"," Εργάζομαι καθημερινά για την ελληνική νεολαία…","ΓΕΩΡΓΙΟΣ ΣΤΥΛΙΟΣ",487
"126005"," Σαν αφήνω να αλληλοϋποστηριχτείτε…","ΛΙΑΝΑ ΚΑΝΕΛΛΗ",182
"126006"," Σας παρακαλώ! Να ντρέπομαι εγώ; Εσείς που διακόπτετε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126007"," Σαν δεν ντρέπεστε!","ΛΙΑΝΑ ΚΑΝΕΛΛΗ",182
"126008"," Εσείς διακόπτετε και δεν έχετε το σεβασμό να ακούσετε την απάντηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126009"," Σα δεν ντρέπεστε! Σα δεν ντρέπεστε!","ΛΙΑΝΑ ΚΑΝΕΛΛΗ",182
"126010"," Εγώ να ντρέπομαι; Εσείς! Ορίστε μας!
Και εσείς, κύριε Υπουργέ, τι εκφράσεις είναι αυτές; Δεν μπορούμε να κάνουμε για ένα τρίλεπτο ένα διάλογο; Πρέπει, δηλαδή, να κάνουμε συνέχεια αναφορές;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126011"," Κύριε Πρόεδρε, όταν μου λέει ότι κόβομαι στις εξετάσεις…","ΓΕΩΡΓΙΟΣ ΣΤΥΛΙΟΣ",487
"126012"," Την είδα. Ήθελε να αποχωρήσει. Μπορούσε να αποχωρήσει. Δικαίωμά της. Αν και δεν υπήρχε σεβασμός.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126013"," Κύριε Πρόεδρε, υπάρχει ένα γνωστό παιχνίδι, φωνάζω, διαμαρτύρομαι, κουνάω τα χέρια, δημιουργώ ένταση, χωρίς να ξέρω τι λέω. Λέω και στο τέλος δεν κάθομαι να σας ακούσω. Αποχωρώ.
Μπορούσατε να κλείσετε το μικρόφωνο και εσείς, κύριε Πρόεδρε.","ΓΕΩΡΓΙΟΣ ΣΤΥΛΙΟΣ",487
"126014"," Για να ξέρετε, μικρόφωνο…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126015"," Καθότι πρέπει να καταγραφούν στα Πρακτικά, κύριε Πρόεδρε,…","ΓΕΩΡΓΙΟΣ ΣΤΥΛΙΟΣ",487
"126016"," Είδατε, λοιπόν. Ίσως από την απειρία σας…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126017"," Εγώ μίλησα για προγράμματα…","ΓΕΩΡΓΙΟΣ ΣΤΥΛΙΟΣ",487
"126018"," Σας παρακαλώ! Λέτε πράγματα τα οποία δεν τα γνωρίζετε!
Το μικρόφωνο ήταν κλειστό. Μπορεί να διαμαρτύρεται. Δεν μπορώ να της κλείσω με τα χέρια το στόμα!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126019"," Κύριε Πρόεδρε, εγώ μίλησα για προγράμματα τα οποία χρηματοδοτούνται από το Υπουργείο Παιδείας και για προγράμματα τα οποία…","ΓΕΩΡΓΙΟΣ ΣΤΥΛΙΟΣ",487
"126020"," Ολοκληρώσαμε τώρα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126021"," … χρηματοδοτούνται από ιδιώτες με χορηγίες…","ΓΕΩΡΓΙΟΣ ΣΤΥΛΙΟΣ",487
"126022"," Ευχαριστούμε πολύ. Δεν έχει νόημα τώρα. Έχει τελειώσει η απάντηση.
Η έβδομη με αριθμό 197/3-11-2014 επίκαιρη ερώτηση δεύτερου κύκλου του Βουλευτή Κοζάνης των Ανεξάρτητων Δημοκρατικών Βουλευτών κ. Γεωργίου Κασαπίδη προς τον Υπουργό Οικονομικών, σχετικά με την εξαίρεση από τον ΕΝΦΙΑ ανενεργών πολεοδομικά οικισμών στο Νομό Κοζάνης δεν συζητείται λόγω κωλύματος του Υπουργού και διαγράφεται. 
Ολοκληρώθηκε η συζήτηση των επικαίρων ερωτήσεων.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"126023"," Μάλιστα, μάλιστα.
Με τη συναίνεση του Σώματος και ώρα 11.23΄ λύεται η συνεδρίαση για αύριο, ημέρα Παρασκευή, 7 Νοεμβρίου 2014 και ώρα 10.00΄, με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων, σύμφωνα με την ημερήσια διάταξη που έχει διανεμηθεί. 
    Ο","ΟΛΟΙ ΟΙ ΒΟΥΛΕΥΤΕΣ",NA
