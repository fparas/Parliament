"","Content","name","ParlmemberID"
"68763","Date","22-3-2012",NA
"68764"," Ευχαριστώ πολύ, κυρία Πρόεδρε.
Όπως γνωρίζετε το Υπουργείο Περιβάλλοντος έχει καταθέσει δύο τροπολογίες. 
Η μία τροπολογία αφορά τα πρατήρια καυσίμων και τη λειτουργία τους, την απελευθέρωση του ωραρίου τους και τη λειτουργία τους κατά τις νυχτερινές ώρες. Η τροπολογία αυτή αποτελεί υποχρέωση και βρίσκεται στο Πρόγραμμα Οικονομικής Πολιτικής με καταληκτική ημερομηνία τέλος Μαρτίου.
Θα ήθελα, όμως, να κάνω κάποιες προσθήκες – αναδιατυπώσεις, οι οποίες έχουν προκύψει μετά από τη συζήτηση που έγινε στις επιτροπές και στη συζήτηση που έγινε με τους εμπλεκόμενους φορείς.
Δεν θα σας διαβάσω τις αναδιατυπώσεις. Θα τις καταθέσω. Απλώς θα ήθελα να εξηγήσω ότι με την προτεινόμενη επαναδιατύπωση, απλοποιείται σημαντικά η διαδικασία καθορισμού σε κάθε περιφέρεια των πρατηρίων καυσίμων στην υποχρεωτική εκ περιτροπής λειτουργία κατά τις νυχτερινές ώρες, τις Κυριακές και αργίες.
Συγκεκριμένα, έκδοση απόφασης περιφερειάρχη απαιτείται μόνο εφόσον τα πρατήρια με αυτόματους πωλητές δεν επαρκούν για να καλύψουν το απαιτούμενο ποσοστό κατά περίπτωση. Αυτό είναι γιατί έχουν τεθεί μια σειρά από ζητήματα ασφάλειας από πρατηριούχους. Η απάντηση του Υπουργείου είναι ότι εφόσον σε μια περιφέρεια επαρκούν τα πρατήρια με αυτόματους πωλητές, τα οποία προφανώς είναι ανοικτά συνέχεια, δεν χρειάζεται να υπάρχει περαιτέρω άνοιγμα, εάν δεν επαρκούν τότε χρειάζεται.
Επίσης, μειώθηκε το εύρος των εν λόγω ποσοστών κατά περίπτωση, καθώς και το σχετικό πρόστιμο για τους παραβάτες, δεδομένου ότι λόγω της απελευθέρωσης του ωραρίου θα υπάρχει πάντα ένας αριθμός πρατηρίων σε λειτουργία σε συνδυασμό με τον αυξανόμενο αριθμό εγκαταστημένων αυτόματων πωλητών σε αυτά που διασφαλίζουν τον ομαλό εφοδιασμό της αγοράς.
Καταθέτω, λοιπόν, τις προσθήκες αναδιατυπώσεις στην πρώτη εκ των δύο τροπολογιών.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Γεώργιος Παπακωνσταντίνου καταθέτει για τα Πρακτικά τις προαναφερθείσες νομοτεχνικές βελτιώσεις οι οποίες έχουν ως εξής:
(να μπει η σελίδα 5-6)","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68765"," Τώρα η δεύτερη τροπολογία με γενικό αριθμό 838 και ειδικό 95, είναι η τροπολογία που αφορά τις ανανεώσιμες πηγές ενέργειας. Θα καταθέσω εδώ τις αλλαγές. Είναι τρεις και θα εξηγήσω ποιες είναι.
Κατ’ αρχάς, στην πρώτη παράγραφο του προτεινόμενου πρώτου άρθρου μετά τη λέξη «ποσοστό», διαγράφεται ο αριθμός «25» και αντικαθίσταται από τον αριθμό «50». Τι σημαίνει αυτό; Σημαίνει ότι αυξάνουμε το ποσοστό αναπροσαρμογής των τιμών αποζημίωσης ενέργειας που παράγεται από τεχνολογίες ΑΠΕ πλην των φωτοβολταικών από το 25% στο 50% του δείκτη τιμών καταναλωτή. Επειδή έχουν υπάρξει ενστάσεις ότι άλλαζε το επιχειρηματικό πλάνο των επενδυτών ΑΠΕ ειδικά στα αιολικά με την αλλαγή αυτή πιστεύουμε ότι είμαστε πολύ πιο κοντά σ’ αυτό το οποίο θεωρούν αποδεκτό οι επενδυτές.
Στη δεύτερη παράγραφο κάνουμε μια νομοτεχνική διόρθωση. Αναδιατυπώνουμε τη ρύθμιση της παραγράφου α που θεσπίζει τη δυνατότητα προσαύξησης έως 10% της τιμής αποζημίωσης της ηλεκτρικής ενέργειας που παράγεται από φωτοβολταϊκούς σταθμούς υπό την προϋπόθεση ότι ποσοστό τουλάχιστον 70% του κόστους του εξοπλισμού των εν λόγω σταθμών έχει κατασκευαστεί σε χώρες της Ευρωπαϊκής Ένωσης ή του ευρωπαϊκού οικονομικού χώρου. Έτσι προσδιορίζουμε καλύτερα και βάζουμε ένα ελάχιστο όριο για το κόστος του εξοπλισμού που πρέπει να έχει κατασκευαστεί σε χώρα της Ευρωπαϊκής Ένωσης. Βέβαια αυτό το όριο μπορεί να αυξηθεί με έκδοση μιας σχετικής υπουργικής απόφασης. Εδώ θα θυμάστε ότι έχουμε καταθέσει μετά από πολλή συζήτηση και με όλους τους φορείς της αγοράς την πρόθεση να στηρίξουμε τον ευρωπαϊκό εξοπλισμό και δια μέσου αυτού βεβαίως και τον εξοπλισμό που παράγεται στη χώρα μας. Η έκφραση έλεγε 80%. Εδώ το κάνουμε τουλάχιστον 70%, γιατί όπως ήταν υπήρξαν παρερμηνείες και είχαμε ερωτήματα, τα οποία είχαν τεθεί. Τουλάχιστον με το 70% είναι πολύ πιο καθαρό.
Τέλος, η τρίτη προσθήκη είναι  στο τέλος της περίπτωσης β της παραγράφου 13. Εδώ είναι το γνωστό παλιό θέμα των επενδύσεων που είχαν μείνει πίσω στην ουρά και τις οποίες επιχειρούμε να βοηθήσουμε ζητώντας, όμως, μια εγγυητική επιστολή.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68766"," Σε ποια αναφέρεστε;","ΣΤΑΥΡΟΣ ΚΑΛΑΦΑΤΗΣ",177
"68767"," Μιλάω για την τροπολογία για τις ΑΠΕ. Είναι στην παράγραφο 13 στην περίπτωση β. Εδώ κάνουμε μια συμπλήρωση ώστε να είναι ξεκάθαρο ότι η κατάθεση εγγυητικής επιστολής ουσιαστικά συναρτάται με την αποδοχή από την πλευρά του επενδυτή της χορηγούμενης προσφοράς όρων σύνδεσης στο δίκτυο.
Με αυτόν τον τρόπο αντιμετωπίζουμε το επιχείρημα ότι ο επενδυτής θα πρέπει να γνωρίζει το περιεχόμενο της προσφοράς σύνδεσης πριν την κατάθεση της εγγυητικής. 
Ένα ζήτημα που τέθηκε, αφότου κατατέθηκε η τροπολογία ήταν: «Είναι σωστό να υπάρχει εγγυητική επιστολή. Τι θα γίνει, όμως, αν η προσφορά σύνδεσης στο δίκτυο είναι όροι, τους οποίους ο επενδυτής δεν θέλει να αποδεχθεί; Χάνει την εγγυητική;». Απαντάμε: Όχι, σε αυτήν την περίπτωση η εγγυητική επιστρέφεται αν δεν αποδεχθεί τους όρους σύμβασης. 
Αυτές είναι οι τρεις αλλαγές. Τις καταθέτω και αυτές, όσον αφορά τη δεύτερη τροπολογία. 
Με αυτό ολοκλήρωσα, κυρία Πρόεδρε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68768","  Παρακαλώ, να κατατεθούν στα Πρακτικά οι νομοτεχνικές βελτιώσεις, αναδιατυπώσεις, προσθήκες και να διανεμηθούν στις κυρίες και κυρίους Βουλευτές. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Γεώργιος Παπακωνσταντίνου καταθέτει για τα Πρακτικά τις προαναφερθείσες νομοτεχνικές βελτιώσεις, αναδιατυπώσεις και προσθήκες οι οποίες έχουν ως εξής:
(να μπει η σελίδα 10)","Î–Î·ÏƒÎ· Î¡Î¿Î´Î¿Ï…Î»Î±",154
"68769","  Το λόγο έχει ο εισηγητής του ΠΑΣΟΚ κ. Γεώργιος -Ερνέστος Χαραλαμπόπουλος.
ΓΕΩΡΓΙΟΣ -","Î–Î·ÏƒÎ· Î¡Î¿Î´Î¿Ï…Î»Î±",154
"68770"," Και επειδή με ρωτούν πολλοί αν το Ερνέστος είναι από το Βαλβέρντε, να αναφέρω ότι είναι από τον Χεμινγουέι.","ΕΡΝΕΣΤΟΣ ΧΑΡΑΛΑΜΠΟΠΟΥΛΟΣ",540
"68771"," Τι έχει ο Βαλβέρντε;","ΧΡΗΣΤΟΣ ΠΡΩΤΟΠΑΠΑΣ",436
"68772"," Προέκυψε μετά τη γέννησή μου. Είμαι λίγο παλιός, δεν είμαι τόσο νέος όπως εσείς. Το λέω αυτό για να χαλαρώσουμε, γιατί απόψε θα είναι μάλλον μακρά η συνεδρίαση. 
Τώρα που μας αναφέρατε αυτές τις νομοτεχνικές βελτιώσεις, κύριε Υπουργέ, πρέπει να τις διαβάσω. Δεν έχω αφομοιώσει ακόμη τις τελευταίες από χθες το βράδυ. Πρέπει να αφομοιώσω τη σημασία, όπως τη θέτετε και να δω αν τυχόν υπάρχουν άλλα προβλήματα που προκύπτουν από τις  τροποποιήσεις,  τροπολογίες που καταθέσατε σήμερα. Καταλαβαίνετε ότι αυτά τα πράγματα δεν μπορούν να γίνουν, δυστυχώς, από τη μια μέρα στην άλλη. Για το λόγο αυτό, ήθελα να πω ότι θα τοποθετηθώ επί των άρθρων 16 έως 32 όπως ήταν μέχρι προηγουμένως.
Το πρωί είχαμε δουλειά με την εμβόλιμη –πολύ σωστή όμως- πρόταση νόμου του Πρώην Προέδρου της Βουλής του κ. Κακλαμάνη για το πόθεν έσχες. Καταλαβαίνετε, λοιπόν, ότι ο φόρτος είναι μεγάλος. Θα ανταποκριθούμε, όμως. 
Θα ήθελα όμως, πριν μπω στα άρθρα, να πω το εξής: Ερχόμενος στην Αίθουσα πέρασα από το Σύνταγμα όπου υπάρχει μια μικρή –ας πούμε- διαμαρτυρία από το Δήμο Ελληνικού-Αργυρούπολης όπου αναφέρονται διά του μεγαφώνου πράγματα που φοβούνται οι κάτοικοι ότι θα γίνουν, ενώ αυτά τα θέματα χθες τα διορθώσαμε. 
Μιλούν για βίαιη έξωση του Προνοιακού Ιδρύματος των ΑΜΕΑ. Χθες το βράδυ το νομοθετήσαμε. Δεν θα γίνει κάτι τέτοιο. Ακούγονται και άλλα πολλά, τα οποία δεν ισχύουν. Είναι σεβαστή η άποψη του καθενός και μπορεί να είναι αντίθετη με την ανάπτυξη που εμείς νομοθετούμε σήμερα. Μπορεί να θέλει μητροπολιτικό πάρκο των έξι χιλιάδων στρεμμάτων, το οποίο θα το κάνει με έξοδα του δημοσίου, όταν βρει αυτούς τους πόρους. Άρα, έχουμε ένα έλλειμμα ενημέρωσης του Έλληνα πολίτη, όταν νομοθετούμε εδώ και μάλιστα σε σημαντικά θέματα. 
Η Βουλή με το κανάλι της και οι Βουλευτές μέσα από τη δουλειά που κάνουν και μέσα από τις ανακοινώσεις που μπορούν να έχουν μέσα από αυτό, μπορούν να παρέχουν μέχρι ένα σημείο άλφα ενημέρωση και οι ίδιοι εφόσον το θέλουν στις εκλογικές τους περιφέρειες. Πρέπει, λοιπόν, η Κυβέρνηση να ενημερώνει τον πολίτη για τέτοια βασικά θέματα και να μην υπάρχει παραπληροφόρηση. 
Από την άλλη πλευρά, θέλω να πω ότι έχω αίσθηση ικανοποίησης, διότι σε όλη τη διαδικασία είχαμε τη δυνατότητα που μας την παρείχε ο Υπουργός Περιβάλλοντος, Ενέργειας και Κλιματικής Αλλαγής να συζητήσουμε και να φέρουμε βελτιωτικές προτάσεις και να υιοθετηθούν. 
Παραδείγματος χάριν, νομοθετήθηκε και θα δημιουργηθεί σταθμός διαμετακόμισης απορριμμάτων μέσα στο Ελληνικό. Θα γίνει νεκροταφείο. Θα υπαχθούν τα προνοιακά ιδρύματα στην επίβλεψη και επιμέλεια από τη διυπουργική. Ήρθε το θέμα του συντελεστή δόμησης των παράλιων εκτάσεων και μετά από παρέμβαση αυτό βελτιώθηκε και άλλα πολλά που αυτήν τη στιγμή δεν θέλω να αναφέρω παίρνοντας το χρόνο σας. 
Θα ήθελα, όμως, να πω και το εξής: Μέσα σε αυτήν τη σύντομη διαδικασία υπήρξε και πληθώρα αιτημάτων πολιτών, φορέων για να γίνουν τροπολογίες. Άλλες τροπολογίες κατατέθηκαν εμπρόθεσμα, άλλες εκπρόθεσμα. 
Αναφέρω ένα θέμα που ταλανίζει τη Γλυφάδα, διότι το νεκροταφείο της Γλυφάδας –το έχουμε πει, κύριε Πρωτόπαπα, και εσείς και εγώ και άλλοι Βουλευτές- έχει κλείσει. Δεν υπάρχει χώρος για να τιμηθούν οι νεκροί της Γλυφάδας σ’ αυτό το νεκροταφείο. Έχει κάνει μία παρέμβαση ο Δήμος Γλυφάδας, μαζί με το Δεσπότη της περιοχής, και αιτείται να νομιμοποιηθεί έστω και προσωρινά αυτό το νεκροταφείο. Εγώ λέω το έστω και προσωρινά, γιατί αν μεσοπρόθεσμα ή μακροπρόθεσμα διευθετηθεί ο χώρος στο Ελληνικό για ένα νεκροταφείο, πιστεύουμε ότι αυτό θα μπορέσει να ικανοποιήσει τη μείζονα περιοχή. Μιλάμε για μια πόλη τουλάχιστον εκατό χιλιάδων κατοίκων. Καταλαβαίνετε, λοιπόν, τι πιεστικά προβλήματα έχουν και παρακαλώ να εισακουστεί το αίτημα. Μέσα από τη μελέτη που κατέθεσε ο Δήμος της Γλυφάδας βλέπουμε ότι είναι σοβαρή αυτή η πρόταση και περιμένουμε την απάντησή σας.
Είναι και άλλες τροπολογίες, όπως το να πάρει ο Δήμος Βάρης-Βάρκιζας-Βουλιαγμένης την παραλία από την πρώην Κτηματική Εταιρεία του Δημοσίου, να μπει η Ραφήνα στους μεσογειακούς δήμους που ευεργετούνται από το 30% του Πράσινου Ταμείου κ.λπ..
Τέλος, θέλω να αναφέρω, επειδή ήμουν ένας εκ των δύο Βουλευτών που υπέγραψαν την τροπολογία-πρόταση του Αρχιεπισκόπου της Εκκλησίας της Ελλάδος για μια ανάπτυξη περιβαλλοντολογικής και ενεργειακής μορφής στο Πεντελικό Όρος, ότι δυστυχώς λόγω και της παραπληροφόρησης, των κενών που δημιουργεί μια διαδικασία του κράτους, υπάρχουν δημοσιογράφοι που γράφουν ό,τι θέλουν. Θα χρειαστούμε μία απάντηση για την τύχη αυτής της τροπολογίας. 
Προχωρώ τώρα στην υποστήριξη των άρθρων 15 έως 32 του νομοσχεδίου.
Κυρία Πρόεδρε, πόσο χρόνο έχω ακόμα;","ΓΕΩΡΓΙΟΣ ΕΡΝΕΣΤΟΣ ΧΑΡΑΛΑΜΠΟΠΟΥΛΟΣ",540
"68773"," Έχετε οκτώ λεπτά συνολικά, αλλά θα υπάρξει μια ανοχή από το Προεδρείο, επειδή συζητούνται άρθρα και τροπολογίες μαζί.","Î–Î·ÏƒÎ· Î¡Î¿Î´Î¿Ï…Î»Î±",154
"68774"," Ευχαριστώ.
Η τρίτη ενότητα αυτών των άρθρων αφορά στα βιοκαύσιμα και βιορευστά. Μιλάμε για εναρμόνιση με κοινοτικές οδηγίες, που τι μας δίνουν; Μας δίνουν τη δυνατότητα ως χώρα να παράξουμε ενέργεια από τα βιοκαύσιμα και τα βιορευστά. Δηλαδή, μας δίνουν τη δυνατότητα και οι δικές μας επιχειρήσεις, κυρίως μικρές και μεσαίες που μπαίνουν σε αυτήν τη διαδρομή, να εμπλακούν με καλύτερες αποδόσεις στον τζίρο τους, να δημιουργήσουν νέες θέσεις εργασίας και κυρίως να δώσουμε δυνατότητα στους αγρότες μας, στο πλαίσιο της περιβαλλοντικής προστασίας, να καλλιεργήσουν ανάλογα φυτά και όχι μόνο. Εγώ δεν είμαι ειδικός, αλλά θα σας αναφέρω ένα παράδειγμα. Το τηγανόλαδο που πετιέται στους υπονόμους από ταβέρνες, ψησταριές κ.λπ., αυτό μαζεύεται και πηγαίνει σε μικρά διυλιστήρια στη βόρειο και στη νότια Ελλάδα και γίνεται καύσιμο.
Αυτό το κεφάλαιο, λοιπόν, περιέχει διατάξεις για την ενσωμάτωση στην εθνική νομοθεσία της οδηγίας 2009/28 για την προώθηση της χρήσης ενέργειας από ανανεώσιμες πηγές, όπως ορίζει το άρθρο 14.
Το άρθρο 15 αφορά τους ορισμούς, όπως τι είναι βιοκαύσιμο και όλα τα άλλα, ακριβώς όπως αναφέρονται στο άρθρο 2 της παραπάνω οδηγίας.
Με το άρθρο 16 προστίθενται άρθρα στο ν.3468/2006 για την παραγωγή ηλεκτρικής ενέργειας από ΑΠΕ ως εξής. Με το άρθρο 2α αυτού του νόμου καθορίζονται ο τρόπος και η μέθοδος υπολογισμού του μεριδίου ενέργειας από ανανεώσιμες πηγές. Το άρθρο 32α ρυθμίζει τη δυνατότητα στατιστικής μεταβίβασης ενέργειας από ΑΠΕ μεταξύ των κρατών-μελών της Ευρωπαϊκής Ένωσης για την εκπλήρωση εθνικών στόχων ενέργειας από ΑΠΕ. Το άρθρο 32β που προστίθεται, προβλέπει τη δυνατότητα και τις προϋποθέσεις συνεργασίας μεταξύ κρατών-μελών για την εκτέλεση κοινών έργων που αφορούν την παραγωγή ενέργειας από ΑΠΕ και το άρθρο 32γ αφορά στη συνεργασία και με τρίτες χώρες. Αυτό το άρθρο αφορά και το πρόγραμμα «Ήλιος». Επίσης, το άρθρο 32δ αφορά τη δυνατότητα συντονισμού των εθνικών καθεστώτων στήριξης παραγωγής ενέργειας από ΑΠΕ. 
Στο άρθρο 17 ορίζεται ότι, προκειμένου τα βιοκαύσιμα να λαμβάνονται υπ' όψιν για τις ανάγκες του ν.3468/2006 και του ν.3054/2002, πρέπει να ισχύουν γι’ αυτά τα κριτήρια αειφορίας που καθορίζονται με τα επόμενα άρθρα ως εξής. 
Το κεφάλαιο Β’ περιέχει διατάξεις για την ενσωμάτωση στην εθνική νομοθεσία της οδηγίας 2009/30 για τα κριτήρια αειφορίας, βιοκαυσίμων και τη μείωση εκπομπών αερίων του θερμοκηπίου.
Το άρθρο 20 αναφέρεται στα συγκεκριμένα κριτήρια που πρέπει να πληρούν τα βιοκαύσιμα και τα βιορευστά, για να λαμβάνονται υπ’ όψιν για την αξιολόγηση της τήρησης των εθνικών στόχων και υποχρεώσεων για την ενέργεια από ΑΠΕ και την επιλεξιμότητα για χρηματοδότηση. 
Άρθρο 21. Ρυθμίζει τις υποχρεώσεις των οικονομικών φορέων για απόδειξη τήρησης των κριτηρίων αειφορίας, με τη χρήση ενός συστήματος ισοζυγίου μάζας και παροχή των σχετικών πληροφοριών και τη διαδικασία επαλήθευσης συμμόρφωσης. 
Το άρθρο 22 αναφέρεται στον τρόπο υπολογισμού της μείωσης των εκπομπών καυσαερίων του θερμοκηπίου από τη χρήση βιοκαυσίμων και βιορευστών με τη μεθοδολογία που περιγράφεται στο παράδειγμα β’ που συνάπτεται στο νόμο.
Το κεφάλαιο Γ’ περιλαμβάνει μέτρα εφαρμογής, όπου το άρθρο 23 του κεφαλαίου Γ’ προβλέπει την έγκριση με υπουργική απόφαση εθνικού σχεδίου δράσης για τις ΑΠΕ –το συζητήσαμε και χθες αυτό- και καθορίζεται το περιεχόμενό του, ενώ παρέχεται η δυνατότητα σύναψης προγραμματικών συμβάσεων του Υπουργού ΠΕΚΑ με το κέντρο ανανεώσιμων πηγών και εξοικονόμησης ενέργειας –το ΚΑΠΕ δηλαδή- για την εκπόνηση του σχεδίου.
Το άρθρο 24 αφορά στον καθορισμό με ΚΥΑ των όρων και προϋποθέσεων υπαγωγής σε καθεστώτα στήριξης του εκσυγχρονισμού και των συστημάτων ανανεώσιμων πηγών ενέργειας, την ενίσχυση της χρήσης τεχνολογιών ΑΠΕ στον πολεοδομικό σχεδιασμό και τον κτηριακό τομέα και την παροχή πληροφόρησης σε επαγγελματίες και καταναλωτές για τη χρήση ενέργειας από ΑΠΕ. 
Στο άρθρο 25 προβλέπεται η διαδικασία και οι φορείς έκδοσης εγγυήσεων προέλευσης θερμικής ή ψυκτικής ενέργειας από ΑΠΕ, καθώς και το περιεχόμενό τους.
Το άρθρο 26 επιβάλλει υποχρεώσεις τακτικής παροχής πληροφοριών στον ΑΔΜΗΕ και ΔΕΔΗΕ ΑΕ.
Το άρθρο 28. Προστίθεται άρθρο 32ΣΤ στο ν.3468/2006, σύμφωνα με το οποίο οι μορφές διακρατικής συνεργασίας των άρθρων 32Α έως 32Δ εξειδικεύονται με διεθνείς συμβάσεις στις οποίες η Ελλάδα εκπροσωπείται από τον Υπουργό ΠΕΚΑ.
Άρθρο 29. Συνίσταται στη Γενική Γραμματεία Ενέργειας και Κλιματικής Αλλαγής του ΥΠΕΚΑ αυτοτελές γραφείο εποπτείας της αειφορίας των βιοκαυσίμων και βιορευστών. Ρυθμίζονται, επίσης, εδώ και τα σχετικά με την αποστολή και τη στελέχωσή του.
Επίσης επιβάλλονται πρόστιμα στους παραβάτες των υποχρεώσεων κ.λπ. 
Ακόμα συνίσταται με υπουργική απόφαση επταμελής διυπουργική επιτροπή με συμβουλευτικό και συντονιστικό ρόλο, σχετικά με τη λειτουργία του συστήματος αειφορίας και βιορευστών. Μπαίνει δηλαδή σε μια τάξη οργανωμένη από πλευράς της κρατικής επίβλεψης το όλο θέμα. 
Το άρθρο 31. Ρυθμίζονται θέματα σχετικά με μείωση εκπομπών αερίων θερμοκηπίου. Θυμάστε τι έχουμε πει και προεκλογικά σαν ΠΑΣΟΚ, αλλά και μετά για την κλιματική αλλαγή, την πράσινη ανάπτυξη, την πράσινη ενέργεια κ.λπ.. Όλα αυτά σιγά-σιγά μπαίνουν σε ένα δρόμο και εδώ ελπίζω με μια γενικότερη συναίνεση, γιατί είναι ένα θέμα που αφορά όλους, δεν είναι θέμα πολιτικής. Στο άρθρο 31, λοιπόν, ρυθμίζονται τα θέματα σχετικά με μείωση εκπομπών αερίων του θερμοκηπίου. Ειδικότερα προβλέπεται η δημιουργία ηλεκτρονικού μητρώου προμηθευτών καυσίμων στη Γενική Γραμματεία Ενέργειας και Κλιματικής Αλλαγής και ορίζονται οι υποχρεώσεις παροχής πληροφοριών σχετικά με την ένταση εκπομπών αερίων του θερμοκηπίου και ορίζεται η μεθοδολογία για την κάλυψη του προβλεπόμενου ποσοστού μείωσης των εκπομπών. 
Το άρθρο 32. Ορίζονται οι αρμόδιες υπηρεσίες για την εποπτεία των βιοκαυσίμων και βιορευστών μέχρι τη λειτουργία του ΗΑΒ. 
Στο άρθρο 34 είχα και ένα αίτημα από τους παραγωγούς βιοντίζελ από ενεργειακές καλλιέργειες χρησιμοποιημένα φυτικά έλαια, τηγανέλαια και βαμβακόσπορο, όπου στην παράγραφο 6 του άρθρου 34 τα ανωτέρω κριτήρια –διαβάζω- περιλαμβάνουν τουλάχιστον πρώτες ύλες από συμβολαιοποιημένες ενεργειακές καλλιέργειες χρησιμοποιούμενα φυτικά έλαια, τηγανέλαια και βαμβακόσπορο, τα οποία παράγονται στην ελληνική επικράτεια. Και εδώ είναι ένα θέμα, γιατί οι άνθρωποι αυτοί μου είπαν –δεν το γνωρίζω, αλλά το καταθέτω- ότι υπάρχουν παράλληλες εισαγωγές τέτοιων και δίνονται με τη σφραγίδα της παραγωγής στην Ελλάδα, οπότε πρέπει να δούμε πως προστατεύονται αυτοί οι παραγωγοί. 
Αυτό αναφέρεται και στις δύο κοινοτικές οδηγίες. Θέλουν να προστεθεί  ότι στα παραπάνω κριτήρια λαμβάνεται υπ' όψιν η διασφάλιση των υφιστάμενων επενδύσεων στο θέμα. Το αναφέρω γιατί νομίζω ότι μπορεί να έχει σημασία. 
Έρχομαι στο άρθρο 34 όπου τροποποιείται το σύστημα κατανομής ετήσιας ποσότητας αυτούσιου βιοντίζελ και προβλέπεται η δυνατότητα προμήθειας πετρελαιοειδών από ΑΕΙ, ερευνητικά ιδρύματα, για ερευνητικούς σκοπούς. Εδώ έγιναν κάποιες προσθήκες με βάση τις παρατηρήσεις των δύο ενώσεων Ελλήνων παραγωγών βιοντίζελ ΕΣΠΑΛ και ΣΒΥΔΕ.
Σε ό,τι αφορά τώρα τις τροπολογίες που είχε καταθέσει ο κύριος Υπουργός την περασμένη Παρασκευή στη δεύτερη ανάγνωση στην Επιτροπή Παραγωγής και Εμπορίου, έχουμε την πρώτη με την οποία προστίθεται άρθρο για την πλήρη απελευθέρωση του ωραρίου των πρατηρίων καυσίμων. Στη δεύτερη συνεδρίαση της επιτροπής δεν είχαμε βέβαια τους ανάλογους φορείς, αλλά είναι κάτι που το γνωρίζουμε όλοι και με τη διαβεβαίωση του Υπουργού ότι το ξέρουν οι ενδιαφερόμενοι, υπάρχει μία θετική αντίδραση επ’ αυτού. Ούτως ή άλλως μιλάμε για μία εφαρμογή και της σχετικής οδηγίας του μνημονίου. Αν θέλετε μπορώ να υπεισέλθω στο θέμα στη δευτερολογία μου, αλλά νομίζω είναι γνωστό. 
Με τη δεύτερη τροπολογία εισάγονται μια σειρά από ρυθμίσεις για τις ανανεώσιμες πηγές ενέργειας, κατά κύριο λόγο μεταβατικού χαρακτήρα για την αντιμετώπιση προβλημάτων που έχουν ανακύψει από αλλεπάλληλες αλλαγές της νομοθεσίας, δηλαδή οι τρείς φάσεις των αδειοδοτήσεων, τις οποίες έχουμε συζητήσει. Καλό είναι να γίνει και εδώ μία συζήτηση γιατί απ’ ότι κατάλαβα, κύριε Υπουργέ, έχετε φέρει και κάποιες νομοτεχνικές βελτιώσεις. Στόχος είναι η εύρυθμη επεξεργασία των εκκρεμών αιτημάτων αδειοδότησης από τις αρμόδιες αρχές. 
Με την τρίτη προστίθεται άρθρο με το οποίο εξισώνεται η μεταχείριση από πλευράς ΦΠΑ του έργου κατασκευής του αγωγού πετρελαίου Μπουργκάς-Αλεξανδρούπολη, με την κατασκευή επενδυτικών αγαθών από οργανισμούς, επιχειρήσεις και εταιρείες κοινής ωφέλειας. Μακάρι και αυτό το έργο να έχει μία θετική πορεία. 
Τέταρτον, προβλέπεται η δυνατότητα απόσπασης δημοσίων υπαλλήλων σε υπηρεσίες της Κυπριακής Δημοκρατίας εν’ όψει της ανάληψης της Προεδρίας της Ευρωπαϊκής Ένωσης από την Κύπρο. Είναι κάτι που πρέπει να το κάνουμε για τους Κύπριους αδελφούς μας.
Σας ευχαριστώ πολύ κυρία Πρόεδρε για την ανοχή σας. 
(Χειροκροτήματα από την πτέρυγα του ΠΑΣΟΚ)","ΓΕΩΡΓΙΟΣ-ΕΡΝΕΣΤΟΣ ΧΑΡΑΛΑΜΠΟΠΟΥΛΟΣ",539
"68775","   Ευχαριστούμε τον εισηγητή του ΠΑΣΟΚ κ. Γεώργιο-Ερνέστο Χαραλαμπόπουλο. 
Αρέσει πολύ στο Προεδρείο το όνομα Ερνέστος.","Î–Î·ÏƒÎ· Î¡Î¿Î´Î¿Ï…Î»Î±",154
"68776"," Το ίδιο όνομα έχει κι ένας εξαιρετικός προπονητής, κυρία Πρόεδρε…","ΧΡΗΣΤΟΣ ΠΡΩΤΟΠΑΠΑΣ",436
"68777"," Υπάρχουν πάρα πολλά χαρίσματα. 
Παρακαλείται να λάβει το λόγο ο ειδικός αγορητής του Λαϊκού Ορθόδοξου Συναγερμού κ. Ηλίας Πολατίδης.","Î–Î·ÏƒÎ· Î¡Î¿Î´Î¿Ï…Î»Î±",154
"68778"," Ευχαριστώ, κυρία Πρόεδρε. Ευχαριστώ και τους συναδέλφους που παραχώρησαν τη σειρά τους.
Ανέφερε αρκετά από τα προβλήματα που υπάρχουν σχετικά με τα βιοκαύσιμα ο προηγούμενος ομιλητής. Πράγματι αυτά ισχύουν, κύριε Υπουργέ, και το θέμα είναι ότι δυστυχώς, στο συγκεκριμένο τομέα η χώρα μας αρκείται στη μετάφραση των οδηγιών. Η μετάφραση των οδηγιών δεν είναι πολιτική για τα βιοκαύσιμα. Φυσικά προηγήθηκε το θεσμικό πλαίσιο με το οποίο μπήκαν τα  βιοκαύσιμα. Δεν  είναι  θέμα της δικής σας θητείας, αλλά παρ’ όλο αυτά έχουμε μία πολύ δύσκολη κατάσταση για τους παραγωγούς οι οποίοι επένδυσαν σ' αυτόν τον τομέα και δυστυχώς σήμερα βλέπουμε να βρίσκονται σε οικονομικό αδιέξοδο. Δεν είναι προς το συμφέρον του ελληνικού κράτους και της οικονομίας τα όποια ιδιωτικά συμφέροντα κάποιων πετρελαϊκών εταιρειών γιατί περί αυτού πρόκειται, έστω και αν είναι δημόσιες ή ημιδημόσιες να οδηγήσουν στην απαξίωση υποδομών και επενδύσεων, οι οποίες έγιναν πριν από πολύ σύντομο χρονικό διάστημα, και να πάμε όλη αυτήν την υποχρέωση που έχουμε βάση των Ευρωπαϊκών Οδηγιών να την καλύψουμε από εισαγωγές. Αυτό συμβαίνει. 
Επίσης πρέπει να δούμε –σας το είχα αναφέρει και στο νομοσχέδιο για τη διαχείριση των αποβλήτων- ότι πρέπει να γίνει πιο οργανωμένη η συλλογή των υπολειμμάτων από το τηγάνισμα. 
Ακούω, βέβαια, με ιδιαίτερη χαρά τολμώ να πω, ότι ήδη έχει δημιουργηθεί ένα ιδιωτικό δίκτυο συλλογής από τους επαγγελματικούς χώρους. Αυτό είναι πολύ θετικό, γιατί ακόμη και αυτά τα λάδια τα οποία πετιούνται στους υπονόμους, τελικά καταλήγουν στους υδάτινους φορείς και αυτό είναι εξαιρετικά προβληματικό και δημιουργεί τεράστια προβλήματα στο περιβάλλον. Ευτυχώς, η ιδιωτική πρωτοβουλία το έχει αναλάβει αυτό και το έχει λύσει ως ένα βαθμό. Βέβαια μένει το τεράστιο ζήτημα στο Υπουργείο σας να το εξηγήσει αυτό, ενδεχομένως, σε μια διαφημιστική εκστρατεία, ούτως ώστε να καταλάβουν όσοι μαγειρεύουν ότι το να πετάξουν στον υπόνομο το λάδι, που έχει τελειώσει η χρήση του, είναι κάτι ιδιαιτέρως βλαπτικό για το περιβάλλον.
Θέλω να αναφερθώ, επίσης, στο άρθρο 28. Εδώ η διατύπωση, όπως είναι, για τη διακρατική συνεργασία προφανώς αναφέρεται σε όσα προβλέπονται στο πρόγραμμα «Ήλιος», δηλαδή, στη διακρατική συνεργασία για την πώληση. Εδώ η διατύπωση είναι προβληματική και νομίζουμε ότι πρέπει να αλλάξει. Δηλαδή, να μην εκπροσωπείται η Ελληνική Δημοκρατία μόνο από τον Υπουργό Περιβάλλοντος, Ενέργειας και Κλιματικής Αλλαγής, αλλά οι σχετικές συμβάσεις να κυρώνονται και από τη Βουλή.
Περνάω στις τροπολογίες οι οποίες είναι εξαιρετικά ενδιαφέρουσες. Ομολογώ ότι δεν έχω κατορθώσει να ενημερώσω το κείμενο της τροπολογίας για τα βενζινάδικα που έχω με τις νέες ρυθμίσεις, οπότε ίσως ορισμένα από αυτά που θα πω να μην ισχύουν. Η βασική ουσία όμως της τροπολογίας και αυτό που σας είπα στην επιτροπή, είναι ότι εδώ υπάρχει ένα πρόβλημα και πρέπει να αλλάξετε κυρίως τη διατύπωση ότι τα ανωτέρω πρατήρια δεν μπορούν να αντιστοιχούν σε ποσοστό μικρότερο του 10% και μεγαλύτερο του 20% του συνόλου των πρατηρίων της οικείας περιφέρειας, γιατί αυτό είναι εξαιρετικά επικίνδυνο. 
Μια περιφέρεια όπως είναι η δική μου, η Περιφέρεια της Κεντρικής Μακεδονίας, έχει τελείως διαφορετικές περιοχές. Το 10% ή το 20% της περιφέρειας τι ακριβώς σημαίνει; Δηλαδή, το αν υπάρχουν πολλά ανοιχτά πρατήρια στη Θεσσαλονίκη, αυτό σημαίνει ότι στην Πέλλα ή στην Πιερία ή στις Σέρρες θα υπάρχει κάλυψη; Αυτό θα έπρεπε να υπάρχει, τουλάχιστον, ανά περιφερειακή ενότητα, αν όχι για μικρότερη. 
Το δεύτερο πρόβλημα είναι ότι υπάρχουν ήδη πρατήρια εικοσιτετράωρης λειτουργίας. Με αυτόν τον όρο υποχρεώνονται κάποιοι σήμερα, όταν κάνουν αυτή την εφημερία ή τη διανυκτέρευση, να κρατήσουν τα πρατήρια ανοιχτά λόγω του ότι δεν υπάρχουν άλλα ανοιχτά και έχουν εξασφαλισμένη…","ΗΛΙΑΣ ΠΟΛΑΤΙΔΗΣ",434
"68779"," Κάναμε αλλαγή σε αυτό.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68780"," Εντάξει. Η αλλαγή το λύνει αυτό το πρόβλημα.
Υπάρχει, όμως, το θέμα των πρατηρίων που διαθέτουν αυτόματους πωλητές. 
Συμφωνούμε φυσικά με τη διάθεση υπαλλήλων για την Κυπριακή Προεδρία, αλλά σας είπα ότι πρέπει αυτό να γίνει με μια μόνιμη συνεργασία των δύο ελληνικών δημοσίων: δηλαδή, της Ελληνικής Δημοκρατίας και της Κυπριακής Δημοκρατίας. Να έρθουν επιτυχημένοι δημόσιοι υπάλληλοι με καλές πρακτικές από την Κυπριακή Δημοκρατία να βοηθήσουν το ελληνικό δημόσιο που, τέλος πάντων, είναι στην κατάσταση στην οποία είναι.
Έρχομαι τώρα στην άλλη τροπολογία. Συμφωνούμε με την προσαύξηση η οποία δίνεται σε ποσοστό. 
Στην παράγραφο 5 βάζετε άλλη μία προτεραιότητα. Θα πρέπει να έχει ένα ντοσιέ με νομοθεσία η ΡΑΕ και να κρίνει πότε υπάρχει προτεραιότητα. Εγώ τουλάχιστον θυμάμαι δέκα ρυθμίσεις που δίνουν σε κάποιον προτεραιότητα. Άρα, θα πρέπει να ισχύσουν και οι σχετικές προτεραιότητες. Αυτό το πράγμα με τις προτεραιότητες κάποτε πρέπει να τελειώσει. 
Εδώ υπάρχει ένα ζήτημα με το προσωπικό της ΡΑΕ το οποίο καταγγέλλει ότι είναι ανεπαρκές και ότι δεν υπάρχει. Έχει λυθεί αυτό το ζήτημα; Θα λυθεί; Δυστυχώς, εδώ η Ρυθμιστική Αρχή Ενέργειας που είναι, υποτίθεται, ανεξάρτητη αρχή, δεν έχει προσωπικό. Ταλαιπωρείται ο κόσμος, ταλαιπωρούνται οι επενδυτές εν αντιθέσει με άλλες ανεξάρτητες αρχές που έχουν πληθώρα προσωπικού, τη στιγμή που απλώς νοικιάζουν γραφεία και παίρνουν το μισθό τους. Νομίζω, ότι διυλίζουμε τον κώνωπα στη συγκεκριμένη περίπτωση και αυτό πρέπει να λυθεί.
Έρχομαι στην παράγραφο 12. Εδώ, υπάρχει μία επιστολή από το Σύνδεσμο Ελληνικών Βιομηχανιών Φωτοβολταϊκών, την οποία καταθέτω στα Πρακτικά. Λένε ότι πρέπει για τους ιδιαίτερους λόγους, να αυξηθεί το Feed in Tariffs σε ποσοστό 20% και νομίζω ότι είναι κάτι λογικό. 
(Στο σημείο αυτό ο Βουλευτής κ. Ηλίας Πολατίδης καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Είναι σωστές, βέβαια, οι τροποποιήσεις που κάνατε. Ήταν λανθασμένη η προηγούμενη διατύπωση. Πιστεύω, όμως, ότι αυτό που έγινε ήταν πως κάποιοι Υπουργοί έβλεπαν πριν να μιλάμε για πράσινη ανάπτυξη, για επενδύσεις, οι οποίες στην ουσία ήταν εξαγωγή χρημάτων, δανεικών δηλαδή, στη Γερμανία και εσχάτως στην Κίνα, γιατί υπάρχει και η πίεση και οι τιμές. Πρέπει, όμως, αυτά τα χρήματα να μείνουν στην Ελλάδα με κάποιον τρόπο. Λύνεται μεν, αλλά νομίζω μπορεί να γίνει και μεγαλύτερη ενίσχυση γιατί δεν έχει νόημα να γίνουν επενδύσεις οι οποίες θα μεταφέρουν τα χρήματα στην Κίνα και το όποιο οικονομικό όφελος για την ελληνική οικονομία τελικά να είναι μηδαμινό. Χρειάζεται εδώ πέρα ουσιαστική στήριξη η ελληνική βιομηχανία και δεν νομίζω ότι είναι έξω από τα ελληνικά δεδομένα να δοθεί αυτό το ποσοστό που ζητάνε. 
Κλείνω με το θέμα της φορολογίας και του λιγνιτικού τέλους. Εδώ, υπάρχει ένα ζήτημα με τη διατύπωση που έχετε. Στην ουσία, δεν λαμβάνεται υπ' όψιν ότι πλέον η ΔΕΗ δεν είναι μονοπώλιο. Αυτή τουλάχιστον είναι η επιλογή της τρόικας, κακώς κατ’ εμάς, και θα οδηγήσει σε πολύ μεγάλη αύξηση των τιμών που πληρώνει σε ηλεκτρικό ρεύμα ο Έλληνας καταναλωτής, αν δοθούν οι λιγνιτικές μονάδες και τα λιγνιτικά πεδία σε ξένες εταιρείες. 
Εδώ, λέτε ότι επιβάλλεται τέλος ανάπτυξης ποσοστού 0,5% επί του κύκλου εργασιών της Δημόσιας Επιχείρησης Ηλεκτρισμού. Θα πρέπει εδώ να γίνει επί του κύκλου εργασιών που έχει σχέση με το λιγνίτη. Γιατί δεν είναι λογικό να πληρώνει για τον κύκλο εργασιών που έχει σχέση με το φυσικό αέριο η ΔΕΗ, ενώ να μην το πληρώνει κάποια άλλη εταιρεία. Άρα, πάνω στο ποσοστό 48% ή 50%, που έχει σχέση με το λιγνίτη, να μπει το 0,5%. Επίσης, να είναι διατυπωμένο έτσι που στην περίπτωση που κάποιος άλλος μπει στην αγορά της παραγωγής ηλεκτρικής ενέργειας από λιγνίτη, αυτός να έχει το ίδιο ποσοστό γιατί θα είναι στο συγκεκριμένο νομό ή σε όποιον άλλο νομό υπάρχει. Νομίζω ότι εδώ  θέλει κάποια αλλαγή. 
Ευχαριστώ, κυρία Πρόεδρε.","ΗΛΙΑΣ ΠΟΛΑΤΙΔΗΣ",434
"68781"," Ευχαριστούμε τον ειδικό αγορητή του Λαϊκού Ορθόδοξου Συναγερμού κ. Ηλία Πολατίδη.
Το λόγο έχει ο εισηγητής της Νέας Δημοκρατίας κ. Μιλτιάδης Βαρβιτσιώτης.","Î–Î·ÏƒÎ· Î¡Î¿Î´Î¿Ï…Î»Î±",154
"68782"," Για να μην έχει ο Υπουργός καμμία αμφιβολία, δεν αλλάξαμε την κοινοβουλευτική σειρά των κομμάτων, απλώς ο κ. Πολατίδης έπρεπε να αναχωρήσει και του παραχώρησα τη θέση μου.
Κύριε Υπουργέ, έρχομαι σε πολύ συγκεκριμένα θέματα, γιατί νομίζω ότι, εάν πελαγοδρομήσουμε σε παρατηρήσεις για τις τροπολογίες, θα χαθούμε. Άλλωστε αυτό το οποίο έχω αισθανθεί το τελευταίο διάστημα είναι ότι εν όψει της συζήτησης αυτού του νομοσχεδίου έχουν ανακύψει μία σειρά από σοβαρά θέματα που έχουν να κάνουν είτε με περιφέρειες της χώρας, όπως τις ενεργειακές κοινότητες της Κοζάνης, της Πτολεμαΐδας κ.ο.κ. είτε με τις ΑΠΕ, θέματα τα οποία πρέπει και οφείλουν να ρυθμιστούν, γιατί τα τελευταία δυόμισι χρόνια δεν καταφέραμε να ρυθμίσουμε με τον τρόπο με τον οποίο θα έπρεπε όλες τις εκκρεμότητες που έχουν δημιουργηθεί από την πολυνομία για τις ΑΠΕ. Και βέβαια έχουν ανακύψει και άλλα θέματα αρμοδιότητας του Υπουργείου σας που δείχνουν ότι πραγματικά υπάρχουν ζωντανές, ουσιαστικές ανάγκες στην κοινωνία, οι οποίες πρέπει και να μελετηθούν και να απαντηθούν. 
Θεωρώ όμως, κύριε Υπουργέ, ότι αυτό το νομοσχέδιο έχει φτάσει στα όριά του από άποψη προσθηκών και θα είμαι πολύ σαφής. Πέρα από τις ρυθμίσεις των άρθρων για τα βιοκαύσιμα, για τις οποίες σας έχω καταθέσει τις παρατηρήσεις μας, έχουμε μπροστά μας μία σειρά από τροπολογίες, οι οποίες μάλιστα και αλλάζουν. Το πρώτο θέμα είναι η απελευθέρωση του ωραρίου των βενζινάδικων. Ο τρόπος με τον οποίο το κάνουμε νομίζω ότι δημιουργεί ένα πρόβλημα. Δημιουργεί το πρόβλημα της μεγάλης υποχρέωσης του βενζινά έναντι του απελευθερωμένου ωραρίου. Δεν είμαι σε θέση, γιατί μόλις μοιράστηκαν οι αλλαγές σας, να τις αξιολογήσω. Θεωρώ ότι είναι ενδεχομένως και στο δικό μας πνεύμα ότι θα έπρεπε να περιοριστεί τέλος πάντων η υποχρεωτικότητα, γιατί ή θα πάμε σε απελευθέρωση ή δεν θα πάμε σε απελευθέρωση, και είναι πολύ σοβαρή η ένσταση που καταθέτουν και οι βενζινοπώλες ότι: «Εμείς δεν μπορεί σώνει και καλά να δουλεύουμε σε μία γειτονιά υποχρεωτικά, όταν στην κεντρική λεωφόρο θα λειτουργεί ελευθέρως το βενζινάδικο και θα είμαστε –αν θέλετε- και στόχος ληστών, κλεφτών ή οτιδήποτε άλλο». 
Άρα η μία περίπτωση είναι να πάμε σε ένα απελευθερωμένο ωράριο και να δώσουμε στον περιφερειάρχη μεγαλύτερες εξουσίες, εγώ θα έλεγα, να αντιλαμβάνεται ο περιφερειάρχης με τις πραγματικές ανάγκες και με τις εξαμηνιαίες ρυθμίσεις τις οποίες κάνει, ποιο είναι το πρόβλημα. Γι’ αυτό είναι και οι περιφερειάρχες, γι’ αυτό υπάρχει αποκεντρωμένο κράτος και συμφωνήσαμε στη δημιουργία ισχυρών περιφερειών, για να ξέρουν τι θα γίνει στο κάθε νησί, τι θα γίνει στον κάθε μικρό οικισμό, να μην φτάνει στη λεωφόρο Μεσογείων το κάθε αίτημα.
Πάμε παρακάτω. Έχουμε το θέμα των ρυθμίσεων των ΑΠΕ και εδώ θα ήθελα να σας κάνω ορισμένες παρατηρήσεις, σε σχέση και με τις τροποποιήσεις τις οποίες έχετε κάνει, κύριε Υπουργέ. Υπάρχει μία αμφισβήτηση, την οποία είχε εκφράσει και ο κ. Καλαφάτης, ο οποίος είναι αρμόδιος της Νέας Δημοκρατίας για τα θέματα της ενέργειας, για την αλλαγή του ονόματος του τέλους ΑΠΕ. Φοβόμαστε το εξής: Μην αλλάξουμε το όνομα του τέλους ΑΠΕ και αντί να πάει στη χρηματοδότηση των ΑΠΕ, πάει στο να φτιάχνουμε άλλου είδους έργα για την αντιμετώπιση του φαινομένου του θερμοκηπίου. Μήπως πρέπει να το σκεφτούμε. Μπορεί να υπάρχει η διάθεση -να το πούμε πιο ωραία- ενάντια στους ρύπους, αλλά μήπως αλλάζουμε την ουσία τελικά αυτού του τέλους, το οποίο είναι για τη χρηματοδότηση των ανανεώσιμων πηγών ενέργειας. Η δεύτερη ένσταση την οποία θα ήθελα να σας πω, είναι σε σχέση με την παράγραφο 10 και τις διατάξεις που βάζετε για τις γαίες. 
Υπάρχει ένα θέμα τραγικής καθυστέρησης, κύριε Υπουργέ, των δασαρχείων, στην απάντηση ποια είναι και ποια δεν είναι δασικά. Υπάρχει η πρόβλεψη των όμορων οικοπέδων. Γιατί αντί για όμορα δεν βάζουμε μία λογική ακτίνα; Γιατί μπορεί να μην είναι όμορο το οικόπεδο, εφόσον έχει κριθεί δασικό μετά από ενάμισι ή δύο χρόνια που απαντάει ο δασάρχης, αλλά υπάρχει άλλο σε απόσταση ενός ή δύο χιλιομέτρων. Να το μετατρέψουμε αυτό και να το κάνουμε πιο λειτουργικό.
Τρίτον, στην παράγραφο 12 αλλάζετε το ποσοστό συμμετοχής των ευρωπαϊκών συστημάτων. Λέτε ότι αν ο εξοπλισμός προέρχεται από χώρα της Ευρωπαϊκής Ένωσης, τότε θα έχουν ένα μπόνους οι παραγωγοί 10%. Λογικό, σωστό. Είναι προς τη σωστή κατεύθυνση. Έχουμε δύο εργοστάσια στη χώρα μας τα οποία φτιάχνουν φωτοβολταϊκά συστήματα με τις δυσκολίες που έχει κάποιος να επιχειρεί στη χώρα μας και δεν έχουν premium, όταν πουλάνε στη χώρα μας. Είναι ένας εύσχημος τρόπος.
Αντί να μειώσουμε το ποσοστό από 80% του εξοπλισμού -γιατί λέμε ότι αν έχεις το 80% του εξοπλισμού από την Ευρώπη, τότε θα παίρνεις 10% μπόνους στην τιμή που δίνεις- και να το κάνουμε 70%, να αυξήσουμε το ποσοστό του μπόνους. Ίσως είναι πιο σωστό να αυξήσουμε το ποσοστό του μπόνους στο ευρωπαϊκό σύστημα αντί για το κινέζικο, το ινδικό κ.λπ.
Έρχομαι στο θέμα Μπουργκάς-Αλεξανδρούπολη. Κύριε Υπουργέ, χαίρομαι που έχετε μια τροπολογία για το θέμα Μπουργκάς-Αλεξανδρούπολη, αλλά λυπάμαι που η Κυβέρνηση άφησε αυτήν την τεράστια επένδυση να φύγει και δεν έκανε το οτιδήποτε δυνατό -δεν το έκανε ιδιαίτερα η προκάτοχός σας, όταν έθετε θέματα περιβάλλοντος- στο να αντιμετωπίσει τις οποιεσδήποτε ανασφάλειες είχαν οι Βούλγαροι, για να προχωρήσει μια μεγάλη επένδυση. Βρέθηκα στον Έβρο προχθές και πραγματικά η φωνή αγωνίας των ακριτών μας είναι πάρα πολύ ισχυρή. 
Πάμε στα υπόλοιπα θέματα στα οποία θέλω να κάνω ορισμένες παρατηρήσεις. Πρώτα απ' όλα, έχουμε ξεχάσει τη Ραφήνα. Δικαίως διαμαρτύρεται ο Δήμαρχος Ραφήνας, που με κάλεσε. Δεν έχει προβλεφθεί η Ραφήνα στους δήμους των Μεσογαίων. Νομίζω ότι αυτήν τη νομοτεχνική ρύθμιση πρέπει να την κάνουμε στο άρθρο 2 του νομοσχεδίου. 
Υπάρχει το θέμα της τροπολογίας που έχω καταθέσει από κοινού με τον κ. Χαραλαμπόπουλο για την εγκατάσταση φωτοβολταϊκών στην Πεντέλη και τη χρηματοδότηση από την πλευρά της Εκκλησίας μιας γενναίας αναδάσωσης είκοσι χιλιάδων στρεμμάτων.
Ας είμαστε ειλικρινείς. Χρειάζεται πραγματικά να προχωρήσουμε σε μια γενναία αναδάσωση στην Πεντέλη. Το βουνό αυτό έχει καεί, έχει ξανακαεί, έχει λεηλατηθεί, έχει αποτελέσει βορά σε κάθε είδους συμφέροντα. Με την τροπολογία που καταθέσαμε δεν ακουμπάμε καθόλου το ιδιοκτησιακό. 
Προβλέπουμε ότι μεταξύ της Εκκλησίας και της πολιτείας θα καταρτισθεί μία προγραμματική σύμβαση, η οποία θα ορίζει τον τρόπο με τον οποίο θα γίνει η αναδάσωση, θα ορίζει το περιβαλλοντικό ισοδύναμο, όπως επίσης και το ότι τα έσοδα που θα προέρθουν από αυτήν την επένδυση θα πηγαίνουν στο φιλανθρωπικό έργο της κοινωνίας.
Όμως σέβομαι πάρα πολύ τους θεσμούς της τοπικής αυτοδιοίκησης, τους οποίους άλλωστε και υπηρετώ και δέχομαι ότι ακόμα δεν έχει ωριμάσει αυτό στην τοπική κοινωνία, μέσα στο πλαίσιο του διαλόγου που πρέπει να υπάρχει και από την Εκκλησία και από την πολιτεία με την τοπική κοινωνία, μετά και την ομόφωνη απόφαση του Συνδέσμου Προστασίας των Δήμων για το Πεντελικό Όρος. 
Πιστεύω ότι θα πρέπει να ανοίξει ένας γόνιμος διάλογος. Θα πρέπει να δούμε τα επιχειρήματα και από τις δύο πλευρές με σοβαρότητα, να απαντηθούν οι οποιεσδήποτε ανησυχίες και σε ευθετότερο χρόνο να προχωρήσει ένα έργο το οποίο θεωρώ ότι είναι ωφέλιμο.
Έρχομαι και στο δεύτερο θέμα που θέλω να θίξω, το οποίο αφορά τη χρήση του Ελληνικού.
Κύριε Υπουργέ, κάνατε μία μεγάλη τομή για πρώτη φορά. Χωροθετήσατε σταθμό μεταφόρτωσης απορριμμάτων και νεκροταφείο μέσα στο χώρο του Ελληνικού, κάτι που όταν σας το είπα για πρώτη φορά σε προηγούμενη συζήτηση σε επιτροπή με κοιτάξατε πάρα πολύ περίεργα. Και σήμερα υπάρχει η χρήση. 
Έχει κατατεθεί και μια τροπολογία, τρίτη ή τέταρτη στη σειρά το τελευταίο εξάμηνο, για το εύλογο αίτημα της Γλυφάδας να αποκτήσει επιτέλους νεκροταφείο και χαίρομαι που είναι εδώ και συνάδελφοί μου στο δημοτικό συμβούλιο και παρακολουθούν τη συζήτηση. Κύριε Υπουργέ, εγώ θεωρώ ότι θα πρέπει να αντιμετωπιστεί το θέμα του νεκροταφείου όχι μόνο της Γλυφάδας. Γιατί δεν είναι μόνο θέμα της Γλυφάδας. Και ο ΄Αλιμος δεν έχει νεκροταφείο και το Ελληνικό έχει ένα κορεσμένο νεκροταφείο και η Αργυρούπολη έχει ένα κορεσμένο νεκροταφείο, άσχετα αν το ανοίξαμε παραπάνω, το επεκτείναμε με προηγούμενες ρυθμίσεις. Κι όμως δεν έχει καταφέρει να λειτουργήσει ακόμη η επέκτασή του. 
Αφού χωροθετούμε νεκροταφείο στο Ελληνικό, ας παραχωρήσουμε άμεσα στους όμορους δήμους ικανή στρεμματική έκταση στο Ελληνικό, πενήντα, εξήντα εβδομήντα, εκατό στρέμματα, όσα είναι αυτά -έχω μιλήσει και με το Ταμείο Αξιοποίησης Ιδιωτικής Περιουσίας του Δημοσίου, που θεωρεί ότι ένα ικανό ποσοστό στρεμμάτων, θα φύγει ούτως ή άλλως από τη διαχείριση του Ελληνικού- και να προχωρήσει άμεσα η χωροθέτηση και η λειτουργία και του σταθμού μεταφόρτωσης απορριμμάτων και του κέντρου ανακύκλωσης, καθώς και του νεκροταφείου υπό τη λειτουργία και εποπτεία των τριών όμορων δήμων, για να λυθεί επί της ουσίας ένα ζωντανό κοινωνικό πρόβλημα. 
Κύριε Υπουργέ, νομίζω ότι χρειάζεται και μέσα στη Βουλή και με την κοινωνία ο διάλογος που άνοιξε αυτό το νομοσχέδιο σε ό,τι αφορά τα θέματα των ΑΠΕ, τα θέματα της χρήσης γης γύρω από την Αττική και τα θέματα που έχουν να κάνουν με το Ρυθμιστικό Σχέδιο της Αθήνας, να μην κλείσει εδώ, να μην κλείσει σήμερα το βράδυ, γιατί ακόμα κι η επένδυση στο Ελληνικό θα αναπτυχθεί ή δεν θα αναπτυχθεί ανάλογα με το γενικότερο σχεδιασμό που θα γίνει στην Αττική κι αυτές οι αποφάσεις που θα χαρακτηρίσουν για δέκα, δεκαπέντε, είκοσι, τριάντα, σαράντα χρόνια από εδώ και πέρα την πόλη μας, το περιβάλλον που ζούμε, δεν μπορεί να είναι αποφάσεις μίας κυβέρνησης κι ενός Υπουργού, αλλά πρέπει να είναι αποτέλεσμα μιας ευρύτερης σύνθεσης απόψεων. Και είδαμε ότι υπάρχει και το κλίμα, πέρα από τις οποιεσδήποτε φωνές και κραυγές κι υπάρχει και η διάθεση να συζητήσουμε σοβαρά ορισμένα θέματα.
Κλείνω με μία φράση μόνο για τα βιοκαύσιμα. Θεωρώ ότι παρά το ότι το σύνολο των ρυθμίσεων είναι στη σωστή κατεύθυνση, δεν αντιμετωπίζουμε το πρόβλημα των χρόνιων ποσοστώσεων, για να μπορέσουμε να φτιάξουμε ένα σύστημα όπου οι αγρότες μας θα κάνουν ένα μακροχρόνιο σχεδιασμό και τα διυλιστήρια θα είναι υποχρεωμένα να καταναλώνουν τα βιοκαύσιμα, τα οποία παράγονται στη χώρα. Αυτός ο σχεδιασμός κι αυτός ο ελεγκτικός μηχανισμός, αυτός ο συγκερασμός των δυνάμεων ανάμεσα στις εταιρείες ενέργειας και τους Έλληνες αγρότες θα πρέπει κάποια στιγμή να γεφυρωθεί. Νομίζω ότι υπάρχει το περιβάλλον και υπάρχει και η διάθεση κι ελπίζω να γίνει σε επόμενη ρύθμιση, αλλά μπορεί να γίνει και με κανονιστικές πράξεις του Υπουργείου, ενισχύοντας τον εποπτικό μηχανισμό. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"68783","  Ευχαριστούμε τον εισηγητή της Νέας Δημοκρατίας, κ. Βαρβιτσιώτη. 
Το λόγο έχει ο ειδικός αγορητής του Κομμουνιστικού Κόμματος Ελλάδος, κ. Νικόλαος Παπακωνσταντίνου.","Î–Î·ÏƒÎ· Î¡Î¿Î´Î¿Ï…Î»Î±",154
"68784"," Ευχαριστώ, κυρία Πρόεδρε. 
Το πρώτο ζήτημα που θέτουμε είναι, ότι πρέπει να αποσυρθεί η κατάπτυστη και σκανδαλώδης τροπολογία-προσθήκη που κατέθεσαν οι εκπρόσωποι της Νέας Δημοκρατίας και του ΠΑΣΟΚ για τα θέματα του Πεντελικού Όρους όχι, για να διασκεδαστούν οι ανησυχίες των κατοίκων και των φορέων της συγκεκριμένης αλλά και της ευρύτερης περιοχής, όπως θέλησε να το παρουσιάσει ο εκπρόσωπος της Νέας Δημοκρατίας αλλά, διότι πραγματικά ανοίγει ένας ολόκληρος δρόμος και σε θεσμικό επίπεδο για τον αποχαρακτηρισμό εκτάσεων από αναδασωτέες στις περιοχές του Πεντελικού Όρους. Κατά την άποψη του ΚΚΕ, η αναδάσωση είναι και πρέπει να είναι αποκλειστική ευθύνη του δημοσίου. Για τη συγκεκριμένη περίπτωση του Πεντελικού Όρους μιλάμε για είκοσι τρεις χιλιάδες στρέμματα  ηλιόλουστης αναδασωτέας έκτασης. 
Εμείς υποστηρίζουμε την αναγκαιότητα στις δοσμένες συνθήκες και του Λεκανοπεδίου, να μη γίνουν εγκαταστάσεις ηλεκτροβολταϊκών στις αναδασωτέες εκτάσεις, γιατί και έτσι θα επιταχυνθεί το άνοιγμα του δρόμου για τη συνολική εμπορευματοποίηση του ορεινού όγκου και την καταστροφή του. Κάνουμε αυτήν την προσέγγιση από τη ζωτική, κοινωνική αναγκαιότητα για το συμφέρον των κατοίκων συνολικά της περιοχής της Αττικής και ειδικά του Λεκανοπεδίου: την αναγκαιότητα να γίνουν πλήρη δασικά οικοσυστήματα η Πάρνηθα, η Πεντέλη και ο Υμηττός. 
Η ηγεσία της Εκκλησίας και τα μοναστήρια και με αυτήν την τροπολογία γίνονται το όχημα αδίστακτων, άπληστων και επενδυτικών επιχειρηματιών. Και δεν σας ελαφρύνει το γεγονός ότι είτε με τη συνηγορία της ηγεσίας της Εκκλησίας είτε ρυμουλκούμενη από χριστεπώνυμους επενδυτές, τροχιοδρομείται και η ηγεσία της Εκκλησίας στο δρόμο του Μαμωνά με τα υψιπετή κέρδη στην ενεργειακή αγορά. 
Δεύτερο θέμα: Νομοθετείτε με το άρθρο 15 τη θεσμοθέτηση και σε επίπεδο εννοιών, του ταΐσματος των πριγκίπων και πασάδων κερδοσκόπων της ενεργειακής αγοράς με άφθονο δημόσιο χρήμα. Ήδη στη χώρα μας υπάρχουν εβδομήντα τρεις πρίγκιπες-πασάδες στην αγορά των λεγόμενων ανανεώσιμων πηγών ενέργειας. Βεβαίως υπάρχουν και πέντε βασιλιάδες. Η ως τα τώρα, θεσμική θαλπωρή αυτών των πριγκίπων και πασάδων μετατρέπεται σε τρυφερότητα από πλευράς της Κυβέρνησης με τις οκτώ, εννέα προσθήκες που κατέθεσε και εδώ ο κύριος Υπουργός.
Για να μιλήσουμε για το ποιο είναι το ήδη δοσμένο θεσμικό πλαίσιο ταΐσματος αυτών των «μπέμπηδων» της άφατης κερδοσκοπίας: 
Πρώτον, έχουν ήδη –οι λέξεις δεν είναι δικές μας- πολύ υψηλές επιδοτήσεις κεφαλαίου. Έχουν εγγυήσεις αγοράς ηλεκτρισμού, εγγυημένα υψηλή τιμή, γενναιόδωρες επιδοτήσεις κεφαλαίου, τιμή αγοράς ηλεκτρικής ενέργειας από αιολικά 85 ευρώ ανά MW, από φωτοβολταϊκά 450 ευρώ ανά MW, ενώ τα τιμολόγια της ΔΕΗ είναι στα 65 ευρώ ανά MW. Χρονική διάρκεια σύμβασης στις επιδοτούμενες τιμές τουλάχιστον μέχρι και είκοσι χρόνια. Επιδότηση βεβαίως και του μισθολογικού κόστους. Φοροαπαλλαγή ενός ορισμένου ποσοστού στα αδιανέμητα κέρδη της πρώτης δεκαετίας. Χρηματοδότηση από τα ίδια τα κεφάλαια μέχρι 25%. Εξαιρετικά ευνοϊκό θεσμικό πλαίσιο λένε, ερευνητές και μελετητές σε μια αγορά με υψηλά περιθώρια κερδοφορίας. Δεν αντιλαμβανόμαστε την ανησυχία για τους ντόπιους πρίγκιπες, που εκφράζουν οι ομιλητές του Λαϊκού Ορθόδοξου Συναγερμού. Ή ζηλεύει και θέλει να πρωτοστατήσει, ότι και αυτός φροντίζει τους πασάδες κερδοσκόπους; 
Και με τις σημερινές ρυθμίσεις στα επόμενα άρθρα, από το άρθρο 16 έως το άρθρο 37 αλλά και με τις οκτώ - εννιά τροπολογίες που καταθέσατε, κλείνετε μια σειρά εκκρεμότητες υπέρ του ενεργειακού κεφαλαίου και ρυθμίζονται τα θέματα που ικανοποιούν ένα τμήμα σε βάρος άλλου. 
Εμείς σημειώνουμε από άλλη σκοπιά τα εξής: 
Πρώτον, βαπτίζετε το ειδικό τέλος ανανεώσιμων πηγών ενέργειας σε ειδικό τέλος μείωσης των εκπομπών αερίων ρύπων. Έτσι στρώνετε το έδαφος αλλαγής του υπολογισμού του, προετοιμάζοντας νέες επιβαρύνσεις των λαϊκών και εργατικών νοικοκυριών. Γίνεται αυτόματη αναπροσαρμογή επί του τιμαρίθμου του προηγούμενου έτους, στις τιμές πώλησης ενέργειας από τις λεγόμενες ανανεώσιμες πηγές ενέργειας. 
Συνολικά -για να το ολοκληρώσω- το πνεύμα των άρθρων από το 16 έως το 37 είναι στο να διαμορφώνονται οργανωτικοί, λειτουργικοί, θεσμικοί κανόνες προσαρμογής και οργάνωσης της κερδοσκοπίας στην ενεργειακή αγορά, υπέρ των βασιλιάδων. 
Εμείς σαν ΚΚΕ υποστηρίζουμε να καταργηθεί η ενεργειακή αγορά. Το ΚΚΕ καλεί σε αγώνα για ενιαίο κρατικό φορέα ενέργειας, σε λαϊκή εξουσία, με κατάργηση της κερδοσκοπικής αγοράς ενέργειας, που είναι ο μόνος τρόπος, ώστε να ικανοποιηθούν οι συνδυασμένες λαϊκές ανάγκες για φθηνή και ασφαλή ενέργεια, με πρόσβαση όλων, με αξιοποίηση των εγχώριων πηγών ενέργειας και δραστική μείωση της ενεργειακής εξάρτησης της χώρας μας, με την ταυτόχρονη προστασία των εργασιακών δικαιωμάτων, του περιβάλλοντος, της δημόσιας ασφάλειας και των λαϊκών αναγκών για αναψυχή. 
Για μια σειρά επιμέρους τροπολογίες που έχουν κατατεθεί, θέλουμε να σημειώσουμε τα εξής: 
Πρώτον, εμείς υποστηρίζουμε τις διαπιστώσεις της Ομοσπονδίας Βενζινοπωλών Ελλάδας. Για την απελευθέρωση του λεγόμενου ωραρίου, τι πραγματοποιείται; 
Στη λιανική αγορά των καυσίμων πραγματοποιείται αυτό το ίδιο ανάλογο που πραγματοποιήσατε στη λιανική αγορά του φαρμάκου, δηλαδή διευκόλυνση στη διείσδυση μεγάλων εταιρειών στη λιανική των καυσίμων, εξουθένωση και παρεκτόπιση των ανεξάρτητων ή μικρών εμπόρων στο θέμα αυτό, για να μπουν επώνυμα δίκτυα, ώστε να κυριαρχήσουν παρεκτοπίζοντας τους μικρούς –ας το πούμε έτσι- και ανεξάρτητους πωλητές. Νομοθετείτε για λογαριασμό των οκτώ μεγάλων εταιρειών εμπορίας καυσίμων. 
Για τα ζητήματα της παραχώρησης που αφορούν στο παραλιακό μέτωπο Βάρης-Βούλας-Βουλιαγμένης, εμείς θα ψηφίσουμε «ΠΑΡΩΝ», καθ’ ότι η παραχώρηση στους δήμους του παραλιακού μετώπου δεν δίνει καμμία εγγύηση για δωρεάν και ελεύθερη πρόσβαση του πληθυσμού στην παραλιακή γραμμή και στη θάλασσα. 
Υπάρχουν και δύο εκπρόθεσμες τροπολογίες άλλων συναδέλφων, για τα ζητήματα της λατομικής δραστηριότητας σχιστολιθικών πλακών στην Εύβοια. Εμείς συνηγορούμε με το αίτημα για παράταση που υπάρχει στην τροπολογία. 
Θέτουμε το ζήτημα να ενταχθεί και σε αυτό το νομοσχέδιο το πρόβλημα της αυτοτελούς λειτουργίας του Νοσοκομείου Καρύστου και Κύμης. Οι λόγοι έχουν αναφερθεί πολλές φορές και σε προηγούμενη συζήτηση. Υπήρχε μια κατ’ αρχήν ευνοϊκή προσέγγιση να κατοχυρωθεί, ότι δεν θα εξατμιστεί αυτό το νομαρχιακό νοσοκομείο.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68785"," Ευχαριστούμε τον ειδικό αγορητή του Κομμουνιστικού Κόμματος Ελλάδας, κ. Παπακωνσταντίνου. 
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, οκτώ μαθητές και μαθήτριες και δύο εκπαιδευτικοί συνοδοί τους από το Γυμνάσιο και τις λυκειακές τάξεις Άγρας Λέσβου. 
Η Βουλή σάς καλωσορίζει. 
(Χειροκροτήματα από όλες τις πτέρυγες της Βουλής)
Να πούμε στους μαθητές ότι παρευρίσκεται στην Αίθουσα για τη συζήτηση του παρόντος νομοσχεδίου ο Υπουργός Περιβάλλοντος και Βουλευτής Λέσβου, κ. Νικόλαος Σηφουνάκης. 
Το λόγο έχει η ειδική αγορήτρια του ΣΥΡΙΖΑ, κ. Ηρώ Διώτη.","Î–Î·ÏƒÎ· Î¡Î¿Î´Î¿Ï…Î»Î±",154
"68786"," Ευχαριστώ, κυρία Πρόεδρε. 
Πριν ξεκινήσω, θα θέλαμε από την πλευρά του ΣΥΡΙΖΑ να χαιρετίσουμε τον κόσμο που αυτήν τη στιγμή βρίσκεται έξω από τη Βουλή και διαμαρτύρεται για το ξεπούλημα του Ελληνικού, καθώς επίσης και τον κόσμο που κατέβηκε από την Πεντέλη και είναι στην Πεντέλη, διαμαρτυρόμενοι για την κατάθεση της σκανδαλώδους τροπολογίας για το Πεντελικό. 
Είναι πολύ ελπιδοφόρο οι κοινωνίες και ιδιαίτερα οι τοπικές να διεκδικούν το καλύτερο για τον τόπο τους, γιατί αυτό δείχνει ότι ούτε υπνωτισμένοι είναι ούτε φοβισμένοι και συνεχίζουν να αντιδρούν συλλογικά στα σχέδια που τους ετοιμάζετε και που χειροτερεύουν τη ζωή τους. 
Πριν κάνω κάποια σχόλια, κύριε Υπουργέ, για την τροπολογία που αφορά τις ΑΠΕ αλλά και για το πρόγραμμα «Ήλιος», θα ήθελα να αποκαταστήσω μια αλήθεια σε αυτά που είπε ο κ. Βαρβιτσιώτης πριν για την Πεντέλη. 
Κύριε Υπουργέ, κυρίες και κύριοι συνάδελφοι, το Βατοπέδι ήταν μέγα σκάνδαλο, διότι έγινε συνειδητή ζημιά στη δημόσια περιουσία. Και εδώ λοιπόν στην ιστορία της Πεντέλης θίγεται το δημόσιο συμφέρον σαφώς συνειδητά. Προς επίρρωση αυτών που λέω και για να αντιταχθώ στα επιχειρήματα που έφερε ο κ. Βαρβιτσιώτης, θέλω να πω τα εξής: 
Πρώτον, η Ιερά Μονή Κοιμήσεως Θεοτόκου έχει προσυπογράψει τη σύμβαση που κυρώθηκε με το ν. 1811/1988. Συνεπώς τερματίστηκαν οι διενέξεις μεταξύ Εκκλησίας της Ελλάδας και της Μονής αυτής με το ελληνικό δημόσιο, έπαψε να υφίσταται δικαίωμα κατοχής και το δημόσιο όφειλε –και οφείλει- μέσα από την κείμενη νομοθεσία, να διαχωρίσει σε αυτήν τη Μονή γη διακοσίων μέτρων, γύρω από τη Μονή και πεντακόσια μέτρα ως βοσκότοπο, μέσω μιας επιτροπής, την οποία η Μονή δεν ενεργοποιεί, επειδή δεν στέλνει εκπρόσωπό της για να συμμετάσχει. 
Δεύτερον, τη θέση και την περιοχή Γεροτσακούλι χρόνια τώρα, η Μονή χαλκεύει εικονικά να την παρουσιάζει στο Πεντελικό, ενώ ήταν μια μικρή περιοχή με το ομώνυμο κτήμα, παρά την Αγία Μαρίνα Νέας Μάκρης. Τώρα επιχειρείται και με τη βούλα της Βουλής των Ελλήνων –βλέπω ότι κάνει μια αναδίπλωση ο κ. Βαρβιτσιώτης- να προσδιορίζεται στην Πεντέλη, για να χρησιμοποιείται σε βάρος του δημοσίου όταν και όπου χρειαστεί.
Τρίτον, κυρίες και κύριοι συνάδελφοι, όπως πολλές φορές έχουμε και εμείς επαναλάβει εδώ μέσα, σύμφωνα με το ισχύον Σύνταγμα, το κράτος έχει υποχρέωση να μεριμνά για την αποκατάσταση του φυσικού περιβάλλοντος και ειδικότερα του δασικού περιβάλλοντος, μέσω της υποχρεωτικής κήρυξης των δασικών γαιών ως αναδασωτέων.
Τη μέριμνα αυτή δεν έχει τη δυνατότητα το κράτος να τη μεταθέτει σε τρίτους, μάλιστα έναντι κερδοσκοπικών ανταλλαγμάτων. Επιπλέον σε μεγάλα τμήματα χιλιάδων στρεμμάτων στην περιοχή, που θέλουν οι Βουλευτές να δωρίσουν στην Εκκλησία, δήθεν, για να την αναδασώσει, έχουν γίνει αναδασώσεις. 
Για παράδειγμα, πέντε χιλιάδες στρέμματα στην περιοχή του Κοκκιναρά από τη Διεύθυνση Αναδασώσεων της Αττικής. Επίσης αναδασώθηκαν τεσσεράμισι χιλιάδες στρέμματα, τη διετία 2010-2011, με εργολαβίες στις περιοχές Πουρνάρα, Καραούλι, Καλίσια, Μαυρηνόρα. Και το 2012 από τη Διεύθυνση Αναδασώσεων Αττικής θα αναδασωθούν στις ίδιες περιοχές τέσσερις χιλιάδες στρέμματα. 
Οπότε νομίζω ότι καταλαβαίνουμε όλοι, γιατί αυτή η τροπολογία που κατατέθηκε από τους Βουλευτές -σε συνεννόηση βέβαια, μάθαμε χθες, με το Υπουργείο, άσχετα αν δεν θα τη δεχθείτε- χαρακτηρίζεται ως σκανδαλώδης και απαράδεκτη.
Κύριε Υπουργέ, λόγω χρόνου δεν μπορέσαμε χθες να κάνουμε πολλές επισημάνσεις στα άρθρα για το πρόγραμμα «Ήλιος». Παρ’ όλα αυτά, αν μου επιτρέπει και το Προεδρείο, θα ήθελα να κάνω κάποια σχόλια. Τα είπαμε βέβαια και στην επιτροπή όχι, για να κάνουμε κάποιες διορθώσεις αλλά κυρίως, για να δώσουμε έμφαση σε μερικά ζητήματα. 
Για παράδειγμα, ξεκινάω από το άρθρο 10. Στην παράγραφο 2α, που αναφέρεται σε συνεργασία μεταξύ Ελλάδας και κρατών μελών για την εξαγωγή της ενέργειας που θα παράγεται από το πρόγραμμα «Ήλιος», ρωτήσαμε τον κύριο Υπουργό και στην επιτροπή, τι ακριβώς σημαίνει αυτό, διότι, κατά τη γνώμη μας, δεν υπάρχει καμμία δέσμευση κανενός κράτους μέλους για κάτι τέτοιο. 
Για παράδειγμα, σημειώνουμε ότι η γερμανική νομοθεσία δεν επιτρέπει την αγορά ενέργειας ΑΠΕ από το εξωτερικό. Συνεπώς μέχρι να αλλάξει η γερμανική νομοθεσία και να γίνει συγκεκριμένος αγοραστής, ο Γερμανός διαχειριστής τού συστήματος, που θα υπογράψει τη μακροχρόνια σύμβαση αγοράς, το όλο εγχείρημα είναι στον αέρα ως προς αυτό το σημείο. Φυσικά όμως μπορεί να σπαταληθεί πολύ χρήμα, για να φτιαχτούν οι λεγόμενοι σταθμοί χωρίς αντίκρισμα. 
Επιπλέον στην παράγραφο 2β για τις υποδομές μεταφοράς ηλεκτρικής ενέργειας, όπως είπαμε και στην επί της αρχής, συζήτηση, το σημαντικό είναι, ότι οι όποιες διεθνικές γραμμές υπάρχουν, περιορίζονται στο εσωτερικό ζωνών συνεργασίας μεταξύ συγκεκριμένων χωρών με τις διάφορες ζώνες να επικοινωνούν μεταξύ τους στα σύνορά τους, χωρίς να υπάρχει μια διεθνική γραμμή που να διατρέχει τις διάφορες ζώνες.
 Δηλαδή η μεταφορά ηλεκτρισμού -το έχουμε πει- και σε μεγάλες αποστάσεις προϋποθέτει εγγενώς την ομοιόμορφη παραγωγή από συγκριτικά λίγες και μεγάλες εστίες. Στη χώρα μας δεν συμβαίνει αυτό και το έχουμε εξηγήσει και στην επί της αρχής, συζήτηση. Δεν μπορούμε, δηλαδή να έχουμε ένα δίκτυο μεταφοράς που να δέχεται φορτία από διεσπαρμένη παραγωγή και μεταβαλλόμενη ροή.
Με το άρθρο 11 συστήνεται το «ΠΡΟΓΡΑΜΜΑ ΗΛΙΟΣ Α.Ε.», η εταιρεία και όπως μας είπε ο Υπουργός στη συνεδρίαση της επιτροπής, του την παρήγγειλαν οι συνομιλητές του επενδυτές, για να έχουν κάποιον να συνομιλούν. Αυτή η ανώνυμος εταιρεία, που μαζεύει τα δημόσια ακίνητα και προχωράει το πρόγραμμα «Ήλιος», χρηματοδοτείται από ένα δημόσιο ταμείο, το πολύπαθο Πράσινο Ταμείο, που αντί για πράσινο είναι κατάμαυρο, γιατί καλύπτει μαύρες τρύπες.
Από τη μία, πριν λίγο καιρό αποφασίσατε ότι τα έσοδά του πάνε υπέρ πίστεως ή καλύτερα υπέρ δανειστών και ό,τι απομένει δίδεται ως μετοχικό κεφάλαιο της «ΗΛΙΟΣ Α.Ε.» ύψους ενός εκατομμυρίου ευρώ. Μελλοντικά όλα αυτά που θα γίνουν με δημόσιο χρήμα, μπορούν άνετα να παραδοθούν σε ιδιώτες ή σε ένα στρατηγικό επενδυτή, όπως προβλέπεται και από το νομοσχέδιο. 
Όπως λέει βέβαια και το άρθρο 12, το πρόγραμμα βαπτίζεται δημόσιο συμφέρον και με δημόσιο χρήμα πληρώνονται και οι τυχόν απαλλοτριώσεις, ώστε να είναι όλα πανέτοιμα για το ιδιωτικό κεφάλαιο. 
Αυτό το κεφάλαιο λοιπόν με το άρθρο 13 σαν εταιρεία ή σαν στρατηγικός επενδυτής, όπως είπαμε και πριν και μάλιστα ιδωμένο και από την οπτική της διάστασης των διεθνικών τους συνεργασιών, αναγνωρίζεται στο νομοσχέδιο, καθώς σίγουρα ενδιαφέρεται για τις μαζικές εξαγωγές τεχνολογίας τέτοιων σταθμών παραγωγής ενάντια στην Ελλάδα.
Κυρίες και κύριοι συνάδελφοι, στο πρόγραμμα «Ήλιος» συμπυκνώνεται ο μηχανισμός  συμπαραγωγής κρίσης και μνημονίου, στο πλαίσιο μιας σύγκλισης συμφερόντων, μερίδων του ελληνικού και ευρωπαϊκού κεφαλαίου. Το ίδιο πρόγραμμα –μας το είπε και ο εισηγητής του ΠΑΣΟΚ, όταν άρχισε τη συζήτηση- πέραν από το ότι αρνήθηκε η Ισπανία να το κάνει, ως μη συμφέρον εν μέσω κρίσης, προωθούνταν εδώ και κάποια χρόνια, από κύκλους του ευρωπαϊκού κεφαλαίου με την ονομασία Project Desertec.
Το Desertec αναφερόταν σε μαζική εγκατάσταση σταθμών ηλιακής ενέργειας στη Βόρεια Αφρική, με σκοπό την παραγωγή ενέργειας που θα εξαγόταν στη Γερμανία και αλλού.
Το ενδημικό πρόβλημα λοιπόν της απουσίας γραμμών μεταφοράς, εμπόδιζε την ανάπτυξή του. Στο πλαίσιο της διαδικασίας παραγωγής κρίσης και μνημονίου προέκυψε φυσιολογικά η μεταφορά του προγράμματος στην Ελλάδα και η μετονομασία του σε «Ήλιος».
Σαν υστερόγραφο για όλα αυτά, θα ήθελα να πω αυτό που μας είπε και ο κύριος Υπουργός στην επιτροπή, ότι δηλαδή το πρόγραμμα του 2016-2017, θα τρέχει με εμπορικές τιμές και όχι με τις υψηλές τωρινές τιμές.
Σωστό είναι αυτό, αλλά αυτό το ένα δισεκατομμύριο όφελος το χρόνο, υπέρ χρέους, κύριε Υπουργέ, το έχετε υπολογίσει με τις σημερινές πολύ ανεβασμένες τιμές. Άρα πάλι αυτοαναιρείστε.
Κυρίες και κύριοι συνάδελφοι, όσο μας αντιστοιχεί, απαιτούμε τέτοια σοβαρά ζητήματα να περνούν από τη Βουλή και όχι να προχωρούν με απλή υπουργική απόφαση, όπως προβλέπουν τα συγκεκριμένα άρθρα. Εν όψει εκλογών, έχει αυτή η Κυβέρνηση αναβαθμίσει το πρόγραμμα «Ήλιος», σε πρωτεύον ιδεολόγημα-πρόταση για πίεση. Πηγαίνετε στην επαρχία και τάζετε άπειρες δουλειές λόγω του «Ήλιος». Όλα γίνονται για να πάρετε γη, όπως και με τα βιομηχανικά αιολικά πάρκα. Ως προς την ενέργεια, θέλετε να πάρετε και να παραχωρήσετε σε ιδιώτες λιγνίτη και υδροηλεκτρικά.
Ως προς όλα αυτά, η θέση μας θα είναι σαφής ότι η δημόσια περιουσία και οι φυσικοί πόροι της χώρας δεν είναι για ξεπούλημα. Είναι περιουσία της ελληνικής κοινωνίας και είναι μοχλός ανάπτυξης, άλλης όμως από αυτή που ονειρεύεται ο κ. Παπακωνσταντίνου. Το λέω αυτό, γιατί αυτό που κατάλαβε ο κύριος Υπουργός από την τοποθέτησή μας και μας το είπε στην επιτροπή, είναι ότι η θέση του ΣΥΡΙΖΑ είναι, ότι η χώρα πρέπει να εισάγει πετρέλαιο και φυσικό αέριο, αλλά να μην μπορεί να εξάγει ηλεκτρική ενέργεια. «Αντιλαμβάνομαι», είπε, «πόσο εθνικά υπεύθυνο είναι αυτό».
Τα φούμαρα -και συγγνώμη για την έκφραση- περί εθνικά υπευθύνου δεν τα αγοράζουμε, κύριοι της Κυβέρνησης. Έχει καταλάβει όλος ο κόσμος τι σημαίνει για εσάς η προπαγάνδα περί εθνικά υπεύθυνης θέσης. Σημαίνει, με εθνική υπερηφάνεια «βγάζω τη χώρα στο σφυρί και αυτό το πλασάρω σαν ανάπτυξη».
Φυσικά καταψηφίζουμε και όλα τα άρθρα του νομοσχεδίου.
Πριν κλείσω, θα ήθελα να πω μια κουβέντα μόνο για την τροπολογία για τις ΑΠΕ. Πρόκειται για μια τροπολογία η οποία περιλαμβάνει απαράδεκτες, φωτογραφικές ρυθμίσεις, ώστε να καλυφθούν και να διευκολυνθούν συγκεκριμένες περιπτώσεις επενδυτών, περιλαμβάνει απροκάλυπτες πριμοδοτήσεις, πάλι υπέρ επενδυτών. Θα ήθελα να αναφερθώ συγκεκριμένα στην παράγραφο 11, για να το κάνω πιο σαφές, που περιλαμβάνει αυτήν την τροπολογία.
Σε αυτήν την παράγραφο έχουμε να κάνουμε με την κατάργηση της άδειας επέμβασης και την ενσωμάτωσή της στη διαδικασία της ΑΕΠΟ. Όσοι συνάδελφοι ήταν εδώ, παρόντες στην Αίθουσα, ξέρουν ότι το συζητήσαμε στο ν. 4014/2011, στο άρθρο 13.
Από όλη αυτήν τη διαδικασία λοιπόν που πάει να κάνει το Υπουργείο, συνάγεται ότι η κατάργηση της άδειας επέμβασης έχει συντελεστεί, όπως είπαμε, σύμφωνα με τον παραπάνω νόμο, με το άρθρο 12 και με το ν. 4042/2012, το άρθρο 55.
Έχουν αρχίσει να εφαρμόζουν το μέτρο, παρά το ότι δεν έχει εκδοθεί υπουργική απόφαση που να προβλέπει και να ρυθμίζει τις σχετικές διαδικασίες. Για να μην την «πατήσει» επίσης η Κυβέρνηση, φέρνει αυτήν την τροπολογία που τους κατοχυρώνει, μέχρι να εκδοθεί η υπουργική απόφαση, γι’ αυτό και η ισχύς της συγκεκριμένης παραγράφου της τροπολογίας αρχίζει από τη δημοσίευση του ν. 4014.
Για να μην αφήσει επίσης η Κυβέρνηση κανένα παράθυρο ανοικτό, προσθέτει και την πρόβλεψη ότι αυτά θα ισχύσουν ανεξάρτητα από το ποιο ήταν το θεσμικό πλαίσιο κατά το χρόνο έκδοσης της ΑΕΠΟ. Φυσικά για τις περιπτώσεις που θα διατεθούν σε αυτό το διάστημα, μέχρι δηλαδή να εκδοθεί η υπουργική απόφαση, ό,τι περιλαμβανόταν μέχρι τώρα στην άδεια επέμβασης, θα γίνεται μετά την έκδοσης της άδειας εγκατάστασης, όταν θα έχει ήδη κριθεί το θέμα, οπότε νομίζω ότι γίνεται φανερό τι πάει να κάνει η Κυβέρνηση με αυτές τις τροπολογίες.
Καταψηφίζουμε και τα υπόλοιπα άρθρα, την τροπολογία για τις ΑΠΕ, την τροπολογία για τα πρατήρια και για τα υπόλοιπα θα τοποθετηθούμε στη δευτερολογία.
Ευχαριστώ, κυρία Πρόεδρε και για την ανοχή σας.","ΗΡΩ ΔΙΩΤΗ",133
"68787"," Ευχαριστούμε την ειδική αγορήτρια του ΣΥΡΙΖΑ, την κ. Ηρώ Διώτη.
Το λόγο έχει ο Πρόεδρος της Κοινοβουλευτικής Ομάδας του Λαϊκού Ορθόδοξου Συναγερμού, κ. Γεώργιος Καρατζαφέρης.","Î–Î·ÏƒÎ· Î¡Î¿Î´Î¿Ï…Î»Î±",154
"68788"," Κύριοι Υπουργοί, κυρία και κύριοι συνάδελφοι, το νομοσχέδιο αυτό δείχνει το πόσο αργά δουλεύει η ελληνική πολιτεία. Επιβεβαιώνει, γιατί είμαστε σε αυτήν την άθλια κατάσταση που είμαστε.
Έχουμε ένα κενό χώρο στο Ελληνικό περίπου έντεκα χρόνια και τώρα φέρνουμε ένα νομοσχέδιο-πλαίσιο πώς αυτό θα μπορούσε να αξιοποιηθεί. Έχουν περάσει έντεκα χαμένα χρόνια. «Μάλλιασε» η γλώσσα μου, απευθυνόμενος στον ουσιαστικό ιδιοκτήτη σήμερα, που είναι το Ταμείο Αξιοποίησης, να τους λέω ότι «όπως πάτε έτσι στο διαγωνισμό, δεν θα βρείτε άνθρωπο. Προσδιορίστε το συντελεστή, δηλαδή κάποιος τι θα αγοράσει. Άντε, την αλάνα και μόνο την αλάνα;» Είναι δυνατόν αυτή η αργοπορία, αυτή η καθυστέρηση, αυτή η δυσκολία στο να μπορέσετε να αντιληφθείτε τις ανάγκες που έχει η χώρα;
Εάν σε οποιαδήποτε όμοια πρόκληση η πολιτεία ήταν πιο γοργή, δεν θα είχαμε φτάσει εδώ που ήμασταν σήμερα, γιατί, κύριε Υπουργέ -έχετε διατελέσει και Υπουργός Οικονομικών- ξέρετε ποια είναι η κατάσταση της χώρας. Δεν σας άκουσα όμως ποτέ να πείτε «τις πταίει». 
Ποιος φταίει, επιτέλους; Δηλαδή, έτσι διά μαγείας η χώρα διελύθη; Έτσι διά μαγείας δεν μπορούμε να ζήσουμε χωρίς δανεικά; Έτσι διά μαγείας εκχωρήσαμε μεγάλο μέρος της εθνικής μας κυριαρχίας; Γιατί δεν λέτε ότι αποτύχαμε; Πείτε: «κοροϊδέψαμε τον ελληνικό λαό, μας ενεπιστεύθη ο ελληνικός λαός εμάς τους δύο και αντί να τα καταφέρουμε, φέραμε τα πράγματα εδώ που είναι».
Ακούω αυτά τα ψευτοδιλήμματα «μνημόνιο» ή «όχι μνημόνιο», «πτώχευση» ή «χάος». Ψευτοδιλήμματα είναι. Δεν λέτε, όμως, γιατί φτάσαμε να βάζουμε και αυτά τα ψευτοδιλήμματα μπροστά. 
Έχετε διαμορφώσει μία τέτοια κατάσταση εξαιρετικά αποπνικτική, αποκρουστική, που σήμερα ουδείς ή σχεδόν ουδείς προσέρχεται στις κάλπες «ελευθέρα τη βουλήσει», αλλά λειτουργώντας κάτω από ένα άκρατο θυμικό. Τα αποτελέσματα του θυμικού τα ξέρουμε: Είναι «Να τα ισοπεδώσουμε όλα». Δεν έχουν προοπτική.
Έχουμε φτάσει σε τέτοιο σημείο απελπισίας, έχουμε φτάσει σε τέτοιο σημείο αποδοκιμασίας, σε τέτοια κατάσταση, που δεν πάει παρακάτω, που έχει αρχίσει ένα κομμάτι του ελληνικού λαού, δυστυχώς -με όλα τα γράμματα κεφαλαία- να απευθύνονται σε ναζί. Εκεί ήρθαν τα πράγματα, δυστυχώς!
Σήμερα, έκατσα και ασχολήθηκα λίγο με αυτήν την ιστορία. Έψαξα σε αρχεία και βρήκα δεκαπέντε εξώφυλλα του περιοδικού αυτού του κόμματος. Ένας ελληνικός λαός αρχίζει και βλέπει, στην απελπισία που τον φέρατε, εξώφυλλα με τον Χίτλερ, με τον Γκέμπελς, με τον Ρούντολφ Ες, με αγκυλωτούς σταυρούς και ύμνους για το «Χίτλερ που ζει σήμερα» και τη «σβάστικα που μας οδηγεί...». 
Εκεί φέρατε τα πράγματα, σε αυτήν την εσχάτη προδοσία. Βλέπουμε αυτά τα ακραία πρόσωπα, ανθρώπους που έχουν καταδικαστεί στο παρελθόν από την ελληνική πολιτεία, να αποτελούν για ένα κομμάτι –ευτυχώς μικρό ακόμη- «λιμάνι» στον κατατρεγμένο Έλληνα.
Δεν αισθάνεστε ευθύνες, πέραν όλων των άλλων και γι’ αυτήν την κατάσταση; 
Σας φωνάζαμε εδώ και πολλά χρόνια, πάνω από δέκα χρόνια, ότι υπάρχει πρόβλημα με τους λαθρομετανάστες. Ακούγαμε μονότονα από το «προοδευτικό» ΠΑΣΟΚ και τις άλλες «προοδευτικές» δυνάμεις για τα ανθρώπινα δικαιώματα των λαθρομεταναστών. Ουδείς ασχολήθηκε όμως με τα ανθρώπινα δικαιώματα των Ελλήνων. Ουδείς!
(Χειροκροτήματα από την πτέρυγα του ΛΑΟΣ)
Το έγκλημα γιγαντώθηκε. Αυτήν τη στιγμή οι φυλακές είναι γεμάτες. Αδυνατούμε να κάνουμε νέες φυλακές. Και τι κάνουμε; Φέρνουμε νομοθετήματα για να βγάζουμε έξω εγκληματίες. Για ποιο λόγο; Γιατί δεν χωράνε άλλους. Θα μου πείτε, δεν υπάρχουν Έλληνες εγκληματίες; Σαφώς και υπάρχουν Έλληνες εγκληματίες. Υπάρχει κράτος, έθνος, κοινωνία που δεν έχει κάποιους εγκληματίες; Όμως στα δέκα εκατομμύρια των Ελλήνων, το 30% των φυλακισμένων είναι Έλληνες. Στα δύο εκατομμύρια των μεταναστών είναι το 70%. Κάτι δεν μας λέει αυτό; Δεν μας λέει λοιπόν κάτι, για να ασχοληθούμε, να δούμε το θέμα; Γιατί πρέπει να κάνουμε εισπράκτορες του φόβου τούς Ναζί; 
Η δική μας θέση είναι ξεκάθαρη: η Ελλάδα στους Έλληνες ούτε στους λαθρομετανάστες ούτε στους Ναζί.
(Χειροκροτήματα από την πτέρυγα του Λαϊκού Ορθόδοξου Συναγερμού)
Φθάσαμε σε τέτοιο σημείο, κύριε Υπουργέ, να μην μπορούμε να πάμε στην παρέλαση. Ο ένας εφευρίσκει ταξίδια στην Ιβηρική, ο άλλος λέει ότι θα πάει εκεί. Δεν πάνε στην παρέλαση τα πολιτικά πρόσωπα. Εκεί φθάσαμε, να μην μπορούμε να πάμε στην παρέλαση. Αφού περάσαμε ένα χρονικό διάστημα απαιτήσεως της κατάργησης των παρελάσεων από κάποιους χώρους, τώρα έχουν δημιουργηθεί οι συνθήκες των συγκρούσεων ή της υπεροχής, ποιος θα αμαυρώσει περισσότερο την παρέλαση. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Προέδρου του ΛΑΟΣ)
Θα ήθελα την ανοχή σας, κυρία Πρόεδρε.
Φθάσαμε να δούμε την 28η Οκτωβρίου να γυρίζει μαθητής να μουντζώνει και να λέει ταγματασφαλίτη ένα δημοκρατικό Πρόεδρο σαν τον Κάρολο Παπούλια, που κάνει θυσίες για το έθνος και εμείς μέσα σε όλο αυτό το πλαίσιο να λέμε «το καλό παιδί», να τον επιβραβεύουμε και να τον κάνουμε παράδειγμα, αυτόν που προσέβαλε τον Αρχηγό του κράτους. Για φανταστείτε άλλες εποχές! Και τώρα θα βρείτε μιμητές. Θα δούμε τι θα γίνει στις παρελάσεις. Θα έχουμε τον ανταγωνισμό των ακραίων της Αριστεράς με τους ακραίους ναζί από την άλλη πλευρά και θα πλειοδοτούν για το ποιος θα κάνει τη μεγαλύτερη μαγκιά, όπως έγινε πριν λίγο καιρό στη Ρόδο. 
Έρχομαι στο θέμα της Εκκλησίας για τα φωτοβολταϊκά στην Πεντέλη. Μόνοι σας φέρατε μία τροπολογία. Ο αξιότιμος κ. Βαρβιτσιώτης, ο αξιότιμος κ. Χαραλαμπόπουλος με τη σύμφωνη γνώμη των κομμάτων κατέθεσαν μία τροπολογία. Ωραία! Γιατί δεν το σκεφθήκατε πριν; Γιατί δεν σκεφθήκατε ότι αυτό θα έχει ένα πρώτο πρόβλημα, ένα δεύτερο πρόβλημα, θα σκοντάφτει εκεί κ.λπ.; Γιατί έπρεπε να εμπαίξουμε την Εκκλησία; Για ποιο λόγο; Πείτε μου ένα επιχείρημα, ότι ήμασταν αφελείς ή ότι δεν το είχαμε διαβάσει ή δεν το είχαμε ζυγίσει. Για ποιο λόγο έχουμε κάνει μπαλάκι του πινγκ-πονγκ την Εκκλησία; 
Επ’ ευκαιρία, χάθηκαν οι εβδομάδες του χρόνου; Θα κάνουμε προεκλογική περίοδο τη Μεγάλη Εβδομάδα; Μπορεί κάποιοι να μην πιστεύουν, αλλά η πλειονότητα του ελληνικού λαού πιστεύει στην Ορθοδοξία. Είναι ιερή η Μεγάλη Εβδομάδα. Θα στείλουμε τους πολιτευτές με προσπέκτους, με φυλλάδια με τις μούρες τους ή τις μούρες των πολιτικών Αρχηγών τη Μεγάλη Πέμπτη και Μεγάλη Παρασκευή σε εκκλησίες; 
(Χειροκροτήματα από την πτέρυγα του ΛΑΟΣ)
Η Βουλή θα διαλυθεί την επόμενη μέρα του Πάσχα και όποια ημερομηνία είναι η πιο κοντινή. Άλλαξε κάτι, δηλαδή, από τις 29 Απριλίου στις 6 και στις 13 Μαΐου; Ακολουθούμε την πρεμούρα της Νέας Δημοκρατίας, τα καπρίτσια δηλαδή, επειδή φοβούνται ότι θα γίνει το άλφα ή το βήτα; Έλεος, επιτέλους! Θα πηγαίνουμε με το κερί να κάνουμε προεκλογικές ομιλίες. Σοβαρευτείτε λίγο, επιτέλους! Σηκώστε λίγο το ανάστημά σας! Τη λογική ζητάω. Δεν ζητάω εξτρέμ καταστάσεις. Μεγάλη Εβδομάδα είναι, θέλει να πάει ο άλλος στον Επιτάφιο, να ψάλλει το «Ω, γλυκύ μου έαρ». Τώρα, βέβαια, πόσο μπορεί να είναι γλυκύ, όπως το έχετε κάνει, αυτό είναι μία άλλη ιστορία. 
Κύριε Υπουργέ, θα σας θέσω ένα εξαιρετικά ευαίσθητο θέμα. Ήσασταν Υπουργός Οικονομικών. Επειδή –ξέρετε- εγώ δεν θέλω να αφήνω να πέφτουν πράγματα κάτω, ο αξιότιμος νέος Υπουργός Οικονομικών, ο κ. Σαχινίδης, ο οποίος έχει δουλέψει και μαζί σας, προχθές είπε για τον κ. Ροντούλη ότι είναι συκοφάντης. Και είπε ο κ. Ροντούλης ότι υπάρχει μυστική συμφωνία Ελλάδος-Φινλανδίας. Υπάρχει, έγινε στις 20 Φεβρουαρίου. Θα σας δώσω και όροφο: τέταρτος όροφος. Έχει την υπογραφή του κ. Βενιζέλου και της κ. Γιούτα Ουρπιλάινεν, Υπουργού Οικονομικών.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΓΡΗΓΟΡΙΟΣ ΝΙΩΤΗΣ )
Υπέγραψαν τη σύμβαση αυτή, την οποία εσείς την κρατάτε μυστική, δεν πρέπει να τη μάθει το ελληνικό Κοινοβούλιο, να μάθει δηλαδή ότι η Ελλάδα για άλλη μία φορά ξεγυμνώθηκε στις απαιτήσεις μίας εκ των σκληρών χωρών της Ευρώπης, μίας από τις χώρες που συμμετέχει στην παρακάμαρα της κ. Μέρκελ εις τον πύργο έξω από το Βερολίνο που ανακάλυψα και επιβεβαιώθηκε από την «ΚΑΘΗΜΕΡΙΝΗ» του Σαββάτου! Έχετε συμφωνήσει, λοιπόν, κάποια πράγματα σκληρά! 
Πριν σας πω, όμως, τι έχετε συμφωνήσει, τι έγινε στο Κοινοβούλιο; Στριμώχθηκε η κυβέρνηση της Φινλανδίας και είπε στην αντιπολίτευση «ελάτε εδώ σαράντα λεπτά, αφήστε τα κινητά σας απ’ έξω –μην έχει κανείς κινητό και τη φωτογραφήσει- διαβάστε τη και σε σαράντα λεπτά, πενήντα σελίδες, φύγαμε, τελειώσαμε», για να καλύψουν κάποια πτυχή του νόμου! Έλα, όμως, που ο νόμος στη Φινλανδία λέει «όλες οι συμβάσεις στο διαδίκτυο»! Ο Αρχηγός των «Αληθινών Φινλανδών», ο Τίμο Σόινι, ο οποίος σας θυμίζω ότι πήρε 19,5% και ο οποίος είναι στην ίδια ευρωσκεπτιστική ομάδα με μας στο Ευρωκοινοβούλιο, εκλήθη από εμάς να μας πει την αλήθεια, δηλαδή αν έχει ο κ. Ροντούλης δίκιο ή ο κ. Σαχινίδης και ότι αυτό και αυτό συνέβη στη Βουλή! 
Και μας είπε, λοιπόν, μέρος της συμφωνίας, ότι δηλαδή θα δώσουν οι δικές μας τράπεζες το 40% από τα χρήματα που θα μας δώσει η Φινλανδία. Θα δώσουμε, λοιπόν, ένα δισεκατομμύριο ευρώ σε ομόλογα σε δεσμευμένο λογαριασμό. Και αν δεν πληρώσουμε, θα εξοφληθεί η Φινλανδία σε χρονικό διάστημα από δεκαπέντε, έως τριάντα χρόνια.
Σας ερωτώ, λοιπόν, γιατί δεν μας το είπατε! Γιατί το κρύβετε; Και το κάνατε! Το κρύψατε! Στις 20 Φεβρουαρίου έγινε! Έχει περάσει ένας μήνας! Κοροϊδεύετε το ελληνικό Κοινοβούλιο και διά του ελληνικού Κοινοβουλίου τον ελληνικό λαό! Και σας αποκαλύπτω σήμερα και τη μέρα και την ώρα και πώς υπεγράφη!
(Χειροκροτήματα από την πτέρυγα του ΛΑΟΣ)
Για ποιο λόγο εξαπατάτε τον ελληνικό λαό; Θα πάμε σε εκλογές σε ένα μήνα, εξαπατώντας τον ελληνικό λαό και συσκοτίζοντας την αλήθεια; Για ποιο λόγο; Είμαστε κατώτεροι οι Βουλευτές της Ελλάδας από τους Βουλευτές της Φινλανδίας που είχαν πρόσβαση έστω και για τον περιορισμένο χρόνο των σαράντα λεπτών στη σύμβαση; Εμείς που καλούμεθα να πληρώσουμε! Εκείνοι θα πάρουν!
Νομίζω, λοιπόν, κύριοι Υπουργοί, ότι αυτά είναι δράματα!
Κλείνω καλώντας σας να μου πείτε και για ένα άλλο μεγάλο σκάνδαλο. Το ξέρετε πάρα πολύ καλά, γιατί είστε από την Κοζάνη. Έχουμε στη Μελίτη το πιο σύγχρονο εργοστάσιο και κλείνει –λέει- ή δεν δουλεύει, υπολειτουργεί, γιατί φέρνουμε λιγνίτη με φορτηγά από Βουλγαρία και Τουρκία που κοστίζει 80 ευρώ ο τόνος ενώ έχουμε είναι δεκαέξι και έχουμε ορυχεία τα οποία αυτήν τη στιγμή έχουν 322 εκατομμύρια τόνους διαθέσιμους, ώστε να λειτουργήσει και δεύτερο σαν το εργοστάσιο της Μελίτης.
Γιατί το κάνετε; Έτοιμα τα ορυχεία, έτοιμος ο λιγνίτης, υπολειτουργεί το πιο τέλειο εργοστάσιο, φέρνουμε από το εξωτερικό με τιμή πέντε φορές επάνω! Για ποιο λόγο; Διότι κάποιοι το έχουν βάλει στο μάτι! Έχουν βάλει στο μάτι και το εργοστάσιο και τα ορυχεία! Αυτή ήταν η πολιτική σας ανέκαθεν, αυτή είναι η πολιτική σας και τώρα! Όμως, τα ψωμιά σας τελειώνουν! Η εταιρεία «ΠΑΣΟΚ-Νέα Δημοκρατία» θα αποκαλυφθεί κατά την περίοδο των εκλογών! 
Επαναλαμβάνω για άλλη μία φορά την έκκληση προς τον κ. Σαμαρά και τον κ. Βενιζέλο να έρθουν σε ένα debate –βαρβαριστί-, σε μία τηλεοπτική μονομαχία, να πούμε το τι έγινε τους τρεις μήνες στο Μέγαρο Μαξίμου, τι αποκρύπτουν από τον ελληνικό λαό, ποιες πιέσεις δεχόμαστε και κατά πόσο ήμασταν αυτόνομοι ή αυτόβουλοι ή σε κάθε μας ενέργεια ή απόφαση έπρεπε να παίρνουμε στο τηλέφωνο τον κ. Πολ Τόμσεν! Ντροπή μας!
(Ζωηρά και παρατεταμένα χειροκροτήματα από την πτέρυγα του ΛΑΟΣ)","ΓΕΩΡΓΙΟΣ ΚΑΡΑΤΖΑΦΕΡΗΣ",197
"68789"," Ο Υπουργός κ. Γεώργιος Παπακωνσταντίνου έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68790"," Ευχαριστώ πολύ, κύριε Πρόεδρε.
Θα ήθελα να κάνω μία παρέμβαση και να δώσω μερικές απαντήσεις στα όσα είπε ο Πρόεδρος του Λαϊκού Ορθόδοξου Συναγερμού. 
Κατ’ αρχάς, κύριε Πρόεδρε, θα ξεκινήσω, συμφωνώντας μαζί σας σε ένα πράγμα: αυτό είναι ότι τα ακραία στοιχεία στα οποία αναφερθήκατε στην αρχή της ομιλίας σας, δηλαδή πολιτικές δυνάμεις οι οποίες χρησιμοποιούν σύμβολα ή αναφέρονται σε εποχές, ανθρώπους και συνθήματα που έχουν καταδικαστεί όχι απλώς στη χώρα μας, αλλά προφανώς και παγκοσμίως, δεν έχουν καμμία θέση στο ελληνικό Κοινοβούλιο. 
Θα μου επιτρέψετε, όμως, να σας πω ότι ο λόγος για τον οποίο βλέπει κάποιος την άνοδο κάποιων ακραίων στοιχείων είναι γιατί πολλές φορές πολιτικά κόμματα, που είναι μέσα στη Βουλή, δεν μιλούν καθαρά στον πολίτη και δεν του εξηγούν τα πραγματικά δεδομένα. Τον αφήνουν να πιστεύει ότι υπάρχουν μαγικές λύσεις, τον αφήνουν να πιστεύει ότι υπάρχουν εύκολες συνταγές, αντί να του λένε με παρρησία, χωρίς να αλλάζουν γνώμη, χωρίς τη μία να λένε το ένα και την επόμενη το άλλο, τα πραγματικά διλήμματα που έχει μπροστά του γιατί υπάρχουν διλήμματα και η ελληνική κοινωνία στη συντριπτική της πλειοψηφία έχει πάρει ορισμένες αποφάσεις: την απόφαση να παραμείνει στην Ευρωζώνη, την απόφαση να περάσει μία, δυστυχώς, δύσκολη περίοδο για να μπορέσει να δει την επόμενη ημέρα με μεγαλύτερη αισιοδοξία. Αυτό το πολύ απλό μήνυμα, κύριε Πρόεδρε, είναι χρήσιμο να το επαναλαμβάνουν όλα τα πολιτικά κόμματα, ακόμα κι αν τους κοστίζει πολιτικά. 
Βάλατε μία σειρά από θέματα όπως η λαθρομετανάστευση, στην οποία η πολιτική της Κυβέρνησης είναι απολύτως ξεκάθαρη. Έχει ειπωθεί από τον αρμόδιο Υπουργό κι έχουμε πει επανειλημμένα εμείς ως πολιτικός φορέας ότι άλλο τα δικαιώματα των νομίμων μεταναστών, τα οποία θέλουμε να διαφυλάξουμε και άλλο βεβαίως τα ζητήματα της λαθρομετανάστευσης. Είναι δύο διαφορετικά ζητήματα και το έχουμε πει πάρα πολύ καθαρά αυτό. 
Βάλατε το ζήτημα της τροπολογίας που αφορά τα φωτοβολταϊκά της Εκκλησίας, στο οποίο θα αναφερθώ αργότερα και βεβαίως αναφερθήκατε σε ένα ζήτημα στο οποίο θέλω να κάνω μία σύντομη αναφορά, που είναι το θέμα των εγγυήσεων με τη Φινλανδία.
Βεβαίως, δεν είμαι ο αρμόδιος Υπουργός και ο αρμόδιος Υπουργός είμαι σίγουρος πως αν του απευθύνετε το ερώτημα, θα σας δώσει τις απαντήσεις. Θέλω, όμως, να σας πω κάτι πάρα πολύ καθαρά, ότι σε καμμία περίπτωση, σε οποιαδήποτε συμφωνία έγινε μεταξύ της χώρας μας και άλλων χωρών, συμπεριλαμβανομένης και της συμφωνίας με τη Φινλανδία, υπάρχει ούτε στο ελάχιστο οτιδήποτε που δεν συνάδει με το δημόσιο συμφέρον της χώρας. Απόλυτα καθαρά και ξάστερα πράγματα, κύριε Πρόεδρε. Και νομίζω ότι δεν είναι σωστό το να υπαινίσσεστε και να λέτε εδώ ότι υπάρχει οτιδήποτε τέτοιο. Υπήρχε ένα ζήτημα που αφορούσε το φινλανδικό Κοινοβούλιο και είχε τεθεί στο πλαίσιο του Eurogroup και πάρθηκε μία απόφαση, η οποία βοήθησε τη χώρα μας να μπορέσει να ξεπεράσει το συγκεκριμένο πρόβλημα και να μπορέσει να υπάρξει το πακέτο, η συμφωνία όλων των χωρών της Ευρωζώνης. Όμως ποτέ, κατά κανέναν τρόπο δεν κάναμε τίποτα το οποίο να μη διαφυλάσσει το δημόσιο συμφέρον, τα κυριαρχικά μας δικαιώματα και βεβαίως τη δημόσια περιουσία της χώρας. 
Κλείνω με το θέμα της Μελίτης, γιατί βάλατε κι άλλο ένα ζήτημα, το οποίο έχει να κάνει με τις πολιτικές του Υπουργείου Περιβάλλοντος Ενέργειας και Κλιματικής Αλλαγής. Θέλω να σας πω ότι εδώ υπάρχει μία καθυστέρηση χρόνων στη λειτουργία ορυχείων και στην ολοκλήρωση διαγωνισμών που θα μπορούσαν να προσφέρουν εγχώριο λιγνίτη, εξ ου και ορισμένες φορές έχει καταστεί ανάγκη να υπάρξουν εισαγωγές. Αυτό είναι άλλο από το να καταλογίζετε στη Δημόσια Επιχείρηση Ηλεκτρισμού ότι προωθεί και προσπαθεί να μεγιστοποιήσει τις εισαγωγές, όταν υπάρχει εγχώριο καύσιμο. Είναι προφανές ότι προσπαθεί να χρησιμοποιήσει την εγχώρια πρώτη ύλη και είναι προφανές ότι με την ολοκλήρωση των σχετικών διαγωνισμών για τα ορυχεία της περιοχής, θα μπορέσουμε να μεγιστοποιήσουμε ακόμα περισσότερο αυτήν την εγχώρια ύλη. Σας διαβεβαιώνω –γιατί, όπως γνωρίζετε, κατάγομαι από την περιοχή της δυτικής Μακεδονίας- ότι κανένας δεν έχει καμμία απολύτως διάθεση να φεύγει χρήμα από την Ελλάδα και να πηγαίνει στο εξωτερικό για να εισάγουμε λιγνίτη.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68791"," Κύριε Πρόεδρε, μπορώ να έχω το λόγο;","ΓΕΩΡΓΙΟΣ ΚΑΡΑΤΖΑΦΕΡΗΣ",197
"68792"," Το λόγο έχει ο κ. Καρατζαφέρης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68793"," Κύριε Υπουργέ, έχω την αίσθηση ότι εμμέσως πλην σαφώς ανακαλέσατε τη φράση «συκοφάντης» του Υπουργείου Οικονομικών προς το Βουλευτή του Λαϊκού Ορθόδοξου Συναγερμού. Κάντε το και ευθέως. Ήμασταν συκοφάντες χθες γι’ αυτά τα οποία λέγαμε. Και ως παλιός ρεπόρτερ έψαξα και βρήκα τα στοιχεία. 
Δεχθήκατε, λοιπόν, ότι έχει υπογραφεί μια σύμβαση που είναι προς το καλό του ελληνικού λαού. Δεν λέμε «ναι» ή «όχι». Φέρτε, όμως, στη Βουλή αυτήν τη σύμβαση να τη δούμε και να περάσει από το «διυλιστήριο» της Βουλής. Γιατί την έχετε κρυφή και μας κοροϊδεύετε ότι δεν υπάρχει αυτή η σύμβαση; Διότι αυτή η σύμβαση είναι εξαιρετικά υποτιμητική και μειωτική για την Ελλάδα! Εξαιρετικά! Αυτή είναι η πραγματικότητα. 
(Χειροκροτήματα από την πτέρυγα του ΛΑΟΣ)
 Φέρτε, λοιπόν, τη σύμβαση για να τη μελετήσουμε. Φέρτε την εδώ για να πούμε τα υπέρ και τα κατά. Όμως, δεν λειτουργείτε πλέον ως ελεύθερη Κυβέρνηση ελεύθερης χώρας. Λειτουργείτε ως ενεργούμενα του κ. Ράιχενμπαχ και όλων εκείνων που αποτελούν τα «αφεντικά» του κ. Ράιχενμπαχ. Αυτός είναι ο ουσιαστικός Πρωθυπουργός της χώρας. Κοροϊδευόμαστε; Πείτε την αλήθεια. 
Αυτές τις ημέρες έχουμε την εθνική επέτειο. Κάποιοι παππούδες μας σκοτώθηκαν για τη λευτεριά. Εάν ήξεραν ότι ύστερα από εκατόν ενενήντα χρόνια η χώρα θα σκλαβωνόταν ξανά, δεν είμαι σίγουρος ότι θα πολεμούσαν τότε. 
Και ας αναρωτηθεί ο οποιοσδήποτε το εξής: Εάν στη θέση των πολιτικών Αρχηγών που υπέγραψαν ήταν ο Κολοκοτρώνης και ο Καραϊσκάκης, θα υπέγραφαν ποτέ αυτήν την ταπεινωτική δήλωση προς την κ. Λαγκάρντ ότι όσα χρόνια ζούμε δεν θα πάμε κόντρα στο μνημόνιο; Αυτό έχει υπογραφεί. Ποιος το αντέχει; Ποιος λέει «ναι», «μπράβο», «εύγε», «συγχαρητήρια»; Υπάρχει κανείς στην Ελλάδα που να το λέει αυτό; Όσο πολιτευόμαστε, δεν θα πάμε σε πολιτική που δεν είναι μέσα στο μνημόνιο, που δεν πάει κόντρα στο μνημόνιο. Ντροπή! Τι άλλο θα δούμε; Τι άλλο θα δούμε και θα ζήσουμε; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Προέδρου του Λαϊκού Ορθόδοξου Συναγερμού)
Πολύ φοβούμαι, κύριε Υπουργέ, ότι ματαιοπονείτε προσπαθώντας να ρίξετε στάχτη στα μάτια του κόσμου. Ο κόσμος έχει ανοίξει τα μάτια του. Έφυγε η τσίμπλα, έφυγε το κερί από το αυτί. Και θα ακούσετε πολλά και θα δείτε πολλά το βράδυ που θα ανοίξουν οι κάλπες. 
(Χειροκροτήματα από την πτέρυγα του ΛΑΟΣ)","ΓΕΩΡΓΙΟΣ ΚΑΡΑΤΖΑΦΕΡΗΣ",197
"68794","  Το λόγο έχει ο κύριος Υπουργός.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68795"," Δεν ήθελα, κύριε Πρόεδρε, να συνεχίσω αυτόν το διάλογο, αλλά θα το κάνω μόνο για τριάντα δευτερόλεπτα. 
Θα υποθέσω ότι την περίοδο που στηρίζατε με την ψήφο σας τη συγκεκριμένη Κυβέρνηση πιστεύατε άλλα, διότι η πολιτική της Κυβέρνησης, κύριε Πρόεδρε, δεν άλλαξε. Η Κυβέρνηση, την οποία στηρίξατε με την ψήφο σας στις προγραμματικές δηλώσεις, είχε την ίδια πολιτική με αυτήν που έχει σήμερα. Υποθέτω πως η δική σας αλλαγή στάσης έχει να κάνει με άλλα πράγματα. Έχει να κάνει με το γεγονός ότι έχουμε μπροστά μας εκλογές. 
Εγώ θα πρότεινα να περάσουν οι όσες εβδομάδες υπολείπονται και να κρατήσουμε τη συζήτηση γύρω από τα νομοσχέδια που έχουμε και να μη μετατρέψουμε την Βουλή των Ελλήνων σε πεδίο προεκλογικής αντιπαράθεσης, όπως προσπαθείτε να κάνετε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68796"," Κύριε Πρόεδρε, θα ήθελα το λόγο.","ΓΕΩΡΓΙΟΣ ΚΑΡΑΤΖΑΦΕΡΗΣ",197
"68797"," Κύριε Πρόεδρε, θα πρέπει να κλείσουμε αμέσως.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68798"," Για ένα λεπτό, κύριε Πρόεδρε.","ΓΕΩΡΓΙΟΣ ΚΑΡΑΤΖΑΦΕΡΗΣ",197
"68799","  Ορίστε, έχετε το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68800"," Κύριε Υπουργέ, στις προγραμματικές δηλώσεις τότε είχαμε απώλεια εθνικής κυριαρχίας; Ψηφίσαμε την απώλεια της εθνικής κυριαρχίας; Ψηφίσαμε να ρωτάμε τον κ. Πολ Τόμσεν; Οι πέντε ισχυρότεροι πολιτικοί άνδρες της χώρας, οι τρεις Αρχηγοί, ο Πρωθυπουργός και ο Αντιπρόεδρος, να συμφωνούμε στη μη μείωση των επικουρικών συντάξεων και να πει ο κ. Βενιζέλος -ο Αρχηγός σας σήμερα- «να ρωτήσουμε τον κ. Τόμσεν, αν δέχεται»; Αυτό ήταν οι προγραμματικές δηλώσεις; Αυτό ψηφίσαμε εδώ; Ψηφίσαμε μείωση μισθών και συντάξεων; 
Είδα, έμαθα, τρόμαξα και αντιστάθηκα, κύριε Υπουργέ. Αυτό να το θυμάστε! 
(Χειροκροτήματα από την πτέρυγα του ΛΑΟΣ)","ΓΕΩΡΓΙΟΣ ΚΑΡΑΤΖΑΦΕΡΗΣ",197
"68801"," Το λόγο έχει ο Κοινοβουλευτικός Εκπρόσωπος του ΠΑΣΟΚ κ. Χρήστος Πρωτόπαπας.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68802"," Κύριε Πρόεδρε, θα κάνω και την ομιλία μου τώρα για να μην ανεβαίνω δύο φορές στο Βήμα.","ΧΡΗΣΤΟΣ ΠΡΩΤΟΠΑΠΑΣ",436
"68803","  Βεβαίως, κύριε Πρωτόπαπα. 
Ορίστε, έχετε το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68804"," Πριν προχωρήσω στις αναφορές γύρω από το νομοσχέδιο, θα μου επιτρέψει ο αξιότιμος Πρόεδρος του Λαϊκού Ορθόδοξου Συναγερμού να κάνω και ένα σχολιασμό. 
Ακούστε να δείτε. Καθαρές κουβέντες. Δυο χρόνια τώρα έχουμε πάρει τεράστιες ευθύνες για να μπορέσει αυτή η χώρα να ορθοποδήσει. Ο κ. Καρατζαφέρης ψήφισε το πρώτο μνημόνιο και, μάλιστα, πρότεινε και ο ίδιος και εδέχθη να μπει στην Κυβέρνηση του Λουκά Παπαδήμου των τριών κομμάτων.
Κατανοώ απόλυτα τους λόγους που τον ανάγκασαν να αλλάξει τη στάση του. Είναι λόγοι δημοσκοπικοί, δηλαδή είναι η δημοσκοπική πίεση την οποία δέχεται προφανώς και εν όψει των ερχόμενων εκλογών. Αυτό, όμως, δεν του δίνει και τη δυνατότητα να προσπαθεί κάθε φορά να εφεύρει κυριολεκτικά λόγους, προκειμένου «να τεκμηριώσει» τη διαφωνία του, διότι κανέναν δεν πείθει. Τα υπόλοιπα θέματα που αφορούν την Κυβέρνηση τα έχει κλείσει ο παριστάμενος Υπουργός και ο κ. Σαχινίδης.
Θέλω, όμως, να ξεκαθαρίσω κάτι. Μιλούν πολλοί για πίεση την οποία δέχεται ο κόσμος. Είναι σαφές ότι οι πολίτες δέχονται πίεση και θα έλεγα τεράστια πίεση και είναι σαφές ότι τα μέτρα τα οποία αναγκαστήκαμε να πάρουμε, προκειμένου να μη χρεοκοπήσει η χώρα και να μπορεί να ελπίζει, όπως ελπίζει σήμερα, έχουν οδηγήσει σε μία βίαιη αλλαγή του τρόπου ζωής των Ελλήνων. 
Είναι διαφορετικό, όμως, αυτό και διαφορετικό να τροφοδοτούμε και να μετατρέπουμε ένα μέρος αυτής της πίεσης, της διαμαρτυρίας, της αγανάκτησης που έχει φυσιολογικά ο Έλληνας πολίτης σε άγονες συγκρούσεις μέσα από μία πραγματικά αδιέξοδη και επικίνδυνη, λαϊκίστικη ρητορεία. Διότι ορισμένες δυνάμεις σήμερα, είτε από αριστερά είτε από δεξιά είτε επίσημα είτε ανεπίσημα εντός του Κοινοβουλίου, ουσιαστικά χρησιμοποιούν αυτή την αδιέξοδη, λαϊκίστικη ρητορεία προκειμένου να αποκομίσουν μικροκομματικά οφέλη, χωρίς να σκέφτονται ότι οδηγούν σε όξυνση και διχασμό και άγονες συγκρούσεις, που σε τελική ανάλυση δεν πρόκειται να ωφελήσουν ούτε την ελληνική δημοκρατία αλλά ούτε και τους ίδιους.
Να ξεκαθαρίσουμε ότι η Ελλάδα δεν προσφέρεται για τάγματα εφόδου, γιατί θυμούνται πολύ καλά κάποιοι ότι όταν καλλιεργήθηκε αυτού του είδους η ρητορική, κερδισμένες βγήκαν μόνο οι φασιστικές αντιλήψεις στη μεταπολεμική Γερμανία, στη Δημοκρατία της Βαϊμάρης. Και ξέρουν πολύ καλά ότι αυτή η βίαιη σύγκρουση, την οποία ορισμένοι επαγγέλλονται ή καλύπτουν εμμέσως, είτε από αριστερά είτε από δεξιά –η οποία πιθανόν να εκδηλωθεί και την Κυριακή στις παρελάσεις- το μόνο το οποίο θα αποδώσει είναι στο να εντείνει αυτές τις διχαστικές και συγκρουσιακές λογικές μες στον κόσμο, να διχάσει την κοινωνία σε μία εποχή στην οποία πρέπει να μείνει ενωμένη με τα προβλήματα της και να κάνει ψύχραιμα και νηφάλια τις επιλογές της εν όψει των ερχόμενων εκλογών.
Στην Ελλάδα δεν υπάρχει περιθώριο για τάγματα εφόδου, αυτό πρέπει να το καταλάβουν όλοι, γιατί ο ελληνικός λαός και γνώση και μνήμη έχει και έχει και την ωριμότητα και την ευθύνη να κάνει τις δικές του επιλογές. Αυτό ας το σημειώσουμε όλοι.
Έρχομαι τώρα στο υπό συζήτηση νομοσχέδιο. Δύο θέματα θέλω ουσιαστικά να θίξω, κύριε Υπουργέ. Το πρώτο αφορά το θέμα της Εκκλησίας. Θέλω να τονίσω ότι πράγματι δεν είναι ώριμη αυτή η συζήτηση, για να υπάρξει μία τελική κατάληξη. Είδαμε όλοι τις απόψεις τις οποίες εξέφρασε ο Μακαριότατος Αρχιεπίσκοπος και με ιδιαίτερη προσοχή και σεβασμό τις συζητούμε. Είδαμε όμως, και τις απόψεις τις οποίες εξέφρασαν οι τοπικές κοινωνίες, όπως αυτές εκφράζονται με τις αυτοδιοικητικές κινήσεις, τους δήμους της όλης περιοχής του Πεντελικού.
Δεν νομίζω ότι έχουμε σήμερα τη δυνατότητα να καταλήξουμε. Δεν θεωρούμε ότι έχουμε σήμερα τη δυνατότητα να πάρουμε μία τελική απόφαση. Το θέμα πρέπει να συζητηθεί μέσα στις επιτροπές της Βουλής, να ακούσουμε και τους φορείς, να ακούσουμε και την Εκκλησία, να συζητήσουμε περαιτέρω, να έχουμε τη δυνατότητα να σχηματίσουμε μία ολοκληρωμένη άποψη.
Με αυτήν την έννοια, πραγματικά θα συμφωνήσω με αυτό που ειπώθηκε από τον εισηγητή μας αλλά και από την πλευρά της Νέας Δημοκρατίας ότι χρειάζεται περαιτέρω συζήτηση, περαιτέρω διερεύνηση: να πάμε θεσμικά, μέσα από θεσμικές διαδικασίες. Μέσα στην επιτροπή θα έχουμε τη δυνατότητα να κάνουμε μία συνολική κουβέντα, να εκτεθούν όλες οι απόψεις, διότι σεβόμαστε όλες τις απόψεις. Πραγματικά πρέπει να προβληματιστούμε, χωρίς να επιδιώκουμε να πάρουμε μία τελική απόφαση με τη μορφή ξαφνικά μιας τροπολογίας.
Επομένως, καλό θα είναι νομίζω χωρίς να καταλήξουμε σήμερα να δώσουμε το χρόνο τον οποίο χρειάζεται, προκειμένου να ξανασυζητηθεί από την αρχή το όλο θέμα που συνδέεται με το Πεντελικό. Να μην καταλήξουμε σήμερα, να μην πάρουμε απόφαση σήμερα. Αυτή είναι η άποψη που νομίζω ότι μπορεί να δώσει τη δυνατότητα να συμφωνήσουμε, χωρίς να το αποκλείσουμε. Να κρατήσουμε ανοιχτό το διάλογο και να κουβεντιάσουμε με όλους τους ενδιαφερόμενους φορείς.
Έρχομαι στο θέμα που αφορά τη Γλυφάδα. Ο Δήμος Γλυφάδας είναι μεγάλος, το ανέφερε πριν και ο κ. Χαραλαμπόπουλος. Και νομίζω και άλλοι συνάδελφοι εδώ –βλέπω τον κ. Γείτονα και άλλους- θα συμφωνήσουν με αυτήν την κατεύθυνση. 
Δεν μπορεί ένας δήμος εκατό χιλιάδων ανθρώπων να μην έχει νεκροταφείο. Δεν μπορεί να γίνονται σκηνές, οι οποίες δεν τιμούν την κοινωνία μας και προσβάλλουν τους νεκρούς, τις οικογένειές τους, τους φίλους και συγγενείς. Ουσιαστικά οδηγούμαστε σε τραγικές καταστάσεις στη Γλυφάδα. Δεν θέλω να τις περιγράψω από του Βήματος της Βουλής. Πραγματικά αυτή η κουβέντα δεν μπορεί να οδηγήσει πουθενά. 
Είχε την ευκαιρία ο Δήμαρχος κ. Κόκκορης -που έκανε ένα πολύ μεγάλο αγώνα μαζί με τη δημοτική αρχή γύρω από αυτήν την υπόθεση- να μας εκθέσει διά μακρών –και κύριε Υπουργέ, έχετε συζητήσει μαζί του- τα απαράδεκτα φαινόμενα που δημιουργούνται.
Η δημοτική αρχή, η τοπική κοινωνία σε συνεννόηση με την Εκκλησία έχουν κάνει μία προσπάθεια να βρεθεί μία λύση. Νομίζω ότι πρέπει να πάρουμε μία απόφαση σήμερα και να δώσουμε λύση σε ένα θέμα. Έκανε μία προσπάθεια το Υπουργείο να βρει μία λύση με την επέκταση του νεκροταφείου της Αργυρούπολης. Δεν περπατάει αυτή η λύση. Εδώ που τα λέμε έχει προβλήματα και ο Δήμος Αργυρούπολης. Έχει πρόβλημα ο Άλιμος. Έχει τεράστιο πρόβλημα και η Γλυφάδα. Με ημίμετρα δεν αντιμετωπίζεται το θέμα. Πρέπει να παρθεί μία γενναία απόφαση. 
Έχουν καταθέσει τροπολογία πολλοί Βουλευτές από πολλά κόμματα –νομίζω είναι Βουλευτές του ΠΑΣΟΚ, είναι Βουλευτές του ΛΑΟΣ, είναι Ανεξάρτητοι Βουλευτές- με την οποία ζητούν να υπάρξει συγκεκριμένη λύση με την πρόταση που έχει κάνει ο Δήμος Γλυφάδας. Μάλιστα ο Δήμαρχος Γλυφάδας έχει υποβάλει συγκεκριμένη μελέτη με την οποία φαίνεται ότι δεν δημιουργούνται προβλήματα. 
Λέμε ότι είναι στη ζώνη του Υμηττού. Με συγχωρείτε, όλα τα νεκροταφεία σε αυτήν τη ζώνη είναι. Είμαστε Βουλευτές της Β’ Αθηνών και γνωρίζουμε πολύ καλά τι συμβαίνει. Όλα τα νεκροταφεία του πάνω μετώπου –όχι των άλλων προαστίων- είναι σε αυτήν τη ζώνη. Και, εν τέλει, νεκροταφείο θα γίνει, δεν θα γίνει καμμία εκμετάλλευση, η οποία να δημιουργεί προβλήματα. 
Νομίζω ότι έχουμε τη δυνατότητα με βάση τις προτάσεις του δήμου, να δώσουμε μία λύση. Πρέπει να δοθεί μία λύση. Δεν μπορούμε να συνεχίσουμε έτσι. Είναι ντροπή για την κοινωνία μας αυτή η κατάσταση. Και νομίζω ότι ο κύριος Υπουργός, που γνωρίζει πολύ καλά το θέμα, σήμερα μπορεί να δώσει την αποφασιστική λύση που χρειάζεται. 
Σας ευχαριστώ πολύ. 
(Χειροκροτήματα από την πτέρυγα του ΠΑΣΟΚ)","ΧΡΗΣΤΟΣ ΠΡΩΤΟΠΑΠΑΣ",436
"68805"," Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Σπυρίδων Χαλβατζής.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68806"," Κύριε Πρόεδρε, ακούστηκαν ξενοφοβικές φωνές, ρατσιστικές και εκδηλώθηκε εχθρότητα απέναντι στους ξένους. Αυτές δεν είναι ιδιότητες των Ελλήνων εργαζομένων. Η ξενοφοβία και ο ρατσισμός δεν είναι σύμφυτες με τον ελληνικό λαό.
Οι Έλληνες είναι λαός ταξιδευτής, είναι λαός ξενιτεμένος. Έχουν φάει αυτό που λέμε με απλά λόγια «το πικρό ψωμί της ξενιτιάς» και έχουν πληρώσει πολλά σε αυτήν την ξενιτιά, κύριε Καρατζαφέρη. 
Στη μεγάλη πλειοψηφία των εργαζομένων οικογενειών στη χώρα μας υπήρξε τουλάχιστον ένα μέλος που ξενιτεύτηκε είτε στην Αμερική είτε στην Αυστραλία είτε στον Καναδά είτε στο Βέλγιο, στη Γερμανία και στη Σκανδιναβία. Δεν είναι μόνο στα τέλη του 1880 που καταγράφονται οι πρώτοι Έλληνες μετανάστες. Υπήρχαν μεγάλα μεταναστευτικά κύματα στις αρχές του 1900. Έπαιρναν ένα σακί παξιμάδια και ένα ντορβά ελιές και ταξίδευαν μήνες και μήνες για να φθάσουν στην τότε γη της επαγγελίας. Πολλοί δεν έφθαναν ποτέ. Και τη δεκαετία του ’50, τη δεκαετία του ’60 τα τρένα έφευγαν είτε για τη Γερμανία είτε για το Βέλγιο είτε για τη Σκανδιναβία.
Κι έφευγε κόσμος φτωχός, εργάτες, αγρότες. Και τότε, ο τότε Πρωθυπουργός, ο Κωνσταντίνος Καραμανλής, χαρακτήρισε τη μετανάστευση ευλογία. Και όλοι ξέρουν πώς έζησαν εκείνοι οι πρώτοι μετανάστες, ποιες βαριές δουλειές, ποιες ανθυγιεινές δουλειές έκαναν και πόσο ήταν κυνηγημένοι και περιφρονημένοι και στην Αμερική και αλλού.
Και, βέβαια, δέχθηκαν τη σκληρή εκμετάλλευση από τους καπιταλιστές αυτών των χωρών. 
Αυτή είναι η πραγματικότητα. Κι έμειναν εκεί και μάτωσαν. Και τώρα έχουμε δεύτερες, τρίτες, τέταρτες και πέμπτες γενιές μεταναστών στην Αμερική, στον Καναδά.
Σήμερα, όμως, τα μεταναστευτικά προβλήματα έχουν κι άλλες πτυχές. Δεν είναι μόνο η φτώχεια, η εξαθλίωση λαών και χωρών. Είναι οι ίδιες οι ιμπεριαλιστικές επεμβάσεις των Αμερικάνων, του ΝΑΤΟ, της Ευρωπαϊκής Ένωσης, είτε στο Ιράκ είτε στο Αφγανιστάν είτε στη Σομαλία είτε στη Βόρειο Αφρική, σε όλο τον κόσμο, που αντικειμενικά στέλνουν μεγάλα κύματα μεταναστευτικά. Και φεύγουν οι άνθρωποι είτε για να γλιτώσουν τις μπόμπες και το λεπίδι των δικτατόρων είτε για να χορτάσουν ψωμί.
 Υπάρχουν, λοιπόν, πολλοί μετανάστες και πρόσφυγες από εμπόλεμες περιοχές. Και οι πρόσφυγες προστατεύονται –είτε το θέλετε είτε όχι- από συνθήκες και αποφάσεις του Οργανισμού Ηνωμένων Εθνών. Και οι περισσότεροι, η συντριπτικά μεγάλη πλειοψηφία αυτών που έρχονται εδώ, θέλουν να χρησιμοποιήσουν την Ελλάδα ως ενδιάμεσο σταθμό για να φύγουν και να πάνε σε διάφορες χώρες της Ευρωπαϊκής Ένωσης. 
Το «Δουβλίνο ΙΙ» τους εμποδίζει. Ακυρώστε το. Δεν υπάρχει άλλος τρόπος. Δεν υπάρχει άλλος δρόμος. 
Κι εδώ στην Ελλάδα το κεφάλαιο εκμεταλλεύεται σκληρά τους μετανάστες, περισσότερο από τους Έλληνες. Τους εκμεταλλεύονται και όλοι εκείνοι που τους αξιοποιούν στα σπίτια τους, να φροντίζουν τα παιδιά τους, να ξεσκατίζουν τους γέρους τους. Τότε είναι καλοί! Μετά τους βάζουμε στο στόχο.
Σήμερα έχει ένα σχόλιο ο «ΡΙΖΟΣΠΑΣΤΗΣ» για κάποιους στις Ηνωμένες Πολιτείες, αν θυμάμαι καλά, στο Λος Άντζελες. Ένας μετανάστης πήγαινε γλυκά και αναψυκτικά στο σπίτι κάποιου γιατί γιόρταζε. Κι έβγαλε το πιστόλι και τον σκότωσε η ομάδα περιπολίας που ήταν σε εκείνη την πόλη. Και ο δικαστής δεν μπορεί, λέει, να τους δικάσει, γιατί έτσι είναι οι νόμοι.
Αυτά ακούστηκαν κι εδώ προχθές, να πάρουμε από ένα όπλο και να πυροβολούμε όλοι. Και θα υπάρχουν πολλά θύματα. 
Ανοίξτε τις πόρτες να φύγουν. Καταργήστε το «Δουβλίνο ΙΙ», γιατί όσο συνεχίζονται οι ιμπεριαλιστικές επεμβάσεις, όσο προετοιμάζονται οι Αμερικάνοι και οι Ισραηλινοί να επιτεθούν στο Ιράν, τόσο τα μεταναστευτικά κύματα δεν θα σταματήσουν. Αυτή είναι η πραγματικότητα.
Κύριε Πρόεδρε, ο εισηγητής μας τοποθετήθηκε αναλυτικά στις τροπολογίες, τις ερμηνείες, τις παρερμηνείες, στα εμπρόθεσμα και στα εκπρόθεσμα. Εμείς είμαστε αντίθετοι με αυτήν την κατάσταση, με αυτή την προοπτική που χαράζεται για το Ελληνικό. Το αν χάθηκαν έντεκα χρόνια, δέκα χρόνια, επτά χρόνια, όπως είπε κάποιος, είναι γιατί όλοι περίμεναν να διαμορφωθούν οι ιδανικές συνθήκες. Και σήμερα, με τη βαθιά καπιταλιστική κρίση, βρήκαν ευκαιρία οι μεν να αγοράσουν κι εσείς να τα πουλήσετε μπιρ παρά. Αυτή είναι η πραγματικότητα. Και δίνετε το καλύτερο φιλέτο της περιοχής, ενώ παλιότερα υπήρχαν άλλοι σχεδιασμοί, υπήρχαν αντιστάσεις, υπήρχαν αγώνες.
Βεβαίως, όπως είπε ο εισηγητής μας, η αναδάσωση του Πεντελικού είναι υποχρέωση του κράτους. Οι διαθέσεις μεγάλων κατασκευαστικών ομίλων για το Πεντελικό δεν είναι αθώες. Εμείς δεν κάνουμε δίκην προθέσεων γι’ αυτά που λέει η Ιερά Σύνοδος, ο Αρχιεπίσκοπος. Ωστόσο υπάρχει το προηγούμενο. Υπάρχει εκείνη η ανακοίνωση-διαφήμιση για αξιοποίηση-εκμετάλλευση τρεισήμισι χιλιάδων στρεμμάτων στο Πεντελικό για κατασκευή πολυτελών επαύλεων, για ανθρώπους όχι μόνο υψηλής οικονομικής δυνατότητας αλλά και υψηλής νοημοσύνης. Οι καπιταλιστές έχουν και υψηλή νοημοσύνη για να εκμεταλλεύονται! 
Υπάρχουν προθέσεις σήμερα να βάλουν πόδι στο βουνό, να εκμεταλλευτούν βάναυσα και να καταστρέψουν το Πεντελικό, είτε με την κατασκευή φωτοβολταϊκών πάρκων είτε με την προοπτική –άμα βάλουν πόδι εκεί- κατασκευής επαύλεων και άλλες οικιστικές δραστηριότητες.
Τέλος, ως προς αυτό που είπε ο Κοινοβουλευτικός Εκπρόσωπος του ΠΑΣΟΚ έχω να πω ότι δεν πρέπει να μείνει ανοικτό το θέμα. Δεν πρέπει να μείνει ανοικτό, να ωριμάσουν καλύτερα οι συνθήκες, να βαθύνει περισσότερο η κρίση και να πούμε: «Αμάν, ρε παιδιά, έχουμε ανάγκη, πρέπει να τα δώσουμε όλα». Όχι, δεν πρέπει να γίνουν αντικείμενο εκμετάλλευσης αυτές οι περιοχές.
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"68807"," Ευχαριστούμε, κύριε Χαλβατζή.
Η Διαρκής Επιτροπή Οικονομικών Υποθέσεων καταθέτει την έκθεσή της στο σχέδιο νόμου του Υπουργείου Οικονομικών: «Κύρωση της Απόφασης του Ευρωπαϊκού Συμβουλίου που τροποποιεί το άρθρο 136 της ΣΛΕΕ, της Συνθήκης για τη θέσπιση του Ευρωπαϊκού Μηχανισμού Σταθερότητας και της Συνθήκης για τη σταθερότητα, το συντονισμό και τη διακυβέρνηση στην Οικονομική και Νομισματική Ένωση».
Το λόγο έχει ο Κοινοβουλευτικός Εκπρόσωπος του ΛΑΟΣ κ. Αλέξανδρος Χρυσανθακόπουλος, για τέσσερα λεπτά.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68808"," Να μας ενημερώσετε, κύριε Πρόεδρε, τουλάχιστον πότε θα έρθει η σειρά μας να μιλήσουμε.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68809"," Αμέσως μετά τις ομιλίες των Κοινοβουλευτικών Εκπροσώπων, γιατί θα ζητήσει το λόγο και ο κ. Λαφαζάνης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68810"," Να ξέρουμε τουλάχιστον τη σειρά.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68811"," Ναι, αλλά μην το λέτε θυμωμένα, κύριε Γείτονα. Ο Κανονισμός αυτό λέει, τι να κάνουμε; Τι μπορώ να κάνω;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68812"," Απευθύνομαι σ’ εσάς για να σας ρωτήσω και να μου πείτε ποιος είναι ο προγραμματισμός μόνο.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68813"," Ωραία το αποδέχομαι.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68814"," Το τι λέω εγώ με τον κ. Λαφαζάνη δεν αφορά εσάς. Εσάς σας αφορά μόνο η τήρηση του Κανονισμού και θα τα πούμε, όταν θα ανέβω στο Βήμα.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68815"," Τώρα αυτό είναι απειλή, όπως καταλαβαίνετε. 
Παραβιάσατε τον Κανονισμό, κύριε Χαλβατζή;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68816"," Εγώ;","ΣΠΥΡΙΔΩΝ ΧΑΛΒΑΤΖΗΣ",534
"68817"," Όχι.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68818"," Ούτε εσείς.","ΣΠΥΡΙΔΩΝ ΧΑΛΒΑΤΖΗΣ",534
"68819"," Εγώ δεν το αντιλήφθηκα. Μήπως εννοεί για τον Αρχηγό του ΛΑΟΣ και τον Υπουργό ίσως, αλλά και αυτό είναι μέσα στον κοινοβουλευτικό πολιτικό διάλογο.
Ορίστε, κύριε Χρυσανθακόπουλε, έχετε το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68820"," Ευχαριστώ, κύριε Πρόεδρε.
Είδαμε σήμερα ότι η Κυβέρνηση εκτέθηκε για μυστική διπλωματία εκ μέρους του ελληνικού κράτους. Προσπάθησε να αποσιωπήσει μια σύμβαση και μας επιτέθηκε κι από πάνω όταν αποκαλύψαμε το γεγονός. Αυτό αποτελεί προσβολή για το ελληνικό Κοινοβούλιο και σίγουρα –και παρακαλώ να το προσέξουν τα κόμματα της Αντιπολίτευσης- εγείρει μέγα θέμα για τη διατύπωση πρότασης δυσπιστίας προς τον Υπουργό Οικονομικών. Απαιτούνται, σύμφωνα με το Σύνταγμα άρθρο 84 και τον Κανονισμό της Βουλής άρθρο 142 ...","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68821"," Χθες ορκίστηκε. Σήμερα του κάνετε πρόταση δυσπιστίας;","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68822"," Ορκίστηκε, αλλά ορκίστηκε ψέματα, κύριε Υπουργέ.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68823"," Δεν νομίζω.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68824"," Και όποιος ορκίζεται ψέματα δεν τηρεί τον όρκο του.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68825"," Αφήστε τα αυτά.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68826"," Τώρα, τι εννοείτε ότι ορκίστηκε ψέματα, κύριε Χρυσανθακόπουλε;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68827"," Εδώ μας διαβεβαίωνε ότι δεν υπάρχει συμφωνία και αμέσως μετά ορκίστηκε. Τι να του πεις;","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68828"," Σας παρακαλώ πολύ. Όταν κάποιος ορκίζεται, ορκίζεται στο Σύνταγμα...","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68829"," Να υπερασπίζεται την πατρίδα του και την αλήθεια.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68830"," Ακριβώς, να υπερασπίζεται την πατρίδα του και την αλήθεια. Σας παρακαλώ πολύ!","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68831"," Και η αλήθεια του πατριωτισμού οφείλει να υπάρχει μέσα στο Κοινοβούλιο με διαφάνεια.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68832"," Αφήστε τα αυτά.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68833"," Καλούμε τα κόμματα της Αντιπολίτευσης. Και αυτή είναι ευθεία τοποθέτηση και προς το ΚΚΕ, όχι με τη λογική κάποιας ηγεμονίας του ενός κόμματος απέναντι στο άλλο, αλλά ως ζήτημα ηθικής τάξης. Τους λέμε ότι μπορούν να συγκεντρωθούν πενήντα υπογραφές για πρόταση δυσπιστίας στο πρόσωπο του κ. Σαχινίδη. Σε αυτό οφείλετε σαν κόμματα να πάρετε θέση. Και οι ανεξάρτητοι, βεβαίως, έχουν δικαίωμα υπογραφής, γιατί ο Κανονισμός δεν θέτει θέμα κομμάτων. Εμείς δεν θα πούμε «Το κόμμα μας καταθέτει». Τα ονόματα των Βουλευτών θα παραταχθούν στο άθροισμα των πενήντα Βουλευτών τουλάχιστον για να γίνει συζήτηση σύμφωνα με τον Κανονισμό και το Σύνταγμα. Το λέω αυτό για να ξεκαθαριστούν οι λογαριασμοί εδώ. Διότι πιστεύουμε ότι αυτή η κατάσταση δεν μπορεί να προχωρήσει έτσι.
Είναι σαφές ότι για να προχωρήσει εκτός του πεδίου της διαμόρφωσης πολιτικών που έχουν συμφωνηθεί, η Κυβέρνηση κάνει πολλές υπερβάσεις. Θα ήθελα να πω ότι ένα εξίσου οξύμωρο ζήτημα είναι να έρχεται ο εισηγητής της Πλειοψηφίας να λέει ότι από κοινού με τη Νέα Δημοκρατία –ο κ. Βαρβιτσιώτης, ο κ. Χαραλαμπόπουλος- εκ μέρους της Κυβέρνησης, καθ’ υπόδειξη και συμφωνία διακομματική: «Φέρνουμε πρόταση για το Πεντελικό, για το ζήτημα αξιοποίησης της περιουσίας» και να λέει η Κυβέρνηση «Όχι, γιατί τα γύρισε ο κ. Σαμαράς στο παρασκήνιο». Αν αυτό αποτελεί κυβερνητική συνοχή! Αυτά είναι ζητήματα ιδιαίτερα σοβαρά. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Θα μείνω και σε δυο θέματα σημαντικά που έχει θέσει και το ΚΚΕ. Δεν λέμε να στρέφετε εναντίον οιουδήποτε το όπλο. Όσοι εισβάλλουν στο σπίτι μας δεν θέλουν γλυκά. Έρχονται με άλλους σκοπούς άδηλους. Και κυρίως, αν κρατούν και καλάσνικοφ δεν ξέρουμε αν θα ζήσουμε μετά. Μιλάμε για νόμιμη άμυνα. Δεν μιλάμε για κατάχρηση. 
Βέβαια, όταν αναφερόμαστε στους λαθρομετανάστες, εμείς, η χώρα της φιλοξενίας δεν πρέπει να τοποθετούμαστε αρνητικά ως προς τον εαυτό μας. Είμαστε φιλόξενοι. Δεν είμαστε ξενόφιλοι.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68834","  Ολοκληρώστε, όμως, κύριε Χρυσανθακόπουλε. Δεν έχετε αναφερθεί στο νομοσχέδιο και ο χρόνος τελειώνει.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68835"," Σε ό,τι αναφέρθηκε ο καθένας είμαι υποχρεωμένος να απαντήσω. Είμαι Κοινοβουλευτικός Εκπρόσωπος. 
Βέβαια, όσον αφορά τα υπόλοιπα ζητήματα που θέτει το νομοσχέδιο, έχουμε ήδη τοποθετηθεί, όπως για τις τροπολογίες για τις ανανεώσιμες πηγές ενέργειας. Για τα βενζινάδικα έχουμε σαφώς σοβαρή επιφύλαξη. Για το θέμα του νεκροταφείου στη Γλυφάδα, συμφωνούμε. 
Εμείς δεν πάψαμε να ασκούμε εποικοδομητική αντιπολίτευση εκεί που χρειάζεται και εκεί που θεωρούμε ότι η λογική συναντιέται. Στις αποκλίσεις, στις παρεκκλίσεις και στα λάθη θα λέμε πάντοτε «όχι».
Σε αυτή, λοιπόν, τη βάση περιμένουμε τις απαντήσεις των κομμάτων της Αντιπολίτευσης και των ανεξαρτήτων σε σχέση με αυτή τη δυνατότητα, την οποία μας δίνει ο Κανονισμός και το Σύνταγμα να απαντήσουμε σε μια μεγάλη προσβολή της Κυβέρνησης.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"68836","  Το λόγο έχει ο Κοινοβουλευτικός Εκπρόσωπος του Συνασπισμού Ριζοσπαστικής Αριστεράς κ. Παναγιώτης Λαφαζάνης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68837"," Ευχαριστώ, κύριε Πρόεδρε.
 Ο παριστάμενος κύριος Υπουργός είπε ότι δεν υπάρχουν μαγικές λύσεις και εύκολες συνταγές, τις οποίες –υποτίθεται- ενστερνίζεται η Αντιπολίτευση. 
Έλεος, κύριε Υπουργέ. Είπαμε εμείς ποτέ ότι υπάρχουν μαγικές λύσεις και εύκολες συνταγές που τις βγάζει κανείς από το τσεπάκι του και αμέσως επιλύονται τα προβλήματα; Το έχουμε πει εμείς ποτέ αυτό; Εσείς το λέγατε. Δεν αναφέρομαι προσωπικά σε εσάς, αν και καμμιά φορά οι προσωπικές αναφορές δεν είναι κακές στην πολιτική. Εσείς όμως το λέγατε αυτό. 
Θυμάστε τι λέγατε σε αυτήν την Αίθουσα ως Αντιπολίτευση; Θυμάστε τι υποσχόσασταν στον κόσμο, στον ελληνικό λαό, σε αυτή τη χώρα, όταν εμείς μιλούσαμε για τα μείζονα προβλήματα που έχει η ελληνική οικονομία; Λέγαμε ότι είναι μια οικονομία, η οποία δεν έχει βάθος, δεν έχει ενδογενή αναπτυξιακή δυναμική και ότι στηρίζεται στα δανεικά και μάλιστα σε δανεικά, τα οποία δεν αξιοποιούνται παραγωγικά, αναπτυξιακά. Δυστυχώς, αυτά λέγαμε εμείς. 
Εσείς, όμως, παρουσιάζετε την εικόνα ότι θα αλλάξει απλώς η Κυβέρνηση, κάπου θα ανοίξουν οι κρουνοί και αμέσως το τοπίο θα βελτιωθεί. Αυτό λέγατε εσείς και αυτό είναι η διαχρονική, δυστυχώς, τραγωδία του λεγόμενου δικομματισμού. Φεύγει ο ένας, αφήνει έρημη γη. Έρχεται ο άλλος, υπόσχεται τα πάντα. Αυτό είναι το παιχνίδι και τώρα ξαφνικά αυτό το οποίο κάνετε, δεν είναι απλώς ότι δεν δίνετε εύκολες λύσεις, μαγικές. Δεν σας τις ζητά κανείς αυτές. Ξέρετε, όμως, τι κάνετε; Κάνετε κάτι το οποίο δεν έχει ξανασυμβεί, δεν έχει ιστορικό προηγούμενο όχι μόνο σε αυτή τη χώρα, αλλά σε όλο τον πλανήτη. Ξέρετε χώρα που σε τέσσερα-πέντε χρόνια να έχει καταβυθιστεί και να έχει χάσει πάνω από το 20% του Ακαθαρίστου Εθνικού Προϊόντος της; Το ένα πέμπτο του παραγόμενου εθνικού πλούτου έχει χαθεί και δεν ξέρουμε πού θα φτάσουμε ακόμα, σε τι επίπεδα. Μη λέτε, λοιπόν, σε εμάς ότι εμείς υποσχόμαστε μαγικές λύσεις, εύκολες συνταγές και εύκολους δρόμους. Δεν υπάρχουν εύκολοι δρόμοι. Δυστυχώς, εδώ που φθάσαμε την κατάσταση όλοι οι δρόμοι είναι δύσκολοι. 
Το θέμα δεν είναι αν είναι εύκολος ο δρόμος -αυτό είναι βέβαιο πλέον- αλλά εάν έχει προοπτική. Δυστυχώς, αυτά τα οποία κάνετε δεν έχουν και προοπτική. Άκουσα τον κύριο Πρόεδρο να λέει ότι θα έρθει την επόμενη εβδομάδα για συζήτηση το καινούργιο δημοσιονομικό σύμφωνο, η αλλαγή των συνθηκών. Αυτά είναι τα πραξικοπήματα. Επιτροπεία άρον-άρον! Τελειώσαμε σήμερα, ερχόμαστε στην Ολομέλεια άρον-άρον και αλλάζουμε και τη συνθήκη και μάλιστα προεκλογικά.","ΠΑΝΑΓΙΩΤΗΣ ΛΑΦΑΖΑΝΗΣ",279
"68838"," Πάλι χρησιμοποιείτε λέξεις, των οποίων το νόημα δεν ξέρετε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68839"," Το πραξικόπημα δεν ξέρω;","ΠΑΝΑΓΙΩΤΗΣ ΛΑΦΑΖΑΝΗΣ",279
"68840"," Ακριβώς.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68841"," Τα έχω ζήσει, κύριε Παπακωνσταντίνου.","ΠΑΝΑΓΙΩΤΗΣ ΛΑΦΑΖΑΝΗΣ",279
"68842"," Αφού τα έχετε ζήσει, πρέπει να είστε πιο προσεκτικός!","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68843"," Αυτά που βλέπω τώρα είναι πρωτοφανή πράγματα. Μη νομίζετε ότι η τυπική κοινοβουλευτική νομιμότητα μπορεί να καλύψει την ουσία μιας δημοκρατίας. Δεν την καλύπτει. Βοά ο τόπος! Ο ελληνικός λαός ξέρει αυτή τη στιγμή τι συμβαίνει, ότι και από άποψη διαδικασίας και από άποψη ουσίας έχει καταργηθεί στην ουσία το Σύνταγμα. Δεν είναι δυνατόν προεκλογικά να έρχεστε άρον-άρον, επειδή έχετε δυο κόμματα αυτή τη στιγμή μια περιστασιακή πλειοψηφία, να αλλάζετε τη Συνθήκη και να αλλάζετε και το Σύνταγμα. Διότι αλλάζει και το Σύνταγμα μέσω της Συνθήκης και το γνωρίζετε. Το Δημοσιονομικό Σύμφωνο είναι αλλαγή του Συντάγματος στην ουσία. 
Πάτε, λοιπόν, και το αλλάζετε προεκλογικά. Γιατί δεν περιμένετε, αφού σε ένα μήνα θα έχουμε εκλογές, να μιλήσει ο ελληνικός λαός και να αποφασίσει η νέα Βουλή;
Εν πάση περιπτώσει, ούτε η νέα Βουλή έχει αυτή τη δυνατότητα. Να αποφανθεί ο πολίτης για τέτοια κρίσιμα ζητήματα. Δεν έχετε κάνει ποτέ δημοψήφισμα για αυτά τα θέματα. Η μόνη χώρα που δεν το έχει αποτολμήσει, είναι η Ελλάδα. Όλες οι άλλες ευρωπαϊκές χώρες, που κάνουν κατά καιρούς δημοψηφίσματα, τι είναι; Αντιδημοκρατικές, ολοκληρωτικές χώρες και εσείς έχετε το προνόμιο της δημοκρατίας, επειδή μπορείτε αυτά να τα περνάτε χωρίς συζήτηση, χωρίς να γνωρίζει ο ελληνικός λαός; Βεβαίως, έρχεστε μετά και ομολογείτε εκτρώματα τα οποία κάνατε.
Έξω γίνεται συγκέντρωση για το Ελληνικό. Διαμαρτύρεται ο κόσμος, διότι πάτε και τσιμεντοποιείτε μια μεγάλη έκταση, ίσως από τις τελευταίες εναπομείνασες στο Λεκανοπέδιο που μπορούν να αξιοποιηθούν. Τσιμέντο την κάνετε. Αυτό είναι. Πάτε και κάνετε μια νέα πόλη στην παραλιακή ζώνη. Πρώτη κατοικία ή μάλλον κατοικία στην ουσία. Γιατί το κάνετε αυτό; Αυτό το θεωρείτε ανάπτυξη;
Σας εξήγησα προχθές στην ομιλία μου ότι δεν έχει καμμία σχέση με ανάπτυξη, με παραγωγική και αποδοτική προοπτική για την οικονομία και το Λεκανοπέδιο. Αυτά επιβαρύνουν συνεχώς την ελληνική οικονομία, τη ζωή και τις προοπτικές του Λεκανοπεδίου. Το Λεκανοπέδιο έχει γίνει αβίωτο. Δεν μπορεί να υπάρξει αναπτυξιακή προοπτική σε αυτό το τσιμεντένιο τείχος το οποίο έχετε διαμορφώσει, σε αυτό το νταμάρι στο οποίο έχει εξελιχθεί το Λεκανοπέδιο. 
Μια κουβέντα για τη Φινλανδία. Αναγνωρίσατε εδώ, προς τιμήν σας, ότι έχει υπογραφεί συμφωνία με τη Φινλανδία για το μη δανεισμό από την πλευρά της Φινλανδίας.
Γιατί δεν μας την καταθέτετε εδώ τη συμφωνία αυτή;","ΠΑΝΑΓΙΩΤΗΣ ΛΑΦΑΖΑΝΗΣ",279
"68844"," Βλέπω ταυτίζεστε με το Λαϊκό Ορθόδοξο Συναγερμό.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68845"," Δεν κατάλαβα το χιούμορ σας;","ΠΑΝΑΓΙΩΤΗΣ ΛΑΦΑΖΑΝΗΣ",279
"68846"," Κανένα χιούμορ, με απόλυτη σοβαρότητα το λέω.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68847"," Αν το λέτε και σοβαρά με συγχωρείτε αλλά δεν υπάρχει και πεδίο στοιχειώδους επικοινωνίας. Δηλαδή όταν σας ζητάω τη συμφωνία που έχετε υπογράψει μου λέτε ότι ταυτίζομαι με οποιονδήποτε άλλον; Αυτή είναι η απάντηση; Δεν έχετε παρακολουθήσει τη διαδικασία της συζήτησης ποιοι έθεσαν και πώς έθεσαν αυτό το θέμα και τι ελέχθη. Αλλά εν πάση περιπτώσει το θέμα δεν είναι θέμα αν ταυτίζομαι με κάποιον, το θέμα είναι ουσιαστικό. Τη συμφωνία αυτή θα τη δώσετε να την ξέρει ο ελληνικός λαός  ή είναι κρυφή ατζέντα; 
Πεντελικό και αναδάσωση. Μια κουβέντα μόνο. Το θέμα βεβαίως είναι μείζον, είναι μεγάλο θέμα και δεν μπορεί να παραπεμφθεί σε ένα διάλογο. Οι δύο που έφεραν την τροπολογία μπορεί να μην είχαν την ελπίδα να περάσει με αυτή τη συζήτηση μια τέτοια τροπολογία, αλλά σου λέει  ζύμωση να γίνεται, να αρχίσει να κινείται το θέμα. 
Έκπληκτος άκουσα τον Κοινοβουλευτικό Εκπρόσωπο του ΠΑΣΟΚ να λέει να το αφήσουμε ανοιχτό, να συνεχίσουμε το διάλογο, να το ζυμώσουμε δηλαδή. Τι να ζυμώσουμε κύριοι; Εγώ δεν σας λέω εδώ ότι ταυτίζεστε με το ΛΑΟΣ σε κάτι ή κάποιος άλλος. Εμένα με ενδιαφέρει η ουσία. Τι να ζυμώσουμε; Πείτε μου τι να ζυμώσουμε; Δηλαδή η εκκλησία είναι πνευματικός θεσμός, είναι μια μεγάλη εταιρεία Α.Ε. ή είναι επιχειρηματικός θεσμός; Τι δουλειά έχει με τα φωτοβολταϊκά η εκκλησία; Και εν πάση περιπτώσει τι δουλειά έχει με τα δάση και τις δασικές εκτάσεις η εκκλησία; Επειδή υπήρχε ένας φετφάς -δεν ξέρω πότε- αρχίζουμε και διεκδικούμε δάση και δασικές εκτάσεις; Να τις κάνουμε τι; Τα δάση και οι δασικές εκτάσεις παραμένουν δάση και δασικές εκτάσεις προς όφελος του περιβάλλοντος και του δημοσίου συμφέροντος. Τι θέλει κυριότητες και ιδιοκτησίες η εκκλησία επ’ αυτών; Ερωτήματα βάζω, τα οποία όμως είναι καίρια και για το μέλλον της εκκλησίας της ίδιας, αλλά και για μια σειρά άλλα πράγματα.
Για τον «Ήλιος» είχα πει και στην ομιλία μου προχτές ορισμένα πράγματα. Υπάρχουν εδώ θέματα, τα οποία σχετίζονται με το δημόσιο χαρακτήρα που έπρεπε να έχει κατά κύριο λόγο, αν όχι αποκλειστικό, μια προσπάθεια επέκτασης στις ανανεώσιμες πηγές ενέργειας και ειδικότερα στα φωτοβολταϊκά. Δεν είναι δυνατόν να ξεπουλάτε τη ΔΕΗ και να μας λέτε ότι κάνετε προγράμματα «Ήλιος». Δυστυχώς, αυτά τα προγράμματα γίνονται για τους ιδιώτες και γίνονται για να παραχωρηθούν δημόσιες εκτάσεις ευσχήμως σε ιδιώτες -πολυεθνικές εταιρείες- για να παίξουν το καινούργιο καρτέλ στον τομέα της ενέργειας και ιδιαίτερα στον τομέα των ανανεώσιμων πηγών ενέργειας, όπου οι τιμές είναι προκαθορισμένες, είναι ψηλές, τα κέρδη σίγουρα και εξασφαλισμένα. Και εδώ ανοίγετε ένα Ελντοράντο και βεβαίως μια δημόσια προσπάθεια στο χώρο των ΑΠΕ που έπρεπε να πριμοδοτηθεί και να είναι βασική κατεύθυνση. Έπρεπε να συνδυαστεί με παραγωγική υποδομή έτσι ώστε να βοηθήσουν οι ΑΠΕ την παραγωγική ανασυγκρότηση και την απασχόληση στη χώρα μας. Μιλάω για ανεμογεννήτριες και φωτοβολταϊκά που μπορούσαν να παράγονται στη χώρα μας και να δώσουν μεγάλη αναζωογόνηση και ασφαλώς με αντίστοιχα δίκτυα, τα οποία θα υποστηρίξουν αυτή την προσπάθεια. Γιατί χωρίς δίκτυα, δεν γίνεται να κάνουμε κουβέντα του αέρα για φωτοβολταϊκά και για ανανεώσιμες πηγές ενέργειας. Όλα αυτά, όμως, υποβαθμίζονται και παραμερίζονται από το νομοσχέδιο αυτό. Το «΄Ηλιος» είναι ήλιος για πολύ λίγους. Για τους πολλούς φοβάμαι ότι θα παραμείνει σκοτάδι και μια ενέργεια –ιδιαίτερα η ηλεκτρική ενέργεια- η οποία θα είναι πολύ ακριβή. Θα ακριβαίνει όλο και περισσότερο, όπως βλέπουμε να γίνεται το τελευταίο διάστημα.
Σας ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"68848"," Ευχαριστούμε τον κ. Λαφαζάνη, Κοινοβουλευτικό Εκπρόσωπο του ΣΥΡΙΖΑ.
Ο κ. Κωνσταντίνος Γείτονας, Βουλευτής Β΄ Αθηνών του ΠΑΣΟΚ, έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68849"," Να μιλήσουν και οι Βουλευτές οι πληβείοι…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"68850"," Μα Βουλευτές είναι και οι Κοινοβουλευτικοί Εκπρόσωποι.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68851"," Κυρίες και κύριοι συνάδελφοι, λυπάμαι που παρακολουθώ επί μία ώρα την μετατροπή της συζήτησης επί των άρθρων, συζήτηση για την οποία ο Κανονισμός είναι σαφής, αυστηρός μάλιστα, γιατί ενδιαφέρεται να προάγεται το νομοθετικό έργο και η ποιότητα του νομοθετικού έργου, με την ανοχή και την έγκριση του Προεδρείου, σε συζήτηση προ ημερησίας διάταξης μεταξύ αξιωματούχων Κοινοβουλευτικών Εκπροσώπων. Λυπάμαι πραγματικά. Δεν θέλω να πω τίποτα παραπάνω.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68852"," Να το αναλύσετε, κύριε Γείτονα, να το καταλάβουμε.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68853"," Αν δεν το καταλάβετε, δεν χρειάζεται να το καταλάβετε. Είναι περιττό!","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68854"," Πρέπει να διδασκόμεθα από τις παρατηρήσεις. Εγώ θέλω να διδάσκομαι …","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68855"," Είναι περιττό. Εγώ ήρθα να μιλήσω για τα άρθρα και παρακαλώ να μην με διακόπτετε, κύριε Πρόεδρε.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68856"," Αν και δεν είναι Λάκων, μίλησε λακωνικά.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"68857"," Δεν σας επιτρέπω διακοπή.","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68858"," Αφού δεν μου επιτρέπετε διακοπή, συνεχίστε την ομιλία σας!","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68859"," Συζητούμε, λοιπόν, την ενότητα του νομοσχεδίου, η οποία ουσιαστικά περιλαμβάνει ρυθμίσεις με τις οποίες εναρμονίζεται το εσωτερικό δίκαιο με συγκεκριμένες κοινοτικές οδηγίες για την προώθηση της χρήσης της ενέργειας από ΑΠΕ. Όλα αυτά εναρμονίζονται και με την ενότητα που ψηφίσαμε χθες για την προώθηση του προγράμματος «΄Ηλιος», για την αξιοποίηση του πλούσιου ηλιακού ενεργειακού δυναμικού της χώρας. 
Ψηφίστηκαν χθες μαζί, έγινε αναφορά και από τον κ. Λαφαζάνη προηγουμένως, τα θέματα του Ελληνικού και θέλω να πω κι εγώ μία κουβέντα εδώ, κύριε Υπουργέ. Διατηρώ την ένστασή μου για μία στροφή που έγινε και δόθηκε το βάρος στην οικιστική ανάπτυξη. Θέλω να πω επίσης ότι είδα ένα «ανεβοκατέβασμα» στα ύψη, δηλαδή αλλεπάλληλες τροποποιήσεις που νομίζω ότι έδειξαν πως μία καλή προσπάθεια που κάνετε -γιατί με αυτή τη νομοθετική πρωτοβουλία και τη στηρίζω και είναι σημαντική –αδικήθηκε. Και σήμερα στις εφημερίδες, πέρασε μία εντύπωση ότι δεν υπήρχε σοβαρότητα από πλευράς Υπουργείου στην προετοιμασία. Πέρασε αυτή η εντύπωση και πραγματικά αδικεί μια σημαντική προσπάθεια.
Όσον αφορά τώρα την ενότητα που συζητάμε θέλω να κάνω τρεις παρατηρήσεις. Πρώτον, θεωρώ θετική την πρόβλεψη του άρθρου 23 για εκπόνηση και έγκριση εθνικού σχεδίου δράσης για τις ΑΠΕ με προσδιορισμό και των εθνικών συνολικών στόχων αλλά και μεριδίων της ενέργειας κατά τομείς. Αυτό το θεωρώ κρίσιμο γιατί δεν αρκεί να λέμε ότι θέλουμε να προωθήσουμε τις ΑΠΕ, θα πρέπει να έχουμε κι ένα σχέδιο με το οποίο θα κινηθούμε. Πιστεύω ότι θα καταρτισθεί αυτό το σχέδιο και με την εφαρμογή του θα μπορούμε να παρακολουθήσουμε το πρόγραμμα. Άρα, αυτό είναι πάρα πολύ θετικό και θέλω να το επισημάνω.
Επίσης, θεωρώ ότι σωστά ρυθμίζονται με το άρθρο 25 τα της έκδοσης των εγγυήσεων προέλευσης και στις περιπτώσεις για την ηλεκτρική και θερμική ή ψυκτική ενέργεια όταν παράγεται από ΑΠΕ, κάτι που δεν υπήρχε στο σχετικό άρθρο. 
Επίσης, θέλω να επισημάνω ότι χρειάζεται να λάβετε υπ’ όψιν την επισήμανση της Επιστημονικής Επιτροπής της Βουλής για την παράγραφο 3β΄ του άρθρου 20. Πιστεύω ότι είναι ανάγκη να διευκρινιστεί τι γίνεται για τα βιοκαύσιμα και τα βιορευστά στις περιοχές προστασίας της φύσης. Όταν δεν έχει γίνει η οριοθέτησή τους. Γιατί η παράγραφος όπως είναι διατυπωμένη βάζει τον όρο, «εφόσον έχουν οριοθετηθεί». Τι γίνεται στο μεταξύ διάστημα; 
Με την ευκαιρία, κλείνοντας το κεφάλαιο αυτό για την προώθηση της χρήσης ενέργειας για τις ΑΠΕ, θέλω να πω ότι έχουμε το γνωστό ευρωπαϊκό στόχο σε σχέση με την κλιματική αλλαγή 20-20-20, όπου προβλέπεται 20% για τη συμμετοχή των ΑΠΕ στο ενεργειακό ισοζύγιο.
Διαβάζω στον Τύπο, κύριε Υπουργέ, αντιφατικά στοιχεία μερικές φορές για το πώς προχωράει η παραγωγή των ΑΠΕ.
Σήμερα είδα σε μία εφημερίδα, νομίζω στην «ΚΑΘΗΜΕΡΙΝΗ», ότι ως προς την ηλεκτρική ενέργεια, αυξήθηκε αρκετά το ποσοστό συμμετοχής ΑΠΕ. Θα ήθελα, αν μπορείτε, με την ευκαιρία αυτή που θα πάρετε το λόγο, να μας δώσετε κάποια συγκεκριμένα στοιχεία. Ιδιαίτερα ποια είναι η πορεία και ποιο είναι το αποτέλεσμα σε σχέση με το στόχο που είχαμε βάλει, στόχο τον οποίο προωθούμε και υπηρετούμε και με τις σημερινές ρυθμίσεις.
Τελειώνω με τις τροπολογίες. Κατ’αρχάς, να μην το ξεχάσω, έχω υπογράψει τροπολογία, κύριε Υπουργέ, για το θέμα του νεκροταφείου στη Γλυφάδα, μαζί με άλλους συναδέλφους και οφείλω να σας διαβεβαιώσω, επειδή είμαι αρκετά χρόνια Βουλευτής στη Β΄ Αθήνας, ότι η Γλυφάδα πήρε μία μεγάλη εξέλιξη πληθυσμιακή και όχι μόνο και υπάρχει πραγματικό πρόβλημα. Είναι θέμα πια πολιτισμού. Ο πολιτισμός φαίνεται και μετριέται και από το πώς σεβόμαστε τους νεκρούς. Πρέπει να λυθεί το θέμα του νεκροταφείου. Εμείς δίνουμε μία λύση που νομίζω ότι δεν αντιστρατεύεται το συνολικό πλαίσιο προστασίας του περιβάλλοντος και του Υμηττού. Μπορείτε να κάνετε αποδεκτή αυτή τη λύση, για να μπορέσει να φύγει ένα μεγάλο «αγκάθι» το οποίο μας προσβάλλει ως κοινωνία. Αυτά ως προς αυτήν την τροπολογία.
Για τις δικές σας τροπολογίες θα σταθώ μόνο με δύο κουβέντες, στο θέμα της απελευθέρωσης του ωραρίου των πρατηρίων υγρών καυσίμων. Φέρατε και κάποιες βελτιώσεις σήμερα. Συμφωνώ ότι είναι προς τη σωστή κατεύθυνση. Είναι αναγκαιότητα να γίνει η απελευθέρωση. Υπάρχουν, όμως, δύο παρεμπίπτοντα ζητήματα. Δεν είναι ακριβώς δική σας αρμοδιότητα, αλλά είναι της Κυβέρνησης. Και τα αναφέρω με αφορμή αυτό που κάνετε, διότι δεν αρκεί η απελευθέρωση του ωραρίου των πρατηρίων καυσίμων, για να αντιμετωπίσουμε υπαρκτά προβλήματα, όπως είναι πρώτον το θέμα του λαθρεμπορίου. Πρόκειται για μία μεγάλη πληγή στην Ελλάδα που, δυστυχώς, πρέπει να ομολογήσουμε βλέποντας τα αποτελέσματα για την πάταξή του, μάλλον αυτοκριτική πρέπει να κάνουμε. Υπήρξαν μηδαμινά αποτελέσματα. 
Το τελευταίο διάστημα υπάρχει μία κινητικότητα στην Κυβέρνηση. Πρόσφατα μάλιστα συζητήσαμε και στην Επιτροπή Οικονομικών με όλους τους εμπλεκομένους φορείς. Μπορούμε να τελειώνουμε με αυτήν τη μάστιγα και απ’ ό,τι φαίνεται η σύγχρονη τεχνολογία μας βοηθά και συμβάλλει, ώστε να κόψουμε κάθε ρήτρα διαφυγής. Αναφέρομαι σε ζητήματα όπως η σήμανση βυτίων, το σύστημα εισροών-εκροών κ.λπ.. Αυτό, λοιπόν, το λαθρεμπόριο, είναι το ένα ζήτημα που πρέπει να το δείτε, ως Κυβέρνηση.
Το δεύτερο ζήτημα έχει να κάνει με την εκτίναξη των τιμών. Τώρα που αυξήθηκαν οι τιμές στα διυλιστήρια, η βενζίνη έχει φθάσει στα ύψη. Με την υψηλή φορολογία και την ανατίμηση από τα διυλιστήρια, οι τιμές είναι αβάσταχτες. Ίσως η πρόταση που συζητείται για πλαφόν στη φορολογική επιβάρυνση, όταν η τιμή από τα διυλιστήρια υπερβαίνει ένα ορισμένο όριο, να είναι σωστή και κυρίως ισοδύναμη. Να δημιουργεί δηλαδή ισοδύναμο δημοσιονομικό αποτέλεσμα με την έννοια ότι αν κρατηθεί σε ένα επίπεδο, η φορολογία, άρα και η τιμή, η αύξηση της κατανάλωσης μπορεί να αναπληρώσει αντίστοιχα χαμένα έσοδα στο δημόσιο.
Αυτά είναι δύο ζητήματα για τα οποία θα πρέπει η Κυβέρνηση και να πάρει οριστικές αποφάσεις και να προχωρήσει σε αποτελεσματικές δράσεις. 
Ευχαριστώ. 
(Χειροκροτήματα από την πτέρυγα του ΠΑΣΟΚ)","ΚΩΝΣΤΑΝΤΙΝΟΣ ΓΕΙΤΟΝΑΣ",82
"68860"," Ο κ. Σταύρος Καλαφάτης, Βουλευτής Α΄ Θεσσαλονίκης της Νέας Δημοκρατίας έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68861"," Ευχαριστώ πολύ, κύριε Πρόεδρε.
Θα ήθελα να κάνω ουσιαστικά τέσσερις παρατηρήσεις. Η μία είναι σύντομη. Υπογραμμίζω και επισημαίνω ότι οι παρατηρήσεις του εισηγητή μας ήταν ιδιαίτερα σημαντικές και έγκυρες. 
Η δεύτερη παρατήρηση αφορά την πρώτη διάταξη της τροπολογίας-προσθήκης για τις ΑΠΕ. Καταβάλατε μία προσπάθεια και ανεβάσατε το 25% σε 50%, κύριε Υπουργέ. Ωστόσο, πρέπει να λάβετε υπ' όψιν και κάποια συγκεκριμένα στοιχεία που ισχύουν σε κάθε περίπτωση. Πρώτον, σε λίγες μέρες θα πρέπει να ολοκληρωθεί η μελέτη που υποχρεούστε να καταρτίσετε, όπου πρέπει να διερευνηθούν τα θέματα του μηχανισμού στήριξης για τις ΑΠΕ. Δεν θα ήταν πιο φρόνιμο να περιμένουμε να ολοκληρωθεί η μελέτη, ώστε και το συγκεκριμένο θέμα του δείκτη της εκτίμησης της ετήσιας αναπροσαρμογής της τιμής ΑΠΕ να συζητηθεί σε βάθος και εκτενώς; 
Το δεύτερο είναι ότι παρ’ όλη την προσπάθεια βελτίωσης που επιχειρήσατε σήμερα, παραμένει αντικειμενικό το γεγονός ότι το πραγματικό επενδυτικό κόστος για τις επενδύσεις στα αιολικά και στα μικρά υδροηλεκτρικά θα μειώνεται διαρκώς όπως φαίνεται τουλάχιστον στο βραχυπρόθεσμο μέλλον να συμβαίνει. Άρα το συνολικό κόστος αυτών των επενδύσεων σε συνθήκες πραγματικής αγοράς και οικονομίας νομίζω ότι δεν θα βαίνει με βελτιωτικούς όρους προς το καλύτερο. Πιθανώς θα έλεγα ότι θα συμβαίνει το αντίθετο.
Το τρίτο είναι ότι παρά ταύτα ο αναδρομικός, αν κατάλαβα καλά, χαρακτήρας της διάταξης παραμένει. Οπότε η σχετική ανασφάλεια και η αποθάρρυνση για ξένες και ελληνικές επιχειρήσεις που είτε έχουν επενδύσει είτε επενδύουν είτε επιθυμούν να επενδύσουν στο μέλλον, εντείνεται. 
Γι’ αυτούς τους λόγους θα ήθελα να το ξαναδείτε. Παρ’ όλο που κάνετε μία προσπάθεια, νομίζω ότι δεν είναι αρκετή. Δεν συναινώ στην έγκριση της συγκεκριμένης διάταξης. Σκεφθείτε μήπως είναι καλύτερα να την αποσύρετε. Εγώ προτείνω να την αποσύρετε ή να οριστεί το ποσοστό στο ύψος του οποίου προβλέπει ο σημερινός νόμος για την περίοδο μετά την απελευθέρωση της αγοράς σε ένα ποσοστό 75%-80%. 
Επίσης ένα άλλο ζήτημα στο οποίο θα ήθελα να αναφερθώ είναι το εξής. Αναμφισβήτητα σε όλη την τροπολογία –αυτό μας δημιουργεί και μία τεχνική δυσκολία- υπάρχουν μία σειρά διατάξεων σχετικά με τις ΑΠΕ που έχουν θετικό χαρακτήρα. Μία φυσικά είναι και η Μπουργκάς-Αλεξανδρούπολη, αλλά δεν μπορώ παρά να σημειώσω ότι ο πετρελαιαγωγός Μπουργκάς-Αλεξανδρούπολη σε συνδυασμό με άλλες πρωτοβουλίες στο επίπεδο της ενεργειακής διπλωματίας των αγωγών που με σθένος υποστήριξε και ανέπτυξε η Κυβέρνηση της Νέας Δημοκρατίας από το 2004 έως το 2009 ουσιαστικά δεν βρήκε ανταπόκριση. Ο συγκεκριμένος δε αγωγός Μπουργκάς-Αλεξανδρούπολη που τώρα αναφέρεται από την Κυβέρνηση ως εθνικής σημασίας και δημόσιας ωφέλειας, ουσιαστικά καταχωνιάστηκε, δεν του δόθηκε σημασία, λοιδορήθηκε. Δεν δόθηκε η πρέπουσα σημασία από την Κυβέρνηση, ουσιαστικά ξεχάστηκε για δυόμισι ολόκληρα χρόνια. Όσες φορές ήταν να έρθει το ζήτημα του Μπουργκάς-Αλεξανδρούπολη στη Βουλή, πάντα υπήρχε κάτι το οποίο υπονόμευε την προώθηση αυτού του πάρα πολύ σημαντικού έργου το οποίο αποτελούσε ένα κομμάτι μιας ολοκληρωμένης ενεργειακής στρατηγικής που είχε σαν άξονα και σαν κεντρικό πυρήνα την διπλωματία των αγωγών. 
Και να μη ξεχάσουμε ότι δεν είναι μονάχα ο αγωγός ITGI όπου και εκεί έχουμε αρνητικές επιπτώσεις και υπάρχουν ευθύνες της Κυβέρνησης γι’ αυτό. Και ο «South Stream» και ο Μπουργκάς-Αλεξανδρούπολη  είναι κομμάτια μιας ολοκληρωμένης ενεργειακής στρατηγικής που είχε ως επίκεντρο τη διπλωματία των αγωγών με ιδιαίτερο όφελος θα έλεγα –όχι αποκλειστικό, αλλά είναι πολύ σημαντικό- και την ανάπτυξη στον τομέα και στον χώρο της Βορείου Ελλάδος. Γνωρίζετε πολύ καλά ότι σε επίπεδο διπλωματικό, αναπτυξιακό, οικονομικό ήταν πολύ μεγάλα και συγκεκριμένα τα οφέλη τα οποία προσδοκούσαμε και είχαμε καλλιεργήσει. Γι’ αυτό είχαμε επεξεργαστεί ως Νέα Δημοκρατία, ως Κυβέρνηση, τα χρόνια που σας προανέφερα μια τέτοια στρατηγική που μονάχα οφέλη θα αποκόμιζε για την ελληνική κοινωνία, για τα εθνικά μας κυριαρχικά δικαιώματα, για την εθνική ανάπτυξη. 
Ήθελα να το επισημάνω αυτό και θέλω σε κάθε περίπτωση να επισημάνω το σημαντικότατο έργο που έκανε η Κυβέρνηση Καραμανλή στον τομέα της διπλωματίας των αγωγών ειδικότερα, αλλά και στον ενεργειακό τομέα γενικότερα, κάτι το οποίο προσδοκά να κάνει η Νέα Δημοκρατία απ’ όποια θέση και εάν βρίσκεται.
Τελευταίο σημείο στο οποίο θα ήθελα να αναφερθώ είναι μία τροπολογία, μία τροποποίηση ολοκληρωμένης παρέμβασης στο χώρο του αθλητικού κέντρου του γυμναστικού συλλόγου «ΗΡΑΚΛΗΣ» στην περιοχή Χορτατζήδες του δήμου. Μια παρόμοια παρέμβαση έχει γίνει για το γήπεδο της ΑΕΚ πριν από λίγες εβδομάδες εδώ στο ελληνικό Κοινοβούλιο. Ο «ΗΡΑΚΛΗΣ» είναι ένα ιστορικό σωματείο. Είναι το πρώτο αθλητικό σωματείο της χώρας μας. Έχει προσφέρει πολλά και νομίζω ότι θα πρέπει να δει η Κυβέρνηση με ιδιαίτερα θετική διάθεση να μπορέσει να δημιουργηθεί ένα κέντρο, αλλά και οι απαραίτητες υποδομές όχι μόνο οι αθλητικές, αλλά και εκείνες οι λειτουργικές υποδομές που θα αφορούν τις σύνοδες υπηρεσίες όπως συμπληρωματικούς χώρους των Μέσων Μαζικής Ενημέρωσης, χώρους για εστίαση και αναψυχή αθλητικών ομάδων, παιδικούς ξενώνες, εκθεσιακούς χώρους ακριβώς για να επιτευχθεί ένας διπλός στόχος.
Με τη στήριξη και τη δημιουργία βασικών υποδομών για το γήπεδο του «ΗΡΑΚΛΗ» στους Χορτατζήδες επιτυγχάνεται από τη μία πλευρά η πολιτιστική και η αθλητική αναβάθμιση στο πιο κεντρικό σημείο της πόλης της Θεσσαλονίκης, αλλά από την άλλη δίνεται η δυνατότητα στον ερασιτεχνικό σύλλογο «ΗΡΑΚΛΗΣ» μέσα από τις συγκεκριμένες δράσεις και υποδομές -που είναι υποστηρικτικές για χρήσεις και εμπορικές- να μπορέσει να εξασφαλίσει εκείνα τα αναγκαία έσοδα για να μπορέσει να πορευθεί και να δικαιολογήσει τη μελλοντική του πορεία με τέτοιον τρόπο που να συνάδει με την ιστορική του πορεία. Αυτές είναι οι παρατηρήσεις μου.
Ευχαριστώ πάρα πολύ.","ΣΤΑΥΡΟΣ ΚΑΛΑΦΑΤΗΣ",177
"68862"," Ευχαριστούμε τον κ. Καλαφάτη.
Παρακαλείται ο κ. Παναγιώτης Κουρουμπλής, Ανεξάρτητος Βουλευτής Αιτωλοακαρνανίας, να λάβει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68863"," Κύριε Πρόεδρε, παρακολουθώντας την κινητικότητα των νομοσχεδίων, βλέπει κανείς ότι υπάρχει ένας συνωστισμός, όχι νομοσχεδίων, αλλά πολυνομοσχεδίων με πληθώρα διατάξεων και ρυθμίσεων.
Γιατί, κύριε Πρόεδρε; Τι φοβάται η Κυβέρνηση -ή η Συγκυβέρνηση καλύτερα- από τις επερχόμενες εκλογές και σπεύδει με τέτοια σπουδή να εισάγει τόσες ρυθμίσεις που κανείς δεν ξέρει σε πολλές των περιπτώσεων τι υποκρύπτουν και τι συμφέροντα εξυπηρετούν; Νομίζω ότι το Προεδρείο της Βουλής πρέπει να λάβει κάποια πρόνοια επί αυτού του θέματος. Η Βουλή είναι μια ανεξάρτητη λειτουργία σε σχέση με την εκτελεστική εξουσία και νομίζω ότι επί αυτού του θέματος πρέπει να επιληφθείτε.
Επίσης, κύριε Πρόεδρε, από τη στιγμή που υπάρχει μία τόσο έντονη καταγγελία ότι υπάρχει μία μυστική συμφωνία μεταξύ Ελλάδος και Φινλανδίας, το πρέπον είναι με πρωτοβουλία του Κοινοβουλίου και του Προεδρείου να ζητηθεί, εάν υπάρχει, να έρθει στη Βουλή ή να διαψευστεί επισήμως, για να ξέρουμε περί τίνος πρόκειται, γιατί είναι πολύ σοβαρό θέμα και κατά τη δική μου άποψη.
Τώρα έρχομαι στο σχέδιο νόμου. Κατ’ αρχάς, στο θέμα του Ελληνικού, κύριε  Πρόεδρε, άλλα μας λέγανε και άλλα μάλλον κυοφορούνται για την περίφημη ανάπτυξη του Ελληνικού. Αν παρακολουθήσει κανείς το περιεχόμενο, σε τι δηλαδή, αναφέρεται αυτή η ανάπτυξη, ίσως τότε αναδειχθούν πάρα πολλές ενστάσεις ακόμα και από αυτούς που θα ψηφίσουν το νομοσχέδιο αυτό και οφείλει επί αυτού του θέματος να υπάρξει μία πιο ξεκάθαρη θέση.
Κύριε  Πρόεδρε, στην παλιά βάση του Ελληνικού εδώ και αρκετά χρόνια υπάρχουν ορισμένες δραστηριότητες αθλητικών, πολιτιστικών συλλόγων κ.λπ.. Μέσα σε αυτές τις δραστηριότητες, κύριε Πρόεδρε, υπάρχουν δύο μικρές μονάδες: τυφλών παιδιών με πολλαπλές αναπηρίες και βαριάς νοητικής καθυστέρησης. Ως κοινωνία που σεβόμαστε λίγο τον εαυτό μας πρέπει εμείς να αναλάβουμε την υπεράσπιση των δικαιωμάτων αυτών των ανθρώπων και αυτών των παιδιών που δεν μπορούν να υπερασπιστούν τον εαυτό τους. Αυτή είναι η διαφορά μιας πολιτισμένης κοινωνίας από μια κοινωνία που αδιαφορεί για τους αδύνατους στο βωμό της εξυπηρέτησης διαφόρων συμφερόντων. Και λυπάμαι γιατί παρακάλεσα πολλούς συναδέλφους να αναφερθούν σε αυτό το θέμα, αλλά –ξέρετε- δεν πουλάνε εύκολα αυτά τα θέματα. 
Είναι, λοιπόν, δύο μονάδες, κύριε Πρόεδρε, που προβάλλουν την Ελλάδα στα ύψη για όποιον Ευρωπαίο, που έχει σχέση με αυτά τα ζητήματα έρθει στην Ελλάδα και επισκεφθεί αυτόν το χώρο. Τέτοιο είναι το επίπεδο προσφοράς υπηρεσιών σε αυτές τις δύο μονάδες και δεν υπάρχει μία μέριμνα σχετικά με τον επενδυτή. Μιλάμε για δύο μονάδες, κύριε Πρόεδρε, που καλύπτουν συνολικά τρεις χιλιάδες μέτρα, τρία στρέμματα. Δεν μιλάμε για εκτάσεις. 
Μπορεί να βρεθεί ένας τρόπος να ενταχθεί μέσα στο σχέδιο και να υποχρεωθεί -σε αντιστάθμισμα, αν θέλετε, μιας κοινωνικής παρέμβασης και στήριξης- να λυθεί αυτό το ζήτημα. Είναι υποχρέωση όλων -και της Κυβέρνησης και του Κοινοβουλίου- να επιδείξουν την απαιτούμενη κοινωνική στήριξη και συμπαράσταση, γιατί είναι ένα πραγματικό ζήτημα. Γονείς και κηδεμόνες προσφέρουν πραγματικά -με πολλή αγάπη και ενδιαφέρον- υψηλού επιπέδου υπηρεσίες, για να αισθάνεται κανείς ότι πραγματικά και στην Ελλάδα υπάρχει αυτό το επίπεδο υπεράσπισης της αξιοπρέπειας του ανθρώπου. 
Κύριε Πρόεδρε, ξέρω τις προσωπικές σας απόψεις πάνω σ’ αυτό το ζήτημα. Θα ήθελα και τη δική σας παρέμβαση, γιατί αξίζει τον κόπο να υπάρξει τέτοια παρέμβαση. 
Έχω καταθέσει μια σχετική τροπολογία, η οποία βεβαίως είναι εκπρόθεσμη, αλλά αυτό δεν λέει τίποτα, κύριε Πρόεδρε. Δεν νομίζω ότι κοστίζει τίποτα να υπάρξει μια παρέμβαση σ’ αυτό το ζήτημα.
Δυο λόγια τώρα για τα υπόλοιπα θέματα. Αν ψηφίσουμε ένα νομοσχέδιο που ο παραγόμενος πλούτος θα αφορά τον ελληνικό λαό, έχει καλώς. Φοβούμαι, όμως, ότι το νομοσχέδιο, με τον τρόπο που προωθείται, θα εξυπηρετήσει για άλλη μια φορά μάλλον συμφέροντα των ολίγων εις βάρος των πολλών. 
Ανήκα και εγώ σ’ αυτή την παράταξη που είχε πει ότι αυτός ο νέος πλούτος θα αναδιανεμηθεί με τον πιο δίκαιο τρόπο για τους πολλούς, γι’ αυτό και αισθάνομαι λίγο άσχημα, όταν βλέπω ότι και πάλι μια νέα πλουτοπαραγωγική πηγή του τόπου, θα ωφελήσει πολύ λίγους εις βάρος των πολλών. 
Διότι, κύριε Πρόεδρε, ξέρουμε ότι αυτό το νομοσχέδιο θα εξυπηρετήσει ξένα συμφέροντα, γιατί τα ξένα συμφέροντα έχουν στήριξη από τα τραπεζικά τους συστήματα. Θα έρθουν εδώ, θα μπορέσουν να δημιουργήσουν δράσεις, ενώ δυστυχώς οι ελληνικές επιχειρήσεις δρουν στο πλαίσιο ενός τραπεζικού συστήματος αυτιστικού, που υπερασπίζεται μόνο τα συμφέροντά του, τα συμφέροντα των τραπεζιτών.
Ερχόμαστε εδώ πολλές φορές και ψηφίζουμε διατάξεις που αναδρομικά καλύπτουν τις υποχρεώσεις που θα έπρεπε να πληρώνουν σε ΦΠΑ. Αυτό κάνουμε, δυστυχώς. Οι ελληνικές επιχειρήσεις, αφού δεν έχουν δυνατότητα να στηριχθούν από το τραπεζικό σύστημα, εκ των πραγμάτων τις όποιες άδειες έχουν θα τις διαθέσουν σε συμφέροντα του εξωτερικού. Αυτό θα γίνει. 
Κλείνω με το θέμα των καυσίμων. Το πρωί το πρωτοσέλιδο μιας εφημερίδας μεγάλης κυκλοφορίας έλεγε ότι πάλι επιχειρείται ένα παιχνίδι στο θέμα των καυσίμων και του λαθρεμπορίου. Αυτή τη στιγμή ο ελληνικός λαός ζει αυτό το μαρτύριο και η ελληνική νεολαία ζει μια νέας μορφής γενοκτονία, γιατί περί γενοκτονίας πρόκειται, όταν σκοτώνουμε τα όνειρα νέων παιδιών που αναγκάζονται να φύγουν στο εξωτερικό, να πάρουν των ομματιών τους, όπως λέει ο λαός στην πατρίδα μου. 
Αντί λοιπόν, να βάλουμε το μαχαίρι βαθιά και να συγκρουστούμε με τέτοιου είδους δράσεις, που τις πληρώνει ο απλός Βουλευτής –διότι τον Βουλευτή φτύνει ο κόσμος, κύριε Πρόεδρε, χωρίς να φταίει εν τοις πράγμασι- αφήνουμε αυτά τα συμφέροντα να λειτουργούν με τον άλφα ή βήτα τρόπο, γιατί τα εισηγούνται κάποιοι που εξυπηρετούσαν συγκεκριμένα συμφέροντα –υπηρεσίες ή πρόσωπα- αφού τα λεφτά είναι πολλά, δυστυχώς. 
Γι’ αυτό λοιπόν θα πρέπει να υπάρξουν ρυθμίσεις που πραγματικά θα κόψουν επιτέλους αυτόν τον ομφάλιο λώρο της διαπλοκής των μεγάλων συμφερόντων του λαθρεμπορίου. Μόνο έτσι πραγματικά θα μπορούμε να πούμε στην κοινωνία ότι κάτι κάνουμε εδώ. 
Κύριε Πρόεδρε, αυτό συμβαίνει σε πολλούς τομείς. Το ίδιο συμβαίνει και στο παράνομο στοίχημα, το ιντερνετικό. Το 2004 ψηφίστηκε ο νόμος και ούτε η Νέα Δημοκρατία, με πέντε χρόνια διακυβέρνηση, ούτε το ΠΑΣΟΚ τόλμησαν να συγκρουστούν μ’ αυτά τα συμφέροντα. Τεσσεράμισι δισεκατομμύρια ευρώ παίζονται κάθε χρόνο στο ιντερνετικό στοίχημα και κανένας δεν τολμάει να τα βάλει μαζί τους, ούτε κι ο Τύπος ούτε και τα μίντια, διότι πληρώνουν τις πιο ακριβές διαφημίσεις. Αυτό γίνεται. Περί αυτού πρόκειται. Αυτή είναι η πραγματικότητα. 
Η ελληνική κοινωνία σφαδάζει και περικόπτουμε επιδόματα, περικόπτουμε κοινωνικά δικαιώματα –ακολουθούμε την εύκολη λύση- συντάξεις, μισθούς. Όμως οι Βουλευτές που ψηφίζουν αυτά τα νομοσχέδια οφείλουν να καταλάβουν για άλλη μια φορά ότι οι Βουλευτές θα την πληρώσουν. Δεν θα την πληρώσουν αυτοί που προωθούν ή ανέχονται αυτές τις διατάξεις. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"68864"," Έχετε συμπληρώσει έντεκα λεπτά ομιλίας, κύριε συνάδελφε. Παρακαλώ να ολοκληρώσετε.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68865"," Κλείνω, κύριε Πρόεδρε, με το θέμα του πλαφόν στη βενζίνη. Εγώ δεν είμαι οικονομολόγος. Η απλή λογική όμως λέει ότι η κατανάλωση φέρνει τον παρά. Έτσι λέει ο λαός και είναι σοφός ο λαός. Δηλαδή από το γεγονός ότι αυτήν τη στιγμή η βενζίνη αγγίζει τα 2 ευρώ και πάρα πολλοί άνθρωποι δεν μετακινούν τα αυτοκίνητά τους κερδίζει το Υπουργείο Οικονομικών; Αυτή είναι η λογική που θα λύσει τα προβλήματα της κοινωνίας; Πόσες χιλιάδες αυτοκίνητα, κύριε Πρόεδρε, είναι παρκαρισμένα λόγω του υψηλού τέλους κυκλοφορίας και οι οδηγοί τους παρέδωσαν, κατέθεσαν τις πινακίδες; Απλά πράγματα χρειάζεται κανείς να αντιλαμβάνεται για να διαχειρίζεται τέτοιου είδους ζητήματα. Αυτή η λογική πού οδηγεί; Οδηγεί στην ύφεση, ύφεση στην ύφεση, και στην καταστροφή της οικονομίας και της κοινωνίας. Περί αυτού πρόκειται. 
Σας ευχαριστώ.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"68866"," Κύριε Πρόεδρε, παρακαλώ το λόγο.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68867"," Ορίστε, κύριε Υπουργέ, έχετε το λόγο. Θέλετε να κάνετε απλή παρέμβαση;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68868"," Μόνο για τριάντα δευτερόλεπτα, κύριε Πρόεδρε.  
Ο κύριος Βουλευτής έθεσε το θέμα των προνοιακών μονάδων στο χώρο του Ελληνικού. Το θέμα αυτό έχει λυθεί από χθες το βράδυ. Είχε τεθεί από πολλούς Βουλευτές χθες. Η Κυβέρνηση έκανε μια αναδιατύπωση. Προφανώς ο κύριος Βουλευτής δεν το παρακολούθησε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68869"," Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Μάριος Σαλμάς.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"68870"," Ευχαριστώ, κύριε Πρόεδρε. 
Κυρίες και κύριοι συνάδελφοι, είμαστε προς το τέλος της συζήτησης αυτού του κρίσιμου σχεδίου νόμου και θα κάνω μια γενική παρατήρηση προς τον κύριο Υπουργό. 
Κύριε Υπουργέ, μπορεί η Νέα Δημοκρατία να στηρίζει αυτό το σχέδιο νόμου επειδή είναι δύο μνημονιακές δεσμεύσεις τα θέματα τα οποία πραγματεύεται, όπως το Ελληνικό και το πρόγραμμα «Ήλιος», και επειδή όπως και να’ χει θα συμβάλουν θετικά με κάποιον τρόπο στην ανάπτυξη της χώρας –μπορεί να μην είναι στο μέγεθος που το εκτιμάτε εσείς, αλλά θα συμβάλουν θετικά, γι’ αυτό κι εμείς στηρίζουμε αυτό το νομοσχέδιο- όμως πρέπει να σας πούμε ότι ο τρόπος με τον οποίο νομοθετείτε δεν είναι σωστός. Το λέμε πολλές φορές επί δώδεκα χρόνια. Όταν οι μεν είναι Αντιπολίτευση το λένε στους κυβερνητικούς και ίσως και στο παρελθόν να το έχετε ακούσει πολλές φορές. Τόσες τροπολογίες δεν είναι αποδεκτές για να νομοθετήσουμε σ’ ένα θέμα το οποίο το ξέρετε από τον Οκτώβριο και συγκεκριμένα από τις 26 Οκτωβρίου όσον αφορά το πρόγραμμα «Ήλιος» και από την 12η Οκτωβρίου του 2009 όσον αφορά το Ελληνικό, όταν ο κύριος Πρωθυπουργός επισκέφθηκε μαζί με μία ηγετική τότε ομάδα Υπουργών της Κυβέρνησης το αεροδρόμιο του Ελληνικού, όπως σας είπα και χθες. Τόσες τροπολογίες, τόσες διορθώσεις και τόσες τακτοποιήσεις διαφόρων θεμάτων σε τόσο κρίσιμα νομοσχέδια εν πάση περιπτώσει πριν από τις εκλογές νομίζω ότι αδικούν τη νομοθετική πρωτοβουλία σας. 
Θα ήθελα να ξεκαθαρίσω, πριν κάνω μία σύνοψη συνολική, την άποψη της Νέας Δημοκρατίας αλλά και του Προέδρου της, του Αντώνη Σαμαρά, για την Εκκλησία. 
Τόσο ο Πρόεδρος, όσο και το κόμμα της Νέας Δημοκρατίας πιστεύει ότι η Εκκλησία δικαιούται, μπορεί και πρέπει να κάνει δράσεις με τις οποίες θα μπορεί να χρηματοδοτεί το φιλανθρωπικό της σκοπό. Σε καμμία περίπτωση αυτό που ακούστηκε εδώ πέρα ότι πρόκειται για ένα νέο Βατοπέδι και όλα αυτά δεν ισχύουν και είναι υπερβολές. Κάπου πρέπει να καταλαβαίνουμε και τον κρίσιμο ρόλο της Εκκλησίας.
Επιτρέψτε μου να πω ότι επειδή διατέλεσα και Υφυπουργός Προνοίας, για έναν ολόκληρο χρόνο το 2009, μου δόθηκε η ευκαιρία να καταλάβω πόσα κενά καλύπτει η Εκκλησία της Ελλάδος με τις προνοιακές της δομές, αλλά και γενικότερα με όλο το πρόγραμμά της είτε για τους αστέγους είτε για τους φτωχούς είτε για μια κατηγορία ευπαθών ομάδων του πληθυσμού, που στέκεται δίπλα διακριτικά, χωρίς να το κοινοποιεί και χωρίς να είναι όλες οι δράσεις αυτές γνωστές στον ελληνικό λαό. Ίσως ο καθένας το ξέρει όταν πάει και βρίσκει την βοήθεια του. Αλλά και  με βάση τη διαχρονική στάση που κράτησε η Εκκλησία στην εξέλιξη της Ελλάδος, δεν πρέπει από καμμία πτέρυγα της Βουλής να στερήσουμε αυτό το δικαίωμα της Εκκλησίας να μπορεί να αυτοχρηματοδοτεί τις φιλανθρωπικές της δράσεις.
Επίσης, πρέπει εδώ να ξεκαθαρίσουμε ότι η Νέα Δημοκρατία έχει στο νου της και θα προσπαθήσει να εξειδικεύσει τον τρόπο με τον οποίο θα αποζημιωθούν οι δήμοι Μεσογαίας από τα όποια οφέλη της πώλησης και της αξιοποίησης του αεροδρομίου του Ελληνικού, εκπληρώνοντας αυτήν τη βασική υποχρέωση που έχει αναλάβει η πολιτεία, όταν επιβάρυνε περιβαλλοντικά την περιοχή με την μετακίνηση του αεροδρομίου.
Στο τέλος αυτής της συζήτησης θεωρώ, κυρίες και κύριοι συνάδελφοι, ότι παραμένουν αναπάντητα κάποια ερωτήματα και παραμένουν σε εκκρεμότητα κάποιες ατέλειες του σκεπτικού σας, κύριε Υπουργέ. Τώρα θα αναφερθώ όπως σας υποσχέθηκα χθες, μόνο στο πρόγραμμα «Ήλιος».
Όπως σας είπε πολύ καλά ο εισηγητής μας κ. Βαρβιτσιώτης, αλλά και ο Υπεύθυνος του Τομέα Ενέργειας της Νέας Δημοκρατίας, κ. Καλαφάτης σας εξήγησε πολύ αναλυτικά, αλλά και από άλλες πτέρυγες το άκουσα όταν θεσμοθετείς ένα έργο στην κλίμακα του προγράμματος «Ήλιος» είναι σκόπιμο να έχεις παρουσιάσει πριν μια μελέτη, ανεξάρτητα από αν θα έχεις κάνει ή όχι δημόσια διαβούλευση, και να υπάρχει ένας στέρεος επιχειρηματικός σχεδιασμός και μια ρεαλιστική ανάλυση του κόστους οφέλους της επένδυσης.
Αυτό που είναι αυτονόητο δεν το έχετε κάνει, κύριε Υπουργέ, και δεν το έχετε παρουσιάσει. Επειδή αυτό δεν έχει γίνει, έχουν προκύψει πάρα πολλά ερωτήματα, τα οποία σας τέθηκαν για αυτό το έργο και τα οποία δεν απαντήσατε. Είναι ερωτήματα που αφορούν μείζονα τεχνικά και οικονομικά θέματα, εξαγωγής και πώλησης της ελληνικής ενέργειας, αλλά και στην επίδραση του έργου στην υφιστάμενη αγορά ανανεώσιμων πηγών ενέργειας στη χώρα.
Κατ’ αρχάς, προσπάθησα απ΄ όσα είπατε αυτές τις δύο ημέρες στη συζήτηση Βουλή να εξάγω από πού προκύπτει το όφελος των 15 δισεκατομμυρίων και γιατί να μην είναι δώδεκα, δέκα ή είκοσι; Δεν το καταλαβαίνω.","ΜΑΡΙΟΣ ΣΑΛΜΑΣ",449
"68871"," Έως δεκαπέντε δισεκατομμύρια. Μπορεί να είναι και δώδεκα.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68872"," Μπορεί να είναι και δώδεκα, όπως λέτε. 
Παρ’ όλα αυτά, δεν είμαι σίγουρος για αυτό το όφελος. Όμως γράφτηκε για δεκαπέντε δισεκατομμύρια στη Σύνοδο Κορυφής…","ΜΑΡΙΟΣ ΣΑΛΜΑΣ",449
"68873","  Έως δεκαπέντε δισεκατομμύρια.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68874"," Εν πάση περιπτώσει έως δεκαπέντε. Δεν περιγράφεται δηλαδή, η προστιθέμενη αξία που προκύπτει. 
Για να βγάλεις το όφελος οποιασδήποτε επένδυσης, πρέπει να ξέρεις, πρώτον, ποιος αγοράζει. Σε μια ομιλία σας στο εξωτερικό πριν δύο μήνες, αν δεν κάνω λάθος, είχατε πει ότι υπάρχουν διάφορα κράτη που ενδιαφέρονται γι’ αυτήν την επένδυση. Εμείς ξέρουμε μόνο τη Γερμανία, που μας έχετε πει. Αν έχετε κάτι άλλο, μπορείτε να μας το πείτε.
Δεύτερον, σε τι τιμές αγοράζει: δηλαδή, πώς θα τιμολογηθεί η παραγόμενη ενέργεια. Θα είναι οι τιμές πώλησης της ενέργειας συμφωνημένες για πολλά χρόνια και θα εξασφαλίζουν σίγουρο κέρδος;
Διότι εδώ, δεν μιλάμε, κύριε Υπουργέ, για μια συνηθισμένη επένδυση, που ενέχει και τον κίνδυνο να είναι ζημιογόνος: να πέσεις έξω όταν σχεδιάζεις μια επένδυση. Εδώ μιλάμε για μια επένδυση που πρέπει να φέρει κάποια δισεκατομμύρια εξ ορισμού όφελος, γιατί με αυτόν τον τρόπο δίνεται και η ακίνητη περιουσία.
(Στο σημείο αυτό την Προεδρική Έδρα  καταλαμβάνει ο  Δ΄ Αντιπρόεδρος της Βουλής κ.  ΒΥΡΩΝ ΠΟΛΥΔΩΡΑΣ )
Προφανώς, ο υπολογισμός σας μπορεί να έγινε με βάση την τιμή που η Γερμανία, αγόραζε το 2011, που ήταν 0,22 ανά KW. 
Όμως, απ’ ό,τι πληροφορούμαι και εκτιμώ, σε μια αλλαγή πολιτικής της Γερμανίας, σκοπεύουν από τον επόμενο μήνα να την αγοράζουν λιγότερο, περίπου στα 15 σεντς ανά KWh. 
Άρα, αυτή η μεταβολή της τιμής αγοράς της KWh στη Γερμανία για κάποιους δικούς της λόγους που μπορεί να το κάνει όσον αφορά τους καταναλωτές της, τις επενδύσεις που γίνονται σε ανανεώσιμες πηγές ενέργειας και την αντίστοιχη τεχνολογία στη Γερμανία, μπορεί να επηρεάσει την όλη επένδυση, όταν θα έχεις μικρότερη τιμή που θα πουλάς. 
Δεν έχει απαντηθεί ακόμη το κόστος της μεταφοράς της ενέργειας, δηλαδή πόσο θα κοστίσει το δίκτυο, πού θα φθάσει και ποιος θα αναλάβει αυτό το κόστος κατασκευής, πώς θα μεταφερθεί εντός και εκτός ενέργειας, αν δηλαδή έχουν συμφωνηθεί αυτά τα διευρωπαϊκά δίκτυα. 
Όμως, το σημαντικότερο στοιχείο που παραμένει σε εκκρεμότητα είναι το κόστος παραγωγής. Όπως προβλέπεται, για τις εταιρείες με συμμετοχή στην «ΗΛΙΟΣ Α.Ε.», τα έσοδα στα κέρδη θα περνούν κατά 30% στο δημόσιο. Όμως, τα κέρδη –εκτός των άλλων- επηρεάζονται και από το κόστος της επένδυσης. 
Να σας αναφέρω ένα παράδειγμα. Αφού δεν θα έχει πλειοψηφία το ελληνικό δημόσιο στον επενδυτή, πώς θα επηρεάσει αν μια εταιρεία –που κατασκευάζει πάνελς-φωτοβολταϊκά στη Γερμανία- έρθει εδώ στην Ελλάδα και μπορεί να της προσφέρονται επειδή είναι επενδυτής φθηνότερα κινέζικα ή από άλλη κατασκευάστρια χώρα πάνελς στη μισή τιμή και ο επενδυτής, προκειμένου να καταναλώσει γερμανικά προϊόντα, αγοράζει σε διπλάσια τιμή κάποια πάνελς που κατασκευάζονται στη Γερμανία; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Παρακαλώ, κύριε Πρόεδρε, θα ήθελα την ανοχή σας.","ΜΑΡΙΟΣ ΣΑΛΜΑΣ",449
"68875"," Συνεχίστε, κύριε συνάδελφε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68876"," Ευχαριστώ, κύριε Πρόεδρε.
Άρα, έτσι θεωρητικά θα μπορούσε ο επενδυτής να κάνει μια τεράστια επένδυση αγοράς από πάνελς που κατασκευάζονται σε μια ευρωπαϊκή χώρα –που μπορεί να είναι η Γερμανία που συζητάμε τώρα- και με αυτόν τον τρόπο, που θα είναι ακριβό το κόστος αγοράς αυτών των πάνελς, να μπορεί να εκτινάξει το κόστος παραγωγής που σε συνδυασμό με την πιθανή χαμηλή τιμή πώλησης στο εξωτερικό να μην είναι κερδοφόρος η επένδυση. 
Αν η επένδυση είναι τόσο κερδοφόρος, κάντε κάτι άλλο. Πείτε στον επενδυτή: Εμείς σας δίνουμε τόσες χιλιάδες στρέμματα. Αποζημιώστε μας. Αντί για 15 δισεκατομμύρια, δώστε μας 10 δισεκατομμύρια και πάρτε εσείς το υπόλοιπο κέρδος. Για δείτε. Θα έρθει; Διότι θα βάλουμε εμείς τα ακίνητα, χωρίς να ξέρουμε στην πράξη πού και πώς θα πουληθεί και αν θα είναι κερδοφόρος η επιχείρηση και η επένδυση. 
Δεν έχουμε πει ούτε πώς θα χρηματοδοτηθούν οι σταθμοί παραγωγής και αυτό που σε κάθε περίπτωση, έστω μέχρι την τελευταία στιγμή της συζήτησης του νομοσχεδίου πρέπει να διαφανεί, είναι να διαχωριστεί τεχνικά και οικονομικά η ανάπτυξη του «Ήλιος» από την πορεία της υπόλοιπης αγοράς. 
Σε αυτήν την κατεύθυνση, θα ήταν σκόπιμο να υπήρχαν έστω και τώρα διατάξεις που να αποκλείουν την πληρωμή της παραγόμενης ενέργειας από το λειτουργό της ελληνικής αγοράς ενέργειας και επίσης να διασφαλίζεται σαφώς η προτεραιότητα σύνδεσης υπό ανάπτυξη έργων ΑΠΕ από έργα του «Ήλιος». 
Γιατί να γίνεται αυτό; Επειδή κατά κύριο λόγο τα δίκτυα μεταφοράς στη χώρα μας είναι περιορισμένα. Ως εκ τούτου, υπάρχει ο κίνδυνος να δοθεί προτεραιότητα στην ενέργεια που παράγεται από το πρόγραμμα «Ήλιος» και οι παραγωγοί ανανεώσιμων πηγών ενέργειας στη χώρα να μην μπορούν να διαθέσουν την παραγόμενη ενέργεια στο σύστημα. Είναι και αυτό κάτι που πρέπει, έστω και τώρα, να το δείτε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνοντας, ήθελα να σας πω ότι τα προνόμια που δίνονται σε αυτό το πρόγραμμα –μια σειρά προνομίων που συνθέτουν ένα ιδιαίτερα ελκυστικό περιβάλλον για τον επενδυτή- προφανώς, δεν δίνονται στους υπόλοιπους επενδυτές σε ανανεώσιμες πηγές ενέργειας και τουλάχιστον έπρεπε να στοιχειοθετήσετε ποια είναι η διαφορά, ποιο είναι το όφελος στη χώρα γι’ αυτό. 
Κλείνοντας, θα ήθελα να αναφερθώ στο χώρο του πρώην αεροδρομίου του Ελληνικού. Θα πρέπει να σκεφτείτε αν η κατασκευή τόσων πολλών κατοικιών εκεί στην περιοχή δημιουργήσει πρόβλημα αξιών στην υπόλοιπη κατοικία της Αττικής. Δείτε μήπως, με δεδομένο ότι τα επόμενα χρόνια το πιο πιθανό λόγω της ανεργίας και της ύφεσης πάρα πολλοί μετανάστες να φύγουν από την Αθήνα και να αδειάσουν πάρα πολλά σπίτια, σε συνδυασμό με την πτώση της αγοράς των ακινήτων, η δημιουργία τόσων πολλών σπιτιών στο Ελληνικό διαλύσει όλη την οικιστική αξία στην Αττική. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΜΑΡΙΟΣ ΣΑΛΜΑΣ",449
"68877"," Ευχαριστούμε τον κ. Σαλμά, τον Κοινοβουλευτικό Εκπρόσωπο της Νέας Δημοκρατίας. 
Απ’ ό,τι βλέπω τον κατάλογο των ομιλητών, τώρα θα δεχθούμε μια «επίθεση» επιχειρημάτων και προτάσεων από την Αττική. 
Συγκεκριμένα το λόγο καλείται να λάβει ο κ. Αθανάσιος Μπούρας, Βουλευτής Νομού Αττικής της Νέας Δημοκρατίας.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68878"," Ευχαριστώ, κύριε Πρόεδρε, και για την ιδιαίτερη αναφορά στην Περιφέρεια Αττικής η οποία βέβαια αγωνίζεται προκειμένου να μην αποτελεί πάντα την «πίσω αυλή» της Αθήνας, γενικότερα μιλάω, του κλειστού Λεκανοπεδίου γιατί κάθε φορά γίνονται ρυθμίσεις που ευνοούν κάποιους και ό,τι περισσεύει πετιέται στην «πίσω αυλή» της Αθήνας. 
Το ξέρετε πολύ καλά και το ξέρουμε εμείς καλύτερα: εκεί τα σκουπίδια, εκεί η βαριά βιομηχανία, εκεί η εθνική παραγωγή η οποία στηρίζει την ελληνική οικονομία, αλλά δυστυχώς και με αυτό και άλλα νομοθετήματα, αντί να δίδονται κάποια πλεονεκτήματα και δικαιώματα, χάνονται και τα κεκτημένα.
Και εξηγούμαι, κύριε Υπουργέ. Εγώ άκουσα με χαρά –και δεν έχω αντίρρηση- ότι μέσα σε αυτό το σχέδιο νόμου, προσπαθούν να γίνουν ρυθμίσεις που διευκολύνουν κάποιους δήμους των γύρω περιοχών. Σας είπα ότι δεν έχω καμμία αντίρρηση. Θα πω κάτι, όμως, σχετικά με το κεκτημένο δικαίωμα που η ελληνική πολιτεία έδωσε στους δήμους των Μεσογείων και θα σας παρακαλέσω θερμά να ξεκινήσω από ένα χαρακτηριστικό σημείο. Θέλω τουλάχιστον να πιστεύω εγώ ότι δεν έγινε από κάποια άλλη αιτία, αλλά έγινε από καθαρή παράλειψη.
Θα σας παρακαλέσω να συμπληρώσετε την παράγραφο 8γ του άρθρου 2. Οι δήμοι που αναφέρονται στα Μεσόγεια και για τους οποίους η ρύθμιση έγινε παλαιότερα -στην οποία θα αναφερθώ- είναι πέντε δήμοι. Συγκεκριμένα είναι ο Δήμος Μαρκοπούλου, ο  Δήμος Κρωπίας –το Κορωπί, όπως λέμε- ο Δήμος Παιανίας-Γλυκών Νερών, ο Δήμος Σπάτων και Αρτέμιδος –όλα τα αεροπλάνα από εκεί πάνω περνάνε- είναι και ο Δήμος Ραφήνας.
Θα σας παρακαλέσω τελειώνοντας αυτήν την τοποθέτησή μου, αν είναι δυνατόν, να συμπληρώσετε την παράγραφο 8γ του άρθρου 2. Εκεί που λέτε «…καθώς και στους Δήμους Κρωπίας, Μαρκοπούλου Μεσογαίας, Παιανίας-Γλυκών Νερών και Σπάτων-Αρτέμιδος…», το «και» να φύγει και να συμπληρωθεί «και Ραφήνας-Πικερμίου». Δεν μπορείτε δηλαδή, να αφαιρέσετε το δικαίωμα να είναι αυτοί οι πέντε δήμοι, οι οποίοι ήταν και είναι σε αυτήν τη διαδικασία. 
Τώρα θέλω να πω ότι οι περισσότεροι Βουλευτές –εγώ θα έλεγα όλοι, ίσως δεν ευρέθηκαν εκείνη την ημέρα- την περασμένη εβδομάδα καταθέσαμε μία τροπολογία στο σχέδιο νόμου με γενικό αριθμό 827 και ειδικό 90. Αυτή η τροπολογία, κύριε Υπουργέ, δεν προέκυψε απερίσκεπτα. Προέκυψε μετά από πολύμηνες διαδικασίες ...","ΑΘΑΝΑΣΙΟΣ ΜΠΟΥΡΑΣ",350
"68879"," Υποστηρίζω τη Ραφήνα.","ΓΡΗΓΟΡΙΟΣ ΝΙΩΤΗΣ",365
"68880"," Ευχαριστώ θερμά, κύριε Πρόεδρε, και είναι σωστό. 
Η τροπολογία αυτή, κύριε Υπουργέ, δεν προέκυψε έτσι σε μία νύχτα. Είναι αποτέλεσμα πολλών συσκέψεων, πολλών συναντήσεων όλων των δήμων, με ειδικούς τεχνοκράτες και θα σας παρακαλέσω να την κάνετε δεκτή. Εάν σε κάποιους δίδεται κάτι σήμερα με αυτό το νομοσχέδιο και λύονται θέματα –και συμφωνώ, για να μην παρεξηγηθώ- δεν μπορεί το κράτος να είναι ανακόλουθο. 
Και εξηγούμαι: υπάρχει το άρθρο ένατο, παράγραφος 4 του ν. 2338/1995. Εσείς, κύριε Υπουργέ, είστε νέος, αλλά τουλάχιστον θα ενημερωθήκατε και θα ξέρετε για τις κινητοποιήσεις στα Μεσόγεια, όταν επρόκειτο να γίνει το νέο αεροδρόμιο, αυτό το εθνικό έργο. Τότε η πολιτεία ήρθε να δώσει κάποιο αντισταθμιστικό όφελος σε εκείνη την περιοχή και το έδωσε με το άρθρο που σας διάβασα: το άρθρο ένατο, παράγραφος 4 του ν.2338/1995.  
Ήταν η Κύρωση Σύμβασης Ανάπτυξης του νέου Διεθνούς Αεροδρομίου της Αθήνας στα Σπάτα, ίδρυση της εταιρείας «Διεθνής Αερολιμένας Αθηνών Α.Ε.».
Προβλέφθηκε σε εκείνο το νόμο, σε αυτό το άρθρο, ότι ποσό 10% από τα έσοδα που προκύπτουν από την αξιοποίηση του χώρου του πρώην αεροδρομίου του Ελληνικού θα διατεθεί στην περιοχή των Μεσογείων ως αντισταθμιστικό όφελος για την περιβαλλοντική και κοινωνική επιβάρυνση της περιοχής αυτής από τη λειτουργία του νέου αεροδρομίου «Ελ. Βενιζέλος», προκειμένου να δημιουργηθούν σύγχρονες υποδομές και δίκτυα ποιότητας ζωής.
Δεν τα λέω εγώ, κύριε Υπουργέ, αυτά. Τα λέει ο νόμος. Τα λέει η ελληνική πολιτεία, η οποία πρέπει να έχει και συνέπεια και διαχρονικότητα. Τώρα, αυτό το δικαίωμα τους το αφαιρείτε. Κάνετε, μάλιστα, έναν καταμερισμό ο οποίος είναι πρωτόγνωρος.
Με αυτό το αντιστάθμισμα θεσπιζόταν, λοιπόν, μία διαχρονική δέσμευση της πολιτείας έναντι των δήμων και των κατοίκων των Μεσογείων.
Με τη διάταξη που προτείνουμε επιδιώκεται η ολοκληρωμένη ρύθμιση των ζητημάτων που προκύπτουν όσον αφορά, αφ’ ενός, τους ειδικότερους σκοπούς για τους οποίους θα διατεθούν τα ως άνω ποσά και αφ’ ετέρου, τον τρόπο κατανομής μεταξύ των δήμων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Για να μη λέω άλλη δικαιολογία -γιατί ήδη το κουδουνάκι άρχισε να προειδοποιεί, αλλά πιστεύω ότι ο Πρόεδρος θα μου δείξει μια ελάχιστη ανοχή, με την καλοσύνη που τον διέπει, αλλά και την ιδιαίτερη ευαισθησία που ο ίδιος έχει για πολλές περιοχές της Περιφέρειας Αττικής- σας προτείνουμε αυτήν τη νομοθετική πρωτοβουλία. Σας τη διαβάζω: Λέμε ότι ποσοστό 10% από το σύνολο -ό,τι έλεγε-των εσόδων που θα προκύψουν για το δημόσιο ή άλλο φορέα του δημοσίου από την πάσης φύσεως αξιοποίηση της εκτάσεως του πρώην αεροδρομίου του Ελληνικού, χορηγείται στους δήμους των Μεσογείων -και ξανά αναφέρω, Μαρκοπούλου, Κρωπίας, Παιανίας, Γλυκών Νερών, Σπάτων, Αρτέμιδος και Ραφήνας- ως αντισταθμιστικό όφελος για τη λειτουργία του αεροδρομίου «Ελ. Βενιζέλος» και διατίθενται από αυτούς για την εξυπηρέτηση των προβλεπομένων -το τονίζουμε- στο άρθρο Ένατο, παράγραφος 4, εδάφιο β’ του ν. 2338/1995, «σκοπόν δημοσίου συμφέροντος».
Με κοινή απόφαση των Υπουργών Εσωτερικών, Οικονομικών και Περιβάλλοντος, Ενέργειας και Κλιματικής Αλλαγής, η οποία εκδίδεται το αργότερο τρεις μήνες από την είσπραξη εκ μέρους του δημοσίου ή άλλου δημόσιου φορέα των ποσών που θα προκύψουν κατά τα ανωτέρω, καθορίζονται η κατανομή τους στους δήμους των Μεσογείων και ο ειδικότερος τρόπος διάθεσής τους για τους ως άνω σκοπούς.
Συνεχίζει εκεί, αλλά εγώ θα σταματήσω εδώ, γιατί δεν έχω άλλο χρόνο, κύριε Πρόεδρε, και πρέπει να το σεβαστώ. Όπως προείπατε, θα ακολουθήσουν και άλλοι συνάδελφοι και δη θα ακολουθήσει ο συνάδελφός μου, ο κ. Νίκος Καντερές, ο οποίος θα καταθέσει και μια διαμαρτυρία-αίτηση του Δήμου Ραφήνας, η οποία προτείνει -και αυτό δεν είναι ανάγκη να περιληφθεί στη διάταξη, αλλά θα το προβλέπει, όπως το προείπαμε εξάλλου η υπουργική απόφαση- τον τρόπο της δικαιότερης κατανομής μεταξύ των δήμων αυτού, όχι του αιτούμενου ποσού -κύριε Υπουργέ, να σας το κάνω σαφές για μια ακόμη φορά- της διατήρησης του δικαιώματος κάποιων οι οποίοι υπέστησαν διαχρονικά και υφίστανται καθημερινά την επιβάρυνση από τη λειτουργία ενός κολοσσιαίου έργου που έπρεπε να φτιάξει η ελληνική πολιτεία, για το οποίο έγιναν τότε μεγάλες κινητοποιήσεις και σε αντιστάθμισμα αυτού η πολιτεία θέσπισε αυτό.
Αυτή τη θέσπιση με αυτό το νομοθέτημα πρέπει, κύριε Υπουργέ, να την κάνετε πράξη, διορθώνοντας πρώτα και συμπληρώνοντας τη Ραφήνα στους δήμους της Μεσογαίας –Ραφήνα–Πικέρμι- αλλά και κάνοντας δεκτή αυτήν την τροπολογία μας, η οποία –όπως βλέπετε- δεν έχει κομματικό χαρακτήρα, έχει υπερκομματικό χαρακτήρα, γιατί την υποβάλαμε και την υπογράφουμε όλοι οι Βουλευτές της Περιφέρειας Αττικής.
Σας ευχαριστώ πολύ, κύριε Πρόεδρε.","ΑΘΑΝΑΣΙΟΣ ΜΠΟΥΡΑΣ",350
"68881"," Ευχαριστούμε τον κ. Μπούρα, τον οποίο διαδέχεται ο έτερος Βουλευτής της Νέας Δημοκρατίας στην Αττική, ο κ. Νικόλαος Καντερές.
Ορίστε, κύριε Καντερέ, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68882"," Ευχαριστώ, κύριε Πρόεδρε.
Κύριοι Βουλευτές, είμαστε σχεδόν στο παρα-ένα πριν τελειώσει η συνεδρίαση και επιμένουμε ξανά στα ίδια. Τα έχουμε αναφέρει και στη συζήτηση επί της αρχής του εν λόγω νομοσχεδίου και στις επιτροπές.
Θα αναφερθώ σε τρία πράγματα:
Πρώτον για το Ελληνικό και συγκεκριμένα για την περιοχή της Ραφήνας-Πικερμίου το έχουμε τονίσει τόσες φορές. Άλλωστε, δεν κοστίζει τίποτα έτσι όπως είναι γραμμένο όταν και αν από το 05 πάμε στο 06 και έχουμε μόνο τους τέσσερις Δήμους -Κορωπίας, Μαρκοπούλου Μεσογαίας, Παιανίας, Σπάτων, Αρτέμιδας- εκεί μετά να μπει και η Ραφήνα, το Πικέρμι
Κύριε Υπουργέ, η Ραφήνα, το Πικέρμι δέχεται, πρώτον, την ηχορύπανση περισσότερο από κάθε άλλη περιοχή –θα έλεγα- γιατί είμαι και κάτοικος της περιοχής. Τα αεροπλάνα ειδικά τα Σαββατοκύριακα κάθε λεπτό προσγειώνονται. Δεύτερον, δέχεται μόλυνση από τα καυσαέρια, τα οποία πέφτουν στην εν λόγω περιοχή και ευρύτερα στα Μεσόγεια. Θα πω και κάτι άλλο μετεωρολογικό, που ίσως δεν το γνωρίζετε και χρειαζόταν και επιστημονική επεξεργασία. Από τότε που ήρθε το αεροδρόμιο στη συγκεκριμένη περιοχή έχουν αυξηθεί οι ημέρες βροχής, γιατί οι πυρήνες συμπύκνωσης, που λέμε εμείς οι μετεωρολόγοι, έχουν αυξηθεί πάρα πολύ στην εν λόγω περιοχή, με αποτέλεσμα να υγροποιούνται πιο εύκολα τα σύννεφα και, συνεπώς, όταν πέφτει η βροχή ό,τι εμπεριέχει πάνω στην ατμόσφαιρα η μόλυνση αυτή, λοιπόν, να έρχεται στην περιοχή των Μεσογείων. 
Θα σας παρακαλέσω -κατέθεσα και προχθές από το Δήμο της Ραφήνας την απόφαση του δημοτικού συμβουλίου, έχω και αυτήν τη διαμαρτυρία την οποία θα καταθέσω- καθώς δεν κοστίζει τίποτα, να μπει στο τέλος της παραγράφου 2.8Γ εκεί και ο Δήμος της Ραφήνας-Πικερμίου.
Παράλληλα, για το Ελληνικό θέλω να σας πω πολύ ορθά για το σταθμό μεταφόρτωσης. Ήταν μια ορθή σκέψη. Άλλωστε, στο παρελθόν έγιναν αγώνες γιατί το αρχικό σχέδιο που έλεγε για το θέμα των σκουπιδιών, προέβλεπε στο Ελληνικό να υπήρχε ένας σταθμός μεταφόρτωσης. Ακόμη, στην περίπτωση του Ελληνικού νομίζω ότι χρειάζεται ειδική μνεία και ειδική υποστήριξη, έστω και αφανώς αν είναι δυνατόν, κάποιες υπηρεσίες, οι οποίες λειτουργούν και εργάζονται εκεί –και φέρνω για παράδειγμα τη μετεωρολογική υπηρεσία, που σας ανέφερα λεπτομερώς την άλλη φορά- ότι δεν είναι δυνατόν να μεταφερθούν. Η εν λόγω υπηρεσία, που είναι η μόνη επίσημη υπηρεσία της Ελλάδος που την εκπροσωπεί, όχι μόνο στην Ευρώπη, αλλά σε όλη την υφήλιο, που είναι διατεταγμένη με το ΜΟΤΝΕ, το λεγόμενο, διασυνδεδεμένη όλο το εικοσιτετράωρο όλο το χρόνο και διαχέονται όλες αυτές οι πληροφορίες. Δεν μπορεί να μεταφερθεί και να μαζευτούν στα ντουλάπια και να πάνε στην Κατεχάκη ή οπουδήποτε αλλού τα ραντάρ και όλα τ’ άλλα.
Επίσης, υπάρχουν και άλλες υπηρεσίες. Είναι η Πυροσβεστική, η Αστυνομία. Νομίζω ότι για αυτά θα πρέπει να ληφθεί μία μνεία, κάπου να αναφέρεται, έτσι ώστε ο εντολοδόχος να ξέρει ότι είναι και χρήσιμες αυτές οι υπηρεσίες, αλλά τουλάχιστον κάποιες από αυτές να είναι απαράβατο ότι δεν μπορούν να φύγουν.
Στο δεύτερο σκέλος για τα πρατήρια των καυσίμων θα είμαι ολιγόλογος. Εκεί με τις προσθήκες που κάνουμε τώρα κάτι λέει για τα αυτόματα συστήματα. Ξέρετε δεν είναι το ίδιο πράγμα η Ελλάδα με τη Γερμανία ή με όποιο άλλο κράτος. Ξέρετε ότι υπάρχει μεγάλη φοβία, υπάρχει εγκληματικότητα. Οι άνθρωποι δεν μπορούν να στέκονται όλο το εικοσιτετράωρο μέσα στη νύχτα αν θα περάσει ένας πελάτης και να το έχουν κρατημένο το δικό τους το πρατήριο. Εδώ, ας δώσετε τη δυνατότητα στην περιφέρεια σε συνεργασία με τους καλλικρατικούς δήμους να έχουν κι αυτοί γνώμη που ξέρουν καλύτερα πρόσωπα και πράγματα στην περιοχή τους, να έχουν τη συμμετοχή, έτσι ώστε και να μην είναι δυσαρεστημένοι ότι η πολιτεία, το επίσημο κράτος, τους αγνοεί, αλλά ουσιαστικά να προσφέρουν και να δώσουν λύση σε ένα θέμα. Έτσι θα εξυπηρετηθεί και ο κόσμος που μπορεί, εν πάση περιπτώσει, να γεμίσει το αυτοκίνητό του ανά πάσα στιγμή και για ταξίδι. Θα υπάρχουν, άλλωστε σε πολλά σημεία. Όμως, μην τους επιβάλλουμε ότι εάν το ποσοστό των αυτομάτων δεν είναι ανοιχτό, θα είναι υποχρεωμένοι να παραμείνουν.
Δώστε, λοιπόν, τη δυνατότητα στην περιφέρεια, σε συνεργασία με τους δήμους –και νομίζω ότι κάτι τέτοιο πρέπει να γίνεται και για άλλα, για πιο σοβαρά θέματα- έτσι ώστε να έχουν και αυτοί τη συμμετοχή και εν πάση περιπτώσει, να διευκολύνουν τα πράγματα. 
Όσον αφορά το «Ήλιος» τώρα, πολλά αναφέρθηκαν. Θα επαναλάβω ίσως μερικά. Είναι μία επένδυση η οποία δεν ξέρω κατά πόσο θα πιάσει. Μιλάμε τώρα για διακόσιες χιλιάδες στρέμματα, τα οποία –αν επιτευχθεί κάποτε η επένδυση- χάνονται και για τη γεωργία, όπου εκεί θα μπορούσαν να γίνουν αντικείμενο εκμετάλλευσης με οποιονδήποτε άλλο τρόπο. Θα βρεθούν σε μία αγρανάπαυση. Πότε θα παράγεται αυτή η ενέργεια; Πώς θα διοχετευτεί από κράτη τα οποία δεν είναι και τόσο φίλοι, σύμμαχοι με εμάς, για να φθάσει στη Γερμανία; Η Γερμανία πρέπει να τροποποιήσει το νόμο της και έχει και μικρότερη τιμή από εκείνη που προβλέπεται. Αν περισσεύει αυτή η ενέργεια, πού θα διοχετευτεί, όταν το δίκτυο της ΔΕΗ που υπάρχει δεν μπόρεσε ακόμη και ιδιώτες να εξυπηρετήσει, πόσω μάλλον να βοηθήσει σε μια τόσο μεγαλύτερη ευρύτητα; 
Κλείνοντας, θα επανέλθω και θα σας παρακαλέσω να έχω μία απάντηση από τον κύριο Υπουργό για το θέμα τουλάχιστον που δεν κοστίζει τίποτα. Επαναλαμβάνω ότι είναι ένα θέμα, αν θα γίνει και τι θα γίνει μελλοντικά. Πρέπει να μπει, λοιπόν και ο Δήμος της Ραφήνας-Πικερμίου. Εκεί στο τέλος που υπάρχει αναφορά στους τέσσερις δήμους πρέπει να μπει και η συγκεκριμένη περιοχή, γιατί όπως είπα και προηγουμένως, αυτή η περιοχή δέχεται μεγάλη επιβάρυνση, πέρα από τις άλλες επιβαρύνσεις που δέχεται συνεχώς, στις οποίες αναφέρθηκε ο κύριος συνάδελφος, χωρίς να έχει τις υποδομές που χρειάζονταν. 
Αυτές οι υποδομές είναι ευθύνη του κράτους διαχρονικά. Έχει πάρει μία μεγάλη αύξηση. Αυτό, βέβαια, θα αποδειχθεί στις επόμενες εκλογές, γιατί δεν δίνεται η δυνατότητα στις τωρινές εκλογές να φανούν οι δήμοι όπου αυξάνονται οπωσδήποτε οι έδρες των Βουλευτών. Έτσι, θα είναι και καλύτερα για κάποιους Υπουργούς και πρώην Βουλευτές οι οποίοι θέλουν να πολιτευτούν στην Περιφέρεια της υπολοίπου Αττικής, κύριε Πρόεδρε. 
Σας ευχαριστώ πολύ και αναμένω από τον Υπουργό μία συγκεκριμένη απάντηση σε αυτό τουλάχιστον το θέμα.
(Στο σημείο αυτό ο Βουλευτής κ. Νικόλαος Καντερές                         καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΝΙΚΟΛΑΟΣ ΚΑΝΤΕΡΕΣ",184
"68883"," Ευχαριστούμε τον κ. Καντερέ. 
Την ενότητα του λόγου και των επιχειρημάτων θα ενισχύσει ο έτερος Βουλευτής Νομού Αττικής κ. Γεώργιος Βλάχος, ο οποίος έχει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68884"," Ευχαριστώ, κύριε Πρόεδρε. 
Κύριε Υπουργέ, επανέρχομαι και εγώ -γιατί χθες όταν μίλησα, δεν ήσασταν στην Αίθουσα- στο θέμα των αντισταθμιστικών. Ακούστηκαν από τους συναδέλφους τα δικαιώματα που απαιτούν οι δήμοι των Μεσογείων και σε αυτούς πρέπει να προσθέσουμε και το Δήμο Ραφήνας. Σας καταθέσαμε ήδη το υπόμνημα του Δήμου Ραφήνας, όπου εκεί τεκμηριώνεται το αίτημα για συμμετοχή του. 
Ακούστηκε –και είναι σωστό- ότι ο συγκεκριμένος δήμος έχει μία σοβαρή επιβάρυνση, αφού έχει, όπως είπαμε, αεροδιαδρόμους και όχι μόνο. 
Πρέπει να σας πω ότι στην προσφυγή που έχουν καταθέσει οι δήμοι των Μεσογείων συμμετέχουν και το Κορωπί και το Μαρκόπουλο και η Παιανία και τα Σπάτα και η Ραφήνα. Είναι οι πέντε δήμοι οι οποίοι απαιτούν τα αντισταθμιστικά με βάση το νόμο του 1995. Το ένα, λοιπόν, είναι αυτό. Νομίζω ότι αυτό πρέπει να γίνει απόψε, ανεξάρτητα με το αν θα συμφωνήσουν οι δήμοι με τη ρύθμιση αυτή ή αν θα διεκδικήσουν κάτι περισσότερο. Ό,τι γίνει πρέπει να γίνει και για τους πέντε. 
Το δεύτερο που θέλω και εγώ να επαναλάβω, είναι το περίφημο 10%. Είπα χθες, κύριε Υπουργέ, ότι το ποσοστό αυτό θα μπορούσε να είναι και μικρότερο. Πρέπει να κλείσει αυτό το μέτωπο. Δεν μπορεί να προχωρήσει η επένδυση, όταν οδηγείτε τους δημάρχους, τους πέντε δήμους στο να κάνουν προσφυγή και να μπλοκάρουν το έργο. Ξέρετε, με βάση το νόμο, είναι υποχρεωμένοι να διεκδικήσουν αυτά τα δικαιώματα. Δεν μπορούν να κάνουν διαφορετικά. Είναι υπόλογοι στις τοπικές κοινωνίες. Πρέπει αυτό να γίνει κατανοητό. Είναι απαραίτητο να γίνει συμφωνία με κάποιο τρόπο. Θέλετε να είναι σε χρήματα; Θέλετε να είναι σε κάποια έργα που θα γίνουν –τουλάχιστον αυτό προέβλεπε ο νόμος- στην περιοχή; Θέλετε να είναι σε κάποια έκταση η οποία θα παραχωρηθεί στην περιοχή αυτή, στους πέντε δήμους και την οποία θα δεσμεύονται να μην αξιοποιήσουν ή να αξιοποιηθεί παράλληλα με την επένδυση; Πρέπει να βρεθεί κάποιος τρόπος. 
Το λέμε, γιατί πραγματικά συμφωνούμε σ’ αυτήν την επενδυτική προσπάθεια, σε μία εποχή που η χώρα μας κάνει ό,τι είναι δυνατόν να φέρει επενδυτικά κεφάλαια ή να πείσει ότι εδώ υπάρχει μία κινητικότητα και από την άλλη μεριά ξέρουμε εμείς οι ίδιοι ότι αυτό που πάει να γίνει, αμφισβητείται βάσιμα από κάποιους δήμους.
Καταλαβαίνετε, λοιπόν, ότι η εικόνα την οποία θα δώσουμε δεν είναι καθόλου καλή. Αφού την προβλέπουμε, αφού τη βλέπουμε, αφού το αναγνωρίζουμε, είναι λάθος να μην το διορθώνουμε και να αφήνουμε να εξελιχθούν τα γεγονότα που στην πορεία πιθανόν να γίνουν ανεξέλεγκτα.
Θα έλεγα, κύριε Υπουργέ, έστω στο παρά πέντε, πέρα από τη Ραφήνα, να υπάρξει κάποια ρύθμιση για τους δήμους των Μεσογείων, να μην κλείσει το θέμα, ούτως ώστε ο διάλογος να συνεχιστεί έστω και στο επόμενο διάστημα και να βρεθεί μία φόρμουλα, ώστε να αποσυρθούν οι διεκδικήσεις των συγκεκριμένων δήμων και να προχωρήσει η επένδυση.
Νομίζω ότι αυτό λέει ο κοινούς νους και αυτό είναι ευθύνη όλων μας. Προς την κατεύθυνση αυτή και εμείς καταθέτουμε τον πολιτικό μας λόγο και θα στηρίξουμε όποια προσπάθεια γίνει στην κατεύθυνση που είπα.
Σας ευχαριστώ, κύριε Πρόεδρε.","ΓΕΩΡΓΙΟΣ ΒΛΑΧΟΣ",65
"68885"," Ευχαριστούμε τον κ. Βλάχο.
Κύριοι συνάδελφοι, σας ενημερώνω ότι έκλεισε ο κατάλογος των εγγεγραμμένων ομιλητών επί των άρθρων και των προτασσομένων δευτερολογιών. 
Απ’ ό,τι διαπιστώνω, δεν έχει κάποιος συνάδελφος ενδιαφέρον να δευτερολογήσει.
Επομένως, παρακαλείται ο Υπουργός Περιβάλλοντος, Ενέργειας και Κλιματικής Αλλαγής κ. Γεώργιος Παπακωνσταντίνου να λάβει το λόγο.
Ορίστε, κύριε Υπουργέ, έχετε το λόγο για πέντε λεπτά, εκτός αν χρειάζεστε περισσότερο χρόνο που θα τον έχετε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68886"," Ευχαριστώ πολύ, κύριε Πρόεδρε.
Θα ήθελα να ευχαριστήσω όλους τους Βουλευτές, τους εισηγητές, τους Κοινοβουλευτικούς Εκπροσώπους, για τις παρατηρήσεις που έκαναν στο τρίτο μέρος του νομοσχεδίου και στις τροπολογίες. Θα επιχειρήσω αρκετά σύντομα να κάνω αναφορές, αλλά έχω κρατήσει εκτενείς σημειώσεις. 
Ίσως να ξεπεράσω και τα πέντε λεπτά, κύριε Πρόεδρε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68887"," Εντάξει, κύριε Υπουργέ.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68888"," Ένα από τα ζητήματα τα οποία τέθηκαν έχει να κάνει με την τροπολογία για τους βενζινοπώλες. Είπα νωρίτερα ότι η αναδιατύπωση την οποία κάναμε, νομίζω ότι είναι προς την κατεύθυνση στην οποία αναφέρθηκε και ο εισηγητής της Νέας Δημοκρατίας κ. Βαρβιτσιώτης, με την έννοια ότι ικανοποιεί τις δύο υποχρεώσεις που είναι η απελευθέρωση του ωραρίου και, ταυτοχρόνως, η ανάγκη να υπάρξει εξυπηρέτηση όλων και με νυκτερινή λειτουργία. Εξυπηρετεί αυτά τα δύο ζητήματα, προτάσσοντας το θέμα των αυτομάτων πωλητών το βράδυ και εκεί όπου δεν υπάρχουν αυτόματοι πωλητές, να υπάρχει εκ περιτροπής ανοιχτή λειτουργία το βράδυ και τα Σαββατοκύριακα, μειώνοντας μάλιστα και το ποσοστό από το αρχικό. Άρα, νομίζω ότι είναι ένα ζήτημα που το έχουμε καλύψει.
Τέθηκε το ζήτημα του «Μπουργκάς-Αλεξανδρούπολη», που ξέρουμε ότι είναι ένα πολύ μεγάλο έργο. Εδώ, θα μου επιτρέψετε να θυμίσω σε όλους –γιατί το άκουσα και από τον κ. Βαρβιτσιώτη, αλλά και από τον κ. Καλαφάτη- ότι ήταν το ΠΑΣΟΚ το οποίο ψήφισε το νόμο, που αναγνωρίζει τη σπουδαιότητα του αγωγού «Μπουργκάς-Αλεξανδρούπολη» και στο νόμο, αυτό χαρακτηρίζεται ως έργο εθνικής σημασίας. 
Προωθήσαμε πολύ γρήγορα τις όποιες εγκρίσεις χρειάζονταν από ελληνικής πλευράς για την περιβαλλοντική αδειοδότηση. Απόδειξη αυτού είναι ότι από τη βουλγαρική πλευρά, υπήρξε η πρώτη απόφαση να προχωρήσει και να εγκριθούν οι περιβαλλοντικοί όροι, έως ότου για άλλους λόγους που δεν έχουν να κάνουν με το έργο αυτό κάθε αυτό –ήταν πολιτικοί οι λόγοι- έκανε πίσω η βουλγαρική κυβέρνηση.
Να υπενθυμίσουμε ότι εμείς, η χώρα μας, η σημερινή Κυβέρνηση –και είμαι σίγουρος και η όποια κυβέρνηση προκύψει μετά τις εκλογές- συνεχίζουμε να στηρίζουμε αυτόν τον αγωγό και είμαστε σε συνεννόηση και συντονισμό με τη ρωσική πλευρά, η οποία επίσης συνεχίζει να τον στηρίζει, γιατί θεωρούμε ότι είναι ένας πολύ σημαντικός αγωγός, ο οποίος πρέπει να γίνει. Άρα, κάθε άλλο εμείς δεν έχουμε στηρίξει αυτό το έργο. Από την πρώτη στιγμή το έχουμε κάνει και με πολύ συγκεκριμένο τρόπο.
Ένα ζήτημα το οποίο έχει τεθεί, έχει να κάνει με τον ευρωπαϊκό εξοπλισμό στα έργα ΑΠΕ. Εδώ έχουμε κάνει μία αναδιατύπωση, η οποία αλλάζει το ποσοστό το οποίο είχαμε αρχικά διατυπώσει, το οποίο ήταν 80%, σε τουλάχιστον 70%. Αντιλαμβάνομαι το θέμα που έχει τεθεί σχετικά με αύξηση του ποσοστού πληρωμής, αν θέλετε, της εγγυημένης τιμής σε αντίστοιχες περιπτώσεις. Όμως πρέπει να έχουμε στο μυαλό μας ότι υπάρχει κι ένα ισοζύγιο των ΑΠΕ το οποίο είναι ελλειμματικό, είναι βαριά ελλειμματικό. Κι εδώ πρέπει να βρούμε έναν τρόπο, για να στηριχθούν οι κατασκευάστριες εταιρείες των πάνελ στην Ελλάδα -βεβαίως είναι ευρωπαϊκή ρύθμιση- αλλά ταυτοχρόνως να μην επιβαρύνονται περαιτέρω. Άρα θεωρούμε ότι αυτή η λύση που έχουμε βρει, είναι μία λύση η οποία επιχειρεί να συγκεράσει με ένα σωστό τρόπο.
Τέθηκε ένα ζήτημα που αφορά το biodiesel και ιδιαίτερα τις εισαγωγές Biodiesel από άλλες χώρες. Να θυμίσω τη νομοθεσία. Επιτρέπεται η διάθεση στην ελληνική αγορά τόσο ποσοτήτων που παράγονται στην ελληνική επικράτεια όσο και εισαγόμενων από άλλα κράτη-μέλη. 
Όμως η απορρόφηση των ελληνικών πρώτων υλών ήταν 100% φέτος. Και ένα ποσοστό κάλυψης της ζήτησης είναι 58%. Το υπόλοιπο της ζήτησης καλύπτεται από την ελληνική μεταποίηση, δηλαδή με εισαγόμενες πρώτες ύλες και μόνο ένα 16% των απαιτούμενων ποσοτήτων Biodiesel, εισάγεται ως έτοιμο προϊόν από τη διεθνή αγορά, όπως ισχύει και για τα συμβατικά καύσιμα. 
Αν κι έχουμε κλείσει το θέμα του Ελληνικού με τη χθεσινή ψήφιση, παρ’ όλα αυτά τέθηκε από τον κ. Γείτονα το ζήτημα –και με συγχωρείτε  που δεν τα πηγαίνω όλα με τη σειρά- της οικιστικής ανάπτυξης και των αλλαγών που έγιναν. Κατ’ αρχάς θα μου επιτρέψετε να πω ότι ορισμένα πράγματα τα οποία διάβαζα σήμερα στις εφημερίδες, ξεφεύγουν από οποιαδήποτε ρεαλιστική απεικόνιση του τι ειπώθηκε εχθές εδώ και τι προτάθηκε. Διάβασα απίθανα πράγματα για ουρανοξύστες και εξαώροφες πολυκατοικίες με δεκαέξι μέτρα. Είναι μία απλή διαίρεση νομίζω του δεκαέξι διά του έξι. Αν συνυπολογίσει κανείς και το σκυρόδεμα καταλήγει στο ότι πολυκατοικίες με όροφο δύο μέτρα και κάτι η καθεμία, προφανώς δεν υπάρχουν.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68889"," Ούτε ο Φασούλας δεν θα έμπαινε μέσα, κύριε Υπουργέ.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"68890"," Ακριβώς. Άρα, λοιπόν, ας μείνουμε στην πραγματικότητα. 
Η πραγματικότητα είναι ότι στο παράκτιο μέτωπο του Αγίου Κοσμά θα υπάρχει πολύ αραιή δόμηση, ότι δίνουμε τη δυνατότητα για κάποιες χρήσεις να φτάσουν μέχρι δεκαέξι μέτρα και ότι για οικιστική χρήση παραμένει στα έντεκα μέτρα. Είναι μία ισορροπημένη λύση την οποία στηρίζουμε. 
Ρωτήθηκα σχετικά με το που βρίσκεται η εξάπλωση των ΑΠΕ στη χώρα και είναι χρήσιμο να ενημερώσω για το ζήτημα αυτό, λέγοντας ότι στο τέλος του 2011 –γιατί αυτό αφορά τόσο την ενσωμάτωση στο τρίτο μέρος όσο βεβαίως και το ζήτημα του «Ήλιος»- η συνολική εγκατεστημένη ισχύ από ΑΠΕ έφτασε τα 2,5 χιλιάδες ΜW, παρουσιάζοντας μία αύξηση σχεδόν 800 MW σε σχέση με το 2010. Τρομακτική αύξηση. Δηλαδή είναι από τους λίγους τομείς που είδαμε το 2011 να έχουν μία πραγματική αύξηση. Στα φωτοβολταϊκά, που έφτασαν τα 450 MW, είχαμε διπλασιασμό σε σχέση με το προηγούμενο έτος. 
Ως προς τη συνολική διείσδυση -γιατί αντιλαμβανόμαστε όλοι ότι σύμφωνα με τους ευρωπαϊκούς κανονισμούς, για να μπορέσει κανείς να χρησιμοποιήσει το πρόγραμμα «Ήλιος» για εξαγωγή ηλιακής ενέργειας πρέπει πρώτα η χώρα μας να έχει πιάσει τους ίδιους τους στόχους της, που θυμίζω ότι έχει συγκεκριμένους στόχους- θυμίζω ότι η συνολική διείσδυση των ΑΠΕ στο ηλεκτρικό ενεργειακό ισοζύγιο έχει ήδη φτάσει το 14,5% και η αντίστοιχη διείσδυση για όλες τις χρήσεις, ηλεκτρισμός συν θερμική και κίνηση έχει ξεπεράσει το 10%. Νομίζω πως είμαστε σε έναν καλό δρόμο και βεβαίως, σε αυτό παίζει ρόλο το σύστημα των εγγυημένων τιμών, το οποίο υπάρχει και χρησιμοποιείται. 
Επανέρχομαι για μία στιγμή στο ζήτημα των αγωγών, γιατί δεν θέλω να αφήσω να λέγεται ότι υπήρξε μία κυβέρνηση η οποία προώθησε μία σειρά από θέματα στην ενέργεια -η αναφορά του κ. Καλαφάτη στην κυβέρνηση της Νέας Δημοκρατίας- και υπήρχε μια κυβέρνηση η οποία δεν προχώρησε τίποτα. Να θυμίσω ότι στη διάρκεια των τελευταίων δυόμισι χρόνων έγιναν βήματα, που δυστυχώς δεν είχαν γίνει για πάρα πολλά χρόνια.
Το πρώτο και κυριότερο βήμα ήταν η απελευθέρωση της αγοράς ενέργειας στη χώρα με την ενσωμάτωση του τρίτου ενεργειακού πακέτου. Το δεύτερο ήταν το γεγονός ότι για πρώτη φορά μετά από δεκαπέντε χρόνια μπήκαμε και πάλι στην ιστορία της έρευνας για υδρογονάνθρακες, κάτι που ήταν μια πολύ μεγάλη παράλειψη προηγούμενων κυβερνήσεων. 
Ακόμα και στο ζήτημα των αγωγών, η Κυβέρνηση παραμένει προσηλωμένη στην υλοποίηση του αγωγού ΙTGI μαζί με την ιταλική Κυβέρνηση. Και πιστεύω ότι τόσο η ενεργητική διπλωματία που κάναμε στο ζήτημα αυτό μαζί με την ιταλική Κυβέρνηση, όσο και το γεγονός ότι πρέπει να το συνδυάσει κανένας και με τα κοιτάσματα που έχουν βρεθεί στο Ισραήλ και την Κύπρο, μας δίνουν μια προοπτική, που δεν επιτρέπει να εγκαταλείψουμε αυτό το σχέδιο για άλλα. 
Βεβαίως, αυτό που θέλουμε πάνω απ’ όλα, είναι να περνάει αγωγός από την Ελλάδα, όχι μόνο για το αζέρικο αέριο, αλλά και για άλλες διόδους, μεταξύ των οποίων και τα νέα κοιτάσματα. 
Έρχομαι τώρα σε ένα, δύο άλλα ζητήματα με τα οποία και θα κλείσω το θέμα των ΑΠΕ. Όσον αφορά το ζήτημα του τέλους της αλλαγής του ονόματος, το οποίο έθεσε ο κ. Βαρβιτσιώτης, θα πρέπει να πούμε καθαρά ότι αυτό στοχεύει στην απενεχοποίηση των ΑΠΕ. Είναι κάτι το οποίο ζήτησαν όλοι οι φορείς. Και βέβαια, η διάθεση του τέλους για την ανάπτυξη των ΑΠΕ δεν εξασφαλίζεται από το όνομα του τέλους, αλλά από το θεσμοθετημένο προορισμό που υπάρχει. 
Επίσης, όσον αφορά το ζήτημα το οποίο τέθηκε περί φωτογραφικών ρυθμίσεων –το θέμα αυτό το έθεσε ο ΣΥΡΙΖΑ- για τις τροπολογίες ΑΠΕ, όπως για παράδειγμα ότι δίνεται προτεραιότητα στα αιτήματα βιομάζας, θα ήθελα να πω ότι δεν υπάρχει καμμία απολύτως φωτογραφική ρύθμιση. Όμως, η βιομάζα στη χώρα μας έπρεπε να είναι πολύ πιο ανεπτυγμένη. 
Εδώ, λοιπόν, δεν είναι λάθος να στηρίζουμε τις μορφές ΑΠΕ που βρίσκονται σε αρχικό στάδιο. Σε εθνικό επίπεδο έχουμε μόνο 45 MW από βιομάζα, όταν η χώρα μας έχει τεράστιες δυνατότητες, όταν ο στόχος για το 2014 είναι 200 MW και για το 2020 είναι 350 MW. Για να τους πιάσουμε αυτούς τους στόχους, πρέπει να βοηθήσουμε. Και βοηθάμε με τις αλλαγές, τις οποίες προτείνουμε εδώ. 
Τώρα, έρχομαι στα ζητήματα των τροπολογιών. 
Αναφέρθηκα ήδη στην τροπολογία για τους βενζινοπώλες και στην τροπολογία των ΑΠΕ. 
Πριν έρθω στα θέματα των τροπολογιών που έχουν τεθεί από Βουλευτές, υπάρχει ένα ζήτημα το οποίο έχουν θέσει πολλοί Βουλευτές από πολλές πτέρυγες και αφορά το Δήμο Ραφήνας-Πικερμίου, δηλαδή το γεγονός ότι στην αναδιατύπωση που κάναμε, έχει μείνει έξω ο συγκεκριμένος δήμος. Είναι έτσι ακριβώς και το δέχομαι. Και μ’ αυτήν την έννοια, στην ψήφιση στο σύνολο θα κάνουμε μια τεχνική αναδιατύπωση -αν συμφωνήσει η Ολομέλεια, γιατί θα χρειαστεί η έγκριση της Ολομέλειας- προκειμένου να διορθωθεί αυτό το ζήτημα.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68891"," Συμφωνεί το Σώμα; 
Απ’ ότι διαπιστώνω, το Σώμα συμφωνεί.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68892"," Θα το κάνουμε, λοιπόν, στην ψήφιση. 
Τώρα έχει τεθεί ένα ευρύτερο ζήτημα που αφορά το νόμο του ’94 για τα Μεσόγεια. Εγώ προφανώς αντιλαμβάνομαι τις δεσμεύσεις που έχει αναλάβει το ελληνικό κράτος. Βεβαίως, νομίζω ότι κανείς θα πρέπει να δει σε ένα βάθος εικοσαετίας πώς ακριβώς αυτές αλλάζουν, πώς ερμηνεύονται κ.ο.κ.. Η συζήτηση δεν κλείνει εδώ. Δεν είμαι έτοιμος να κάνω μια συγκεκριμένη πρόταση ή να αποδεχθώ κάτι συγκεκριμένο σ’ αυτό το ζήτημα, αλλά θεωρώ ότι πρέπει να συνεχίσουμε να το συζητάμε, γιατί υπάρχουν ζητήματα που έχουν να κάνουν με αντισταθμιστικά οφέλη. 
Νομίζω πως πρέπει να δει κανείς το θέμα των Μεσογείων με μια ευρύτερη οπτική γωνία, να το δει δηλαδή και σε σχέση με τις υποδομές που έχουν αναπτυχθεί από την ελληνική πολιτεία όλα αυτά τα χρόνια και να το δει, για παράδειγμα, σε σχέση με όλα τα δίκτυα ύδρευσης και αποχέτευσης που πληρώνονται τώρα από το ΕΠΕΡΑ για όλους αυτούς τους δήμους. Έχουμε πολλά ζητήματα, τα οποία πρέπει να δει κανείς εκεί. Και βέβαια, μέσα σ’ αυτά τα ζητήματα, υπάρχει και το συγκεκριμένο. Αντιλαμβάνομαι ότι υπάρχουν κάποιες προσφυγές που θα γίνουν. Νομίζω πως εδώ ανήκει μια συζήτηση, η οποία θα κρατήσει κάποιο καιρό. 
Στο σημείο αυτό, θα ήθελα να πω ότι έχουν κατατεθεί είκοσι βουλευτικές τροπολογίες. Δυστυχώς, είμαι στη δύσκολη θέση να πω ότι δεν θα αποδεχθώ καμμία από τις είκοσι βουλευτικές τροπολογίες. Όμως, θα αναφερθώ σε ορισμένες από αυτές, γιατί θέλω να κάνω μια ειδική μνεία. 
Κάποιες, λοιπόν, από αυτές τις τροπολογίες, εκ των οποίων περίπου οι μισές, είναι εκπρόθεσμες, έχουν θέματα χωροταξίας και πολεοδομίας -υπάρχει ένα πιο σχετικό νομοσχέδιο γι’ αυτό- κάποιες αφορούν άλλα Υπουργεία, όπως για παράδειγμα το Υπουργείο Υγείας και το Υπουργείο Πολιτισμού και κάποιες θέτουν ζητήματα υπαρκτά. 
Θα ήθελα να κάνω αναφορά σε δύο συγκεκριμένες τροπολογίες. Η μία είναι η τροπολογία για το νεκροταφείο της Γλυφάδας. Κάνω αυτή την αναφορά, γιατί η τροπολογία αυτή, όχι απλώς υπογράφεται από πολλούς Βουλευτές από περισσότερα του ενός κόμματα, αλλά και γιατί είναι ένα ζήτημα με το οποίο το Υπουργείο Περιβάλλοντος έχει ασχοληθεί επισταμένα τον τελευταίο καιρό.
Θέλω να σας διαβεβαιώσω ότι αν μπορούσα να την κάνω αποδεκτή, θα την έκανα, με την έννοια ότι αντιλαμβάνομαι πως υπάρχει ένα πολύ σοβαρό πρόβλημα στο Δήμο Γλυφάδας. Έχω μιλήσει εκτεταμένα με το Δήμαρχο, έχω καταλάβει ακριβώς το πρόβλημα, έχουμε επιχειρήσει να βοηθήσουμε σε σχέση με τη λειτουργία του νεκροταφείου στο γειτονικό Δήμο της Αργυρούπολης, έχουμε δρομολογήσει πιο μεσοπρόθεσμες λύσεις. Μέσα στο νομοσχέδιο του Ελληνικού δίνουμε για πρώτη φορά –ενώ δεν υπήρχε πριν- χωροθέτηση νεκροταφείων και είμαστε έτοιμοι ως Υπουργείο να βοηθήσουμε, για να βρεθεί ένας εναλλακτικός χώρος. Αλλά η συγκεκριμένη χωροθέτηση που προτείνεται, έχει πολύ σοβαρά προβλήματα. 
Με αυτή την έννοια, δεν μπορώ να την κάνω αποδεκτή, παρ’ ότι αντιλαμβάνομαι και την προσπάθεια που κάνει ο δήμος και τη μελέτη που έχει ετοιμάσει και το μεγάλο πρόβλημα που υπάρχει, στο οποίο θέλω να επαναλάβω ότι, τόσο το Υπουργείο Περιβάλλοντος, όσο και το εξίσου αρμόδιο Υπουργείο Εσωτερικών θα κάνουμε ό,τι μπορούμε για να στηρίξουμε μία λύση, η οποία θα είναι βιώσιμη, νόμιμη και η οποία θα γίνει γρήγορα.
Τέλος, κλείνω με το ζήτημα της τροπολογίας για τα φωτοβολταϊκά στην Πεντέλη. Είναι μία τροπολογία η οποία έχει υπογραφεί από τους δύο εισηγητές των κομμάτων και η οποία επιχειρεί να κάνει ένα βήμα μπροστά σε ένα πολύ ενδιαφέρον, πολύ φιλόδοξο πρόγραμμα, το οποίο έχει προτείνει η Εκκλησία της Ελλάδος και το οποίο έχω συζητήσει κι εγώ όπως και οι πολιτικοί Αρχηγοί πριν από μένα με τον Αρχιεπίσκοπο. 
Είναι απολύτως προφανές ότι είναι αστεία όσα ακούγονται για οποιονδήποτε παραλληλισμό γίνεται με άλλες υποθέσεις, με τις οποίες δεν έχει απολύτως καμμία σχέση. 
Κατ’ αρχάς, να καταλάβουμε περί τίνος πρόκειται. Η ιδέα είναι να αναδασωθεί ολόκληρη η Πεντέλη ή ένα μεγάλο μέρος της, χρησιμοποιώντας ως όχημα μία επένδυση η οποία θα γίνει από την Εκκλησία με στήριξη ιδιωτικών κεφαλαίων σε εγκατάσταση φωτοβολταϊκών, προφανώς όχι σε ένα μέρος, αλλά σε πολλά διαφορετικά. Θα είναι η πρώτη φορά που θα γίνει -εάν γίνει αυτή η επένδυση- τέτοιου είδους παρέμβαση στη χώρα μας, δηλαδή μία υποχρέωση του δημοσίου που είναι η αναδάσωση, να αναλαμβάνεται μερικώς και από ιδιωτικά κεφάλαια. Βεβαίως, εδώ έχουμε την εμπλοκή της Εκκλησίας και το γεγονός ότι οι πόροι, τα έσοδα απ’ αυτά, θα πάνε σε κοινωφελείς σκοπούς.
Άρα, στο Υπουργείο Περιβάλλοντος –το έχω ξαναπεί και το ξαναλέω εδώ, έχω απαντήσει και σε ερώτηση στη Βουλή- δεν είμαστε αντίθετοι με αυτή την επένδυση. Αντιθέτως, παρά τα προβλήματα τα οποία έχει και μπορούν και πρέπει να δούμε αν ξεπερνιούνται, στεκόμαστε θετικά. Όμως, δεν μπορώ να αποδεχτώ την τροπολογία αυτή σήμερα και νομίζω πως και οι ίδιοι οι υπογράφοντες έθεσαν προβληματισμούς για το ζήτημα αυτό και θα συμφωνήσω και θα συμβαδίσω με αυτούς τους προβληματισμούς για τους εξής λόγους:
Πρέπει να ωριμάσει περισσότερο η επένδυση, γιατί εάν κάνουμε αποδεκτή μία παρόμοια τροπολογία αυτή τη στιγμή, κινδυνεύει να μην γίνει ποτέ και να δημιουργήσει τεράστιες αντιστάσεις. Πρέπει να εξηγηθεί, πρέπει να υπάρξει μία πλήρης περιβαλλοντική μελέτη και πρέπει να πείσουμε για μία σειρά από ζητήματα. Το πρώτο είναι το ιδιοκτησιακό, στο οποίο η πολιτεία θεωρεί ότι έχει δικαιώματα και σε κάθε περίπτωση ακόμα και η τροπολογία η οποία κατατέθηκε –το είπε πολύ καθαρά ο κ. Χαραλαμπόπουλος- δεν έθετε σε αμφισβήτηση τα δικαιώματα κυριότητας που έχει το ελληνικό δημόσιο, αλλά μιλούσε για ζητήματα χρησικτησίας.
Για το δεύτερο ζήτημα εκκρεμεί απόφαση σύντομα στο Συμβούλιο της Επικρατείας, σχετικά με τη δυνατότητα εγκατάστασης φωτοβολταϊκών σε αναδασωτέες περιοχές.
Είναι δύο κομβικά ζητήματα. Υπάρχει μία πολύ μεγάλη ανησυχία στις τοπικές κοινωνίες και από τους δήμους εκεί για την προώθηση αυτού του έργου, γι’ αυτό πολλές φορές είναι χρήσιμο να κάνει κανένας ένα βήμα προς τα πίσω, για να μπορέσει να δει πιο καθαρά, να συζητήσει με μεγάλη προσοχή το ζήτημα αυτό και να επανέλθει με ένα σχέδιο το οποίο είναι πιο ώριμο και το οποίο μπορεί να στηριχθεί, όχι μόνο από τα δύο κόμματα, αλλά και από άλλους στη Βουλή.
Κύριε Πρόεδρε, ευχαριστώ πολύ για την ανοχή σας. Θα σταματήσω εδώ.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68893"," Ευχαριστούμε τον κύριο Υπουργό. 
Το λόγο έχει ο πρώην Πρόεδρος της Βουλής κ. Απόστολος Κακλαμάνης.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68894"," Κύριε Πρόεδρε, θεωρώ ότι η συζήτηση έχει καλύψει και έχει εξαντλήσει τα περισσότερα θέματα. 
Θέλω να απασχολήσω τη Βουλή και να απευθυνθώ στον κύριο Υπουργό, διότι τον άκουσα μόλις προ ολίγου να αιτιολογεί, όχι την άρνησή του, αλλά τη δυσκολία του –για να το πω πιο ήπια- να δεχθεί, παρ’ όλο που αναγνωρίζει ότι είναι πολύ σοβαρό το ζήτημα, να δώσει λύση για το νεκροταφείο της Γλυφάδας.
Ο κύριος Υπουργός θα θυμάται ότι με αυτό το θέμα έχει ασχοληθεί επί μακρόν. Υποθέτω πως όταν λέει ότι θα δει τι άλλο μπορεί να κάνει, ασφαλώς δεν εννοεί ότι θα πρέπει να περιμένουν και οι νεκροί της Γλυφάδας την ταφή τους.
Είπατε, κύριε Υπουργέ, ότι δόθηκε η λύση στο Ελληνικό. Όμως, όπως ξέρετε, δεν είναι δυνατόν να ικανοποιήσει τις ανάγκες των κατοίκων του Δήμου Γλυφάδας. Και γνωρίζετε υποθέτω…
Κύριε Υπουργέ, σ’ εσάς απευθύνομαι.","ΑΠΟΣΤΟΛΟΣ ΚΑΚΛΑΜΑΝΗΣ",172
"68895"," Σας ακούω απολύτως.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68896"," Σας παρακολουθούσα που κοιτάζατε από εκεί. Εδώ είναι ολόκληρη Βουλή.","ΑΠΟΣΤΟΛΟΣ ΚΑΚΛΑΜΑΝΗΣ",172
"68897"," Σας παρακολουθώ.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68898"," Δεν ξέρω, με το πίσω μέρος του κεφαλιού σας;","ΑΠΟΣΤΟΛΟΣ ΚΑΚΛΑΜΑΝΗΣ",172
"68899"," Έπαιρνα σημειώσεις και έπινα νερό.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68900"," Λέτε ότι θα δείτε τι θα κάνετε. Πότε; Ξέρετε πολύ καλά ότι αυτήν τη στιγμή που μιλάμε, από στιγμή σε στιγμή επίκεινται σοβαρά επεισόδια εκεί.
Είχαμε παρακαλέσει τον Υπουργό Δημόσιας Τάξης κ. Παπουτσή να αποφύγουμε τότε γεγονότα τα οποία μπορούσαν να εξελιχθούν σε αιματηρά. Είναι η ψυχολογική κατάσταση των συγγενών που πρέπει να πάνε δύο χιλιόμετρα για να κάνουν την ταφή εκεί και να μην μπορούν. Δεν είναι λύση αυτή που μόλις πριν είπατε, ότι δόθηκε χώρος στο Ελληνικό. Τώρα δεν είναι υλοποιήσιμη αυτή η λύση. 
Συνεχίζει να υπάρχει αυτό το οξύτατο πρόβλημα. Αντιλαμβάνομαι τις δυσκολίες που επικαλεστήκατε. Είδα όμως τη μελέτη που τέθηκε υπ' όψιν σας. Και ελπίζω ότι βρήκατε το χρόνο αυτό το διάσημα –αντιλαμβάνομαι ότι ο χρόνος σας δεν είναι αρκετός- να δείτε τι προβλέπει η μελέτη. 
Αυτή τη στιγμή υπάρχει εκεί ένα ρέμα, το οποίο είναι μπαζωμένο. Η μελέτη προβλέπει τη στεγανοποίηση αυτής της κοίτης για τα ρέοντα ύδατα και τη φύτευση έξι χιλιάδων δέντρων. Δεν προβλέπει καμμία απολύτως κατασκευή. Προβλέπει μόνο δέντρα και τάφους. Ειλικρινά, δεν σας καταλαβαίνω. 
Θα έλεγα κάτι το οποίο πιστεύω πως σας διευκολύνει, στο βαθμό που αντιλαμβάνομαι ότι θα θέλατε να δώσετε μια λύση: Δώστε χώρο προσωρινώς. Όπως ξέρετε, εκκρεμεί το θέμα ενός διαδημοτικού νεκροταφείου, που θα καλύψει όλη την περιοχή και που δεν θα χρειάζεται ο κάθε δήμος να έχει το δικό του νεκροταφείο.  
Θα έλεγα: Δώστε υπό την αίρεση –πριν αρχίσει να λειτουργεί- ότι θα γίνουν αυτά τα έργα, ότι θα μπορεί το Υπουργείο να ανακαλέσει αυτή την παραχώρηση, εάν στο χρόνο που θα ορίσετε δεν ολοκληρωθεί η φύτευση της περιοχής. Και πάλι επιφυλαχθείτε πως όταν θα γίνει το διαδημοτικό αυτό νεκροταφείο, θα πάψει να λειτουργεί αυτό το νεκροταφείο εκεί.
Αυτή τη στιγμή μας καλούν τους Βουλευτές σε τελετές και είμεθα στο μέσον κινδύνου επεισοδίων. Είναι η Αστυνομία εκεί που πρέπει να κάνει τι; Να παρέμβει; Απλώς κοιτάζει.
Θέλω να σας παρακαλέσω θερμά, κύριε Υπουργέ, επειδή ήδη, έρχεται σε δεύτερη ανάγνωση το νομοσχέδιο για τον ΓΟΚ, το Γενικό Οικοδομικό Κανονισμό, να δείτε και πάλι τη μελέτη, αν δεν είχατε το χρόνο. Σας λέω αυτές τις δύο δυνατότητες. Και προσωρινή παραχώρηση, υπό τον όρο ότι θα γίνουν αυτές οι υποσχόμενες βελτιώσεις σε ό,τι αφορά τη στεγανοποίηση του μπαζωμένου ήδη ρέματος και ότι θα γίνει και αυτή η φύτευση των χιλιάδων δένδρων, σε μία περιοχή που είναι γυμνή αυτή τη στιγμή.
Ευχαριστώ, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"68901"," Ευχαριστούμε, κύριε Πρόεδρε. 
Το λόγο έχει ο κύριος Υπουργός, για να απαντήσει.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68902"," Ευχαριστώ πολύ, κύριε Πρόεδρε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68903"," Δεν ζητάμε αδύνατα πράγματα. 
Κύριε Υπουργέ, με συγχωρείτε πάρα πολύ. Εγώ ξέρω ότι σέβεστε τη Βουλή. Η εικόνα, όμως, που δίνει πολλές φορές η Κυβέρνηση είναι ότι εδώ έρχεται για να πρωτοκολλεί τα νομοσχέδιά της. Όχι μόνο αυτή η Κυβέρνηση. Σας το λέω ότι διαχρονικά. Εδώ ισχύει το «κάθε πέρυσι και καλύτερα».
Σας ρωτώ: Σε αυτό το νομοσχέδιο υπάρχουν είκοσι τροπολογίες. Δεν τις ξέρω τις περισσότερες. Εσείς ξέρετε προφανώς καλύτερα γιατί δέχεστε ή αρνείστε κάτι. Είναι, όμως, δυνατόν όταν ολόκληρο το Κοινοβούλιο συζητάει το νομοσχέδιό σας και το ψηφίζει, εσείς να λέτε ότι δεν μπορείτε να δεχθείτε καμμία τροπολογία; Ακόμη κι αυτή που είναι αυτονόητο ότι και με κάποια εκ μέρους σας ελαστικότητα μπορείτε και να τη δεχθείτε και να μην έχετε καμμία, αν θέλετε, άδικη κριτική;","ΑΠΟΣΤΟΛΟΣ ΚΑΚΛΑΜΑΝΗΣ",172
"68904"," Παρακαλώ, κύριε Πρόεδρε, να ακούσουμε τον Υπουργό.
Ορίστε, κύριε Υπουργέ, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68905"," Ευχαριστώ πολύ, κύριε Πρόεδρε.
Κύριε Πρόεδρε, σέβομαι τη Βουλή, το Σύνταγμα και τους νόμους του κράτους. Αυτή είναι η δουλειά μου. Αυτό κάνω, όπως κάνετε κι εσείς, βεβαίως.
Η συγκεκριμένη έκταση, στην οποία ο Δήμος Γλυφάδας έχει κατασκευάσει αυθαίρετες κατασκευές, είχε ανακηρυχθεί ως αναδασωτέα το έτος 2009. Είναι σε κοίτη ρέματος. Η παραχώρηση δημοσίων δασικών εκτάσεων δεν είναι δυνατή, εφόσον έχουν κηρυχθεί αναδασωτέες. Υπάρχει μία ξεκάθαρη νομολογία του Συμβουλίου της Επικρατείας, την οποία είμαι σίγουρος πως γνωρίζετε καλύτερα από εμένα.
Επίσης γνωρίζετε ότι, σε συνέχεια της προσπάθειας –δεν μιλώ για τα κίνητρα, ήταν απολύτως ευγενή- του δήμου να βρει μία λύση, υπάρχει παραπομπή από τις αρμόδιες Υπηρεσίες του δικού μου Υπουργείου στον εισαγγελέα.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68906"," Αυτό είναι άλλο θέμα.","ΑΠΟΣΤΟΛΟΣ ΚΑΚΛΑΜΑΝΗΣ",172
"68907"," Είναι το ίδιο ακριβώς θέμα, κύριε Πρόεδρε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68908"," Αναδασωτέα δεν είναι; Να αναδασωθεί.","ΑΠΟΣΤΟΛΟΣ ΚΑΚΛΑΜΑΝΗΣ",172
"68909"," Είναι ακριβώς το ίδιο θέμα, κύριε Πρόεδρε.
Μου ζητάτε, όταν έχω παραπέμψει Υπηρεσίες του δικού μου Υπουργείου στον εισαγγελέα για το ζήτημα παράνομων πράξεων στη συγκεκριμένη περιοχή, να έρθω και να αποδεχθώ τη νομιμοποίηση αυτών των πράξεων.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68910"," Κύριε Υπουργέ, κάνετε κάποιο λάθος.","ΑΠΟΣΤΟΛΟΣ ΚΑΚΛΑΜΑΝΗΣ",172
"68911"," Κύριε Πρόεδρε, δεν κάνω κανένα απολύτως λάθος.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68912"," Οι Υπηρεσίες, αντί να λύνουν προβλήματα, δημιουργούν, πολλές φορές, προβλήματα. Αυτό είναι το πρόβλημα.","ΑΠΟΣΤΟΛΟΣ ΚΑΚΛΑΜΑΝΗΣ",172
"68913"," Κύριε Πρόεδρε, ξέρετε πόσο σας σέβομαι…","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68914"," Και εγώ σας σέβομαι, αλλά…","ΑΠΟΣΤΟΛΟΣ ΚΑΚΛΑΜΑΝΗΣ",172
"68915"," …και ξέρετε πόση προσπάθεια έχει κάνει αυτό το Υπουργείο, για να λύσει το συγκεκριμένο πρόβλημα. Θα σας πω ότι έχουμε βρει μια ενδιάμεση λύση και δεν είναι, βεβαίως, το Ελληνικό που είναι παραπέρα, είναι το νεκροταφείο στο Δήμο Αργυρούπολης, το οποίο για ένα χρονικό διάστημα μπορεί να λειτουργήσει και να βοηθήσει μια εξαιρετικά δύσκολη και δυσάρεστη κατάσταση.
Ας μην δημιουργήσουμε μεγαλύτερο ακόμα πρόβλημα, δίνοντας την αίσθηση ότι λύνουμε κάτι, όταν στην πράξη, εάν αποδεχτώ τη σημερινή τροπολογία, δεν πρόκειται να λυθεί. Επαναλαμβάνω: Είναι στην πρώτη ζώνη του Υμηττού και είναι σε ρέμα. Εκεί κανονικά δεν μπορεί να γίνει νεκροταφείο. Είμαστε έτοιμοι να βρούμε μια άλλη περιοχή εκεί κοντά, που να μπορεί να γίνει.
Κύριε Πρόεδρε, όμως, αφήστε να το χειριστούμε με τον καλύτερο δυνατό τρόπο τα δύο συναρμόδια Υπουργεία σε συνεννόηση με το δήμο. Έχουμε κάνει πολλές κουβέντες, αλλά νομίζω πως είναι λάθος να δώσουμε την αίσθηση αυτήν τη στιγμή ότι με αυτήν την τροπολογία λύνουμε το πρόβλημα. Δεν το λύνουμε. Θα το ξαναβρούμε μπροστά μας.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68916"," Θα συνεργαστείτε με το δήμο και τον Υπουργό Εσωτερικών μου λέτε τώρα, κύριε Υπουργέ;","ΑΠΟΣΤΟΛΟΣ ΚΑΚΛΑΜΑΝΗΣ",172
"68917"," Ναι, κύριε Πρόεδρε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68918"," Έχετε υπόψη σας ότι μπορεί να υπάρξει λύση;","ΑΠΟΣΤΟΛΟΣ ΚΑΚΛΑΜΑΝΗΣ",172
"68919"," Αυτό ακριβώς επιχειρούμε να κάνουμε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68920"," Θέλουμε με τον κ. Χαραλαμπόπουλο, να σας παρακαλέσουμε: κάτι πρέπει να γίνει.","ΑΠΟΣΤΟΛΟΣ ΚΑΚΛΑΜΑΝΗΣ",172
"68921"," Έχω ακούσει το ζήτημα.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68922","   Και ο κ. Βαρβιτσιώτης και εγώ και όλοι μας, κύριε Πρόεδρε, εδώ είμαστε και δεχόμαστε τη δέσμευση του Υπουργού ότι φροντίζει για την ενδιάμεση λύση τώρα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68923"," Η ανταπόκριση του Υπουργείου είναι σαφής.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68924"," Ελπίζω, κύριε Υπουργέ, ότι θα προκύψει κάτι από τη συνεργασία αυτή.","ΑΠΟΣΤΟΛΟΣ ΚΑΚΛΑΜΑΝΗΣ",172
"68925"," Ναι, κύριε Πρόεδρε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"68926"," Οι Υπουργοί Υποδομών Μεταφορών και Δικτύων, Οικονομικών, Επικρατείας, Διοικητικής Μεταρρύθμισης και Ηλεκτρονικής Διακυβέρνησης, Εσωτερικών, Εργασίας και Κοινωνικής Ασφάλισης, Υγείας και Κοινωνικής Αλληλεγγύης, Αγροτικής Ανάπτυξης και Τροφίμων, Δικαιοσύνης, Διαφάνειας και Ανθρωπίνων Δικαιωμάτων, Προστασίας του Πολίτη, Πολιτισμού και Τουρισμού, Εθνικής Άμυνας, Ανάπτυξης, Ανταγωνιστικότητας και Ναυτιλίας, Περιβάλλοντος, Ενέργειας και Κλιματικής Αλλαγής και Παιδείας, Διά Βίου Μάθησης και Θρησκευμάτων κατέθεσαν σχέδιο νόμου: «Ρυθμίσεις Ηλεκτρονικών Επικοινωνιών, Μεταφορών, Δημόσιων Έργων και άλλες διατάξεις».
Παραπέμπεται στην αρμόδια Διαρκή Επιτροπή.
Κύριοι συνάδελφοι, στο σημείο αυτό κηρύσσεται περαιωμένη η συζήτηση επί των άρθρων 14 έως 37 και των τροπολογιών του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Αξιοποίηση του πρώην Αεροδρομίου Ελληνικού – Πρόγραμμα ΗΛΙΟΣ – Προώθηση της χρήσης ενέργειας από ανανεώσιμες πηγές (Ενσωμάτωση Οδηγίας 2009/28/ΕΚ) – Κριτήρια Αειφορίας Βιοκαυσίμων και Βιορευστών (Ενσωμάτωση Οδηγίας 2009/30/ΕΚ)». Η ψήφισή τους θα γίνει χωριστά.
Ερωτάται το Σώμα: Γίνεται δεκτό το άρθρο 14 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68927"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68928"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68929"," Κατά πλειοψηφία.","ΗΡΩ ΔΙΩΤΗ",133
"68930"," Συνεπώς το άρθρο 14 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 15 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68931"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68932"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68933"," Κατά πλειοψηφία.","ΗΡΩ ΔΙΩΤΗ",133
"68934"," Συνεπώς το άρθρο 15 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 16 όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68935"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68936"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68937"," Κατά πλειοψηφία.","ΗΡΩ ΔΙΩΤΗ",133
"68938"," Συνεπώς το άρθρο 16 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 17 όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68939"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68940"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68941"," Κατά πλειοψηφία.","ΗΡΩ ΔΙΩΤΗ",133
"68942"," Συνεπώς το άρθρο 17 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 18 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68943"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68944"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68945"," Κατά πλειοψηφία.","ΗΡΩ ΔΙΩΤΗ",133
"68946"," Συνεπώς το άρθρο 18 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 19 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68947"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68948"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68949"," Κατά πλειοψηφία.","ΗΡΩ ΔΙΩΤΗ",133
"68950"," Συνεπώς το άρθρο 19 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 20 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68951"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68952"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68953"," Κατά πλειοψηφία.","ΗΡΩ ΔΙΩΤΗ",133
"68954"," Συνεπώς το άρθρο 20 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 21 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68955"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68956"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68957"," Κατά πλειοψηφία.","ΗΡΩ ΔΙΩΤΗ",133
"68958"," Συνεπώς το άρθρο 21 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 22 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68959"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68960"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68961"," Κατά πλειοψηφία.","ΗΡΩ ΔΙΩΤΗ",133
"68962"," Συνεπώς το άρθρο 22 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 23 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68963"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68964"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68965"," Κατά πλειοψηφία.","ΗΡΩ ΔΙΩΤΗ",133
"68966"," Συνεπώς το άρθρο 23 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 24 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68967"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68968"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68969"," Κατά πλειοψηφία.","ΗΡΩ ΔΙΩΤΗ",133
"68970"," Συνεπώς το άρθρο 24 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 25 όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68971"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68972"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68973"," Κατά πλειοψηφία.","ΗΡΩ ΔΙΩΤΗ",133
"68974"," Συνεπώς το άρθρο 25 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 26 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68975"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68976"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68977"," Κατά πλειοψηφία.","ΗΡΩ ΔΙΩΤΗ",133
"68978"," Συνεπώς το άρθρο 26 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 27 όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68979"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68980"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68981"," Κατά πλειοψηφία.","ΗΡΩ ΔΙΩΤΗ",133
"68982"," Συνεπώς το άρθρο 27 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 28 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68983"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68984"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68985"," Κατά πλειοψηφία.","ΗΡΩ ΔΙΩΤΗ",133
"68986","  Συνεπώς το άρθρο 28 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 29, όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68987"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68988"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68989"," Κατά πλειοψηφία.","ΗΡΩ ΔΙΩΤΗ",133
"68990","  Συνεπώς το άρθρο 29 έγινε δεκτό, όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 30 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68991"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68992"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68993"," Κατά πλειοψηφία.","ΗΡΩ ΔΙΩΤΗ",133
"68994","  Συνεπώς το άρθρο 30 έγινε δεκτό ως έχει  κατά πλειοψηφία.
Ερωτάται το Σώμα: Γίνεται δεκτό το άρθρο 31 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68995"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"68996"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"68997"," Κατά πλειοψηφία.","ΗΡΩ ΔΙΩΤΗ",133
"68998","  Συνεπώς το άρθρο 31 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 32 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"68999"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"69000"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69001"," Κατά πλειοψηφία.","ΗΡΩ ΔΙΩΤΗ",133
"69002","  Συνεπώς το άρθρο 32 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 33 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69003"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"69004"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69005"," Κατά πλειοψηφία.","ΗΡΩ ΔΙΩΤΗ",133
"69006","  Συνεπώς το άρθρο 33 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 34, όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69007"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"69008"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69009"," Κατά πλειοψηφία.","ΗΡΩ ΔΙΩΤΗ",133
"69010","  Συνεπώς το άρθρο 34 έγινε δεκτό, όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 35 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69011"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"69012"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69013"," Κατά πλειοψηφία.","ΗΡΩ ΔΙΩΤΗ",133
"69014","  Συνεπώς το άρθρο 35 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 36 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69015"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"69016"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69017"," Κατά πλειοψηφία.","ΗΡΩ ΔΙΩΤΗ",133
"69018","  Συνεπώς το άρθρο 36 έγινε δεκτό ως έχει κατά πλειοψηφία.
Γίνεται δεκτή η τροπολογία με γενικό αριθμό 835 και ειδικό 93, όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69019"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"69020"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69021"," Κατά πλειοψηφία.","ΗΡΩ ΔΙΩΤΗ",133
"69022","  Συνεπώς η τροπολογία με γενικό αριθμό 835 και ειδικό 93, έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο. 
Γίνεται δεκτή η τροπολογία με γενικό αριθμό 837 και ειδικό 94 ως έχει;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69023"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"69024"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69025"," Κατά πλειοψηφία.","ΗΡΩ ΔΙΩΤΗ",133
"69026","  Συνεπώς η τροπολογία με γενικό αριθμό 837 και ειδικό 94, έγινε δεκτή κατά πλειοψηφία και εντάσσεται στο νομοσχέδιο ως ίδιο άρθρο.
Γίνεται δεκτή η τροπολογία με γενικό αριθμό 838 και ειδικό 95, όπως τροποποιήθηκε από τον κύριο Υπουργό;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69027"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"69028"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69029"," Κατά πλειοψηφία.","ΗΡΩ ΔΙΩΤΗ",133
"69030","  Συνεπώς η τροπολογία με γενικό αριθμό 838 και ειδικό 95, έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69031","  Εισερχόμαστε στη ψήφιση του ακροτελεύτιου άρθρου. 
Ερωτάται το Σώμα: Γίνεται δεκτό το ακροτελεύτιο άρθρο;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69032"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"69033"," Κατά πλειοψηφία.","ΝΙΚΟΛΑΟΣ ΠΑΠΑΚΩΝΣΤΑΝΤΙΝΟΥ",407
"69034"," Κατά πλειοψηφία.","ΗΡΩ ΔΙΩΤΗ",133
"69035","  Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής «Αξιοποίηση του πρώην Αεροδρομίου Ελληνικού - Πρόγραμμα ΗΛΙΟΣ - Προώθηση της χρήσης ενέργειας από ανανεώσιμες πηγές (Ενσωμάτωση Οδηγίας 2009/28/ΕΚ) - Κριτήρια Αειφορίας Βιοκαυσίμων και Βιορευστών (Ενσωμάτωση Οδηγίας 2009/30/ΕΚ)» έγινε δεκτό κατά πλειοψηφία επί της αρχής και επί των άρθρων.
Η ψήφιση του στο σύνολο αναβάλλεται για άλλη συνεδρίαση.
Υπογραμμίζουμε ότι ο κ. Κακλαμάνης σήμερα διέτρεξε δεκαοχτάωρη παρουσία στη Βουλή ακαταπαύστως και ακαταπονήτως. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"69036"," Μάλιστα, μάλιστα.
Με τη συναίνεση του Σώματος και ώρα 22.05’ λύεται η συνεδρίαση για την προσεχή Δευτέρα 26 Μαρτίου 2012 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο συζήτηση επικαίρων ερωτήσεων και β) νομοθετική εργασία σύμφωνα με την ημερήσια διάταξη που έχει διανεμηθεί. 
Η","ΟΛΟΙ ΟΙ ΒΟΥΛΕΥΤΕΣ",NA
