"","Content","name","ParlmemberID"
"142114","Date","8-7-2013",NA
"142115"," Ευχαριστώ πολύ, κύριε Πρόεδρε. 
Κύριε Υπουργέ, ο οδικός άξονας Ηρακλείου - Μεσσαράς ανήκει στο διευρωπαϊκό δίκτυο, έχει μήκος 15,7 χιλιομέτρων και χωρίζεται σε δύο υποτμήματα. Το πρώτο, «Αγία Βαρβάρα - Απομαρμά», είναι μήκους 7,8 χιλιομέτρων και το δεύτερο, «Απομαρμά - Καστέλι», είναι μήκους 7,9 χιλιομέτρων. 
Το συνολικό κόστος τότε που προκηρύχθηκε για το έργο ήταν 109 εκατομμύρια ευρώ, με κοινοτική συμμετοχή του Ευρωπαϊκού Ταμείου Περιφερειακής Ανάπτυξης ποσοστού 53,62%. 
Κύριε Υπουργέ, πρόκειται για ένα έργο με συνολικό προϋπολογισμό 120 εκατομμύρια, το οποίο αναμένεται εδώ και δεκαετίες από την πλευρά των κατοίκων της Μεσσαράς. 
Σας ενημερώνω λοιπόν –και όσους μας παρακολουθούν- πως σε παλαιότερη παρέμβασή μου, το Σεπτέμβριο του 2012, είχα λάβει την απάντηση από τον τότε Αναπληρωτή Υπουργό κ. Σταύρο Καλογιάννη ότι σχετικά με την πρώτη εργολαβία εκκρεμούσε η έγκριση της συμπληρωματικής σύμβασης του έργου «Απομαρμά - Καστέλι» ύψους 2,9 εκατομμυρίων ευρώ, η οποία περιελάμβανε τη μεταφορά των αρχαιοτήτων που είχαν ανασκαφεί και η σύμβαση. Όπως είχε πει ο τότε Υπουργός, είχε αποσταλεί για έλεγχο στο Ελεγκτικό Συνέδριο και στη συνέχεια θα προχωρούσε κανονικά. 
Ωστόσο, για το έργο «Αγία Βαρβάρα - Απομαρμά» εκκρεμούσε η τελική έγκριση της συμπληρωματικής σύμβασης ύψους 6 εκατομμυρίων ευρώ, που περιελάμβανε την αποκατάσταση των κατολισθήσεων και αντιμετώπιζε τα ζητήματα που προέκυψαν από την εκδήλωση αστοχιών σε δυο μεγάλα ορύγματα του έργου, τα οποία προκάλεσαν σημαντική καθυστέρηση στην ολοκλήρωσή του. 
Μετά από σειρά παρεμβάσεων και επί τόπου συναντήσεών μου -διαδικασία η οποία κρατάει περίπου δέκα μήνες τώρα χωρίς ουσιαστικό αποτέλεσμα- και σε κοινοβουλευτική μου παρέμβαση στις 30 Απριλίου 2013, έλαβα απάντηση όπου μεταξύ άλλων αναφέρεται ότι κατόπιν της αρνητικής γνωμοδότησης από την Ενιαία Ανεξάρτητη Αρχή Δημοσίων Συμβάσεων επί της δεύτερης συμπληρωματικής σύμβασης του έργου «Αγία Βαρβάρα - Απομαρμά», ο φάκελος υπεβλήθη εκ νέου στην Ενιαία Ανεξάρτητη Αρχή Δημοσίων Συμβάσεων. 
Όσον αφορά το έργο «Απομαρμά - Καστέλι» αναφερόταν ότι στις 15 Απριλίου 2013 υπεγράφη επιτέλους η δεύτερη συμπληρωματική σύμβαση για την ολοκλήρωση των εργασιών του ορύγματος Α1. 
Κύριε Υπουργέ, επιτρέψτε μου να σας πω ότι όλα αυτά ο κόσμος τα ακούει βερεσέ. Το βέβαιο είναι ότι το έργο παραμένει κολλημένο, με αποτέλεσμα οι μήνες να περνάνε χωρίς να υπάρχει καμμία εξέλιξη όσον αφορά την ολοκλήρωσή του. 
Συνεπώς, τα ερωτήματα είναι: 
Πρώτον, για ποιο λόγο και με ποια αιτιολογία απαντάει αρνητικά η Ενιαία Ανεξάρτητη Αρχή Δημοσίων Συμβάσεων επί της δεύτερης συμπληρωματικής σύμβασης του έργου «Αγία Βαρβάρα - Απομαρμά»; Για ποιο λόγο δίνεται κατ’ εξακολούθηση αρνητική γνωμοδότηση από την Ενιαία Ανεξάρτητη Αρχή Δημοσίων Συμβάσεων; 
Δεύτερον, υπάρχουν ευθύνες τελικά; Τι κάνει το Υπουργείο απέναντι σε όλη αυτήν την κατάσταση; Παρατηρεί άπρακτο; 
Τρίτον, πότε θα ξεκινήσουν οι εργασίες του έργου «Απομαρμά-Καστέλλι», δεδομένου ότι υπεγράφη πριν από δυόμισι μήνες η συμπληρωματική σύμβαση;
Και τέταρτο και πιο σημαντικό, πότε επιτέλους μπορεί να δοθεί ο δρόμος αυτός σε χρήση προς τους Μεσσαρίτες αλλά και προς τους κατοίκους της Κρήτης;","ΕΛΕΥΘΕΡΙΟΣ ΑΥΓΕΝΑΚΗΣ",43
"142116"," Θα παρακαλούσα τους συναδέλφους να τηρούν το χρόνο με όσο μεγαλύτερη ακρίβεια γίνεται.
Κύριε Υπουργέ, έχετε  το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142117"," Ευχαριστώ, κύριε Πρόεδρε.
Πράγματι, ο κ. Αυγενάκης περιέγραψε ένα πρόβλημα το οποίο χρονίζει σε έναν πολύ σημαντικό οδικό άξονα, κυρίως στην πιο παραγωγική περιοχή της χώρας με το μεγαλύτερο ΑΕΠ της χώρας. Νομίζω ότι εκεί όπου υπάρχουν οι προϋποθέσεις για την ανάπτυξη, εκεί που οι κάτοικοι είναι προοδευτικοί, προκομμένοι και δημιουργικοί άνθρωποι πρέπει η πολιτεία να συνδράμει ακόμη περισσότερο με τις υποδομές της, για να βοηθά την παραγωγικότητα και τη δημιουργικότητα των ανθρώπων. 
Σ’ αυτήν την περίπτωση εμπίπτει και όλη η κατάσταση που περιέγραψε προηγουμένως ο κ. Αυγενάκης με τον οδικό άξονα Ηρακλείου-Μεσσαράς. Η Μεσσαρά είναι μία γνωστή παραγωγική περιοχή της χώρας. 
Αυτό, λοιπόν, κατασκευάζεται με δύο εργολαβίες, όπως είπατε. Η πρώτη εργολαβία αφορά το τμήμα «Αγία Βαρβάρα-Απομαρμά» και η δεύτερη το τμήμα «Απομαρμά – Καστέλλι». Για τη δεύτερη εργολαβία, λοιπόν, που αφορά το τμήμα «Απομαρμά-Καστέλλι», η δεύτερη συμπληρωματική πίστωση 2.860.000 ευρώ υπεγράφη, όπως είπατε, στις 15 Απριλίου. Οι εργασίες για την αποκατάσταση κάποιων ορυγμάτων και όλα αυτά τα ζητήματα έχουν ολοκληρωθεί πια. 
Θέλω κι εσείς, κύριε Αυγενάκη, να επανέλθετε με ερώτησή σας εάν τυχόν έχουμε καθυστερήσεις,  σε ό,τι αφορά την αρχαιολογία, γιατί ήδη έχουν ξεκινήσει οι εργασίες και οι προετοιμασίες, για να λυθεί το θέμα των αρχαιοτήτων.
Συνεπώς, η άποψή μου είναι ότι τέλος Σεπτεμβρίου-αρχές Οκτωβρίου πρέπει να αρχίσουν οι εργασίες -αυτό δηλώνω εδώ ενώπιόν σας- για το τμήμα «Απομαρμά-Καστέλλι».
Σε ό,τι αφορά τώρα την πρώτη εργολαβία, αυτή απορρίφθηκε δύο φορές από την ΕΑΑΔΗΣΥ. Γιατί απορρίφθηκε; Προφανώς, είναι μία ενιαία ανεξάρτητη αρχή που έχει τις απόψεις της. Πιστεύω ότι κάνει καλά τη δουλειά της και θέλω να το πω εδώ αυτό μέσα σ’ αυτήν την Αίθουσα, διότι η Ενιαία Ανεξάρτητη Αρχή Δημοσίων Συμβάσεων είναι κάτι που ψήφισε η ελληνική Βουλή και καθήκον της είναι να ελέγχει σε καθημερινή βάση τη νομιμότητα των συμβάσεων. Συνεπώς, πιστεύω ότι ορθά κάνει τη δουλειά της. Εκείνο, όμως, που έχει σημασία είναι  ότι το έργο  θα επαναπροκηρυχθεί στο τέλος του καλοκαιριού-αρχές Σεπτεμβρίου ως ένα νέο έργο, διότι ουσιαστικά η ΕΑΑΔΗΣΥ το απέρριψε γιατί θεωρούσε ότι πρόκειται ουσιαστικά για ένα καινούργιο έργο και όχι συνέχεια της παλιάς σύμβασης. Είναι θέματα νομικά. Ωστόσο, έχουν αντίκτυπο στο πραγματικό έργο.
Πιστεύω ότι μπορώ να σας διαβεβαιώσω ότι τέλος του καλοκαιριού θα γίνει η επαναπροκήρυξη του έργου, ούτως ώστε να γίνουν πραγματικότητα αυτά τα οποία περιγράψατε.","ΜΙΧΑΗΛ ΧΡΥΣΟΧΟΪΔΗΣ",554
"142118"," Κύριε Αυγενάκη, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142119"," Ευχαριστώ πολύ, κύριε Πρόεδρε.
Κύριε Υπουργέ, όπως πολύ καλά είπατε, ο οδικός άξονας «Ηράκλειο-Μεσσαρά» είναι ένα έργο πνοής που το περιμένουν εδώ και δεκαετίες οι κάτοικοι του νότου και της ευρύτερης περιοχής της Μεσσαράς, δυστυχώς, όμως, χωρίς καμμία εξέλιξη. 
Ακούστε προσεκτικά: Μετά από είκοσι χρόνια αιτημάτων ξεκινά το έργο η κυβέρνηση Καραμανλή με τον τότε Υπουργό ΠΕΧΩΔΕ, κ. Σουφλιά. Από τότε μέχρι σήμερα παραμένει σχεδόν στην ίδια κατάσταση. Κινείται, δηλαδή, σημειωτόν. Είναι απαράδεκτη η συμπεριφορά των τελευταίων κυβερνήσεων και των αρμόδιων Υπουργών που πέρασαν, όσον αφορά την αντιμετώπιση αυτού του έργου. Και δεν το λέω εγώ. Το λέει ολόκληρη η κοινωνία του Ηρακλείου, το λέει ολόκληρη η κοινωνία της Μεσσαράς. 
Επειδή δεν μασάω τα λόγια μου, σας λέω χαρακτηριστικά ότι η αδιαφορία για τον οδικό άξονα «Ηράκλειο-Μεσσαρά» είναι χαρακτηριστική και από την κυβέρνηση του ΠΑΣΟΚ -τόσων ετών- και από την κυβέρνηση Παπαδήμου –ακόμα θυμάμαι τα ωραία λόγια του προκατόχου σας- αλλά κι ένα χρόνο τώρα από τη σημερινή Κυβέρνηση.
Ελπίζω εσείς, κύριε Υπουργέ, να καταφέρετε τουλάχιστον να κάνετε τη διαφορά και να νικήσετε το χρόνο αλλά και τις δυσκολίες που σκόνταψαν όλοι οι προηγούμενοι. 
Κρατείστε επιπλέον κι έναν άλλο παράγοντα που συνεχώς μας διαφεύγει. Δεν είναι άλλος, κύριε Υπουργέ, από τα θανατηφόρα τροχαία που συμβαίνουν με σταθερή, δυστυχώς, και αμείωτη συχνότητα. Και, βεβαίως, προσέξτε. Γνωρίζουμε τον αριθμό και μας λείπει κάθε χρόνο το ονοματεπώνυμο των θυμάτων. 
Γνωρίζετε, κύριε Υπουργέ, ότι το 28,5% των θανάτων από τροχαία στην Κρήτη οφείλεται στις εθνικές οδούς του νησιού μας, ενώ στην υπόλοιπη Ελλάδα το ποσοστό αυτό είναι μόλις 11,5%; Από το 2000 έως και σήμερα έχουν χάσει τη ζωή τους χίλια πεντακόσια άτομα στο οδικό δίκτυο της Κρήτης. Πολλά από αυτά στο δρόμο Ηράκλειο - Μεσσαρά, που συζητούμε για άλλη μια φορά σήμερα. Μην ξεχνάτε, κύριε Υπουργέ, ότι μιλάμε για οδόστρωμα εξήντα και πλέον ετών στο 85% του εθνικού και επαρχιακού οδικού δικτύου της Κρήτης.
Κύριε Υπουργέ, με την ολοκλήρωση του συγκεκριμένου έργου δεν θα δημιουργηθεί μόνο ένας δρόμος για την πιο γρήγορη μετακίνηση των κατοίκων του νότου και των τουριστών αλλά κυρίως για την ασφαλέστερη μετακίνηση των συμπολιτών μας.
Τελειώνοντας, το ερώτημα είναι ένα και περιμένω ξεκάθαρη απάντηση. Πότε προβλέπεται –εάν μπορείτε να δεσμευτείτε, κύριε Υπουργέ- να δοθεί σε χρήση -όχι να ξεκινήσουν οι διαδικασίες δημοπράτησης μιας νέας εργολαβίας και όχι συμπληρωματικής, όπως αρχικά το είχαν αντιληφθεί υπηρεσιακοί παράγοντες και οι συνεργάτες του Υπουργείου- τόσο η πρώτη  όσο και η δεύτερη εργολαβία;
Ευχαριστώ.","ΕΛΕΥΘΕΡΙΟΣ ΑΥΓΕΝΑΚΗΣ",43
"142120"," Ευχαριστούμε πολύ, κύριε συνάδελφε.
Το λόγο έχει ο κύριος Υπουργός για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142121"," Σας ευχαριστώ, κύριε Πρόεδρε.
Ο κ. Αυγενάκης περιέγραψε τα προβλήματα που έχει το οδικό δίκτυο της Κρήτης και θα συνυπογράψω αυτήν την περιγραφή. Έχω μια προσωπική άποψη για το πρόβλημα και κυρίως για το βόρειο άξονα, ο οποίος είναι, επαναλαμβάνω, στην πλέον τουριστική και αναπτυγμένη περιοχή της χώρας. Και αυτό δεν αποτελεί θετικό δείγμα ούτε θετική εξέλιξη για τη μεταπολιτευτική Ελλάδα. 
Το θέμα του ΒΟΑΚ, για παράδειγμα, κύριε Αυγενάκη, είναι τεράστιο. Και δεν είναι μόνο τα ατυχήματα που γίνονται και χάνονται ανθρώπινες ζωές. Το οδικό δίκτυο, δεν βοήθησε καθόλου στην ανάπτυξη της Κρήτης, παρά την – επαναλαμβάνω- δημιουργικότητα και τις πρωτοβουλίες που παίρνουν οι Κρήτες συμπολίτες μας.
Σε ό,τι αφορά τα έργα συνολικότερα, δεν συμφωνώ μαζί σας ότι κάποιες κυβερνήσεις έκαναν κάτι και κάποιες δεν έκαναν. Θα μπορούσαν, ενδεχομένως, να τελειώσουν σε πέντε χρόνια τα έργα. Το πρόβλημα, όμως, δεν είναι εκεί. Θα πρέπει να σκεφτούμε λίγο κάτι άλλο. Ένα έργο όταν πρόκειται να ξεκινήσει πρέπει να είναι ώριμο, έτοιμο, καλά μελετημένο, ούτως ώστε να μην αντιμετωπίζει προβλήματα στη συνέχεια. Δυστυχώς, αυτό το έργο είναι κλασική περίπτωση μη ωρίμανσης έργου, με αποτέλεσμα να προκύπτουν ζητήματα τα οποία δεν είχαν προβλεφθεί από το μελετητή. Το αποτέλεσμα είναι σήμερα να έρχεστε ξανά εδώ, όπως ήρθατε και πριν από λίγους μήνες. Και ελπίζω να μην έρθετε ξανά εδώ για να βάλετε το ίδιο θέμα.
Πρώτον, λοιπόν, ωρίμανση των έργων και καλές μελέτες και δεύτερον αυστηρή εποπτεία και επίβλεψη από την πλευρά του δημοσίου ή όποιος είναι εντεταλμένος για τη δουλειά της επίβλεψης.
Αυτήν τη στιγμή εγώ δεν θα σας κάνω καμμία πρόβλεψη για το πότε θα τελειώσει το έργο. Μπορώ να σας διαβεβαιώσω ότι μέχρι τις αρχές Σεπτεμβρίου θα ξεκινήσει η κατασκευή του ενός τμήματος. Επίσης, την ίδια περίοδο θα γίνει η δημοπράτηση του άλλου έργου. 
Θα έλεγα να μου κάνετε μία ερώτηση στο τέλος του χρόνου, όπου, πραγματικά, θα είμαι σε θέση να σας απαντήσω υπεύθυνα. 
Ευχαριστώ πολύ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"142122"," Μήπως θα πρέπει, κύριε Υπουργέ, να βλέπουμε σιγά - σιγά και το βόρειο οδικό άξονα της Κρήτης;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142123"," Εγώ συμφωνώ μαζί σας, κύριε Πρόεδρε, μιας και το θίγετε.","ΜΙΧΑΗΛ ΧΡΥΣΟΧΟΪΔΗΣ",554
"142124"," Διότι ήδη δεν μπορείς να κυκλοφορήσεις. Στα τέλη Ιουλίου θα είναι η Πανεπιστημίου της δεκαετίας του ‘90.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142125","  Νομίζω ότι αυτό είναι το τεράστιο έλλειμμα όλης της Μεταπολίτευσης.","ΜΙΧΑΗΛ ΧΡΥΣΟΧΟΪΔΗΣ",554
"142126"," Κάντε κι εσείς, κύριε Πρόεδρε, μια ερώτηση στο τέλος Σεπτεμβρίου και θα πάρετε μια απάντηση!","ΑΠΟΣΤΟΛΟΣ ΑΛΕΞΟΠΟΥΛΟΣ",13
"142127"," Ελπίζω ότι κάνετε χιούμορ.","ΜΙΧΑΗΛ ΧΡΥΣΟΧΟΪΔΗΣ",554
"142128"," Η δεύτερη με αριθμό 1663/2-7-2013 επίκαιρη ερώτηση πρώτου κύκλου του Βουλευτή Α΄ Πειραιώς του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Θεόδωρου Δρίτσα προς τους Υπουργούς Οικονομικών και Εθνικής Άμυνας, σχετικά με τα «Ελληνικά Αμυντικά Συστήματα ΑΒΕΕ», δεν θα συζητηθεί λόγω κωλύματος του κυρίου Υπουργού και διαγράφεται.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142129"," Μου επιτρέπετε, κύριε Πρόεδρε;","ΘΕΟΔΩΡΟΣ ΔΡΙΤΣΑΣ",139
"142130"," Έχετε το λόγο, κύριε Δρίτσα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142131"," Ευχαριστώ πολύ. 
Κύριε Πρόεδρε, οφείλω να παρέμβω, διότι αυτή η επίκαιρη ερώτησή μου απευθύνθηκε προς τους Υπουργούς Οικονομικών και Εθνικής Αμύνης. Και έχει εξαιρετικά επείγοντα χαρακτήρα όχι μόνο από το γεγονός ότι μένουν επί μήνες απλήρωτοι και σε απόλυτη επισφάλεια εκατοντάδες εργαζομένων των Ελληνικών Αμυντικών Συστημάτων και κανείς δεν τους δίνει απάντηση, αλλά τα Ελληνικά Αμυντικά Συστήματα έχουν ενταχθεί στο ΤΑΙΠΕΔ. Η πράξη νομοθετικού περιεχομένου, με την οποία έπεσε το «μαύρο» στην ΕΡΤ, τα αφορά άμεσα. Μάλιστα, όλα τα δημοσιεύματα έλεγαν ότι μάλλον υπήρχε μια σκέψη να προηγηθούν αυτά και να ακολουθήσει η ΕΡΤ. Τελικά, επελέγη η ΕΡΤ να έχει την πρωτιά. 
Τέλος, από το γεγονός ότι επιμένει η Κυβέρνηση με την ένταξη στο ΤΑΙΠΕΔ -να θεωρεί τα Ελληνικά Αμυντικά Συστήματα ως επιχείρηση που εντάσσεται σε αυτό που λέμε «αγορά»- απειλείται -και έχει ενεργοποιηθεί- διαδικασία επιβολής προστίμου που αγγίζει το 1 δισεκατομμύριο ευρώ από την Ευρωπαϊκή Επιτροπή. 
Όλα αυτά είναι πάρα πολύ κρίσιμα θέματα και επείγοντος χαρακτήρα. 
Ο κ. Στουρνάρας, όντως, είναι στο Eurogroup. Δεν ξέρω αν τον έχει ακολουθήσει ο κ. Σταϊκούρας και ο κ. Μαυραγάννης. Από την άλλη, όμως, υπάρχει ο κ. Αβραμόπουλος, υπάρχει η κ. Γεννηματά. Η Κυβέρνηση είναι ενιαία και θα έπρεπε να είναι εδώ ένας εκ των πέντε Υπουργών για να απαντήσει.","ΘΕΟΔΩΡΟΣ ΔΡΙΤΣΑΣ",139
"142132"," Πληροφορούμαι ότι είναι αρμοδιότητος του Υπουργείου Οικονομικών η ερώτησή σας, κύριε συνάδελφε, οπότε το οικονομικό επιτελείο…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142133"," Κύριε Πρόεδρε, σε αυτό να σας ενημερώσω κι εγώ –και τελειώνω- ότι όταν ερωτάται το Υπουργείο Οικονομικών, απαντούν στους εργαζόμενους: «Πηγαίνετε στο Υπουργείο Άμυνας» και τανάπαλιν. Και ρίχνουν το μπαλάκι…","ΘΕΟΔΩΡΟΣ ΔΡΙΤΣΑΣ",139
"142134"," Εντάξει. Καταθέστε ξανά το ταχύτερο δυνατόν την ερώτησή σας. Ίσως να προλάβετε να συζητηθεί.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142135"," Θέλουν να κρατήσουν μια μυστικότητα σε διαδικασίες που δεν έχουν κανένα δικαίωμα.","ΘΕΟΔΩΡΟΣ ΔΡΙΤΣΑΣ",139
"142136"," Έχω την αίσθηση ότι θα μπορούσε να συζητηθεί αν την καταθέσετε ξανά. Θα προλάβετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142137"," Εν πάση περιπτώσει, πρέπει η Κυβέρνηση να δώσει αμέσως απάντηση, δημόσια και καθαρή.","ΘΕΟΔΩΡΟΣ ΔΡΙΤΣΑΣ",139
"142138"," Ευχαριστούμε πολύ. 
Η τρίτη με αριθμό 1671/2-7-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τους Υπουργούς Παιδείας και Θρησκευμάτων και Διοικητικής Μεταρρύθμισης και Ηλεκτρονικής Διακυβέρνησης, σχετικά με τις υποχρεωτικές μεταθέσεις των «υπεράριθμων» εκπαιδευτικών της πρωτοβάθμιας και δευτεροβάθμιας εκπαίδευσης, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί τώρα η τέταρτη με αριθμό 1679/2-7-2013 επίκαιρη ερώτηση πρώτου κύκλου του Βουλευτή Μαγνησίας του Λαϊκού Συνδέσμου - Χρυσή Αυγή κ. Παναγιώτη Ηλιόπουλου προς τους Υπουργούς Υγείας και Διοικητικής Μεταρρύθμισης και Ηλεκτρονικής Διακυβέρνησης, σχετικά με την αντιμετώπιση των προβλημάτων στον ΟΚΑΝΑ. 
Θα απαντήσει η Υφυπουργός Υγείας, κ. Ζέττα Μακρή. 
Ορίστε, κύριε συνάδελφε, έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142139"," Κυρία Υπουργέ, είναι η πέμπτη φορά που καταθέτω τη συγκεκριμένη ερώτηση και ακόμα, βέβαια, δεν έχει χάσει το επίκαιρο του θέματος.  
Διαβάζω ότι υπάρχει μία κινητικότητα αυτές τις ημέρες, αφότου αναλάβατε με τον κ. Γεωργιάδη στο Υπουργείο Υγείας. Αν μαθαίνω σωστά, έχετε κάνει ήδη κάποια ραντεβού με τους υπεύθυνους του ΟΚΑΝΑ και με την εθνική συντονίστρια κατά των ναρκωτικών. 
Είναι ένα θέμα, που έχει προκύψει εδώ και κάποιους μήνες με την υποχρηματοδότηση του oργανισμού. Απ’ ό,τι μας λένε οι ίδιοι μέσα από τον ΟΚΑΝΑ, το κονδύλι που είχε γραφτεί μέσα στον προϋπολογισμό επαρκούσε μόνο μέχρι τα μέσα Αυγούστου. Άρα, μπαίνουμε σε μία περίοδο που τελειώνει ουσιαστικά η χρηματοδότηση του ΟΚΑΝΑ. 
Υπάρχουν φήμες ότι με εντολή της τρόικας μπορεί να γίνει συγχώνευση του ΟΚΑΝΑ με όλες τις υπόλοιπες υπηρεσίες, με το ΚΕΘΕΑ κ.λπ. και υπάρχει και το θέμα με τις υπερωρίες και τις εφημερίες των αργιών για τους υπαλλήλους του ΟΚΑΝΑ, οι οποίοι τις ζητούν εδώ και έξι-επτά μήνες και δεν έχουν ακόμη πληρωθεί.
Κυρία Υπουργέ, το ερώτημα σας το ανέπτυξα έτσι και αλλιώς ήδη, το γνωρίζετε πολύ καλά και περιμένω την απάντησή σας, όπως την περιμένουν και οι εργαζόμενοι του ΟΚΑΝΑ.
Ευχαριστώ.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"142140"," Ευχαριστούμε, κύριε συνάδελφε.
Κυρία Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142141"," Κύριε Βουλευτά, σε ό,τι με αφορά, την τελευταία φορά, πράγματι δεν μπόρεσα να απαντήσω στην ερώτησή σας, γιατί έλειπα στο εξωτερικό την Παρασκευή. Σας ειδοποίησα, όμως, και σας είπα ότι θα είμαι διαθέσιμη σήμερα.
Η πληροφόρησή σας είναι ακριβής, εντυπωσιακά ακριβής θα έλεγα, γιατί είχα πριν από τρεις μόλις ώρες συνάντηση με την εθνική συντονίστρια και την κ. Μαλλιώρη που είναι Πρόεδρος του Διοικητικού Συμβουλίου του ΟΚΑΝΑ και όντως υπάρχει μία κινητικότητα. Θέλω να πιστεύω ότι δεν θα περιοριστούμε μόνο σε αυτό, αλλά θα έχουμε και αποτελέσματα που θα επιτρέψουν και σε εσάς, με το δικαιολογημένο ενδιαφέρον, να είστε ικανοποιημένος.
Επίσης, δεν χρειάζεται να σας θυμίσω ότι υπάρχει ο ν.4139/2013 περί εξαρτησιογόνων ουσιών και άλλες διατάξεις.
Σε ό,τι αφορά τα οικονομικά τα οποία μου θέσατε, υπήρχε αρχική πίστωση 18.000.000 ευρώ, από τα οποία ήδη χορηγήθηκαν τα 7.380.000 ευρώ που καλύπτουν το πρώτο πεντάμηνο. Επίσης, στον ΟΚΑΝΑ έχει ήδη διατεθεί το ποσό των 2.050.000 ευρώ για την κάλυψη των δαπανών των κέντρων πρόληψης του oργανισμού, για το πρώτο πεντάμηνο πάντοτε. Το λέω, γιατί μου αναφέρατε για τον Αύγουστο και θέλω να καλύψω αυτήν την ανησυχία σας και κατ’ επέκταση και των εργαζομένων.
Επίσης, στον ΟΚΑΝΑ πρόκειται να διατεθεί το ποσό των 10.920.586 ευρώ για την εξόφληση ληξιπρόθεσμων οφειλών προς τρίτους που προέρχονται από ειδική πίστωση που υπάρχει στο Υπουργείο Οικονομικών. Ήδη απ’ αυτό το ποσό έχουν χορηγηθεί τα 3.640.195 ευρώ. 
Παράλληλα, η Διεύθυνση Οικονομικού του Υπουργείου εξετάζει το αίτημα του ΟΚΑΝΑ για συμπληρωματική επιχορήγηση. Το αίτημα αφορά 8.000.000 ευρώ. Θέλω να σας διαβεβαιώσω ότι τα 4.500.000 είναι βέβαια, με προσπάθεια το ποσό να αυξηθεί. 
Είναι περιττό να τονίσω ότι υπάρχουν δημοσιονομικές δυσκολίες. Παρ’ όλα αυτά, αυτές οι δομές δεν πρόκειται να καταργηθούν. Καμμία πρόθεση ή σκέψη δεν υπάρχει στο Υπουργείο για συγχώνευση των υπηρεσιών, όπως αναφέρατε. Αυτή είναι κατηγορηματική δέσμευση. Είναι η δεύτερη φορά που γίνεται από την παρούσα ηγεσία. Η προηγούμενη έγινε σε ερώτηση του κ. Γκιόκα, πάλι σε ανάπτυξη επίκαιρης ερώτησης και έχω την εντολή να την επαναλάβω και ενώπιόν σας.","ΖΕΤΤΑ ΜΑΚΡΗ",292
"142142"," Ευχαριστούμε, κυρία Υπουργέ.
Το λόγο έχει ο κ. Ηλιόπουλος για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142143"," Δυστυχώς, λόγω και των κακών οικονομικών συνθηκών που βιώνουν όλοι οι Έλληνες κάποιοι λίγο πιο αδύναμοι -ας το πω έτσι- χαρακτήρες πέφτουν στα ναρκωτικά. Δεν θα πρέπει, σε καμμία περίπτωση, αυτοί οι οργανισμοί οι οποίοι βοηθούν είτε στεγνά είτε μέσω διάφορων υποκατάστατων, όπως είναι ο ΟΚΑΝΑ, να καταργηθούν ή να συγχωνευθούν, γιατί κάνουν τελείως διαφορετικό έργο. Το γνωρίζετε, γιατί έχετε ενημερωθεί. Είναι πολύ διαφορετική η μία θεραπεία από την άλλη, οπότε θα πρέπει να διατηρηθούν και οι δύο, για να υπάρχει η επιλογή. 
Κρατώ τη δέσμευσή σας, όπως θα την κρατήσουν και αυτοί που ενδιαφέρονται, που μας βλέπουν τώρα ή και θα μας δουν στη συνέχεια στο διαδίκτυο, ότι δεν θα σταματήσει η χρηματοδότηση του ΟΚΑΝΑ και δεν υπάρχει περίπτωση συγχώνευσης. Αυτό είναι κάτι που μας χαροποιεί. Ας ελπίσουμε ότι θα βελτιωθούν τα πράγματα στη χώρα μας. 
Θέλω να κλείσω με τη θέση της Χρυσής Αυγής, ότι αυτό είναι το φάρμακο. Η γιατρειά για τα ναρκωτικά είναι αυστηροποίηση, όσο δεν πάει, των ποινών για τους εμπόρους ναρκωτικών. Αυτοί είναι που ρίχνουν τα παιδιά μας στα ναρκωτικά και θα πρέπει να τιμωρούνται με την εσχάτη των ποινών.
Ευχαριστώ πολύ.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"142144"," Ευχαριστούμε, κύριε συνάδελφε.
Κυρία Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142145"," Θα συμφωνήσω, κύριε συνάδελφε, ότι πράγματι τα προβλήματα αυτά δυστυχώς υπάρχουν. Σε ό,τι μας αφορά, είχαμε και πρόσφατη ενημέρωση πριν αναλάβω αυτή τη θέση από τις τοπικές δομές, την περιοχή μας, επιτόπια -και εσείς τον επισκεφθήκατε τον ΟΚΑΝΑ στην περιοχή και εγώ- και ήταν και η πρώτη πιο κοντινή μας επαφή με τα προβλήματα και τη διεκτραγώδηση των εγκαταστάσεων. 
Δυστυχώς το πρόβλημα υπάρχει, ευτυχώς είμαστε σε θέση και έχουμε τη διάθεση να το αντιμετωπίσουμε. Καλοδεχούμενος κάθε έλεγχος, κάθε επισήμανση, γιατί νομίζω ότι ο στόχος εδώ είναι κοινός.","ΖΕΤΤΑ ΜΑΚΡΗ",292
"142146"," Ευχαριστούμε πολύ, κυρία Υπουργέ. 
Η πέμπτη με αριθμό 1667/2-7-2013 επίκαιρη ερώτηση πρώτου κύκλου του Βουλευτή Λάρισας της Δημοκρατικής Αριστεράς κ. Θωμά Ψύρρα προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ολοκλήρωση του αρδευτικού δικτύου της λίμνης Κάρλας δεν θα συζητηθεί λόγω αναρμοδιότητας και διαγράφεται.
Εισερχόμεθα τώρα στη συζήτηση της έκτης με αριθμό 1675/2-7-2013 επίκαιρης ερώτησης πρώτου κύκλου της Βουλευτού Α΄ Αθήνας του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Υγείας, σχετικά με τη λήψη μέτρων για την πραγματοποίηση των αναγκαίων εξετάσεων όλων των μαθητών κατά την εγγραφή τους στην πρωτοβάθμια και δευτεροβάθμια εκπαίδευση.
Στην κυρία συνάδελφο θα απαντήσει η Υφυπουργός Υγείας κ. Ζέττα Μακρή.
Κυρία συνάδελφε, έχετε τον λόγο για να αναπτύξετε την ερώτησή σας για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142147"," Ευχαριστώ πολύ, κύριε Πρόεδρε.
Θα ήθελα, πριν ξεκινήσουμε, να σας καλέσω να ενδιαφερθείτε, κυρία Υπουργέ και εσάς κύριε Πρόεδρε και όλους ενδεχομένως τους συναδέλφους, για το ακόλουθο θέμα. Έχουμε δεύτερο κρούσμα θανάτου Έλληνα κωπηλάτη από οξεία καλπάζουσα λευχαιμία. Δεύτερο κρούσμα, σήμερα, ένα παλικάρι είκοσι έξι ετών. Ο προηγούμενος δεν είχε καν τριανταρίσει. 
Όταν είναι δύο και είναι κωπηλάτες και είναι ίδια η ασθένεια, οξεία καλπάζουσα λευχαιμία, επιτρέψτε μου προσωπικά, μιας και έχω και τη δημοσιογραφική ιδιότητα, η οποία δεν είναι μεν εκλεγμένη, αλλά είναι εμπεριστατωμένη, σαράντα χρόνια επιλογή, οφείλω να ομολογήσω ότι η πολιτεία πρέπει να ρίξει ένα βλέμμα. Δεν μπορεί να είναι τυχαίο. Αν είναι τυχαίο, να το ξέρουμε. Αλλά σκεφτείτε τι προξενεί αυτό στα παιδιά που ενδεχομένως θέλουν να ακολουθήσουν την κωπηλασία. Δεν σας φαίνεται λίγο παράξενο; Το λέω επειδή είναι ζήτημα υγείας. Ρίξτε μια ματιά, κάτι μπορεί να σημαίνει. 
Η ερώτησή μου σήμερα είναι απλή, εξαιρετικά απλή. Τα παιδιά για να πάνε στο σχολείο, στην πρώτη δημοτικού, κύριε Πρόεδρε, χρειάζονται βιβλιάριο υγείας. Εκτός από τα παιδιά της πρώτης δημοτικού, το χρειάζονται και σε άλλες τάξεις, όταν έχουν έρθει τα ειδικά μαθήματα και στην Γ΄ Λυκείου. Το ζητούμενο είναι ότι τα παιδιά χρειάζονται οφθαλμίατρο, καρδιολόγο, παιδίατρο και οδοντίατρο, χρειάζονται δηλαδή τέσσερις ειδικότητες.
Για να κλείσουν ραντεβού τα παιδιά και για να μπορέσουν να εγγραφούν στα σχολεία παίρνουν ραντεβού απ’ τον ΕΟΠΥΥ, κυρία Υπουργέ, μέχρι και τέλη Οκτωβρίου. Ένα το κρατούμενο. Με τέτοια υποβάθμιση που έχει γίνει στις υπηρεσίες του ΕΟΠΥΥ καλύτερα να μην το συζητήσω επί της λεπτομερείας παρά στη δευτερολογία μου. 
Το χειρότερο απ’ όλα είναι πως, αφού δεν μπορούν να εγγραφούν και ταλαιπωρούνται οι γονείς, σε πάρα πολλές περιπτώσεις, πληρώνουν 5 ευρώ επίσκεψη. Τέσσερις γιατροί επί 5 ευρώ, ίσον 20 ευρώ, σε χειμαζόμενες οικογένειες φτωχών εισοδημάτων. Αν έχεις και τρία παιδιά, ένα στην πρώτη, ένα στην πέμπτη και ένα στο Λύκειο που το χρειάζεται, για πολλαπλασιάστε το. Πείτε μου ποιος γονιός αυτή τη στιγμή -και ειδικά οι άνεργοι- έχει τη δυνατότητα να πάει να πληρώσει 20 ευρώ στο δημόσιο νοσοκομείο για να βγάλει βιβλιάριο υγείας. 
Θέλω να μου πείτε τι θα κάνετε γι’ αυτό και ειδικά για τους ανέργους. Καταργήστε και το πεντάευρω. Γι’ αυτή τη δουλειά είμαστε εδώ, για το πεντάευρω. Δεν μπορεί ο κόσμος το πεντάευρω. 
Το δεύτερο είναι το εξής. Επειδή παίρνουν ραντεβού, αφού έχουν ξεκινήσει τα σχολεία, τα οποία ως γνωστόν με βάση το νόμο ξεκινούν 11 Σεπτεμβρίου -εκτός κι αν δεν είναι καθημερινή και πάει 12 ή 13 Σεπτεμβρίου, πάντως πριν από του Σταυρού στις 14 Σεπτεμβρίου- οι περισσότεροι αναγκάζονται να καταφύγουν σε ιδιώτη γιατρό, να πληρώσουν πολύ παραπάνω από τα 5 ευρώ για να στείλουν τα παιδιά τους. 
Μπροστά σε αυτό το αδιέξοδο, μάνα είστε, απαντήστε μου.","ΛΙΑΝΑ ΚΑΝΕΛΛΗ",182
"142148"," Ευχαριστούμε πολύ, κυρία συνάδελφε. 
Ορίστε, κυρία Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142149"," Τα παιδιά μου είναι μεγάλα πια, κυρία συνάδελφε, και δεν έχουν αυτή την ανάγκη, αλλά αυτό δεν σημαίνει ότι δεν είναι σημαντικό το πρόβλημα. 
Κατ’ αρχάς, με την επισήμανση που κάνατε για τον δεύτερο θάνατο του κωπηλάτη, και οι δικές μου επιστημονικές γνώσεις, όπως και οι δικές σας οι νομικές δεν μας επιτρέπουν να έχουμε άποψη, αλλά θα συμφωνήσω μαζί σας ότι είναι ανησυχητικό και οπωσδήποτε πρέπει να γίνει κάποια έρευνα προς την κατεύθυνση αυτή. 
Σε ό,τι αφορά το χρονικό διάστημα –ξεκινώ από αυτό, γιατί και εσείς δεν επιμείνατε πολύ σ’ αυτό- τα στοιχεία τα οποία έχω από το Υπουργείο λένε ότι από τον Μάιο έως και τον Οκτώβριο ένα εκατομμύριο τριακόσιες χιλιάδες περίπου επισκέψεις γίνονται και σ’ αυτές συμπεριλαμβάνονται και οι παραπομπές για ειδικότερες εξετάσεις. Επειδή, λοιπόν, τα προβλήματα που εσείς επισημάνατε έχουν φτάσει και στο Υπουργείο μέσω των επαγγελματιών υγείας, δηλαδή των γιατρών, αλλά και μέσω των πολιτών των γονέων και είναι πολλά –τα είπατε εσείς σε αδρές γραμμές, ενδεχομένως θα χρειαστεί να επανέλθω στη δευτερολογία- οι συναρμόδιες διευθύνσεις του Υπουργείου Υγείας, του Υπουργείου Παιδείας και Θρησκευμάτων, Πολιτισμού και Αθλητισμού έχουν διαμορφώσει σε συνεργασία  μια τροπολογία νόμου, ώστε το ατομικό δελτίο υγείας του μαθητή να αποτελεί το μοναδικό και ενιαίο απλουστευμένο πιστοποιητικό υγείας για τις εγγραφές και την ενδιάμεση φοίτηση και να υπάρχει βεβαίως αυτή η πρόβλεψη, ώστε αυτό το διάστημα να μη δημιουργεί θέμα να πάνε σε ιδιώτες γιατρούς με την περαιτέρω επιβάρυνση. 
Έχω, όμως, μπροστά μου, κυρία συνάδελφε, πάρα πολλές ρυθμίσεις νόμου, οι οποίες απαγορεύουν την καταβολή 5 ευρώ. Και επειδή ξέρω ότι δεν τα λέτε στον αέρα, σίγουρα σας έχουν έρθει καταγγελίες που τις διασταυρώσατε. Θα παρακαλούσα, λοιπόν, αν και εσείς θέλετε κάποια στιγμή, να μου τις καταγγείλετε και εμένα. Διότι από πλείστες όσες διατάξεις υπάρχουν εδώ, δεν καταβάλλεται το προβλεπόμενο εξέταστρο των 5 ευρώ, ακόμη και από τους γονείς τους ανασφάλιστους. Συνεπώς όσοι το κάνουν, παραβιάζουν τη νομοθεσία και παρακαλώ αν έχετε τη δυνατότητα να μας γνωστοποιήσετε ως Υπουργείο τις περιπτώσεις παραβίασης, ώστε και εμείς να λάβουμε τα μέτρα μας. Γιατί κατηγορηματικά σας το λέω και το επαναλαμβάνω -έχω μπροστά μου ολόκληρες σελίδες με τις ειδικότερες ρυθμίσεις- ότι αυτό απαγορεύεται, τόσο για τους ασφαλισμένους όσο και για τους ανασφάλιστους, επειδή το αναφέρετε ειδικά στην ερώτησή σας.","ΖΕΤΤΑ ΜΑΚΡΗ",292
"142150"," Η κ. Κανέλλη έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142151"," Είναι προφανές ότι το γνωρίζω και ευχαριστώ για την ευαισθησία. Συμβαίνει, όμως. Και πιστέψτε με, θα τα έχετε τα στοιχεία. 
Το ζητούμενο είναι ότι πάρα πολλές φορές αναγκάζονται να πάνε σε επίσκεψη πλαγίως του πενταεύρου για να μπορέσουν να εξασφαλίσουν το χρονικό εκείνο διάστημα που τους επιτρέπει το χαρτί. Το καταλαβαίνετε καλύτερα από εμένα. Μπορώ να σας πω τους χώρους. Να σας φέρω κατάλογο των γιατρών που το διαπράττουν, μακριά από εμένα, διότι δεν θα βρεθεί γονέας να το κάνει σε περίπτωση που το έχει υπογράψει για το παιδί του! Και εσείς και εγώ είμαστε προσγειωμένοι στην τωρινή πραγματικότητα. 
Είπατε ότι πρόκειται να κατατεθεί τροπολογία και μου αναφέρατε και έναν αριθμό, ένα εκατομμύριο κάτι. Αυτό δεν αφορά στους μαθητές. Τι θέλω να πω; Δεν είναι μόνο οι μαθητές εδώ. Και οι μαθητές χωρίζονται σε διαφορετικές κατηγορίες. Ειδικά για τα παιδιά του δημοτικού έχει μεγάλη σημασία. Γιατί κοιτάξτε, το παιδί που θα πάει στα ΤΕΦΑΑ στη Γ΄ λυκείου, ενδεχομένως έχει και μια προγραμματισμένη πρόνοια του χρόνου στον οποίο θα πάει να περάσει απ’ αυτές τις συγκεκριμένες εξετάσεις. Δεν γίνεται χωρίς αυτές. Και ενδεχομένως να πάει και στην αρχή της χρονιάς ή να το ξεκινήσει από το τέλος της προηγούμενης.
Τα παιδιά, όμως, της Α΄ δημοτικού που δεν καταφέρνουν μέχρι τον Οκτώβρη να κλείσουν το ραντεβού, κυρία Υπουργέ, δεν μπορούν να εγγραφούν στα σχολεία. Έχουμε και συρρίκνωση σχολείων. Το ξέρετε καλύτερα από εμένα, πάμε σε συγχωνεύσεις. Διακόσια περίπου δημοτικά και άλλα σχολεία της πρωτοβάθμιας και της δευτεροβάθμιας εκπαίδευσης συρρικνώνονται. Εδώ οι γονείς έχουν να αντιμετωπίσουν απίστευτα προβλήματα. Ακόμη και η μετακίνηση για να κλείσεις ένα ραντεβού και να πας σε ένα γιατρό είναι επιβάρυνση σε τσέπη. Μη  μου λέτε, λοιπόν, μόνο για τους ανασφάλιστους, γιατί μπορεί να καλύπτεται τυπικά από το νόμο, αλλά εγώ σας λέω τι συμβαίνει στην πράξη. Η άποψή μας εμπεριέχει πρόταση. 
Πρώτον, να επανέλθετε με ανακοίνωση προς πάσαν κατεύθυνση, περί του παρανόμου λήψης του πενταεύρου, γιατί μιλάω για δημόσια νοσοκομεία και δεύτερον –που είναι και το πιο σημαντικό απ’ όλα- να εξασφαλιστεί ο επαρκής αριθμός των γιατρών. 
Ξέρετε, μπορείς ας πούμε να πάρεις ένα πιστοποιητικό από τον οφθαλμίατρο το Μάρτη και από τον καρδιολόγο τέλος Οκτωβρίου. Μου λέτε για το ατομικό βιβλιάριο. Το ατομικό βιβλιάριο θα καταρτίζεται από ποιους; Γιατί εάν υπάρχει ένα ατομικό βιβλιάριο, το οποίο δέχεται κάποιος να υπάρχει και από ιδιώτες γιατρούς, αμφιβάλλετε για το πώς θα εξασφαλιστεί αυτό και με ποιες διαδικασίες; Δηλαδή θα είναι ένα βιβλιάριο τύπου ΑΜΚΑ; Θα τον συνοδεύει με αυτήν την έννοια και με ποια πρόνοια; Και τι θα συμβεί σε παιδιά τα οποία δεν έχουν εκείνη την απαραίτητη γονεϊκή ή κηδεμονευτική επιμέλεια για να επιτύχει κάτι τέτοιο; 
Το ζήτημα είναι και λεπτό και βαρύ και σας το λέω σε μια εποχή που τα σχολεία το Σεπτέμβρη πάνε να μην ανοίξουν και το λέω σε μια κυβέρνηση που έχει επιστρατευμένους καθηγητές αυτήν τη στιγμή και πάει να συγχωνεύσει σχολεία. Αν προστεθεί και το ζήτημα υγείας, τότε είμαστε μπροστά σε πάρα πολύ μεγάλο πρόβλημα. 
Θα υπάρξουν παιδιά που δεν θα καταφέρουν να εγγραφούν και θα απολέσουν τμήμα των δικαιωμάτων τους στην παιδεία. Δεν μιλάω μόνο για το δωρεάν. Μιλάω για την ουσία τους.","ΛΙΑΝΑ ΚΑΝΕΛΛΗ",182
"142152","  Ευχαριστούμε πολύ. 
Κυρία Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142153"," Κατ’ αρχάς, θέλω να σας πω ότι το νούμερο, το οποίο ανέφερα, δεν αφορά στην τριτοβάθμια εκπαίδευση που είπατε, γιατί επειδή δεν είναι Πρωτοβάθμια Φροντίδα Υγείας δεν αφορά -επειδή είπατε για τα ΤΕΦΑΑ- και το δικό μας Υπουργείο. Αν θέλετε να σας πω αναλυτικά…","ΖΕΤΤΑ ΜΑΚΡΗ",292
"142154"," Για να πας στα ΤΕΦΑΑ, όχι για τα ΤΕΦΑΑ.","ΛΙΑΝΑ ΚΑΝΕΛΛΗ",182
"142155"," Δεν αφορά πάντως, στην Πρωτοβάθμια Φροντίδα Υγείας, οπότε αυτό δεν είναι αρμοδιότητα του Υπουργείου Υγείας. 
Τώρα, όσον αφορά τις εγγραφές, αν θέλετε ειδικότερα νούμερα, διακόσιες χιλιάδες είναι για οδοντολογική εξέταση και το ατομικό δελτίο υγείας του μαθητή στο νηπιαγωγείο, τετρακόσιες πενήντα χιλιάδες είναι οι ενδιαφερόμενοι για οφθαλμολογική, οδοντολογική και καρδιολογική εξέταση. Δεν έχει σημασία να αναλωθούμε στα νούμερα. 
Εγώ, κυρία συνάδελφε, δεν αμφιβάλλω ότι έχετε καταγγελίες -σας το είπα και πριν και το επαναλαμβάνω- ούτε για τη σοβαρότητά τους -και αν μου επιτρέπετε να προσθέσω- ούτε και για την ακρίβειά τους και την ειλικρίνεια των καταγγελλομένων. Εγώ σας είπα για τη νομοθετική ρύθμιση. Θέλω να πιστεύω ότι σε συνεργασία και με εσάς και με τρόπο που δεν θα εκθέτει τους καταγγέλλοντες ούτε και τη δική σας ιδιότητα -να ξέρετε ότι ως ηγεσία του Υπουργείου είμαστε στη διάθεσή σας- θα βρούμε άκρη, είτε αυτό είναι με παρατηρήσεις ή τροπολογία, την οποία εξετάζουμε και για την οποία πολύ σωστά επισημάνατε ότι υπάρχουν ειδικότερα λεπτά και ευαίσθητα θέματα είτε με οποιονδήποτε άλλο τρόπο. Θέλω να σας πω ότι η ηγεσία του Υπουργείου είναι ανοικτή σε υποδείξεις –σας το λέω και είναι και προσωπική μου δέσμευση- για ενδεχόμενες αποχρώσεις που ίσως να μην τις έχουμε αντιληφθεί και εμείς.","ΖΕΤΤΑ ΜΑΚΡΗ",292
"142156"," Δεν μπορείτε να δεσμευθείτε ότι μέχρι τέλος Σεπτεμβρίου, ας πούμε, μέχρι τέλος Αυγούστου θα έχουν πάει όλα τα παιδιά;","ΛΙΑΝΑ ΚΑΝΕΛΛΗ",182
"142157"," Δεν έχω τέτοια εντολή να δεσμευθώ και δεν θέλω  να είμαι απέναντί σας ανειλικρινής.","ΖΕΤΤΑ ΜΑΚΡΗ",292
"142158"," Ευχαριστούμε πολύ, κυρία Υπουργέ. 
Η πρώτη με αριθμό 1659/2-7-2013 επίκαιρη ερώτηση δευτέρου κύκλου της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Αγροτικής Ανάπτυξης και Τροφίμων, σχετικά με λήψη μέτρων ενίσχυσης της ανταγωνιστικότητας των ελληνικών αγροτικών προϊόντων, δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμεθα στη συζήτηση της τέταρτης με αριθμό 1680/2-7-2013 επίκαιρης ερώτησης δευτέρου κύκλου του Βουλευτή Αιτωλοακαρνανίας του Λαϊκού Συνδέσμου-Χρυσή Αυγή κ. Κωνσταντίνου Μπαρμπαρούση προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών σχετικά με την αντιμετώπιση των προβλημάτων στην ασφάλιση των ελευθέρων επαγγελματιών. 
Στον ερωτώντα Βουλευτή θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου. 
Κύριε συνάδελφε, έχετε το λόγο για δύο λεπτά, για αναπτύξετε την επίκαιρη ερώτησή σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142159"," Ευχαριστώ, κύριε Πρόεδρε. 
Κύριε Υπουργέ, οι μικρομεσαίοι ελεύθεροι επαγγελματίες είναι ουσιαστικά η ραχοκοκαλιά της ελληνικής οικονομίας. Είναι όμως και η τάξη που πλήττεται περισσότερο από οποιαδήποτε άλλη από τη συνεχιζόμενη οικονομική κρίση. Μέσα σε όλο αυτό τον καταιγισμό μέτρων και χαρατσιών η τάξη αυτή αντιμετωπίζει και το βραχνά της καταβολής των ασφαλιστικών τους εισφορών. Η καθυστέρηση καταβολής των μηνιαίων εισφορών -που ούτως ή άλλως είναι υπέρογκες- σημαίνουν προσαυξήσεις που καθιστούν απαγορευτική την αποπληρωμή τους. 
Οι ασφαλιζόμενοι του ΟΑΕΕ, λοιπόν, ζητούν να μην υπάρχουν εφεξής προσαυξήσεις –στην κυριολεξία- τοκογλυφικές. Να μειωθούν κάθετα οι μηνιαίες εισφορές ώστε να ανταποκρίνονται στα νέα οικονομικά δεδομένα. Επίσης, ζητούν ελεύθερη επιλογή κλάσης, αποδέσμευση της θεώρησης βιβλιαρίων υγείας από την ασφαλιστική ενημερότητα και επιτέλους, ένα ολοκληρωμένο σχέδιο για τη βιωσιμότητα του ασφαλιστικού οργανισμού. 
Ποια η θέση σας, κύριε Υπουργέ, σχετικά με τα ανωτέρω αιτήματα των ελεύθερων επαγγελματιών; Ποια μέτρα θα λάβετε για την επίλυση των ανωτέρω προβλημάτων που αντιμετωπίζει η συγκεκριμένη επαγγελματική ομάδα; 
Ευχαριστώ.","ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ",338
"142160"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142161"," Ευχαριστώ, κύριε Πρόεδρε. 
Κύριε συνάδελφε, θίγετε ένα σοβαρό θέμα που αφορά εκατοντάδες χιλιάδες μικρομεσαίους επαγγελματίες από αυτούς που έχουν ή είχαν από ένα μικρό μαγαζί μέχρι μια μεσαία επιχείρηση, γιατί ακριβώς οι επιπτώσεις της κρίσης τους έχουν πλήξει με τέτοιο τρόπο που  μεγάλο ποσοστό από αυτούς αδυνατούν να πληρώσουν ακόμα και τις τρέχουσες ασφαλιστικές εισφορές. 
Και πρέπει να ξεκινήσω απ’ αυτό, γιατί πράγματι, αν υπήρχε η καταβολή των τρεχουσών ασφαλιστικών εισφορών, ανεξάρτητα από τα οφειλόμενα μέχρι τώρα, η βιωσιμότητα του ασφαλιστικού ταμείου ΟΑΕΕ θα ήταν σε μεγάλο βαθμό κατοχυρωμένη, σε συνδυασμό βεβαίως και με την κρατική συνδρομή. 
Πρέπει να θυμίσουμε ότι τη δωδεκαετία από το 2000 μέχρι το 2012 ο κρατικός προϋπολογισμός έχει συνδράμει, στο σύνολό του, τα ασφαλιστικά ταμεία με 187 δισεκατομμύρια. Είναι ένα πολύ μεγάλο ποσό. Βεβαίως συνεχίζει αυτή η συμμετοχή μέσα στις διαφοροποιημένες ασφαλώς συνθήκες, γιατί αλλιώς δεν μπορούν να επιβιώσουν. 
Το 2013 λοιπόν, σε σχέση με τη βιωσιμότητα, θα πρέπει να πούμε ότι είναι εξασφαλισμένη ούτως ή άλλως και η αναζήτηση λύσεων για το 2014 έχει να κάνει με τη δυνατότητα της βιωσιμότητας χωρίς να αυξηθεί πολύ η κρατική συνδρομή. Γιατί αν είχαμε τη δυνατότητα να αυξήσουμε την κρατική συνδρομή οποιοδήποτε έλλειμμα θα το καλύπταμε. 
Σωστά υποβάλατε την ερώτηση και στο Υπουργείο Εργασίας και στο Υπουργείο Οικονομικών γιατί έχει να κάνει και με το Υπουργείο Οικονομικών. Παράδειγμα, η συζήτηση για το αν θα επιβληθεί η ειδική εισφορά του 2%, που έχει νομοθετηθεί, έχει να κάνει με το Υπουργείο Οικονομικών. Νομίζω ότι αναζητούνται μέσα από ένα συγκεκριμένο σχεδιασμό εναλλακτικές λύσεις, ούτως ώστε να μην επιβαρυνθούν οι επιχειρήσεις με άλλο ένα πρόσθετο τέλος για να διατηρηθεί ο φαύλος κύκλος της επιβάρυνσης των επιχειρήσεων. Σωστά δηλαδή αναζητεί το Υπουργείο Οικονομικών άλλους τρόπους.
Να πω όμως ότι σε σχέση με την αποποινικοποίηση, έγινε ένα μεγάλο βήμα. Από 2.000 που ήταν το όριο πήγε στις 20.000 και βεβαίως να πούμε για τις ασφαλιστικές εισφορές ότι το 2010 ή το 2011, νομίζω ότι τότε ήμουν στο Υπουργείο Εργασίας, έδωσαν τη δυνατότητα για μείωση δύο κλιμακίων μέχρι το τέλος του 2014. Πρέπει να εξεταστεί η πρόταση την οποία καταθέσατε, μέχρι το τέλος της κρίσης να υπάρχει αυτή η δυνατότητα μείωσης των δύο κλιμακίων. Τώρα δίδεται και για αυτούς που έχασαν αυτήν τη δυνατότητα με νέα αίτηση και για αυτούς όμως που προχωρούν στη ρύθμιση. 
Άρα, η δυνατότητα μείωσης των ασφαλιστικών εισφορών δεν νομίζω ότι είναι εφικτή σήμερα, όμως με αυτόν τον έμμεσο τρόπο μπορούμε να ελαφρύνουμε την υποχρέωση του ασφαλισμένου. Εξάλλου αύξηση από το 2009 και μετά δεν υπήρξε. Απλώς μειώθηκαν οι δυνατότητες, το βαρύ φορτίο που έχουν οι επαγγελματίες και γι’ αυτό δεν μπορούν να αντεπεξέλθουν στις σταθερές ασφαλιστικές εισφορές. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Τα υπόλοιπα θα τα πω στη δευτερολογία μου, κύριε Πρόεδρε.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"142162"," Ο κύριος συνάδελφος έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142163"," Ευχαριστώ, κύριε Πρόεδρε.
Ένα τεράστιο πρόβλημα, κύριε Υπουργέ, είναι η ποινικοποίηση εδώ και χρόνια των οφειλών στον ΟΑΕΕ λόγω αδυναμίας πληρωμής. Οι καταστηματάρχες –και πιστεύω θα συμφωνείτε και εσείς- δεν είναι εγκληματίες, για να αλυσοδένονται και να φυλακίζονται. Αυτοί οι άνθρωποι μέχρι χθες ήταν συνεπείς απέναντι στο κράτος. Ήταν άνθρωποι που απασχολούσαν από δύο, τρεις υπαλλήλους ο καθένας και έδιναν ψωμί σε οικογένειες. Σήμερα εσείς –όχι εσείς προσωπικά- τους έχετε καταντήσει διακονιαραίους, να ντρέπονται να βγουν και στο καφενείο της γειτονιάς για ένα απλό καφεδάκι. Βέβαια για ταβέρνες και τέτοια σήμερα δεν το συζητάμε. Αυτό είναι απαγορευτικό γι’ αυτούς τους ανθρώπους. 
Το χειρότερο όμως απ’ όλα είναι, ότι αυτοί οι άνθρωποι δεν έχουν ούτε ιατροφαρμακευτική περίθαλψη. Είναι δίκαιο μετά από τόσα χρόνια που πλήρωναν τις εισφορές τους, σήμερα που χρειάζονται ιατροφαρμακευτική περίθαλψη, να μην έχουν, τη στιγμή που οι λαθρομετανάστες μπορούν και πηγαίνουν τσάμπα στα νοσοκομεία; Γιατί τέτοιος ρατσισμός απέναντι στους Έλληνες; Έχουμε τέσσερις χιλιάδες αυτοκτονίες, κύριε Υπουργέ. Πόσο αίμα θα πρέπει να χυθεί ακόμα, για να πάρετε επιτέλους πρωτοβουλίες και να βοηθήσετε αυτούς τους ανθρώπους; 
Επιτέλους κάντε κάτι. Το ζήτημα δεν είναι οικονομικό, αλλά ανθρωπιστικό. Δεν μιλάμε για επιχειρήσεις, μιλάμε για ανθρώπινες ζωές που πρέπει να σωθούν.
Σας ευχαριστώ.","ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ",338
"142164"," Ο κύριος Υπουργός έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142165"," Κύριε συνάδελφε, εάν υπολογίσουμε τις ασφαλιστικές εισφορές της τελευταίας τετραετίας, που η χώρα βρίσκεται σε ύφεση, παρατεταμένη και αυξανομένη, ως προς τον ΟΑΕΕ, με 5.000 περίπου το χρόνο, είναι στο ύψος των 20.000. Άρα η πρόνοια για την αποποινικοποίηση από 20.000 και κάτω, νομίζω ότι καλύπτει όσους επλήγησαν, τουλάχιστον το τελευταίο διάστημα. 
Βεβαίως, θα πρέπει να υπάρξει όχι μόνο αυτό το μέτρο, αλλά και η δυνατότητα να μην έχουν χρέη. 
Γι’ αυτό, με τη ρύθμιση που υπάρχει πάγια κατ’ αρχάς, αλλά και με αυτή που ψηφίστηκε το προηγούμενο διάστημα, δίνεται η δυνατότητα ρύθμισης των οφειλών, ούτως ώστε και βιβλιάριο ασφάλισης να έχουν και να μην επικρέμεται ο κίνδυνος των αναγκαστικών μέτρων πάνω από τους ασφαλισμένους του ΟΑΕΕ.
Βεβαίως υπήρξε πρόταση, όταν συζητιόταν μέχρι την ημερομηνία έναρξής της, όλες οι ληξιπρόθεσμες οφειλές να εντάσσονται στη ρύθμιση. Υπάρχει ένα θέμα εδώ: γιατί καθυστέρησε πάρα πολύ η ψήφιση από το Γενάρη που συζητιόταν μέχρι τον Ιούνιο και άρα, συγκεντρώθηκε μεγάλο διάστημα για το οποίο πρέπει να καταβάλει τις εισφορές –τρία δίμηνα δηλαδή ουσιαστικά- για να ενταχθεί στη ρύθμιση. Αυτό είναι ένα θέμα το οποίο θα το αξιολογήσουμε. 
Μέχρι τώρα, θα πρέπει να σας πω ότι έχουν ενταχθεί στη ρύθμιση περίπου χίλιοι, με 7.000.000 έως 7.500.000, οφειλές στις λίγες μέρες που λειτουργεί. Θα την αξιολογήσουμε όμως, στο διάστημα που ακολουθεί και θα δούμε προτάσεις βελτίωσής της. 
Υπήρξε επίσης μια νομοθετική ρύθμιση, γιατί για τους επαγγελματίες δεν υπήρχε η έννοια της ανεργίας, ενώ πραγματικά έκλειναν το μαγαζί τους και βρίσκονταν χωρίς καν ένα μικρό βοήθημα, το οποίο θεσπίστηκε με την ψήφο της Βουλής των Ελλήνων. 
Βεβαίως και εδώ, αν δούμε τις προϋποθέσεις, για να ενταχθεί κανείς, είναι αυστηρές και έχει ενταχθεί μικρός αριθμός. Χρειάζεται να αξιολογήσουμε αυτά τα κριτήρια, για να μπουν πραγματικά όσοι έχουν ανάγκη και πρέπει να στηριχτούν. 
Σε σχέση τώρα με το θέμα των ανασφαλίστων, αυτός ο οποίος θα διακόψει την πληρωμή των ασφαλιστικών εισφορών, γενικώς δεν έχει το δικαίωμα σήμερα να έχει ασφαλιστική κάλυψη, πλην όμως, αν έχει θεωρήσει το βιβλιάριο, όταν διακόπτει -είναι περίπου ένας χρόνος, μέχρι τη λήξη του ημερολογιακού έτους, στον οποίο έχει κάλυψη- και αν ενταχθεί στο σύστημα του ειδικού βοηθήματος, έχει ξανά δικαίωμα για ασφαλιστική κάλυψη. Όμως αυτό δεν αρκεί. 
Η συζήτηση θα πρέπει να γίνει στο γενικότερο πλαίσιο της απεξάρτησης των ασφαλιστικών εισφορών, που είναι για υγειονομική περίθαλψη, από τις ασφαλιστικές εισφορές που είναι για συνταξιοδότηση. Αυτό δεν είναι μόνο για τον ΟΑΕΕ, είναι γενικότερα για τα ταμεία, προκειμένου να δούμε να εναρμονίζονται με τον ΕΟΠΥΥ με ποσοστό 4% και το υπόλοιπο με τη σύνταξη, μέσα από το συνταξιοδοτικό ταμείο. 
Βεβαίως αυτή η συζήτηση τώρα, γι’ αυτούς που έχουν κληθεί να μπουν στη ρύθμιση, δεν μπορεί να προχωρήσει, αλλά, μαζί με την αξιολόγηση των αποτελεσμάτων της ρύθμισης, θα πρέπει να δούμε το θέμα. 
Υπάρχει η δυνατότητα της ένταξης για τους ανασφαλίστους, στο πλαίσιο του προγράμματος που υπάρχει από το Υπουργείο Υγείας -δεν μιλώ για τους φτωχούς, τους απόρους του Υπουργείου Πρόνοιας, που είναι, ας πούμε, μία άλλη κατηγορία- για τη νοσοκομειακή τους περίθαλψη. Υπάρχουν όμως θέματα, γιατί και δεν γνωρίζουν τη διαδικασία που πρέπει να ακολουθήσουν και είναι και γραφειοκρατική. Χρειάζεται να την απλοποιήσουμε και να τους ενημερώσουμε με ποιον ακριβώς τρόπο θα έχουν νοσοκομειακή περίθαλψη, τουλάχιστον στα έκτακτα περιστατικά. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"142166"," Ευχαριστούμε, κύριε Υπουργέ. 
 Οι Βουλευτές κύριοι Ευθύμιος Καρανάσιος και  Παρίσης Μουτσινάς ζητούν  άδεια ολιγοήμερης απουσίας στο εξωτερικό. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142167"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"142168"," Συνεπώς η Βουλή ενέκρινε τις ζητηθείσες άδειες. 
Εισερχόμαστε στη συζήτηση της έκτης με αριθμό 1676/2-7-2013 επίκαιρης ερώτησης δεύτερου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα κέντρα εκτίμησης και πιστοποίησης αναπηρίας. 
Στον κύριο συνάδελφο θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου. 
Κύριε Χαλβατζή, έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142169"," Ευχαριστώ, κύριε Πρόεδρε. 
Κύριε Υπουργέ, τα κέντρα εκτίμησης και πιστοποίησης αναπηρίας έχουν χαρακτηριστεί από αναπήρους –είναι χοντρή η έκφραση, αλλά έτσι έχουν χαρακτηριστεί- σφαγεία, γιατί εκεί κατακρεουργούνται δικαιώματα σε επιδόματα και συντάξεις. Και όλα αυτά οδηγούν στην εξαθλίωση κυριολεκτικά, δεκάδες χιλιάδες αναπήρους και τις οικογένειές τους. Εκεί, μέσα από αυτήν τη διαδικασία, μειώνεται το ποσοστό αναπηρίας. 
Υπάρχουν χαρακτηριστικές περιπτώσεις όπως: Πάσχοντες από σκλήρυνση κατά πλάκας παίρνουν ποσοστά από 35% μέχρι 50%, καρκινοπαθείς και ψυχικά πάσχοντες «αποθεραπεύονται» μέσα από τη διαδικασία της λειτουργίας των επιτροπών. Τυφλοί χωρίς μάτια παίρνουν 80%. Πάνω από εξήντα χιλιάδες ανάπηροι και χρονίως πάσχοντες υπολογίζονται ότι είναι σήμερα αυτοί, που περιμένουν για πάνω από τρεις μήνες, πάνω από εκατό μέρες, για να εξεταστούν από τα ΚΕΠΑ. Ενώ για το διάστημα που περιμένουν να επανεξεταστούν μένουν χωρίς κανένα εισόδημα και περίθαλψη. 
Τα πρόσφατα μέτρα, για να καταβάλλεται το 50% της σύνταξης, αφορούν μόνο ένα μέρος αυτών των αναπήρων και βεβαίως δεν αντιμετωπίζεται το κύριο πρόβλημα, αυτό καθ’ εαυτό, που είναι το θέμα των περικοπών, αλλά και της μεγάλης αναμονής. Σε μερικές περιπτώσεις για νευρολογικά και άλλα ψυχιατρικά περιστατικά η αναμονή φτάνει και τους δεκαπέντε μήνες. 
Η Κυβέρνηση το τελευταίο διάστημα ανέχεται πάρα πολύ την προπαγάνδα περί των αναπήρων «μαϊμού». Γιατί; Γιατί θέλει απλώς να συγκαλύψει και να σηκώσει έναν κουρνιαχτό γύρω από το πρόβλημα της επέλασης που ετοιμάζεται ενάντια στα δικαιώματα των αναπήρων.
Ανησυχούν και πολύ δικαιολογημένα οι ανάπηροι και οι οικογένειές τους, γιατί έχουμε δηλώσεις εκπροσώπων της Κυβέρνησης, που μιλάνε για μια νέα μαζική επανεξέταση όλων των αναπήρων. 
Και το πιο ανησυχητικό, κύριε Υπουργέ -σημειώστε το, παρακαλώ- είναι η ενιαιοποίηση των κριτηρίων. Αυτό το πράγμα είναι απαράδεκτο. Άλλο πράγμα είναι ο ψυχικώς πάσχων, άλλο είναι αυτός που δεν έχει πόδι, άλλο είναι αυτός που δεν βλέπει. Πώς είναι δυνατόν να υπάρχουν ενιαία κριτήρια για την αντιμετώπιση αυτών των προβλημάτων;
Ρωτάμε, κύριε Υπουργέ: Τι μέτρα προτίθεται να πάρει η Κυβέρνηση, έτσι ώστε να μη γίνει, κατά την άποψή μας, καμμία περικοπή στα επιδόματα και τις συντάξεις των ατόμων με αναπηρία; 
Εμείς λέμε ότι πρέπει να γίνει επαναφορά στους μισθούς και στις συντάξεις στην, προ των περικοπών, περίοδο και βεβαίως, για να έχουν πλήρη κάλυψη και δωρεάν ιατροφαρμακευτική περίθαλψη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Δεν πρέπει να σταματήσει η επιδότησή τους, όσο χρόνο εκκρεμεί η επανεξέτασή τους από τις επιτροπές. 
Προτείνουμε, κύριε Υπουργέ, να δοθεί ένα επίδομα 1.000 ευρώ εφάπαξ, σε όλες τις οικογένειες των ΑΜΕΑ, για να μπορέσουν στοιχειωδώς να αντιμετωπίσουν τις επιπτώσεις της κρίσης.","ΣΠΥΡΙΔΩΝ ΧΑΛΒΑΤΖΗΣ",534
"142170"," Ευχαριστούμε πολύ, κύριε συνάδελφε.
Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142171"," Είναι ένα μεγάλο θέμα, κύριε συνάδελφε, το οποίο βέβαια στην ολότητά του δεν μπορεί να συζητηθεί στο πλαίσιο μιας επίκαιρης ερώτησης. Θα προσπαθήσουμε στα συγκεκριμένα ζητήματα να έχουμε μια εποικοδομητική συζήτηση. 
Η πολιτική και η βούληση της Κυβέρνησης, παρά τις δυσμενείς οικονομικές συνθήκες, παρά τις υποχρεώσεις της δημοσιονομικής προσαρμογής, όσον αφορά τον κλάδο των προνοιακών επιδομάτων, όσον αφορά τον κλάδο των ΑΜΕΑ, είναι να υπάρχουν οι μικρότερες δυνατές επιπτώσεις. Και θα έχετε διαπιστώσει ότι και στα νομοθετήματα που έρχονται στη Βουλή των Ελλήνων, όταν για ανάγκες δημοσιονομικές γίνεται περικοπή σε έναν τομέα, υπάρχει πρόβλεψη για την εξαίρεση των ΑΜΕΑ. Αυτό νομίζω ότι είναι εμφανές και το γνωρίζουν οι άνθρωποι οι οποίοι έχουν ενταχθεί, λόγω της αναπηρίας τους και στα προνοιακά επιδόματα και στις αναπηρικές συντάξεις. Είναι κάτι δεδομένο.
Βεβαίως, γενικότερες επιπτώσεις υπάρχουν. Όμως, στα προνοιακά επιδόματα δεν έχει γίνει περικοπή, όπως επίσης δεν έχει γίνει περικοπή στα προγράμματα στήριξής τους. Ένα παράδειγμα είναι το πρόγραμμα μεταφοράς με τα μέσα μαζικής μεταφοράς: η κάρτα που δικαιούνται για τη μεταφορά τους. Υπάρχουν και άλλες παροχές. 
Έρχομαι όμως στα συγκεκριμένα θέματα που έχουν να κάνουν με τη διαδικασία πιστοποίησης. Η ενοποίηση στην οποία αναφερθήκατε, δεν έχει να κάνει με την ενοποίηση κριτηρίων για διαφορετικές παθήσεις. Εξάλλου αυτό θα ήταν και αντιεπιστημονικό και αντικοινωνικό. Η ενοποίηση έχει να κάνει με τα κριτήρια που ίσχυαν παλιότερα στα διαφορετικά ταμεία στα οποία ανήκαν οι άνθρωποι με αναπηρία. Βεβαίως, με την ενοποίηση αυτή γίνεται μια προσπάθεια για ίση αντιμετώπιση. 
Θεωρώ ότι το μεγάλο ζήτημα που έχει να κάνει με το ποιος δικαιούται και τι παίρνει, το έχει θέσει σε προτεραιότητα και το ίδιο το αναπηρικό κίνημα. Επίσης θα πρέπει να υπάρχει διαφάνεια και αντικειμενικότητα. Όλη η διαδικασία καταβολής επιδομάτων θα πρέπει να γίνεται με τέτοιον τρόπο ούτως ώστε να μη γίνεται εις βάρος των πραγματικών δικαιούχων, γιατί κανείς δεν μπορεί να υποστηρίξει σοβαρά ότι το σύστημα που ίσχυσε για χρόνια, δεν είχε και την πελατειακή σχέση ή άλλες διαδικασίες και «τρύπες» που μας οδήγησαν σε συγκεκριμένα αποτελέσματα 
Βεβαίως, αυτό δεν πρέπει από κανέναν να χρησιμοποιείται επικοινωνιακά ή για λόγους προπαγάνδας, απλά αυτή η διαδικασία της διαφάνειας, με τη συμμετοχή του αναπηρικού κινήματος, θα πρέπει να διασφαλιστεί για να έχουμε τη μεγαλύτερη δυνατή στήριξη στους πραγματικούς δικαιούχους. 
Για το θέμα της λειτουργίας του ΚΕΠΕ και τα άλλα ζητήματα που θέσατε, θα σας ενημερώσω στη δευτερολογία μου.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"142172"," Ο κ. Χαλβατζής έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142173"," Ευχαριστώ, κύριε Πρόεδρε.
Κύριε Υπουργέ, είμαστε σε μια κατάσταση βαθιάς καπιταλιστικής, οικονομικής κρίσης. Το ζούμε όλοι. Οι ανάπηροι σήμερα έχουν πολύ μεγαλύτερες δυσκολίες από χθες. Και αυτό γιατί η εργατική λαϊκή οικογένεια που μπορεί να στήριζε- και στήριζε μέχρι προχθές -το ανάπηρο μέλος της, τώρα δεν έχει τη δυνατότητα, γιατί είναι άνεργη, γιατί φτώχυναν και φτωχαίνουν καθημερινά περισσότερο. Γι’ αυτόν ακριβώς, το λόγο λέμε ότι δεν πρέπει να κοπούν επιδόματα και συντάξεις των αναπήρων. 
Δεν ξέρω ποιος σας έδωσε τα στοιχεία, ήσασταν και παλιά βέβαια στο Υπουργείο. Όμως ποιος είπε ότι δεν περιορίστηκαν και δεν κόπηκαν επιδόματα; Και επιδόματα κόπηκαν και άλλες παροχές περιορίστηκαν. Αυτή είναι η πραγματικότητα.
Σε ό,τι αφορά τη διαφάνεια, είπατε και εσείς ότι υπήρξαν περιπτώσεις και πελατειακών σχέσεων. Ακριβώς! Στο όνομα αυτών των πελατειακών σχέσεων σήμερα κατασυκοφαντούνται από διάφορους παράγοντες συνολικά οι ανάπηροι. 
Κύριε Υπουργέ, εδώ έχουμε ορισμένα πράγματα που είναι περισσότερο από απαράδεκτα. Ναι, να εξεταστούν και να επανεξεταστούν. Δεν είναι όμως δυνατόν να εξετάζεται και να επανεξετάζεται κάθε χρόνο ανάπηρος που δεν έχει χέρι ή δεν έχει πόδι! Προς θεού! Φύτρωσε το χέρι ή το πόδι μέσα στο χρόνο που πέρασε από την προηγούμενη εξέταση; Αυτά τα πράγματα είναι και προσβλητικά. Με αυτήν την έννοια, πρέπει να δείτε πολύ πιο συγκεκριμένα πώς θα αντιμετωπιστούν αυτά ακριβώς τα προβλήματα.
Εμείς επιμένουμε. Έχουμε καταγγελίες και κάθε καταγγελία που μας έρχεται την ψάχνουμε πολύ. Δεν θέλουμε ούτε πυροτεχνήματα να πετάμε ούτε στρακαστρούκες. Υπάρχουν περιπτώσεις όπου τα Κέντρα Εκτίμησης και Πιστοποίησης λειτουργούν ως μια βιομηχανία για να μειώνει σταθερά το ποσοστό αναπηρίας των αναπήρων.  
Και η μείωση του ποσοστού βεβαίως συνεπάγεται και έχει αρνητικότατες επιπτώσεις και στο αν θα δοθούν επιδόματα και στο πόσο θα μειωθούν τα επιδόματα. Ουσιαστικά, υπάρχουν επιτροπές οι οποίες ακρωτηριάζουν δικαιώματα. Θα πρέπει αυτό να σταματήσει, γιατί είναι προσβολή για τον ίδιο τον άνθρωπο ο οποίος είναι ανάπηρος.","ΣΠΥΡΙΔΩΝ ΧΑΛΒΑΤΖΗΣ",534
"142174","  Ευχαριστούμε πολύ, κύριε συνάδελφε.
Κύριε Υφυπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142175"," Κύριε συνάδελφε, το θέμα της εκτίμησης και της πιστοποίησης της αναπηρίας χρειάζεται επανεξέταση και βελτιώσεις.
Ως νέος θεσμός που χρειαζόταν για να ενοποιηθεί το σύστημα, είχε στην αρχή τα προβλήματά του αλλά δημιουργήθηκαν και νέα. Σίγουρα αναγνωρίζεται από όλους ότι υπάρχει πρόβλημα. Γι’ αυτό η Κυβέρνηση πριν από δύο περίπου μήνες νομοθέτησε ότι αν λόγω της καθυστέρησης εξέτασης από την επιτροπή υπάρχει μεγάλο διάστημα, για έξι μήνες, εφόσον έχει 67% και άνω ποσοστό αναπηρίας, θα λαμβάνει ολόκληρη τη σύνταξη και όχι το 50%.
Εκεί, βεβαίως, είχαμε προτείνει από όλες τις πτέρυγες να ενταχθούν και τα προνοιακά επιδόματα, εκτός από τη σύνταξη. Δεν έγινε δεκτό τότε. Είναι ένα θέμα που νομίζω ότι θα επανεξεταστεί κάποια στιγμή αν συνεχιστεί η καθυστέρηση.
Ο στόχος όμως τώρα είναι να λειτουργήσει το ΚΕΠΑ γρηγορότερα και νομίζω ότι με τις κινήσεις που έγιναν και με αυτές που πρέπει να γίνουν το επόμενο διάστημα, θα εξομαλυνθεί η κατάσταση. 
Συγκεκριμένα, να σας πω ότι έχει στη διάθεσή του το σύστημα χίλιους εξακόσιους πενήντα πιστοποιημένους γιατρούς. Μέχρι τώρα ο μέγιστος αριθμός επιτροπών που οριζόταν ανά μήνα ήταν εννιακόσιες. Το Σεπτέμβριο μήνα έχουν προγραμματιστεί χίλιες εξακόσιες επιτροπές, γεγονός που θα δώσει περισσότερες δυνατότητες για να απεμπλακούμε από τη μεγάλη καθυστέρηση που ξεπερνά τους τρεις μήνες τους οποίους αναφέρατε. Είναι πολύ μεγαλύτερο το διάστημα δυστυχώς και ιδιαίτερα σε ορισμένες παθήσεις. Περιμένουν ακόμα και έναν χρόνο και δεκατέσσερις μήνες.
Έχει προχωρήσει η προηγούμενη πολιτική ηγεσία σε πρόσκληση για τετρακόσιους γιατρούς. Προσήλθαν διακόσιοι δέκα. Μέχρι τέλος Ιουλίου θα έχει ολοκληρωθεί και η εκπαίδευση και η πρόσληψη. Εκτός από αυτούς τους διακόσιους δέκα θα ενταχθούν στο σύστημα άλλοι διακόσιοι συμβεβλημένοι του ΕΟΠΥΥ. Είναι υπό ένταξη. 
Επομένως, με όλη αυτήν τη διαδικασία θα έχουμε δύο χιλιάδες εξήντα γιατρούς και ελπίζω ότι αριθμητικά τουλάχιστον οι χίλιες εξακόσιες επιτροπές του Σεπτεμβρίου όχι μόνο θα λειτουργήσουν ομαλ, αλλά τον Οκτώβριο θα αυξηθούν ακόμη περισσότερο. Αυτό είναι, νομίζω, σοβαρό ως προς τα ποσοτικά στοιχεία που έχουν να κάνουν με τους πιστοποιημένους γιατρούς.
Θίξατε το θέμα της ενοποίησης σε σχέση με τα ταμεία. Υπάρχει ακόμα ζήτημα συντονισμού και θα πρέπει να το δούμε. Θα εξετάσουμε όλες τις παρενέργειες που υπήρξαν και διαπιστώθηκαν αυτό το διάστημα για να δούμε τι βελτιώσεις μπορούμε να κάνουμε. 
Πάντως, το στοίχημα είναι το Σεπτέμβριο να μειωθεί δραστικά ο αριθμός αυτών που αναμένουν και βεβαίως από τον Οκτώβριο και μετά να μπούμε σε έναν άλλο πολύ καλύτερο ρυθμό. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"142176"," Κι εμείς, κύριε συνάδελφε.
Έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το άρθρο 86 του Συντάγματος και τον ν.3126/2003 «Ποινική ευθύνη των Υπουργών», όπως ισχύει, δικογραφίες που αφορούν:
1. Στους διατελέσαντες Υπουργό και Υφυπουργό Παιδείας, Διά Βίου Μάθησης και Θρησκευμάτων, κ.κ. Άννα Διαμαντοπούλου και Ιωάννη Πανάρετο αντιστοίχως,
2. Στον διατελέσαντα Υπουργό Υγείας και Κοινωνικής Αλληλεγγύης κ. Ανδρέα Λοβέρδο,
3. Στον Υπουργό Οικονομικών κ. Ιωάννη Σουρνάρα και στον Υφυπουργό παρά τω Πρωθυπουργώ κ. Συμεών Κεδίκολγου και
4. Στη διατελέσασα Υπουργό Παιδείας, Διά Βίου Μάθησης και Θρησκευμάτων κ. Άννα Διαμαντοπούλου.
Η τρίτη με αριθμό 1672/2-7-2013 επίκαιρη ερώτηση δευτέρου κύκλου της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Ανάπτυξης και Ανταγωνιστικότητας, σχετικά με την απόρριψη σχεδίου δράσης για τον κλάδο της γούνας στην Περιφερειακή Ενότητα Κοζάνης, δεν συζητείται  λόγω κωλύματος του κυρίου Υπουργού και διαγράφεται.
Η δεύτερη με αριθμό 1664/2-7-2013 επίκαιρη ερώτηση δευτέρου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Πέτρου Τατσόπουλου προς τον Υπουργό Εσωτερικών, σχετικά με τη λήψη μέτρων στέγασης και δημοτολογικής τακτοποίησης των Ελλήνων Ρομά, διαγράφεται λόγω απουσίας του ερωτώντος Βουλευτού. 
Εισερχόμαστε στη συζήτηση της πέμπτης με αριθμό 1668/2-7-2013 επίκαιρης ερώτησης δευτέρου κύκλου της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Ναυτιλίας και Αιγαίου, σχετικά με την υδροδότηση άνυδρων νησιών κατά τη θερινή περίοδο. 
Στην κυρία συνάδελφο θα απαντήσει ο Υπουργός κ. Μιλτιάδης Βαρβιτσιώτης. 
Κυρία Ρεπούση , έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142177"," Ευχαριστώ πολύ, κύριε Πρόεδρε.
Κύριε Υπουργέ, κατ’ αρχάς να σας ευχηθώ καλή δύναμη στο έργο σας. Είμαι κοινοβουλευτικά υπεύθυνη για τη ναυτιλία από τη Δημοκρατική Αριστερά. Με τον προκάτοχό σας είχαμε μία καλή συνεργασία και ελπίζω ότι αυτή θα συνεχιστεί και επί των ημερών σας. 
Το ερώτημά μου αφορά την υδροδότηση των άνυδρων νησιών που είναι και η πλειοψηφία των νησιών μας. Το πρόβλημα αυτό γίνεται ακόμη οξύτερο κατά τη θερινή περίοδο, ακριβώς γιατί υπερδιπλασιάζονται οι κάτοικοι των νησιών λόγω της άφιξης των επισκεπτών. 
Μέχρι τώρα τι κάνει το Υπουργείο για να λύσει αυτό το πρόβλημα; Προκηρύσσει διαγωνισμούς κάποιων μηνών για μία συγκεκριμένη χρονική περίοδο και με όλες τις καθυστερήσεις που συνοδεύουν αυτούς τους διαγωνισμούς, φτάνει να πρέπει να λύσει το πρόβλημα ακριβώς πριν την έναρξη της τουριστικής περιόδου. Με άλλα λόγια δεν εξαντλεί τις δυνατότητες της διαπραγμάτευσης που έχει σχετικά με την προμήθεια του νερού στα νησιά. Επίσης, από τη μεριά της πολιτείας δεν έχει υπάρξει μέχρι τώρα ένας συνολικός σχεδιασμός που να αντιμετωπίζει το πρόβλημα του νερού στα νησιά μας. 
Θα ήθελα να δώσω κάποια στοιχεία, που προφανώς τα γνωρίζετε. Στην Αθήνα πληρώνουμε 0,5 ευρώ το κυβικό εκατοστό, ενώ η μεταφορά αυτή κοστίζει πολύ. Για παράδειγμα στον τελευταίο διαγωνισμό που προκήρυξε το Υπουργείο καθορίστηκε η τιμή της μεταφοράς στα 11 ευρώ. Είναι γεγονός ότι έχουμε ένα πολύ μεγάλο ποσό. Από εκεί και πέρα ο επιχειρηματίας που έχει καταντήσει να είναι μονοπώλιο, ξεκινάει με τα 20 ευρώ για να καταλήξει στα 15 ευρώ. 
Έχουμε ένα τεράστιο κόστος για τους πολίτες και για τους κατοίκους των νησιών αλλά και γενικά για τους πολίτες της χώρας, γιατί ένα μέρος μετακυλίεται σε αυτούς μέσω της ΔΕΗ, χωρίς ουσιαστικά να λύνουμε το πρόβλημα. Γιατί στην πραγματικότητα λύνουμε το πρόβλημα μόνο για μερικούς μήνες. Ας πούμε στη συγκεκριμένη περίπτωση είναι λυμένο μόνο μέχρι το Σεπτέμβριο. 
Άρα το ερώτημά μας, κύριε Υπουργέ, αφορά στην πολιτική του Υπουργείου Ναυτιλίας και συγκεκριμένα για το πώς σκέφτεται να λύσει με έναν πιο μόνιμο τρόπο το ζήτημα της έλλειψης του νερού στα άνυδρα νησιά. Ο διαγωνισμός έχει ολοκληρωθεί αυτήν τη στιγμή, αλλά είναι μέχρι την 1η Σεπτεμβρίου. Τι προτίθεται, λοιπόν, να κάνει στο εξής, για να αντιμετωπίσει με έναν μακροπρόθεσμο σχεδιασμό το πρόβλημα της έλλειψης νερού στα νησιά μας, που, όπως είπα και στην αρχή, είναι τα περισσότερα;
Ευχαριστώ πολύ.","ΜΑΡΙΑ ΡΕΠΟΥΣΗ",441
"142178"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142179"," Ευχαριστώ, κύριε Πρόεδρε.
Ευχαριστώ και την κ. Ρεπούση για τις ευχές. Και εγώ εύχομαι να έχουμε μία καλή συνεργασία. Μακάρι αυτή η συνεργασία να είχε παραμείνει μέσα στο πλαίσιο του κυβερνητικού σχηματισμού και να μην είχε επιλέξει η ΔΗΜΑΡ το ρόλο της Αντιπολίτευσης.
Κυρία Ρεπούση, κανονικά μέσα στις δεκαπέντε μέρες που βρίσκομαι επικεφαλής στο Υπουργείο Ναυτιλίας και Αιγαίου θα ήταν η τρίτη ερώτηση που θα απαντούσα, διότι έχω απαντήσει ήδη μία φορά για το θέμα. Την Παρασκευή ανέβαλα μία δεύτερη ερώτηση συναδέλφου από τη Δωδεκάνησο εν όψει και της σημερινής συζήτησης, διότι θεωρώ ότι είναι καλοδεχούμενος ο κοινοβουλευτικός έλεγχος και το θέμα είναι πάρα πολύ σημαντικό –σωστά θέσατε ότι πληρώνουμε πολύ ακριβά, χωρίς να υπάρχει ένα μακροχρόνιος σχεδιασμός- αλλά από την άλλη πλευρά, θα καταθέσω για τα Πρακτικά το έγγραφο με τη συζήτηση στην ερώτηση του κ. Συρμαλένιου, ώστε να το λάβετε υπ' όψιν σας, διότι ενδεχομένως υπάρχουν και άλλα στοιχεία.
(Στο σημείο αυτό ο Υπουργός Ναυτιλίας και Αιγαίου κ. Μιλτιάδης Βαρβιτσιώτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ας μιλήσουμε λίγο τώρα για το ποια είναι η πολιτική θέση του Υπουργείου, έτσι όπως την έχω αντιληφθεί μέχρι σήμερα. Εγώ πιστεύω ότι αυτό το θέμα δεν αφορά το Υπουργείο Ναυτιλίας και Αιγαίου, αλλά την τοπική αυτοδιοίκηση σε επίπεδο Περιφέρειας Νοτίου Αιγαίου, εφ’ όσον όλα τα νησιά τα οποία υδροδοτούνται μ' αυτό το πρόγραμμα, το οποίο κοστίζει περίπου 7 εκατομμύρια ευρώ στον Έλληνα φορολογούμενο, είναι νησιά του νοτίου Αιγαίου, είτε Κυκλάδων, είτε Δωδεκανήσου. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Υπουργού)
Είναι πολύ πιο σωστό να αναλάβει τις ευθύνες της η τοπική αυτοδιοίκηση, μέσα από την αποκέντρωση που υπάρχει, μαζί με τη μεταφορά των αναλογούντων πόρων και τη βοήθεια της κεντρικής διοίκησης σε ό,τι αφορά στη χάραξη μιας μακροπρόθεσμης πολιτικής. 
Σίγουρα, όμως, εμείς προμηθευόμαστε το νερό από την ΕΥΔΑΠ με μόνο τόπο παροχής το Λαύριο και αναγκαζόμαστε να πληρώνουμε τη μεταφορά από το Λαύριο στη Δονούσα, για παράδειγμα, που είναι ενενήντα μίλια μακριά . Αυτό είναι σοβαρό, διότι η μεταφορά γίνεται πάρα πολύ ακριβή, με αποτέλεσμα η σύμβαση την οποία έχω υπογράψει να είναι στα 11,90 ευρώ, επιπλέον ο ΦΠΑ το κυβικό το νερό, ενώ θα μπορούσε στο πλαίσιο της τοπικής αυτοδιοίκησης να λυθούν προβλήματα, όπως ,για παράδειγμα, να υδροδοτούνται οι Μικρές Κυκλάδες, Σχοινούσα, Κουφονήσια, Ηρακλειά, από τη Νάξο, που είναι πάρα πολύ κοντά, και να μην υδροδοτούνται από το Λαύριο. Μία τοπική αυτοδιοίκηση με σεβασμό στα χρήματα των φορολογουμένων θα μπορούσε να τα κάνει αυτά καλύτερα από μία κεντρική υπηρεσία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Το δεύτερο που θα ήθελα να πω, εάν μου επιτρέπετε, κύριε Πρόεδρε, είναι ότι ήδη ο προκάτοχός μου στις 3 Ιουνίου είχε συγκαλέσει μία διευρυμένη σύσκεψη με όλα τα υδροδοτούμενα νησιά, την περιφέρεια και την ΕΥΔΑΠ, η οποία είχε αναλάβει σύμβουλος της Γενικής Γραμματείας Αιγαίου, για να δουν πώς θα ιεραρχήσουν αυτό το πρόβλημα. Αυτή η προσπάθεια που έχει ξεκινήσει, στο πλαίσιο αυτών των συσκέψεων, θα συνεχιστεί. 
Εμείς θεωρούμε ότι είναι εποικοδομητικός ο ρόλος της ΕΥΔΑΠ. Θα διατηρήσουμε την ΕΥΔΑΠ ως άμισθο σύμβουλο του Υπουργείου Ναυτιλίας και Αιγαίου, για να μπορέσουμε, μαζί με τη μεταφορά της αρμοδιότητας, να μεταφέρουμε και την τεχνογνωσία προς την περιφέρεια, ώστε να αναλάβει πλέον να παρακολουθεί και να εκτελεί αυτά τα έργα υποδομής. Είναι πολύ πιο κοντά και έχει πολύ καλύτερο μηχανισμό εποπτείας. Το αποτέλεσμα θα είναι να μη φθάνουμε  κάθε καλοκαίρι, να υπογράφουμε  μία πανάκριβη σύμβαση μεταφοράς νερού. 
Ευχαριστώ.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"142180"," Ευχαριστούμε, κύριε Υπουργέ. 
Ορίστε, κυρία συνάδελφε, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142181"," Ευχαριστώ, κύριε Υπουργέ.
Συμμερίζομαι εν μέρει το επιχείρημά σας για την τοπική αυτοδιοίκηση. Πράγματι, θα μπορούσε αυτό να είναι στην αρμοδιότητα της τοπικής αυτοδιοίκησης. Ωστόσο, δεν εντοπίζεται σε μια περιοχή. Για παράδειγμα, το ίδιο πρόβλημα έχουμε και στα νησιά του Αργοσαρωνικού. 
Άρα, αφού έχουμε μία Ελλάδα που είναι σε πολύ μεγάλο ποσοστό νησιωτική –και όχι μόνο ηπειρωτική- θα έλεγα ότι είναι και ευθύνη της πολιτείας να έχει έναν μακροπρόθεσμο προγραμματισμό στα ζητήματα που αφορούν την υδροδότηση των νησιών, έτσι ώστε να συνεπικουρεί το έργο της τοπικής αυτοδιοίκησης.
Θα σας αναφέρω, για παράδειγμα, ότι στην Αίγινα -απ’ όσο γνωρίζω- έχει σχεδιαστεί και πρόκειται να υλοποιηθεί ένας υποθαλάσσιος αγωγός μεταφοράς νερού από την Αττική, γιατί αυτό θα κοστίζει πολύ λιγότερο στην πολιτεία και θα εξυπηρετεί πολύ καλύτερα τους κατοίκους της Αίγινας, σε σχέση με τη μεταφορά με τον κλασικό τρόπο. Αλλού ίσως η πολιτεία να πρέπει σε συνδυασμό με την τοπική αυτοδιοίκηση να σχεδιάσει μια πολιτική εγκατάστασης μονάδων αφαλάτωσης. 
Δηλαδή, μπορεί μόνη της η τοπική αυτοδιοίκηση ή θα έπρεπε και η πολιτεία να δει συνολικά το πρόβλημα στη νησιωτική Ελλάδα και άρα να χαράξει μία ανάλογη πολιτική; Αυτό είναι ένα ερώτημα. Ή, για παράδειγμα, να δει την ένταξη κάποιων μέτρων υποδομής, όπως αυτό που ανέφερα, τον υποθαλάσσιο αγωγό και σε άλλες περιοχές, όταν οι αποστάσεις είναι τέτοιες που επιτρέπουν αυτά τα έργα. Δηλαδή, θα αφήσουμε το ζήτημα στην τοπική αυτοδιοίκηση μόνο;
Πρέπει να δούμε συνολικότερα τι μπορεί να γίνει και σε σχέση με την ενεργειακή πολιτική. Θέλουμε εργοστάσια αφαλάτωσης στα νησιά μας; Με ποια ενέργεια θέλουμε να δημιουργηθούν αυτά τα εργοστάσια; 
Αυτά είναι θέματα που νομίζω ότι αφορούν όχι μόνο την τοπική αυτοδιοίκηση, αλλά και την κεντρική διοίκηση της χώρας, την πολιτεία και το αντίστοιχο Υπουργείο, ίσως σε συνεργασία και με άλλα Υπουργεία. Όμως, νομίζω ότι το θέμα «νησιωτική πολιτική» αφορά κατά κύριο λόγο το Υπουργείο Εμπορικής Ναυτιλίας. 
Ευχαριστώ.","ΜΑΡΙΑ ΡΕΠΟΥΣΗ",441
"142182"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142183"," Ευχαριστώ, κύριε Πρόεδρε.
Να σας πω την αλήθεια, δεν περίμενα ότι δεν θα επικροτούσατε την προτασή μου και ότι θα βάζατε τόσους πολλούς αστερίσκους στην μεταφορά της συγκεκριμένης αρμοδιότητας. Ήξερα ότι πάντοτε η Αριστερά ήταν υπέρ της μεταφοράς αρμοδιότητας στην τοπική αυτοδιοίκηση μαζί με τους πόρους. Εγώ σας λέω ότι θέλω να μεταφέρουμε την αρμοδιότητα και τους πόρους και εσείς θέλετε κεντρικό σχεδιασμό.
Τώρα σε ό,τι αφορά την Αίγινα, η Αίγινα το κάνει μόνη της, διά μέσου της Περιφερείας Αττικής, που είναι πολύ πιο κοντά στην Αθήνα και στον τόπο λήψεως νερού και πληρώνει 1,9 το κυβικό. Καμμία σχέση με το 11,9 το κυβικό που πληρώνουμε για τα νησιά του Αιγαίου, των Κυκλάδων και των Δωδεκανήσων. 
Άρα δεν ανήκει στην αρμοδιότητά μας. Όμως, δεν ξέρω αν είναι και οικονομικά συμφερότερο να φτιάξεις έναν αγωγό αντί να πληρώνεις αυτό το κόστος μεταφοράς. Δεν το ξέρω. Νομίζω ότι είναι θέμα της ΕΥΔΑΠ.
Τώρα, υπάρχει το θέμα της ενέργειας, της υπερκατανάλωσης η οποία γίνεται τους καλοκαιρινούς μήνες και της πολύ μικρής κατανάλωσης που έχουν τα μικρά νησιά τους χειμερινούς μήνες. Γι’ αυτόν το λόγο υπάρχει ένας ενεργειακός σχεδιασμός στη χώρα, ώστε να έχουν ενεργειακή επάρκεια και να λειτουργούν και οι αφαλατώσεις. 
Το πρόβλημα σαφέστατα είναι ένα θέμα των θερινών μηνών, που είναι άνυδροι μήνες, υπάρχει μεγάλη κατανάλωση, ενώ το χειμώνα δεν υπάρχει αντίστοιχο πρόβλημα για την υδροδότηση, διότι ήδη οι φυσικοί ταμιευτήρες, ή άλλοι τρόποι που έχουν τόσα χρόνια λειτουργήσει, καλύπτουν τις ανάγκες. 
Εγώ θα σας έλεγα ότι σε μεγάλα έργα, σε μεγάλες επενδύσεις που χρειάζεται να γίνουν, η πολιτεία πρέπει να είναι παρούσα, αλλά στην καθημερινή διαχείρηση των υδάτων δεν μπορεί να είναι παρούσα.
Θα σας πω ότι δήμαρχος της νησιού μας με πήρε στο τηλέφωνο αμέσως μετά την ανάληψη των καθηκόντων και μου ζητούσε όχι μόνο να πληρώσει το Υπουργείο Ναυτιλίας την αποκατάσταση της βλάβης που είχε το σύστημα αφαλάτωσης που του είχε εγκαταστήσει για λογαριασμό του το Υπουργείο Ναυτιλίας, αλλά και να του προσλάβει και το συγκεκριμένο άνθρωπο για να κάνει τη συντήρηση. Με συγχωρείτε που σας το λέω, αλλά αυτές είναι νοοτροπίες που με ξεπερνούν ως λογική. 
Η τοπική αυτοδιοίκηση έχει ακριβώς αυτόν το ρόλο, να μπορεί δηλαδή να βρει λύσεις στα μικρά και στα καθημερινά προβλήματα, ώστε να μην ξεφεύγουν και να γίνονται μεγάλα και ουσιώδη και τελικά να μεταφέρεται όλη αυτή η πίεση σε ένα δυσκίνητο, γραφειοκρατικό και πολλές φορές αναποτελεσματικό μηχανισμό, όπως είναι ο κεντρικός κρατικός μηχανισμός. 
Νομίζω ότι σε συνεργασία με την Περιφέρεια του Νοτίου Αιγαίου και με τη Γενική Γραμματεία της Αποκεντρωμένης Διοίκησης θα μπορέσουμε να βρούμε μία λύση, αλλά πάντοτε μέσα σε ένα master plan που θα δίνει πολλαπλές επιλογές. Δεν πιστεύω ότι τα προβλήματα λύνονται μόνο με έναν τρόπο. Υπάρχει και η ανάγκη και να μεταφέρεις νερό και να παράξεις νερό και να αποταμιεύσεις νερό. Και όλα αυτά στο μικρόκοσμο και στη μικροκοινότητα ενός νησιού θα πρέπει να τα κάνεις σε ισορροπία με τις ανάγκες των κατοίκων, τη διατήρηση του φυσικού κάλλους και βέβαια με βάση τις αναπτυξιακές ανάγκες που υπάρχουν.
Σας ευχαριστώ.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"142184"," Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"142185"," Μάλιστα, μάλιστα.
Με τη συναίνεση του Σώματος και ώρα 19.26΄ λύεται η συνεδρίαση για αύριο ημέρα Τρίτη 9 Ιουλίου 2013 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχος, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
    Ο","ΟΛΟΙ ΟΙ ΒΟΥΛΕΥΤΕΣ",NA
