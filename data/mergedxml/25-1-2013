"","Content","name","ParlmemberID"
"78035","Date","25-1-2013",NA
"78036"," Ευχαριστώ πολύ, κυρία Πρόεδρε.
Θα ήθελα πριν μπω στο θέμα της ερώτησής μου, να μου επιτρέψετε, κυρία Πρόεδρε, να κάνω ένα σχόλιο.
Μετά από τον χθεσινό αυταρχισμό που επέδειξε η Κυβέρνηση με την επίταξη των εργαζομένων στο μετρό, πέραν του γεγονότος ότι αυτό σηματοδοτεί την εκκίνηση λήξεως του πολιτικού χρόνου αυτής της Κυβερνήσεως, θα ήθελα να διαμαρτυρηθώ και από αυτό το Βήμα γι’ αυτήν την εξέλιξη και να ευχηθώ, κυρία Πρόεδρε –και νομίζω ότι θα συμφωνήσει και ο κύριος Υπουργός Εθνικής Αμύνης- την επόμενη φορά που θα προσέλθει για τα καθήκοντά του στο ελληνικό Κοινοβούλιο να μην έχει διευρυνθεί το χαρτοφυλάκιό του προς την κατεύθυνση καθηκόντων Υπουργού Εργασίας, Μεταφορών και Δημοσίας Τάξεως. Είμαι βέβαιος ότι δεν το επιθυμεί ούτε ο ίδιος, αλλά αυτός ο δρόμος είναι ολισθηρός και προς αυτήν την κατεύθυνση οδηγεί.
Κυρία Πρόεδρε, κύριε Υπουργέ, ο Πρόεδρος του ΠΑΣΟΚ και πρώην Υπουργός Εθνικής Αμύνης στη συνεδρίαση της 17ης Ιανουαρίου 2013 σχετικά με τη συζήτηση για τις παραπομπές για τη λίστα Λαγκάρντ, όπως το πανελλήνιο γνωρίζει, δήλωσε: «Μήπως δεν έχω ψηφιακή φωτοτυπία των αμυντικών σχεδίων της χώρας από τη θητεία μου στο Υπουργείο Εθνικής Αμύνης; Βεβαίως, έχω. Είναι δυνατόν να μην έχω;». Και εν συνεχεία σε άλλη αποστροφή του λόγου του είπε: «Άμα ανοίξετε τα αμυντικά περιοδικά, τα ψηφιακά και τα συμβατικά, θα βρείτε πληροφορίες πολύ περισσότερες απ’ αυτές που έχει ο εκάστοτε Υπουργός Εθνικής Αμύνης όταν εισηγείται…», κ.λπ.. Μετά θέλησε να το διασκεδάσει με χιούμορ. Τα γεγονότα, όμως, κατεγράφησαν και δεν επιδέχονται καμμία αμφισβήτηση.
Ερωτώ, λοιπόν: Για τον κ. Βενιζέλο υπήρξε κριτική. Η Κυβέρνηση γιατί σιωπά; Έχουν οι νυν και οι απελθόντες Υπουργοί Εθνικής Αμύνης τέτοιο δικαίωμα, να διατηρούν στο προσωπικό τους αρχείο άκρως απόρρητα έγγραφα που αφορούν την Εθνική Άμυνα; Είναι δυνατόν, να υπάρχουν διαρροές προς περιοδικά; Συμφωνεί με την παραπάνω δήλωση η Κυβέρνηση; Γιατί τόσες μέρες σιωπά; 
Εντάξει, η πολιτική κάλυψη του κυβερνητικού συνεταίρου είναι κατανοητή. Για ένα τέτοιο θέμα, όμως, η σιωπή δεν μπορεί να δικαιολογηθεί.
Ευχαριστώ.","ΘΕΟΔΩΡΟΣ ΔΡΙΤΣΑΣ",139
"78037"," Ευχαριστώ, κύριε Δρίτσα.
Το λόγο έχει για να απαντήσει ο Υπουργός Εθνικής Άμυνας, κ. Πάνος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78038"," Ευχαριστώ, κυρία Πρόεδρε.
Καταρχήν οφείλω να πω δύο λόγια που αφορούν το κλίμα της ημέρας, για να απαντήσω και στα προλεγόμενα του συναδέλφου από τον ΣΥΡΙΖΑ, κ. Δρίτσα.
Κύριε Πρόεδρε, κυρίες και κύριοι συνάδελφοι, η Κυβέρνηση έπραξε ό,τι έπραξε για να προστατεύσει το κοινωνικό σύνολο. Θα παρακαλέσω όμως όλες τις πτέρυγες της Βουλής, με απόλυτο σεβασμό σε όλους τους συναδέλφους, να αποφύγουμε τη στρατηγική της έντασης, γιατί η ένταση οδηγεί σε ακρότητες και οι ακρότητες οδηγούν στο διχασμό. Και ο διχασμός, με μαθηματική ακρίβεια, οδηγεί σε κοινωνικά και εθνικά αδιέξοδα. 
Επαναλαμβάνω, λοιπόν, ότι η Κυβέρνηση πήρε τις συγκεκριμένες αποφάσεις για να προστατεύσει το κοινωνικό σύνολο, διότι δεν ήταν δυνατόν να κλείνει τα μάτια όταν στην καθημερινότητά τους βρίσκονται σε ομηρία στους δρόμους της Αθήνας πάνω από δύο έως τρία εκατομμύρια άνθρωποι οι οποίοι μετακινούνται με τα μέσα μαζικής μεταφοράς. 
Σε ό,τι αφορά τώρα το περιεχόμενο του κοινοβουλευτικού ελέγχου ο οποίος ασκείται από τον συνάδελφο κ. Δρίτσα, όταν ακούστηκαν αυτά που ακούστηκαν από τον Πρόεδρο του ΠΑΣΟΚ κ. Ευάγγελο Βενιζέλο και εγώ φρόντισα να επικοινωνήσω μαζί του ως Υπουργός Άμυνας. Από τα όσα μου είπε, αλλά και από αυτά πού αντιλήφθηκα από τα Πρακτικά της Βουλής και από αυτά που άκουσα μέσα στο Κοινοβούλιο, αλλά και από την οφειλόμενη έρευνα που έκανα στη συνέχεια ως Υπουργός Εθνικής Άμυνας, έχω οδηγηθεί στο συμπέρασμα ότι δεν υπάρχει πρόβλημα σε αυτήν την υπόθεση. Επρόκειτο, αν θέλετε, για μια έκφραση από αυτές που διατυπώνονται στο Κοινοβούλιο, που μπορεί να έχει το στοιχείο της υπερβολής, αλλά δεν αφορούσε ούτε απόρρητα διαβαθμισμένα έγγραφα των επιτελείων, ούτε οτιδήποτε άλλο παρόμοιο ή αντίστοιχο. 
Θεωρώ, λοιπόν, ότι πρέπει όλος ο θόρυβος που έχει δημιουργηθεί να σταματήσει. Θεωρώ ότι δεν πρέπει να μεταφέρουμε, σε καμμία περίπτωση, τις κομματικές συγκρούσεις και τις κομματικές αντιδικίες στον πολύ ευαίσθητο χώρο των Ενόπλων Δυνάμεων, γιατί, όπως έχω πει με πάρα πολλές ευκαιρίες, κυρίες και κύριοι συνάδελφοι, είναι ένας χώρος ο οποίος μας ενώνει, δεν μας χωρίζει. Είναι ένας χώρος που δεν ανήκει σε κόμματα. Ανήκει στο έθνος, ανήκει στην ολότητα των Ελλήνων και των Ελληνίδων. 
Αυτήν την περίοδο, αυτός ο χώρος έχει αναλάβει ένα πολύ μεγάλο ιστορικό βάρος. Παρά τις περικοπές, που ήταν απαραίτητες για να σωθεί η χώρα, για να μην οδηγηθεί στη χρεοκοπία, αυτή τη στιγμή οι Ένοπλες Δυνάμεις της χώρας εγγυώνται την ακεραιότητα, την εθνική ασφάλεια, την ανεξαρτησία και την εθνική κυριαρχία της χώρας. Αυτό το ξέρουν όλοι, φίλοι, εχθροί, γείτονες και μη γείτονες. 
Ευχαριστώ  πολύ.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"78039"," Ευχαριστούμε και εμείς κύριε Υπουργέ. 
Ο κ. Δρίτσας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78040"," Κύριε Υπουργέ, τη στρατηγική της έντασης, όχι μόνο την προκαλεί, αλλά τη μεθοδεύει η Κυβέρνηση. Είναι ο πυρήνας της πολιτικής της και τέτοιες ενδείξεις και συμπεριφορές έχουμε καθημερινά σε πολλαπλά επίπεδα. Ακριβώς αυτός ο κίνδυνος που επισημάνατε είναι ο κίνδυνος που προέρχεται από την κυβερνητική πολιτική και την κυβερνητική τακτική. 
Προσπαθήσατε να με καθησυχάστε και εμένα και την ελληνική κοινωνία, που όντως ανησύχησε. Εγώ δεν ανησυχώ ότι κινδυνεύουν τα μυστικά σχέδια και τα απόρρητα σχέδια των Ενόπλων Δυνάμεων. Θίγω κυρίως την ιδιοκτησιακή αντίληψη που διαιωνίζεται επί δεκαετίες σε Υπουργούς, τόσο της Νέας Δημοκρατίας, όσο και του ΠΑΣΟΚ επί σειρά ετών για τη σχέση τους με το κράτος και τη θητεία τους ως υπεύθυνοι Υπουργοί. 
Έκφραση αυτού ήταν και η ιδιωτικοποίηση του ψηφιακού ευρήματος, του στικ της λίστας Λαγκάρντ, όπου από εκεί ξεκίνησε η συζήτηση. Ο κ. Βενιζέλος όμως είπε: «Δεν έχω το αντίγραφο του αμυντικού δόγματος που συνέταξα εγώ ο ίδιος με τα χέρια μου και εισηγήθηκα στο ΚΥΣΕΑ;». Τα είπε αυτά, είναι καταγεγραμμένα και δεν επιδέχονται αμφισβήτηση. 
Γιατί δεν φροντίζετε να δώσετε μια σαφή απάντηση; Εγώ δεν θέτω θέμα εθνικού κινδύνου ή διαρροής των μυστικών. Θα μπορούσε να υπάρχει δυνητικά και ένας τέτοιος κίνδυνος. Θέτω, όμως, ένα θέμα τάξης και υποχρέωσης όλων των Υπουργών και της Κυβέρνησης να τελειώνουμε με τις ιδιοκτησιακές αντιλήψεις αναφορικά με τα καθήκοντα που κάθε Υπουργός κάθε φορά ασκεί. Και αυτό είναι ένα καθεστώς στο πολιτικό σύστημα το ελληνικό και στη νοοτροπία των Υπουργών «εγώ είμαι το κράτος». Και ειδικά στον ευαίσθητο τομέα των Ενόπλων Δυνάμεων τέτοιου είδους νοοτροπία δεν μπορεί να γίνει δεκτή σε καμμία περίπτωση.
Απ’ αυτήν την άποψη και επειδή δεν μου απαντήσατε και για τις διαρροές στα διάφορα περιοδικά, που είναι κι αυτό ένα ζήτημα, οι απαντήσεις πρέπει να δοθούν, κύριε Υπουργέ, όχι για να κατηγορήσουμε ή για να ελέγξουμε μόνο τον κ. Βενιζέλο, αλλά για να υπάρξει ένα καθεστώς που δεν θα αναπαράγει τέτοιου είδους φαινόμενα, τέτοιου είδους συμπεριφορές, τέτοιου είδους νοοτροπίες. Είδα ότι θέλετε να το υποβαθμίσετε. Αντιλαμβάνομαι τη λογική που εμπεριέχει αυτού του είδους η στάση, όμως, παραμένουν όλα αναπάντητα.
Ευχαριστώ.","ΘΕΟΔΩΡΟΣ ΔΡΙΤΣΑΣ",139
"78041"," Ευχαριστούμε, κύριε Δρίτσα.
Κύριε Υπουργέ, έχετε το λόγο, αν θέλετε, για άλλα τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78042"," Ευχαριστώ, κυρία Πρόεδρε.
Κυρίες και κύριοι συνάδελφοι, σε καμμία περίπτωση δεν θέλω να υποβαθμίσω το συγκεκριμένο γεγονός, απλώς επιχειρώ με βάση την κοινή λογική να το τοποθετήσω στις πραγματικές διαστάσεις που έχει. Και οι πραγματικές διαστάσεις είναι αυτές που σας περιέγραψα πριν. 
Ελέχθησαν ορισμένα πράγματα τα οποία με βάση τη δική μου έρευνα -και μιλάω ως Υπουργός Εθνικής Άμυνας- δεν προκύπτει ότι αφορούσαν απόρρητα σχέδια αμύνης της χώρας, σε καμμία περίπτωση. Άρα, από τα συμφραζόμενα και από όλα όσα ακολούθησαν, καθώς επίσης και από τις υπεύθυνες απαντήσεις που έδωσε ο κ. Ευάγγελος Βενιζέλος, αλλά και το κόμμα του, το ΠΑΣΟΚ, μπορούμε να βγάλουμε το συμπέρασμα αβίαστα ότι επρόκειτο γι’ αυτό που σας είπα πριν. Δεν υπάρχει θέμα. Μην ψάχνουμε να δημιουργήσουμε θέμα εκεί που δεν υπάρχει. 
Εγώ θα συμφωνήσω μαζί σας ότι κανένα δημόσιο πρόσωπο δεν μπορεί να έχει ιδιοκτησιακή αντίληψη για τον τομέα κυβερνητικής ευθύνης στον οποίο προΐσταται. Σε καμμία περίπτωση αυτό δεν ίσχυσε για τον κ. Βενιζέλο και το λέω κατηγορηματικά. Και να σας πω και κάτι ακόμα, το οποίο νομίζω ότι πρέπει να προσέξουμε. 
Τα τελευταία χρόνια, ίσως λόγω του πνεύματος της εποχής, ίσως λόγω, αν θέλετε, της χαλάρωσης που υπήρξε σε πολλούς τομείς του δημοσίου βίου -και αναφέρομαι σε αυτό που είπατε για διαρροές σε περιοδικά- μπορεί να υπήρξαν και τέτοια φαινόμενα. Όμως σήμερα που είμαστε υποχρεωμένοι όλοι να επανακαθορίσουμε προσωπικές και συλλογικές νοοτροπίες μέσα στην κρίση για να μπορέσουμε να βγει η χώρα πέρα από τις συμπληγάδες των δημοσιονομικών προβλημάτων, θέλω να σας διαβεβαιώσω ότι τα θέματα των απορρήτων, τα θέματα των διαβαθμισμένων πληροφοριών τηρούνται απολύτως, με απόλυτη ευλάβεια στον πολύ ευαίσθητο χώρο των Ενόπλων Δυνάμεων. Και εκεί που δεν τηρούνται, θέλω να σας διαβεβαιώσω ότι εμείς λαμβάνουμε άμεσα μέτρα. Επιλαμβάνονται όλοι οι αρμόδιοι θεσμικοί φορείς και δρομολογούνται όλες οι προβλεπόμενες διαδικασίες. 
Θέλω να επαναλάβω -και με αυτό να κλείσω- ότι δεν έχει άλλο βάθος αυτή η υπόθεση, δεν έχει άλλη ουσία αυτή η υπόθεση. Νομίζω ότι την έχουμε εξαντλήσει και είναι η ώρα να ασχοληθούμε με τα πραγματικά ζητήματα που αφορούν τις Ένοπλες Δυνάμεις της χώρας, που, όπως είπα, επιμένω ότι είναι ο κατ’ εξοχήν χώρος που πρέπει να μας ενώνει ως έθνος, ως ελληνική κοινωνία.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"78043"," Ευχαριστούμε, κύριε Υπουργέ.
Έχω να κάνω τις εξής ανακοινώσεις προς το Σώμα.
Οι Υπουργοί Δικαιοσύνης, Διαφάνειας και Ανθρωπίνων Δικαιωμάτων, Εξωτερικών, Οικονομικών, Εθνικής Άμυνας, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Παιδείας και Θρησκευμάτων, Πολιτισμού και Αθλητισμού, Εργασίας, Κοινωνικής Ασφάλισης και Πρόνοιας, Υγείας, Δημόσιας Τάξης και Προστασίας του Πολίτη, Ανάπτυξης, Ανταγωνιστικότητας, Υποδομών, Μεταφορών και Δικτύων και Ναυτιλίας και Αιγαίου κατέθεσαν σχέδιο νόμου: «Νόμος περί ναρκωτικών και άλλες διατάξεις».
Παραπέμπεται στην αρμόδια Διαρκή Επιτροπή.
Επίσης, ο συνάδελφος της Νέας Δημοκρατίας  κ. Καρανάσιος Ευθύμιος ζητεί άδεια ολιγοήμερης απουσίας στο εξωτερικό.
Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78044"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"78045"," Η Βουλή ενέκρινε τη ζητηθείσα άδεια. 
Εισερχόμαστε τώρα στην δεύτερη με αριθμό 875/22-1-2013 επίκαιρη ερώτηση δευτέρου κύκλου του Βουλευτή Δράμας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Χρήστου Καραγιαννίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καταβολή των δεδουλευμένων αποδοχών στους εργαζόμενους στο «Χιονοδρομικό Κέντρο Φαλακρού Ανώνυμη Εταιρεία ΟΤΑ». 
Ορίστε, κύριε Καραγιαννίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78046"," Κύριε Υφυπουργέ, το χιονοδρομικό κέντρο Φαλακρού την τελευταία δεκαετία έχει απορροφήσει εκατοντάδες χιλιάδες ευρώ για τον εκσυγχρονισμό των υλικοτεχνικών του υποδομών, προσπαθώντας να γίνει και ανταγωνιστικό σε σχέση με την περιοχή και έχει αναπτύξει μια δραστηριότητα που τα τελευταία χρόνια μπορούμε να πούμε ότι έχει αρκετά προβλήματα.
Βέβαια για το συγκεκριμένο ζήτημα, από όσο έχουμε πληροφορηθεί από τις υπηρεσίες, είναι σε διαχειριστικό έλεγχο και θα μάθουμε πολύ σύντομα φαντάζομαι τα αποτελέσματα. Όμως, συμβαίνει το εξής πρωτοφανές. Έχω εδώ τρία διαφορετικά έγγραφα. Θα μιλήσω πρώτα για το ένα που είναι το πιο μεγάλο. Υπάρχει εργαζόμενος που είναι απλήρωτος από το Σεπτέμβριο του 2009. Έχει προσληφθεί το 2004, δουλεύει μέχρι σήμερα, είναι απλήρωτος από το 2009 και του οφείλονται 65.000 ευρώ περίπου. Αντίστοιχα και οι ασφαλιστικές εισφορές. 
Υπάρχουν είκοσι τρεις εργαζόμενοι που με εξώδική τους πρόσκληση απευθύνονται προς το χιονοδρομικό κέντρο Φαλακρού και είναι απλήρωτοι από το Νοέμβριο του 2008. Υπάρχουν επτά εργαζόμενοι που έχουν κάνει, επίσης, μια πρόσκληση και είναι απλήρωτοι από το 2010. Υπάρχουν άλλοι δυο εργαζόμενοι, οι οποίοι είναι απλήρωτοι από το 2009.
Σας ερωτώ, λοιπόν: πώς είναι δυνατόν να λειτουργεί μέχρι και σήμερα και με ποιο τρόπο κόβει αποδείξεις μια επιχείρηση δημοσίου, η οποία δεν έχει ασφαλιστική φορολογική ενημερότητα;
Επίσης, με ποιον τρόπο και από ποιους πόρους θα πληρωθούν αυτοί οι εργαζόμενοι επιτέλους και πώς είναι δυνατόν ένας δημόσιος οργανισμός του ευρύτερου δημοσίου τομέα να εμφανίζει τέτοια συμπεριφορά προς τους εργαζομένους; Τι παράδειγμα δίνει δηλαδή το δημόσιο, όταν είναι τέτοιου μεγέθους μπαταχτσής, προς τον ιδιωτικό τομέα; 
Ευχαριστώ.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78047"," Ευχαριστούμε, κύριε συνάδελφε.
Ο Υφυπουργός κ. Νικόλαος Παναγιωτόπουλος έχει το λόγο για να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78048"," Ευχαριστώ, κυρία Πρόεδρε.
Κύριε συνάδελφε, είστε από τη Δράμα, εγώ είμαι από την Καβάλα, και γνωρίζουμε και οι δυο καλύτερα νομίζω, όσο λίγοι εδώ μέσα, το Φαλακρό. Εγώ μάλιστα, επειδή μου αρέσουν τα βουνά, είμαι και τακτικότατος επισκέπτης.
Για εμένα το θέμα έχει δυο σκέλη. Το ένα είναι το καθεστώς διαχείρισης για την εταιρεία που εκμεταλλεύεται το χιονοδρομικό κέντρο Φαλακρού και το άλλο είναι τα καθαρά εργασιακά θέματα επί του οποίου μπορούμε και να αποφανθούμε αρμοδίως ως Υπουργείο Εργασίας βάσει των πορισμάτων του ελεγκτικού μας οργάνου, του Σώματος Επιθεώρησης Εργασίας.
Νομίζω, όμως, ότι έχει σημασία να ξεκινήσω από το πρώτο σκέλος και να πω ότι το χιονοδρομικό κέντρο στο Φαλακρό Δράμας αναπτύχθηκε με επενδύσεις προερχόμενες από εθνικούς και ευρωπαϊκούς πόρους και αποκλειστικά, σχεδόν, τελικό δικαιούχο την τοπική αυτοδιοίκηση: Πρώτα Νομαρχία Δράμας, μετέπειτα Νομαρχιακή Αυτοδιοίκηση Δράμας, τώρα Περιφέρεια Ανατολικής Μακεδονίας και Θράκης, Περιφερειακή Ενότητα Δράμας.
Οι εγκαταστάσεις έγιναν σε δημόσια δασική έκταση προφανώς, η διοίκηση και η διαχείριση της οποίας παραχωρήθηκε το 2008 στον ΕΟΤ με τη σχετική κοινή υπουργική απόφαση.
Ο ΕΟΤ δεν λειτούργησε πρώτος το χιονοδρομικό κέντρο. Το χιονοδρομικό κέντρο το λειτουργούσε από το 2000, οπότε και ιδρύθηκε, η Αναπτυξιακή Φαλακρού, η οποία το 2009 μετονομάστηκε σε «Χιονοδρομικό Κέντρο Φαλακρού Α.Ε. ΟΤΑ». Η μετοχική της σύνθεση ήταν κυρίως με κυρίους μετόχους την τοπική αυτοδιοίκηση, Δήμος Κάτω Νευροκοπίου 42%, Δήμος Προσοτσάνης 31,3%, Περιφέρεια Ανατολικής Μακεδονίας-Θράκης 17,5%, Αναπτυξιακή Δράμας 1% και πολύ μικρότερα ποσοστά στους αθλητικούς ορειβατικούς συλλόγους της Δράμας.
Σύμφωνα με την Έκθεση Διαχειριστικού Ελέγχου από ορκωτούς λογιστές για τις χρήσεις 2008 με 2010 της εταιρείας, τα χρέη της εταιρείας –προς εργαζόμενους, ΙΚΑ, δημόσιο, προμηθευτές και τρίτους- ανέρχονται σε 800.000 ευρώ περίπου για την ως άνω τριετία. 
Ειδικά για το ΙΚΑ, για το οποίο έχω ειδική ενημέρωση, η επιχείρηση έχει οφειλή από βεβαιωμένες καθυστερούμενες ασφαλιστικές εισφορές χρονικής περιόδου από τον Απρίλιο του 2004 μέχρι τον Ιούνιο του 2012 που ανέρχεται συνολικά στο ποσό των 130.000 ευρώ και κάτι. Η επιχείρηση είχε ρυθμίσει καθυστερούμενες ασφαλιστικές εισφορές σε διάφορες περιόδους παρελθούσες, χωρίς να μπορέσει να τηρήσει ούτε μία ρύθμιση από αυτές που έκανε. Στην τελευταία ρύθμιση καθυστερούμενων ασφαλιστικών οφειλών το Νοέμβριο του 2011 δεν καταβλήθηκε ούτε καν η πρώτη δόση. Καταλαβαίνετε ότι υπάρχει πρόβλημα. 
Βέβαια, το πρόβλημα έχει να κάνει και με άλλους παράγοντες. Τους τελευταίους χειμώνες οι καιρικές συνθήκες δεν ευνόησαν για μακρύ χρονικό διάστημα –μιλάμε για τουλάχιστον τρεις, τέσσερις μήνες- τη λειτουργία του χιονοδρομικού κέντρου. Αυτό λειτουργούσε αποσπασματικά και δεν υπήρχε ροή εσόδων. Τι να κάνουμε; Είναι και ο παράγοντας καιρός τον οποίο δεν μπορούμε να ρυθμίσουμε. Αυτό δεν αναιρεί, βέβαια, τις υποχρεώσεις της εταιρείας προς τους εργαζόμενούς της. 
Όπως ξέρετε, επίσης, ο νόμος περί ανωνύμων εταιρειών ΟΤΑ δεν επιτρέπει στους μετόχους, δηλαδή στους δήμους, την αποπληρωμή των χρεών από τα ίδια τα έσοδά τους, από τα έσοδα των ΟΤΑ. 
Επομένως ο μόνος τρόπος –κατά την άποψή μου- να υπάρξει ένα μέλλον ως προς τη βιωσιμότητα, τη βιώσιμη διαχείριση εκμετάλλευσης αυτού του χιονοδρομικού κέντρου –που είναι από τα καλύτερα στην Ελλάδα και στα Βαλκάνια, θα μπορούσα να πω- όταν λειτουργεί σε πλήρη ανάπτυξη είναι η εκμετάλλευσή του από την Περιφέρεια Ανατολικής Μακεδονίας και Θράκης. Αυτή ανέλαβε το 2011. Το νέο σχήμα διαχείρισης δεν έχει καθοριστεί ακόμα. 
Με απόφαση του Περιφερειακού Συμβουλίου της Περιφέρειας Ανατολικής Μακεδονίας-Θράκης εγκρίθηκε η συμμετοχή της στην αύξηση του μετοχικού κεφαλαίου της εταιρείας. Επίσης, εγκρίθηκε το 2012 παραχώρηση χρήσης από την Εταιρεία Τουριστικών Ακινήτων του δημοσίου στην Περιφέρεια, για να ενισχυθούν οι εγκαταστάσεις του χιονοδρομικού κέντρου και να επέλθει η τουριστική αξιοποίηση αυτού. Αυτή η διαδικασία είναι αυτήν τη στιγμή σε εξέλιξη για ένα περίπου χρόνο, χωρίς να έχει ολοκληρωθεί. 
Νομίζω ότι αυτός είναι ο δρόμος, να παραχωρηθεί στην περιφέρεια, η οποία έχει πλάνο αξιοποίησης αυτού του κοσμήματος –πραγματικά- για το χειμερινό τουρισμό στη χώρα. Άλλος δεν υπάρχει. Οι δήμοι, δυστυχώς, είτε το θέλουμε είτε όχι δεν αποδείχθηκαν επαρκείς να διαχειριστούν αυτό το προνομιούχο –αν θέλετε- τουριστικό φιλέτο -αν μου επιτρέπεται η έκφραση- για το χειμερινό τουρισμό.  
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τώρα, όσον αφορά –θα κλείσω και θα αφήσω κάποια πράγματα για τη δευτερολογία μου, κυρία Πρόεδρε- στις αρμοδιότητες του Υπουργείου Εργασίας, έχουν πραγματοποιηθεί από το 2004 τέσσερις έλεγχοι για διαπιστωμένες παραβάσεις της εργατικής νομοθεσίας. Κινήθηκε η διαδικασία ποινικών κυρώσεων σε δύο περιπτώσεις. Έγινε μεσολαβητική προσπάθεια επίλυσης εργατικών διαφορών σε είκοσι μία περιπτώσεις. Στον παραπονούμενο μισθωτό καταβλήθηκαν οφειλόμενες αποδοχές μικρού ποσού, 1.721 ευρώ, έναντι του συνόλου, ενώ για τις υπόλοιπες περιπτώσεις διαβιβάστηκαν στον Εισαγγελέα Πλημμελειοδικών Δράμας δύο μηνύσεις. 
Κατά τη φετινή χειμερινή περίοδο δεν έχουμε κάποιες καταγγελίες. Βέβαια, είναι και περιορισμένη η φετινή περίοδος, υπολειτουργεί το χιονοδρομικό κέντρο. 
Θα καταθέσω για τα Πρακτικά αναλυτική κατάσταση των οφειλών δεδουλευμένων αποδοχών προς τους εργαζόμενους, για να ενημερωθείτε καλύτερα. Είναι αρκετές σελίδες, οφείλω να ομολογήσω. 
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Η υπηρεσία, εν πάση περιπτώσει, βρίσκεται πάνω από το πρόβλημα. Προσπαθεί να δώσει λύσεις. 
Όμως, οφείλω να προσθέσω –για να αφήσω και κάποια πράγματα για τη δευτερολογία μου- ότι οι μηνύσεις που προανέφερα δικάστηκαν σε πρώτο βαθμό και οι κατηγορούμενοι –μεταξύ των οποίων και ο τότε νομάρχης Δράμας- αθωώθηκαν από το ποινικό δικαστήριο, διότι δεν τους καταλόγισε δόλο για τις αποδιδόμενες σε αυτούς πράξεις. Έχει αποφανθεί, επομένως, η δικαιοσύνη. Ο ελεγκτικός μηχανισμός του Υπουργείου δεν έχει τίποτα άλλο να κάνει παρά να παρακολουθεί από κοντά, να πιέζει την εργοδοσία για να είναι συνεπής και στις υπόλοιπες υποχρεώσεις της. 
Πολύ φοβούμαι ότι όσο το κέντρο συνεχίζει να υπολειτουργεί τόσο θα καθίσταται δυσκολότερη η ολοκληρωμένη εξόφληση και η τακτοποίηση όλων αυτών των εκκρεμοτήτων, των υποχρεώσεων. 
Πρέπει να δούμε διαφορετικά το ζήτημα του Φαλακρού.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78049"," Μπορείτε να συνεχίσετε στη δευτερολογία σας, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78050"," Θεωρώ ότι η περιφέρεια έχει τη λύση. 
Τα υπόλοιπα θα τα αναλύσω στη δευτερολογία μου.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78051"," Ευχαριστώ, κύριε Υπουργέ.
Ορίστε, κύριε Καραγιαννίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78052"," Κύριε Υπουργέ, απάντηση δεν πήρα με ποιον τρόπο θα πληρωθούν τουλάχιστον οι δύο εργαζόμενοι, στους οποίους οφείλονται περί τις 65.000 ευρώ στον καθένα. Θα πρέπει να βρούμε μια λύση, γιατί το δημόσιο δεν είναι ιδιωτικός φορέας που έπεσε έξω στις δουλειές του, δεν έχει να πληρώσει και βάρεσε φαλιμέντο. Επαναλαμβάνω ότι είναι δημόσιος φορέας και το γεγονός ότι δεν έχουν αποδοθεί ευθύνες σε τέτοια εργασιακά παραπτώματα, είναι έλλειμμα για τη διοίκηση. Δίνει ένα κακό παράδειγμα.
Θα συμφωνήσω με τα καλά σας λόγια για το όρος Φαλακρό. Θέλω να πω όμως ότι είμαστε και εμείς της άποψης ότι θα πρέπει να συγχωνευτεί η συγκεκριμένη επιχείρηση στην περιφέρεια, αλλά θα πρέπει να μας εξασφαλίσετε ότι υπάρχουν πόροι αφ’ ενός, για να πληρωθούν οι εργαζόμενοι –και θέλουμε πολύ ξεκάθαρη απάντηση γι’ αυτό- και αφ’ ετέρου να υπάρξει βιωσιμότητα αυτού του κέντρου. Περιμένω να μου πείτε κάποιες λύσεις πληρωμής αυτών των ανθρώπων. Σας είπα ότι είναι τρία χρόνια απλήρωτοι. 
Θέλω να πάω τώρα σε κάτι που έγινε χθες και είναι πρωτοφανές για τα εργατικά και εργασιακά μας δικαιώματα. Θέλω να σας διαβάσω μια δήλωση: «Είμαι ηλεκτρολόγος με είκοσι δύο χρόνια προϋπηρεσία. Δουλεύω σε βάθος είκοσι και τριάντα μέτρων κάτω από τη γη όπου υπάρχουν κίνδυνοι για την υγεία. Έχω περάσει λεπτοσπείρωση από ποντίκι. Συντηρώ συστήματα με τάση 20.000 βολτ, που με ένα λάθος μπορείς να γίνεις κάρβουνο. Δουλεύω νυχτερινά και τρεις Κυριακές υποχρεωτικά το μήνα. Όλα αυτά δεν υπολογίζονται πλέον. Στο βασικό μισθό των 750 ευρώ δικαιούμαι 150 ευρώ το μήνα, γιατί δουλεύω σε ιδιαίτερες συνθήκες και 110-120 ευρώ για τρεις Κυριακές το μήνα.
Σπύρος Ρεβύθης, Αντιπρόεδρος του Σωματείου Εργαζομένων στο Μετρό». Αυτό είναι το ρετιρέ το οποίο χθες επιστρατεύσατε.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78053"," Κύριε συνάδελφε, σας παρακαλώ επί του θέματος της ερώτησης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78054"," Επί του θέματος είμαι. Το ρετιρέ…","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78055"," Ο κ. Δρίτσας έκανε την πολιτική τοποθέτηση….","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78056"," Επιτρέψτε μου να πω πως είναι πολύ συγκεκριμένες οι χθεσινές συνθήκες και θέλω να εκφράσω την άποψή μου γι’ αυτό.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78057"," Σεβόμαστε και τους εργαζομένους, αλλά θα τα πούμε οπωσδήποτε και μέσα στην επόμενη εβδομάδα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78058"," Αυτούς επιστρατεύσατε, κύριε Υπουργέ.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78059"," Στην ερώτηση, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78060"," Αφήστε με όμως να πω αυτό που θέλω. 
Θέλω να καταθέσω ένα κείμενο του σημερινού Υπουργού Δικαιοσύνης, του κ. Αντώνη Ρουπακιώτη, το οποίο έχει δημοσιευθεί στην «ΑΥΓΗ» στις 24-2-2006 και λέει ότι δεν είναι νόμιμη η πολιτική επιστράτευση. Αναφέρει επίσης το εξής: «Με την απόφαση για την πολιτική επιστράτευση των ναυτεργατών δημιουργήθηκε ουσιαστικό πρόβλημα τήρησης δημοκρατικής νομιμότητας». Πού ήσουν νιότη που μου έλεγες πως θα γίνω κάποιος άλλος; 
Δεν ξέρω τι λέει σήμερα ο κύριος Υπουργός Δικαιοσύνης, αλλά αυτό που συμβαίνει σ’ αυτήν τη χώρα είναι, όταν υπάρχουν εργατικοί αγώνες, να τους ντύνουμε στο χακί και να περνάμε στο 1974. Επειδή όμως οι εργατικοί αγώνες δεν ηττώνται με τέτοιες μεθόδους….","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78061"," Ευχαριστούμε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78062"," ….με αυταρχισμό και βία, εμείς λέμε ότι στηρίζουμε τους εργατικούς αγώνες μέχρι την τελική νίκη.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"78063"," Σεβαστείτε τον Κανονισμό.
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78064"," Κυρία Πρόεδρε, θα μου επιτρέψετε να κάνω ένα σχόλιο επί όλων αυτών, πολύ σύντομο. Ξέρετε ότι είμαι σύντομος σε αυτά και προσπαθώ να είμαι και περιεκτικός.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78065"," Ασφαλώς θα απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78066"," Κύριε συνάδελφε, όταν το κάρο έχει κολλήσει στην λάσπη, σηκώνουμε τα μανίκια, πέφτουμε κάτω για να το σπρώξουμε έξω από τη λάσπη, αντί να παραμένουμε επάνω και να ερίζουμε ποιος θα είναι λίγο πιο μπροστά ή λίγο πιο πίσω. Πρώτα πέφτουμε να βγάλουμε το κάρο από τη λάσπη και μετά τα διευθετούμε όλα. 
Βέβαια υπάρχει και το συλλογικό συμφέρον, το κοινό καλό, γιατί προχθές άκουσα από συνάδελφο προερχόμενο από άλλο κόμμα της Αντιπολίτευσης να μιλάει για δήθεν ταλαιπωρία του επιβατικού κοινού. Ξέρετε όλοι -μια και όλοι κάναμε προσπάθεια για να φτάσουμε σ’ αυτήν την Αίθουσα εγκαίρως- αν αυτό γίνεται υπό συνθήκες ομαλές ή μέσα στο κυκλοφοριακό χάος που έχει δημιουργηθεί απ’ αυτήν τη δυσάρεστη κατάσταση. 
Επιστρέφω στο θέμα για το χιονοδρομικό κέντρο Φαλακρού. Θεωρώ δεδομένο κατ’ αρχάς ότι οι ελεγκτικοί μηχανισμοί του Υπουργείου Εργασίας θα διενεργούν όλους τους απαιτούμενους από το νόμο ελέγχους και θα ασκούν όλες τις απαιτούμενες από το νόμο πιέσεις, προκειμένου να επιλυθούν αυτές οι εργατικές διαφορές, να ασκηθεί δηλαδή πίεση κάθε φορά στην κάθε μορφής εργοδοσία να καταβάλει αυτά που πρέπει. 
Από εκεί και πέρα θεωρώ ότι η μόνη πραγματική ελπίδα και προοπτική, για να επιβιώσει το χιονοδρομικό κέντρο στις δύσκολες συνθήκες, μέσα στις οποίες «βάζει το χέρι του» και ο καιρός -καιρικές συνθήκες που δεν είναι ευνοϊκές στο πλαίσιο μιας μικρής χειμερινής περιόδου- είναι η Περιφέρεια Ανατολικής Μακεδονίας και Θράκης. 
Γίνεται ο διαχειριστικός έλεγχος. Έχω επικοινωνήσει με τον περιφερειάρχη. Μου λέει ότι υπάρχουν πλάνα, επιχειρησιακά σχέδια για το χιονοδρομικό κέντρο Φαλακρού. Ελπίζω η περιφέρεια να αποδειχθεί επαρκής εκεί που οι οργανισμοί τοπικής αυτοδιοίκησης απεδείχθησαν ανεπαρκείς. 
Θα πω όμως και κάτι άλλο. Πριν από αρκετά χρόνια, σε κάποια παρελθούσα δεκαετία, αυστριακά επενδυτικά κεφάλαια παρακαλούσαν κυριολεκτικά να μπουν και να επενδύσουν στο βουνό του Φαλακρού, κάνοντας εκεί ένα χιονοδρομικό κέντρο ευρωπαϊκών προδιαγραφών. 
Τότε βέβαια η Ελλάδα ήταν παρασυρμένη στο σοσιαλιστικό όνειρο εκείνης της εποχής και απέπεμψε τους εκμεταλλευτές κεφαλαιοκράτες με τις κλωτσιές. Αυτοί πήγαν πενήντα-εξήντα χιλιόμετρα βορειότερα, σε ένα χωριουδάκι της Βουλγαρίας το Μπάνσκο, το οποίο μέχρι τότε απασχολούσε το ντόπιο πληθυσμό του μόνο στην κτηνοτροφία και στην πτηνοτροφία, άντε και λίγο στην υλοτομία.
Σήμερα, αν δείτε πού είναι το Μπάνσκο και πού είναι το Φαλακρό, θα καταλάβετε «πόσο λάθος πήραμε τη ζωή μας», όπως λέει ο ποιητής και αν έπρεπε ή αν είναι ήδη αργά να αλλάξουμε ζωή. Δεν έπεσαν μόνο αυστριακά επενδυτικά κεφάλαια στο Μπάνσκο, αλλά και αμερικάνικα και γερμανικά, ακόμα και γιαπωνέζικα. Και σήμερα είναι ένα χειμερινό θέρετρο από τα καλύτερα που υπάρχουν στην Ευρώπη, στις Άλπεις, στην Ελβετία, στη Γαλλία ή οπουδήποτε.
Αντιθέτως το Φαλακρό φυτοζωεί, διότι αποπέμψαμε μεν τους στυγνούς εκμεταλλευτές του κεφαλαίου εξ Αυστρίας ορμωμένους, αλλά αναθέσαμε τη διαχείριση αυτού του κέντρου στην Προσοτσάνη και στο Νευροκόπι, με όποια εμπειρία και τεχνογνωσία διέθεταν, για να κάνουν ένα ευρωπαϊκό χιονοδρομικό κέντρο κορυφαίων προδιαγραφών.
Το αποτέλεσμα είναι γνωστό: Φθάσαμε εδώ, υπάρχουν άνθρωποι απλήρωτοι. Αυτοί οι άνθρωποι θα μπορούσαν να είναι καλοπληρωμένοι, επαγγελματίες, στελέχη υψηλού επιπέδου, όπως στο Γκστάαντ της Ελβετίας, για παράδειγμα, του οποίου δεν υπολείπεται το Φαλακρό σε δυνατότητες, όσον αφορά το βουνό. Δυστυχώς όμως, άλλα υπαγόρευσε τότε η συλλογική μας συνείδηση ως προς αυτές τις νοοτροπίες και αυτές τις επενδύσεις που ήρθαν ή δεν ήρθαν, τρένα που πέρασαν και πολύ φοβούμαι ότι δεν θα ξαναπεράσουν τώρα πια.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78067"," Ευχαριστώ και εγώ, κύριε Υπουργέ.
Εισερχόμαστε τώρα στην τρίτη με αριθμό 870/22-1-2013 επίκαιρη ερώτηση δευτέρου κύκλου του Βουλευτή Ημαθίας των Ανεξαρτήτων Ελλήνων κ. Κωνσταντίνου Γιοβανόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη φημολογούμενη κατάργηση υποκαταστημάτων του ΙΚΑ στην Ημαθία.
Ορίστε, κύριε συνάδελφε, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78068"," Ευχαριστώ πολύ, κυρία Πρόεδρε.
Χαίρομαι, γιατί αυτό το πρωινό στη Βουλή βλέπω ότι η Βόρεια Ελλάδα έχει την τιμητική της: Καβάλα, Σέρρες, Θεσσαλονίκη, Δράμα, Ημαθία.
Κύριε Υπουργέ, θα ήθελα να σας καλωσορίσω και εγώ στην καρδιά του ημαθιώτικου κάμπου, στην Ημαθία. Είναι μία περιοχή εξαιρετικά ισόρροπη, εξαιρετικά περήφανη, εξαιρετικά φιλόμοχθη. Έχουμε όλη την ποικιλία τής ανάπτυξης είτε στο βουνό, που λέγατε πριν από λίγο για το Φαλακρό -εμείς έχουμε το Σέλι- είτε σε έναν υπέροχο κάμπο, ο οποίος είναι μία από τις ατμομηχανές που θα πάνε μπροστά την ελληνική παραγωγικότητα, ειδικά στο κομμάτι της πρωτογενούς παραγωγής.
Η Ημαθία λοιπόν έχει τόσο όμορφη ισορροπία. Έχει τρία αστικά κέντρα, ένα κεντρικό, τη Βέροια και δύο περίπου ισάξια, τη Νάουσα και την Αλεξάνδρεια. Έχουμε έναν κάμπο, στην καρδιά του οποίου είναι αυτό το μικρό αστικό κέντρο που λέγεται Αλεξάνδρεια. Εκεί λοιπόν οι άνθρωποι αυτοί είναι κατά βάση αγρότες, κατά βάση άνθρωποι οι οποίοι δεν έρχονται να ζητήσουν κάτι, δεν νιώθουν εγκαταλελειμμένοι. Λένε: «Εμείς θα ζήσουμε εκεί, θα πολεμήσουμε εκεί τρόικες, οτιδήποτε. Θέλουμε μόνο μια αξιοπρεπή συμπεριφορά».
Υπάρχουν λοιπόν σε αυτόν το νομό τρία ΙΚΑ, ένα στη Βέροια, ένα στην Αλεξάνδρεια, ένα στη Νάουσα. Η τάξη μεγέθους σε πολιτικούς όρους, για να καταλάβετε, είναι εκατό χιλιάδες ψηφοφόροι περίπου, οπότε καταλαβαίνετε πόσοι είναι οι κάτοικοι της περιοχής. Νομίζω ότι δεν μπορούμε καν να συζητούμε ότι έστω και ένα από τα δύο ΙΚΑ είτε της Αλεξάνδρειας είτε της Νάουσας θα χωρέσει σε κάποιου το κεφάλι ότι θα μπορούσε να το καταργήσει.
Οι φήμες έχουν ενταθεί, πράγματι η αγωνία εντείνεται, δοθέντος ότι δεν υπάρχουν άλλοι τρόποι. Σκεφτείτε ότι το Κέντρο Υγείας Αλεξανδρείας δεν έχει καν ασθενοφόρο. Το ΙΚΑ λοιπόν της Αλεξάνδρειας, για το οποίο έρχομαι σήμερα να σας υποβάλω την παρούσα επίκαιρη ερώτηση, έχει να κάνει και με όλο το νομό. Δεν είναι μόνο για αυτήν την πόλη. Είναι ότι πρέπει να εξασφαλιστεί η εξυπηρέτηση των ανθρώπων αυτών, οι οποίοι περιμένουν από εσάς τη ρητή διαβεβαίωση. Δεν θα δευτερολογήσω καν, αν έχουμε τη ρηματική σας διασφάλιση ότι το ΙΚΑ της Αλεξάνδρειας θα παραμείνει για όλον αυτόν τον κόσμο που περιμένει να ακούσει από εσάς πώς θα εξελιχθεί αυτή η υπόθεση.
Ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"78069"," Ευχαριστώ, κύριε συνάδελφε.
Θα απαντήσει ο Υφυπουργός, ο κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78070"," Αναπόφευκτα, κύριε συνάδελφε, σέβομαι τους προβληματισμούς σας. Εκφράζετε την τοπική κοινωνία. Η τοπική κοινωνία ανησυχεί. Στους καιρούς που ζούμε, κάθε κλείσιμο τοπικού υποκαταστήματος κάποιας δημόσιας υπηρεσίας εκλαμβάνεται ως ευθεία επίθεση κατά των δομών αυτής της τοπικής κοινωνίας. Εκτιμώ ότι δεν είναι ακριβώς έτσι, αλλά, εν πάση περιπτώσει, συμφωνώ υπέρ τής κατά περίπτωση εξέτασης κάθε ζητήματος, με βάση τις ειδικές συνθήκες που επικρατούν στην τοπική κοινωνία.
Γίνεται από τους κεντρικούς σχεδιαστικούς μηχανισμούς. Να μη νομίζουμε ότι οι κεντρικοί σχεδιαστικοί μηχανισμοί είναι μία απρόσωπη γραφειοκρατική οντότητα που κάνει μόνο ασκήσεις επί χάρτου. Λαμβάνονται πολλά στοιχεία υπ' όψιν και οι τελικές αποφάσεις, όπως βλέπετε, εξελίσσονται με μεγάλη βραδύτητα, επειδή ακριβώς όλοι αυτοί οι προβληματισμοί μπαίνουν στο ζύγι, μέχρι να καταλήξουμε σε οριστική απόφαση.
Αυτήν τη στιγμή, εγώ δεν μπορώ να κάνω καμμία διαβεβαίωση, διότι τα μόνα στοιχεία που έχω στη διάθεσή μου για να σας απαντήσω, είναι τα στοιχεία που μου έχει δώσει η υπηρεσία, δηλαδή το ΙΚΑ τόσο γενικά όσο και ειδικά για το Νομό Ημαθίας.
Όσον αφορά τώρα το πρόβλημα στο Νομό Ημαθίας, σύμφωνα με τα προβλεπόμενα από τις διατάξεις του οργανισμού του ιδρύματος, σήμερα στο νομό έχουμε τρία τοπικά υποκαταστήματα του ΙΚΑ-ΕΤΑΜ, τα καταστήματα Αλεξάνδρειας, Βέροιας και Νάουσας, όπως σωστά είπατε. Βέβαια κάνουμε λόγο για νομό, όταν έχει καταργηθεί αυτή η διοικητική μονάδα, αλλά εν πάση περιπτώσει έχουμε συνηθίσει να λειτουργούμε σ’ αυτήν τη λογική. Ας πάμε λοιπόν, όπως έχουμε συνηθίσει.
Αυτός ο αριθμός δεν είναι αντίστοιχος με την παρουσία του ΙΚΑ-ΕΤΑΜ σε άλλους πληθυσμιακά ισοδύναμους νομούς της χώρας. Βέβαια η λειτουργία και αυτών των μονάδων εξετάστηκε στο πλαίσιο συνολικής αναδιοργάνωσης των υπηρεσιών του ΙΚΑ-ΕΤΑΜ, λαμβάνοντας υπ' όψιν κάποια κριτήρια, όπως τις λειτουργίες του Υπουργείου Διοικητικής Μεταρρύθμισης -αυτές επιβάλλουν τη μείωση των μονάδων κατά 30% και σχετική μείωση προσωπικού- τα ασφαλιστικά μεγέθη –κάτι που είναι πολύ σημαντικό- τα πληθυσμιακά στοιχεία, το κόστος λειτουργίας του καταστήματος, τη στέγασή του σε ιδιόκτητο ή μισθωμένο κτήριο, το ύψος του μισθώματος, την ύπαρξη άλλων μονάδων στο νομό, τη μορφολογία του εδάφους για την πρόσβαση μέσω συγκοινωνιών και, φυσικά, τις συγκοινωνιακές συνδέσεις σε συνδυασμό με το προηγούμενο.
Η διοίκηση, λοιπόν, του ιδρύματος συνεκτιμώντας και λαμβάνοντας υπ' όψιν τα ανωτέρω, έκρινε αναγκαίο να παραμείνουν τα υποκαταστήματα Βέροιας και Νάουσας και να συσταθεί γραφείο στην Αλεξάνδρεια –ένα απλό γραφείο- για τους εξής λόγους: Πρώτον, η Βέροια είναι πρωτεύουσα του Νομού Ημαθίας. Πάλι πηγαίνουμε σ’ αυτήν τη λογική διοικητικής διαιρέσεως σε νομούς, που δεν υπάρχει αυτή τη στιγμή, απ’ όσο όλοι γνωρίζουμε. Τι να κάνουμε όμως;
Επομένως, η επιλογή για την παρουσία του ΙΚΑ-ΕΤΑΜ ήταν ανάμεσα στις πόλεις Αλεξάνδρεια και Νάουσα. Είναι κάποιο δίλημμα, το καταλαβαίνω. Καταλαβαίνω και το επιχείρημα «τρεις πόλεις-τρία τοπικά υποκαταστήματα». Όμως, προφανώς, άλλες είναι οι παράμετροι απόφασης από το ΙΚΑ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Όσον αφορά τις χιλιομετρικές αποστάσεις, από τη Βέροια η Αλεξάνδρεια απέχει τριάντα ένα χιλιόμετρα, ενώ η Νάουσα είκοσι χιλιόμετρα. Και οι δύο πόλεις συνδέονται με τη Βέροια καθημερινά με συχνά δρομολόγια μέσω ΚΤΕΛ Ημαθίας. 
Τρίτον, το υποκατάστημα Νάουσας στεγάζεται σε ιδιόκτητο κτήριο, σε αντίθεση με το υποκατάστημα Αλεξανδρείας που στεγάζεται σε μισθωμένο. Εδώ, δεν ξέρω, ίσως έρχονται οι δημοτικές αρχές –έχει συμβεί και αλλού- και προτείνουν κάποιες λύσεις. Προσφέρουν δικές τους δομές, προκειμένου εκεί να υπάρχει στέγαση υποκαταστήματος και να αποφεύγονται και τα σχετικά έξοδα. Δεν ξέρω αν έχει γίνει κάτι τέτοιο. Μπορείτε να το δείτε με τον τοπικό δήμο.
Όσον αφορά το υποκατάστημα Αλεξάνδρειας, κρίθηκε ότι μ’ αυτήν την επιλογή εξυπηρετείται μεγαλύτερος αριθμός συναλλασσομένων ως προς τις υπηρεσίες του ΙΚΑ στο νομό και παράλληλα εξοικονομείται η δαπάνη του μισθώματος αυτού του υποκαταστήματος.
Επίσης, τα ασφαλιστικά μεγέθη του υποκαταστήματος Νάουσας είναι μεγαλύτερα απ’ αυτά της Αλεξάνδρειας. Όπως καταλαβαίνετε, τα ασφαλιστικά μεγέθη αποτελούν τα κύρια στοιχεία συναλλαγών υποκαταστημάτων του νομού και ελήφθησαν υπ' όψιν για να εκτιμηθεί η δυναμική που προκύπτει από το μέσο όρο των ετήσιων συναλλαγών σε συγκεκριμένες εργασίες. 
Θα θεωρούσα λογικό να δεχθούμε ότι σε έναν κυρίως αγροτικό νομό έχουμε περισσότερους ασφαλισμένους στον ΟΓΑ και λιγότερους στο ΙΚΑ. Δεν ξέρω τα σχετικά στοιχεία. Οφείλω να τα δω με τη διοίκηση του ΙΚΑ, προτού προχωρήσουμε σε οριστικές αποφάσεις. Αυτό συμβαίνει και με άλλες περιοχές της χώρας. Όμως, σε κάθε περίπτωση, αυτή η απόφαση φαίνεται ότι προκύπτει από το Διοικητικό Συμβούλιο του ΙΚΑ-ΕΤΑΜ, λαμβάνοντας υπ' όψιν όλα τα παραπάνω και τη σχετική εισήγηση της υπηρεσίας, η οποία γνωμοδότησε υπέρ της αναστολής λειτουργίας του τοπικού υποκαταστήματος ΙΚΑ Αλεξάνδρειας και τη μεταφορά της ασφαλιστικής περιοχής στο τοπικό υποκατάστημα ΙΚΑ-ΕΤΑΜ Βέροιας.
Θα μου επιτρέψετε να παρακολουθήσω το θέμα από κοντά με τη διοίκηση του ΙΚΑ, προκειμένου να μου παράσχει και περισσότερες πληροφορίες. Θα μπορούσαμε να επανέλθουμε ίσως σε επίπεδο πιο ανεπίσημο –για να το πω έτσι- για να δούμε τι μπορεί να γίνει δεδομένων των ανωτέρω.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78071"," Ορίστε, κύριε Γιοβανόπουλε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78072"," Ευχαριστώ, κυρία Πρόεδρε. 
Κύριε Υπουργέ, ομολογώ ότι ήταν απογοητευτική η απάντησή σας. Δεν ξέρω με ποια συλλογιστική, με μνημόνια ή χωρίς μνημόνια, θα φτάσουμε στο 2013 να διακινδυνεύουμε την ηρεμία των πολιτών και να ρισκάρουμε χωρίς κανένα λόγο ακόμα και τον πολιτικό αλληλοσπαραγμό δύο πόλεων. Αυτές οι δύο πόλεις χωρίς να έχουν καμμία πραγματική αντιδικία μεταξύ τους θα αρχίσουν η μία έναντι της άλλης να αντιδικούν για το ποια είχε την καλύτερη πρόσβαση στα κέντρα διοικήσεως, προκειμένου να φτάσει να εξασφαλίσει το αυτονόητο, δηλαδή την εξυπηρέτηση στην υγεία και στην ασφαλιστική κάλυψη. 
Το πρώτο πράγμα που αναφέρω στην ερώτησή μου είναι ότι θα πρέπει να το αποφύγουμε αυτό το πράγμα. Δεν ήρθα εδώ υπέρ της Αλεξάνδρειας ή κατά της Νάουσας. Πρέπει να καταλάβουμε ότι ο κόσμος πρέπει να εξυπηρετηθεί. Εν πάση περιπτώσει, θα πρέπει να λάβετε υπ’ όψιν σας ότι όταν μιλάμε για Αλεξάνδρεια, αναφερόμαστε σε εκείνον το φορέα του ΙΚΑ που θα εξυπηρετήσει το αστικό κέντρο που λέγεται Αιγίνιο και βρίσκεται στην Πιερία και του οποίου το ΙΚΑ έχει κλείσει, όπως και το αστικό κέντρο που λέγεται Χαλκηδόνα το οποίο βρίσκεται στη Θεσσαλονίκη, αλλά επίσης εξυπηρετείται από το ΙΚΑ Αλεξάνδρειας. 
Δεν μπορούμε, δηλαδή, να αναφερόμαστε ούτε σε νομαρχίες ούτε σε αντιπεριφέρειες, όταν μιλάμε για πληθυσμούς οι οποίοι αναζητούν την εξυπηρέτησή τους. Νομίζω ότι θα πρέπει να δείτε ξανά όλο το σχεδιασμό από την αρχή. Δεν θα κάνω άλλη συνηγορία υπέρ του ΙΚΑ Αλεξάνδρειας, αν δεν συνεννοηθούμε όλοι μαζί ότι αυτό το πράγμα δεν μπορεί να συμβαίνει σε κατοίκους οι οποίοι δεν χρωστάνε σε τίποτα, δεν δημιούργησαν την κρίση και δεν έφεραν αυτά τα μεγέθη χρέους, είτε στον τόπο τους είτε στην πατρίδα, για να έρχονται σήμερα και να καταδικάζονται στο να μην έχουν ούτε ασφαλιστική φροντίδα ούτε υγειονομική κάλυψη. 
Νομίζω ότι όσον αφορά το κομμάτι στο οποίο αναφερθήκατε και αφορά το ιδιόκτητο ακίνητο, έχουν ήδη γίνει προτάσεις και από τον Εμπορικό Σύλλογο Αλεξάνδρειας, αλλά και από το Δήμο Αλεξάνδρειας σχετικά με το ότι μπορεί να εξασφαλιστεί. Ήδη η Διοίκηση του ΙΚΑ Αλεξάνδρειας έχει πετύχει μείωση περισσότερο –νομίζω- από 50%, γεγονός το οποίο συνηγορεί στο ότι οι άνθρωποι προσπαθούν, κάτι που τους αναγνωρίζει και η τοπική κοινωνία. 
Επίσης, όσον αφορά τα ασφαλιστικά μεγέθη για τα οποία συζητάτε, όσον αφορά δηλαδή τους εξυπηρετούμενους από το γραφείο Αλεξάνδρειας, είναι αρκετοί. Ποτέ δεν θα πω ότι είναι περισσότεροι από τους εξυπηρετούμενους της Νάουσας. Όμως, είναι αρκετοί για να επιμεληθείτε και να δείτε με ιδιαίτερη σοβαρότητα πόσοι είναι οι άνθρωποι εκεί και τι μπορούν να λάβουν από το κατάστημα ΙΚΑ Αυτοί οι άνθρωποι δεν έχουν καμμία άλλη απαίτηση. Δεν θέλουμε να δημιουργήσουμε εκεί κάτι καινούργιο. Θέλουν απλά να διατηρήσουν αυτό που έχουν. Επαναλαμβάνω ότι ποτέ δεν θα πω ότι οι εξυπηρετούμενοι από το γραφείο  Αλεξάνδρειας είναι περισσότεροι, αν και έχω αυτήν την εντύπωση. Ωστόσο, δεν θα είχε νόημα να πω κάτι τέτοιο. Δεν έχει νόημα και εγώ ο ίδιος, αλλά και όλοι μας να βάζουμε αντιμέτωπους κατοίκους πόλεων οι οποίοι δεν έχουν να χωρίσουν τίποτα. 
Θα σας παρακαλέσω πάρα πολύ, κύριε Υπουργέ, πριν πάρετε οριστικές αποφάσεις, να καλέσετε σε μια σύσκεψη στο γραφείο σας τους φορείς, είτε της Αλεξάνδρειας είτε της Νάουσας είτε όλους τους Ημαθείς, ώστε να έρθουμε να συζητήσουμε και να διαφυλάξουμε αυτήν την ελάχιστη περιουσία μας. Σας παρακαλώ πολύ να προστατέψουμε από τη θέση που βρίσκεται ο καθένας τα κεκτημένα μας. Και φυσικά δεν αναφέρομαι στα εργασιακά και σ’ αυτά για τα οποία άκουγα να μιλάνε προηγουμένως, όπως για το μετρό. Έχουμε να πούμε πολλά για όλα αυτά. Όμως, τώρα το θέμα μας είναι άλλο. Και σας παρακαλώ να εστιάσετε εδώ. Ας μην τολμήσει καμμία διοίκηση του ΙΚΑ να εισηγείται πριν ακούσει τους φορείς. Δεν θέλω ούτε να ανάψω φωτιές ούτε να πετάω σπίρτα σε αχυρώνα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θέλω ήρεμα, ώριμα και συνετά σε εποχές που όλοι έχουμε ανάγκη ο ένας τον άλλο να φροντίσουμε να διατηρήσουμε αυτά που έχουμε και αυτά που χρειαζόμαστε. Και έχουμε ανάγκη το ΙΚΑ Αλεξάνδρειας, όπως και το ΙΚΑ Νάουσας. 
Θα σας παρακαλέσω πάρα πολύ λοιπόν, κύριε Υπουργέ, να δείτε ξανά αυτό το θέμα. Μάλιστα, θα επανέλθω σ’ αυτό και προσωπικά. 
Σας ευχαριστώ πολύ, κυρία Πρόεδρε, για την ανοχή σας.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"78073"," Ευχαριστούμε, κύριε συνάδελφε. 
Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78074"," Ευχαριστώ, κυρία Πρόεδρε. 
Κύριε συνάδελφε, δεν θέλω να το παίζω μάντης Κάλχας εδώ μέσα. Όμως, πιστεύω ότι όσες συσκέψεις και αν συγκαλέσουμε, δεν νομίζω να βρεθεί ένας δήμος, μία δομή στη χώρα που να πει ότι εγώ θέλω να κλείσει το τοπικό υποκατάστημα ΙΚΑ. Πραγματικά δεν νομίζω να προκύψει κάτι τέτοιο. Δεν το λέω απόλυτα, αλλά κάτι μου λέει ότι κανείς δεν θα το πει. Ακόμα και αν υπάρχει ένας κάτοικος σε μια απομονωμένη περιοχή –και τώρα αναφέρομαι σε ένα ακραίο και φυσικά φανταστικό παράδειγμα- δεν νομίζω να βρεθεί κανείς να πει «κλείστε μου αυτό το κατάστημα, διότι δεν υπάρχει λόγος λειτουργίας του».","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78075"," Αντίθετα, κύριε Υπουργέ, εγώ λέω ότι έχουν να προσφέρουν.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"78076"," Επομένως δεν θα πρέπει να μπούμε σε μία στείρα αναπαραγωγή συσκέψεων, όταν έχουμε αποφασίσει κεντρικά -και εν προκειμένω το ΙΚΑ- ένα μοντέλο αναδιοργάνωσης. Μάλιστα, θέλω να σας πω ότι θα πρέπει να είμαστε πολύ προσεκτικοί ως προς την εφαρμογή αυτού του μοντέλου, ώστε να μη δημιουργήσει περισσότερα προβλήματα από αυτά που καλείται να επιλύσει. 
Αναπαράγοντας, λοιπόν, κάποια πράγματα από την τεκμηριωμένη απάντηση της υπηρεσίας, σας λέω ότι η οργανωτική αναβάθμιση του ΙΚΑ-ΕΤΑΜ θα κινηθεί σε δύο βασικούς στρατηγικούς άξονες: πρώτον, προς τη συνένωση λειτουργικών μονάδων για μείωση κόστους και επίτευξη οικονομικών κλίμακας σε όλα τα επίπεδα και, δεύτερον, προς την καλύτερη κατανομή του υπηρετούντος ανθρώπινου δυναμικού και στην οργάνωσή του με βάση τα μεγέθη κάθε μονάδας, με στόχο την αποτελεσματικότερη λειτουργία τους. 
Αυτές είναι οι βασικές αρχές. Ποιος ήταν ο κύριος λόγος, που καλείται το ΙΚΑ τώρα να αλλάξει το μοντέλο οργανωτικής λειτουργίας; Ότι με την εφαρμογή του ν. 3918/2010 ήρθε ως αποτέλεσμα η απόσχιση του κλάδου υγείας του ΙΚΑ-ΕΤΑΜ και η ενσωμάτωση αυτού στον ΕΟΠΥΥ. Με την αλλαγή αυτή, το ΙΚΑ-ΕΤΑΜ καθίσταται πλέον μόνο φορέας ασφάλισης και απονομής συντάξεων και επιδομάτων και περιορίζεται σημαντικά η ανάγκη επισκεψιμότητας των πολιτών σ’ αυτό, δεδομένου ότι συχνές επισκέψεις των ασφαλισμένων στις μονάδες του ΙΚΑ-ΕΤΑΜ αφορούσαν κατά κύριο λόγο τη χορήγηση παροχών ασθενείας σε είδος, που μετατρέπονταν σε χρήμα, αντικείμενο που τώρα -όπως ξέρετε- υπάγεται στον ΕΟΠΥΥ και όχι στο ΙΚΑ. 
Επίσης, έχουμε ένα άλλο στοιχείο, το οποίο νομίζω ότι είναι σημαντικό: Πλήρης εξάπλωση του ολοκληρωμένο πληροφοριακού συστήματος του ΙΚΑ, το λεγόμενο ΟΠΣ-ΙΚΑ και υλοποίηση δράσεων που βελτιώνουν την εξυπηρέτηση των συναλλασσόμενων και μειώνουν δραστικά την ανάγκη επισκεψιμότητας των πολιτών στις μονάδες του ιδρύματος. 
Παραθέτω και αν θέλετε θα δείτε από την απάντηση της υπηρεσίας αναλυτικά ποιες είναι αυτές οι υπηρεσίες. Θα σας καλούσα να κάνετε μία προσαρμογή στην τοπική πραγματικότητα, που την ξέρετε πολύ καλύτερα. 
Το καταθέσω για τα Πρακτικά.
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Από εκεί και πέρα είμαι στη διάθεσή σας, για να δούμε τι καλύτερο μπορούμε να κάνουμε προσπαθώντας να τηρήσουμε αυτόν τον κανόνα λειτουργίας.
Δηλαδή κάπου -το ξέρω- και πολλές διαμαρτυρίες εκπορεύονται από υπαλλήλους ή τοπικά στελέχη υπηρεσιών, που καλούνται, είτε το θέλουν είτε όχι να ξεβολευτούν. Αλλά αυτό δεν μπορεί να είναι το μέσο πίεσης που φτάνει ακόμα και σε εσάς ή σε εμάς, γιατί κι εγώ αντιπρόσωπος τοπικής κοινωνίας είμαι. Δεν μπορεί να είναι αυτό το βασικό κίνητρο. Δεν μπορεί να παραμιλάμε σε αυτήν την χώρα για τις κάτω από το τραπέζι συναλλαγές που γίνονται στις εφορίες ανά την επικράτεια και όταν ανακύπτει πρόβλημα συγχώνευσης εφοριών -με την προϋπόθεση βέβαια ότι έχει σηκωθεί το νέο ηλεκτρονικό σύστημα, που διεκπεραιώνεται μέσω πλέον του φορολογούμενου, του λογιστή του και του κεντρικού συστήματος της εφορίας- να βγαίνουμε όλοι στα κάγκελα, να διαμαρτυρόμαστε και να λέμε: «Να μην καταργηθεί το «χ», «ψ», «ω» υποκατάστημα» και από την άλλη μεριά να ερχόμαστε να στηλιτεύουμε το σύστημα που μας οδηγεί ενδεχομένως να κάνουμε κάποια συναλλαγή με κάποιον έφορο. Το ένα με το άλλο δεν συμβαδίζουν. 
Δεν έχει βέβαια αυτό καμμία σχέση με το αίτημα που προβάλλεται για τη διατήρηση ενός υποκαταστήματος ΙΚΑ, αλλά, όπως καταλαβαίνετε, πολύ φοβούμαι ότι η λογική είναι λίγο-πολύ ίδια. Να κάνουμε λύσεις και τομές και να κάνουμε παρεμβάσεις, εκεί που θα μπορέσουμε να λύσουμε προβλήματα ή, εν πάση περιπτώσει, εκεί που κατά την παρέμβασή μας δεν θα δημιουργηθούν χειρότερα προβλήματα από αυτά που καλούμεθα να επιλύσουμε. Αλλά όλα αυτά στη βάση ενός συγκεκριμένου συστήματος, συγκεκριμένων αρχών, συγκεκριμένων κριτηρίων. Ήρθε η ώρα, καλώς ή κακώς, να συμμαζευτούμε, έτσι ώστε να μπορέσουμε όλοι να λειτουργούμε καλύτερα και όχι έτσι ώστε να βρεθούμε να λειτουργούμε χειρότερα.
Δεχθείτε αυτό το σκεπτικό, είμαι σίγουρος ότι κι εσείς είστε σύμφωνος με αυτό. Εγώ είμαι διαθέσιμος να δω τα επιχειρήματα τα δικά σας, τα επιχειρήματα που μεταφέρετε εσείς της τοπικής κοινωνίας και να δούμε και με τη διοίκηση του ΙΚΑ, η οποία τελικώς αποφασίζει, τι καλύτερο μπορούμε να κάνουμε. 
Σας ευχαριστώ.
ΠΡΟΕΔΡΕΟΥΣΑ (Μαρία Κόλλια-Τσαρουχά):  Σας ευχαριστώ, κύριε Υπουργέ.
Η πρώτη με αριθμό 859/22-1-2013 επίκαιρη ερώτηση πρώτου κύκλου της Βουλευτή Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη διαχείριση και ανάδειξη της μνημειακής κληρονομιάς της Σπάρτης, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η τρίτη με αριθμό 872/22-1-2013 επίκαιρη ερώτηση πρώτου κύκλου της ΣΤ’ Αντιπροέδρου της Βουλής και Βουλευτού Σερρών των Ανεξαρτήτων Ελλήνων κ. Μαρίας Κόλλια-Τσαρουχά προς τον Υπουργό Οικονομικών, σχετικά με τα προβλήματα από την επικείμενη συστέγαση των ενοποιημένων ΔΟΥ του Νομού Σερρών, δεν θα συζητηθεί λόγω κωλύματος του κυρίου Υπουργού και διαγράφεται.
Οφείλω να πω, κυρίες και κύριοι συνάδελφοι, ότι είχε κατατεθεί μία ερώτηση έγγραφη, άργησε να απαντήσει ο Υπουργός. Στις 27-11-2012 κατέθεσα επίκαιρη, όπου είχε οριστεί, αλλά δεν ήρθε. Στις 6-12-2012 την επαναπροσδιόρισα αυτήν την επίκαιρη ερώτηση, η οποία και σήμερα αναβάλλεται. Στις 10-12-2012 επανακατατέθηκε ως επίκαιρη και στις 22-1-2013 επανακατατέθηκε ως επίκαιρη. Στις 6-12-2012 ήρθε μία απάντηση από το Υπουργείο, η οποία δεν απαντούσε σε κανένα ερώτημα. 
Το έχω ξαναπεί και άλλοι συνάδελφοι έχουν το ίδιο θέμα με πάρα πολλούς Υπουργούς και ιδιαίτερα με τους Υπουργούς του Υπουργείου Οικονομικών.
Η Διάσκεψη των Προέδρων έχει πάρει πολλές φορές θέση, προφανώς και προσπαθεί και ο Πρόεδρος της Βουλής ο κ. Μεϊμαράκης και όλη η Διάσκεψη, για  να είναι πιο συνεπείς οι Υπουργοί στην υποχρέωσή τους και να έρχονται ενώπιον των Βουλευτών στην Ολομέλεια να απαντούν. 
Εκτίθεται για άλλη μια φορά ο κύριος Υπουργός. Τα προβλήματα συστέγασης υπάρχουν πέρα από το εάν κλείνουν, κύριε Παναγιωτόπουλε, ΔΟΥ, παραρτήματα, υποκαταστήματα ΙΚΑ. Πρέπει να ερχόσαστε να απαντάτε, όπως άλλωστε κάνετε εσείς και σας ευχαριστούμε γι’ αυτό. Άλλοι Υπουργοί, όμως, δεν το κάνουν.
Η τέταρτη με αριθμό 878/22-1-2013 επίκαιρη ερώτηση πρώτου κύκλου του Βουλευτή Ευβοίας του Λαϊκού Συνδέσμου - Χρυσή Αυγή κ. Νικόλαου Μίχου προς τον Υπουργό Οικονομικών, σχετικά με το κλείσιμο των ΔΟΥ σε αρκετές περιοχές της χώρας, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η πέμπτη με αριθμό 866/22-1-2013 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνα Λυκούδη προς τον Υπουργό Υγείας, σχετικά με τις συγχωνεύσεις κλινικών και τις καταργήσεις κλινών στα δημόσια νοσοκομεία της χώρας, δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης, η έκτη με αριθμό 882/22-1-2013 επίκαιρη ερώτηση πρώτου κύκλου του Βουλευτή Β´ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Υγείας, σχετικά με τη συγχώνευση των Νοσοκομείων Λέσβου και Λήμνου, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η πρώτη με αριθμό 860/22-1-2013 επίκαιρη ερώτηση δευτέρου κύκλου του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Υγείας, σχετικά με την κατάργηση του Ογκολογικού-Αιματολογικού Τμήματος του Γενικού Νοσοκομείου Μυτιλήνης, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, σαράντα πέντε μαθητές και μαθήτριες και δύο εκπαιδευτικοί από το 3ο Γενικό Λύκειο Κερατσινίου.
Η Βουλή τούς καλωσορίζει.
Σας ευχόμαστε καλή πρόοδο και καλή χρονιά.
(Χειροκροτήματα απ’ όλες τις πτέρυγες της Βουλής)
Εισερχόμαστε στη συζήτηση της πέμπτης με αριθμό 867/22-1-2013 επίκαιρης ερώτησης δευτέρου κύκλου της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Εργασίας, Κοινωνικής Ασφάλισης και Πρόνοιας, σχετικά με το πρόγραμμα κατάρτισης των ανέργων.
Κυρία συνάδελφε, έχετε το λόγο.
ΑΣΗΜΙΝΑ ΞΗΡΟΤΥΡΗ – ΑΙΚΑΤΕΡΙΝΑΡΗ: Ευχαριστώ, κυρία Πρόεδρε. 
Κύριε Υπουργέ, κύριοι συνάδελφοι, ένα από τα πιο δυσεπίλυτα προβλήματα που αντιμετωπίζει σήμερα η χώρα μας είναι η αλματώδης αύξηση της ανεργίας, που, σύμφωνα με τα στοιχεία του Οκτωβρίου 2012, ανέρχεται στο 26,8%. Αυτήν τη μεγάλη αύξηση της ανεργίας καλούμαστε να την αντιμετωπίσουμε μέσα σε συνθήκες βαθιάς οικονομικής κρίσης και ύφεσης.
Η ανεργία, που πλήττει κύρια τους νέους στις μικρές ηλικίες είκοσι έως τριάντα ετών φτάνει το 56%. Πρόσφατα ο Υπουργός με τους τρεις αρμόδιους Υπουργούς Εργασίας, Παιδείας και Ανάπτυξης ανέφερε ότι ξεκινάει ο πόλεμος κατά της ανεργίας. Ένα από τα εργαλεία που προτίθενται να χρησιμοποιήσουν σ’ αυτόν τον πόλεμο είναι και η αξιοποίηση πόρων του Ευρωπαϊκού Κοινωνικού Ταμείου, μέσω προγραμμάτων κατάρτισης και γενικώς προγραμμάτων ενίσχυσης της απασχόλησης. Βασικός στόχος, σύμφωνα με τις εξαγγελίες, είναι η δημιουργία σταθερών θέσεων απασχόλησης και η αποκατάσταση της επαφής των νέων με την αγορά εργασίας.
Τα προγράμματα αυτά είναι πολύ σημαντικά. Η διαχείριση, όμως, όπως προκύπτει από τα μέχρι σήμερα στοιχεία αυτών των προγραμμάτων, διακρινόταν από αποσπασματικό σχεδιασμό, από αδιαφάνεια, κυρίως όσον αφορά την ανάθεση υλοποίησής τους και τη χρήση αυτών κατά κανόνα προς όφελος των εμπλεκομένων φορέων και όχι της επίτευξης των στόχων του προγράμματος. Υπάρχουν πάρα πολλά στοιχεία, πάρα πολλά δημοσιεύματα. Το ΣΔΟΕ πριν από λίγο καιρό –και αναφέρθηκε αυτό σε εφημερίδα- καταγράφεται στη διασπάθιση πόρων του Ευρωπαϊκού Ταμείου για τα έτη 2008, 2009 κ.ο.κ. ύψους 12 εκατομμυρίων, τα οποία χρηματοδότησαν υποτιθέμενα σεμινάρια κατάρτισης, εμπλέκοντας εργατοϋπαλληλικά κέντρα, επιμελητήρια κ.λπ..
Επίσης, η έντονη αποσπασματικότητα στο σχεδιασμό των προγραμμάτων είχε ως συνέπεια τα προγράμματα αυτά να μην είναι αποτέλεσμα μιας συνολικής στρατηγικής για την απασχόληση και την καταπολέμηση της ανεργίας, αλλά ένα άθροισμα επιμέρους δράσεων, χωρίς κοινό και προφανή στόχο. Αυτό φαίνεται σαφέστατα και από την αξιολόγηση των παρεμβάσεων του Ευρωπαϊκού Ταμείου για το Γ΄ Κοινοτικό Πλαίσιο Στήριξης. 
Είναι ανάγκη, λοιπόν, κύριε Υπουργέ, να δούμε μία άλλη πολιτική και για αυτά τα προγράμματα, μία συνολική πολιτική, ένα άλλο σχέδιο δράσης. Και από την άλλη πλευρά, να εξυγιάνουμε και αυτούς τους μηχανισμούς. Διαφορετικά, δεν θα μπορέσουμε να κάνουμε τίποτα σε αυτήν τη μάχη που πρέπει να δώσουμε με την ανεργία. 
Λόγω αυτής της κοινής εμπειρίας από τη διαχείριση των προγραμμάτων, καταδεικνύεται η ανάγκη τα νέα προγράμματα να υπακούουν σε έναν ολοκληρωμένο σχεδιασμό με ενεργητικές πολιτικές για την απασχόληση, οι δράσεις να μην είναι αποσπασματικές και να αφορούν κατά προτεραιότητα ευαίσθητες κοινωνικές ομάδες. Θα πρέπει να υπάρχουν οι ασφαλιστικές δικλίδες, ώστε να εξαλειφθούν τα στοιχεία διαπλοκής και αδιαφάνειας. 
Γι’ αυτό σας ερωτώ αν έχει εκπονηθεί από το αρμόδιο Υπουργείο εθνικό σχέδιο για την απασχόληση και την καταπολέμηση της ανεργίας και αν θα ληφθούν όλα τα μέτρα, ώστε η αξιοποίηση των πόρων του Ευρωπαϊκού Ταμείου και η υλοποίηση των προγραμμάτων να διακρίνεται από διαφάνεια και χρηστή διαχείριση.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78077"," Κι εμείς ευχαριστούμε, κυρία συνάδελφε. Στην επίκαιρη ερώτησή σας θα απαντήσει ο Υφυπουργός Εργασίας κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78078"," Ευχαριστώ, κυρία Πρόεδρε. 
Κυρία συνάδελφε, η ερώτησή σας ήταν επίκαιρη χθες, προχθές. Είναι επίκαιρη σήμερα, θα είναι επίκαιρη αύριο, μεθαύριο. Πάντα θα είναι επίκαιρη, όσο το φάσμα της ανεργίας ταλαιπωρεί –κατατρώει, αν θέλετε- τα σωθικά του εργατικού δυναμικού της χώρας.
Η διακήρυξη του πολέμου κατά της ανεργίας δεν ήρθε μόνο από τα χείλη του Υπουργού Εργασίας –φυσικά και εμού- αλλά θα έλεγα ότι αποτελεί υψηλής πολιτικής σημασίας εξαγγελία του Πρωθυπουργού πριν από ημέρες. Όντως υπάρχει ένας πόλεμος που μαίνεται κατά της ανεργίας. Δεν μπορώ να πω ότι τον έχουμε κερδίσει. Δεν μπορώ να πω ότι έχουμε αρχίσει να τον κερδίζουμε. Αλλά μπορώ να πω ότι μαχόμαστε με όλες μας τις δυνάμεις. Έχω πει και από αυτό το Βήμα –και δεν έχω κανένα πρόβλημα να το ξαναπώ άλλη μια φορά- ότι ο μόνος τρόπος, βέβαιος και ολοκληρωμένος, καταπολέμησης αυτού του φαινομένου συνολικά είναι η ανάσχεση της υφεσιακής πορείας της οικονομίας και η επαναφορά της σε τροχιά ανάπτυξης. Αυτό, όμως, είναι μία άλλη, μεγαλύτερη κουβέντα. Εμείς ως Υπουργείο Εργασίας οφείλουμε να πούμε -και να σας απαντήσω- τι κάνουμε αυτήν τη στιγμή ως προς τα μέτρα ανάσχεσης της ανεργίας με τα προγράμματα καταπολέμησής της. 
Προ ημερών όντως εξαγγείλαμε το σχέδιο για την τόνωση απασχόλησης των νέων. Είναι δεκαεννέα αλληλοσυμπληρούμενα προγράμματα, που καλύπτονται από τρία Υπουργεία: Εργασίας, Παιδείας και Ανάπτυξης, όπως πολύ σωστά είπατε. Κάποια από αυτά ήταν σε εξέλιξη και κάποια από αυτά ξεκινάνε από εδώ και πέρα, κάνοντας χρήση πόρων του Ευρωπαϊκού Κοινωνικού Ταμείου. Επίσης, επίκειται και ο νέος προγραμματισμός εν όψει της νέας προγραμματικής περιόδου 2014-2020, που ξημερώνει. Χθες είχαμε τον Αναπληρωτή Επίτροπο Εργασίας της Ευρωπαϊκής Επιτροπής, τον κ. Γιόργκενσεν, στο Υπουργείο Εργασίας. Κάναμε μία σύσκεψη αρκετά μακροσκελή και σίγουρα χρήσιμη μαζί του και μαζί με τους αρμόδιους υπηρεσιακούς παράγοντες. Εκεί, ούτε λίγο ούτε πολύ, του παρουσιάσαμε όλα αυτά που κάναμε, του αναλύσαμε όλα αυτά που καλούμεθα να κάνουμε και φυσικά του ζητήσαμε επιπλέον πόρους, προκειμένου να καλυφθούν επιπλέον δράσεις. 
Αρκεί να πω τούτην την ώρα ότι ο πόλεμος φυσικά συνεχίζεται, αλλά είναι και υποχρέωσή μας από το μνημόνιο να καταθέσουμε ολοκληρωμένο σχέδιο –το λεγόμενο «action plan»- το πρώτο τρίμηνο του 2013, το λεγόμενο «σχέδιο δράσης για την απασχόληση». Μέχρι στιγμής, όπως σας είπα, έχουμε σχέδιο δράσης στοχευμένων παρεμβάσεων για την ενίσχυση της απασχόλησης και της επιχειρηματικότητας των νέων. Αυτό θα μπορούσε να καλύψει έως και τριακόσιες πενήντα χιλιάδες θέσεις ωφελουμένων. Ο ωφελούμενος, για παράδειγμα, που συμμετέχει σε ένα πρόγραμμα κατάρτισης δεν είναι εργαζόμενος. Εν πάση περιπτώσει, όμως, είναι ωφελούμενος. 
Θέσεις εργασίας, άμεσα ή έμμεσα, πρόκειται να καλύψει περί τις εξήντα δύο χιλιάδες  αυτό το πρόγραμμα. Και δεν είναι το μόνο. Δεν μπορούμε να πούμε, δηλαδή, ότι στοχεύουμε στην απασχόληση των νέων και να αφήσουμε έξω την τόνωση της απασχόλησης μεγαλύτερων σε ηλικία ανέργων, που είναι κοντά στη συνταξιοδότηση, πενήντα, πενήντα πέντε χρονών, με υποχρεώσεις κιόλας, με παιδιά που σπουδάζουν. Δεν μπορούμε να πούμε ότι βλέπουμε μόνο την απασχόληση των νέων και αφήνουμε έξω αυτούς ή άλλες ευπαθείς ομάδες ή εποχιακώς απασχολούμενους. Το συνολικό action plan πρέπει να καλύψει όλες αυτές τις ομάδες. 
Εν όψει του σχεδιασμού της νέας προγραμματικής περιόδου 2014-2020, η Διεύθυνση Απασχόλησης του Υπουργείου Εργασίας συμμετέχει ενεργά στο σχεδιασμό της, λαμβάνοντας υπ’ όψιν τα αποτελέσματα και τις αξιολογήσεις των μέχρι τώρα υλοποιούμενων προγραμμάτων, που στόχευαν κατά κύριο λόγο στην ανάσχεση της ανεργίας και στην τόνωση της απασχόλησης.  
Καταλαβαίνω αυτά που λέτε και συμφωνώ. Πρέπει να είμαστε πολύ πιο προσεκτικοί. Γι’ αυτό και αξιολογούνται όλα τα προγράμματα σε μεγάλο βαθμό λεπτομέρειας και έτσι όποια ωφέλεια να πάει στην ανάγκη και όχι στους μεσάζοντες ή σε αυτούς που σχεδιάζουν ασκήσεις επί χάρτου. 
Επίσης η Διεύθυνση Απασχόλησης και το Υπουργείο λαμβάνουν υπ’ όψιν την επιτακτική ανάγκη στις σημερινές δύσκολες οικονομικές συνθήκες για ανάληψη συντονισμένων δράσεων και εθνικών πρωτοβουλιών για την αντιμετώπιση της ανεργίας, για την τόνωση της απασχόλησης, για την αντιμετώπιση του κοινωνικού αποκλεισμού και της φτώχειας. 
Πρέπει να δούμε το θέμα στη βάση ενός συνολικού σχεδίου. Είναι άλλο θέμα η πρόνοια που τονώνει αυτόν που δεν έχει εισόδημα για να επιβιώσει και είναι άλλο θέμα η κοινωνική ένταξη, που είναι η επιπλέον ώθηση που πρέπει να δώσει η συντεταγμένη πολιτεία σε αυτόν που δεν έχει και προσπαθεί να ξαναμπεί στην κοινωνία. Και αυτό γίνεται προσφέροντας απασχόληση, ακόμη και μέσω της κατάρτισης. Προσφέρεται, δηλαδή, μία ευκαιρία επανένταξης. 
Πρέπει να διασφαλιστεί –και συμφωνούμε- η μέγιστη συνεισφορά των κοινοτικών πόρων μέσω των συγχρηματοδοτούμενων επιχειρησιακών προγραμμάτων και της πλήρους ενεργοποίησης θεσμικών φορέων που εμπλέκονται στο σχεδιασμό και στην υλοποίηση σχετικών δράσεων.
Στη δευτερολογία μου θα δώσω πιο συγκεκριμένα στοιχεία όσον αφορά προγράμματα και δράσεις που έχουν υλοποιηθεί από τους σχετικούς φορείς, κυρίως από τον ΟΑΕΔ, για την τόνωση της απασχόλησης των νέων και για την απορρόφηση των κοινοτικών πόρων του ΕΣΠΑ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78079"," Ευχαριστούμε, κύριε Υπουργέ.
Η κ. Ξηροτύρη-Αικατερινάρη έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78080"," Κύριε Υπουργέ, είναι γεγονός ότι ένας πόλεμος χρειάζεται πολλά «όπλα». Χρειάζεται στρατηγικό σχέδιο και άμεσες παρεμβάσεις. Και αναφέρομαι ιδιαίτερα σε αυτόν τον πόλεμο που δίνουμε σήμερα για την ανάκαμψη της οικονομίας και για την πάταξη του μεγάλου προβλήματος της ανεργίας. Χρειάζεται να ξεφύγουμε από την υφεσιακή πολιτική. Το έχουμε πει πολλές φορές.
Προχθές στο παγκόσμιο forum για την απασχόληση αναφέρθηκε ότι αν η οικονομία δεν αναπτύσσεται, δεν θα υπάρξουν άλλες θέσεις εργασίας. Αλλά και χωρίς θέσεις εργασίας δεν αναπτύσσεται η οικονομία. Είναι ένας δυστυχώς φαύλος κύκλος.
Ζούμε πραγματικά μία τραγική κατάσταση και στη χώρα μας και στην Ευρώπη. Οι σημερινοί σαραντάρηδες έβλεπαν την Ευρώπη των ευκαιριών: Τα προγράμματα Erasmus για τους φοιτητές, τα προγράμματα του Ευρωπαϊκού Κοινωνικού Ταμείου κ.λπ. Ξέρετε τι είναι τώρα η Ευρώπη για τους νέους; Η Ευρώπη των κλειστών αγορών και της ύφεσης. 
Στον προγραμματισμό που κάνουμε για να ξεπεράσουμε το μεγάλο πρόβλημα της σταθεροποίησης της οικονομίας με τον άλφα ή βήτα τρόπο έχει γίνει. Σε εκείνο που απέτυχαν οι μνημονιακές πολιτικές είναι να υπάρξει παράλληλα και η ανάκαμψη, η ανάπτυξη και να υποχωρήσουν οι υφεσιακές πολιτικές. Εδώ, λοιπόν, πρέπει να δώσουμε τη μάχη. Σε αυτήν τη μάχη και τα τελευταία προγράμματα και τα προγράμματα του Ευρωπαϊκού Κοινωνικού Ταμείου, τα οποία είναι πολύ σημαντικά, θα παίξουν ουσιαστικό ρόλο. 
Εδώ δεν κάνουμε συζήτηση για τον συνολικό σχεδιασμό. Κάνουμε συζήτηση για το πώς αυτά τα προγράμματα σε αυτές τις συνθήκες που ζούμε, θα τα χειριστούμε με τον καλύτερο τρόπο και θα ενταχθούν σε ένα εθνικό σχέδιο πάταξης της ανεργίας. Παράλληλα πρέπει να τελειώσουν όλα τα άλλα θέματα διαπλοκής, αδιαφάνειας των αναθέσεων κ.ο.κ.
Παράλληλα πρέπει να έχουν κοινό στόχο όλα τα προγράμματα, από εκείνα που έχουν το μικρότερο ύψος κονδυλίων μέχρι το μεγάλο εθνικό σχέδιο που πρέπει να κάνουμε. 
Και σε αυτό το θέμα, κύριε Υπουργέ, επειδή τα θέματα των κοινοτικών προγραμμάτων τα έχουμε ανοικτά μπροστά μας για την ολοκλήρωση του ΕΣΠΑ και την απορρόφηση, θα ήθελα όπως θα μου το περιγράψετε στη δευτερολογία σας –και αυτό αφορά η ερώτησή μου- να τα δούμε ενταγμένα σε αυτό τον ενιαίο σχεδιασμό, να τα δούμε ενταγμένα στο ότι και θα θεραπεύσουν κατεπείγουσες ανάγκες αλλά και από την άλλη πλευρά, θα στοχεύουν όχι αποσπασματικά αλλά μέσα από αυτόν τον ενιαίο σχεδιασμό και κοινό στόχο στο να ξεκινήσουμε πράγματι ένα σχέδιο και δράσεις ουσιαστικές για την καταπολέμηση της ανεργίας. 
Και θα ήθελα και σε αυτό το θέμα με αυτά τα προγράμματα να μου αναφέρετε και πως θα ξεφύγετε από τους μέχρι σήμερα μηχανισμούς που πράγματι δεν κατηύθηναν τα κονδύλια εκεί που έπρεπε και δεν δημιούργησαν το αποτέλεσμα που έπρεπε. Διότι και όταν είχαμε μεγάλη ανάπτυξη, όταν είχαμε δημόσιες επενδύσεις πάρα πολύ ισχυρές, η δική μου περιφέρεια, η περιφέρεια της δυτικής Μακεδονίας είχε αύξηση της ανεργίας και προβλήματα στην απασχόληση. Αυτό σημαίνει ότι οι μέχρι τώρα πολιτικές που εφαρμόστηκαν δεν είχαν αποδώσει στα θέματα της ανεργίας και της απασχόλησης. 
Πρέπει να αφήνουμε λοιπόν αυτές τις πολιτικές. Να τις εγκαταλείψουμε. Να έχουμε ένα πιο αποτελεσματικό και ολοκληρωμένο επιχειρησιακό σχέδιο, γιατί σήμερα ζούμε και σε πολύ δυσμενείς συνθήκες ύφεσης και έτσι πρέπει οπωσδήποτε να βρούμε τη σωστή συνταγή. Ανάπτυξη της οικονομίας, θέσεις εργασίας; Θέσεις εργασίας και ανάπτυξη; Αυτά είναι αλληλένδετα και πρέπει να προχωρήσουν παράλληλα.","ΑΣΗΜΙΝΑ ΞΗΡΟΤΥΡΗ ΑΙΚΑΤΕΡΙΝΑΡΗ",374
"78081"," Να σπάσει και η μαύρη εργασία και η εργασία που δεν ελέγχεται. 
Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78082"," Κυρία συνάδελφε, θα καταθέσω για αυτά που ρωτήσατε το σχετικό έγγραφο της Γενικής Γραμματείας Διαχείρισης Κοινοτικών και Άλλων Πόρων –Μονάδα Ειδικής Υπηρεσίας Συντονισμού και Παρακολούθησης Δράσεων του Ευρωπαϊκού Κοινωνικού Ταμείου που αναφέρει αναλυτικά όλες τις υλοποιούμενες πολιτικές με τίτλο, προϋπολογισμό και αριθμό ωφελουμένων. Είναι πολύ λεπτομερειακό και  νομίζω ότι θα μπορέσετε να κάνετε καλή χρήση αυτού του εγγράφου για να δείτε τι ακριβώς συμβαίνει. 
Από κει και πέρα όσον αφορά το πώς θα εξορθολογήσουμε το σύστημα έτσι ώστε να ωφελούνται τελικά οι άνεργοι στη βάση και όχι οι μεσάζοντες οι οποίοι παρεμπιπτόντως εν όψει της νέας προγραμματικής περιόδου αρχίζουν ως μουστερήδες – που λένε στο χωριό μου- να συγκεντρώνονται περί την αρμόδια υπηρεσία για να διεκδικήσουν τα δικά τους κομμάτια από αυτή την πίτα, ο μόνος τρόπος όπως τον αντιλαμβανόμαστε και εμείς –το είχε εξαγγείλει και προχθές ο Υπουργός κ. Βρούτσης δημοσίως- είναι η εξονυχιστική αξιολόγηση έτσι ώστε να προκύψουν εγγυήσεις διαφάνειας ως προς την αξιοποίηση αυτών των πόρων. Δεν πρέπει να πάει ούτε ένα ευρώ χαμένο που να μην κατευθυνθεί στην ανάγκη και όχι στα ενδιάμεσα στάδια. 
Από κει και πέρα το σχέδιο που καταρτίζουμε, δηλαδή το σχέδιο δράσης για την αντιμετώπιση της ανεργίας σύμφωνα με τις υποχρεώσεις μας απέναντι στους δανειστές μας, εστιάζει κυρίως στη διευκόλυνση κινητικότητας εργαζομένων μεταξύ διαφορετικών επαγγελμάτων και κλάδων -δεν υπάρχει αυτήν τη στιγμή η έννοια της μονιμότητας και ακόμα και αυτοί που το θεωρούν κεκτημένο αντιλαμβάνονται γρήγορα ότι σχετικοποιείται πολύ η έννοια του κεκτημένου- στη βελτίωση ποιότητας πολιτικών κατάρτισης, στην προώθηση της απασχολησιμότητας των μειονεκτούντων ευάλωτων ομάδων και στόχευση σε τμήματα πληθυσμού που χρίζουν εισοδηματικής στήριξης. 
Επίσης σε σχέση με τις δράσεις που μέχρι σήμερα έχουν υλοποιηθεί, θα μου επιτρέψετε να σας πω ότι ο ΟΑΕΔ έχει ενεργοποιήσει  και υλοποιεί 71 επιμέρους δράσεις ενεργητικών πολιτικών απασχόλησης και επαγγελματικής εκπαίδευσης με προϋπολογισμό 3,89 δισεκατομμύρια ευρώ και μέγιστο αριθμό ωφελουμένων ένα εκατομμύριο τριακόσιους εβδομήντα πέντε χιλιάδες ανέργους. Αυτός ο μέγιστος αριθμός προφανώς είναι ιδεατό μέγεθος. Αυτό είναι το σύνολο περίπου των καταγεγραμμένων ανέργων στη χώρα  μας. Πολύ λιγότεροι είναι οι ουσιαστικά και άμεσα ωφελούμενοι αλλά εν πάση περιπτώσει αυτός είναι ο στόχος. 
Μέσω των δράσεων αυτών σωρευτικά, διαχρονικά μέχρι σήμερα έχουν ωφεληθεί ή συνεχίζουν να ωφελούνται ένα εκατομμύριο εκατόν εξήντα έξι χιλιάδες εκατόν πενήντα επτά δικαιούχοι, κάποιοι παλιότερα, κάποιοι τώρα, κάποιοι διαχρονικά, γεγονός που συνεπάγεται ότι η συνολική απορροφητικότητα των δράσεων αυτών έχει προσεγγίσει μέχρι σήμερα το 84,8% του συνόλου των διαθέσιμων θέσεων. 
Μετά απ’ όλα αυτά η εκτίμηση είναι ότι έχει επιτευχθεί μια ανάσχεση, μια συγκράτηση του ρυθμού αύξησης της ανεργίας κατά 4% με 5% περίπου. Νομίζω ότι αυτή είναι μία ρεαλιστική προσέγγιση. Τα πράγματα θα ήταν πολύ χειρότερα αν δεν υπήρχαν κι αυτά τα προγράμματα, κι αυτές οι δράσεις.
 Θα συμφωνήσω απόλυτα μαζί σας ότι η μάχη για τη μείωση της ανεργίας είναι συνεχής και έχει να κάνει και με τις γενικότερες συνθήκες που επικρατούν στην Ευρώπη και στον κόσμο. Έχει να κάνει και με τον τρόπο που αντιλαμβανόμαστε εμείς την απασχόληση και με τον τρόπο που θα πρέπει ο πληθυσμός της χώρας, το εργατικό δυναμικό της χώρας δυναμικά να δραστηριοποιείται ώστε να ενταχθεί σε κάποιο τέτοιο πρόγραμμα ή να προθυμοποιηθεί να ενταχθεί σε μία εργασιακή δομή. 
Αυτήν τη στιγμή πολλές φορές μού δημιουργείται η εντύπωση ότι εκπονούνται προγράμματα, αλλά από την άλλη δεν υπάρχει η αντίστοιχη προθυμία ένταξης σ’ αυτά, αφού ο εργαζόμενος ή ο άνεργος που θέλει να εργαστεί επηρεάζεται από φήμες, επηρεάζεται από συγκρίσεις, θεωρεί ότι κάπου αλλού είναι καλύτερα, δεν παίρνει αυτό που σήμερα είναι μπροστά του με την ελπίδα ότι αύριο θα προκύψει κάτι καλύτερο. 
Νομίζω ότι αυτές οι νοοτροπίες πρέπει να αλλάξουν, αλλά οπωσδήποτε είναι βασικό αυτήν τη στιγμή το κράτος να εκπονήσει ένα ολοκληρωμένο σχέδιο με βασικό χρηματοδοτικό «εργαλείο» τους πόρους του Ευρωπαϊκού Κοινωνικού Ταμείου. Η διεκδίκησή μας αυτήν την ώρα είναι να μεγιστοποιήσουμε την εισροή αυτών των πόρων και στην Ελλάδα, όμως από κει και πέρα, όπως πολύ σωστά επισημαίνετε, το ζήτημα είναι να μεγιστοποιηθεί και η ωφέλεια αυτών των πόρων σε σχέση με τον άνεργο που έχει ανάγκη, δηλαδή να μην υπάρχει κατασπατάληση πόρων και, ενώ περισσεύουν τα προγράμματα, να προκύπτει ότι περισσεύουν επίσης και οι άνεργοι νέοι. 
Σ’ αυτό το επίπεδο θα κάνουμε την καλύτερη δυνατή προσπάθεια και θέλουμε κι εσείς να μας ελέγχετε από κοντά και να μας τροφοδοτείτε με τις προτάσεις σας και τις ιδέες σας. Νομίζω ότι σ’ αυτόν τον πόλεμο, σ’ αυτήν τη μάχη είμαστε όλοι μαζί απέναντι στην ανεργία προκειμένου να τονωθεί η απασχόληση τόσο των νέων όσο και κάθε άλλης ομάδας που έχει ανάγκη από δουλειά.
Σας ευχαριστώ.
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος καταθέτει για τα Πρακτικά το προαναφερθέν έγγραφο το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"78083"," Σας ευχαριστούμε.
Γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι δημοκρατίας» που οργανώνει το Ίδρυμα της Βουλής, 37 μαθητές και μαθήτριες και 3 εκπαιδευτικοί από το 1ο Δημοτικό Σχολείο Κορυδαλλού.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Μη βλέπετε έτσι άδεια τη Βουλή. Σήμερα έχουμε μία τέτοια διαδικασία όπου μόνο κάποιοι συνάδελφοι που κατέθεσαν επίκαιρη ερώτηση είναι εδώ, καθώς και οι αρμόδιοι Υπουργοί που απαντούν.
Σας ευχόμαστε καλή πρόοδο και καλή χρονιά.
Θα συζητηθεί η τέταρτη με αριθμό 879/22-1-2013 επίκαιρη ερώτηση δεύτερου κύκλου του Βουλευτή Σερρών του Λαϊκού Συνδέσμου – Χρυσή Αυγή κ. Αρτεμίου Ματθαιόπουλου προς τον Υπουργό Εθνικής Άμυνας, σχετικά με την έλλειψη καυσίμων στις Ένοπλες Δυνάμεις.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78084"," Κυρία Πρόεδρε, πριν αναπτύξω το θέμα, επιτρέψτε μου με κάθε σεβασμό να κάνω μία παρατήρηση προς το Προεδρείο: Έχει παρατηρηθεί το φαινόμενο να μην έρχονται εδώ πέρα Υπουργοί συγκεκριμένων Υπουργείων για να συζητούνται οι επίκαιρες ερωτήσεις. Αν μπορείτε, επιληφθείτε του θέματος γιατί, αν μη τι άλλο…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"78085"," Εδώ δεν έρχονται καθόλου, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78086"," …χάνεται και η επικαιρότητα των ερωτήσεων…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"78087"," Νομίζω ότι οι Υφυπουργοί που έρχονται, κάτι απαντούν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78088"," Προφανώς αυτό δεν μπορεί να λέγεται κοινοβουλευτικός έλεγχος. Αυτό το λέω σαν μία παρατήρηση.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"78089"," Η παρατήρηση από το Προεδρείο έγινε. Εισέλθετε στο θέμα σας, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78090"," Σας ευχαριστώ.
Κύριε Υπουργέ, όπως ήταν αναμενόμενο από μία Κυβέρνηση του αναστήματος της Νέας Δημοκρατίας, δεν θα περίμενε κανείς απ’ αυτή να υπερασπίσει τα εθνικά συμφέροντα τα οποία μπορεί να εγγυηθεί μόνο ένα αξιόμαχο και επιχειρησιακά έτοιμο στράτευμα. 
Δυστυχώς η οικονομική κρίση η οποία επήλθε από το μνημόνιο το οποίο εσείς υπογράψατε, δηλαδή η Κυβέρνησή σας, έχει επεκταθεί και στις Ένοπλες Δυνάμεις, την ίδια την εθνική άμυνα της χώρας μας, τη μοναδική εγγυήτρια δύναμη της ακεραιότητας της πατρίδας και του έθνους μας. Η κρίση αυτή έχει πλήξει σε σημαντικό βαθμό τις Ένοπλες Δυνάμεις και το μέγεθος του πλήγματος αυτού είναι τόσο μεγάλο που μπορούμε με βεβαιότητα να λέμε ότι βρισκόμαστε ένα βήμα πριν από την οριστική διάλυση ή κατάρρευση του Ελληνικού Στρατού.
Και αυτό, γιατί σύμφωνα με πληροφορίες που έχουμε -που μπορεί να αντλήσει ο κάθε ενδιαφερόμενος είτε από το διαδίκτυο αλλά και από δηλώσεις ανώτατων στελεχών των Ενόπλων Δυνάμεων- πλέον όλα τα Σώματα και τα τρία Όπλα του Ελληνικού Στρατού, αντιμετωπίζουν το πρόβλημα της έλλειψης καυσίμων, με αποτέλεσμα να μην μπορούν να προβούν ούτε καν στις τυπικές, επιχειρησιακές ασκήσεις που κάνουν είτε για ρουτίνα είτε ασκήσεις ετοιμότητας κ.ο.κ..
Αυτό, λοιπόν, έρχεται σε άμεση αντίθεση με τις διεθνείς συγκυρίες και συνθήκες που επικρατούν τόσο στα Βαλκάνια, όσο και στην ευρύτερη περιοχή της Μεσογείου, η οποία επιτάσσει να γίνει το ακριβώς ανάποδο, να ληφθούν, δηλαδή, τα απαραίτητα μέτρα ώστε να παρέχει η ελληνική πολιτεία και συγκεκριμένα το Υπουργείο σας, όλα εκείνα τα απαιτούμενα μέσα για να μπορεί ο Ελληνικός Στρατός να επιχειρεί χωρίς κανένα πρόβλημα.
Κι επειδή -ίσως να σας προλάβω στην απάντησή σας- θα μου απαντήσετε με οικονομικούς όρους, λέγοντας ότι κάτι τέτοιο είναι οικονομικά αναγκαίο ή και αναπόφευκτο, θα σας πω εκ των προτέρων το εξής: Τα οικονομικά αφορούν το Υπουργείο Οικονομικών. Η άμυνα είναι δική σας μέριμνα. Και δική σας μέριμνα και προτεραιότητα είναι να διασφαλίσετε με κάθε μέσο και με κάθε κόστος την ομαλή λειτουργία του Ελληνικού Στρατεύματος.
Γι’ αυτό, λοιπόν, ερωτάται το Υπουργείο σας: Για ποιους λόγους οδηγηθήκαμε στην κατάσταση αυτή, η οποία εγκυμονεί τεράστιους κινδύνους για την εθνική άμυνα, για την ακεραιότητα της πατρίδας μας, και σε ποιες ενέργειες θα προβείτε, προκειμένου να εξασφαλιστούν τα σχετικά κονδύλια, ώστε να μην αντιμετωπιστεί πρόβλημα καυσίμων στις Ένοπλες Δυνάμεις μας;","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"78091"," Ευχαριστούμε, κύριε συνάδελφε.
Θα απαντήσει ο Υφυπουργός κ. Παναγιώτης Καράμπελας.
Ορίστε, κύριε Υφυπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78092"," Κυρία Πρόεδρε, κύριοι Βουλευτές, όπως γνωρίζετε, αυτή η Κυβέρνηση καταβάλλει μεγάλη προσπάθεια για την εξυγίανση της οικονομίας μας και τη δημοσιονομική της σταθερότητα. 
Από αυτήν την προσπάθεια δεν μπορούν να είναι απούσες οι Ένοπλες Δυνάμεις. Αντίθετα, είναι πρωτοπόρες. Έχουν υποστεί σημαντικές περικοπές στο πλαίσιο αυτό τόσο οι δαπάνες για τα μισθολογικά όσο και οι εξοπλιστικές δαπάνες αλλά και οι λειτουργικές δαπάνες, εντός των οποίων υπάγονται και οι δαπάνες για το αντικείμενο των καυσίμων.
Σε καμμία περίπτωση δεν έχουμε επιτρέψει οι περικοπές αυτές να αγγίξουν την ικανότητα και την ετοιμότητα των Ενόπλων μας Δυνάμεων. 
Ο μειωμένος προϋπολογισμός του Υπουργείου αντιμετωπίζεται με τον εξορθολογισμό των δαπανών, με τον καθημερινό αυστηρό έλεγχο και με τον αναπρογραμματισμό των δραστηριοτήτων και των τριών κλάδων των Ενόπλων Δυνάμεων.
Σε αυτόν τον αναπρογραμματισμό των δραστηριοτήτων δεν περιλαμβάνονται σε καμμία περίπτωση καίριες εκπαιδευτικές δραστηριότητες, ζωτικές ασκήσεις και κυρίως δραστηριότητες που έχουν να κάνουν με την αντίδραση των Ενόπλων Δυνάμεων τόσο στον εναέριο όσο και στο θαλάσσιο χώρο έναντι οποιασδήποτε πρόκλησης.
Συγκεκριμένα, ο τακτικός προϋπολογισμός του Υπουργείου Άμυνας είναι μειωμένος περίπου κατά 18,33% σε σχέση με το 2012. Σε αυτόν τον τακτικό προϋπολογισμό υπάγονται πάνω από εκατόν είκοσι εξειδικευμένες πιστώσεις. Σχεδόν όλες βαίνουν μειούμενες, πλην εκείνου ειδικά των καυσίμων, που, αντιθέτως, για το έτος 2013 είναι αυξημένος κατά ένα σημαντικό ποσοστό. Και εξειδικεύω. Από 148.841.000 ευρώ το 2012, για το 2013 έχει αυξηθεί στα 166.187.000, ήτοι σε ένα ποσοστό περίπου 12%.
Πέραν αυτών, το Υπουργείο είναι σε συνεχή επαφή με το Υπουργείο Οικονομικών για τυχόν έκτακτες ανάγκες κι έχει ένα εργαλείο ισχυρό στα χέρια του, την ανακατανομή πιστώσεων από διάφορους κωδικούς υπέρ του κωδικού των καυσίμων.
Τέλος, θα ήθελα να σας διαβεβαιώσω ότι το Υπουργείο Άμυνας λαμβάνει όλα τα μέτρα, μεταξύ των οποίων και μέτρα σχετικά με τα καύσιμα, ώστε από πλευράς διοικητικής μέριμνας οι Ένοπλες Δυνάμεις να υποστηρίζονται επαρκώς, να εκπαιδεύονται επαρκώς και να διατηρούν το επίπεδο ετοιμότητας και αμυντικής ικανότητάς τους. Λαμβάνουμε όλα τα μέτρα, ώστε κανένας κίνδυνος να μην προκύπτει για την εθνική άμυνα για τις αμυντικές ικανότητες της πατρίδας μας και την ετοιμότητα των Ενόπλων Δυνάμεων. 
Σας ευχαριστώ πολύ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"78093"," Ευχαριστούμε, κύριε Υπουργέ.
Το λόγο έχει ο κ. Αρτέμιος Ματθαιόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78094"," Κύριε Υπουργέ, απαντήσατε ως Υπουργός Οικονομικών. Ήταν προβλέψιμη η απάντησή σας, γι’ αυτό και είπα προηγουμένως ότι θα ήθελα να μου απαντήσετε πιο συγκεκριμένα ως Υπουργός Εθνικής Άμυνας. 
Κατ’ αρχάς, να ξεκαθαρίσουμε πως οτιδήποτε συμβαίνει στον Ελληνικό Στρατό σήμερα, συμβαίνει επειδή υπάρχουν φιλότιμα στελέχη, τα οποία κάτω από αντίξοες συνθήκες, όπως αναφέρατε, κάτω από περικοπές μισθών, κάτω από περικοπές επιδομάτων κ.ο.κ., συνεχίζουν να τιμούν τον όρκο τους και τη στολή τους, κάνοντας αυτό που επιτάσσει η συνείδησή τους.
Πράγματι ο προϋπολογισμός του 2013, τον οποίο ψήφισε η ελληνική Βουλή, έδειξε τις διαθέσεις της Κυβέρνησης και ποιος θα είναι ο τρόπος αντιμετώπισης απέναντι στον Ελληνικό Στρατό. Περικοπές σε εξοπλιστικά προγράμματα, περικοπές σε μισθούς των στελεχών, περικοπές δεξιά και αριστερά, με αποτέλεσμα να βρεθούμε στο επαίσχυντο σημείο να μην έχουμε πλέον ούτε τα απαραίτητα και στοιχειώδη μέσα για να πράξουμε το αυτονόητο. 
Μίλησα προηγουμένως για τις διεθνείς συγκυρίες τις οποίες δεν λάβατε υπ' όψιν. Δεν έχετε αντιληφθεί ότι κάθε φορά που ένα τουρκικό F16 θα πετάει στον ελληνικό εναέριο χώρο, δεν θα μπορούν τα ελληνικά πολεμικά αεροσκάφη να το αναχαιτίσουν. Δεν έχετε αντιληφθεί ότι κάθε φορά που μια φρεγάτα τουρκική θα αλωνίζει στα ελληνικά ύδατα, δεν θα έχουμε ελληνικά πλοία για να πράξουν αυτό που πρέπει να πράξουν και ακόμη χειρότερα, το πιο βασικό, ότι πεζοπόρα τμήματα υποστηριζόμενα από μηχανοκίνητες μονάδες, δεν θα μπορούν να περιπολούν σε ευαίσθητες περιοχές, όπως για παράδειγμα σ' αυτήν της Θράκης, για την οποία η Τουρκία ήδη προετοιμάζεται, αφού έχει αγοράσει εξοπλισμό. Και  εφόσον έχετε φορέσει και εσείς τη χακί στολή, γνωρίζετε πολύ καλά με ποιο τρόπο προετοιμάζεται η Τουρκία για ένα ενδεχόμενο εισβολής στην Ελλάδα.
Κατά δεύτερον, θα ήθελα να κάνω μια σημείωση σχετικά με τις δηλώσεις του προϊσταμένου σας, οι οποίες σχετίζονται με την αποκλειστική οικονομική ζώνη. Φυσικά, άπτεται του θέματος που συζητάμε σήμερα, γιατί εδώ πέρα υπάρχει μια πολύ μεγάλη αντίφαση. Μας λέει, λοιπόν, ο κ. Παναγιωτόπουλος από τη μια ότι θα πρέπει η Νέα Δημοκρατία –και είναι προσωπικό μέλημα του κ. Σαμαρά- να οριοθετήσει την αποκλειστική οικονομική ζώνη, εντός της οποίας υπάρχουν κοιτάσματα υδρογονανθράκων, φυσικού αερίου κ.ο.κ.. Πανηγυρική η επιβεβαίωση της Χρυσής Αυγής, η οποία μιλούσε γι’ αυτά τα ζητήματα εδώ και χρόνια! Δεν θα αναφερθώ στους λόγους για τους οποίους αναφέρθηκε σήμερα ο κ. Παναγιωτόπουλος στο ζήτημα αυτό, αλλά ποια είναι η αντίφαση; Δεν μπορεί να λες ότι θα οριοθετήσεις αποκλειστική οικονομική ζώνη, όταν δεν έχεις στρατό να την υπερασπιστεί. Αυτή, είναι μια βασική προϋπόθεση για κάθε σοβαρό κράτος που σέβεται τον εαυτό του και προφανώς οι διεθνείς συνθήκες. Πώς, λοιπόν, θα προβούμε αύριο, αν έτσι επιτάσσει το εθνικό συμφέρον της οριοθέτησης της αποκλειστικής οικονομικής ζώνης, χωρίς να έχουμε ικανό στράτευμα και αξιόμαχο προσωπικό;
Τέλος, αυτό το οποίο αντιλαμβανόμαστε, είναι ότι εσείς αν και έχετε υπογράψει το μνημόνιο, συνεχίζετε ακάθεκτοι στη σύμβαση και στην υπογραφή της Ελλάδας, τιμώντας αυτό που ζήτησαν οι διεθνείς τοκογλύφοι. Να παραχωρήσετε την εθνική κυριαρχία. Ο Στρατός πρεσβεύει το ακριβώς ανάποδο. Την υπεράσπιση της εθνικής κυριαρχίας με κάθε κόστος. Υπάρχουν, λοιπόν, άνθρωποι οι οποίοι έχουν υιοθετήσει έναν διαφορετικό τρόπο ζωής, οι οποίοι επιχειρούν κάτω από αντίξοες συνθήκες και οι οποίοι έχουν ορκιστεί ακόμη και με τίμημα την ίδια τους τη ζωή να την υπερασπιστούν. Άρα, λοιπόν, καταργώντας το Στρατό, παραχωρείτε την εθνική κυριαρχία.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"78095"," Ευχαριστούμε, κύριε συνάδελφε.
Έχετε το λόγο, κύριε Υφυπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78096"," Κυρία Πρόεδρε, κύριοι Βουλευτές, όπως ανέφερα στην πρωτολογία μου, για τον συγκεκριμένο κωδικό των καυσίμων έχουμε αύξηση 12% για το 2013, περίπου 18 εκατομμύρια περισσότερα. Θέλω όμως γενικά να πω για τις περικοπές ότι καμμιά από τις περικοπές δεν αγγίζει την ετοιμότητα και τη μαχητική ικανότητα του Ελληνικού Στρατού, της Αεροπορίας και του Ναυτικού. Αναπρογραμματισμό δραστηριοτήτων έχουμε κάνει και τις έχουμε εστιάσει σε ζωτικές και κύριες δραστηριότητες ασκήσεων και εκπαίδευσης, που προάγουν το επίπεδο ετοιμότητας και κυρίως τη διακλαδικότητα, κάτι το οποίο πριν μερικά χρόνια ίσως δεν γινόταν. 
Σε ό,τι αφορά στην κατάργηση του Στρατού -είπατε τη λέξη «κατάργηση»- η Κυβέρνηση αυτή δεν προβαίνει σε καμμία κατάργηση του Στρατού. Αντιθέτως, ενισχύει –και μη σας φαίνεται περίεργο- τις αμυντικές ικανότητες των Ενόπλων μας Δυνάμεων. Χωρίς να μπαίνω σε λεπτομέρειες, θα σας τονίσω ότι η διαθεσιμότητα και το επίπεδο συντήρησης των μέσων και των τριών κλάδων είναι στο υψηλότερο σημείο της τελευταίας δεκαπενταετίας.
Καμμία παθητική στάση δεν ετήρησαν ούτε το Ελληνικό Ναυτικό ούτε η Πολεμική Αεροπορία σε οποιαδήποτε πρόκληση γειτόνων. Πάντοτε ανταποκρίθηκαν και ανταποκρίθηκαν αποτελεσματικά. 
Να είστε βέβαιος δε, σε ό,τι αφορά τον Στρατό Ξηράς, ότι στη Θράκη είναι, όπως ήταν πάντοτε, πανέτοιμος για να εφαρμόσει οποιοδήποτε σχέδιο προβλέπεται από τα αμυντικά σχέδια της χώρας μας.
Τελειώνοντας, θέλω να επισημάνω ότι η πολιτική και στρατιωτική ηγεσία του Υπουργείου Άμυνας είναι αποφασισμένη να τηρήσει επακριβώς τον προϋπολογισμό του 2013 ως συμβολή της σ’ αυτήν τη μεγάλη προσπάθεια εξυγίανσης της οικονομίας και αποκατάστασης της δημοσιονομικής σταθερότητας. Και θα το κάνει με τον καθημερινό αυστηρό έλεγχο όλων των δαπανών, χωρίς να θίξει καμμία από τις ιδιαίτερες αμυντικές ικανότητες των Ενόπλων μας Δυνάμεων.
Οι Ένοπλες Δυνάμεις μας, είναι και θα συνεχίσουν πάντοτε να είναι ο ισχυρότερος και ασφαλέστερος εγγυητής της ανεξαρτησίας και της εδαφικής ακεραιότητος αυτού του τόπου. Θα εμπνέουν σεβασμό στους φίλους και φόβο στους εχθρούς. 
Σας ευχαριστώ πάρα πολύ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"78097"," Ευχαριστούμε, κύριε Υπουργέ.
Η έκτη με αριθμό 883/22-1-2013 επίκαιρη ερώτηση δευτέρου κύκλου του Βουλευτή Β´ Αθήνας του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Οικονομικών, σχετικά με τις απολύσεις τριακοσίων πενήντα καθαριστριών του Υπουργείου Οικονομικών, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η έβδομη με αριθμό 845/21-1-2013 επίκαιρη ερώτηση δευτέρου κύκλου του Ανεξάρτητου Βουλευτή Β΄ Αθήνας Δημητρίου Ανδρουλάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη δημοσιοποίηση του σχεδιασμού του Υπουργείου ως προ τη σύσταση αναπτυξιακού ταμείου (fund), δεν θα συζητηθεί λόγω κωλύματος του κυρίου Υπουργού και διαγράφεται.
Έχω την τιμή να ανακοινώσω προς το Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας». 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"78098"," Μάλιστα, μάλιστα.
Με τη συναίνεση του Σώματος και ώρα 11.40΄ λύεται η συνεδρίαση για την Δευτέρα 28 Ιανουαρίου 2013 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
