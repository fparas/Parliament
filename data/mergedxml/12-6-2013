"","Content","name","ParlmemberID"
"21687","Date","12-6-2013",NA
"21688"," Τρία λεπτά, κύριε Πρόεδρε.","ΠΑΝΟΣ ΚΑΜΜΕΝΟΣ",181
"21689"," Το λόγο έχει ο Πρόεδρος των Ανεξαρτήτων Ελλήνων κ. Πάνος Καμμένος, για τρία λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21690"," Κύριε Πρόεδρε, παίρνουμε το λόγο, γιατί σήμερα είναι μία μέρα αρκετά ειδική, όπου δεν υπάρχει πληροφόρηση. Για πρώτη φορά η κρατική τηλεόραση είναι κλειστή και το ίδιο απ’ ό,τι ξέρω και το Κανάλι της Βουλής και οι δημοσιογράφοι είναι σε απεργία. Άρα η χρησιμότης είναι προκειμένου να εγγραφεί στα Πρακτικά η πρόταση των Ανεξάρτητων Ελλήνων. 
Μετά την κατάθεση της πράξης νομοθετικού περιεχομένου, η οποία ενεργοποιήθηκε από τη μία μεριά της κυβερνητικής συμμαχίας, από τη Νέα Δημοκρατία, και δεν φέρει τις υπογραφές των Υπουργών της συγκυβέρνησης –δηλαδή της Δημοκρατικής Αριστεράς και του ΠΑΣΟΚ- που σημαίνει ότι τουλάχιστον σε πρώτη φάση έχουμε την άρνηση των δύο εταίρων της Κυβερνήσεως να υπογράψουν αυτήν την πράξη νομοθετικού περιεχομένου, προκύπτει σοβαρό συνταγματικό θέμα σε σχέση με την αρχή της δεδηλωμένης, αν δηλαδή συνεχίζουν να στηρίζουν τη Συγκυβέρνηση η Κοινοβουλευτική Ομάδα του ΠΑΣΟΚ και της Δημοκρατικής Αριστεράς. Εάν μεν στηρίζει την Κυβέρνηση, θα έπρεπε να φέρει και την υπογραφή η πράξη νομοθετικού περιεχομένου των δύο εταίρων της Κυβερνήσεως. 
Από τη στιγμή, λοιπόν, που δεν έχουν πάρει θέση, εμείς θεωρούμε ότι έχει απολεστεί η αρχή της δεδηλωμένης. Δεν μπορεί λοιπόν, η πράξη νομοθετικού περιεχομένου να έχει νομοθετική ισχύ. Δεν μπορεί, διότι δεν έχει την απαιτούμενη από το Σύνταγμα κοινοβουλευτική πλειοψηφία στη Βουλή. 
Οι Ανεξάρτητοι Έλληνες, η Κοινοβουλευτική Ομάδα, σε έκτακτη σύγκληση σήμερα το πρωί αποφασίσαμε: 
Πρώτον, την κατάθεση πρότασης νόμου με ένα μόνο άρθρο για την κατάργηση της πράξης νομοθετικού περιεχομένου, την οποία αντισυνταγματικά κατέθεσε ο Πρωθυπουργός. Εντός των επομένων λεπτών θα βρίσκεται στις Υπηρεσίες της Βουλής η πρόταση νόμου για την κατάργηση της πράξης νομοθετικού περιεχομένου, που δεν αφορά μόνο την ΕΡΤ. 
Εδώ θέλω να τονίσω δύο θέματα πολύ σοβαρά, που έχουν να κάνουν με την εθνική ασφάλεια. Αυτή τη στιγμή που μιλάμε, για πρώτη φορά στα νησιά του Αιγαίου, ιδιαίτερα του Νοτιοανατολικού Αιγαίου, αλλά και του Βορειοανατολικού Αιγαίου και στη Θράκη, δεν υπάρχει σήμα της κρατικής τηλεόρασης, με αποτέλεσμα να εκπέμπουν σε συγκεκριμένες περιοχές μόνο τουρκικά κανάλια!
Είναι ένα θέμα εθνικής ασφάλειας, το οποίο δυστυχώς δεν ελήφθη υπ’ όψιν από την Κυβέρνηση, όταν πραξικοπηματικά κατέβασε το σήμα της τηλεόρασης. Το δεύτερο είναι ότι για θέματα τα οποία αφορούν το κράτος δεν υπάρχει ενημέρωση σε αρκετές περιοχές της χώρας. Αυτό αφορά και την ομογένεια.
Αποφασίσαμε ακόμα, η Κοινοβουλευτική Ομάδα -με ομόφωνη απόφασή μας- να υπογράψουμε πρόταση μομφής κατά της Κυβέρνησης λόγω ακριβώς της απώλειας της δεδηλωμένης με την υπογραφή των δεκαοκτώ Βουλευτών της Κοινοβουλευτικής Ομάδας των Ανεξαρτήτων Ελλήνων και θέλουμε να καλέσουμε τα κόμματα της Αντιπολίτευσης –πλην βεβαίως των κομμάτων αυτών που συμφωνούν με τη Νέα Δημοκρατία δημόσια και συμπαραστέκονται στη Νέα Δημοκρατία- να στηρίξουν την πρόταση μομφής, διότι πράγματι έχει ανατραπεί η αρχή της δεδηλωμένης. 
Δηλώνουμε δε στο Κοινοβούλιο ότι το σύνολο της Κοινοβουλευτικής Ομάδας και οι συντονιστικές επιτροπές των Ανεξάρτητων Ελλήνων θα συμμετέχουμε σε όλες τις κινητοποιήσεις του ελληνικού λαού ανά τη χώρα που οφείλει κατά το άρθρο 120 του Συντάγματος να προασπίσει με τη θέση του και τη στάση του το Σύνταγμα της χώρας. 
(Χειροκροτήματα από την πτέρυγα των ΑΝΕΛ)","ΠΑΝΟΣ ΚΑΜΜΕΝΟΣ",181
"21691"," Ευχαριστώ πολύ, κύριε Πρόεδρε. 
Το λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Λαφαζάνης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21692"," Κύριε Πρόεδρε, αυτά τα οποία συμβαίνουν στη χώρα μας από χθες είναι πρωτοφανή και θυμίζουν τις σκοτεινότερες εποχές που έχει περάσει ποτέ αυτή η χώρα, τις σκοτεινότερες και πιο μαύρες σελίδες της ελληνικής ιστορίας. Σε αυτές τις μαύρες σελίδες προσθέτετε εσείς τώρα και μια μαύρη εικόνα, την εικόνα της Ελληνικής Ραδιοφωνίας και Τηλεόρασης, η οποία σίγησε και δεν μεταδίδει. Αυτό το σιωπητήριο που επιβάλλετε είναι και ένα σιωπητήριο για το μέλλον της χώρας.","ΠΑΝΑΓΙΩΤΗΣ ΛΑΦΑΖΑΝΗΣ",279
"21693"," Δεν αναφέρεστε σ’ εμένα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21694"," Μια στιγμή. Θα σας πω.","ΠΑΝΑΓΙΩΤΗΣ ΛΑΦΑΖΑΝΗΣ",279
"21695"," Όχι. Δεν αναφέρεστε σ’ εμένα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21696"," Μην με διακόπτετε σας παρακαλώ. Δεν διακόψατε και τον προηγούμενο, καλώς κάνατε, αλλά μην διακόπτετε εμένα. Θα τα ακούσετε όλα, γιατί ξέρετε ότι θα τα πω. 
Το σιωπητήριο, λοιπόν, που επιβάλλετε μετατρέπει το πολίτευμα πλέον από Κοινοβουλευτική Δημοκρατία σε δικτατορία με κοινοβουλευτικό μανδύα. Η χώρα κυβερνιέται με πράξεις νομοθετικού περιεχομένου, οι οποίες και αυτές δεν έχουν συνταγματικό έρεισμα και συνιστούν όπως και η χθεσινή -ιδιαίτερα η χθεσινή- συνταγματική εκτροπή. 
Οι πράξεις νομοθετικού περιεχομένου σημαίνουν το εξής, ότι καταργείται και ακυρώνεται η Βουλή. Την έχετε καταργήσει και την έχετε ακυρώσει στα πιο μείζονα και στα πιο κρίσιμα. Αλλά καταργούμενη και ακυρούμενη η Βουλή σημαίνει ότι καταργείτε την ουσία της ίδιας της δημοκρατίας, την ουσία της λαϊκής κυριαρχίας. Αυτό έχετε κάνει από χθες με αυτήν την εκτροπή μέσω της πράξης νομοθετικού περιεχομένου, η οποία βεβαίως είναι έωλη, διότι δίνει και εξουσιοδότηση -άκουσον, άκουσον!- σε οποιαδήποτε στιγμή η Κυβέρνηση να διαλύει τον οποιονδήποτε δημόσιο φορέα ή να τον συγχωνεύει αυθαίρετα, ανεξέλεγκτα, χωρίς να ρωτήσει κανέναν!
Το πλήγμα στην ΕΡΤ αυτήν τη στιγμή είναι απίστευτο. Είναι ένα πλήγμα στην καρδιά της Ελλάδας, είναι ένα πλήγμα στην ενημέρωση, είναι ένα πλήγμα στον πολιτισμό και είναι η παράδοση της χώρας στα ιδιωτικά τηλεοπτικά συμφέροντα, τα οποία πλέον είναι αυτά που κυριαρχούν. Η διαπλοκή κυριαρχεί. Αυτή είναι που καθορίζει το μέλλον της χώρας και έχουμε μία Κυβέρνηση παραδομένη 100% στη διαπλοκή, όσο δεν υπήρχε ποτέ κυβέρνηση. 
Την ευθύνη αυτή δεν τη φέρει μόνο η Νέα Δημοκρατία! Και οι δυσφορούντες συνέταιροί της είναι συνυπεύθυνοι και πρέπει να σταματήσει αυτή η υποκρισία. Να αναλάβουν τις ευθύνες τους. Στηρίζουν μια Κυβέρνηση εκτροπής και πρέπει οι ίδιοι να πάρουν πρωτοβουλίες να ανατρέψουν αυτήν την Κυβέρνηση, αν λένε ότι διαφωνούν. 
Εμείς, κύριε Πρόεδρε, καλέσαμε την Κυβέρνηση, από την πρώτη στιγμή, να αποσύρει το έκτρωμα. Σήμερα όλη η Κοινοβουλευτική Ομάδα του ΣΥΡΙΖΑ κατέθεσε πρόταση νόμου –η πρόταση νόμου ήδη έχει κατατεθεί, έχουμε κλείσει και συνάντηση με τον Πρόεδρο της Βουλής για να τον ενημερώσουμε- με την οποία ζητάμε την άμεση απόσυρση της πράξης νομοθετικού περιεχομένου που αφορά την ΕΡΤ και την απόσυρση όσων ενεργειών έχουν γίνει με βάση αυτήν την πράξη νομοθετικού περιεχομένου και των οποιονδήποτε συνεπειών τους.
Ζητάμε από το Προεδρείο να θέσει άμεσα σε συζήτηση αυτήν την πρόταση λόγω του προφανούς κατεπείγοντος χαρακτήρα της. Θέλουμε –αν είναι δυνατόν και αύριο, αλλά πάντως εντός των επόμενων ημερών- να τεθεί προς συζήτηση αυτή η πρόταση, για να μπορέσει η Βουλή να μιλήσει επί ενός κρίσιμου και καίριου θέματος, να μιλήσουν όλοι οι συνάδελφοι Βουλευτές και πέρα από ιδεολογικά και πολιτικά σύνορα να πάρουν τις ευθύνες τους και να τοποθετηθούν.
 Τέλος, κύριε Πρόεδρε, καλούμε την Κυβέρνηση να μην διανοηθεί να στείλει τα ΜΑΤ και τις αστυνομικές δυνάμεις στο Ραδιομέγαρο, όπου γίνονται μεγάλες διαδηλώσεις διαμαρτυρίας για την εκτροπή της Κυβέρνησης και για τη δημόσια ανοιχτή ΕΡΤ!
Καλούμε, λοιπόν, την Κυβέρνηση να μην τολμήσει να θίξει ούτε μία τρίχα από την κεφαλή διαδηλωτών! Οι διαδηλωτές και ο κόσμος που είναι μέσα και έξω από την ΕΡΤ, οι εργαζόμενοι πρώτα απ’ όλα της ΕΡΤ, είναι αυτοί που έχουν περιφρουρήσει μέχρι τώρα την ιστορία της ΕΡΤ. Είναι αυτοί που έφτιαξαν τα αρχεία της, είναι αυτοί που έφτιαξαν τη μεγάλη πολιτιστική παράδοση, η οποία είναι ενσωματωμένη μέσα στην ΕΡΤ και είναι κληρονομιά για το μέλλον της χώρας και δεν θα παραδοθεί ποτέ στα ιδιωτικά κανάλια, προκειμένου να γίνει εμπόριο και λεία για εκμετάλλευση! 
Αυτοί, λοιπόν, περιφρουρούν με τον καλύτερο δυνατό τρόπο όλο το περιουσιακό δυναμικό της ΕΡΤ, γιατί είναι και δικός τους πλούτος. Επομένως, δεν έχει καμμιά ανάγκη καμμίας αστυνομίας και κανενός εισαγγελέα, προκειμένου να γίνει αυτή η προάσπιση του πολύτιμου υλικού της ΕΡΤ.","ΠΑΝΑΓΙΩΤΗΣ ΛΑΦΑΖΑΝΗΣ",279
"21697"," Ολοκληρώστε, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21698","  Τελειώνω, γιατί είναι κρίσιμα αυτά τα θέματα και για να συνεννοηθούμε. 
Δεν θα το επιτρέψουμε! Εμείς, όλοι οι Βουλευτές του ΣΥΡΙΖΑ, θα είμαστε εκεί –όσο μπορούμε, βεβαίως- μέσα στο Ραδιομέγαρο. Θα είμαστε εκεί και θα προασπίσουμε τη θέληση και τη δυνατότητα του κόσμου να διαδηλώνει γι’ αυτό το κρίσιμο θέμα ελεύθερα, δημοκρατικά, ειρηνικά. Θα την προασπίσουμε μέχρι τέλους!
Καλούμε τον κόσμο, όλους τους πολίτες να δώσουν το παρών έξω από το Ραδιομέγαρο, να μετατρέψουν το Ραδιομέγαρο σε μεγάλο οχυρό για την προάσπιση της δημοκρατίας. Η κοινοβουλευτική δικτατορία με κοινοβουλευτικό μανδύα δεν θα περάσει. Η μομφή θα δοθεί από τον ελληνικό λαό και ήδη έχει ξεκινήσει και θα είναι στεντόρεια και δυνατή και θα σαρώσει αυτήν την Κυβέρνηση. Αυτή η Κυβέρνηση πρέπει να φύγει, είναι επικίνδυνη για τη χώρα. Η χώρα χρειάζεται μία κυβέρνηση της Αριστεράς να προασπίσει τη δημοκρατία και να ανοίξει ένα δρόμο διεξόδου από την κρίση σε προοδευτική κατεύθυνση.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"21699"," Ευχαριστούμε πολύ.
Η κ. Χριστοφιλοπούλου έχει ζητήσει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21700"," Ευχαριστώ, κύριε Πρόεδρε.
Θα προσπαθήσω να μην υπερβώ το χρόνο μου, το τρίλεπτο που μου δώσατε.
Θέλω να πω κατ’ αρχήν ότι επικαλούμαι τα Πρακτικά αυτής εδώ της Βουλής, όχι μόνο των δικών μου ομιλιών, αλλά και πολλών συναδέλφων μου από την Κοινοβουλευτική Ομάδα του ΠΑΣΟΚ και κυρίως τις δηλώσεις του Προέδρου μας του Βαγγέλη Βενιζέλου, για να σταματήσει αυτή η ιστορία με τις πράξεις νομοθετικού περιεχομένου και τους αιφνιδιασμούς.
Επικαλούμαι, επίσης, τις εκκλήσεις και τις αιτιάσεις προς την Κυβέρνηση και για τροπολογίες που έρχονται νύχτα και για παραβίαση των κοινοβουλευτικών διαδικασιών.
Επικαλούμαι, επίσης, το γεγονός ότι εδώ και καιρό, κύριε Πρόεδρε, έχουμε ζητήσει τον επανασχεδιασμό και την επικαιροποίηση της προγραμματικής μας συμφωνίας, έτσι ώστε αυτή η Κυβέρνηση να είναι Κυβέρνηση τριών κομμάτων, εθνικής ευθύνης, για να πάει η χώρα μπροστά. 
Επικαιροποίηση της κυβερνητικής συμφωνίας τώρα! Το είχαμε ζητήσει Δεν  εισακουστήκαμε.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21701"," Άρα, αίρετε την εμπιστοσύνη σας;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"21702"," Σας παρακαλώ, κύριε συνάδελφε. Δεν διέκοψα κανέναν. 
Είχαμε προειδοποιήσει ότι για μας αυτή η πράξη νομοθετικού περιεχομένου είναι ως μη γενομένη. Θα μπορούσε κάλλιστα, κύριε Πρόεδρε, να έρθει με τη μορφή έστω του κατ’ επείγοντος εδώ στη Βουλή, εδώ στο Κοινοβούλιο, και να έχει συζητηθεί με τους τρεις Αρχηγούς. Γιατί δεν έγινε; Είμαστε τελικά Κυβέρνηση των τριών κομμάτων ή είμαστε μια μονοκομματική Κυβέρνηση, που έχει δυο μικρούς εταίρους; Δεν είμαστε. Σας το είχαμε πει, είχαμε προειδοποιήσει, κύριε Υπουργέ, χιλιάδες φορές. Όχι μία, ούτε δύο, αλλά χιλιάδες φορές! 
Υπήρχαν φορές όπως το πρόγραμμα της ανεργίας, όπου Κυριακή των Βαΐων και μετά από αφόρητες πιέσεις μας, ο Υπουργός των Οικονομικών εδέησε επιτέλους να περάσει το πρόγραμμα ανεργίας που ζητούσαμε εδώ και καιρό. Και ακόμα σέρνουν οι Υπουργοί της Κυβέρνησης τα πόδια τους γι’ αυτό το μεγάλο πρόγραμμα της ανεργίας. 
Είχαμε θέσει θέμα για το αντιρατσιστικό νομοσχέδιο ζητώντας εδώ στη Βουλή να έρθει το νομοσχέδιο και έχοντας καταθέσει από 21 Μαρτίου σχετική πρόταση νόμου. 
Είναι πάρα πολλές οι αφορμές που έχουν δοθεί και το ποτήρι ξεχείλισε. Μάλιστα, υπάρχει σχέδιο αναδιάρθρωσης της ΕΡΤ και μάλιστα επί κυβέρνησης ΠΑΣΟΚ. Δεν σας άρεσε; Γιατί δεν φέρνατε το δικό σας σχέδιο αναδιάρθρωσης; Κανείς δεν λέει ότι θέλουμε αυτήν την ΕΡΤ έτσι όπως είναι. Ο αρμόδιος Υπουργός της Κυβέρνησης, όμως, τι έκανε επί ένα χρόνο; Γιατί δεν μας έφερε ένα πλάνο να το συζητήσουμε; Γιατί δεν μας το έφερε; Γιατί δεν το έφερε εδώ στο Κοινοβούλιο, να συζητηθεί; Γιατί επέλεξε να το κάνει νύχτα, όπως κάποιες άλλες σκοτεινές δυνάμεις που επιβουλεύονται τη δημοκρατία; Γιατί το έκανε νύχτα; Ένα χρόνο τι έκανε ο Υπουργός Τύπου; Τι έκανε;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Νομίζω, λοιπόν, ότι θα πρέπει τώρα να υπάρξει συνάντηση των τριών Αρχηγών, η πράξη νομοθετικού περιεχομένου να πάει πίσω και να πάμε πίσω σε κοινοβουλευτικές διαδικασίες, κύριε Πρόεδρε, αν θέλετε η κυβερνητική πλειοψηφία να παραμείνει αρραγής. 
Ευχαριστώ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21703"," Κι εμείς ευχαριστούμε. 
Ο κ. Παππάς έχει ζητήσει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21704"," Καταγγέλλουμε την ψεύτικη δημοκρατία των καναλιών, κρατικών και ιδιωτικών, των διαπλεκόμενων καναλιών, τα οποία δεν σέβονται το ένα εκατομμύριο των Ελλήνων που υποστηρίζουν τη Χρυσή Αυγή, που με μία φωνή υπακούουν στις εντολές των πολιτικών κομμάτων, που υβρίζουν καθημερινά το Λαϊκό Εθνικιστικό Κίνημα. 
Κύριε Πρόεδρε, καταγγέλλουμε μια ακόμα μεθόδευση της υποταγμένης Κυβέρνησης της ψευτοδεξιάς του κ. Σαμαρά, που με πράξεις νομοθετικού περιεχομένου νομοθετεί καθ’ υπαγόρευση των εντολέων του, δηλαδή των τοκογλύφων και οδηγεί τη χώρα σε συνταγματική εκτροπή. 
Καταγγέλλουμε επίσης κάποιους ανόητους, που λένε ότι στηρίζουμε τον υβριστή μας -και θα έλεγα τον υβριστή ολόκληρου του ελληνικού λαού- τον κ. Σαμαρά. 
Τέλος, εάν αναζητά πόρους η Κυβέρνηση Σαμαρά, ας τους βρει από τα ιδιωτικά κανάλια και τους μεγαλοεργολάβους που χρωστούν τόσα εκατομμύρια ευρώ στο κράτος. Από τα κανάλια που πλουτίζουν από τις δωρεάν συχνότητες, συχνότητες του ελληνικού λαού, που έχουν καταπατήσει. 
Ας τους βρει από τις ανάλγητες και απάνθρωπες τράπεζες που η Κυβέρνηση χαϊδεύει. Απολύστε τα golden boys, κόψτε τις κρατικές επιχορηγήσεις στα κόμματα. 
Ξέρετε ότι η Χρυσή Αυγή θα τα κάνει όλα αυτά, γι’ αυτό την υβρίζετε και τη συκοφαντείτε. Εμείς, η Χρυσή Αυγή, θα συνεχίσουμε με τον ελληνικό λαό τον εθνικιστικό αγώνα εναντίον όλων.","ΧΡΗΣΤΟΣ ΠΑΠΠΑΣ",418
"21705"," Ευχαριστώ πολύ. 
Ο κ. Τσούκαλης έχει ζητήσει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21706"," Κυρίες και κύριοι συνάδελφοι, από χθες το βράδυ η δημόσια τηλεόραση έπαψε να εκπέμπει σε όλα τα μήκη και τα πλάτη της υφηλίου. Έπαψε να υπάρχει ο μοναδικός ίσως σύνδεσμος όλων των συμπατριωτών μας με τη μητέρα πατρίδα. 
Η Δημοκρατική Αριστερά και ο Φώτης Κουβέλης, πριν υπογραφεί και δημοσιευτεί η πράξη νομοθετικού περιεχομένου, δήλωσε την κατηγορηματική του άρνηση, τόσο όσον αφορά το περιεχόμενο της πράξης νομοθετικού περιεχομένου αλλά και όσον αφορά τη διαφαινόμενη διαδικασία. 
Σήμερα, ο Φώτης Κουβέλης συναντήθηκε με την ΠΟΣΠΕΡΤ και επανέλαβε –και ήδη έχει γίνει πράξη- αυτό που χθες ανακοινώσαμε μέσα από τη δημόσια τηλεόραση, ότι η Δημοκρατική Αριστερά αναλαμβάνει την πρωτοβουλία να καταθέσει πρόταση νόμου, προκειμένου να αρθούν όλες οι συνέπειες της πράξης νομοθετικού περιεχομένου και ειδικά της υπουργικής απόφασης η οποία αφορά τη δημόσια τηλεόραση. Αυτό που ζητάμε με την πρόταση νόμου είναι να επιτευχθεί αυτό που δυστυχώς η Κυβέρνηση δεν επεδίωξε, δηλαδή, να τοποθετηθεί αυθεντικά η Βουλή στη συγκεκριμένη πρόταση, κάτι το οποίο θα μπορούσε να έχει γίνει, αλλά δεν έγινε. 
Κυρίες και κύριοι συνάδελφοι, η αναγκαία εκ βάθρων αναδιάρθρωση της δημόσιας τηλεόρασης, που είναι αίτημα όλων των Ελλήνων και φαντάζομαι όλων των κομμάτων, πρέπει να γίνει ενώ η δημόσια τηλεόραση λειτουργεί. Δεν είναι δυνατόν επί κάποιους μήνες να στερήσουμε απ’ όλους τους πολίτες, από τον ελληνικό λαό, αλλά και απ’ όλη την ομογένεια τον πολιτισμικό πλουραλισμό, τον οποίο προσέφερε η δημόσια τηλεόραση και όχι η ιδιωτική τηλεόραση.
Και βεβαίως, αξίζει, κυρίες και κύριοι συνάδελφοι, να κάνουμε ειδική μνεία στη στάση της Χρυσής Αυγής επί του θέματος αυτού. Την ευνοεί. Γιατί η δημόσια τηλεόραση κυρίως ήταν αυτή η οποία ανατροφοδοτούσε τις συλλογικές μνήμες. Η δημόσια τηλεόραση ήταν αυτή που επανέφερε στο προσκήνιο παλιές αμαρτίες και τραγωδίες του παρελθόντος.
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"21707"," Το λόγο έχει ο κ. Παφίλης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21708"," Είχαμε την εντύπωση ότι υπάρχουν όρια και ότι μερικές φορές τα ξεπερνάει η Κυβέρνηση, αλλά φαίνεται ότι δεν υπάρχουν όρια. Κυριολεκτικά, με αυτό το τερατούργημα που έφερε, αποδεικνύεται ότι η Κυβέρνηση δεν έχει όρια στο να επιβάλει με τη «σιδερένια φτέρνα», θα έλεγα, την πολιτική της, μ’ αυτήν την πράξη νομοθετικού περιεχομένου, που δεν αφορά μόνο τη δημόσια τηλεόραση, αλλά και χιλιάδες άλλους εργαζόμενους. 
Δεν ξέρω, κύριε Πρόεδρε, αν συμβαίνει σε κανένα κράτος να μην έχει έστω παρέμβαση με δημόσια τηλεόραση και ραδιόφωνο. Συμβαίνει, όμως, σήμερα στην Ελλάδα. Δεν υπάρχει αυτήν τη στιγμή δημόσια τηλεόραση και δημόσιο ραδιόφωνο, -με τα όποια προβλήματα και αδυναμίες, διότι εμείς δεν το καθαγιάζουμε. 
Μάλιστα, αυτή η προκλητική απόφαση συνοδεύτηκε και με μία γκανγκστερική επίθεση, μία προσχεδιασμένη επιχείρηση όπου τα ΜΑΤ πήγαν στα βουνά και κατέβασαν τους διακόπτες για να σιγήσει τελικά η δημόσια τηλεόραση. Το δόγμα «νόμος και τάξη» στη μεγαλοπρέπειά του!
Οι συνέπειες είναι φανερές για την ενημέρωση, που παραδίνεται πλέον στα ιδιωτικά κανάλια. Υπάρχουν, όμως, και άλλου είδους συνέπειες: Μία τεράστια περιουσία, αμύθητη -θα έλεγε κάποιος- και πολύτιμη, βγαίνει στο σφυρί, από ό,τι φαίνεται. 
Δεν χρειάζεται να τονίσω ή να καταγγείλουμε εκ μέρους του ΚΚΕ την Κυβέρνηση. Αυτό που θέλουμε να επισημάνουμε είναι ότι χρειάζεται ένα μέτωπο με όλους τους εργαζόμενους, όχι μόνο τους εργαζόμενους στη δημόσια τηλεόραση, αλλά και στα αμυντικά συστήματα, που θα έχουν την ίδια τύχη και όλους τους εργαζόμενους που βρίσκονται κυριολεκτικά ανάμεσα στο μύλο της αντιλαϊκής και βάρβαρης κυβερνητικής πολιτικής. 
Από την πλευρά μας, πέρα από τις ενέργειες και την προσπάθεια που κάναμε για να διατηρηθεί η φωνή των εργαζομένων μέχρι τώρα τουλάχιστον, αντιμετωπίζοντας και την απαράδεκτη απόφαση της «DIGEA», που μας κατέβασε από τον «902» που γινόταν η ψηφιακή εκπομπή –κάτι που δείχνει και ποιοι ωφελούνται από αυτήν την απόφαση- ζητήσαμε με επιστολή προς τον Πρόεδρο της Βουλής να γίνει συζήτηση στη Βουλή. 
Δεν είναι δυνατόν να μη γίνει συζήτηση και να μην έρθει ο Πρωθυπουργός ή ο αρμόδιος Υπουργός, σύμφωνα με το άρθρο 142Α, αλλά δεν το βλέπουμε. Η Κυβέρνηση φοβάται, κρύβεται. 
Δεύτερον, καταθέσαμε τροπολογία σε όλα τα νομοσχέδια που εκκρεμούν και σε όλες τις επιτροπές, η οποία ζητά την κατάργηση της πράξης νομοθετικού περιεχομένου και φυσικά των έννομων συνεπειών που έχει δημιουργήσει το προηγούμενο διάστημα, και θα στηρίξουμε οποιαδήποτε πρόταση κατατεθεί προς αυτήν την κατεύθυνση. 
Επαναλαμβάνουμε και καλούμε και από εδώ όσους μας βλέπουν αυτήν τη στιγμή από το κανάλι της Βουλής, αν δεν το κλείσατε και αυτό ακόμα,… 
(Θόρυβος από την πτέρυγα του ΣΥΡΙΖΑ-ΕΚΜ)
Μπορεί να υπάρχουν «πειρατές» καμμιά φορά. 
Επαναλαμβάνω, λοιπόν, ότι καλούμε όσους μας βλέπουν αυτήν τη στιγμή να στηρίξουν τον αγώνα των εργαζομένων και να δημιουργήσουν ένα ενιαίο μέτωπο κατά της πολιτικής της Κυβέρνησης. 
Σε ό,τι αφορά το ΠΑΣΟΚ και τη ΔΗΜΑΡ, πρέπει να αποφασίσουν στο συγκεκριμένο θέμα. Δεν χωράνε μισόλογα, διότι αν όντως δεν συμφωνούν με την πράξη νομοθετικού περιεχομένου, υπάρχει θέμα, η Κυβέρνηση δεν έχει πλειοψηφία στη Βουλή. Εκτός αν στηριχθεί από άλλες πολιτικές δυνάμεις που έσπευσαν να τη στηρίξουν, τουλάχιστον έμμεσα. 
Ευχαριστώ.","ΑΘΑΝΑΣΙΟΣ ΠΑΦΙΛΗΣ",425
"21709"," Ευχαριστούμε πολύ.
Ο κ. Βορίδης έχει ζητήσει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21710"," Ευχαριστώ πολύ, κύριε Πρόεδρε. 
Άκουσα μία σειρά από επιχειρήματα, κύριε Πρόεδρε, κυρίες και κύριοι συνάδελφοι, για το ζήτημα το οποίο προφανώς απασχολεί και αυτό είναι η απόφαση της λύσεως και της θέσεως σε εκκαθάριση του νομικού προσώπου της «ΕΡΤ Α.Ε.». 
Θα ήθελα να εξηγήσω στην Αίθουσα την ουσία. 
(Θόρυβος από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"21711"," Παρακαλώ!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21712"," Κύριοι συνάδελφοι, επειδή εσείς επικαλεστήκατε τη δημοκρατία, ξέρετε, η δημοκρατία δεν είναι το να συμφωνεί κάποιος μαζί σας. 
(Θόρυβος στην Αίθουσα)","ΜΑΥΡΟΥΔΗΣ ΒΟΡΙΔΗΣ",69
"21713"," Σας παρακαλώ, κύριοι συνάδελφοι!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21714"," Είναι η αρχή της πλειοψηφίας. Εγώ δεν θα μείνω στα διαδικαστικά επιχειρήματα. 
Η απάντηση, λοιπόν, είναι η εξής. Είναι προφανές ότι υπερασπίζεστε έναν οργανισμό για τον οποίο όλοι ομολογούν την κακοδιοίκησή του, ομολογούν τις παθογένειές του, ομολογούν την αγριότητα του συνδικαλισμού του, ομολογούν την ανεπάρκειά του τη λειτουργική, ομολογούν την πληθώρα των εργαζομένων, ομολογούν τις μεγάλες αμοιβές μεσοσταθμικά. 
(Θόρυβος, διαμαρτυρίες στην Αίθουσα από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"21715"," Παρακαλώ!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21716"," Όλοι τα ομολογούν αυτά και έρχονται και μιλούν για την αναγκαιότητα της αναδιάρθρωσής του.","ΜΑΥΡΟΥΔΗΣ ΒΟΡΙΔΗΣ",69
"21717"," Χτυπάτε το δημοσιογράφο των 1.000 ευρώ…","ΟΛΓΑ-ΝΑΝΤΙΑ ΒΑΛΑΒΑΝΗ",48
"21718"," Σας παρακαλώ, κυρία Βαλαβάνη!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21719"," Έρχονται και ομολογούν την αναγκαιότητα της αναδιάρθρωσής του. Την ομολογούν, αλλά κανείς δεν την κάνει, για χρόνια. Όπως και ενώ όλοι ομολογούν την αναγκαιότητα της αλλαγής του κράτους, όταν πας να αγγίξεις το παραμικρό, κανείς δεν θέλει να αγγίξει τίποτε. Από τα συνδικάτα μέχρι την Αντιπολίτευση, κανείς δεν θέλει να αγγίξει τίποτε.","ΜΑΥΡΟΥΔΗΣ ΒΟΡΙΔΗΣ",69
"21720"," …(Δεν ακούστηκε)","ΟΛΓΑ-ΝΑΝΤΙΑ ΒΑΛΑΒΑΝΗ",48
"21721"," Κυρία Βαλαβάνη, σας παρακαλώ. Γιατί δεν ακούτε τον κ. Βορίδη, όπως ακούστηκαν όλοι οι συνάδελφοι;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21722"," Η απάντηση, λοιπόν, σε όλους αυτούς είναι πάρα πολύ απλή. Το κράτος αλλάζει. Το κράτος αλλάζει και πλέον θα παρέχει αποτελεσματικές, οικονομικές, λειτουργικές υπηρεσίες στους πολίτες, όχι σύμφωνα με τις απόψεις της μειοψηφίας, αλλά σύμφωνα με τις απόψεις της πλειοψηφίας.
 (Θόρυβος από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"21723"," Αντίλογος είναι, σας παρακαλώ!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21724"," Υπάρχει και κάτι άλλο, όμως, για όσους θυμήθηκαν τώρα τη διαφωνία τους. Σε περίπτωση που δεν έχει γίνει αντιληπτό, να υπομνήσω στο Σώμα ότι μέσα από αυτήν την Αίθουσα, με Πλειοψηφία έχουν αναληφθεί υποχρεώσεις που έχουν προσδιοριστεί χρονικά…
(Θόρυβος στην Αίθουσα από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"21725"," …(Δεν ακούστηκε)","ΒΑΣΙΛΙΚΗ ΚΑΤΡΙΒΑΝΟΥ",208
"21726"," Κυρία Κατριβάνου, σας παρακαλώ! Δεν επιτρέπετε να μιλήσει ο συνάδελφος;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21727"," Όσον αφορά αυτές τις υποχρεώσεις, μπορεί η Αξιωματική Αντιπολίτευση….
(Θόρυβος στην Αίθουσα, κωδωνοκρουσίες)","ΜΑΥΡΟΥΔΗΣ ΒΟΡΙΔΗΣ",69
"21728"," Σας παρακαλώ, κύριοι συνάδελφοι!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21729"," Ακούστε, κύριε Πρόεδρε, δεν με πειράζει εμένα. Εγώ μπορώ να ομιλώ και φωνασκούντων των συναδέλφων. Δεν διακόπτουν τον ειρμό μου. Δεν με απασχολεί. Από εκεί και πέρα, το αν θέλουν να ακουστεί η θέση της Κυβέρνησης και εν πάση περιπτώσει, της Νέας Δημοκρατίας, η οποία στηρίζει την Κυβέρνηση σε αυτήν την επιλογή, αυτό, κύριε Πρόεδρε, δεν είναι δικαίωμά τους. Αυτό είναι δικαίωμα το οποίο προστατεύει ο Κανονισμός, προστατεύει η λειτουργία του Σώματος. Δεν είναι δικαίωμα των συναδέλφων ανάλογα με το αν τους αρέσουν οι απόψεις ή όχι να επιτρέπουν ή όχι στον ομιλητή να μιλήσει. Δεν είναι δικαίωμά σας.
(Θόρυβος –διαμαρτυρίες από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"21730"," Κυρία Κατριβάνου, παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21731"," Έρχομαι, όμως, στο δεύτερο ζήτημα, γιατί το πρώτο μεγάλο ζήτημα είναι μία μεγάλη επιλογή τομής και αλλαγής στο δημόσιο, επιλογή της Κυβέρνησης. Θα κάνουμε τις τομές που πρέπει, για να αλλάξουμε το κράτος. Δεν θα ανεχθούμε άλλο την κακοδιοίκηση, δεν θα καθυστερήσουμε άλλο.
Έρχομαι, όμως, στο δεύτερο, διότι ορισμένοι παριστάνουν ότι το ξεχνούν. Υπάρχουν υποχρεώσεις –ξαναλέω- της χώρας. Ανελήφθησαν με νόμο που έχουμε ψηφίσει, κύριε Πρόεδρε, εδώ και αυτές οι υποχρεώσεις αναφέρονται σε αριθμό αποχωρήσεων από το δημόσιο. Έρχομαι, λοιπόν, να ρωτήσω τους συναδέλφους που σήμερα διαφωνούν: Υλοποιήθηκαν αυτές οι πολιτικές ή θα ξαναμπούμε στον ίδιο φαύλο κύκλο αναξιοπιστίας για τη χώρα, όπου επί τρία χρόνια βρισκόμασταν και κοντέψαμε να οδηγηθούμε στην καταστροφή;
Η Νέα Δημοκρατία στηρίζει την Κυβέρνηση, γιατί η χώρα έχει ανακτήσει την αξιοπιστία της, έχει μπει στο σωστό δρόμο, κερδίσαμε με πολύ αγώνα αυτόν το δρόμο, ο ελληνικός λαός έχει κάνει μεγάλες θυσίες για αυτό και δεν θα ανεχθούμε να διακυβευθεί αυτός ο δρόμος από ολιγωρίες.
Και τελειώνω λέγοντας το εξής, για αυτούς που ανησυχούν για τη δημόσια τηλεόραση. Κατετέθη, ήδη, στη Γενική Γραμματεία της Κυβέρνησης το σχέδιο νόμου για τη Νέα Ελληνική Ραδιοφωνία, internet και τηλεόραση. Επομένως, εσείς που αντιδράτε δεν θέλετε στην πραγματικότητα την ανασυγκρότηση της δημόσιας τηλεόρασης. Θέλετε να παραμείνουμε στο ξεπερασμένο, στο φθαρμένο, στο κομματικοκρατικό, στο φαύλο, στο παλιό. 
Εμείς αλλάζουμε τη δημόσια τηλεόραση έμπρακτα. Είναι κάτι το οποίο το έχουμε αποδείξει.
(Χειροκροτήματα από την πτέρυγα της Νέας Δημοκρατίας)
Και τέλος,  επειδή, κύριε Πρόεδρε, μπαίνουν διαδικαστικά ζητήματα για το πώς άραγε ελήφθη η απόφαση στο Υπουργικό Συμβούλιο, ας αναγνώσουν οι κύριοι συνάδελφοι το π.δ. 63/2005 άρθρο 7, παράγραφος 3, για να δουν πώς συγκροτείται η πλειοψηφία στο Υπουργικό Συμβούλιο. 
Για όσους ανησυχούν για το θέμα της πράξης νομοθετικού περιεχομένου και της κοινοβουλευτικής κυριαρχίας, θα ήθελα να πω, κυρίες και κύριοι συνάδελφοι, ότι η Βουλή είναι κυρίαρχο Σώμα. Η πράξη νομοθετικού περιεχομένου αποκτά ισχύ εδώ, στο Κοινοβούλιο. Πεδίον δόξης λαμπρόν λοιπόν!
(Θόρυβος στην Αίθουσα)
ΟΛΓΑ –","ΜΑΥΡΟΥΔΗΣ ΒΟΡΙΔΗΣ",69
"21732"," Τον Οκτώβριο…","ΝΑΝΤΙΑ ΒΑΛΑΒΑΝΗ",48
"21733"," Πράγματι, σύμφωνα με τις προθεσμίες που ορίζει το Σύνταγμα. Τι να κάνουμε;","ΜΑΥΡΟΥΔΗΣ ΒΟΡΙΔΗΣ",69
"21734"," Ολοκληρώστε, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21735"," Άρα, εδώ είμαστε προκειμένου να αποφασίσουμε για το κύρος της πράξεως νομοθετικού περιεχομένου. 
Όμως, ξαναλέω και για όσους περαιτέρω και εντόνως διαφωνούν, ότι πάλι κυρίαρχο είναι το Κοινοβούλιο. Εδώ είμαστε, η Κυβέρνηση εδώ είναι και τυγχάνει της εμπιστοσύνης του ελληνικού Κοινοβουλίου. Στηρίζουμε την Κυβέρνηση! Όποιος έχει διάφορη άποψη, είμαστε εδώ να το συζητήσουμε.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"21736"," Ευχαριστώ πολύ.
Κυριες και κύριοι συνάδελφοι, ολοκληρώθηκαν οι τοποθετήσεις επί του θέματος αυτού.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21737"," Κύριε Πρόεδρε, ζητώ το λόγο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21738"," Ξέρετε τον Κανονισμό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21739"," Κύριε Πρόεδρε, δώστε μου το λόγο!","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21740"," Δεν είναι δυνατόν τώρα…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21741"," Κυρίες και κύριοι συνάδελφοι, εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
 Συζήτηση και λήψη απόφασης, σύμφωνα με το άρθρο 62 του Συντάγματος και τα άρθρα 43Α και 83 του Κανονισμού της Βουλής, για τις αιτήσεις άρσης ασυλίας των Βουλευτών κ.κ. Μαρίας Διακάκη, Γαρυφαλλιάς (Λιάνας) Κανέλλη, Ειρήνης Δούρου, Ασπασίας Μανδρέκα, Μιχαήλ Ταμήλου και Κωνσταντίνου Κοντογεώργου.
Θυμίζω ότι η συζήτηση διεξάγεται με τη διαδικασία του άρθρου 108 παράγραφος 1 εδάφιο β΄ και επομένως, το λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για την άρση της ασυλίας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21742"," Δεν μπορείτε να αποφεύγετε το διάλογο! Δεν μπορείτε να απαγορεύετε το διάλογο στο Κοινοβούλιο!","ΠΑΝΟΣ ΚΑΜΜΕΝΟΣ",181
"21743"," Ο λόγος δίνεται πάντα, εφόσον ζητηθεί, στο Βουλευτή στον οποίο αφορά η αίτηση και στους Κοινοβουλευτικούς Εκπροσώπους, οι οποίοι ομιλούν μετά τους τυχόν ομιλητές κάθε υπόθεσης.
(Θόρυβος-διαμαρτυρίες στην Αίθουσα από την πτέρυγα των ΑΝΕΛ)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21744"," Κύριε Πρόεδρε, ζητώ το λόγο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21745"," Κυρία Χριστοφιλοπούλου, ξέρετε ότι δεν έχετε δίκιο. Πήρατε το λόγο και μιλήσατε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21746"," Ζητώ το λόγο, για να απαντήσω.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21747"," Κύριε Πρόεδρε, είναι αυτό Προεδρείο;","ΠΑΝΑΓΙΩΤΗΣ ΛΑΦΑΖΑΝΗΣ",279
"21748"," Κύριε Πρόεδρε, το λόγο παρακαλώ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21749"," Σας παρακαλώ! Το ξέρετε ότι δεν υπάρχει κανένας λόγος να μην σας δώσω το λόγο, αλλά δεν είναι σωστό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21750"," Γιατί δεν υπάρχει λόγος; Είστε υπεύθυνοι των πράξεών σας!","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21751"," Η πρώτη υπόθεση αφορά τη συνάδελφο κ. Μαρία Διακάκη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21752"," Δεν μπορείτε να μην δίνετε το λόγο! Μην συνεχίζετε. Θα μας δώσετε το λόγο. Υπάρχουν κρίσιμα θέματα και δεν μπορείτε να μας παραπέμπετε αλλού. Δεν μπορείτε να αφαιρείτε το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"21753"," Δεν είναι δυνατόν να το λέτε. Από κανέναν δεν αφαίρεσα το λόγο. Κατ’ αρχάς δεν προβλέπεται. Κατ’ εξαίρεση, χωρίς να υπάρχει δικαίωμα, έδωσα το λόγο στους Κοινοβουλευτικούς Εκπροσώπους. Το ξέρετε ότι το έκανα. Σας παρακαλώ, βοηθήστε με.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21754"," Πάμε στη διαδικασία.","ΑΘΑΝΑΣΙΟΣ ΜΠΟΥΡΑΣ",350
"21755"," Μη συνεχίζετε τη διαδικασία. Θα μας δώσετε το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ζητάω το λόγο, βάσει του άρθρου 108, ως Κοινοβουλευτικός Εκπρόσωπος, επί της αιτήσεως.","ΠΑΝΑΓΙΩΤΗΣ ΛΑΦΑΖΑΝΗΣ",279
"21756"," Επί της αιτήσεως που αφορά την υπόθεση της κ. Μαρίας Διακάκη υπάρχει συνάδελφος που ζητά το λόγο κατά το άρθρο 108 του Κανονισμού;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εγώ ζητάω το λόγο!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21757"," Δεν έχετε το λόγο. Ξέρετε ότι δεν έχετε το λόγο, κύριε Μαριά.
               (Θόρυβος-διαμαρτυρίες από την πτέρυγα των ΑΝΕΛ)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Έχω δικαίωμα ως Κοινοβουλευτικός Εκπρόσωπος!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21758"," Όχι, δεν έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ζητάω το λόγο, επί της αιτήσεως!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21759"," Όχι, δεν έχετε το λόγο. Η διαδικασία δεν προβλέπει κάτι τέτοιο. Γιατί επιμένετε; Ποιας αιτήσεως; Υπάρχει Κανονισμός και υπάρχει διαδικασία στη Βουλή, κύριε Μαριά.
Ερωτώ, κύριοι συνάδελφοι: Επί της αιτήσεως που αφορά την υπόθεση της κ. Μαρίας Διακάκη υπάρχει συνάδελφος που ζητά το λόγο κατά το άρθρο 108 του Κανονισμού;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εγώ ζητάω το λόγο!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21760"," Δεν υπάρχει. Επί της αιτήσεως που αφορά…
(Θόρυβος-έντονες διαμαρτυρίες από την πτέρυγα των ΑΝΕΛ και του ΣΥΡΙΖΑ-ΕΚΜ)
(Κωδωνοκρουσίες)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21761"," Οξύνετε το κλίμα χωρίς λόγο, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"21762"," Αν νομίζετε ότι οξύνω το κλίμα, χρεώστέ το μου.
Κύριε Μαριά, θα μιλήσετε επί της υποθέσεως της κ. Διακάκη, αλλιώς θα σας αφαιρέσω το λόγο.
Έχετε το λόγο, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, ζητώ το λόγο επί της αιτήσεως, για να πω ότι σε αυτήν την Αίθουσα διαπιστώθηκε πριν από λίγο η έλλειψη της δεδηλωμένης, διότι το ΠΑΣΟΚ  δήλωσε…
(Χειροκροτήματα από την πτέρυγα των ΑΝΕΛ)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21763"," Όχι, δεν έχετε το λόγο. Είστε εκτός θέματος. Το θέσατε, εντάξει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είναι επί της αιτήσεως, διότι έχει αίτημα επί της αιτήσεως...","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21764"," Είναι σοβαρά αυτά που λέτε; Άμα θέλετε, ας κάνετε πρόταση μομφής!
(Θόρυβος από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"21765"," Κύριε Μαριά, σας παρακαλώ!
Διακόπτουμε για πέντε λεπτά.
					(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)
 (Στο σημείο αυτό την Προεδρική Έδρα καταλαμβάνει ο Πρόεδρος της Βουλής κ. ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ )","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"21766"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Η συνεδρίασή μας αφορά -σας έχει διανεμηθεί και σχετικό ενημερωτικό σημείωμα με την ειδική ημερήσια διάταξη- αιτήσεις άρσης ασυλίας.
Επί της αιτήσεως που αφορά στην υπόθεση της κ. Μαρίας Διακάκη, υπάρχει συνάδελφος που ζητά το λόγο κατά το άρθρο 108 του Κανονισμού;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21767"," Κύριε Πρόεδρε, ζητώ το λόγο.","ΜΑΡΙΑ ΔΙΑΚΑΚΗ",129
"21768"," Το λόγο έχει η κ. Διακάκη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21769"," Ευχαριστώ πολύ, κύριε Πρόεδρε. 
Παρ’ όλο που υπήρξε εδώ μια κατάσταση απαράδεκτη, θα έλεγα, επειδή η συγκεκριμένη υπόθεση που με αφορά, είναι μια οικονομική διαφορά που έχω με έναν προμηθευτή μου, δηλαδή δεν έχει καμμία σχέση ούτε με τη βουλευτική μου ιδιότητα ούτε με την πολιτική μου δραστηριότητα, ζητώ από το Σώμα να αποφανθεί υπέρ της άρσης της ασυλίας μου, προκειμένου να μπορέσω να διευθετήσω αυτό το πρόβλημα.
Κύριε Πρόεδρε, ενώ θα μπορούσα να κρυφτώ πίσω απ’ αυτήν την ασυλία, δεν το κάνω, πράγμα που κάνουν οι υπόλοιποι, οι οποίοι ψηφίζουν και στέλνουν τον ελληνικό λαό κάθε μέρα και με έναν ξαφνικό τρόπο, με ξαφνικό θάνατο, στον Καιάδα. Το θεωρώ απαράδεκτο όλο αυτό να συμβαίνει μέσα στη Βουλή των Ελλήνων. Παρ’ όλα αυτά, ζητώ την άρση της ασυλίας μου για το προσωπικό, δικό μου θέμα. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, έχω ζητήσει το λόγο επί της αιτήσεως ως Κοινοβουλευτικός Εκπρόσωπος.","ΜΑΡΙΑ ΔΙΑΚΑΚΗ",129
"21770"," Το λόγο έχει ο κ. Μαριάς επί της αιτήσεως ως Κοινοβουλευτικός Εκπρόσωπος.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, προκειμένου να προχωρήσει η συγκεκριμένη ψηφοφορία και η εξέταση της αιτήσεως άρσεως ασυλίας, θα πρέπει αυτήν τη στιγμή που συζητούμε, να υπάρχει και να λειτουργεί Βουλή. 
Πριν από λίγο ακούσαμε από την Κοινοβουλευτική Εκπρόσωπο του ΠΑΣΟΚ ότι το ΠΑΣΟΚ αίρει την εμπιστοσύνη του απέναντι στην Κυβέρνηση. Αυτά ήταν τα ρητά λόγια της Κοινοβουλευτικής Εκπροσώπου, εκπροσωπώντας όλο το ΠΑΣΟΚ και όλη την Κοινοβουλευτική Ομάδα και είπε ότι δεν στηρίζει πλέον την Κυβέρνηση, εάν και εφόσον δεν αποσύρει άμεσα την πράξη νομοθετικού περιεχομένου.
Και επειδή αυτό μέχρι τώρα δεν έχει συμβεί, εμείς θεωρούμε ότι αυτήν τη στιγμή, η Κυβέρνηση έχει απολέσει τη δεδηλωμένη και ως εκ τούτου δεν μπορεί…
(Θόρυβος στην Αίθουσα)
Έχει απολέσει τη δεδηλωμένη με ρητή δήλωση αρμοδίου εκπροσώπου του κόμματος του ΠΑΣΟΚ. Είναι καταγεγραμμένη στα Πρακτικά. 
Κατά την έννοια αυτή, δεν υφίσταται η δεδηλωμένη. Επομένως από του σημείου αυτού και μετά, δεν μπορούν να συνεχιστούν οι εξετάσεις των αιτήσεων ασυλίας και η ψηφοφορία επ’ αυτών. 
Αυτό είναι το θέμα που θέτουμε, κύριε Πρόεδρε, τοποθετούμενοι επί της συγκεκριμένης αιτήσεως, όπως και επί των επομένων, όπου θα ζητούμε το λόγο και θα εξηγούμε, διότι αν προχωρήσετε, την ίδια ένσταση θα υποβάλουμε και στην επόμενη αίτηση που θα εξεταστεί. 
Ευχαριστώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21771"," Ένα λεπτό. Καθίστε, σας παρακαλώ. Θα σας δώσω το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δώστε μου για μισό λεπτό το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21772"," Ακούστε. Θα σας δώσω το λόγο, αλλά καθίστε. 
Ακούστε. Θα μάθετε και εσείς να σέβεστε το Προεδρείο. Το Προεδρείο θα σας δώσει το λόγο. Το Προεδρείο έχει κατηγορηθεί για υπερβολική δημοκρατική ευαισθησία. Παρ’ όλα αυτά όμως, δεν θα το καταργήσετε. Θα ζητάτε το λόγο και το λόγο θα σας τον δίνει. Όταν λοιπόν θα υπάρχουν τέτοια ζητήματα,  παρακαλώ με ηρεμία, με σεβασμό. Δεν μας βοηθά η οποιαδήποτε ακρότητα στο λόγο ή στη συμπεριφορά εδώ μέσα. Είμαστε ένα δημοκρατικό Κοινοβούλιο, το θέμα θα το λύσουμε και θα το συζητήσουμε. 
Η κ. Χριστοφιλοπούλου έχει το λόγο και αμέσως μετά εσείς.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21773"," Ζητώ και εγώ το λόγο, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"21774"," Και μετά ο κ. Λαφαζάνης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21775"," Κύριε Πρόεδρε, οι πλειοψηφίες, όπως πολύ σωστά είπατε, για κάθε νομοθέτημα, για κάθε νομοθετική πρωτοβουλία είτε της Κυβέρνησης είτε των κομμάτων της Βουλής, είναι συγκεκριμένες, αλλά πρέπει να είναι και ουσιαστικές. 
Έβαλα ζήτημα ουσίας και συνεννόησης, με αφορμή την πρόσφατη τρομερή κρίση που υπάρχει, για τον τρόπο με τον οποίο επιχειρούμε την αναδιάρθρωση της ΕΡΤ, διά του κλεισίματός της. Έθεσα την αντίθεσή μας, έθεσα την πρόθεσή μας να μην ψηφιστεί η κύρωση της πράξης νομοθετικού περιεχομένου, διότι, όπως είπα από την αρχή, κύριε Πρόεδρε, μια σειρά συναδέλφων και ιδίως ο ίδιος ο Πρόεδρος του ΠΑΣΟΚ ο Ευάγγελος Βενιζέλος έχει θέσει θέμα και στους τρεις Αρχηγούς και ζήτησα να συγκληθεί τώρα, να γίνει η συνάντηση των τριών Αρχηγών, το νωρίτερο δυνατό. Έχουμε από μήνες θέσει θέμα επανασχεδιασμού, επικαιροποίησης της κυβερνητικής συμφωνίας. 
Αυτά και μόνον, επικαλούμενη τα Πρακτικά, θέλοντας να πω ότι όσοι είπαν ότι ψηφίσαμε ένα νόμο –επικαλέστηκε ο συνάδελφός μου της Νέας Δημοκρατίας ότι ψηφίσαμε ένα νόμο όλοι μαζί- βεβαίως τον ψηφίσαμε, για να βγάλουμε τη χώρα από το αδιέξοδο. Όμως, όπως εσείς πολύ σωστά είπατε, αυτό δεν σημαίνει ότι θα πρέπει να περιμένουμε δώδεκα μήνες, για να φέρουν οι Υπουργοί ένα πλάνο και τελευταία στιγμή να μας έρχεται πράξη νομοθετικού περιεχομένου. Αυτό δεν σημαίνει, κύριε Πρόεδρε, ότι επειδή ψηφίσαμε αυτόν το νόμο, μετά για να εφαρμοστεί αυτός, την τελευταία κυριολεκτικά στιγμή, θα κάνουμε πραξικοπήματα. Αυτό είπα!
Αυτό είπα, ζητώντας δύο πράγματα: Να μην έρθει για κύρωση η πράξη νομοθετικού περιεχομένου και να κατατεθεί ως νομοσχέδιο, έστω με το κατεπείγον, αν είναι κατεπείγον. Και δεύτερον, να συγκληθεί τώρα η συνάντηση των τριών Αρχηγών, με στόχο τον επανασχεδιασμό των κυβερνητικών προτεραιοτήτων. Αυτό ζήτησα και αυτό ζητάω. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα μου δώσετε το λόγο επί του θέματος αυτού;","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21776"," Ένα λεπτό, κύριε Μαριά, θα σας δώσω το λόγο. Καθίστε, μην κάνετε έτσι.
Κατ’ αρχάς, παρακαλώ να ηρεμήσουμε. Κατεγράφη λοιπόν η άποψη του ΠΑΣΟΚ και της κ. Χριστοφιλοπούλου. Έχει ζητήσει ο κ. Λαφαζάνης το λόγο και αμέσως μετά εσείς.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21777"," Ας μιλήσει ο κ. Μαριάς πρώτα, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"21778"," Ωραία.
Ο κ. Μαριάς έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, ίσως δεν έγινε κατανοητό. 
(Θόρυβος στην Αίθουσα)
Σας παρακαλώ, κύριοι συνάδελφοι. Εδώ υπάρχουν δημόσιες διαδικασίες. Η δεδηλωμένη μπορεί να αμφισβητηθεί είτε με πρόταση μομφής είτε –και αυτό έθεσα από την αρχή- με πανηγυρική δήλωση ενώπιον του ελληνικού Κοινοβουλίου από τον αρμόδιο Κοινοβουλευτικό Εκπρόσωπο κόμματος, που στηρίζει την Κυβέρνηση. Αυτό που ακούσαμε όλοι, διότι η δήλωση είναι άπαξ και δεν μπορεί να ανακληθεί εφόσον τέθηκε στο Κοινοβούλιο… 
(Κωδωνοκρουσίες- γέλωτες στην Αίθουσα)
Αυτό λοιπόν που ακούσαμε όλοι, είναι καταγεγραμμένο στα Πρακτικά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21779"," Υπάρχουν Πρακτικά, κύριε Πρόεδρε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Και να τα διαβάσετε τα Πρακτικά, διότι πλέον έχουν συνταγματική σημασία: είναι ότι το ΠΑΣΟΚ αίρει την εμπιστοσύνη του στην Κυβέρνηση, εάν δεν ανακαλέσει άμεσα την πράξη νομοθετικού περιεχομένου. 
Από πλευράς συνταγματικής τάξεως αυτή ήταν η δήλωση. Και το ότι γίνεται δεύτερη, επαναληπτική, ανακλητική δήλωση από την πλευρά του ΠΑΣΟΚ, καμμία συνταγματική σημασία δεν έχει. Πολιτική σημασία μπορεί να έχει, διότι δηλώνει αλλαγή στάσης. Συνταγματική και θεσμική όμως σημασία δεν έχει.
Άρα γυρνάω στην αίτηση ασυλίας που συζητούμε -γιατί εγώ δεν είμαι εκτός ημερησίας διατάξεως- και λέω ότι η συγκεκριμένη αίτηση δεν μπορεί να προχωρήσει, διότι πανηγυρικά διαπιστώθηκε και δεν μπορεί μεταγενέστερα να ανακληθεί, ότι υπάρχει…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21780"," Τα ίδια λες!
(Θόρυβος από την πτέρυγα της Νέας Δημοκρατίας)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν σας αρέσει να μάθετε.
…πλέον δυσαρμονία και δεν υφίσταται η δεδηλωμένη, εφόσον το ΠΑΣΟΚ το δήλωσε. Εκτός κι εάν έρθει ο κ. Βενιζέλος εδώ και δηλώσει ρητά και κατηγορηματικά ότι όσα είπε η κ. Χριστοφιλοπούλου, σύμφωνα με τον Κανονισμό…
(Διαμαρτυρίες στην Αίθουσα)
Εκτός κι αν έρθει ο κ. Βενιζέλος και δηλώσει ότι όσα είπε η Κοινοβουλευτική του Εκπρόσωπος δεν τον εκφράζουν και δώσει ρητή διαβεβαίωση περί ψήφου εμπιστοσύνης στην Κυβέρνηση. Να έρθει λοιπόν εδώ. Αλλιώς ισχύει η πρώτη δήλωση, που δεν μπορεί να ανακληθεί. 
Για εμάς δεν υφίσταται η δεδηλωμένη κι ό,τι γίνει από εδώ και πέρα, δεν έχει καμμία σχέση με το Σύνταγμα και τους νόμους.","ΑΘΑΝΑΣΙΟΣ ΝΤΑΒΛΟΥΡΟΣ",366
"21781"," Θέλω να τονίσω…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21782"," Σας παρακαλώ, κύριε Πρόεδρε, θέλω το λόγο για πέντε δευτερόλεπτα.","ΙΩΑΝΝΗΣ ΔΗΜΑΡΑΣ",125
"21783"," Σας παρακαλώ, ένα λεπτό.
(Θόρυβος στην Αίθουσα – κωδωνοκρουσίες)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21784"," Χθες ο κ. Κακλαμάνης, όταν λειτουργούσε ακόμα η δημόσια τηλεόραση, δήλωσε ότι είναι αντισυνταγματικό αυτό…","ΙΩΑΝΝΗΣ ΔΗΜΑΡΑΣ",125
"21785"," Κύριοι συνάδελφοι, η δήλωση Κοινοβουλευτικού Εκπροσώπου ή ακόμα και Αρχηγού συνοδεύεται πάντα από ψηφοφορία, διότι, όπως γνωρίζετε, ο Κοινοβουλευτικός Εκπρόσωπος τίθεται με απλό έγγραφο του Προέδρου. Δεύτερον, ο ίδιος ο Αρχηγός πάντα είναι στην κοινοβουλευτική του Πλειοψηφία…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ας έρθει ο κ. Βενιζέλος, αλλιώς…
(Θόρυβος στην Αίθουσα)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21786"," Σας παρακαλώ, τώρα! Παρακαλώ, κύριοι συνάδελφοι, πρέπει η Βουλή να διατηρήσει το επίπεδό της και να μην ενδώσουμε σε τακτικές, οι οποίες μας προκαλούν σε συνεχείς διακοπές. Η Βουλή πρέπει να συνεχίσει τις εργασίες της και να στείλει ένα μήνυμα ότι η δημοκρατία σ’ αυτόν τον τόπο λειτουργεί και δεν κάνουν κουμάντο όσοι έχουν ακραίες απόψεις και θέλουν συνεχώς η Βουλή να μη λειτουργεί!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21787"," Μπράβο, Πρόεδρε!
(Χειροκροτήματα από την πτέρυγα της Νέας Δημοκρατίας)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω το λόγο επί προσωπικού, κύριε Πρόεδρε. 
(Θόρυβος στην Αίθουσα – κωδωνοκρουσίες)","ΜΑΥΡΟΥΔΗΣ ΒΟΡΙΔΗΣ",69
"21788"," Δεν αναφέρομαι σε εσάς. Αναφέρομαι γενικώς.
Ο κ. Λαφαζάνης έχει το λόγο.
(Θόρυβος στην Αίθουσα)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν σας αρέσει!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21789"," Εσένα θα ακούμε όλη μέρα;","ΔΗΜΗΤΡΙΟΣ ΤΣΟΥΜΑΝΗΣ",521
"21790"," Παρακαλώ, κύριοι συνάδελφοι! 
Ο κ. Λαφαζάνης έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21791"," Κύριε Πρόεδρε, δεν θέλω να απευθυνθώ σε εσάς προσωπικά. Επιτρέψτε μου όμως, να πω σε όλους τους συναδέλφους, γιατί ζούμε ιστορικές στιγμές, ότι η δημοκρατία δεν λειτουργεί. Η δημοκρατία, κύριε Πρόεδρε, δεν λειτουργεί. Η δημοκρατία αυτή έχει μετατραπεί -και το λέω μετά λόγου γνώσεως και με επιχειρήματα- σε κοινοβουλευτική δικτατορία με κοινοβουλευτικό μανδύα.","ΠΑΝΑΓΙΩΤΗΣ ΛΑΦΑΖΑΝΗΣ",279
"21792"," Όπως την εκφράζετε εσείς.
(Θόρυβος από την πτέρυγα της Νέας Δημοκρατίας)","ΑΘΑΝΑΣΙΟΣ ΝΤΑΒΛΟΥΡΟΣ",366
"21793"," Ακούστε!
(Θόρυβος στην Αίθουσα – κωδωνοκρουσίες)","ΠΑΝΑΓΙΩΤΗΣ ΛΑΦΑΖΑΝΗΣ",279
"21794"," Το αποδεικνύετε τώρα!","ΑΘΑΝΑΣΙΟΣ ΝΤΑΒΛΟΥΡΟΣ",366
"21795"," Θα τα ακούσετε…","ΠΑΝΑΓΙΩΤΗΣ ΛΑΦΑΖΑΝΗΣ",279
"21796"," Κύριοι συνάδελφοι, παρακαλώ. Ο κάθε συνάδελφος έχει δικαίωμα να εκφραστεί, όπως αυτός επιθυμεί, εφόσον είναι μέσα στο πλαίσιο του Κανονισμού.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21797"," Το λέω όχι για εσάς, διότι η δημοκρατία δεν ανήκει σε μία παράταξη. Η δημοκρατία ανήκει στον ελληνικό λαό.","ΠΑΝΑΓΙΩΤΗΣ ΛΑΦΑΖΑΝΗΣ",279
"21798"," Ακριβώς!","ΑΘΑΝΑΣΙΟΣ ΝΤΑΒΛΟΥΡΟΣ",366
"21799"," Κι όλοι πρέπει να την προασπίζουμε, για να μένει ζωντανή και ακμαία.
Και σας λέω, κύριε Πρόεδρε -και μέσω εσάς μιλάω στη Βουλή, στους συναδέλφους- ότι δεν μπορεί να μιλάμε για λειτουργία της Βουλής, όταν πλέον η Κυβέρνηση κυβερνά με πράξεις νομοθετικού περιεχομένου. Οι πράξεις νομοθετικού περιεχομένου ακυρώνουν και καταργούν τη Βουλή.","ΠΑΝΑΓΙΩΤΗΣ ΛΑΦΑΖΑΝΗΣ",279
"21800"," Το ίδιο μάθημα. Τα έχουμε ακούσει.","ΑΘΑΝΑΣΙΟΣ ΝΤΑΒΛΟΥΡΟΣ",366
"21801"," Διαμορφώνουν τετελεσμένα γεγονότα, τα οποία δεν ανατρέπονται. Ο κύριος Κοινοβουλευτικός Εκπρόσωπος της Νέας Δημοκρατίας μας είπε ότι μπορεί η Βουλή να μην ψηφίσει την πράξη νομοθετικού περιεχομένου. Όταν όμως θα έρθει αυτή η πράξη νομοθετικού περιεχομένου μετά το καλοκαίρι, ίσως και τον Οκτώβρη, θα έχουν διαμορφωθεί τετελεσμένα, θα έχουν διαμορφωθεί νέα δεδομένα, τα οποία δεν ακυρώνονται με τη μη ψήφιση της πράξης νομοθετικού περιεχομένου. Αυτά όμως τα κάνουν άλλα, μαύρα καθεστώτα, που έχουν μαυρίσει την ΕΡΤ. Δεν τα κάνουν κοινοβουλευτικά κόμματα, δεν τα κάνουν ακόμα, οι αστικές κοινοβουλευτικές δημοκρατίες.","ΠΑΝΑΓΙΩΤΗΣ ΛΑΦΑΖΑΝΗΣ",279
"21802"," Ανάποδα έχετε διαβάσει το Σύνταγμα!","ΑΘΑΝΑΣΙΟΣ ΝΤΑΒΛΟΥΡΟΣ",366
"21803"," Άρα έχει τεθεί στη χώρα θέμα δημοκρατίας, πολύ περισσότερο, που αυτή η πράξη νομοθετικού περιεχομένου είναι απολύτως αντισυνταγματική, διότι δίνει γενική και εφ’ όλης της ύλης εξουσιοδότηση για τη διάλυση ανά πάσα στιγμή, οποιουδήποτε φορέα του δημόσιου τομέα και στέλνει χιλιάδες επί χιλιάδων εργαζομένους από τη μία μέρα στην άλλη, στο δρόμο. Διαλύει το δημόσιο τομέα, εξουσιοδοτεί για τη διάλυση του δημόσιου τομέα. Κανένα Σύνταγμα δεν το επιτρέπει αυτό. Καταλύεται το Σύνταγμα, καταλύεται ο Κανονισμός της Βουλής. Έχουμε εκτροπή, αντιδημοκρατική εκτροπή. 
Σας λέμε λοιπόν, κύριε Πρόεδρε, να αναλάβει και το Προεδρείο τις δικές του ευθύνες, διότι η προάσπιση της Βουλής και της λειτουργίας της, η προάσπιση του Συντάγματος και του Κανονισμού επαφίενται και στο Προεδρείο της Βουλής, το οποίο πρέπει αυτήν τη στιγμή, να παίξει τον ανεξάρτητο ρόλο του για την προάσπιση της δημοκρατίας, γιατί αυτές οι μελανές σελίδες καταγράφονται, σημειώνονται και ο ελληνικός λαός βλέπει καθαρά πού πάτε τα πράγματα και το μέλλον του. Σας λέω πάλι, ότι δεν αναφέρομαι προσωπικά. 
Η Κυβέρνηση δεν έχει καμμία δεδηλωμένη, κύριοι. Η Κυβέρνηση δεν διαθέτει καμμία δεδηλωμένη, διότι εδώ μπορεί να παίζουν…","ΠΑΝΑΓΙΩΤΗΣ ΛΑΦΑΖΑΝΗΣ",279
"21804"," Καταθέστε πρόταση μομφής.","ΗΛΙΑΣ ΒΛΑΧΟΓΙΑΝΝΗΣ",64
"21805"," Με συγχωρείτε. Μπορεί να παίζουν κρυφτό εδώ, ΔΗΜΑΡ και ΠΑΣΟΚ με το νομοσχέδιο και την εμπιστοσύνη, διότι αν δεν θέλετε, κύριοι της ΔΗΜΑΡ και του ΠΑΣΟΚ, αίρετε αμέσως την εμπιστοσύνη στην Κυβέρνηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"21806"," Καταθέστε πρόταση μομφής λοιπόν.","ΙΩΑΝΝΗΣ ΔΡΙΒΕΛΕΓΚΑΣ",138
"21807"," Κάντε αυτήν τη δήλωση, αλλιώς παίζετε το κρυφτό.","ΠΑΝΑΓΙΩΤΗΣ ΛΑΦΑΖΑΝΗΣ",279
"21808"," Κύριε Πρόεδρε, πρέπει να απευθύνεται στο Προεδρείο, όχι στο Σώμα.","ΙΩΑΝΝΗΣ ΙΩΑΝΝΙΔΗΣ",169
"21809"," Ολοκληρώστε, κύριε Λαφαζάνη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21810"," Τελειώνω, κύριε Πρόεδρε.
Δεν μπορεί κανένας σας να κρυφτεί πλέον από τον ελληνικό λαό αλλά η Κυβέρνηση, κύριε Πρόεδρε, δεν διαθέτει τη δεδηλωμένη στο λαό, γιατί ο λαός καταγράφει τη δεδηλωμένη και αν θέλετε να μετρήσουμε τη δεδηλωμένη, ιδού η Ρόδος, ιδού και το πήδημα. Εκλογές τώρα! Τώρα αμέσως εκλογές! Αυτή είναι η πρότασή μας.
              (Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"21811"," Πάμε!","ΜΑΥΡΟΥΔΗΣ ΒΟΡΙΔΗΣ",69
"21812"," Καταθέστε πρόταση μομφής!","ΑΘΑΝΑΣΙΟΣ ΜΠΟΥΡΑΣ",350
"21813"," Ολοκληρώστε, κύριε Λαφαζάνη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21814"," Επίσης, κύριε Πρόεδρε, είχαμε ζητήσει και μία συνάντηση μαζί σας που δεν προλάβαμε να την κάνουμε…","ΠΑΝΑΓΙΩΤΗΣ ΛΑΦΑΖΑΝΗΣ",279
"21815"," Θα γίνει, θα γίνει.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21816"," ...αλλά έχουμε γνωστοποιήσει ότι έχουμε καταθέσει μία πρόταση νόμου υπογεγραμμένη απ’ όλους τους Βουλευτές του ΣΥΡΙΖΑ με την οποία ζητάμε την άρση της πράξης νομοθετικού περιεχομένου και όλων των πράξεων που έγιναν με βάση αυτή…","ΠΑΝΑΓΙΩΤΗΣ ΛΑΦΑΖΑΝΗΣ",279
"21817"," Κατετέθη η πρόταση.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21818"," …και των όποιων συνεπειών τους. 
Ζητάμε, κύριε Πρόεδρε, να ορίσετε τώρα, αύριο κιόλας, τη συζήτηση αυτής της πρότασης. Προέχει, έχει κατεπείγοντα χαρακτήρα. Να τη συζητήσει η Βουλή, να τοποθετηθούν οι πάντες επί ενός κρίσιμου θέματος που αποφεύγει η Κυβέρνηση και δεν θέλει να το βάλει ούτε καν για συζήτηση στη Βουλή.","ΠΑΝΑΓΙΩΤΗΣ ΛΑΦΑΖΑΝΗΣ",279
"21819"," Κύριε Λαφαζάνη, ολοκληρώστε, σας παρακαλώ. Σας ευχαριστώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21820"," Αυτή η πρότασή μας δίνει και μια θετική διέξοδο στο Προεδρείο να δώσει δημοκρατική προοπτική στη λειτουργία αυτής της Βουλής, δηλαδή να μην επιτρέψει το «σύννεφο» των πράξεων νομοθετικού περιεχομένου να «πνίξει» τη λειτουργία μας.","ΠΑΝΑΓΙΩΤΗΣ ΛΑΦΑΖΑΝΗΣ",279
"21821"," Κύριοι συνάδελφοι, παρακαλώ να ολοκληρωθεί η συζήτηση επ’ αυτού του θέματος και να προχωρήσουμε στην ημερήσια διάταξη. Καταγράφηκαν οι απόψεις των κομμάτων και ιδιαίτερα της Συμπολίτευσης και της Αντιπολίτευσης απ’ όλους τους Κοινοβουλευτικούς Εκπροσώπους.
Έχουμε ήδη μπει στην ημερήσια διάταξη. Υπάρχουν προτάσεις οι οποίες έχουν κατατεθεί και συναντήσεις οι οποίες έχουν προταθεί και με το ΣΥΡΙΖΑ και με τους Ανεξάρτητους Έλληνες και με τους τρεις Αρχηγούς που ζητάει το ΠΑΣΟΚ. Όλα αυτά θα μεταφερθούν στην Κυβέρνηση.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21822"," Κύριε Πρόεδρε, το ΠΑΣΟΚ καταθέτει πρόταση νόμου εις απάντηση του κ. Λαφαζάνη.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21823"," Καταθέτει και το ΠΑΣΟΚ πρόταση νόμου. 
Ως εκ τούτου θεωρώ ότι η συζήτηση επ’ αυτού έχει ολοκληρωθεί. 
Ετέθη ένα θέμα από τον κ. Μαριά και μόνο. Διότι, όπως είπε ο κ. Λαφαζάνης, θεωρεί ότι δεν υπάρχει άρση εμπιστοσύνης από το ΠΑΣΟΚ και από τη ΔΗΜΑΡ λέγοντας ότι κρύβεται και ότι…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21824"," Δεν είπα αυτό το πράγμα, κύριε Πρόεδρε. Μη λέτε πράγματα που δεν είπα.","ΠΑΝΑΓΙΩΤΗΣ ΛΑΦΑΖΑΝΗΣ",279
"21825"," Μισό λεπτό, κύριε Λαφαζάνη, με ηρεμία. 
Εσείς θεωρείτε ότι υπάρχει δεδηλωμένη ή όχι;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21826"," Δεν υπάρχει δεδηλωμένη για την Κυβέρνηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"21827"," Για ποιο θέμα;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21828"," Δεν υπάρχει δεδηλωμένη. Είτε παίζουν το κρυφτό –ΔΗΜΑΡ και ΠΑΣΟΚ- είτε δεν το παίζουν…","ΠΑΝΑΓΙΩΤΗΣ ΛΑΦΑΖΑΝΗΣ",279
"21829"," Κύριε Λαφαζάνη, μισό λεπτό σας παρακαλώ. 
Αν θεωρείτε ότι δεν υπάρχει δεδηλωμένη, πρέπει να καταθέσετε πρόταση μομφής. Το ζήτημα είναι απλό. Συνυπογράψτε την πρόταση με τους Ανεξάρτητους Έλληνες και καταθέστε την. Δεν διαπληκτίζομαι μαζί σας. Σας  εξηγώ το διαδικαστικό.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21830"," Το τι θα κάνει ο ΣΥΡΙΖΑ και τι πρωτοβουλίες θα αναλάβει, θα τις αποφασίσει ο ΣΥΡΙΖΑ. Και θα αναλάβουμε πρωτοβουλίες και θα κάνουμε πολλά πράγματα. 
Επαναλαμβάνω, όμως, ότι όσο και να παίζουν το κρυφτό σε αυτήν την Αίθουσα η ΔΗΜΑΡ και το ΠΑΣΟΚ, δεδηλωμένη η Κυβέρνηση δεν έχει. Πρώτα από όλα δεν έχει στο λαό δεδηλωμένη.","ΠΑΝΑΓΙΩΤΗΣ ΛΑΦΑΖΑΝΗΣ",279
"21831"," Αυτό είναι εκτίμηση.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21832"," Αν νομίζετε ότι έχετε δεδηλωμένη, εδώ και τώρα εκλογές. Ιδού η Ρόδος ιδού και το πήδημα.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"21833"," Κύριε Λαφαζάνη, αυτή είναι η εκτίμησή σας. 
Το λόγο έχει η κ. Χριστοφιλοπούλου, έπειτα ο κ. Βορίδης και ολοκληρώνεται αυτός ο κύκλος συζήτησης για το συγκεκριμένο θέμα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21834"," Κύριε Πρόεδρε, θα χρειαστώ μόνο δέκα δευτερόλεπτα. Δεν θα επεκταθώ σε τίποτα άλλο. 
Ακούω το επιχείρημα περί «δεδηλωμένης» . Οι Ανεξάρτητοι Έλληνες κάτι είπαν για πρόταση δυσπιστίας αλλά δεν έχουν τον απαιτούμενο αριθμό. Ο ΣΥΡΙΖΑ έχει τον απαιτούμενο αριθμό.
Όποιος αμφισβητεί τη δεδηλωμένη της Κυβερνήσεως, ιδού η Ρόδος ιδού και το πήδημα. Καταθέστε την πρόταση, να μετρήσουμε, να το τελειώσουμε. 
(Χειροκροτήματα από την πτέρυγα της Νέας Δημοκρατίας)
Διότι μέχρι στιγμής δεν σας έχω ακούσει να το λέτε. Ας τη δούμε την πρόταση δυσπιστίας και να τελειώνουμε με τη ρητορική αυτή.","ΜΑΥΡΟΥΔΗΣ ΒΟΡΙΔΗΣ",69
"21835"," Το λόγο έχει η κ. Χριστοφιλοπούλου.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21836"," Κύριε Πρόεδρε, θα μπορούσα να έχω το λόγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"21837"," Κύριε Λαφαζάνη, μιλήσατε δέκα λεπτά. Να μιλήσουν και οι άλλοι Κοινοβουλευτικοί Εκπρόσωποι. 
Ορίστε, κυρία Χριστοφιλοπούλου, σας ακούμε. 
(Θόρυβος στην Αίθουσα)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21838"," Κύριε Πρόεδρε, δεν θέλω ούτε εσάς ούτε το Σώμα να κουράσω άλλο επαναλαμβάνοντας τα όσο ήδη είπα. 
Επειδή όμως ο αγαπητός συνάδελφος του ΣΥΡΙΖΑ κ. Λαφαζάνης κάθε τρεις λέξεις προσθέτει για το «κρυφτούλι» του ΠΑΣΟΚ και της ΔΗΜΑΡ, θέλω από εδώ να ενημερώσω το Σώμα ότι είμαστε στη διαδικασία κατάθεσης δικής μας πρότασης νόμου.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21839"," Τι λέει η πρόταση νόμου;","ΠΑΝΑΓΙΩΤΗΣ ΛΑΦΑΖΑΝΗΣ",279
"21840"," Θα τη δείτε, κύριε συνάδελφε, ηρεμήστε. 
Όπως γνωρίζετε και όπως είπα και στον κ. Βορίδη είχαμε σχέδιο για την αναδιοργάνωση της ΕΡΤ. Αυτό το σχέδιο, λοιπόν, υπήρχε και η Κυβέρνηση όφειλε να το δει. Δεν το είδε. 
Τώρα, λοιπόν, επειδή δεν υπάρχουν ούτε κρυφά ούτε ανοιχτά θέματα αλλά δημοκρατική λειτουργία, το μόνο που λέω εγώ ξανά είναι ότι η Κυβέρνηση χρειάζεται επικαιροποίηση της συμφωνίας της. Τίποτα άλλο, κύριε Πρόεδρε. 
Και επικαλούμαι τα Πρακτικά. Επ’ αυτού, τουλάχιστον, δεν πρόκειται να ξαναπάρω το λόγο, εκτός αν προκληθώ εκ νέου.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"21841"," Το λόγο έχει ο κ. Χρήστος Παππάς.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21842"," Κύριε Πρόεδρε, χαλαρά και ήπια θα κάνω μια διαπίστωση και μία διευκρίνιση.
Ακούσαμε τα περί «κρυφτού». Θα πούμε καλύτερα ότι δεν υπάρχει «κρυφτό» αλλά ένα «θέατρο σκιών» στη συγκυβέρνηση. Το είδαμε πριν λίγο καιρό με την πληθώρα των αντιρατσιστικών μέτρων, το βλέπουμε και τώρα με την πληθώρα των τηλεοπτικών νόμων. 
Η διαπίστωση, λοιπόν, είναι ότι η Κυβέρνηση Σαμαρά και των υπολοίπων –η συγκυβέρνηση- προσπαθεί με νύχια και με δόντια να σταθεί στην εξουσία, συνεχίζοντας το καταστροφικό της ρόλο. 
Επί της ουσίας η Κυβέρνηση έχει χάσει τη δεδηλωμένη όχι μόνο εδώ μέσα. Θα δούμε πώς θα γίνει, αν την έχει χάσει ή όχι. Σίγουρα την έχει χάσει έξω στον ελληνικό λαό. 
Κλείνω, κύριε Πρόεδρε. Επειδή ορισμένα «παπαγαλάκια» συνεχίζουν να παραπληροφορούν, θέλουμε να επανέλθουμε στην αρχική μας τοποθέτηση περί δημόσιας τηλεόρασης και να πούμε ότι εμείς στη Χρυσή Αυγή φυσικά και είμαστε υπέρ της δημόσιας τηλεόρασης, εθνικής –θα έλεγα- τηλεόρασης προς όφελος του έθνους και των απανταχού Ελλήνων και όχι προς όφελος της μαρξιστικής προπαγάνδας και του εθνομηδενισμού. 
Ευχαριστώ.","ΧΡΗΣΤΟΣ ΠΑΠΠΑΣ",418
"21843"," Κυρίες και κύριοι συνάδελφοι, θεωρώ ότι η συζήτηση των Κοινοβουλευτικών Εκπροσώπων έγινε επί της αιτήσεως στην υπόθεση της κ. Μαρίας Διακάκη.
Προχωράω στην επόμενη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21844"," Κύριε Πρόεδρε, θα ήθελα το λόγο.","ΒΑΣΙΛΕΙΟΣ ΟΙΚΟΝΟΜΟΥ",378
"21845"," Θα ξαναπάρετε το λόγο ούτως ή άλλως. 
Προχωράμε επί της αιτήσεως που αφορά στην υπόθεση της κ. Γαρυφαλλιάς Κανέλλη και Ειρήνης Δούρου. Υπάρχει συνάδελφος που ζητά το λόγο κατά το άρθρο 108 του Κανονισμού;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21846"," Κύριε Πρόεδρε, θα ήθελα το λόγο.","ΡΕΝΑ ΔΟΥΡΟΥ",136
"21847"," Η κ. Δούρου έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21848"," Υπάρχει μια συνέχεια των Κοινοβουλευτικών Εκπροσώπων. Γιατί μας κόβετε;","ΒΑΣΙΛΕΙΟΣ ΟΙΚΟΝΟΜΟΥ",378
"21849"," Έχω δώσει το λόγο στην κ. Δούρου.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21850"," Κύριε Πρόεδρε, κυρίες και κύριοι συνάδελφοι, νομίζω ότι θα συμφωνήσουμε ότι οι στιγμές είναι πρωτοφανείς. 
Εδώ και δύο ώρες αυτό που συζητάμε είναι πώς μπορεί μια κυβέρνηση να κάνει οικονομική πολιτική –να σώζει λεφτά να το πω, όπως το λέει η μάνα μου- κλείνοντας τη δημόσια τηλεόραση. Νομίζω ότι αρκετοί από εσάς θα έχετε ήδη δεχθεί τηλέφωνα από τους ομογενείς.
Είναι ημέρες που η ακροδεξιά δείχνει το πραγματικό της πρόσωπο. Πιο είναι; Ότι στηρίζει ανοιχτά το κλείσιμο αυτής της δημόσιας τηλεόρασης –ακούμε σήμερα. Μέχρι χθες ακούγαμε γενικά. Την ενοχλεί, κύριε Πρόεδρε, που την αποκαλεί με το όνομά της. Την ενοχλεί που τη λέει ναζιστικό κόμμα. Αλλά η δημόσια τηλεόραση λέει την αλήθεια. Και ζούμε σε τέτοιες στιγμές που δεν μας περισσεύει να λέμε τα πράγματα αλλιώς. Τα πράγματα πρέπει να λέγονται με το όνομά τους. Και να λέμε τους νεοναζί, νεοναζί. Να μην τους αφήνουμε εμείς που ανήκουμε και υπηρετούμε την ελληνική δημοκρατία σε χλωρό κλαρί! Να καταγγέλλουμε τα ψέματα και την υποκρισία τους. Να ρίχνουμε φως και να αποκαλύπτουμε το πραγματικό τους πρόσωπο, εκείνο της βίας κατά των γυναικών, των αδυνάμων, των μεταναστών. Να αρπάζουμε κάθε ευκαιρία αντιπαράθεσης μαζί τους, όχι να κρυβόμαστε!
Κύριε Πρόεδρε, η αίθουσα ενός δικαστηρίου σε περίπτωση άρσης της ασυλίας προκρίνω ότι θα ήταν ένα ιδανικό πεδίο σύγκρουσης και αποκάλυψης των πραγματικών προθέσεων αυτών των ξεδιάντροπων μιμητών του Χίτλερ!
Δεν μπορεί! Θα βρεθεί ένας εισαγγελέας, θα βρεθεί ένας δικαστής που δεν θα δικάζει ανάλογα με το αν του δόθηκαν τα αναδρομικά ή όχι, αλλά θα υπηρετήσει τη δικαιοσύνη και θα αποκαλύψει ότι δεν είναι αντισυστημικοί ούτε επαναστάτες. Απλώς κάνουν τη βρώμικη δουλειά του συστήματος πότε χτυπώντας τους πιο αδύναμους, πότε βρίζοντας και δυσφημώντας και πότε διαστρεβλώνοντας την ιστορία μας, παρουσιάζοντας προκλητικά τους θύτες ως θύματα και τα θύματα ως θύτες. 
Κύριε Πρόεδρε, κυρίες και κύριοι συνάδελφοι, η Χρυσή Αυγή δεν είναι ούτε χρυσή ούτε αυγή. Είναι κατάμαυρη και συμβολίζει τη δύση των βασικών πανανθρώπινων αξιών, για τις οποίες κάποιοι υποτίθεται εδώ ομνύουμε ως και στην ελληνική μας καταγωγή για να τις υπερασπίσουμε: αλληλεγγύη, ισότητα, δικαιοσύνη. Συμβολίζει τη δύση της ανθρωπιάς και την αυγή της βαρβαρότητας. 
Κύριε Πρόεδρε, κυρίες και κύριοι συνάδελφοι, οι Βουλευτές της δεν το κρύβουν. Είναι περήφανοι γι’ αυτό. Δεν μπορούμε, λοιπόν, πλέον να μιλάμε για το αυγό του φιδιού. Κυρίες και κύριοι, το αυγό έχει σπάσει, το φίδι έχει εκκολαφθεί και το περιεχόμενό του το βλέπετε να κάθεται στα έδρανα της Βουλής!
Είναι συνειδητοί ναζί, συνειδητοί ρατσιστές, συνειδητοί ανθέλληνες, άνθρωποι του κοινού ποινικού δικαίου, μαζί με αρνητές του Ολοκαυτώματος. «Η Ελλάδα ταξιδεύει χρόνια ανάμεσα στους δολοφόνους» έγραφε ο ποιητής μας Τάκης Σινόπουλος. Οι δολοφόνοι, κυρίες και κύριοι, δεν αντιμετωπίζονται με το να κρυβόμαστε, δεν αντιμετωπίζονται με ευχολόγια, δεν αντιμετωπίζονται με δελτία Τύπου, αλλά με πράξεις. 
Γι’ αυτό, κύριε Πρόεδρε, έρχομαι στην απόφαση της Επιτροπής Δεοντολογίας, την οποία την αντιλαμβάνομαι, γιατί στη δική μου περίπτωση μαθαίνουμε οι νεότεροι και θυμόμαστε οι παλαιότεροι για ποιο λόγο θεσπίστηκε η άρση της βουλευτικής ασυλίας. Μόνο που λέω ότι η σημερινή συγκυρία είναι διαφορετική και απαιτεί σύγκρουση, γιατί έχουμε πόλεμο και στον πόλεμο πρέπει να συγκρουστείς. Ο νεοναζισμός μόνο τη σύγκρουση καταλαβαίνει και πρέπει να τον δώσουμε όλοι τον πόλεμο με τη νεοναζιστική ιδεολογία και τους φορείς της. Ρίψασπις, κύριε Πρόεδρε, δεν επιτρέπεται σε αυτήν τη φάση να γίνει κανείς. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΡΕΝΑ ΔΟΥΡΟΥ",136
"21851"," Η κ. Κανέλλη έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21852"," Κύριε Πρόεδρε, θα σεβαστώ το Κοινοβούλιο, θα σεβαστώ τη διαδικασία της ασυλίας, όπως σέβεται κάποιος το σπίτι του, ακόμα κι αν είναι υπονομευμένα τα θεμέλια, ακόμα κι αν έχει κινδυνεύσει από σεισμό, ακόμα κι αν έχουν καταστραφεί τα κεραμίδια. Και το λέω αυτό για την ΕΡΤ. 
Επί της άρσης ασυλίας μου -και μόνο- καλώ τους Βουλευτές να ψηφίσουν κατηγορηματικά «ΟΧΙ» στην άρση της ασυλίας μου, υπερασπιζόμενοι την ιδιότητα του Βουλευτή να πράττει το αυτονόητο όπως όλοι οι πολίτες και μη εξισώνοντας το μαύρο με το κόκκινο του αίματος και της καρδιάς. 
Και σας θυμίζω, κυρίες και κύριοι συνάδελφοι, μία κουβέντα. Έχετε παγιδευτεί κι έχουμε παγιδευτεί όλοι μας εδώ και πάρα πολλά χρόνια στο «μία εικόνα, χίλιες λέξεις». Σας λέω, λοιπόν, ότι στο μαύρο υπάρχει μόνο μία λέξη: όχι!
(Χειροκροτήματα)","ΛΙΑΝΑ ΚΑΝΕΛΛΗ",182
"21853"," Επί της…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21854"," Κύριε Πρόεδρε, ζητώ το λόγο.","ΗΛΙΑΣ ΚΑΣΙΔΙΑΡΗΣ",204
"21855"," Είστε Κοινοβουλευτικός Εκπρόσωπος;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21856"," Επί της άρσεως, όσον αφορά την απόφαση της επιτροπής, έχω αντίρρηση. Έχω ζητήσει το λόγο και με βάση τον Κανονισμό της Βουλής δικαιούμαι ένα λεπτό.","ΗΛΙΑΣ ΚΑΣΙΔΙΑΡΗΣ",204
"21857"," Έπρεπε να μιλήσετε πριν από τους δύο κατηγορούμενους.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21858"," Με βάση τον Κανονισμό της Βουλής, μπορώ να έχω το λόγο για ένα λεπτό. Όσον αφορά την απόφαση, έχω αντίρρηση.","ΗΛΙΑΣ ΚΑΣΙΔΙΑΡΗΣ",204
"21859"," Ένα λεπτό, κύριε Κασιδιάρη. Σας παρακαλώ, δεν σας έδωσα το λόγο ακόμα. Μισό λεπτό, καθίστε κάτω.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21860"," Για ένα λεπτό, κύριε Πρόεδρε, θέλω το λόγο.","ΗΛΙΑΣ ΚΑΣΙΔΙΑΡΗΣ",204
"21861"," Καθίστε κάτω πρώτα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21862"," Κάθομαι κάτω υπομονετικά τόση ώρα, κύριε Πρόεδρε, και ακούω τόσα αίσχη εις βάρος του κόμματός μου!
(Θόρυβος στην Αίθουσα)","ΗΛΙΑΣ ΚΑΣΙΔΙΑΡΗΣ",204
"21863"," Ποια αίσχη;","ΜΑΡΙΑ ΤΡΙΑΝΤΑΦΥΛΛΟΥ",508
"21864"," Σας παρακαλώ πολύ ζητώ το λόγο!","ΗΛΙΑΣ ΚΑΣΙΔΙΑΡΗΣ",204
"21865"," Σας παρακαλώ πολύ να καθίσετε κάτω.
Σας λέω, λοιπόν, ότι οι συνάδελφοι, η άρση ασυλίας των οποίων τίθεται σε ψηφοφορία, ομιλούν τελευταίοι. Μετά από τους συναδέλφους αυτούς, δεν μπορεί κανείς να πάρει το λόγο. Σεβόμαστε, λοιπόν, τους συναδέλφους…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21866"," Αυτό δεν τηρήθηκε όταν ήρθε η αίτηση για τη δική μου άρση ασυλίας. Επομένως ζητώ κι εγώ το λόγο, όπως δικαιούμαι από τον Κανονισμό.","ΗΛΙΑΣ ΚΑΣΙΔΙΑΡΗΣ",204
"21867"," Κύριε Κασιδιάρη, δεν κάνω διάλογο. Σας λέω τι λέει ο Κανονισμός. Σέβομαι τους συναδέλφους, οι οποίοι είναι στην κρίση του Σώματος. Κατά συνέπεια δεν νομίζω ότι θα προσθέσει τίποτα παραπάνω ή λιγότερο στους συναδέλφους που θα ψηφίσουν γι’ αυτό το ζήτημα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21868"," Έχω αντίρρηση, όσον αφορά την απόφαση της επιτροπής.","ΗΛΙΑΣ ΚΑΣΙΔΙΑΡΗΣ",204
"21869"," Σας είπα ότι μπορούσατε να εκφραστείτε πριν, κύριε Κασιδιάρη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21870"," Επί προσωπικού, διότι εξυβρίστηκε το κόμμα μου σκαιότατα.","ΗΛΙΑΣ ΚΑΣΙΔΙΑΡΗΣ",204
"21871"," Δεν υπάρχει προσωπικό, κύριε Κασιδιάρη. Παρακαλώ να καθίσετε. Δεν υπάρχει προσωπικό!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21872"," Η στάση σας αυτήν τη στιγμή, κύριε Πρόεδρε, δείχνει πως δεν είστε Πρόεδρος του ελληνικού Κοινοβουλίου! Είστε κομματικός Πρόεδρος! Ντρέπομαι για σας και θα καταθέσω πρόταση μομφής!
(Θόρυβος – διαξιφισμοί στην Αίθουσα)","ΗΛΙΑΣ ΚΑΣΙΔΙΑΡΗΣ",204
"21873"," Κάτσε κάτω εκεί πέρα, ρε! Μη μιλάς, που θα πεις ότι δεν είναι Πρόεδρος!
(Κωδωνοκρουσίες)","ΒΑΣΙΛΕΙΟΣ ΚΙΚΙΛΙΑΣ",225
"21874"," Δικαιούμαι το λόγο για ένα λεπτό!","ΗΛΙΑΣ ΚΑΣΙΔΙΑΡΗΣ",204
"21875"," Κάτι έχετε πάθει σήμερα με τις προτάσεις μομφής.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21876"," Κύριε Πρόεδρε, στη δική μου άρση ασυλίας είχε μιλήσει τελευταία η κ. Κανέλλη...","ΗΛΙΑΣ ΚΑΣΙΔΙΑΡΗΣ",204
"21877"," Κύριε Κασιδιάρη, δεν έχετε το λόγο. Σας παρακαλώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21878"," Στη δική μου άρση ασυλίας είχε μιλήσει τελευταία η κ. Κανέλλη. Γιατί έχουμε δύο μέτρα και δύο σταθμά; Γιατί εκεί δεν τηρήθηκε ο Κανονισμός; Είναι ακριβώς ίδια περίπτωση.","ΗΛΙΑΣ ΚΑΣΙΔΙΑΡΗΣ",204
"21879"," Σας είπα, μπορούσατε να ζητήσετε το λόγο πριν.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21880"," Η δε κ. Δούρου εξύβρισε το κόμμα μου, δικαιούμαι και γι’ αυτό το λόγο. Να μου δώσετε το λόγο για ένα λεπτό.","ΗΛΙΑΣ ΚΑΣΙΔΙΑΡΗΣ",204
"21881"," Όχι, σας παρακαλώ. Μπορεί σ’ αυτό να μιλήσει ο Κοινοβουλευτικός σας Εκπρόσωπος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21882"," Με αποκάλεσαν εμένα και τους υπόλοιπους Βουλευτές του κόμματός μου «δολοφόνους»!","ΗΛΙΑΣ ΚΑΣΙΔΙΑΡΗΣ",204
"21883"," Κύριε Κασιδιάρη, μπορεί να μιλήσει ο Κοινοβουλευτικός σας Εκπρόσωπος επ’ αυτού.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21884"," Μας αποκάλεσαν «δολοφόνους»!","ΗΛΙΑΣ ΚΑΣΙΔΙΑΡΗΣ",204
"21885"," Επ’ αυτού μπορεί να μιλήσει ο Κοινοβουλευτικός σας Εκπρόσωπος, όχι εσείς! Εάν ο Κοινοβουλευτικός σας Εκπρόσωπος θέλει το λόγο, αυτή τη στιγμή με βάση τον Κανονισμό μπορεί να τον έχει. Κοινοβουλευτικός Εκπρόσωπος, λοιπόν, δεν είστε εσείς. Τι θέλετε να κάνουμε;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21886"," Κύριε Πρόεδρε, μπορεί...","ΧΡΗΣΤΟΣ ΠΑΠΠΑΣ",418
"21887"," Αυτήν τη στιγμή ορίζομαι εγώ Κοινοβουλευτικός Εκπρόσωπος.","ΗΛΙΑΣ ΚΑΣΙΔΙΑΡΗΣ",204
"21888"," Όχι, κύριε Παππά, δεν γίνεται αυτό. Σας παρακαλώ πολύ!
(Θόρυβος στην Αίθουσα - κωδωνοκρουσίες)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21889"," Δεν ντρέπεστε, κύριε Πρόεδρε; Δεν ντρέπεστε;","ΗΛΙΑΣ ΚΑΣΙΔΙΑΡΗΣ",204
"21890"," Κύριε Κασιδιάρη, μην…","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21891"," Είναι ντροπή αυτό που κάνετε και αίσχος!","ΗΛΙΑΣ ΚΑΣΙΔΙΑΡΗΣ",204
"21892"," Κύριε Κασιδιάρη, σας παρακαλώ, μη με φέρνετε στη θέση να προχωρήσω σε επίπληξη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21893"," Αυτό που κάνετε είναι ντροπή! Θα καταθέσω εις βάρος σας πρόταση μομφής και θα μεταχειριστώ κάθε θεσμικό πλαίσιο που έχω δικαίωμα.","ΗΛΙΑΣ ΚΑΣΙΔΙΑΡΗΣ",204
"21894"," Όλοι σήμερα καταθέτετε προτάσεις μομφής, αλλά κανείς δεν έχει καταθέσει! Καταθέστε, επιτέλους, να έχουμε και ένα χαρτί με μια πρόταση μομφής!","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21895"," Με αυτά τα καραγκιοζιλίκια που κάνετε, το μόνο που καταφέρνετε είναι να ενδυναμώνετε το Λαϊκό Σύνδεσμο – Χρυσή Αυγή!
(Θόρυβος στην Αίθουσα)","ΗΛΙΑΣ ΚΑΣΙΔΙΑΡΗΣ",204
"21896"," Σας παρακαλώ!
Επί της αιτήσεως που αφορά την υπόθεση...","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21897"," Εμείς δεν συμμετέχουμε σ’ αυτό το όργιο, σ’ αυτό το αίσχος. Είναι ξεφτίλα! Ντροπή σε εσάς!
(Θόρυβος – διαξιφισμοί στην Αίθουσα)","ΗΛΙΑΣ ΚΑΣΙΔΙΑΡΗΣ",204
"21898"," Συγκυβερνήστε όλοι εσείς που μας διώχνετε! Ξεφτίλες!
(Στο σημείο αυτό αποχωρεί από την Αίθουσα η Κοινοβουλευτική Ομάδα της Χρυσής Αυγής)","ΠΑΝΑΓΙΩΤΗΣ ΗΛΙΟΠΟΥΛΟΣ",160
"21899"," Επί της αιτήσεως που αφορά στην υπόθεση της κ. Ασπασίας Μανδρέκα υπάρχει συνάδελφος που ζητά το λόγο;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21900"," Κύριε Πρόεδρε, μπορώ να έχω το λόγο;","ΑΣΠΑΣΙΑ ΜΑΝΔΡΕΚΑ",295
"21901","  Το λόγο έχει η κ. Μανδρέκα για πέντε λεπτά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21902"," Ευχαριστώ, κύριε Πρόεδρε.
Κύριε Πρόεδρε, με μια μόνο φράση, η οποία πιστεύω…
(Θόρυβος – διαξιφισμοί στην Αίθουσα - κωδωνοκρουσίες)","ΑΣΠΑΣΙΑ ΜΑΝΔΡΕΚΑ",295
"21903"," Σήκω πάνω και φύγε τώρα!
(Θόρυβος στην Αίθουσα)","ΡΑΧΗΛ ΜΑΚΡΗ",293
"21904"," Κύριοι συνάδελφοι, παρακαλώ, να σεβαστούμε τους συναδέλφους, οι οποίοι θέλουν να εκφράσουν τη γνώμη τους. Η Βουλή θα ψηφίσει για αίτηση άρσης ασυλίας. 
(Θόρυβος στην Αίθουσα)
Παρακαλώ, κύριοι συνάδελφοι!
(Κωδωνοκρουσίες)
Έχω δώσει το λόγο στην κ. Μανδρέκα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21905"," Κύριε Πρόεδρε, με μια μόνο φράση, που πιστεύω ότι εκφράζει όλους τους νέους, τουλάχιστον, Βουλευτές του Κοινοβουλίου θέλω να εκφράσω τη λύπη μου για ό,τι διαδραματίζεται και για τον τρόπο με τον οποίο διαδραματίζεται στην Αίθουσα του ναού της δημοκρατίας.
Μπαίνω κατευθείαν στο θέμα και αναφέρομαι στις επίμαχες εγκλήσεις της ΑΕΠΙ, οι οποίες στρέφονται κατά του Δημάρχου και όλων των μελών του Δημοτικού Συμβουλίου του τότε Δήμου Ιτέας, του οποίου διατέλεσα Πρόεδρος. Η εγκαλούσα ΑΕΠΙ ισχυρίζεται ότι οργανώθηκαν από το δήμο τρεις εκδηλώσεις-συναυλίες το καλοκαίρι του 2009, χωρίς τη δική της έγκριση και κατά συνέπεια, όπως ισχυρίζεται, παραβήκαμε δήθεν από κοινού και με πρόθεση τις διατάξεις του ν.2121/1993. 
Δεν θα μπω, κύριε Πρόεδρε, περισσότερο στην ουσία της υπόθεσης, καθόσον δεν αφορά την παρούσα συζήτηση και αφορά την επί ακροατηρίου διαδικασία. Παρ’ ότι θεωρώ ότι είναι αβάσιμη η κατηγορία, παράλληλα όμως θεωρώ ότι η άσκηση των συγκεκριμένων εγκλήσεων δεν ενέχει καμμία πολιτική σκοπιμότητα και θα ζητήσω, όπως ζήτησα και στην αρμόδια επιτροπή, την άρση της ασυλίας μου.
Τέλος, θα ήθελα να πω, όπως πολλές φορές έχουν επαναλάβει και άλλοι συνάδελφοι, ότι θεωρώ ότι για πράξεις που φέρονται ότι έχουν τελεστεί από Βουλευτές σε χρόνο που δεν είχαν τη βουλευτική ιδιότητα θα πρέπει οι υποθέσεις αυτές να παραπέμπονται από την εισαγγελική αρχή απευθείας στο ακροατήριο για να δικάζονται οι Βουλευτές, χωρίς να ταλαιπωρούνται κατά πολλές έννοιες από τη διαδικασία αυτή και οι Βουλευτές, αλλά και τα αρμόδια όργανα της Βουλής.
Σας ευχαριστώ πολύ.","ΑΣΠΑΣΙΑ ΜΑΝΔΡΕΚΑ",295
"21906"," Ο κ. Μαριάς έχει το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, εγώ θα συνεχίσω να τοποθετούμαι επί των αιτήσεων. Αν δεν αρέσει σε μερικούς συναδέλφους, καλό θα είναι να το συνηθίσουν, γιατί υπάρχουν άλλες δύο αιτήσεις. 
Δεύτερον, άκουσα τις απόψεις που εκφράσατε και εμμέσως, κύριε Πρόεδρε, απευθύνατε μομφή στο πρόσωπό μου για τον τρόπο χειρισμού της διαδικασίας σήμερα. Σας λέω, λοιπόν –στο βαθμό που αναφερόσασταν στο πρόσωπό μου- ότι δεν ισχύουν αυτά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21907"," Δεν αναφέρθηκα σε εσάς προσωπικά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τρίτον, επειδή εγώ συνεχίζω να μιλώ επί των αιτήσεων, λέω ότι για εμάς αυτήν τη στιγμή η όλη διαδικασία, όπως συνεχίζεται από την πλευρά της Βουλής, δεν είναι συνταγματική –θα το ακούσετε και άλλες φορές και θα το συνηθίσετε-, διότι έχει γίνει άρση της εμπιστοσύνης προς την Κυβέρνηση από την πλευρά του ΠΑΣΟΚ.
Θα κάνω μερικές παρατηρήσεις σε σχέση με αυτά που λέγονται. Το αν υπάρχει η δεδηλωμένη ή όχι, κύριοι συνάδελφοι, δεν εκδηλώνεται μόνο με την κατάθεση πρότασης μομφής, που εγκαίρως ο Πάνος Καμμένος εκ μέρους των Ανεξάρτητων Ελλήνων –και πριν γίνει η άρση της εμπιστοσύνης από το ΠΑΣΟΚ- έθεσε. 
Εμείς, λοιπόν, εμμένουμε στο σημείο αυτό και παρακαλούμε, κύριε Πρόεδρε, να φέρετε και να αναγνώσετε τα Πρακτικά της τοποθετήσεως της Κοινοβουλευτικής Εκπροσώπου του ΠΑΣΟΚ κ. Χριστοφιλοπούλου. Εκεί, λοιπόν, υπήρξε η δήλωση η κατηγορηματική περί άρσης της εμπιστοσύνης στην Κυβέρνηση. 
Επομένως αναμένουμε ακόμη τον κ. Βενιζέλο ως μόνο αρμόδιο να έρθει σε αυτήν την Αίθουσα και να ανακαλέσει τη δήλωση της Κοινοβουλευτικής Εκπροσώπου. Διαφορετικά, ισχύει η δήλωσή της, ότι δεν υπάρχει στήριξη και εμπιστοσύνη στην Κυβέρνηση. 
Συνεπώς φαντάζομαι ότι ο κ. Βενιζέλος έχει χρόνο περίπου δέκα λεπτά πριν να λήξει η συνεδρίαση αυτή, διότι λήγοντας αυτή η συνεδρίαση δεν υπάρχει η δυνατότητα ανάκλησης της πράξης την οποία ενήργησε η Κοινοβουλευτική Εκπρόσωπος. 
Σας επισημαίνω, κύριε Πρόεδρε, ότι θα ζητήσω το λόγο και στις επόμενες αιτήσεις άρσης ασυλίας.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21908"," Καλώς. 
Ο κ. Βασίλειος Οικονόμου έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21909"," Κύριε Πρόεδρε, για το θέμα της άρσης ασυλίας της κ. Δούρου και της κ. Κανέλλη, η Δημοκρατική Αριστερά φυσικά και δεν την υποστηρίζει, διότι για τη Δημοκρατική Αριστερά όταν είναι απέναντι η Χρυσή Αυγή, είμαστε κάθετα απέναντι στο φασιστικό και ναζιστικό αυτό μόρφωμα, το οποίο –δυστυχώς- νομίζει μερίδα του ελληνικού λαού ότι εκπροσωπεί την αντίσταση απέναντι σε μια κακοδαιμονία ή μία κακή συγκυρία για τη ζωή του. 
Εμείς, λοιπόν, θα υποστηρίξουμε τους Βουλευτές και τα πολιτικά πρόσωπα και τους πολιτικούς φορείς, οι οποίοι θα σταθούν απέναντι στο ναζισμό στην Ελλάδα σε κάθε μορφή και σε κάθε σημείο και σε κάθε στιγμή της πολιτικής ζωής. Αυτό το λέω για να ξεκαθαρίσουμε και να στείλουμε το μήνυμα ειδικά απέναντι σε αυτούς που «κλείνουν το μάτι» στους χρυσαυγίτες, σε αυτούς που πολλές φορές αρέσκονται να αλιεύουν ψήφους από την ίδια εκλογική δεξαμενή. 
Από εκεί και μετά, ακούστηκαν πολλά στην Αίθουσα από τους Κοινοβουλευτικούς Εκπροσώπους και πραγματικά από χθες ζούμε πρωτόγνωρες στιγμές. Το πρωτόγνωρο στην πολιτική ζωή είναι μία νομοθετική πράξη η οποία κλείνει τη δημόσια τηλεόραση, πράξη στην οποία η Δημοκρατική Αριστερά είναι απέναντι, πράξη για την οποία η Δημοκρατική Αριστερά δεν θα συναινέσει ούτε κατ’ ελάχιστον.
Μάλιστα σήμερα ήδη έχει κατατεθεί –για να διορθώσω την κ. Χριστοφιλοπούλου, την Κοινοβουλευτική Εκπρόσωπο- η νομοθετική μας πρωτοβουλία, αποτελούμενη από τους Βουλευτές και της Δημοκρατικής Αριστεράς και του ΠΑΣΟΚ, για άρση αυτής της νομοθετικής πράξης, χωρίς να έχει αναδρομική ισχύ καμμία ενέργεια και δράση από αυτήν την πράξη. 
Εμείς βλέπουμε με απορία αυτήν τη νομοθετική πρωτοβουλία που έχει βγει στο διαδίκτυο από τη Νέα Δημοκρατία για τη νέα δημόσια τηλεόραση. Αναρωτιόμαστε: Αν υπήρχε έτοιμο αυτό το κείμενο, γιατί υπήρξε η νομοθετική πράξη χθες; Και γιατί δεν ήρθε αυτή εδώ πέρα η νομοθετική πρωτοβουλία, που πραγματικά θα έδινε την ευκαιρία σε όλες τις πολιτικές πτέρυγες να αρθρώσουν λόγο εάν θέλουν μία δημόσια τηλεόραση εξορθολογισμένη, με λειτουργικότητα, με αντικειμενικότητα, με διαφάνεια, χωρίς τις παθογένειες και τα προβλήματα που πραγματικά υπάρχουν σήμερα στη δημόσια τηλεόραση; 
Το να κλείνεις και να ρίχνεις «μαύρο» στις οθόνες δεν είναι αντιμετώπιση του προβλήματος και βέβαια δεν είναι μία εκσυγχρονιστική και μεταρρυθμιστική πολιτική η οποία αντιμετωπίζει το πρόβλημα. Το πρόβλημα για να αντιμετωπιστεί πρέπει να είναι ανοιχτή η τηλεόραση.
Τέλος πάντων, για εμάς είναι θέμα κρίσιμο, είναι θέμα μείζον. Ήδη ο Φώτης Κουβέλης, ο Πρόεδρος της Δημοκρατικής Αριστεράς, σήμερα τοποθετήθηκε μετά τη συνάντησή του με την Ομοσπονδία των Εργαζομένων στην ΕΡΤ, την ΠΟΣΠΕΡΤ. Από εκεί και μετά, πρέπει να είναι αντιληπτό σε όλους ότι η Κυβέρνηση είναι Κυβέρνηση συνεργασίας, δεν είναι Κυβέρνηση ενός κόμματος. 
Ο λαός πριν από ένα χρόνο, κύριε Πρόεδρε, έτσι αποφάσισε. Αποφάσισε 29%, 12% και 6%, σε σχέση τουλάχιστον με τα κόμματα τα οποία συμμετέχουν σε αυτήν την Κυβέρνηση. Δεν αποφάσισε μονοκομματική κυβέρνηση. Δεν αποφάσισε να έχει τη δυνατότητα ένας πολιτικός Αρχηγός να παίρνει μόνος του τις αποφάσεις. Ο ελληνικός λαός αποφάσισε διαβούλευση, συναίνεση, συναντίληψη, συμμετοχή, κουβέντα, νέα πολιτική πραγματικότητα. Αυτά αποφάσισε ο ελληνικός λαός. Δεν μπορούμε να τα προσπεράσουμε, λοιπόν. 
Υπό αυτήν, λοιπόν, την έννοια, εμείς περιμένουμε τις πρωτοβουλίες της Νέας Δημοκρατίας. Περιμένουμε να αντιληφθεί την κρισιμότητα των καταστάσεων και περιμένουμε να αρθεί αυτή η νομοθετική πράξη σήμερα. 
(Χειρoκροτήματα από την πτέρυγα της ΔΗΜΑΡ)","ΒΑΣΙΛΕΙΟΣ ΟΙΚΟΝΟΜΟΥ",378
"21910"," Επί της αιτήσεως που αφορά στην υπόθεση του κ. Ταμήλου υπάρχει συνάδελφος που ζητά το λόγο κατά το άρθρο 108 του Κανονισμού; 
Το λόγο έχει ο κ. Μαριάς. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν ξέρω, κύριε Πρόεδρε, αν καταλάβατε, αλλά απ’ ό,τι φαίνεται, βήμα προς βήμα, συνεχίζεται η άρση της εμπιστοσύνης προς την Κυβέρνηση, διότι -επί της αιτήσεως μιλώ πάντα- τι είπε πριν από λίγο κλείνοντας ο Κοινοβουλευτικός Εκπρόσωπος της ΔΗΜΑΡ; Ότι πρέπει να πάρει πίσω την πράξη νομοθετικού περιεχομένου τώρα η Κυβέρνηση, ότι είναι Κυβέρνηση συνεργασίας, υποτίθεται, και όχι μονοκομματική. Αυτήν τη στιγμή, λοιπόν, αν δεν το καταλάβατε, με τον τρόπο της η ΔΗΜΑΡ –και φαντάζομαι, αν ξαναμιλήσει, θα πάει λίγο παραπέρα- έχει θέσει και αυτή θέμα εμπιστοσύνης προς την Κυβέρνηση. 
Άρα, λοιπόν, κύριε Πρόεδρε, για εμάς ισχύει η θέση την οποία εκφράσαμε, ότι δεν μπορεί να συνεχιστεί η διαδικασία συζητήσεως και ψηφίσεως των συγκεκριμένων αιτήσεων άρσεως ασυλίας, διότι, πρώτον, το ΠΑΣΟΚ έχει άρει την εμπιστοσύνη του στην Κυβέρνηση –και βλέπω έχει φύγει και η Κοινοβουλευτική Εκπρόσωπος πλέον- και η ΔΗΜΑΡ έχει θέσει αρκετές ενστάσεις. Αλλά δεν χρειάζεται η άρση από την πλευρά της ΔΗΜΑΡ, αρκεί μόνο από το ΠΑΣΟΚ. 
Επομένως επισημαίνουμε για άλλη μία φορά ότι για εμάς αυτήν τη στιγμή δεδηλωμένη σε αυτήν την Αίθουσα δεν υπάρχει και όποιες ενέργειες γίνονται από εδώ και πέρα είναι αντισυνταγματικές. 
Ευχαριστώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21911"," Το λόγο έχει ο κ. Κεγκέρογλου.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21912"," Ευχαριστώ, κύριε Πρόεδρε.
Συζητάμε τις άρσεις ασυλίας και τη συγκεκριμένη και νομίζω ότι θα πρέπει να ολοκληρωθεί η διαδικασία. 
Συγκεκριμένα, για το θέμα το οποίο τίθεται πρέπει να πούμε ότι ο μόνος τρόπος να ανατραπούν οι αποφάσεις που αφορούν το ξαφνικό και αυταρχικό κλείσιμο της ΕΡΤ είναι ή η ανάκληση από την πλευρά αυτών που τις έλαβαν ή το Κοινοβούλιο. Και όταν το Κοινοβούλιο είναι ο μόνος δρόμος, με κοινοβουλευτική διαδικασία, που μπορεί να ανατρέψει αυτές τις αποφάσεις, τότε αυτοί οι οποίοι κόπτονται –υποτίθεται- για τη δημόσια ΕΡΤ, που μιλούν για παύση των εργασιών, για κλείσιμο του Κοινοβουλίου και για το ότι δεν υπάρχει πλέον περιθώριο αυτό το Κοινοβούλιο να λειτουργεί και να αποφασίζει, είναι δυστυχώς υπέρ του κλεισίματος. 
Εμείς, μέσα από την κοινοβουλευτική διαδικασία, είτε με την πρόταση νόμου του ΣΥΡΙΖΑ είτε με την πρόταση νόμου που καταθέτουμε ΠΑΣΟΚ και ΔΗΜΑΡ θα συζητήσουμε και θα αποφασίσουμε και εκεί θα γίνει η διαβούλευση και θα παρθούν οι αποφάσεις και τότε θα φανεί ποια είναι η πλειοψηφία και ποια είναι η μειοψηφία.
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"21913"," Το λόγο έχει ο κ. Λαφαζάνης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21914"," Δεν θα έπαιρνα το λόγο, αν δεν άκουγα τον κ. Κεγκέρογλου.
Κύριε Κεγκέρογλου, στο σπίτι του κρεμασμένου δεν μιλάνε για σχοινί! Στηρίζετε μία Κυβέρνηση αθλιότητας, εξανδραποδισμού της οικονομίας και του ελληνικού λαού. Στηρίζετε μία Κυβέρνηση πραξικοπημάτων. Στηρίζετε μία Κυβέρνηση η οποία έχει οδηγήσει τη χώρα σε εκτροπή από τη δημοκρατία.
Πείτε μας, λοιπόν: Αίρετε την εμπιστοσύνη σας απέναντι σε αυτήν την Κυβέρνηση;","ΠΑΝΑΓΙΩΤΗΣ ΛΑΦΑΖΑΝΗΣ",279
"21915"," Καταθέστε μομφή να δείτε. Μην κάνετε εξυπνακισμούς.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"21916"," Ευθέως να τοποθετηθείτε. Σας προκαλούμε, λοιπόν, να μην κρύβεστε, διότι το να λέτε ότι είστε αντίθετοι στο νομοσχέδιο δεν συνεπάγεται την πτώση της Κυβέρνησης. Το να λέτε ότι είσαστε αντίθετοι στην πράξη νομοθετικού περιεχομένου δεν αίρει τις συνέπειες και τα αποτελέσματά της, που είναι το κλείσιμο της ΕΡΤ. Αυτό συμβαίνει. 
Ο μόνος τρόπος που υπάρχει, αν θέλετε να μην προωθηθούν έννομα αποτελέσματα –τα οποία δεν υπάρχουν βεβαίως, γιατί είναι αντισυνταγματική από την αρχή μέχρι το τέλος η πράξη, είναι πραξικόπημα- εν πάση περιπτώσει, εάν θέλετε να αρθούν τα αποτελέσματά της, θα κάνετε μία δήλωση αυτήν τη στιγμή: ότι δεν στηρίζετε αυτήν την Κυβέρνηση!
(Θόρυβος στην Αίθουσα)
Αυτή είναι η πρόκληση και σε εσάς και στη ΔΗΜΑΡ. Μην κρύβεστε. Δεν μπορείτε να κρυφτείτε. Φτάνει πια η υποκρισία! Ταλαιπωρήσατε επί τρία χρόνια τον ελληνικό λαό. Έχετε δημιουργήσει έναν εφιάλτη. Πάρτε, λοιπόν, τις αποφάσεις σας και αναλάβετε τις ευθύνες σας, αλλά δεν μπορείτε να απευθύνεστε σε εμάς και να μας λέτε ότι κλείνουμε την ΕΡΤ.
Την ΕΡΤ θα την ανοίξει ο ελληνικός λαός. Ο ελληνικός λαός κάνει μομφή αυτήν τη στιγμή απέναντι στην Κυβέρνηση. Σήμερα το βράδυ θα υπάρχει κοσμοπλημμύρα ξανά έξω από το Ραδιομέγαρο. Αυτός ο λαός αντιστέκεται, αυτός ο λαός θα ξαναδημιουργήσει ιστορικές παρακαταθήκες αγώνα, σαν και αυτές που ζήσαμε πρόσφατα. Θα τις επαναφέρει, για να ανοίξει καινούργιο μέλλον για τη χώρα. Αυτή είναι η πραγματικότητα, αυτή είναι η αλήθεια.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"21917"," Επί της αιτήσεως που αφορά στην υπόθεση του κ. Κωνσταντίνου Κοντογεώργου υπάρχει συνάδελφος που ζητά το λόγο κατά το άρθρο 108 του Κανονισμού;
(Θόρυβος στην Αίθουσα)
Κύριοι συνάδελφοι, μην ξεφεύγουμε τόσο πολύ. Ο κ. Γλέζος θέλει το λόγο επί της αιτήσεως.
Κύριε Γλέζο, έχετε το λόγο για τρία λεπτά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21918"," Θα ήθελα να σημειώσω την ευαισθησία του Προεδρείου που αναγνωρίζει αφ’ ενός ότι οπωσδήποτε -πέρα από το γεγονός, που πρέπει να το διαφυλάξουμε όλοι, που αφορά την άρση ασυλίας- το Κοινοβούλιο στο σύνολό του καταδεικνύει τη δική του υπόσταση στη λειτουργία της δημοκρατίας και αφ’ ετέρου διαπιστώνει ότι υπάρχει κι άλλο θέμα. Γι’ αυτό δεν λέει «ξεφεύγεις από το θέμα» ή «δεν ξεφεύγεις». Το θέμα –θέλουμε, δεν θέλουμε- υπάρχει. Αυτό είναι γεγονός. Η αναγνώριση είναι πάγκοινη πλέον ότι υπάρχει ένα θέμα. 
Με μεγάλη προσοχή άκουσα τον Κοινοβουλευτικό Εκπρόσωπο της Νέας Δημοκρατίας, ο οποίος προσπάθησε να φέρει τον αποχρώντα λόγο, για ποιο λόγο έγινε αυτή η δουλειά και το μόνο δικαιολογητικό ήταν –αν κατάλαβα καλά- ότι χρειάζεται αναδιάρθρωση αυτός ο δημόσιος τηλεοπτικός και ραδιοφωνικός σταθμός. Γιατί δεν ήρθε, λοιπόν, ως αναδιάρθρωση και έγινε όλο αυτό το πραξικόπημα; Δεν το καταλαβαίνω. 
Δεν θα μπορούσε να έρθει ως αναδιάρθρωση; Έπρεπε ντε και καλά να γίνει το πραξικόπημα του κλεισίματος, με μέτρα -οφείλω να σας το πω- απαράδεκτα;
Προσέξτε. Όταν ανέβηκαν πάνω στον Υμηττό και έκλεισαν το σήμα, ανέλαβε, προς τιμήν του, ο «902» να μεταδίδει. Ποια δύναμη ήταν εκείνη που επενέβη και έκοψε το σήμα, ώστε να μην μπορεί να μεταδοθεί; Δεν είναι απλά πράγματα αυτά. Αυτά είναι σοβαρά θέματα. Αν και κατέθεσε το Κομμουνιστικό Κόμμα Ελλάδας σχετική ερώτηση, το θέμα αφορά όλους μας. Ποια δύναμη ήταν αυτή που έκανε επέμβαση και έκοψε το σήμα από τον ραδιοφωνικό σταθμό του «902», για να μη μεταδίδει αυτά που μεταδίδει η ΕΡΤ; 
Ας μου επιτραπεί να πω μια άποψη, την οποία έχω πολύ σκεφτεί και πολύ μελετήσει. Γίνεται από διάφορους παράγοντες μια προσπάθεια να καταργηθεί η ιστορία αυτού του τόπου με το θέμα του Σκοπευτηρίου της Καισαριανής. Τώρα γίνεται κάτι σοβαρότερο. Πιστεύω ότι θα το δεχθείτε να λεχθεί από έναν άνθρωπο που έχει μια εμπειρία στα πράγματα. Γίνεται μια προσπάθεια να σταματήσει να μιλάει ο λαός, στην κοινή νεοελληνική, να φιμωθεί ο λαός! Αυτή είναι η ουσία του προβλήματος. 
(Χειροκροτήματα από την πτέρυγα του ΣΥΡΙΖΑ-ΕΚΜ)
 Λυπούμαι που αναγκάστηκα να χρησιμοποιήσω αυτήν τη μέθοδο, αλλά επειδή το Προεδρείο -και του το αναγνωρίζω- αποδέχεται ότι υπάρχουν αυτά τα προβλήματα και γι’ αυτό δίνει το λόγο, τονίζω το εξής: Μην προσπαθούμε να ξεφύγουμε από την πραγματικότητα. Πρόβλημα υπάρχει και με πραξικοπήματα του τύπου «αποφασίζουμε-διατάσσουμε-εκτελούμε» δεν λύνεται. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"21919"," Δυστυχώς, ο Πρόεδρος δεν μπορεί να απαντήσει σε όλα αυτά τα ζητήματα που θέσατε. 
Θέλω, όμως, να κάνω ένα σχόλιο και ως Βουλευτής Β΄ Αθηνών, ότι ουδέποτε ετέθη ζήτημα για το Σκοπευτήριο Καισαριανής, για το οποίο, όπως γνωρίζετε κι εσείς, προσωπικά ασχολήθηκα, συζήτησα με το δήμαρχο, είδα την Κυβέρνηση. 
Όσον αφορά το δεύτερο θέμα, θέλω να σας διαβεβαιώσω επίσης ότι, μιλώντας με τον Πρωθυπουργό, έχω σχηματίσει την άποψη και την εικόνα ότι, αντιθέτως, θέλει ο λαός να ακούγεται, απλώς έχει την αίσθηση ότι όπως είναι η ΕΡΤ σήμερα πρέπει να αναδιοργανωθεί. 
Για τα θέματα τα οποία έχουν τεθεί, η Κυβέρνηση είναι παρούσα και θα απαντήσει την ώρα που πρέπει. 
Ο κ. Βουδούρης έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21920"," Ευχαριστώ, κύριε Πρόεδρε. 
Πιστεύω ότι υπάρχει ένα σοβαρό πρόβλημα διαδικαστικό, το οποίο είναι επίσης και ένα ουσιαστικό πρόβλημα. Προχωράμε σε μια διαδικασία ψήφισης άρσης ασυλιών Βουλευτών, ενώ έχει προκύψει ένα θέμα εμπιστοσύνης στην Κυβέρνηση. Εγώ προσωπικά δεν είμαι πεπεισμένος ότι έχει αρθεί η εμπιστοσύνη στην Κυβέρνηση, αλλά δεν είμαι πεπεισμένος και περί του αντιθέτου. 
Τα επιχειρήματα του κ. Μαριά είναι σοβαρά, είναι ουσιαστικά. Προτείνω, λοιπόν το εξής, για να μην υπάρξει καμμία αμφισβήτηση όσον αφορά την ομαλή λειτουργία αυτής της Βουλής: η κ. Χριστοφιλοπούλου και ο κ. Οικονόμου να δηλώσουν ξεκάθαρα ότι συνεχίζουν και υποστηρίζουν την Κυβέρνηση και ότι αυτή απολαμβάνει της πλήρους εμπιστοσύνης τους. 
Βέβαια, με αυτόν τον τρόπο θα λυθεί μόνο ένα μέρος του προβλήματος. Διότι, αν μου επιτρέπετε και χωρίς να κάνω κατάχρηση του χρόνου, υπάρχει ένα άλλο ουσιαστικό θέμα σχετικά με την εμπιστοσύνη σε αυτήν την Κυβέρνηση. 
Η Κυβέρνηση αυτή πήρε ψήφο εμπιστοσύνης βάσει ορισμένων δηλώσεων, βάσει ενός προγράμματος, μιας προγραμματικής συμφωνίας. Από αυτήν την προγραμματική συμφωνία δεν έχει εφαρμοστεί πρακτικώς τίποτα, ενώ όλες οι αποφάσεις που έχουν παρθεί από την Κυβέρνηση καταπατούν αυτήν την προγραμματική συμφωνία. 
Υπενθυμίζω ότι στο Κεφάλαιο 3 παράγραφος 2 της προγραμματικής συμφωνίας, αναφέρεται ρητά ότι το δημόσιο διατηρεί την κυριότητα των δικτύων. Πώς προχωρεί η Κυβέρνηση στην ιδιωτικοποίηση του ΔΕΣΦΑ; Και αυτό είναι μόνο ένα παράδειγμα.
Θεωρώ, λοιπόν, ότι εκ των πραγμάτων αυτή η Κυβέρνηση οφείλει να έρθει εδώ στη Βουλή και να ζητήσει ψήφο εμπιστοσύνης από το Κοινοβούλιο. 
(Χειροκροτήματα)","ΟΔΥΣΣΕΑΣ ΒΟΥΔΟΥΡΗΣ",72
"21921"," Κύριε Πρόεδρε, θα ήθελα το λόγο.","ΘΕΟΔΩΡΑ ΜΠΑΚΟΓΙΑΝΝΗ",335
"21922"," Θα μιλήσει ο κ. Μαριάς και εσείς αμέσως μετά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ως κοινοβουλευτικός, θα μιλήσω τελευταίος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21923"," Μάλιστα.
Κύριοι συνάδελφοι, έχει ήδη απαντηθεί το ζήτημα. Έχω εξηγήσει ότι μπορεί να υπάρχει μία διαφωνία και να εκφράζεται σε τροπολογίες, σε διατάξεις, σε νόμους και αυτό δεν σημαίνει ότι δεν υπάρχει η δεδηλωμένη προς την Κυβέρνηση. Αυτή είναι άποψη του Προεδρείου και οφείλω να το πω απαντώντας, διότι ετέθη σε αμφισβήτηση και η διαδικασία.
Δεύτερον, ο Κανονισμός και το Σύνταγμα προβλέπουν πως υπάρχει η διαδικασία της δυσπιστίας, με πανηγυρική δήλωση του Αρχηγού του κόμματος και μετά ακολουθεί στη Βουλή ψηφοφορία με πρόταση δυσπιστίας. Άλλως, δεν μπορεί να διαπιστωθεί η εμπιστοσύνη ή όχι προς την Κυβέρνηση.
Τρίτον, η Κυβέρνηση είναι κυβέρνηση. Εμείς είμαστε το Κοινοβούλιο. Εμείς δίνουμε τη στήριξή μας ή όχι συνολικά στην Κυβέρνηση ή στο κάθε νομοσχέδιο και την κάθε διάταξη. Η Κυβέρνηση, λοιπόν, κυβερνά με βάση την πλειοψηφία που έχει δημιουργηθεί από τρία κόμματα που έχουν διακριτούς ρόλους και ως προς την Κυβέρνηση και μεταξύ τους. Αυτό, λοιπόν, είναι κατανοητό. Είναι καταγεγραμμένο. 
Από εκεί και πέρα, είναι καταγεγραμμένοι οι τρόποι με τους οποίους μπορεί να διαπιστωθεί αν υπάρχει δεδηλωμένη ή όχι, ανεξαρτήτως αν ψηφίζεται ή δεν ψηφίζεται ένα νομοσχέδιο ή μία διάταξη. Παρακαλώ, λοιπόν, να μην επανερχόμεθα στο ίδιο. 
Υπάρχει μία άποψη από τους Ανεξάρτητους Έλληνες. Κατατίθεται κάθε φορά. Δικαίωμα του κ. Μαριά είναι να το πει κατά τη διάρκεια της συζήτησης που έχουμε στην ημερήσια διάταξη. Δυστυχώς, βλέπετε ότι πολλές φορές η Βουλή είναι υποχρεωμένη να φτιάξει την ημερήσια διάταξη αλλά δεν μπορεί να λάβει υπ’ όψιν της το τι μπορεί να συμβεί κατά τη διάρκεια της εβδομάδας. Ορθώς ο κ. Γλέζος επισημαίνει ότι, εφόσον υπάρχει ένα θέμα στην επικαιρότητα που μας απασχολεί όλους, θα πρέπει να βρίσκουμε τον τρόπο, ώστε η Βουλή να μπορεί να το συζητά. Δεν μπορεί η Βουλή να αγνοεί ένα θέμα της επικαιρότητας. Παρακαλώ όμως αυτό να μην εκλαμβάνεται ως αδυναμία του Προεδρείου ούτε να γίνεται τέτοια παραβίαση και παράβαση του Κανονισμού.
Με αυτές τις σκέψεις, λοιπόν, σας παρακαλώ να ολοκληρώσουμε τη συγκεκριμένη συζήτηση και να προχωρήσουμε στη διαδικασία.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21924"," Κύριε Πρόεδρε, θα ήθελα το λόγο.","ΒΑΣΙΛΕΙΟΣ ΟΙΚΟΝΟΜΟΥ",378
"21925"," Το λόγο έχει τώρα η κ. Μπακογιάννη και μετά ο κ. Μαριάς και ο κ. Οικονόμου και κλείνουμε τη συζήτηση.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21926"," Κύριε Πρόεδρε, επιτρέψτε μου να πω τα εξής. Παρεμβαίνω, γιατί αντιλαμβάνομαι ότι αυτή η συζήτηση δεν τιμά το Κοινοβούλιο. Και δεν το τιμά, κύριε Πρόεδρε, γιατί αν στην Ελλάδα δεν δικαιολογείται η άγνοια νόμου, πολύ περισσότερο η άγνοια του Συντάγματος από Βουλευτές δεν δικαιολογείται.
Δεν είναι δυνατόν να είμαστε μιάμιση ώρα εδώ και να παρακολουθούμε μία επιχειρηματολογία περί δεδηλωμένης, όταν όλοι γνωρίζουν πώς υπάρχει δεδηλωμένη και πώς αίρεται η δεδηλωμένη, κύριε Μαριά. Άρα, αντί να πολυλογούμε, δεν έχει παρά να υποβάλει πρόταση ο ΣΥΡΙΖΑ, που έχει τον αριθμό των Βουλευτών, να συνυπογράψετε, μια που συμφωνείτε συνήθως με τον ΣΥΡΙΖΑ, να προχωρήσετε, να μετρηθούμε, να ψηφίσουμε και να τελειώνουμε.
Και να πω και μία φράση στον κ. Βουδούρη, που μου είναι ιδιαιτέρως συμπαθής. Να πάρει η ευχή, όμως, κύριε Βουδούρη, εμείς που ψηφίσαμε αυτήν την Κυβέρνηση και ψηφίσαμε αυτήν την προγραμματική συμφωνία, ενδεχομένως μπορούμε να σηκωθούμε και να πούμε ή να κάνουμε κριτική για το αν τηρείται ή δεν τηρείται η συμφωνία. Αυτοί που δεν ψήφισαν την προγραμματική συμφωνία, δεν ψήφισαν αυτήν την Κυβέρνηση, ούτως ή άλλως απέναντι είναι, κύριε Βουδούρη. Να τελειώνουμε, λοιπόν, να ψηφίσουμε τις άρσεις ασυλίας. 
Από εκεί και πέρα, υπάρχει κοινοβουλευτική διαδικασία. Κατατίθενται, λέει, νομοσχέδια από το ΣΥΡΙΖΑ, το ΠΑΣΟΚ κ.λπ.. Να ψηφίσουμε με βάση την κοινοβουλευτική διαδικασία αλλά τουλάχιστον να σεβαστούμε τους εαυτούς μας και να μη δηλώνουμε επί μιάμιση ώρα ότι δεν έχουμε διαβάσει το Σύνταγμα, αφού μας το δίνει τζάμπα η Βουλή.
(Χειροκροτήματα από την πτέρυγα της Νέας Δημοκρατίας)","ΘΕΟΔΩΡΑ ΜΠΑΚΟΓΙΑΝΝΗ",335
"21927"," Το λόγο έχει ο κ. Μαριάς. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Επειδή το Σύνταγμα και το έχουμε διαβάσει και το ξέρουμε και το σεβόμαστε, η βασική αρχή είναι, πρώτον, να σέβεται κανείς τη λειτουργία του Κοινοβουλίου. 
Δεύτερον, να δίνει τη δυνατότητα να τοποθετηθεί η κάθε κοινοβουλευτική δύναμη και ο κάθε Βουλευτής.
Τρίτον, όταν πανηγυρικά ένα κόμμα που στηρίζει την Κυβέρνηση έχει δηλώσει ότι αίρει την εμπιστοσύνη, εφόσον αυτό δεν αμφισβητηθεί μέχρι τη λήξη της συνεδρίασης από την πλευρά του κ. Βενιζέλου ρητά και κατηγορηματικά εδώ, για εμάς δεν υφίσταται δεδηλωμένη. Να μη συγχέετε την πρόταση μομφής, που είναι άλλη διαδικασία, με την άρση εμπιστοσύνης από την πλευρά των κομμάτων της συγκυβέρνησης. 
Δηλώνουμε, λοιπόν, κύριε Πρόεδρε, κατηγορηματικά, για να υπάρχουν στα Πρακτικά, ότι από τη στιγμή που θα λήξει η συνεδρίαση και δεν θα υπάρξει εδώ δήλωση του κ. Βενιζέλου, για εμάς δεν υφίσταται η δεδηλωμένη και θα αναλάβουμε όλες αυτές τις πρωτοβουλίες τις οποίες μας δίνει το Σύνταγμα, ο Κανονισμός και οι νόμοι της χώρας. 
Οι τοποθετήσεις μου είχαν την έννοια να καταδείξουν στους συναδέλφους τη σοβαρότητα της κατάστασης στην οποία βρισκόμαστε. Και να μη νομίζουν ότι από τη στιγμή που θα λήξει αυτή η συνεδρίαση τα πράγματα θα είναι ίδια, έτσι όπως τα φαντάζονταν και τα είχαν προγραμματίσει.
Ευχαριστώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21928"," Το λόγο έχει ο κ. Οικονόμου για ένα λεπτό και αμέσως μετά ο κ. Κοντογεώργος, για τον οποίο ζητείται η άρση της ασυλίας.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21929"," Με κάλυψε απολύτως η κ. Μπακογιάννη, ειλικρινά. Την άκουσα με προσοχή και νομίζω πως είπε το αυτονόητο. 
Εδώ, κύριε Μαριά, -γιατί είστε και έγκριτος νομικός- πρέπει να είστε…","ΒΑΣΙΛΕΙΟΣ ΟΙΚΟΝΟΜΟΥ",378
"21930"," Μην αναφέρεστε ονομαστικά, γιατί δημιουργείτε προσωπικά μετά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21931"," Για το πότε θέλει ο καθένας να πει εδώ για μείζονος σημασίας θέματα και να καταθέσει την άποψή του τα λέει πραγματικά το Σύνταγμα και ο Κανονισμός. Όλα τα άλλα είναι φλυαρίες.","ΒΑΣΙΛΕΙΟΣ ΟΙΚΟΝΟΜΟΥ",378
"21932"," Ο κ. Κοντογεώργος έχει το λόγο για πέντε λεπτά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21933"," Κύριε Πρόεδρε, εγώ θα μιλήσω για την άρση της ασυλίας μου δεν θα απειλήσω όμως το Σώμα όπως έχουμε συνηθίσει τις τελευταίες αυτές ώρες να ακούμε στο Κοινοβούλιο.
Κύριε Πρόεδρε, κυρίες και κύριοι Βουλευτές, η υπόθεση που συζητάμε σήμερα αφορά τη δραστηριότητά μου σε προγενέστερο χρόνο, κατά τη διάρκεια της θητείας μου ως Νομάρχη Ευρυτανίας. 
Απ’ ό,τι συμπέρανα από τη δικογραφία που διαβιβάστηκε στη Βουλή, δεδομένου ότι δεν έχω κληθεί μέχρι σήμερα από καμμία δικαστική αρχή, αφορά τη διαδικασία λήψης δανείου από τη νομαρχιακή επιχείρηση «ΕΥΡΥΤΑΝΙΑ Α.Ε.» και την εγγυοδοσία της Νομαρχιακής Αυτοδιοίκησης Ευρυτανίας. 
Για την καλύτερη ενημέρωσή σας, να μου επιτρέψετε να αναφέρω συνοπτικά τα γεγονότα.
Το έτος 2006, η Βουλή των Ελλήνων ψήφισε το ν.3491, ο οποίος προέβλεπε τη ρύθμιση ληξιπροθέσμων οφειλών των δημοτικών και νομαρχιακών επιχειρήσεων, διαγράφοντας τις προσαυξήσεις, και έδινε τη δυνατότητα εξόφλησής τους με δανειοδότηση από το Ταμείο Παρακαταθηκών και Δανείων με ευνοϊκούς όρους. 
Η νομαρχιακή επιχείρηση «ΕΥΡΥΤΑΝΙΑ Α.Ε.», με ομόφωνη απόφαση του διοικητικού συμβουλίου της και με ομόφωνη –το τονίζω- απόφαση του Νομαρχιακού Συμβουλίου Ευρυτανίας, προέβη σε δανειοδότηση από το Ταμείο Παρακαταθηκών και Δανείων με ευνοϊκούς όρους, σύμφωνα πάντα με το ν. 3491/2006 και τη σχετική εγκύκλιο του Υπουργείου Εσωτερικών, και εξόφλησε ληξιπρόθεσμες οφειλές της προς το δημόσιο, τα ασφαλιστικά ταμεία, τους κοινωφελείς οργανισμούς ΔΕΗ, ΟΤΕ κ.λπ., προς τους εργαζόμενους και προς τρίτους, εξοικονομώντας μάλιστα σημαντικά ποσά από τη διαγραφή των προσαυξήσεων. 
Με λίγα λόγια, επιτελέσαμε το καθήκον μας, αξιοποιώντας τις ευεργετικές διατάξεις του ν.3491, προστατεύοντας ταυτόχρονα την περιουσία της συγκεκριμένης νομαρχιακής επιχείρησης και του Χιονοδρομικού Κέντρου Καρπενησίου, αξίας πολλαπλάσιας του δανείου, από τις τελεσίδικες δικαστικές αποφάσεις και από αποφάσεις κατασχέσεων.    
Κυρίες και κύριοι Βουλευτές, πιστεύω ότι αυτή η σύντομη ενημέρωση είναι απολύτως απαραίτητη προκειμένου να αποφύγουμε επικίνδυνους και πονηρούς συνειρμούς των τελευταίων ημερών.
Τέλος, σας ενημερώνω ότι στις 6 Φεβρουαρίου του 2013, ψηφίσατε την άρση της ασυλίας μου. Στη δίκη που επακολούθησε στο Τριμελές Εφετείο Λαμίας, αθωώθηκα με ομόφωνη απόφαση του δικαστηρίου. Και πάλι σας ευχαριστώ και σας καλώ να ψηφίσετε την άρση της ασυλίας μου προκειμένου να διαλευκανθεί πλήρως η υπόθεσή μου.
Θα μου επιτρέψετε να κάνω μια τελική επισήμανση. Τελικά, το βάρος της εκκαθάρισης του πολιτικού κόσμου έχει αποδειχθεί «βιομηχανία» παραπομπών για τους ανθρώπους που υπηρέτησαν την αυτοδιοίκηση.
Σας ευχαριστώ πάρα πολύ.","ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ",234
"21934"," Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία.
Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται η άρση της ασυλίας και στα οποία έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας.
Κάθε συνάδελφος Βουλευτής θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση της ασυλίας. 
Εκείνος που ψηφίζει υπέρ της άρσης της ασυλίας, σημειώνει την προτίμησή του δίπλα στο όνομα του Βουλευτή και στη στήλη «ΝΑΙ», δηλαδή λέει «ΝΑΙ» στην αίτηση του εισαγγελέως που ζητεί την άρση ασυλίας.
Εκείνος που ψηφίζει κατά της άρσης ασυλίας, σημειώνει δίπλα στο όνομα του Βουλευτή και στη στήλη «ΟΧΙ», αντιστοίχως, «ΟΧΙ». 
Εκείνος που ψηφίζει «ΠΑΡΩΝ» θα το σημειώσει στην αντίστοιχη στήλη του ψηφοδελτίου. 
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια, την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική. Στη συνέχεια και με την εκφώνηση του ονόματός του από τους επί του καταλόγου συναδέλφους θα παραδίδει το ψηφοδέλτιο στους συναδέλφους, στον κ. Ιωάννη Πασχαλίδη από τη Νέα Δημοκρατία και στην κ. Παναγιώτα Δριτσέλη από το ΣΥΡΙΖΑ, οι οποίοι θα το μονογράφουν και θα ανακοινώνουν ότι ο Βουλευτής εψήφισε.
Μετά το τέλος της ψηφοφορίας θα γίνει καταμέτρηση των ψήφων από τους συναδέλφους που προανέφερα, όπως θα προκύψουν από τα ψηφοδέλτια τα οποία θα καταχωριστούν μαζί με τα πρωτόκολλα της ψηφοφορίας στα Πρακτικά της σημερινής συνεδρίασης. 
Καλούνται επί του καταλόγου οι Βουλευτές κ. Δημήτριος Τσουμάνης από τη Νέα Δημοκρατία και κ. Απόστολος Αλεξόπουλος από τον ΣΥΡΙΖΑ.
Πριν αρχίσει η ψηφοφορία θέλω να ανακοινώσω στο Σώμα ότι ο Πρόεδρος της Κοινοβουλευτικής Ομάδας του ΣΥΡΙΖΑ -Ενωτικού Κοινωνικού Μετώπου κ. Αλέξης Τσίπρας και οι Βουλευτές του κόμματός του κατέθεσαν πρόταση νόμου «Κατάργηση της Πράξης Νομοθετικού Περιεχομένου «Τροποποίηση των διατάξεων του άρθρου 14Β του ν. 3429/2005».
Παραπέμπεται στην αρμόδια Διαρκή Επιτροπή.
Επίσης, ο Πρόεδρος της Κοινοβουλευτικής Ομάδας της Δημοκρατικής Αριστεράς και οι Βουλευτές του κόμματός του και ο Πρόεδρος της Κοινοβουλευτικής Ομάδας του ΠΑΣΟΚ και είκοσι έξι Βουλευτές του κόμματός του κατέθεσαν πρόταση νόμου: «Περί μη κύρωσης της Πράξης Νομοθετικού Περιεχομένου «Τροποποίηση των διατάξεων του άρθρου 14Β του ν. 3429/2005 (Α΄, 39, από 11.6.2013) και λοιπές διατάξεις».
Παραπέμπεται στην αρμόδια Διαρκή Επιτροπή.
Επίσης, έχω την τιμή να ανακοινώσω ότι οι Υπουργοί Εθνικής Άμυνας, Οικονομικών και Εξωτερικών κατέθεσαν σχέδιο νόμου: «Κύρωση του Πρωτοκόλλου μεταξύ του Υπουργείου Εθνικής Άμυνας της Ελληνικής Δημοκρατίας και του Υπουργείου Άμυνας της Δημοκρατίας της Βουλγαρίας για τη συνεργασία στον Τομέα της Στρατιωτικής Γεωγραφίας».
Παραπέμπεται στην αρμόδια Διαρκή Επιτροπή.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(Κατά τη διάρκεια της ψηφοφορίας την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
(ΜΕΤΑ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"21935"," Υπάρχει συνάδελφος ο οποίος δεν άκουσε το όνομά του; Κανείς.
Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ-ΔΙΑΛΟΓΗ)
(ΜΕΤΑ ΤΗΝ ΚΑΤΑΜΕΤΡΗΣΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"21936"," Κυρίες και κύριοι συνάδελφοι, έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας επί των αιτήσεων άρσεως της ασυλίας των συναδέλφων Βουλευτών.
Ψήφισαν συνολικά 192 Βουλευτές.
Για την συνάδελφο κ. Μαρία Διακάκη υπέρ της άρσεως ασυλίας, δηλαδή «ΝΑΙ», ψήφισαν 182 Βουλευτές, κατά της άρσεως ασυλίας, δηλαδή «ΟΧΙ», ψήφισαν 8 Βουλευτές, ψήφισε «ΠΑΡΩΝ» 1 Βουλευτής, ψήφισε «ΛΕΥΚΟ» 1 Βουλευτής.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας της. 
Για τις συναδέλφους κ. Γαρυφαλλιά (Λιάνα) Κανέλλη και κ. Ειρήνη Δούρου υπέρ της άρσεως ασυλίας, δηλαδή «ΝΑΙ», ψήφισαν 2 Βουλευτές, κατά της άρσεως ασυλίας, δηλαδή «ΟΧΙ», ψήφισαν 182 Βουλευτές, ψήφισαν «ΠΑΡΩΝ» 7 Βουλευτές, ψήφισε «ΛΕΥΚΟ» 1 Βουλευτής.
Συνεπώς η αίτηση της εισαγγελικής αρχής απορρίπτεται.
Για την συνάδελφο κ. Ασπασία Μανδρέκα υπέρ της άρσεως ασυλίας, δηλαδή «ΝΑΙ», ψήφισαν 130 Βουλευτές, κατά της άρσεως ασυλίας, δηλαδή «ΟΧΙ», ψήφισαν 49 Βουλευτές, ψήφισαν «ΠΑΡΩΝ» 11 Βουλευτές, ψήφισαν «ΛΕΥΚΟ» 2 Βουλευτές.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας της. 
Για τον συνάδελφο κ. Μιχαήλ Ταμήλο υπέρ της άρσεως ασυλίας, δηλαδή «ΝΑΙ», ψήφισαν 153 Βουλευτές, κατά της άρσεως ασυλίας, δηλαδή «ΟΧΙ», ψήφισαν 36 Βουλευτές, ψήφισαν «ΠΑΡΩΝ» 2 Βουλευτές, ψήφισε «ΛΕΥΚΟ» 1 Βουλευτής.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για τον συνάδελφο κ. Κωνσταντίνο Κοντογεώργο υπέρ της άρσεως ασυλίας, δηλαδή «ΝΑΙ», ψήφισαν 154 Βουλευτές, κατά της άρσεως ασυλίας, δηλαδή «ΟΧΙ», ψήφισαν 37 Βουλευτές, ψήφισε «ΛΕΥΚΟ» 1 Βουλευτής.
(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα Πρακτικά και έχουν ως εξής:
(να καταχωριστούν το πρωτόκολλο και τα ψηφοδέλτια σελ. 106α και 106β)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"21937"," Κυρίες και κύριοι συνάδελφοι, ο συνάδελφος Βουλευτής κ. Χρίστος Δήμας ζητεί άδεια ολιγοήμερης άδειας απουσίας στο εξωτερικό. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"21938"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"21939"," Η Βουλή ενέκρινε τη ζητηθείσα άδεια.
Έχω να κάνω μία ανακοίνωση προς το Σώμα.
Κυρίες και κύριοι συνάδελφοι, ο Πρόεδρος της Κοινοβουλευτικής Ομάδας των Ανεξαρτήτων Ελλήνων και οι Βουλευτές του κόμματός του κατέθεσαν πρόταση νόμου: «Κατάργηση της Πράξης Νομοθετικού Περιεχομένου (ΦΕΚ 139 Α’)». 
Παραπέμπεται στην αρμόδια Διαρκή Επιτροπή.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"21940"," Μάλιστα, μάλιστα.
Με τη συναίνεση του Σώματος και ώρα 15.25΄ λύεται η συνεδρίαση για αύριο ημέρα Πέμπτη 13 Ιουνίου 2013 και ώρα 9.30΄ π.μ., με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία: Μόνη συζήτηση επί της αρχής, των άρθρων και του συνόλου της πρότασης νόμου αρμοδιότητας του Υπουργείου Εργασίας, Κοινωνικής Ασφάλισης και Πρόνοιας: «Ίδρυση Εθνικού Ταμείου Κοινωνικής Αλληλεγγύης Γενεών», σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
