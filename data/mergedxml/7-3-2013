"","Content","name","ParlmemberID"
"135712","Date","7-3-2013",NA
"135713"," Ευχαριστώ. 
Κύριε Πρόεδρε, στις 8-2-2013 ανακοινώθηκε η απόφαση της Κυβέρνησης να κλείσει οριστικά το πρώην 3ο Θεραπευτήριο του ΙΚΑ, στην πλατεία Κάνιγγος, και να υποβαθμιστεί η «Πολυκλινική» με κίνδυνο το οριστικό της κλείσιμο. 
Χάνονται σαράντα νοσηλευτικές κλίνες, μεταξύ των οποίων πέντε κλίνες ΜΑΦ, δεκαέξι  κλίνες νεφροπαθών και τέσσερα χειρουργικά τραπέζια. Επίσης κλείνουν εξωτερικά ιατρεία, που εξυπηρετούν χιλιάδες ανθρώπους κάθε χρόνο, ενώ απαξιώνεται ένας εξοπλισμός. 
Και όλα αυτά γιατί; Διότι αυτές είναι οι επιταγές, κατά την άποψή μας, του ΣΕΒ, του Διεθνούς Νομισματικού Ταμείου και της Ευρωπαϊκής Ένωσης. Μετακινούνται εργαζόμενοι, καταργούνται απαραίτητα τμήματα και ο κίνδυνος της απόλυσης, με την εφαρμογή των σχεδίων που προβλέπουν μαζικές απολύσεις από το δημόσιο, είναι ορατός. 
Η απόφαση αυτή, κατά την άποψή μας, είναι ενταγμένη στα σχέδια της Κυβέρνησης να συρρικνωθούν και να υποβαθμιστούν στα κατώτατα όρια οι δημόσιες υπηρεσίες υγείας, να μεταφερθούν κονδύλια από δημόσιες κοινωνικές δαπάνες για να διατεθούν στη στήριξη της κερδοφορίας του κεφαλαίου και βεβαίως να ανοίξει πολύ περισσότερο ο δρόμος για τη μεγαλύτερη επιχειρηματική δράση στην υγεία. 
Σχεδιάζετε ακόμη και το κλείσιμο της αιμοδοσίας της «Πολυκλινικής». Η αιμοδοσία συγκεντρώνει πέντε χιλιάδες –όχι πενήντα, όπως έχει γραφτεί- μονάδες ετησίως και μεταγγίζονται είκοσι ασθενείς με μεσογειακή αναιμία σε ιδιόκτητο κτήριο και αυτό με ελάχιστο κόστος.
Πάντα υποστηρίζαμε ότι η υγεία είναι κοινωνικό αγαθό, το οποίο πρέπει να παρέχεται σε υψηλή ποιότητα, δωρεάν, σε όλους όσοι το έχουν ανάγκη, όμως στον καπιταλισμό και η υγεία είναι εμπόρευμα. 
Ρωτάμε τον Υπουργό: Τι μέτρα προτίθεστε να λάβετε, κύριε Υπουργέ, λόγω των τεράστιων αρνητικών επιπτώσεων στην υγεία του λαού, γιατί, εκτός των άλλων, αποτελούν τα μοναδικά νοσοκομεία στο κέντρο της Αθήνας, ώστε να ανακληθούν άμεσα οι αποφάσεις για το κλείσιμο του 3ου Θεραπευτηρίου του ΙΚΑ και της «Πολυκλινικής»; Μπορείτε να μας βεβαιώσετε ότι δεν θα κλείσει κανένα δημόσιο κρεβάτι ή τμήμα στα δύο αυτά νοσοκομεία, όπως έγινε και σε άλλες περιπτώσεις συγχωνεύσεων; Τι μέτρα θα πάρετε για να εξασφαλιστούν όλες οι θέσεις εργασίας των ήδη εργαζομένων, να μη γίνει καμμία μετακίνηση ή διαθεσιμότητα ή απόλυση; 
Εμείς θεωρούμε ότι πρέπει να γίνουν άμεσα προσλήψεις μόνιμου προσωπικού για την ανάπτυξη και των δύο νοσοκομείων στο κέντρο, στην καρδιά της Αθήνας, γιατί η περίθαλψη των κατοίκων σε αυτήν ακριβώς την περιοχή και στην ευρύτερη περιοχή του κέντρου είναι αναγκαία, ιδιαίτερα των χρονίως πασχόντων. 
Και γνωρίζετε πολύ καλά, κύριε Υπουργέ, όπως όλοι γνωρίζουμε, ότι υπάρχει σοβαρός κίνδυνος για τη ζωή ασθενών, ιδιαίτερα των νεφροπαθών, αλλά και η αιμοδοσία της «Πολυκλινικής» παίζει σημαντικό ρόλο.","ΣΠΥΡΙΔΩΝ ΧΑΛΒΑΤΖΗΣ",534
"135714"," Ευχαριστούμε τον κ. Χαλβατζή. 
Ο κύριος Υπουργός έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135715"," Ευχαριστώ, κύριε Πρόεδρε. 
Η ερώτηση την οποία καταθέτει ο κύριος συνάδελφος θέτει πράγματι το ζήτημα της παροχής υπηρεσιών υγείας στο κέντρο της πρωτεύουσας και αποτελεί μία πραγματική ανάγκη να μπορεί το Εθνικό Σύστημα Υγείας της χώρας μας να ανταποκρίνεται στη ζήτηση υπηρεσιών υγείας σε περιοχές, όπως αυτή του κέντρου, οι οποίες έχουν επιβαρυνθεί από πολλές κοινωνικές και περιβαλλοντικές καταστάσεις.  
Κύριε συνάδελφε, το 3o Θεραπευτήριο, το οποίο κλείνει, εντάσσεται στο σχέδιο με το οποίο συνενώνουμε δυνάμεις σε ανθρώπινο δυναμικό, σε κλινικές, σε υποδομές, για να προσφέρουμε καλύτερες υπηρεσίες στους συμπολίτες μας.
 Εντός του Απριλίου θα έχετε τη δυνατότητα να επισκεφτείτε τη νέα μονάδα νεφρού στον «Ευαγγελισμό», όπου στις εγκαταστάσεις οι οποίες θα προσφέρονται στους έχοντες ανάγκη να καταφεύγουν στις μονάδες νεφρού για τη διαδικασία της αιμοκάθαρσης θα απολαύουν υπηρεσιών σε άριστο περιβάλλον τόσο από πλευράς υποδομής όσο και από τη δυνατότητα προσφοράς υπηρεσιών από τους ιατρούς και τους νοσηλευτές.
Θέλω να σας δώσω δύο ακόμη απαντήσεις. Δεν κλείνει η «Πολυκλινική». Η «Πολυκλινική» έχει την αποστολή, την οποία περιγράψατε, στο κέντρο της Αθήνας και στηρίζουμε τη λειτουργία της. Είναι διαφορετικό πράγμα η λειτουργία της «Πολυκλινικής» από το να συνενώνουμε κάποια τμήματα, όπως αυτά του 3ου Θεραπευτηρίου. 
Με την ευκαιρία θέλω να εκφράσω έπαινο για το επιστημονικό και νοσηλευτικό προσωπικό της «Πολυκλινικής». Προσφάτως νοσηλεύτηκε προσωπικός μου φίλος -χωρίς να γνωρίζουν ότι έχει τη δυνατότητα να επικοινωνήσει μαζί μου- ο οποίος αμέσως μου τηλεφώνησε και με ενημέρωσε για τον τρόπο που του προσέφεραν τις υπηρεσίες τους, όπως τις προσφέρουν σε κάθε πολίτη.
Είχε και η κ. Κανέλλη κάνει στο παρελθόν μία ερώτηση. Και τότε εξέφρασα τις ευχαριστίες και τους επαίνους μου προς το προσωπικό. Το πράττω και σήμερα. 
Δεύτερον, δεν υπάρχουν απολύσεις. Ουδείς εργαζόμενος, ιατρός, νοσηλευτής, διοικητικό προσωπικό, απολύεται. Πράγματι κάποιοι μετακινούνται, για να προσφέρουν υπηρεσίες από τον «Ευαγγελισμό» ή από το 3ο Θεραπευτήριο στην «Πολυκλινική». Αυτό δεν σημαίνει ότι θα χάσουν τη δουλειά τους. 
Σας ενημερώνω και εσάς και όσους συναδέλφους μάς παρακολουθούν ότι ανάγκες προσωπικού έχουν το Υπουργείο Υγείας και το Εθνικό Σύστημα και τις έχουμε γνωστοποιήσει στο Υπουργείο Διοικητικής Μεταρρύθμισης. Γνωρίζει ότι ζητούμε προσωπικό και έχουμε υποβάλει προσφάτως αιτήματα για κάλυψη μονίμων θέσεων και ιατρών και επικουρικών ιατρών και νοσηλευτών. Άρα δεν υπάρχει θέμα ακρωτηριασμού του Εθνικού μας Συστήματος στο ανθρώπινο δυναμικό.
Μετακίνηση, ναι, θα υπάρξει σε άλλο χώρο προσφοράς υπηρεσιών. Αυτό, όμως, το οποίο είναι βέβαιο είναι ότι δεν θα χάσουν τη δουλειά τους.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, με την ανοχή σας, θέλω να πω μία φράση ακόμη, για να απαντήσω στο συνάδελφο.
Όσον αφορά το θέμα της αιμοδοσίας, θέλω να πω ότι επίσης δεν θα θέσουμε σε κίνδυνο τους είκοσι ασθενείς, τους οποίους αναφέρετε στην ερώτησή σας και στους οποίους μεταγγίζεται αίμα λόγω της νόσου της μεσογειακής αναιμίας. Αντιθέτως, αυτό το οποίο θα γίνει είναι ότι θα διευρύνουμε το ωράριο λειτουργίας της αιμοδοσίας στον «Ευαγγελισμό», με την αξιοποίηση του προσωπικού, ούτως ώστε εκείνοι οι οποίοι θέλουν να προσφέρουν αίμα να έχουν τη δυνατότητα, πέραν του πρωινού ωραρίου, να μπορούν να προσφέρουν και στο απογευματινό ωράριο. 
Εκτιμώ την ειλικρινή σας πρόθεση να ρωτήσετε το Υπουργείο για τα θέματα που απασχολούν τους εργαζομένους στο 3ο Θεραπευτήριο και στην «Πολυκλινική». Εκτιμώ ως ειλικρινές το ενδιαφέρον σας να λειτουργήσει η «Πολυκλινική». Νοιάζεστε πολιτικά, κοινωνικά και συναισθηματικά για τους ανθρώπους που υπηρέτησαν και υπηρετούν στην «Πολυκλινική». Σας βεβαιώνω ότι αυτές οι αποφάσεις δεν στοχεύουν στο να εξυπηρετήσουν κάποιους αλλότριους σκοπούς, παρά μόνο τη βελτίωση των παρεχόμενων υπηρεσιών υγείας.
Ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"135716"," Σας ευχαριστούμε.
Το λόγο έχει ο κ. Χαλβατζής, για να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135717"," Κύριε Υπουργέ, πολύ φοβούμαστε ότι καλύτερες συνθήκες υγείας για τους εργαζόμενους, για τα πλατιά λαϊκά στρώματα, δεν μπορεί να υπάρξουν με κλείσιμο νοσοκομειακών μονάδων και άλλων μονάδων υγείας. Από τη στιγμή που δεν κάνετε προσλήψεις γιατρών και κυρίως νοσηλευτικού προσωπικού, από τη στιγμή που σε όλα τα νοσοκομεία της χώρας χτυπάει καμπανάκι και μερικά έχουν φτάσει στο «κόκκινο», γιατί δεν μπορούν να λειτουργήσουν, δεν μπορεί να εξασφαλίζονται καλύτερες συνθήκες υγείας.
Στα δημόσια νοσοκομεία είναι αναγνωρισμένο ότι οι εργαζόμενοι, γιατροί, νοσηλευτές, διοικητικό και τεχνικό προσωπικό δίνουν αγώνα ζωής για την αντιμετώπιση των προβλημάτων.
Θεωρούμε ότι, όχι μόνο δεν πρέπει να υπάρξουν απολύσεις, αλλά είναι ανάγκη να υπάρξουν προσλήψεις. Αυτό είναι το πρώτο.
Το δεύτερο είναι ότι η λογική σας είναι συγκεκριμένη, η πολιτική πρακτική που εφαρμόζεται, όχι μόνο από τη σημερινή τρικομματική συγκυβέρνηση αλλά και από τις προηγούμενες κυβερνήσεις. Όλοι όσοι αναλάμβαναν Υπουργοί Υγείας ανέφεραν ότι λείπουν από το δημόσιο σύστημα υγείας πάνω από είκοσι χιλιάδες νοσηλευτές και νοσηλεύτριες, λείπουν γιατροί. Και όμως δεν προσλαμβάνονται. Δεν προσελήφθησαν και στο παρελθόν. 
Αυτή είναι η λογική η οποία πρακτικά οδηγεί στην ενίσχυση του ιδιωτικού τομέα της υγείας. Σήμερα γράφουν οι εφημερίδες: «Κινητοποιήθηκαν οι εργαζόμενοι στο «Σωτηρία» ενάντια στη συρρίκνωση», γιατί και εκεί καταργούνται δεκατρία τμήματα και πέντε πνευμονολογικές κλινικές. Η λογική όλων των κυβερνήσεων -και της σημερινής- δεν κάνει άλλο τι από το να προωθεί παραπέρα την εμπορευματοποίηση της υγείας. 
Εδώ πρέπει να το πούμε ότι η πάλη είναι σκληρή. Οι επιχειρηματίες της υγείας κάνουν ό,τι περνάει από το χέρι τους, ώστε να ενισχύσουν τη θέση τους σε βάρος του δημόσιου τομέα υγείας, σε βάρος των ασφαλιστικών ταμείων. Κύριε Υπουργέ, ξέρετε ότι την ώρα που κόβονται μισθοί, συντάξεις, επιδόματα, την ώρα που έχουμε ενάμισι εκατομμύριο ανέργους, υποχρεώνονται ασθενείς -οι έχοντες ανάγκη από υπηρεσίες υγείας- να ψάχνουν, να βάζουν βαθιά το χέρι στην τσέπη, αλλά να μη βρίσκουν τίποτα για να μπορέσουν να γιατρευτούν. 
Γι’ αυτό υποστηρίζουμε ότι χρειάζεται να γίνει αγώνας, πάλη, σύγκρουση με αυτές τις πολιτικές. 
Ένα τελευταίο. Κοιτάξτε, κύριε Υπουργέ. Σήμερα όλες οι εφημερίδες γράφουν: «Ο πόλεμος στις φαρμακοβιομηχανίες, στις εταιρείες, στις αποθήκες, στις φαρμακαποθήκες κ.λπ. μεγαλώνει». Ο πόλεμός τους μεγαλώνει και δημιουργούν τεχνητή έλλειψη φαρμάκων, για να επιβάλουν την πολιτική τους και να αυξήσουν τα κέρδη τους. 
Όσον αφορά την υγεία, εμείς θα συνεχίσουμε να παλεύουμε, μαζί με όλους τους εργαζόμενους και με τους υγειονομικούς, για να αποτελέσει πραγματικά δικαίωμα των εχόντων ανάγκη των υπηρεσιών υγείας και όχι εμπόρευμα. 
Ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"135718"," Ευχαριστούμε κι εμείς. 
Ο Υπουργός Υγείας κ. Λυκουρέντζος έχει το λόγο, για να ολοκληρώσει την απάντησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135719"," Ευχαριστώ, κύριε Πρόεδρε.
Κύριε συνάδελφε, σας είπα ότι κάτω από τις επώδυνες, περιορισμένες δημοσιονομικές δυνατότητες με τις οποίες λειτουργεί η χώρα, κινείται η Κυβέρνηση, για να εξασφαλίσει πιστώσεις προς το Υπουργείο Υγείας για την πρόσληψη ιατρών και νοσηλευτών, μονίμων και επικουρικών. 
Ουδέποτε ομιλών στη Βουλή απέκρυψα τις ανάγκες οι οποίες υπάρχουν. Παράλληλα, όμως, επισημαίνω κάθε φορά ότι οφείλουμε να οδηγήσουμε το όλο σύστημα σε μία ορθολογική, αποδοτική λειτουργία, με την αξιοποίηση του συνόλου του ανθρώπινου δυναμικού και κάθε ευρώ το οποίο διατίθεται στο Εθνικό Σύστημα Υγείας. 
Τις απόψεις μου για τον ιδιωτικό τομέα στην υγεία τις γνωρίζετε. Σέβομαι τη λειτουργία της ιδιωτικής πρωτοβουλίας, θεωρώ ότι συμπληρώνει το δημόσιο σύστημα, αλλά –δυστυχώς- και ο ιδιωτικός τομέας λειτουργεί, κυρίως, με δημόσιους πόρους.","ΑΝΔΡΕΑΣ ΛΥΚΟΥΡΕΝΤΖΟΣ",288
"135720"," Δυστυχώς!","ΣΠΥΡΙΔΩΝ ΧΑΛΒΑΤΖΗΣ",534
"135721","  Έχουμε εκείνο το ασφαλιστικό σύστημα, στο οποίο, ενώ οι ασφαλιστικές εταιρείες πουλάνε ασφαλιστικά συμβόλαια, δεν έχουμε δει την ανταπόκριση των ασφαλιστικών εταιρειών στις υποχρεώσεις τους έναντι των πελατών τους, όταν αυτοί νοσηλεύονται. 
Προηγείται το Εθνικό Σύστημα Υγείας, προηγούνται τα ασφαλιστικά ταμεία. Θα μπορούσαμε με μια άλλη μετάφραση να πούμε ότι ουσιαστικά και ο λεγόμενος ιδιωτικός τομέας της υγείας χρηματοδοτείται από τους Έλληνες φορολογούμενους. Όμως αναγνωρίζω τις σημαντικές υπηρεσίες τις οποίες προσφέρουν, διότι έχουν κάνει επιλογές με τις οποίες προηγούνται τεχνολογικά στις υποδομές, διαθέτουν επίσης άριστο επιστημονικό προσωπικό, εργάζονται χιλιάδες ιατροί, νοσηλευτές, διοικητικό προσωπικό και σέβομαι απολύτως αυτήν την προσφορά. Αυτό, όμως, δεν σημαίνει ότι η σημερινή πολιτική ηγεσία θα επιτρέψει στον οποιονδήποτε να επιβάλει τις απόψεις του, τις θέσεις του και τις επιδιώξεις του.
Πρέπει να σας πω ότι τις μέρες αυτές εκδηλώνονται ορισμένες επιθέσεις απέναντι στο Υπουργείο Υγείας και στην πολιτική ηγεσία, που -όπως πολύ καλά καταλαβαίνετε από την πολύχρονη πείρα σας στις δημόσιες υποθέσεις και στην πολιτική ζωή της χώρας- δεν είναι αθώες. Τα κροκοδείλια δάκρυα καταλαβαίνουμε για ποιους λόγους χύνονται και καταλαβαίνουμε τι σκοπούς εξυπηρετούν. Εάν χρειαστεί, θα υπάρξουν και πιο συγκεκριμένες απαντήσεις από τον Υπουργό Υγείας. Διότι είναι άλλο πράγμα το να σε νοιάζει, όπως εσάς, η παροχή υπηρεσιών υγείας στους πολίτες, στο λαό και άλλο είναι να εξυπηρετείς συμφέροντα και να εμφανίζεσαι ότι «σε έπιασε ο πόνος» για τον πολίτη. Καταλαβαίνετε τι θέλω να πω.
Επίσης, όσον αφορά στις συνενώσεις των τμημάτων και των κλινικών -το λέω, κύριε Πρόεδρε, για όλους τους συναδέλφους που μας παρακολουθούν- καθημερινά βρίσκομαι αντιμέτωπος με τι; Βρίσκομαι αντιμέτωπος με προσωπικά συμφέροντα εκείνων οι οποίοι θεωρούν ότι οι κλινικές του Εθνικού Συστήματος Υγείας είναι προσωπική τους υπόθεση και ότι αυτοί θα κανονίζουν ποιοι ασθενείς θα εισαχθούν για νοσηλεία, καταργούν το νόημα και τη διαδικασία της εφημερίας, για να εισάγουν κατά προτεραιότητα και κατά προτίμηση ασθενείς και πολλά άλλα.
Είμαστε, πλέον, άριστα ενημερωμένοι για το τι συμβαίνει και έχω αποταθεί και ιδιαιτέρως σε ορισμένους από αυτούς που ακολουθούν αυτές τις πρακτικές. Δεν μένω αμέτοχος. Δεν παρακολουθώ ως θεατής. Πέραν, όμως, του ειλικρινούς ενδιαφέροντος του δικού σας και των συναδέλφων, πρέπει να κοιτάξουμε κατάματα την πραγματικότητα στην υγεία. 
Ποιοι είναι εκείνοι οι οποίοι τόσο καιρό κατέχουν τις κλινικές, συγκρούονται με τους συναδέλφους τους, πάνε στα δικαστήρια, καταγγέλλει ο ένας τον άλλο -κατά τα άλλα καθηγητές, ακαδημαϊκοί, διευθυντές του ΕΣΥ- σύρονται στα δικαστήρια για ποιο λόγο; Διότι προσπαθούν να διασφαλίσουν τα συμφέροντά τους. Και δέχομαι επιθέσεις διά του Τύπου και άλλες, για ποιο λόγο; Διότι δεν θέλουν να θιγούν αυτά τα κεκτημένα, όταν μάλιστα, όπως σωστά είπατε, κόβουμε τις συντάξεις, τα επιδόματα, τα ημερομίσθια και άλλα δεν έχουν θιγεί καθόλου. Να ξέρετε ότι απέναντι σ’ αυτά η πολιτική ηγεσία του Υπουργείου Υγείας δεν μένει θεατής και θα κάνουμε ό,τι είναι δυνατόν για να εξυπηρετηθεί το δημόσιο συμφέρον.
Μια φράση θα πω ακόμα, κύριε Πρόεδρε. Πνευμονολογικές κλινικές, καρδιολογικές ή οτιδήποτε άλλο. Πώς εξηγούνται κλινικές με ένα διευθυντή και έναν ιατρό, όπου συμβαίνει ο διευθυντής να είναι και ο μοναδικός ιατρός της κλινικής και να επιμένει ότι είναι κλινική και λειτουργεί; Αυτό δεν μπορεί να συμβαίνει. Όταν έχουμε τρεις, τέσσερις τέτοιες κλινικές σ’ ένα νοσοκομείο, γιατί δεν πρέπει να ενώσουν τις δυνάμεις τους, γιατί δεν πρέπει να λειτουργούν από κοινού; Γιατί τα γαλόνια και τα παράσημα όλοι οι διευθυντές και οι συντονιστές διευθυντές και ο συντονιστής του συντονιστή; Λέω κάτι το οποίο δεν είναι αληθές; 
Αυτή είναι η πραγματικότητα και αυτό είναι το πρόβλημα, το οποίο καλούμαι καθημερινά να διαχειριστώ. Και το επιχειρώ με νηφαλιότητα, με μετριοπάθεια. Δεν θέλω οξύτητα. Δεν θέλω αντιπαραθέσεις. Δεν θέλω να βλάψω τη λειτουργία του συστήματος, για να μη στερήσω υπηρεσίες από τους πολίτες. Θέλω να ξέρετε την πραγματικότητα, να είστε αμείλικτοι απέναντί μου σε όσα σφάλλω, αλλά να μη δείξουμε την παραμικρή επιείκεια σε αυτού του είδους τις πρακτικές.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"135722"," Ευχαριστούμε κι εμείς. Βλέπετε, κύριε Υπουργέ, ότι στους Υπουργούς που έρχονται εδώ εμείς δίνουμε άνεση χρόνου για να εξηγούν τις θέσεις τους.
	Κυρίες και κύριοι συνάδελφοι, γίνεται γνωστό στο Σώμα ότι η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την Έκθεσή της στο σχέδιο νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Κύρωση του Πρωτοκόλλου συνεργασίας μεταξύ του Υπουργείου Δικαιοσύνης, Διαφάνειας και Ανθρωπίνων Δικαιωμάτων της Ελληνικής Δημοκρατίας και του Υπουργείου Δικαιοσύνης της Ουκρανίας».
Κυρίες και κύριοι συνάδελφοι ο Βουλευτής κ. Γρηγόριος Ψαριανός ζητεί άδεια ολιγοήμερης απουσίας στο εξωτερικό από τις 7 έως τις 10 Μαρτίου. 
Η Βουλή εγκρίνει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135723","  Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"135724"," Συνεπώς η Βουλή ενέκρινε τη ζητηθείσα άδεια.
Θα συζητηθεί η δεύτερη με αριθμό 1116/4-3-2013 επίκαιρη ερώτηση πρώτου κύκλου της Βουλευτού Τρικάλων του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Παναγιώτας Δριτσέλη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με το σχέδιο προεδρικού διατάγματος για την αξιολόγηση των εκπαιδευτικών. 
Στην επίκαιρη ερώτηση της κ. Δριτσέλη θα απαντήσει ο Υφυπουργός κ. Θεόδωρος Παπαθεοδώρου.
Η κ. Δριτσέλη έχει το λόγο, για να αναπτύξει την ερώτησή της.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135725"," Ευχαριστώ, κύριε Πρόεδρε.
Κύριε Υπουργέ, πριν από λίγους μήνες δώσατε στη δημοσιότητα τη μελέτη της ομάδας εργασίας του Υπουργείου σχετικά με το ζήτημα της αξιολόγησης των εκπαιδευτικών. Λίγες μέρες αργότερα δημοσιεύσατε το σχέδιο προεδρικού διατάγματος, με το οποίο περιγράφετε τις διαδικασίες και τις διαστάσεις της αξιολόγησης των εκπαιδευτικών και των υπόλοιπων συντελεστών της εκπαίδευσης και της διοίκησης γενικότερα. Την προηγούμενη Παρασκευή καταθέσατε τροπολογία, σε άσχετο βέβαια σχέδιο νόμου, όπου δημιουργείται μία αρχή, η οποία θα αξιολογεί τις σχολικές μονάδες και τη διοίκηση της εκπαίδευσης στο σύνολό της. Την αποσύρατε, βέβαια, αλλά δεν έχουμε καμμία αμφιβολία ότι θα επανέλθετε με τον έναν ή με τον άλλο τρόπο. 
Σήμερα, λοιπόν, είμαστε σε θέση να γνωρίζουμε ολόκληρη την υπουργική παλέτα σχετικά με το ζήτημα και η μελέτη αυτών των θεσμικών παρεμβάσεων μας έχει οδηγήσει αβίαστα σε ένα συμπέρασμα, ότι η αξιολόγηση την οποία προωθείτε δεν είναι τίποτα άλλο από ένα άλλοθι για επικείμενες απολύσεις εκπαιδευτικών και ενδεχομένως και τη δικαιολόγηση της κατάργησης και της συγχώνευσης σχολικών μονάδων. 
Και είναι ειρωνικό, ξέρετε, το γεγονός ότι, αφού διασύρετε τους εκπαιδευτικούς αντί να τους στηρίζετε, αφού τους διαπομπεύετε αντί να τους επιμορφώνετε με ουσιαστικά και διά βίου σεμινάρια, αφού τους καθιστάτε ουσιαστικά φοβισμένους, κακοπληρωμένους και πειθήνιους υπαλλήλους, ακούσαμε χθες τον Υπουργό κ. Αρβανιτόπουλο στην Επιτροπή Μορφωτικών Υποθέσεων να επιμένει να μιλά για εξυγίανση της εκπαίδευσης και για αναβάθμιση του ρόλου του εκπαιδευτικού. Επίσης, τον ακούσαμε να μιλάει και να μας καθησυχάζει ότι η αξιολόγηση δεν θα έχει τιμωρητικό χαρακτήρα. Και πραγματικά δεν μπορούμε να καταλάβουμε πού στηρίζετε αυτήν τη διαπίστωση, από τη στιγμή που η αξιολόγηση των εκπαιδευτικών συνδέεται με τη μισθολογική και βαθμολογική εξέλιξη -σύμφωνα και με το μνημονιακό θεσμικό πλαίσιο- και από τη στιγμή που το σχέδιο προεδρικού διατάγματος, σε συνδυασμό με το ν. 4024/2011, συνδέει το βαθμό με το μισθό. 
Επομένως η αξιολόγηση έχει τιμωρητικό χαρακτήρα, καθώς η τυχόν αρνητική αξιολόγηση σημαίνει καθήλωση των αποδοχών, σημαίνει στασιμότητα στην εξέλιξη και φυσικά ανοίγει ο δρόμος και για απολύσεις εκπαιδευτικών. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Επίσης -κύριε Πρόεδρε, θα ήθελα την ανοχή σας για τριάντα δευτερόλεπτα- πολύ σοβαρά είναι και τα επιστημονικά ατοπήματα τα οποία εντοπίζουμε στην αξιολόγηση που σχεδιάζετε. 
Η αποτίμηση του εκπαιδευτικού έργου, σύμφωνα με διεθνή ερευνητικά δεδομένα, είναι μία διαδικασία η οποία βασίζεται στην εμπιστοσύνη που δομείται ανάμεσα στους φορείς της εκπαίδευσης και επίσης η αναβάθμιση της ποιότητας της εκπαίδευσης είναι ένα θέμα το οποίο σχετίζεται με τη διάθεση των οικονομικών πόρων.
Εσείς έχετε υπογράψει σκληρά μνημονιακά μέτρα, που διαλύουν τη δημόσια χρηματοδότηση για την παιδεία και καθιστάτε τη χώρα μας ουραγό στην Ευρωπαϊκή Ένωση, με μόλις 2% χρηματοδότηση για την παιδεία.
Στο πλαίσιο αυτό, λοιπόν, θέλω να σας ρωτήσω αν προτίθεστε, έστω και τώρα, να ανακαλέσετε όλα αυτά τα νομοθετήματα -τα οποία στόχο έχουν την υποβάθμιση του εκπαιδευτικού και όχι την αποτίμηση του εκπαιδευτικού έργου- και με ποιους συγκεκριμένους τρόπους σκοπεύετε να αναβαθμίσετε την ποιότητα του εκπαιδευτικού έργου, όταν ο δεδηλωμένος στον προϋπολογισμό στόχος της Κυβέρνησης είναι η δραστική περικοπή της δημόσιας χρηματοδότησης, το κλείσιμο σχολείων και η καταρράκωση των εκπαιδευτικών και του έργου τους.","ΠΑΝΑΓΙΩΤΑ ΔΡΙΤΣΕΛΗ",140
"135726"," Ευχαριστούμε, κυρία συνάδελφε.
Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135727"," Ευχαριστώ, κύριε Πρόεδρε. 
Κυρίες και κύριοι Βουλευτές, κυρία Βουλευτά, ευχαριστώ πολύ για την ευκαιρία που μου δίνετε να τοποθετηθώ σε ένα θέμα το οποίο πιστεύω ότι είναι μία από τις βασικές πολιτικές αποφάσεις της σημερινής πολιτικής ηγεσίας του Υπουργείου, της οποίας –εννοώ της απόφασης αυτής- και η φιλοσοφία και η αντίληψη είναι βαθιά ριζωμένες τόσο στην εκπαιδευτική διαδικασία όσο και στην αναγνώριση της ποιότητας του εκπαιδευτικού έργου.
Κοιτάξτε, εγώ πιστεύω ότι, έξω από παρακολουθήματα μνημονίου ή καταργήσεις μνημονίου, η αξιολόγηση είναι μια διαδικασία η οποία είναι απαραίτητη για την εκπαιδευτική διαδικασία. Και είναι απαραίτητη, διότι σε ένα χώρο όπου οι πάντες αξιολογούνται καλό θα ήταν να αξιολογηθούν και οι εκπαιδευτικοί. Γιατί το λέω αυτό; Γιατί προσωπικά πιστεύω στο εκπαιδευτικό έργο και θα απαντήσω επί της ουσίας της ερώτησής σας. Πιστεύω στο εκπαιδευτικό έργο, το οποίο σε όλες τις βαθμίδες είναι ποιοτικό. Διαφορετικά δεν θα είχαμε τα αποτελέσματα που έχουμε σήμερα. Αποτελεί ένα σύστημα το οποίο εμπεριέχει σήμερα πολλαπλά, ξεκάθαρα διατυπωμένα και καταγεγραμμένα κριτήρια, βάσει των οποίων θα απεικονίζεται με σαφήνεια και ευκρίνεια στα διάφορα επίπεδα η απόδοση του εκπαιδευτικού έργου. 
Ας πάρουμε όμως τα πράγματα από την αρχή. Δηλαδή, για να υπάρξει ένα σύστημα αξιολόγησης κατά την αντίληψη τη δική μας, τη φιλοσοφία, την εκπαιδευτική πολιτική που θέλουμε να εφαρμόσουμε, θα πρέπει να ξεκινήσουμε από ένα σύστημα εμπιστοσύνης μεταξύ των αξιολογούμενων και των αξιολογητών. Σωστά. Θα πρέπει να ξεκινήσουμε πρώτ’ απ’ όλα από ένα περιβάλλον αξιολόγησης. Με αυτό το οποίο, λοιπόν, ξεκινήσαμε -παράλληλα με το προεδρικό διάταγμα, παράλληλα με την τροπολογία που ήρθε σε νομοσχέδιο με τη διαδικασία του κατεπείγοντος και απλώς θα το συζητήσουμε στο πλαίσιο ενός άλλου νομοσχεδίου την επόμενη εβδομάδα- για την αρχή διασφάλισης της ποιότητας στη δευτεροβάθμια και πρωτοβάθμια εκπαίδευση ποιος διαφωνεί; Η ΑΔΙΠ, όπως λειτουργεί για τα πανεπιστήμια, για να είναι ανεξάρτητη αρχή αξιολόγησης, θα λειτουργεί και για τη δευτεροβάθμια και την πρωτοβάθμια εκπαίδευση.
Αυτό όμως που μας ενδιαφέρει είναι και η γενίκευση -και αυτό έρχεται συμπληρωματικά με απόφαση που υπέγραψα πριν από δύο ημέρες- της αυτοαξιολόγησης σε όλες τις εκπαιδευτικές μονάδες. Άρα ξεκινάμε από την αυτοαξιολόγηση του σχολείου, του εκπαιδευτικού έργου, της εκπαιδευτικής μονάδας. Για ποιο λόγο; Για να γνωρίσουμε τα δεδομένα του σχολείου, για να έχουμε αντίληψη της εκπαιδευτικής διαδικασίας που υπάρχει μέσα στο σχολείο και να την αξιολογήσουμε, για να δούμε τα εκπαιδευτικά αποτελέσματα.
	(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
	Κύριε Πρόεδρε, λόγω της σοβαρότητας του θέματος, θα ήθελα την ανοχή σας για ένα λεπτό.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135728"," Βεβαίως, κύριε Υπουργέ, συνεχίστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135729"," Ξεκινάμε, λοιπόν, από την αυτοαξιολόγηση του σχολείου, για να δούμε τα εκπαιδευτικά αποτελέσματα και πάνω απ’ όλα να υπάρξει μία αναλυτική παρουσίαση του εκπαιδευτικού έργου.
	Είναι πάρα πολύ σημαντικό και εκεί εγώ θα περίμενα ότι τουλάχιστον, όχι απλά θα είχαμε συμφωνήσει στη διαδικασία, αλλά θα λέγαμε ότι υπάρχει μία ασφαλιστική δικλίδα. Διότι από τη στιγμή που θα υπάρξει αυτοαξιολόγηση της σχολικής μονάδας, αυτή θα αποτελέσει το έδαφος για την αξιολόγηση η οποία θα γίνει βάσει του προεδρικού διατάγματος, μια αξιολόγηση η οποία δεν μπορεί να απέχει πάρα πολύ από την αυτοαξιολόγηση. Για ποιο λόγο; Διότι δεν μπορούν οι ίδιοι οι άνθρωποι, οι σχολικοί σύμβουλοι, οι διευθυντές, να αξιολογούν με διαφορετικό τρόπο τα ίδια πράγματα. 
	Δεύτερον, θεσπίζουμε την ΑΔΙΠ Για ποιο λόγο; Ακριβώς για να μπορεί να εκδικάζει ενστάσεις. Ακριβώς για να μην είναι ούτε ο Υπουργός ούτε ο γενικός γραμματέας ούτε κάποιο άλλο από τα εμπλεκόμενα μέρη αυτό το οποίο θα έρθει να εκδικάσει σε δεύτερο βαθμό την οποιαδήποτε ένσταση αμφισβήτησης του εκπαιδευτικού. Σας το λέω και από πεποίθηση νομική για την ασφάλεια δικαίου, η οποία πρέπει να υπάρξει ως προϋπόθεση για να πετύχει η αξιολόγηση. Προσωπικά θέλω να πετύχει η αξιολόγηση. 
Πέρα από το περιβάλλον της αξιολόγησης, το οποίο χρειάζεται εμπιστοσύνη και αυτοαξιολόγηση, πέρα από τη θεσμοθέτηση της ΑΔΙΠ, εκείνο που μας ενδιαφέρει είναι αυτή αξιολόγηση που θα έρθει με το προεδρικό διάταγμα να έχει σαφή κριτήρια και να μπορεί να σκιαγραφεί με πληρότητα το εκπαιδευτικό έργο. Άρα τι γίνεται σήμερα; Τα κριτήρια αυτά αποτυπώνουν καλές πρακτικές. Προσφέρουν ένα συνεχές αναπτυξιακό πλαίσιο για τον εκπαιδευτικό. Παρέχουν στον εκπαιδευτικό πλαίσιο αυτοαξιολόγησης. Αποτελούν έναν κοινό τόπο επί του οποίου ανταλλάσσονται επιχειρήματα μεταξύ του αξιολογούμενου και του εκπαιδευτικού.
Κοιτάξτε, αυτό που μας ενδιαφέρει είναι κάτι άλλο. Αναφερθήκατε σε δυο καίρια προβλήματα αυτήν τη στιγμή του ν. 4024 και αυτό βρίσκεται ακόμη σε συζήτηση.  Γιατί; Η αξιολόγηση πρέπει να είναι συνδεδεμένη με το βαθμολόγιο. Διότι –διαφορετικά- γιατί αξιολογούμε; Για να πούμε ότι όλοι είναι καλοί ή όλοι είναι κακοί; Δεν θα πρέπει να υπάρξει μια αποτίμηση αυτού ο οποίος έχει περισσότερα προσόντα, έχει περισσότερο προσφέρει στην εκπαίδευση από τον άλλο που έχει λιγότερα; Όχι! Το πρόβλημά μας είναι η κρησάρα. Το πρόβλημα  το οποίο συζητούμε  με το Υπουργείο Διοικητικής Μεταρρύθμισης είναι ότι μπορούμε να εφαρμόσουμε αξιολογητικά συστήματα για όλους τους δημοσίους υπαλλήλους. Οι εκπαιδευτικοί δεν είναι δημόσιοι υπάλληλοι σαν τους υπόλοιπους.
Επομένως από τον Β΄ προς τον Α΄ βαθμό δεν μπορεί να εξελίσσεται μόνο ένα πολύ μικρό ποσοστό, γιατί στην ουσία για τον εκπαιδευτικό –και  το πιστεύω αυτό, το έχω συζητήσει με τον Υπουργό κ. Μανιτάκη- είναι αντικίνητρο. Άρα εμείς θέλουμε να δώσουμε κίνητρα στον εκπαιδευτικό, έτσι ώστε να βελτιώσει το έργο του.
Στη δευτερολογία μου θα εξηγήσω και τις άλλες πτυχές αυτής της  πολιτικής.
Ευχαριστώ πολύ, κύριε Πρόεδρε.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135730"," Η συνάδελφος κ. Παναγιώτα Δριτσέλη έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135731"," Ευχαριστώ, κύριε Πρόεδρε.
Κύριε Υπουργέ, οι διαβεβαιώσεις για αγνές προθέσεις και για προσπάθεια αναβάθμισης του εκπαιδευτικού έργου νομίζω ότι δεν πείθουν κανέναν πια. Ξέρουμε πολύ καλά ότι η αξιολόγηση θα χρησιμοποιηθεί κατά γράμμα ως εργαλείο διαλογής των  εκπαιδευτικών σε προακτέους και μη προακτέους, με ό,τι συνέπειες αυτό μπορεί να έχει. 
Επιπλέον, σας βλέπουμε με μονομερείς  ενέργειες και με παράκαμψη της  Βουλής συνεχώς σε τόσο σοβαρά ζητήματα και καταλαβαίνουμε ότι  η λειτουργία του Υπουργείου Παιδείας πλέον καθορίζεται από τις επιταγές των δανειστών και των κλιμακίων των τεχνοκρατών της τρόικας, οι οποίοι εξακολουθούν να πειραματίζονται με  τη δημόσια παιδεία και εν γένει με  το δημόσιο συμφέρον. 
Το υπάρχον θεσμικό πλαίσιο, κύριε Υπουργέ, επιτρέπει τις απολύσεις των εκπαιδευτικών, παρά τα όσα διατείνεστε. Στο άρθρο 95 της τελευταίας έκδοσης του Υπαλληλικού Κώδικα προβλέπεται η απόλυση για όσους συγκεντρώνουν δυο αρνητικές  κρίσεις. 
Επιπλέον, η μισθολογική και βαθμολογική στασιμότητα προβλέπεται από την πρώτη αρνητική κρίση στο σχέδιο του προεδρικού διατάγματος. Εν τω μεταξύ, ευνουχίζετε την ελεύθερη βούληση, υπονομεύετε τη συνεργασία, την αλληλεγγύη και το διάλογο ανάμεσα στους εκπαιδευτικούς. Προάγετε τον ανταγωνισμό μεταξύ τους, προάγετε τον ανταγωνισμό μεταξύ των σχολικών μονάδων.
Με άλλα λόγια, η αξιολόγησή σας, με τελείως αντιεπιστημονικά κριτήρια, προσπαθεί να αποτιμήσει το έργο των εκπαιδευτικών και όχι να δώσει λύσεις και να απαντήσει σε υφιστάμενα προβλήματα ή έστω σε προβληματικές συμπεριφορές. Οι βαθμολογίες, οι οποίες φυσικά είναι εμπνευσμένες από νεοφιλελεύθερες στρατηγικές, συναρτώνται με εσφαλμένες μεταβλητές, όπως είναι η σχολική διαρροή και η βαθμολογική επίδοση. 
Θα ήθελα να σας παραπέμψω σε διεθνή βιβλιογραφία, η οποία τεκμηριώνει ότι η σχολική αποτυχία συναρτάται με διάφορους άλλους παράγοντες –εκτός από τη δουλειά του εκπαιδευτικού- όπως η φτώχεια, τα μνημόνια, η υποχρηματοδότηση και  ο κοινωνικός αποκλεισμός, για τα οποία δεν βλέπουμε να κάνετε κάτι και από τα οποία πηγάζει ουσιαστικά το πρόβλημα αυτήν τη στιγμή στην εκπαίδευση. 
Στο ΣΥΡΙΖΑ εκκινούμε από την επιστημονικότητα μιας θέσης και με κριτήριο πάντα τον άνθρωπο –απάντηση σε όλες τις ερωτήσεις για εμάς είναι ο άνθρωπος- και λέμε  πολύ απλά ότι η βελτίωση της ποιότητας του εκπαιδευτικού σχετίζεται με τη βελτίωση της θέσης του εκπαιδευτικού. Τι εννοούμε λέγοντας βελτίωση της θέσης του εκπαιδευτικού; Εννοούμε φυσικά καλύτερες συνθήκες δουλειάς, εργασιακή ασφάλεια, εκπαιδευτική ελευθερία. 
Οι νεοφιλελεύθερες θέσεις του ΟΑΣΑ και άλλων διεθνών οργανισμών, τους οποίους αντιγράφετε, είναι επιστημονικά εσφαλμένες και πολιτικά αυτήν τη στιγμή κατασκευασμένες. Η  αποτίμηση της  ποιότητας του εκπαιδευτικού έργου εμπεριέχει όχι τον καταναγκασμό, σίγουρα, ούτε τις πυραμιδικές  σχέσεις εξουσίας. Εμπεριέχει την ελεύθερη συναίνεση και τη συλλογική αλληλεπίδραση. 
Κύριε Υπουργέ, σας ζητούμε και σας καλούμε να αποσύρετε άμεσα όλα αυτά τα νομοθετήματα, που εκβιάζουν τη σχολική διαδικασία και στα οποία εναντιώνεται ολόκληρη η επιστημονική κοινότητα. Σας καλούμε να δεσμευτείτε ενώπιον της Βουλής ότι ούτε ένας εκπαιδευτικός δεν πρόκειται να απολυθεί με τη δικαιολογία αυτού του στρεβλού συστήματος αξιολόγησης. Ζητούμε την απόσυρση όλων των μνημονιακών αυτών νομοθετημάτων και την άμεση αποδέσμευση επαρκών οικονομικών πόρων για την ελληνική παιδεία, την οποία έχουμε ανάγκη για την ανασυγκρότηση της χώρας αυτήν τη στιγμή. Καταλαβαίνω ότι σας είναι πάρα πολύ δύσκολο,  διότι ξέρουμε ότι τους προϋπολογισμούς  τους γράφουν αυτήν τη στιγμή τα κλιμάκια της τρόικας και εσείς απλά τους υπογράφετε. 
Μια και μιλάμε για εκπαιδευτικές διαδικασίες, κύριε Πρόεδρε, θα ήθελα να αναφερθώ σε ένα θέμα και πραγματικά θα ήθελα να απαντήσετε, κύριε Υπουργέ. Δεν ξέρω εάν έχετε ενημερωθεί σχετικά -θα πω μόνο δυο λόγια- με αφορμή τα γνωστά γεγονότα στις Σκουριές εδώ και λίγες ημέρες. Η Αστυνομία και η Αντιτρομοκρατική Υπηρεσία έχουν επιδοθεί σε μια απαράδεκτη τακτική, όπου καλούν και ανακρίνουν τους μαθητές. 
Καταλαβαίνετε ότι πρόκειται για ένα αδιανόητο γεγονός, όπου, στο γενικότερο πλαίσιο εκφοβισμού και τρομοκράτησης στην περιοχή, στοχοποιούνται ουσιαστικά και ασκείται ψυχολογική βία στους μαθητές, με δυσμενείς συνέπειες   –όπως καταλαβαίνετε- και στην ψυχοσύνθεση των παιδιών και στην παιδαγωγική διαδικασία.
Είναι προφανές ότι τα παιδιά χρησιμοποιούνται ως ένα άλλο μέσο καταστολής και τρομοκράτησης της εκεί κοινωνίας, η οποία διεκδικεί τα δίκαια αιτήματά της. Πρέπει οπωσδήποτε, κύριε Υπουργέ, να υψώσουμε μια ασπίδα προστασίας απέναντι στα παιδιά και σας καλούμε, αφ’ ενός να καταγγείλετε το γεγονός και αφ’ ετέρου να πράξετε τα δέοντα, προκειμένου να παυθούν τέτοιου είδους ενέργειες. 
Σας ευχαριστώ πολύ.","ΠΑΝΑΓΙΩΤΑ ΔΡΙΤΣΕΛΗ",140
"135732"," Σας ευχαριστούμε κι εμείς.
Κύριε Υπουργέ, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135733","  Κυρία Δριτσέλη, θα μου επιτρέψετε να σας πω ότι η λογική σας είναι πολύ «εξωτική» για τη σοβαρότητα του θέματος. Δηλαδή, ποιες είναι οι μονομερείς ενέργειες;","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135734"," Οι πράξεις νομοθετικού περιεχόμενου.","ΠΑΝΑΓΙΩΤΑ ΔΡΙΤΣΕΛΗ",140
"135735"," Το γεγονός ότι, ακριβώς επειδή πρόκειται για μια ανεξάρτητη αρχή, θελήσαμε αυτό να γίνει με μια τροπολογία σε νομοσχέδιο, δηλαδή να έρθει ως τροπολογία και να το ψηφίσουμε; Δεν υπάρχει καμμία δυσκολία σε αυτό. 
Εκεί πραγματικά θα ήθελα και τη δική σας θέση για το εάν χρειάζεται ή όχι μια ανεξάρτητη αρχή για τη διασφάλιση της ποιότητας. Αν η μνήμη μου δεν με απατά, επειδή έχουμε μελετήσει με προσοχή το πρόγραμμα του ΣΥΡΙΖΑ για την  παιδεία, εσείς το λέτε «λογοδοσία των εκπαιδευτικών». Αλλά κάπου θα πρέπει να λογοδοτούν και κάποιος θα πρέπει να έρθει μετά, τουλάχιστον, για να εγγυάται ότι  η διαδικασία είναι βάση διαφανών κριτηρίων...","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135736"," Είπα για αποτίμηση του εκπαιδευτικού έργου.","ΠΑΝΑΓΙΩΤΑ ΔΡΙΤΣΕΛΗ",140
"135737"," ...και πάνω απ’ όλα ότι η διαδικασία είναι δίκαιη. Διότι αυτό το οποίο προσπαθούμε να διασφαλίσουμε, δεχόμενοι και την κριτική για ενδεχόμενες παραλείψεις ή για ενέργειες, οι οποίες δεν είναι σωστές, είναι να το συζητήσουμε. Να συζητήσουμε τα κριτήρια και τη διαδικασία, η οποία θα έχει μια κοινότητα στόχου, ότι δηλαδή θα αποδεχθούμε το βασικό, πως η αξιολόγηση χρειάζεται. Αυτήν τη στιγμή αμφισβητείται ακόμη και η ύπαρξη ή η χρησιμότητα της αξιολόγησης, γι’ αυτό λέω ότι ίσως αυτό να ανταποκρίνεται σε μια «εξωτική» κριτική. 
Αναφερθήκατε σε έρευνες διεθνών οργανισμών. Θα σας πω ότι το Διεθνές Κέντρο Ποιότητας του Εκπαιδευτικού Έργου επιβεβαιώνει ότι η αξιολόγηση με διαβαθμισμένα κριτήρια, δηλαδή με μετρήσιμα κριτήρια, αποτελεί για τους εκπαιδευτικούς ένα δίκαιο μέσο αξιολόγησης. Αυτό, λοιπόν, το οποίο επιλέξαμε να κάνουμε είναι ότι, μεταξύ των άλλων προσεγγίσεων, οι οποίες είναι απόλυτα ποσοτικές, προτείνουμε μια προσέγγιση, η οποία θα συνδυάζει ποιοτικά και ποσοτικά κριτήρια, έτσι ώστε τα κριτήρια αυτά να μας βοηθήσουν για να αποτυπώσουμε καλύτερα το δυναμισμό του εκπαιδευτικού έργου.
Θα δείτε ότι ακόμα και σε σχέση με το σχέδιο υπάρχουν προσαρμογές. Και γιατί υπάρχουν προσαρμογές; Διότι η συζήτηση η οποία γίνεται με τον εκπαιδευτικό κόσμο δίνει συχνά τη δυνατότητα να ξανασκεφθούμε ποιος αξιολογεί τι. Και γι’ αυτό είπα προηγουμένως ότι μας ενδιαφέρει πάνω απ’ όλα να υπάρχει ένα πλαίσιο αξιολόγησης, το οποίο να δίνει τη δυνατότητα για περαιτέρω ανάπτυξη του εκπαιδευτικού έργου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Στις δυο παρατηρήσεις που κάνατε, θα απαντήσω αμέσως. Από τη μια πλευρά για το ότι προβλέπονται απολύσεις. Απολύσεις προβλέπονται γενικότερα για το δημόσιο. Η αξιολόγηση, ακόμα και σε περίπτωση αρνητικής αξιολόγησης, βεβαίως και συνεπάγεται μια στασιμότητα σε σχέση με την εξέλιξη κάποιου. Όμως, συνεπάγεται και κάτι παραπάνω. Συνεπάγεται ένα κίνητρο, το οποίο είναι η βελτίωση του εκπαιδευτικού  έργου, διότι από την άλλη πλευρά θα υπάρχουν και υπάρχουν -προβλέπονται σήμερα, προβλέπονται μέσω της ΑΔΙΠ- όλα αυτά τα προγράμματα. Επειδή πιστεύετε και πιστεύουμε ότι όλοι οι άνθρωποι δεν έχουν τις ίδιες δυνατότητες, πρέπει όμως να έχουν τις ίδιες ευκαιρίες. 
Αυτό το οποίο εμείς θα κατοχυρώσουμε είναι ότι αυτός ο οποίος ενδεχομένως να μην έχει βαθμολογηθεί κατάλληλα να έχει την υποστήριξη μέσα από επιμορφωτικά προγράμματα, ώστε να μπορεί να ανταποκριθεί στις απαιτήσεις όχι της αξιολόγησης, αλλά του εκπαιδευτικού έργου.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135738"," Το θέμα είναι τι εφόδια δίνει.","ΠΑΝΑΓΙΩΤΑ ΔΡΙΤΣΕΛΗ",140
"135739"," Κυρία συνάδελφε, ξέρετε ότι δεν υπάρχει η δυνατότητα τέτοιου διαλόγου τώρα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135740"," Τελειώνω με την παρατήρηση που κάνατε για την προσαγωγή μαθητών. 
Ξέρετε πάρα πολύ καλά και την ευαισθησία τη δική μου και του Υπουργείου Παιδείας για ανήλικους μαθητές, οι οποίοι τίθενται υπό την προστασία της δικαιοσύνης και όχι υπό τον έλεγχο της δικαιοσύνης. Το γνωρίζετε πάρα πολύ καλά. Έχουμε ένα πλαίσιο δικαίου ανηλίκων, το οποίο μάς δίνει τη δυνατότητα να κατοχυρώσουμε τα δικαιώματα των ανηλίκων παιδιών, ακόμη και όταν -εάν- έχουν εμπλακεί σε παραβατικές πράξεις. 
Κανένας, μα κανένας μαθητής, –αυτό τουλάχιστον μπορώ να επιβεβαιώσω από την έλλειψη καταγγελιών- δεν έχει γίνει αντικείμενο προσαγωγής από την Εισαγγελία ή από την Αστυνομία στη συγκεκριμένη περιοχή. Εάν έχετε αντίθετη καταγγελία, ευχαρίστως θα το διερευνήσουμε και να ξέρετε ότι θα είμαστε απόλυτοι στην προστασία των παιδιών, όπως τουλάχιστον οι δικονομικές εγγυήσεις το απαιτούν σήμερα.
Ευχαριστώ πολύ.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135741"," Ευχαριστούμε και εμείς.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία της Βουλής παρακολουθούν τη συνεδρίασή μας τριάντα τέσσερις μαθητές και μαθήτριες και τρεις εκπαιδευτικοί από το 1ο Γενικό Λύκειο Αγίας Βαρβάρας. 
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Η πρώτη με αριθμό 1109/4-3-2013 επίκαιρη ερώτηση πρώτου κύκλου του Βουλευτή Λακωνίας της Νέας Δημοκρατίας κ. Αθανασίου Δαβάκη προς τον Υπουργό Οικονομικών, σχετικά με τη λειτουργία του Τελωνείου Γυθείου και του Τελωνείου Νεαπόλεως Βοιών, δεν συζητείται λόγω κωλύματος του κυρίου Υπουργού και διαγράφεται. 
Επίσης, η τρίτη με αριθμό 1106/4-3-2013 επίκαιρη ερώτηση πρώτου κύκλου του Ε΄ Αντιπροέδρου της Βουλής και Βουλευτή Λακωνίας του Πανελλήνιου Σοσιαλιστικού Κινήματος κ. Λεωνίδα Γρηγοράκου προς τον Υπουργό Δημόσιας Τάξης και Προστασίας του Πολίτη, σχετικά με την έξαρση της εγκληματικότητας στο Νομό Λακωνίας, δεν συζητείται λόγω κωλύματος του κυρίου Υπουργού και διαγράφεται. 
Πώς λένε τον κύριο Υπουργό; Έχω ξεχάσει το όνομά του! Α, είναι ο κ. Δένδιας. Έχουμε καιρό να τον δούμε.
Θα συζητηθεί τώρα η τέταρτη με αριθμό 1112/4-3-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα προβλήματα των πρότυπων πειραματικών σχολείων.
Στην επίκαιρη ερώτηση θα απαντήσει ο Υφυπουργός κ. Παπαθεοδώρου.
Το λόγο έχει η κ. Ξουλίδου, για να αναπτύξει την ερώτησή της.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135742"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, ο ν. 3966/2011 για το θεσμικό πλαίσιο λειτουργίας των πρότυπων πειραματικών σχολείων σκόρπισε αισιοδοξία στην εκπαιδευτική κοινότητα, η οποία είδε μέσα από την αναβίωση του θεσμού έναν αναβαθμισμένο ρόλο για τη δημόσια παιδεία. 
Στην ουσία ο νόμος μάς μιλάει για υψηλής ποιότητας παιδεία για όλους. Προσπαθεί μέσα από την εκπαιδευτική διαδικασία και διά μέσου των ομίλων να δημιουργήσει την αριστεία, την οποία όμως δεν προαπαιτεί ούτε φυσικά τη θεωρεί προϋπόθεση ενός μαθητή. 
Παρ’ όλα αυτά, ο ίδιος αυτός νόμος αναιρεί τον εαυτό του και απαιτεί τη διαδικασία των εξετάσεων από το γυμνάσιο στο λύκειο και αυτό δεν συνάδει. Αυτό, λοιπόν, ήταν πράγματι έκπληξη για εμάς, κύριε Υπουργέ. 
Στο έγγραφο που έχετε εκδώσει την 20η Φεβρουαρίου αναφέρεται χαρακτηριστικά το εξής: «Θα πρέπει να υπογραμμιστεί ότι δεν ορίζονται συγκεκριμένες σελίδες εξεταστέας ύλης στα σχολικά εγχειρίδια και σε καμμία περίπτωση δεν ελέγχονται γνώσεις οι οποίες προϋποθέτουν απομνημόνευση. Γι’ αυτό οι μαθητές δεν απαιτείται να μελετήσουν πρόσθετη ύλη ούτε να υποστούν φροντιστηριακή εξάσκηση, για να προετοιμαστούν για τη συμμετοχή τους στην εν λόγω διαδικασία».
Ειλικρινά το πιστεύετε αυτό, κύριε Υπουργέ; Πιστεύετε, δηλαδή, ότι οι εξετάσεις αυτές δεν θα γίνονται σε ένα εξαιρετικά ανταγωνιστικό πνεύμα, αφ’ ενός με τη συμμετοχή στην εξεταστική διαδικασία μαθητών από την ευρύτερη γεωγραφική περιφέρεια που δεν φοιτούν σε αυτό και αφ’ ετέρου με την επιλογή κατά σειρά προτεραιότητας μόνο επιτυχόντων μαθητών; Ακόμη και ο Συνήγορος του Πολίτη με έγγραφό του στο Υπουργείο σάς στις 14 Ιανουαρίου σας το επισημαίνει. Θα το καταθέσω και στα Πρακτικά. 
Ο νόμος, όμως, αφήνει και τα περιθώρια παρερμηνείας ορισμένων διατάξεών του, που αφορούν τις καινοτόμες διδακτικές και δημιουργικές δράσεις αλλά και την πειραματική εφαρμογή προγραμμάτων σπουδών και εκπαιδευτικού υλικού, με αποτέλεσμα σε ορισμένα από αυτά τα σχολεία να υποχρεώσουν τους γονείς να προμηθεύσουν στα παιδιά τους -και μάλιστα σε παιδιά του δημοτικού σχολείου-  iPad, έτσι ώστε να δώσουν ένα διαδραστικό χαρακτήρα στο μάθημα δημιουργώντας μια ψηφιακή τάξη.
Πέραν όμως του προγράμματος σπουδών και διδασκαλίας, προβλήματα παρουσιάζονται και στην οργανωτική και διοικητική στήριξη αυτών των σχολείων αλλά και στον τρόπο αξιολόγησης εκπαιδευτικών. Μόλις στις 22-1-2013 ανακοινώθηκε από το Υπουργείο Παιδείας η πρόσκληση εκδήλωσης ενδιαφέροντος για την πλήρωση θέσεων διευθυντών στα πρότυπα πειραματικά σχολεία. Η δε αξιολόγηση των εκπαιδευτικών στα πρότυπα είναι, λίαν επιεικώς, απαράδεκτη, αφού η διαδικασία αυτή μόνο «ανθρωποφαγία», εκδούλευση και υποταγή θυμίζει. 
Σας ερωτώ, λοιπόν, κύριε Υπουργέ, σε τι ενέργειες προτίθεστε να προβείτε όσον αφορά τουλάχιστον την κατάργηση των εξετάσεων για τα παιδιά που έχουν εισαχθεί πριν από το νόμο Διαμαντοπούλου κι αν προτίθεστε να βάλετε φρένο στην αλόγιστη χρήση των iΡad στην εκπαιδευτική διαδικασία. 
Δεύτερον, θα επιτρέψετε σε επιτήδειους επαγγελματίες να κερδοσκοπούν εις βάρος του δημοσίου σχολείου, προωθώντας τα προϊόντα τους μέσα στα πρότυπα πειραματικά σχολεία;","ΣΤΑΥΡΟΥΛΑ ΞΟΥΛΙΔΟΥ",375
"135743"," Ο Υφυπουργός Παιδείας και Θρησκευμάτων, Πολιτισμού και Αθλητισμού κ. Θεόδωρος Παπαθεοδώρου έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135744"," Ευχαριστώ, κύριε Πρόεδρε. 
Κυρίες και κύριοι Βουλευτές, θα προσπαθήσω εντός των χρονικών ορίων των συγκεκριμένων να απαντήσω σε όλα τα ζητήματα που έχετε θέσει. 
Να σας ενημερώσω κατ’ αρχάς ότι τα πρότυπα πειραματικά σχολεία είναι ένα δίκτυο σχολείων σήμερα με σαράντα επτά σχολεία, νηπιαγωγεία, δημοτικά, γυμνάσια, λύκεια. Έντεκα χιλιάδες μαθητές περίπου, χίλιοι εκατό πενήντα εκπαιδευτικοί. Από την αρχή της ανάληψης των καθηκόντων μας, είχαμε ξεκαθαρίσει ότι η υπόθεση των πειραματικών σχολείων –και θα σας εξηγήσω τους λόγους- μας ενδιαφέρει και ότι θα έπρεπε -με βάση το νομοθετικό πλαίσιο το οποίο υπήρχε και ήταν στο μεγαλύτερο μέρος του απόλυτα σωστό- να προχωρήσουμε στην υλοποίηση πραγματικών πρότυπων πειραματικών σχολείων, τα οποία και θα δίνουν τη δυνατότητα αναβάθμισης της δημόσιας εκπαίδευσης. 
Έγιναν επομένως συντονισμένες προσπάθειες από πλευράς Υπουργείου. Είχαμε ως στόχο να ενισχύσουμε το υφιστάμενο θεσμικό πλαίσιο και το κάναμε. Ως γνωστόν προϋπήρχε, όπως σας είπα, από το 2011 ο σχετικός νόμος, αλλά αυτήν την περίοδο πιστεύουμε ότι η εφαρμογή του υλοποιείται πλήρως. 
Ας πάρουμε το ζήτημα των εξετάσεων, που εσείς αποκαλέσατε έτσι, ενώ εμείς στο νόμο και στις αποφάσεις μιλάμε για τεστ, τα οποία είναι γνώσεων και δεξιοτήτων, δοκιμασίες, επομένως, γνώσεων και δεξιοτήτων. Οι δοκιμασίες για την επιλογή των μαθητών, εκτός από το γεγονός ότι προβλέπονται ρητά από το νόμο για το πέρασμα των μαθητών από το γυμνάσιο στο λύκειο και κατά τρόπο δυνητικό και όχι προαιρετικό -διαζευκτικό επομένως- για την εισαγωγή των μαθητών από το δημοτικό στο γυμνάσιο.
Τι είχε γίνει μέχρι τώρα; Απλούστατα είχε ανασταλεί η εφαρμογή του νόμου. Αυτό το οποίο κάναμε, λοιπόν, ήταν να ακολουθήσουμε τη διαδικασία –και το κάναμε με την πεποίθηση ότι η νομοθεσία αυτή είναι σωστή- έτσι ώστε τα παιδιά τα οποία βρίσκονται στη Γ΄ Γυμνασίου σήμερα να ακολουθήσουν μια δοκιμασία γνώσεων και δεξιοτήτων, έτσι ώστε να μπορέσουν να μπουν στο λύκειο και αντίστοιχα από το δημοτικό στο γυμνάσιο.
Για ποιο λόγο γίνεται αυτό; Γιατί έχουμε την πεποίθηση ότι τα πειραματικά σχολεία φέτος αλλάζουν σελίδα. Θα σας το εξηγήσω με τρία παραδείγματα:
Το πρώτο είναι ότι η αξιολόγηση, που άρχισε από την 1η Οκτωβρίου, αυτή την αξιολόγηση την οποία εσείς αποκαλέσατε νομίζω…","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135745"," « Ανθρωποφάγα».","ΣΤΑΥΡΟΥΛΑ ΞΟΥΛΙΔΟΥ",375
"135746"," Μάλιστα, είπατε ότι επιδίδεται σε «ανθρωποφαγία». 
Με εκπλήσσει αυτό, διότι, εάν θέλουμε να φτιάξουμε καλύτερα σχολεία, όπως είπα και προηγουμένως η αξιολόγηση είναι ένα πολύ καλό εργαλείο, αλλά εξαρτάται ποια είναι η στόχευσή του. Και εδώ ποια είναι η στόχευσή του; Είναι ότι, μέχρι σήμερα, οι καθηγητές οι οποίοι βρίσκονταν στα πειραματικά σχολεία δεν είχαν υποστεί καμμία αξιολόγηση. Συμφωνούμε σε αυτό;","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135747"," Βεβαίως.","ΣΤΑΥΡΟΥΛΑ ΞΟΥΛΙΔΟΥ",375
"135748"," Ωραία. 
Τα πειραματικά σχολεία, λοιπόν, ως σχολεία όχι μίας κοινωνικής, οικονομικής ελίτ, αλλά ως σχολεία αριστείας και καινοτομίας προϋποθέτουν να υπάρχουν συγκεκριμένα κριτήρια για τους καθηγητές, οι οποίοι υπηρετούν σ’ αυτά. Έγιναν, λοιπόν, οι εξής κινήσεις:
Πρώτον, καταργήθηκε η οργανικότητα των καθηγητών στα πειραματικά σχολεία. Για ποιο λόγο; Διότι αξιολογούνται, έρχονται, μένουν έως μία δεκαετία και μετά άλλοι καθηγητές έρχονται να πάρουν τη θέση τους, για να προσφέρουν με περισσότερο καινοτόμες δράσεις και προγράμματα.
Δεύτερον, ξεκίνησε η αξιολόγηση από την 1η Οκτωβρίου σε όλα τα πειραματικά σχολεία, σε όλο το εκπαιδευτικό προσωπικό. Τα στοιχεία είναι ενδιαφέροντα. Υπηρετούσαν χίλιοι εκατόν πενήντα καθηγητές. Δικαίωμα σήμερα να υποβάλουν φάκελο αξιολόγησης είχαν οι εννιακόσιοι πενήντα –για πεντακόσιες πενήντα θέσεις- και τελικά υπέβαλαν επτακόσιοι εβδομήντα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Αυτό σημαίνει ότι οι καθηγητές, για οποιονδήποτε λόγο, είτε για να παραμείνουν είτε για να αξιολογηθούν είτε για να έχουν προτεραιότητα τοποθέτησης, μπήκαν σε ένα σύστημα αξιολόγησης. Αυτήν τη στιγμή μπορούμε να υπολογίσουμε ότι την επόμενη χρονιά θα έχουμε μία ανανέωση με υψηλά ακαδημαϊκά, ποιοτικά και εκπαιδευτικά κριτήρια του εκπαιδευτικού προσωπικού της τάξης του 40%. Γιατί είναι κακό αυτό;
Έρχομαι στο δεύτερο ερώτημα: «Έπρεπε να γίνουν οι εξετάσεις ή δεν έπρεπε»; Ας μιλήσουν οι εκπαιδευτικοί. Απευθύναμε την ερώτηση, όπως ο νόμος υποχρεώνει, σε όλες τις επιστημονικές επιτροπές των προτύπων πειραματικών σχολείων. Από τις τριάντα τρεις επιστημονικές επιτροπές λάβαμε τριάντα απαντήσεις. Και οι τριάντα απαντήσεις ήταν ομόφωνες.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135749"," Κύριε Υπουργέ, μπορείτε να συνεχίσετε στη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135750"," Σας ευχαριστώ πάρα πολύ. 
Συγγνώμη, κύριε Πρόεδρε, θα ολοκληρώσω στη δευτερολογία μου.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135751"," Το λόγο έχει η κ. Σταυρούλα Ξουλίδου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135752"," Πάντως και εμένα η δευτερολογία έχει να κάνει με την αξιολόγηση, εκεί θα εστιάσω.
Κατ’ αρχάς θα ήθελα να τονίσω ότι δέχομαι πάρα πολλές καταγγελίες γονέων παιδιών που φοιτούν σε πρότυπα πειραματικά για ορισμένους διευθυντές και καθηγητές, όπως το Πειραματικό Σχολείο του Πανεπιστημίου Αθηνών. Μάλιστα θα καταθέσω στη Βουλή τη συγκεκριμένη καταγγελία. Αναφέρονται, λοιπόν, σε ανεπάρκεια καθηγητών και διευθυντών, τόσο σε γνωστικό επίπεδο όσο και σε προσωπικά προβλήματα υγείας και άλλα, που όμως ταλαιπωρούν τα παιδιά.
Σας ερωτώ, κύριε Υπουργέ: Αυτοί οι καθηγητές δεν αξιολογήθηκαν ή μήπως ο τρόπος αξιολόγησής τους ήταν λάθος; Όμως, αυτό το λάθος, δυστυχώς, το πληρώνουν πρώτιστα οι μαθητές. 
Η διαδικασία σύμφωνα με το νόμο, όπως είπατε, ξεκινάει με την παράδοση ατομικού φακέλου στην επιστημονική επιτροπή των σχολείων, στην οποία όμως συμμετέχουν και δύο εκπρόσωποι των εκπαιδευτικών. Να, λοιπόν, αμέσως το αλισβερίσι, αφού εκπαιδευτικοί καλούνται να αξιολογήσουν εκπαιδευτικούς και μάλιστα του ίδιου συλλόγου. Με ποιο δικαίωμα, με ποια νομιμοποίηση; Ούτε εκλεγμένοι είναι ούτε ο σύλλογος τους ανέθεσε τέτοια καθήκοντα ούτε βέβαια αξιολογούνται στην παρούσα φάση.
Η αξιολόγηση, λοιπόν, σε αυτήν τη φάση διαμορφώνει ομάδες υπαλλήλων μέσα στο σχολείο, γιατί τον τίτλο του εκπαιδευτικού ειδικά δεν τον έχουν. Ο ένας θα αξιολογεί, ο άλλος θα υποτάσσεται στα κριτήρια της συνεργατικότητας και της συνέπειας στο σχολείο, ο άλλος θα απεργεί ή θα τσακώνεται, ο άλλος θα αρνηθεί την αξιολόγηση και θα φύγει από το σχολείο, ο άλλος -που θα περισσέψει- θα πάρει μέρος σε νέα αξιολόγηση, για να διεκδικήσει μια θέση σε άλλο πρότυπο και τέλος αυτός που δεν θα πιάσει τη βάση της βαθμολογίας θα τοποθετηθεί σε ένα άλλο σχολείο, κατά προτεραιότητα. 
Αυτό, λοιπόν –γι’ αυτό το αιτιολογώ έτσι- μόνο «ανθρωποφαγία» λέγεται,. εκδούλευση, υποταγή. Φάκελοι, παραφάκελοι, συνεντεύξεις, με αποτέλεσμα να δημιουργείται ένα ασφυκτικό εργασιακό πλαίσιο για τους εκπαιδευτικούς. Με μαθηματική ακρίβεια κάποια στιγμή και με τον τρόπο με το οποίο λειτουργεί σήμερα ένας θεσμός κομβικής σημασίας στην ελληνική εκπαίδευση, τα πρότυπα πειραματικά σχολεία, θα αυτοϋποβαθμιστούν, θα διαλυθούν. Η συρρίκνωση της ποιότητας του διδακτικού έργου στα πρότυπα θα επέλθει ως αποτέλεσμα της λειτουργικής δυσκαμψίας, του φόρτου εργασίας, της καταρράκωσης του εκπαιδευτικού, που θα βολοδέρνει ανάμεσα σε διδασκαλία, σε αξιολογήσεις, δειγματικές διδασκαλίες, ομίλους, απογευματινή εργασία. 
Αστοχίες όμως και θεσμικά κενά παρατηρούνται και στις διοικητικές δομές, με αποτέλεσμα να επηρεάζουν την εύρυθμη λειτουργία αυτών των σχολείων. Η διοικητική, λοιπόν, υποταγή των πρότυπων σχολείων στις περιφερειακές διευθύνσεις εκπαίδευσης είναι ανεφάρμοστη στην πράξη. 
Οι περιφερειακές διευθύνσεις δεν μπορούν να καλύψουν τις συγκεκριμένες αρμοδιότητες. Οι ετήσιες ανάγκες των πρότυπων σε προσωπικό δεν είναι δυνατόν να προβλεφθούν πριν από την παρέλευση ενός μήνα από την έναρξη των μαθημάτων και συγκεκριμένα πριν από την οριστικοποίηση της λειτουργίας των ομίλων. Έτσι, οι ανάγκες σε προσωπικό δεν μπορούν να καλυφθούν μέσα από τη διαδικασία των αποσπάσεων που έχουν προηγηθεί της έναρξης των μαθημάτων. 
Το ενδεχόμενο, λοιπόν, ομαδοποίησης προτύπων της ίδιας βαθμίδας περιφερειακής διεύθυνσης, όπου οι εκπαιδευτικοί θα μπορούν να συμπληρώσουν ωράριο στα σχολεία της ομάδας αυτής, οδηγεί σε απαράδεκτες καταστάσεις.
Η λειτουργία, λοιπόν, των ΕΠΕΣ χωρίς ξεκάθαρες αρμοδιότητες αφ’ ενός έχει δημιουργήσει σύγχυση αρμοδιοτήτων μεταξύ αυτών και λοιπών θεσμικών οργάνων του σχολείου, ενώ η συμμετοχή μελών του συλλόγου διδασκόντων στο ΕΠΕΣ ενίοτε αποτελεί αιτία τριβών μεταξύ των εκπαιδευτικών και επιδρά αρνητικά στο εκπαιδευτικό κλίμα.
Η δυνατότητα ορισμού σχολικών συμβούλων από διαφορετική περιοχή, από εκείνη στην οποία βρίσκεται το πρότυπο, δεν είναι λειτουργική. Πέραν του γεγονότος ότι στηρίζεται σε απολύτως αυθαίρετη διαβάθμιση και διάκριση σχολικών συμβούλων. 
Η ΔΕΠΠΣ λειτουργεί συνήθως κατά παρέκκλιση κάθε διοικητικής αρχής και πέραν των αρμοδιοτήτων της, κύριε Υπουργέ. Για παράδειγμα, με ποια δικαιοδοσία η ΔΕΠΠΣ είναι υπερκείμενη αρχή των διευθύνσεων εκπαίδευσης και μετακινεί εκπαιδευτικούς μιας διεύθυνσης σε κάποιο πρότυπο; Και, αν έχει αυτό το δικαίωμα, πώς κάτι τέτοιο μπορεί να πραγματοποιείται μέσω ενός απλοϊκού ηλεκτρονικού μηνύματος, ενός e-mail, χωρίς διοικητικό έγγραφο και ανάλογη πράξη; 
Δεν υπάρχει κανένα ουσιαστικό κίνητρο προσέλκυσης προσοντούχων εκπαιδευτικών στα πρότυπα. Αντίθετα, το γενικό πλαίσιο λειτουργίας των προτύπων δημιουργεί συνθήκες εργασιακής έντασης αλλά και αβεβαιότητας για την υπηρεσιακή κατάσταση των υπηρετούντων εκπαιδευτικών.
Όπως καταλαβαίνετε, τα προβλήματα είναι τεράστια και σε πολλαπλά επίπεδα. Το ζητούμενο, λοιπόν, είναι αν το Υπουργείο έχει τη διάθεση επίλυσης αυτών ή όχι. Τα πρότυπα πειραματικά σχολεία μπορούν να αποτελέσουν τα μαγικά εκείνα εργαστήρια για την ανασυγκρότηση της ελληνικής εκπαίδευσης, αρκεί να το θέλουν. Μπορούν να γίνουν σημείο αναφοράς και για τα υπόλοιπα δημόσια σχολεία. 
Ας το κάνουμε, λοιπόν, πράξη, κύριε Υπουργέ,  και θα σας βοηθήσουμε σ’ αυτό, γιατί το μέλλον της πατρίδας -όπως ξέρουμε πολύ καλά- είναι τα παιδιά μας.
(Στο σημείο αυτό η Βουλευτής κ. Σταυρούλα Ξουλίδου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΣΤΑΥΡΟΥΛΑ ΞΟΥΛΙΔΟΥ",375
"135753"," Ευχαριστούμε την κυρία συνάδελφο.
Κύριε Υπουργέ,  έχετε το λόγο για να δευτερολογήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135754"," Ευχαριστώ, κύριε Πρόεδρε.
Κυρία Ξουλίδου, πραγματικά περιγράψατε απόλυτα το πρόβλημα που υπάρχει σήμερα. Περιγράψατε απόλυτα ένα σύστημα που έχει τελειώσει, διότι αυτό το οποίο περιγράψατε δεν είναι παρά οι αντιδράσεις αυτών οι οποίοι θέλουν να κρατήσουν κεκτημένα από ένα σύστημα τελειωμένο, πεπαλαιωμένο, αποτυχημένο.
Μου κάνει εντύπωση πρώτον, γιατί το περιγράψατε με μεγάλη πεποίθηση…","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135755"," Έχουμε πάρα πολλούς.","ΣΤΑΥΡΟΥΛΑ ΞΟΥΛΙΔΟΥ",375
"135756"," …και, δεύτερον, διότι εδώ υπάρχει ένα ζήτημα για μένα, επίσης, ιδεολογικό ή -αν θέλετε- εξόχως πολιτικό.
Μιλάτε για αλισβερίσι, επειδή στην αξιολόγηση συμμετέχουν εκπαιδευτικοί;","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135757"," Του ίδιου συλλόγου.","ΣΤΑΥΡΟΥΛΑ ΞΟΥΛΙΔΟΥ",375
"135758"," Αφήστε με να ολοκληρώσω για να καταλάβετε.
Μα, αυτό το οποίο ζητούν οι εκπαιδευτικοί είναι να υπάρχει συλλογικότητα, να υπάρχουν συλλογικά όργανα, τα οποία θα οργανώνουν και θα διεκπεραιώνουν την αξιολόγηση. Παντού υπάρχουν εκπαιδευτικοί. Παντού υπάρχουν εκπρόσωποι των εκπαιδευτικών. Και είναι δείγμα δημοκρατίας το ότι υπάρχουν εκπρόσωποι των εκπαιδευτικών στη διαδικασία της αξιολόγησης. Μακάρι τον τρόπο με τον οποίο οργανώθηκε η αξιολόγηση στα πρότυπα πειραματικά ασχολεία να μπορούσαμε να τον μεταφέρουμε αυτούσιο στο σύνολο της εκπαίδευσης. 
Μιλήσατε, επίσης, για κάτι το οποίο με εξέπληξε, αν οι καθηγητές, οι οποίοι βρίσκονταν μέχρι σήμερα στα πειραματικά σχολεία, είχαν αξιολογηθεί ή όχι. Όχι, δεν είχαν αξιολογηθεί. Τριάντα χρόνια τώρα, μετά την εξίσωση των πειραματικών με όλα τα υπόλοιπα σχολεία, αρχές της δεκαετίας του 1980, δεν έγινε καμμία αξιολόγηση στα πειραματικά σχολεία ούτε στους καθηγητές. Κατ’ όνομα πρότυπα πειραματικά σχολεία ήταν. 
Αυτό το οποίο θέλει να κάνει η συγκεκριμένη μεταρρύθμιση και είναι η βούληση του Υπουργείου Παιδείας είναι ακριβώς να αλλάξει αυτή η κουλτούρα και να την αλλάξει με εκπαιδευτικούς που θέλουν να την αλλάξουν, που θέλουν να υπηρετήσουν ένα ποιοτικό σχολείο, ένα ποιοτικό σχολείο που δεν θα λειτουργεί, αν θέλετε, με διακρίσεις σε σχέση με τα υπόλοιπα, αλλά που θα τραβάει τα υπόλοιπα σχολεία, που θα έχει τις καλές πρακτικές και που θα είναι σχολείο αριστείας και καινοτομίας.
Αυτό το οποίο, βεβαίως, με ενδιαφέρει να απαντήσω πάρα πολύ  είναι ότι η περιγραφή που κάνατε –και δεν είναι προσωπική κριτική, γιατί σε συνεργασία με εκπαιδευτικούς οπωσδήποτε την κάνατε- είναι η επιτομή της ανάλυσης και της περιγραφής αυτού που έχει τελειώσει και μαζί με αυτό που έχει τελειώσει θα τελειώσουν και τα προβλήματα τα οποία είχε προκαλέσει.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
 Είχε προκαλέσει δυσπροσαρμοστικότητα, φόβο της αξιολόγησης και μία φεουδαλιστική αντίληψη ότι «πάω στο πειραματικό, για να έχω λιγότερο ωράριο, για να φέρω το παιδί μου αργότερα, για να μπορώ να μείνω σε αυτό το σχολείο και να έχω καλύτερη μεταχείριση από τον άλλον εκπαιδευτικό».
Σήμερα υπάρχουν εκπαιδευτικοί που διερωτώνται γιατί θα πρέπει να λειτουργεί το σχολείο το απόγευμα. Για το λόγο αυτό κάνουμε την αξιολόγηση, κυρία Ξουλίδου, για να μη διερωτώνται πλέον οι εκπαιδευτικοί που υπηρετούν στα πειραματικά σχολεία γιατί θα πρέπει να υπάρξουν και δράσεις το απόγευμα ή γιατί θα πρέπει να βλέπουν γονείς το απόγευμα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Παρακαλώ για την ανοχή σας για τριάντα δευτερόλεπτα, κύριε Πρόεδρε. 
Τελειώνοντας, θα ήθελα να μιλήσω για το θέμα «ψηφιακή τάξη-iΡad». Την προηγούμενη εβδομάδα εκπροσώπησα τη χώρα σε ένα συνέδριο για το «Mobile Learning». Ήταν ένα συνέδριο διεθνές, της UNESCO. 
Δεν είμαι απ’ αυτούς που πιστεύουν ότι το βιβλίο θα πρέπει να αντικατασταθεί γενικά και απολύτως από τα ψηφιακά μέσα. Θέλω, όμως, να σας φέρω δυο στοιχεία. 
Το ένα στοιχείο είναι η Ταϊλάνδη, που είπε ότι τα επόμενα πέντε χρόνια χρειάζεται ένα πρόγραμμα, το οποίο θα χρηματοδοτείται κατά προτεραιότητα από την κυβέρνηση και θα ονομάζεται: «Ένα iΡad για κάθε μαθητή». Η Ταϊλάνδη, βέβαια, είναι μακριά.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135759"," Και εμείς έχουμε ελληνικά προγράμματα.","ΙΩΑΝΝΗΣ ΑΜΑΝΑΤΙΔΗΣ",19
"135760"," Βεβαίως. «΄Ενα iΡad για κάθε μαθητή».
Από την άλλη πλευρά έχουμε τη Ρουμανία, η οποία παρουσίασε ένα πρόγραμμα, σύμφωνα με το οποίο η τσάντα του μαθητή -που ζυγίζει δέκα κιλά- για όλους τους μαθητές της υποχρεωτικής εκπαίδευσης θα αντικατασταθεί από ένα ψηφιακό μέσο. Δεν είμαστε εκεί. Και δεν είμαστε εκεί, γιατί είναι και ζήτημα πολιτικής επιλογής. 
Αυτό, όμως, που πρέπει να δούμε -και είναι πολύ βασικό- είναι το ότι τα παιδιά έχουν ένα γραμματισμό στα ψηφιακά μέσα πάρα πολύ εξελιγμένο, περισσότερο από τις προηγούμενες γενιές. Σήμερα, ένα παιδί το οποίο δεν πάει ακόμα σχολείο μπορεί να χειριστεί ένα smart phone. 
Αυτό, λοιπόν, το οποίο θέλουμε να κάνουμε είναι να δώσουμε τις δυνατότητες παράλληλα με τα συμβατικά μέσα. Ναι, να υπάρξει ψηφιακή τάξη. Ναι, να δούμε ποιες είναι αυτές οι εφαρμογές του iΡad που μπορούν να ενισχύσουν την εκπαιδευτική διαδικασία και πάνω απ’ όλα τους ορίζοντες του μαθητή. Άρα δεν χρειάζεται να υπάρχει καμμιά τεχνοφοβία απέναντι σ’ αυτό. Είναι κάτι το οποίο και το στηρίζουμε και ελέγχουμε την πιλοτική εφαρμογή του. 
Σας ευχαριστώ πολύ για την ανοχή σας.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"135761","  Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία τριάντα εννιά μαθητές και μαθήτριες και τέσσερις εκπαιδευτικοί από το 10ο Δημοτικό Σχολείο Αμαρουσίου. 
 Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Η πέμπτη με αριθμό 1118/4-3-2013 επίκαιρη ερώτηση πρώτου κύκλου του Βουλευτή Νομού Αττικής του Λαϊκού Συνδέσμου-Χρυσή Αυγή κ. Ηλία Κασιδιάρη προς τον Υπουργό Οικονομικών, σχετικά με την πάταξη του οικονομικού εγκλήματος δεν συζητείται και διαγράφεται. 
Η έκτη με αριθμό 1114/4-3-2013 επίκαιρη ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με την επαρκή στελέχωση του ΣΔΟΕ προκειμένου να αντιμετωπίσει τη φοροδιαφυγή, δεν συζητείται λόγω κωλύματος του κυρίου Υπουργού και διαγράφεται.
Η έβδομη με αριθμό 1120/4-3-2013 επίκαιρη ερώτηση πρώτου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Εργασίας, Κοινωνικής Ασφάλισης και Πρόνοιας και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την ιδιωτικοποίηση του «Αστέρα» Βουλιαγμένης και τις απολύσεις των εργαζομένων του δεν συζητείται λόγω κωλύματος του κυρίου Υπουργού και διαγράφεται. 
Ομοίως, η πρώτη με αριθμό 1110/4-3-2013 επίκαιρη ερώτηση δεύτερου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την περικοπή του επιδόματος ανεργίας στους εποχιακά απασχολούμενους ξενοδοχοϋπαλλήλους δεν συζητείται λόγω κωλύματος του κυρίου Υπουργού και διαγράφεται.
Εισερχόμαστε τώρα στη δεύτερη με αριθμό 1117/4-3-2013 επίκαιρη ερώτηση δεύτερου κύκλου του Βουλευτή Ζακύνθου του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Σταύρου Κοντονή προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την έκθεση των ευρημάτων ενάλιας αρχαιολογίας Ζακύνθου και την οικονομική επιχορήγηση του Μαυσωλείου Σολωμού και Κάλβου και του Μουσείου Επιφανών Ζακυνθίων.
Στην ερώτηση θα απαντήσει ο Αναπληρωτής Υπουργός κ. Τζαβάρας. 
Το λόγο έχει ο κ. Κοντονής για να αναπτύξει την επίκαιρη ερώτησή του. 
ΧΑΡΑΛΑΜΠΟΣ -","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135762"," Ευχαριστώ, κύριε Πρόεδρε.
Κύριε Υπουργέ, θα ξεκινήσω από το δεύτερο θέμα, γιατί θεωρώ ότι είναι θέμα ηθικής τάξης. 
Αναφέρομαι στο Μουσείο Σολωμού και Επιφανών Ζακυνθίων καθώς επίσης και στο Μαυσωλείο Σολωμού και Κάλβου.
	Κύριε Υπουργέ, γνωρίζετε πολύ καλά ότι τα έξοδα τα οποία αντιμετωπίζει το μουσείο, τα έξοδα που για το 2012 ήταν 64.000 ευρώ περίπου, είναι αδύνατο να καλυφθούν από τα εισιτήρια και από τις έκτακτες εισφορές ή και τις δωρεές των Ζακυνθινών προς το μουσείο. Καθίσταται, λοιπόν, αναγκαία η κρατική χρηματοδότηση, η οποία αυτήν την ώρα, εάν δεν υπάρξει, το μουσείο και ως εκ τούτου και το μαυσωλείο οδηγούνται σε κλείσιμο. 
	Εδώ κάνω έκκληση, κύριε Υπουργέ, στον πατριωτισμό σας πάνω απ’ όλα, διότι φαντάζεστε, όχι αλλοδαποί αλλά μαθητές των ελληνικών σχολείων που έρχονται να επισκεφθούν τη Ζάκυνθο, είτε κατ’ επιλογήν τους είτε μετά από παρότρυνση των δασκάλων και των καθηγητών τους, να προσέρχονται σ’ αυτόν τον ιερό χώρο που είναι το Μαυσωλείο Σολωμού και Κάλβου και να τον βρίσκουν κλειστό; Τι εντύπωση και τι εικόνα δίνει το ελληνικό κράτος, η ελληνική πολιτεία σ’ αυτά τα παιδιά και στους χιλιάδες επισκέπτες, ξένους και Έλληνες, οι οποίοι προσέρχονται ως ταπεινοί προσκυνητές σ’ αυτόν το χώρο; 
	Κύριε Υπουργέ, θα ήθελα δε να σας τονίσω το γεγονός ότι στο Μουσείο Σολωμού και Επιφανών Ζακυνθίων υπάρχουν εκθέματα -όπως είναι τα χειρόγραφα του Σολωμού- τα οποία με κίνδυνο της ζωής τους συμπατριώτες μου, κατά την πυρκαγιά που ακολούθησε το σεισμό του 1953, διέσωσαν και σήμερα εκτίθενται. Αυτά οδηγούνται πλέον στο περιθώριο, εάν δεν υπάρξει αυτή η κρατική χρηματοδότηση για την οποία σάς ομιλώ.
	Το δεύτερο που ήθελα να σας πω, κύριε Υπουργέ, είναι το εξής: Στη Ζάκυνθο διεξάγεται μία ενάλια ανασκαφή. Πρόκειται για ένα ισπανικό πλοίο της εποχής του βασιλέα Φιλίππου Β΄ της Ισπανίας και υπάρχει πληθώρα ευρημάτων. Το τονίζω αυτό, κύριε Υπουργέ, διότι είναι άοκνες, συνεχείς και γενναίες οι προσπάθειες των αρχαιολόγων για την ανάδειξη αυτού του πλούτου.
	Ρωτάμε, λοιπόν, τι γίνεται μ’ αυτά τα ευρήματα, διότι η Ζάκυνθος, κύριε Υπουργέ, έχει ένα κακό προηγούμενο: Έγινε ανασκαφή στο Καμπί το 1971 και ανέδειξε πληθώρα μυκηναϊκών ευρημάτων. Αυτά ουδέποτε έχουν εκτεθεί στη Ζάκυνθο, ουδέποτε έχουν εκτεθεί οπουδήποτε στον ελλαδικό χώρο και βρίσκονται στις αποθήκες της Αρχαιολογικής Υπηρεσίας στον Πειραιά. 
	Κύριε Υπουργέ, γιατί θα πρέπει αυτά τα ευρήματα να μη στεγάζονται στο φυσικό τους χώρο, που είναι η Ζάκυνθος; Γιατί να μη δημιουργηθεί ένα μουσείο σ’ αυτό το χώρο για να στεγάζονται αυτά τα ευρήματα -τα οποία είναι τεράστιας, ανυπολόγιστης ιστορικής αξίας- και κάποια στιγμή να έχουμε και το σύνολο του ναυαγίου σ’ ένα μουσείο το οποίο θα λειτουργεί στη Ζάκυνθο;
	Σας ερωτάμε, λοιπόν, κύριε Υπουργέ, για το πρώτο θέμα. Τι θα γίνει με τη χρηματοδότηση του Μαυσωλείου Σολωμού και Κάλβου και του Μουσείου Σολωμού και Επιφανών Ζακυνθίων και τι θα γίνει με τα ευρήματα της ενάλιας ανασκαφής του πλοίου της περιόδου του βασιλιά Φιλίππου Β΄, τα οποία αυτήν την ώρα δεν βρίσκονται στη Ζάκυνθο, διότι δεν υπάρχει μουσείο να τα στεγάσει; Τι θα κάνει η Κυβέρνηση;","ΣΤΑΥΡΟΣ ΚΟΝΤΟΝΗΣ",236
"135763"," Ευχαριστούμε τον κ. Κοντονή.
	Το λόγο έχει ο κ. Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135764"," Κύριε συνάδελφε, οι εντυπωσιακοί σας λόγοι, οι οποίοι πάλλονται από έναν πατριωτισμό, προφανώς και δεν μπορούν να αφήσουν ασυγκίνητο οποιονδήποτε Υπουργό έχει την πολιτική αρμοδιότητα επί του πολιτισμού. Δεν σας κρύβω ότι όσο μιλούσατε έφερα στο μυαλό μου αυτούς τους γνωστούς σε σας στίχους του Ανδρέα Κάλβου: «Ω, φιλτάτη πατρίς, ω, θαυμασία νήσος Ζάκυνθε, συ μου έδωκας την πνοή και του Απόλλωνος τα χρυσά δώρα». Κανένας, λοιπόν, δεν δικαιούται να μένει απαθής και ασυγκίνητος στο πολιτισμικό ίχνος που έχουν αφήσει σ’ αυτόν τον τόπο και ο Κάλβος και ο Σολωμός.
Όμως, από του σημείου αυτού μέχρι εκείνου στο οποίο θα πρέπει να περιορίσουμε τους λόγους, στην Αίθουσα αυτή, που χρησιμοποιούμε στο πλαίσιο του κοινοβουλευτικού ελέγχου της Κυβέρνησης, θα πρέπει να υπάρξει μια απόσταση που, τουλάχιστον ως σκοπό, θα έχει τη διαφύλαξη όχι της ηθικής τάξης, αλλά της έννομης τάξης. Το λέω αυτό, γιατί με πολύ απλά λόγια, όσον αφορά το θέμα της χρηματοδότησης του μουσείου στο οποίο αναφέρεστε, ο νόμος είναι σαφής και η πρακτική η οποία ακολουθείται είναι γνωστή. 
Το μουσείο αυτό γνωρίζετε, κάλλιον εμού, ότι δεν αποτελεί μουσείο που έχει ενταχθεί μέσα στους κρατικούς κόλπους της ενίσχυσης και της εποπτείας που ισχύει για όλα τα άλλα κρατικά μουσεία. 
Αναφέρεστε, λοιπόν, σε ένα φιλολογικό, κοινωνικό σωματείο, το οποίο έχει κατασκευάσει και έχει ιδρύσει αυτό το μουσείο. Σύμφωνα, μάλιστα, με το καταστατικό αυτού του σωματείου, που ισχύει από το 1959, σκοπός αυτού του σωματείου είναι η συντήρηση και η διάδοση του καλλιτεχνικού και του πνευματικού αισθήματος των επιφανών Ζακυνθίων και όλων των πολιτών, του λαού -όπως ακριβώς αναφέρεται- της Ζακύνθου, ανεξαρτήτως τάξεων.
Εδώ, λοιπόν, τίθεται ένα ερώτημα. Δεν υπάρχει ευθύνη του κράτους για τη συντήρηση και την καταβολή των εξόδων λειτουργίας του μουσείου αυτού. Παρ’ όλα αυτά, όμως, προβλέπεται από τη νομοθεσία ότι επιχορηγήσεις σε πολιτιστικά σωματεία δίδονται στο πλαίσιο του θεσμού του πολιτισμικού μητρώου. Το Υπουργείο δεν αρνήθηκε ποτέ οποιαδήποτε, τέτοιου είδους, χορηγία και να είστε σίγουρος ότι, αν υποβληθεί και σε μένα αυτό το συγκεκριμένο αίτημα, υπό την πολιτική αρμοδιότητα που έχω θα εξαντλήσω -σε αυτές τις κρίσιμες στιγμές, σε αυτές τις ώρες δυστυχίας που περνάει ο τόπος από πλευράς οικονομικών και δημοσιονομικών θεμάτων- όλα τα περιθώρια για να υπάρξει ενίσχυση. 
Γι’ αυτό, λοιπόν, ήθελα να κάνω αυτήν την αναφορά και να σας πω ότι δεν χρειάζεται να «παραβιάζετε ανοιχτές θύρες» για θέματα τα οποία πράγματι έχουν πολύ μεγάλη εθνική σημασία, όταν αναφέρονται στη μνήμη τόσο επιφανών Ελλήνων. Η πραγματικότητα, όμως, -αυτή δηλαδή που αναφέρεται στη λειτουργία των νόμων- θα πρέπει να είναι τέτοια και να διεξάγεται σε αυτό το επίπεδο που ο νόμος ορίζει. 
Έρχομαι, τώρα, στο άλλο ζήτημα. Πράγματι εκεί στη θέση «Σινιάλο» ή «Δημήτρης» έχουν γίνει και γίνονται, επί δεκαετίες, ανασκαφές. Οι ανασκαφές αυτές δεν έχουν ολοκληρωθεί, όπως γνωρίζετε, και μάλιστα ίσως και το μεγαλύτερο μέρος αυτού του ναυαγίου να μην έχει ακόμα ανελκυστεί.
Τα ευρήματα τα οποία υπάρχουν μέχρι στιγμής -και μάλιστα επί σειρά χρόνων όπως σας λέω- με την πρώτη αποκάλυψή τους από την Εφορεία Εναλίων Αρχαιοτήτων, είχε καταβληθεί προσπάθεια να φιλοξενηθούν προς φύλαξη και συντήρηση σε κάποιο χώρο της Νήσου Ζακύνθου. Πλην όμως, παρά τις προσπάθειες που έκανε το τότε Υπουργείο Πολιτισμού, παρά τις προσπάθειες που έκαναν οι αρχαιολόγοι που ενεργούσαν αυτήν την υποβρύχια ανασκαφή, κανένας δεν ευαρεστήθηκε ούτε συγκινήθηκε από τους εκπροσώπους των τοπικών αρχών, προκειμένου να εξασφαλίσει έναν τέτοιο χώρο. 
Κάποια στιγμή γινόταν λόγος για τις αποθήκες του ΑΣΟ, κάποια άλλη στιγμή έγινε λόγος για τα παλαιά σφαγεία, τίποτα, όμως, δεν έγινε. Ο μόνος που πραγματικά έτεινε ευήκοον ους ήτο ο πρώην Μητροπολίτης κ. Χρυσόστομος, ο οποίος προσέφερε –θα το ξέρετε άλλωστε- και ένα οικόπεδο από την Ιερά Μονή Αγίου Διονυσίου Στροφάδων, πλην όμως δεν κατέστη δυνατή η ανέγερση κτηρίου για λόγους δημοσιονομικούς. 
Με αυτές, λοιπόν, τις σκέψεις, που αναφέρονται σε συγκεκριμένα δεδομένα, έχω να σας πω το εξής.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"135765"," Κύριε Υπουργέ, μπορείτε να τα πείτε στη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135766"," Κύριε Πρόεδρε, σέβομαι βέβαια τη σύστασή σας και θα υπακούσω. Δεν θέλω να παραπονεθώ, βέβαια.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"135767"," Δεν υπάρχει θέμα…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135768"," Όχι. Θέμα υπάρχει, αλλά δεν παραπονούμαι, γιατί ξέρω ότι έχετε και την ικανότητα και τη σοφία και την πραότητα που απαιτείται, για να απονέμετε στον κάθε ομιλούντα το χώρο και το χρόνο που του αναλογεί.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"135769"," Κύριε Κοντονή, παρομοίως, έχουμε και νομοθετική εργασία μετά. Κάντε τη δευτερολογία σας. 
ΧΑΡΑΛΑΜΠΟΣ -","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135770"," Κύριε Υπουργέ, ξεκινήσατε με στίχους του Κάλβου. Θα ξεκινήσω και εγώ: «Ωραία και μόνη η Ζάκυνθος με κυριεύει». Και γι’ αυτό ακριβώς η σημερινή επίκαιρη ερώτηση. 
Θα ήθελα, λοιπόν, πρώτον  να σας πω ότι κρίνω ατυχέστατη την αναφορά σας σχετικά με το νομικό καθεστώς που διέπει το Μαυσωλείο Σολωμού και Κάλβου και το Μουσείο Σολωμού και Επιφανών Ζακυνθίων. Στο συγκεκριμένο μουσείο, το οποίο πράγματι δεν ανήκει στη χορεία των κρατικών μουσείων, υπάρχουν σοβαρά εκθέματα της νεότερης ιστορίας της χώρας: τα χειρόγραφα του Σολωμού, το στεφάνι που οι Ψαριανοί από την καμένη γη δώρισαν στον εθνικό μας ποιητή. Αυτά είναι εκθέματα που, κύριε Υπουργέ, ανεξάρτητα από ποιο είναι το νομικό καθεστώς που τα διέπει, αφορούν το σύνολο του ελληνισμού. Επομένως θεωρώ ατυχή την εισαγωγική σας αναφορά. Θεωρώ όμως θετική -και πρέπει να το πω αυτό- τη δέσμευσή σας, γιατί εγώ έτσι το εκλαμβάνω, ότι αμέσως μόλις κατατεθεί αίτημα, αν δεν έχει κατατεθεί ήδη, από τη διοίκηση του μουσείου προς το Υπουργείο, εσείς θα στέρξετε στο αίτημά τους. 
Το δεύτερο που ήθελα να πω -και το αναφέρω γιατί βλέπετε ότι εγώ ειλικρινώς σας ομιλώ και ειλικρινώς απαντώ- είναι ότι πράγματι αναγνωρίζω ότι υπήρξαν προσπάθειες από τους αρχαιολόγους. Διαλαμβάνεται τούτο και στην επίκαιρη ερώτησή μου. Τα γραπτά μένουν. Πράγματι υπήρχαν προσπάθειες από τους αρχαιολόγους να στεγαστεί το σύνολο των ευρημάτων στη Ζάκυνθο. 
Δυστυχώς όμως, κύριε Υπουργέ, την κρατική ολιγωρία έρχεται να συμπληρώσει η προκλητική αδιαφορία των αρχόντων της τοπικής αυτοδιοίκησης στη Ζάκυνθο. Ο σημερινός δήμαρχος, αντί να ασχολείται με αυτά τα σπουδαία και σοβαρά, θέλει να κάνει βιοκλιματική την πλατεία Σολωμού. Αυτά τα σπουδαία και μεγάλα, τα οποία δίνουν μια άλλη εικόνα στη Ζάκυνθο, δίνουν ένα άλλο περιεχόμενο στον πολιτισμό, δεν απασχολούν τον κύριο δήμαρχο και τους προηγούμενους δημάρχους. Ξέρετε το παρελθόν και τις ημέρες τους, φαντάζομαι. Τους απασχολούν έργα βιτρίνας και έργα για τα οποία θα φαγωθούν μερικά εκατομμύρια. 
Λέμε, λοιπόν, κύριε Υπουργέ -επειδή έχετε απαντήσει σε προηγούμενη γραπτή μου ερώτηση- ότι είναι κρίμα αυτό το έργο το οποίο οι αρχαιολόγοι αλλά και το κράτος, όπως πολύ σωστά είπατε, είχαν επιλέξει να γίνει στη Ζάκυνθο, καθ’ ην στιγμήν υπήρχε και το οικόπεδο που είχε προσφέρει η Μητρόπολη Ζακύνθου, να μην πραγματοποιηθεί και να μην το βάλουμε σιγά-σιγά μπροστά. Η ενάλια ανασκαφή θα πάρει χρόνο. Είναι γεγονός αυτό. Και μέσα σ’ αυτόν το χρόνο μπορούμε να δημιουργήσουμε, αν θέλουμε, αν είναι πολιτική επιλογή, το αρχαιολογικό μουσείο το οποίο θα στεγάσει όλα αυτά τα ευρήματα. 
Θα ήθελα να πω, κύριε Υπουργέ, κάτι. Σε προηγούμενη έγγραφη ερώτησή μου απαντήσατε ότι αυτά τα ευρήματα βρίσκονται στην Πύλο. Αν ο κύριος Πρωθυπουργός θέλει να προσφέρει υπηρεσίες στον τόπο του, να τις προσφέρει. Όχι όμως με τα ευρήματα που έχουν ανασυρθεί από το χώρο της Ζακύνθου. Θα πρέπει να εκτεθούν στη Ζάκυνθο. Και, σε τελευταία ανάλυση, η Μεσσηνία είναι ένας ευλογημένος τόπος. Έχει πολλαπλές δυνατότητες, για να αναδειχθούν αρχαιότητες και να προβληθούν καταλλήλως. 
Επομένως, κύριε Υπουργέ, θέλω να πω το εξής. Μη βάζουμε τον πολιτισμό, όπως σας λέμε να μη βάζετε την υγεία και την παιδεία, στη μέγγενη των μνημονιακών επιλογών. Γιατί αυτήν την ώρα αισθανόμαστε, κύριε Υπουργέ, ότι η Ζάκυνθος βρίσκεται υπό διωγμόν. 
Κλείνουν ΤΕΙ. Δεν χρηματοδοτούνται μουσεία, όπως θα πρέπει. Το Μουσείο Μεταβυζαντινών Αρχαιοτήτων, που είναι κρατικό μουσείο, υπολειτουργεί. Για να μην πάμε στις άλλες πλευρές της οικονομικής ζωής του τόπου.
Επομένως, κύριε Υπουργέ, περιμένουμε από εσάς, έναν άνθρωπο καλής πίστεως και ευαισθησίας, γι’ αυτά τα αρχαιολογικά ευρήματα για τα οποία υπήρξε σχεδιασμός τα προηγούμενα χρόνια, σιγά–σιγά -δεν λέμε αύριο, δεν λέμε στο άμεσο, προσεχές μέλλον- με την εξέλιξη που απαιτεί η επιστήμη όσον αφορά την ολοκλήρωση της αρχαιολογικής ανασκαφής, να δημιουργηθούν εκείνες οι δομές, ούτως ώστε τελικά να επαναπατριστούν στη Ζάκυνθο από την Πύλο όπου βρίσκονται και να εκτεθούν στη Ζάκυνθο.
Ευχαριστώ πολύ, κύριε Πρόεδρε.","ΣΤΑΥΡΟΣ ΚΟΝΤΟΝΗΣ",236
"135771"," Ευχαριστούμε κι εμείς.
Τα άλλα νησιά θα ζηλεύουν, βεβαίως, που έχουν εδώ τόσο καλούς εκπροσώπους.
Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135772"," Κύριε συνάδελφε, αν ο κύριος Πρόεδρος δεν με είχε διακόψει, πράγματι θα σας είχα προλάβει και δεν θα είχατε χρησιμοποιήσει ανακρίβειες όσον αφορά την έκθεση μερικών ευρημάτων του ναυαγίου στην Πύλο.
ΧΑΡΑΛΑΜΠΟΣ -","ΚΩΝΣΤΑΝΤΙΝΟΣ ΤΖΑΒΑΡΑΣ",496
"135773"," Κύριε Υπουργέ, εσείς το λέτε σε έγγραφη απάντησή σας. Δεν είναι ανακρίβεια. Έχω το έγγραφο.","ΣΤΑΥΡΟΣ ΚΟΝΤΟΝΗΣ",236
"135774"," Κύριε Κοντονή, δεν υπάρχει δυνατότητα. Ας ολοκληρώσει ο Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135775"," Θα μου επιτρέψετε να σας πω –και θέλω να με ακούσει και ο Πρόεδρος- ότι στην Αίθουσα αυτή οι συζητήσεις διεξάγονται κατ’ αντιλογία και όχι κατ’ αντιφωνία. Είναι κάτι το οποίο πρέπει να το έχουμε υπ’ όψιν μας και ειδικά εκείνοι οι οποίοι διευθύνουν τις συζητήσεις.
Εκείνο, λοιπόν, που θέλω να σας πω –και το λέω με πολύ μεγάλο σεβασμό και για το αξίωμα που έχετε και ακριβώς για την ποιότητα του λόγου που χρησιμοποιείτε όσον αφορά την υποστήριξη των θεμάτων της Ζακύνθου- είναι τούτο:
Πράγματι, αυτά τα ευρήματα είναι μέρος μιας περιοδικής εκθέσεως που έγινε και γίνεται ακόμα στην Πύλο με τον τίτλο «Βυθισμένα Ταξίδια,  Ανθρώπινες Εξερευνήσεις: Ίχνη σημαίνοντα Ίχνη στις θάλασσες της Πελοποννήσου». 
Επομένως κάτω από αυτόν τον τίτλο έχουν οπωσδήποτε τη θέση τους και μερικά από τα ευρήματα του ναυαγίου της Ζακύνθου, αν λάβουμε υπ’ όψιν ότι τέτοια έκθεση στον ελλαδικό χώρο δεν έχει ξαναγίνει και ότι η Πύλος βρίσκεται στην ίδια παράλληλο με την Αλικαρνασσό, όπου εκεί αντίστοιχα λειτουργεί η ίδια έκθεση.
Το λέω, δε, αυτό, ότι η έκθεση είναι περιοδική, γιατί δεν έχει υπογράψει ούτε εγγράψει προσημείωση υποθήκης για τη διατήρησή τους στην Πύλο κανένας για τα συγκεκριμένα ευρήματα. 
Σας λέγω, δε –και είναι δεδομένο αυτό- ότι μετά τις ανεπιτυχείς προσπάθειες που έγιναν, προκειμένου να βρεθεί χώρος στη Ζάκυνθο, ήδη αυτά τα τμήματα υπάρχουν στη μουσειολογική μελέτη και θα είναι μέρος των εκθεμάτων του Μουσείου Εναλίων Αρχαιοτήτων που θα γίνει στην πολιτισμική ακτή του Πειραιά. Μάλιστα, θα γίνει με το θεματικό τίτλο: «Χρονοκάψουλες στο βυθό της θάλασσας». 
Είναι, δε, σημαντικό, επίσης, να σας πω, ότι τα μνημεία της πολιτιστικής μας κληρονομιάς δεν έχουν μέσα τους ούτε και πάνω τους γραμμένο ένα τοπικό σημάδι που να τα καθιστά ιδιοκτησία εκείνων στην περιοχή των οποίων έχουν βρεθεί. Είναι μνημεία της πολιτιστικής κληρονομιάς του ελληνικού λαού. Και στο βαθμό που προσπαθούν και πετυχαίνουν να διατηρήσουν την ιστορική μνήμη από τις γενιές τις σημερινές στις επόμενες, θεωρώ ότι ο οποιοσδήποτε χειρισμός από πλευράς του κράτους που γίνεται στο πλαίσιο της νομιμότητας είναι θεμιτός.
Εγώ, όμως, θα σας πω τούτο: Εάν πράγματι οι αρχές της Ζακύνθου είχαν ενδιαφερθεί εγκαίρως να έχουν μία μελέτη, να έχουν ένα οικόπεδο, προκειμένου να ανεγερθεί αρχαιολογικό μουσείο, εγώ προσωπικά σάς δίνω το λόγο μου ότι θα είχαμε πράγματι στο Υπουργείο φροντίσει ώστε αυτό το έργο, ως πολιτισμική υποδομή, να ενταχθεί στο ΕΣΠΑ. Δυστυχώς, μέχρι σήμερα δεν υπάρχει κάποια συγκεκριμένη ενέργεια. 
Γι’ αυτό, λοιπόν, αδίκως παραπονείστε και αδίκως αιτιάστε το Υπουργείο. Προς άλλην κατεύθυνση πρέπει να στρέφετε τα βέλη σας. Και, βέβαια, προσωπικά με αφήνει παγερά αδιάφορο το αν οι τοπικές αυτοδιοικητικές αρχές είναι επαρκείς ή δεν είναι στη Ζάκυνθο.
Να ξέρετε ότι δεν είμαι οπαδός της θεωρίας ή της ιδεολογίας του «παν-κρατισμού». Αυτό που θεωρώ ότι εμένα με βαραίνει απέναντί σας, που με ελέγχετε με την ερώτησή σας, είναι να σας πω με επιχειρήματα ότι στο Υπουργείο σήμερα κάνουμε οτιδήποτε προσφέρεται από το νόμο και οτιδήποτε μπορούμε να χρησιμοποιήσουμε από την υπάρχουσα συγκυρία, προκειμένου πράγματι να αξιοποιήσουμε το πολιτισμικό απόθεμα που υπάρχει στη Ζάκυνθο. 
Αυτό το απόθεμα είναι πράγματι πλούσιο και η Ζάκυνθος είναι μια θαυμάσια νήσος, που έχει αφήσει ένα συγκεκριμένο αποτύπωμα στη διαδρομή του χρόνου και είμαστε όλοι περήφανοι γι’ αυτήν. Ωστόσο, τα έργα των ανθρώπων της Ζακύνθου δεν μπορεί, σε καμμία περίπτωση, να γίνονται η βάση για να χτίζεται κατηγορία εναντίον της Κυβέρνησης. 
Να είστε καλά και ευχαριστώ πολύ.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"135776"," Ευχαριστούμε κι εμείς τον κύριο Υπουργό.
Η τέταρτη με αριθμό 1111/4-3-2013 επίκαιρη ερώτηση δεύτερου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις εξοικονομήσεις που πέτυχαν τα ασφαλιστικά ταμεία από διακοπές συντάξεων και από επιστροφές αχρεωστήτως καταβληθεισών συντάξεων δεν συζητείται λόγω κωλύματος του Υπουργού και διαγράφεται.
Η πέμπτη με αριθμό 1119/4-3-2013 επίκαιρη ερώτηση δεύτερου κύκλου του Βουλευτή Β΄ Πειραιά του Λαϊκού Συνδέσμου - Χρυσή Αυγή κ. Ιωάννη Λαγού προς τους Υπουργούς Δημόσιας Τάξης και Προστασίας του Πολίτη και Παιδείας και Θρησκευμάτων, Πολιτισμού και Αθλητισμού, σχετικά με την εξάλειψη των αιτίων που στρέφουν τους νέους στην τρομοκρατία στους χώρους των πανεπιστημίων της χώρας δεν συζητείται λόγω κωλύματος του Υπουργού και διαγράφεται. 
Επίσης η έκτη με αριθμό 1115/4-3-2013 επίκαιρη ερώτηση δεύτερου κύκλου του Βουλευτή Α΄ Αθήνας της Δημοκρατικής Αριστεράς κ. Ιωάννη Πανούση προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τα προβλήματα που δημιουργούνται από την τοποθέτηση υπαλλήλων με σχέση εργασίας ιδιωτικού δικαίου στις δικαστικές υπηρεσίες δεν συζητείται σε συνεννόηση του κυρίου Υπουργού με τον Βουλευτή και διαγράφεται.
Θα συζητηθεί τώρα η τρίτη με αριθμό 1107/4-3-2013 επίκαιρη ερώτηση δεύτερου κύκλου του Βουλευτή Έβρου του Πανελλήνιου Σοσιαλιστικού Κινήματος κ. Γεωργίου Ντόλιου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τα προβλήματα στη λειτουργία και στην προσβασιμότητα του ιστότοπου «Διαύγεια».
Στην ερώτηση θα απαντήσει ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης, κ. Μανούσος Βολουδάκης.
Ο κ. Γεώργιος Ντόλιος έχει το λόγο για να αναπτύξει την ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135777"," Θεωρώ, κύριε Υπουργέ, ότι είναι μια ερώτηση, η οποία έχει σημαντικό πολιτικό βάρος. 
Είναι γνωστό ότι με το ν.3861, ο οποίος ήταν μια πρωτοποριακή και καινοτόμα παρέμβαση, υποχρεώθηκαν όλα τα κυβερνητικά, τα διοικητικά και τα αυτοδιοικητικά όργανα, για να μπορούν να εκτελούν τις αποφάσεις τους με συγκεκριμένο περιεχόμενο -κυρίως χρηματοδότησης- να δημοσιεύουν αυτές τις αποφάσεις στο «Διαύγεια».
Ήταν ένα νόμος, ο οποίος και ως κριτική κατ’ αρχάς υπέστη μια λοιδορία ως προς το ουσιαστικό περιεχόμενο και την αποτελεσματικότητά του. Πολύ σύντομα, όμως, ήταν ένα πρόγραμμα που έγινε αποδεκτό και από τη χώρα, κυρίως από την ελληνική νεολαία και στο εξωτερικό. 
Έγινε πολλή κουβέντα και πολύς λόγος για το «Διαύγεια». Θυμάμαι ότι ο δημοσιογραφικός κόσμος της χώρας ξεκινούσε την ημέρα του μπαίνοντας στο «Διαύγεια» για πληροφόρηση και βεβαίως υπήρξε και μια αποτελεσματικότητα σημαντική, εφόσον δεν ήταν δυνατόν να γίνονται πράγματα εν κρυπτώ και παραβύστω. Παραδείγματος χάριν, χρηματοδοτήσεις διαφόρων φορέων, πολιτιστικών συλλόγων κ.λπ. δεν ήταν δυνατόν να συνεχιστούν με την πελατειακή και παλαιοκομματική λογική, με την οποία γίνονταν μέχρι τώρα.
Τους τελευταίους έξι μήνες -το ξέρετε, υποθέτω, καλύτερα από εμένα- παρατηρούνται σοβαρά προβλήματα στη λειτουργία του «Προγράμματος Διαύγεια». Σε τακτά χρονικά διαστήματα ο επισκέπτης αλλά και ο χρήστης αδυνατεί να κάνει χρήση του συστήματος, καθώς πότε ο ιστότοπος έχει πέσει, πότε η αναζήτηση εγγράφων δεν είναι δυνατή. 
Το πρόβλημα είναι τόσο σημαντικό, ώστε πρόσφατα σχετικά -πριν από περίπου ένα μήνα- το Εθνικό Συμβούλιο Ραδιοτηλεόρασης με Δελτίο Τύπου αναγκάστηκε να ενημερώσει το κοινό ότι το πρόβλημα με την ανάρτηση των αποφάσεων στον ιστότοπο οφείλεται αποκλειστικά και μόνο στα συστήματα της «Διαύγειας» και σε καμμιά περίπτωση δεν αφορά τις ηλεκτρονικές υποδομές του. 
Ποιο είναι το αποτέλεσμα όλης αυτής της κατάστασης; Οι πολίτες που το επιθυμούν, να μη μπορούν να ενημερωθούν και οι υπηρεσίες και οι οργανισμοί να αδυνατούν να αναρτήσουν αποφάσεις. Υπάρχει ένα ερώτημα: Πώς εκτελούνται αυτές οι αποφάσεις; Μάλλον παρανόμως. Βεβαίως, εκείνο το οποίο έχω να πω, είναι ότι αρχίζει να δημιουργείται η αίσθηση πως δεν έχουμε και τόσο ενδιαφέρον να διατηρήσουμε αυτό το σημαντικό κεκτημένο. 
Θέτω την ερώτηση για να ενημερωθώ κι εγώ και για να σας δώσω τη δυνατότητα να ενημερώσετε τη Βουλή, κύριε Υπουργέ, για το τι πραγματικά συμβαίνει, ρωτώντας να μάθουμε ποιοι είναι οι φορείς, οι υπηρεσίες και οι οργανισμοί που αδυνατούν να προβούν σε ανάθεση των αποφάσεών τους, λόγω τεχνικών προβλημάτων και σε ποιες ενέργειες σκοπεύετε να προβείτε, προκειμένου να αντιμετωπιστούν άμεσα και αποτελεσματικά τα προβλήματα στη λειτουργία του συγκεκριμένου ιστότοπου.","ΓΕΩΡΓΙΟΣ ΝΤΟΛΙΟΣ",370
"135778","  Ευχαριστούμε τον κ. Ντόλιο.
Ο κύριος Υπουργός έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135779"," Ευχαριστώ, κύριε Πρόεδρε.
Κύριε συνάδελφε, είναι γεγονός ότι ο ν. 3861/2010 για το σύστημα της «Διαύγειας», την υποχρέωση των δημοσίων φορέων να αναρτούν τις διοικητικές τους πράξεις στο διαδίκτυο ήταν ένας νόμος πραγματικά καινοτόμος, όπως είπατε, με θετικό πνεύμα, το οποίο ασφαλώς και η Κυβέρνηση σήμερα θέλει να υλοποιήσει με τρόπο κατά το δυνατόν αποτελεσματικότερο απ’ ό,τι έως σήμερα. Ήταν απολύτως θετική η απόφαση να αναρτώνται οι αποφάσεις στο διαδίκτυο, ειδικά όσες έχουν να κάνουν με δαπάνες. Αυτά ως προς το πνεύμα και ως προς τις προθέσεις. 
Ήταν πράγματι σωστό και το πνεύμα και οι προθέσεις, όμως, κύριε συνάδελφε, η υλοποίηση έπασχε. Αυτό που παραλάβαμε τον Ιούνιο του 2012, ήταν ένα σύστημα, ένα λογισμικό, το οποίο είχε κτιστεί με το χαρακτήρα του προσωρινού, με έναν τρόπο άτυπο, από μια άτυπη ομάδα υλοποίησης, η οποία βεβαίως έκανε πολύ καλή δουλειά, αλλά δεν έπαυε να είναι αυτό που είπα πριν, ένα προσωρινό σύστημα, το οποίο μια άτυπη ομάδα υλοποίησης με ανοικτό λογισμικό δημιούργησε.
Το αποτέλεσμα ήταν ότι το σύστημα που χτίστηκε τότε, δυσκολεύεται σήμερα να ανταποκριθεί στην αυξημένη χρήση του ιστοτόπου, στην αυξημένη ανάγκη αναρτήσεων, καθώς πράγματι στην αρχή πολλές αρχές, πολλές υπηρεσίες δεν αναρτούσαν –και το γνωρίζετε- αποφάσεις. 
Ελέγχθηκαν γι’ αυτό. Βρισκόμαστε σε ένα πολύ καλύτερο στάδιο ως προς αυτό αυτήν τη στιγμή. Αναρτώνται σχεδόν τα πάντα –δεν αμφισβητώ ότι θα υπάρχουν και παραλείψεις, αλλά εν πάση περιπτώσει, ελέγχονται- αλλά ο μεγάλος όγκος δημιουργεί και τα προβλήματα, τα οποία είναι μεν σοβαρά, δεν είναι ακριβώς του χαρακτήρα που αναφέρατε, γιατί και το Εθνικό Ραδιοτηλεοπτικό Συμβούλιο δεν είχε πρόβλημα στην ανάρτηση. Ενημέρωσε το κοινό ότι υπάρχει πρόβλημα στην πρόσβαση αυτού που αναρτά, για να βάζουμε τα πράγματα στη θέση τους. 
Επί της ουσίας, τι κάνουμε; Δεν υπάρχει αμφιβολία ότι αυτός είναι ένας νόμος ο οποίος θέλουμε να υλοποιείται και στο πνεύμα του και στο γράμμα του. Για το λόγο αυτό μόλις πριν λίγες ημέρες υπεγράφη η σύμβαση της ανάθεσης της δημιουργίας του πλήρους, του ολοκληρωμένου συστήματος, η μετάβαση από το προσωρινό στο ολοκληρωμένο. Ένα ολοκληρωμένο σύστημα πληροφορικής ανατέθηκε μετά από διαγωνιστική διαδικασία και πιστεύω ότι είναι αυτό που τελικά θα λύσει το πρόβλημα, γιατί θα ξαναπώ ότι ήταν καλή η πρόθεση, αλλά δεν είχε προβλεφθεί ορθός τρόπος υλοποίησης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Αυτό κάναμε. Αυτό υλοποιούμε. Και θα πρέπει να δούμε γιατί τότε που ελήφθη η ορθή απόφαση δεν ελήφθησαν και οι πρόνοιες του πώς το σύστημα θα λειτουργήσει στη συνέχεια.
Δεν θέλω να υπερβώ το χρόνο μου. Στη δευτερολογία μου θα πω τα υπόλοιπα.","ΜΑΝΟΥΣΟΣ ΒΟΛΟΥΔΑΚΗΣ",68
"135780","  Ο κ. Ντόλιος έχει το λόγο για τη δική του δευτερολογία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135781"," Κύριε Υπουργέ, από ό,τι κατάλαβα, λέτε ότι υπάρχει ένα τεχνικό πρόβλημα στη λειτουργία του προγράμματος «Διαύγεια». Εγώ θέλω να θυμίσω, για το πολιτικό μέρος της υπόθεσης, ότι σε πρώτο χρόνο μετά την εφαρμογή του προγράμματος υπήρχαν δεκάδες ερωτήσεων συναδέλφων, οι οποίοι ουσιαστικά κατήγγειλαν την εκτέλεση σειράς διοικητικών πράξεων που δεν αναρτήθηκαν στο διαδίκτυο. 
Παράλληλα, την ίδια εποχή διαπιστώναμε ότι εκατομμύρια αποφάσεων ήταν αναρτημένες στο διαδίκτυο. Επίσης, διαπιστώναμε ότι μέσω του προγράμματος «Διαύγεια» γίνονταν σημαντικές αποκαλύψεις, που εξέθεταν πολιτικά πρόσωπα, τα οποία δεν εννοούσαν να αντιληφθούν ότι δεν μπορούμε να λειτουργούμε σε αυτήν τη χώρα με τον τρόπο που λειτουργούσαμε μέχρι τότε. 
Τα τονίζω αυτά, για να δείξω ότι ήταν απολύτως αποδεκτή πλέον η λειτουργία του προγράμματος «Διαύγεια». Για να είμαι ειλικρινής, δεν έχω σαφή εικόνα για τις τεχνικές δυνατότητες εφαρμογής του προγράμματος. Ξέρω, όμως, ότι εκατομμύρια αποφάσεων από την πρώτη περίοδο δημοσιεύονταν στον ιστότοπο «Διαύγεια», χωρίς να υπάρχει κανένα τεχνικό πρόβλημα.
Λέτε ότι σήμερα έχουμε αυτό το πρόβλημα και λέτε μάλιστα ότι η Κυβέρνηση είχε την πρωτοβουλία να αγοράσει, να φτιάξει έναν καινούργιο ιστότοπο πιο ολοκληρωμένο, πιο πλήρη, με πολύ μεγαλύτερες δυνατότητες και έτσι δεν θα έχουμε πρόβλημα. Αυτό είναι το τεχνικό ζήτημα. Εγώ αναμένω την υλοποίηση αυτής της εξαγγελίας την οποία κάνατε και θα ήθελα στη δευτερολογία σας να μας πείτε και το χρόνο της υλοποίησής της.
Το δεύτερο ζήτημα το οποίο θέτω, είναι ένα νομικό ζήτημα, πώς δηλαδή εκτελούνται σήμερα οι αποφάσεις χωρίς ανάρτηση στο «Διαύγεια». Εάν λόγω τεχνικού προβλήματος κάνουμε λίγο τα «στραβά μάτια», φοβάμαι ότι το μήνυμα, το οποίο στέλνουμε είναι ότι «εντάξει, υπάρχει και το «Διαύγεια», αλλά σιγά-σιγά θα το ξεπεράσουμε». Επομένως, έχει πολύ μεγάλη σημασία η δέσμευσή σας και το χρονοδιάγραμμα για το πότε θα ξαναλειτουργήσει.  
Κυρίως, όμως, κύριε Υπουργέ, έχει μεγάλη πολιτική σημασία η δέσμευσή σας. Έχουμε ένα κεκτημένο. Είναι πλέον πόρος για τη χώρα. Το ζήτημα της διαφάνειας είναι μείζον ζήτημα, είναι ένα κεκτημένο το οποίο το έχουμε κατακτήσει. Νομίζω πως και η διαβεβαίωσή σας ότι η ανάκτηση αυτού του κεκτημένου αποτελεί μείζον ζήτημα για την Κυβέρνηση, αλλά και οι συχνές αναφορές σας για την ανάδειξη της αξίας αυτού του κεκτημένου είναι πολύ σημαντικό θέμα, ιδιαίτερα αυτήν την περίοδο που η χώρα έχει τα προβλήματα που έχει και το πολιτικό σύστημα αμφισβητείται συλλήβδην όσον αφορά τα ζητήματα της διαφάνειας.
Σας ευχαριστώ.","ΓΕΩΡΓΙΟΣ ΝΤΟΛΙΟΣ",370
"135782"," Το λόγο έχει ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Μανούσος Βολουδάκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135783"," Ευχαριστώ, κύριε Πρόεδρε.
Κύριε συνάδελφε, να πούμε πρώτα τα τεχνικά θέματα. Ο προβλεπόμενος χρόνος υλοποίησης του έργου είναι δεκαοκτώ μήνες. Δεν μπορεί να γίνει λιγότερο. Έτσι έχει διαστασιολογηθεί το έργο. Θα έπρεπε να είχε ξεκινήσει όλο αυτό πολύ νωρίτερα. Δεν υπάρχει καμμία αμφιβολία. 
Εμείς κάνουμε πράξη διαρκώς τη λογική ότι καθώς περιμένουμε την υλοποίηση μεγάλων έργων, βρίσκουμε επιμέρους λύσεις, για να βελτιώνονται τα πράγματα.
Θέλω να επαναλάβω ότι πρόθεσή μας είναι να εφαρμόζεται ο νόμος κατά γράμμα. Υποχρέωση της πολιτείας είναι να εφαρμόζεται ο νόμος απ’ όλα τα όργανα και να μην υλοποιείται καμμία απόφαση απ’ αυτές που πρέπει να αναρτώνται στο «Διαύγεια», η οποία δεν έχει αναρτηθεί.
Από εκεί και πέρα, για να δείτε ποιες είναι οι διαστάσεις που δεν ελήφθησαν τότε υπ' όψιν, αυτήν τη στιγμή είναι ενταγμένοι στο σύστημα τρεις χιλιάδες τετρακόσιοι ενενήντα οκτώ φορείς. Έχουν ξεπεράσει οι αναρτήσεις τον αριθμό των πέντε εκατομμυρίων τριακοσίων χιλιάδων. Έχει δε φθάσει ο ρυθμός της προσθήκης αναρτήσεων στις δεκατέσσερις χιλιάδες την ημέρα. Καταλαβαίνετε, λοιπόν, πόσο επικίνδυνο ήταν το ότι ξεκίνησε τότε, η διαδικασία, πριν από τρία χρόνια, χωρίς να έχει γίνει διαστασιολόγηση, χωρίς να υπάρχει πρόβλεψη για το πώς αυτό θα υποστηριχθεί. Σήμερα, λύνουμε αυτό το θέμα. Θα πάρει χρόνο, αλλά θα το λύσουμε και –επαναλαμβάνω- έχουμε την πλήρη του διάσταση. 
Πρέπει να διευκρινίσω, επειδή είναι μέρος της ερώτησής σας -το είπα και στην πρωτολογία μου, αλλά θα το πω πιο ξεκάθαρα- ότι δεν υπάρχει αδυναμία αναρτήσεων. Αυτό πρέπει να γίνει σαφές. Οι αναρτήσεις γίνονται όλες. Υπάρχουν τεχνικά προβλήματα. Αφορούν τον τρόπο της πρόσβασης και στιγμές που για τον άλφα ή βήτα λόγο, συνήθως λόγω φόρτου, δεν υπάρχει επαρκής πρόσβαση. 
Όλα αυτά πρέπει να τα αντιμετωπίσουμε και μάλιστα πριν την παρέλευση των δεκαοκτώ μηνών, πριν από το Σεπτέμβριο του 2014 που θα μας έχει παραδοθεί το νέο πρόγραμμα. 
Ένας τρόπος που μπορούμε να δούμε είναι μία πρόσθετη ρύθμιση –θα το συζητήσουμε, προς διαβούλευση είναι αυτό- ώστε να μπει κάποιο κατώφλι, πάνω από το οποίο, για παράδειγμα, οι δαπάνες θα είναι υποχρεωτικό να αναρτηθούν. Αυτή τη στιγμή αναρτώνται και δαπάνες του 1 ευρώ. 
Και ξέρετε καλό είναι να υπάρχει διαφάνεια παντού, πολλές φορές, όμως, η υπερβολή της πληροφορίας, ο ωκεανός της πληροφορίας, μπορεί να έχει το αντίθετο αποτέλεσμα, μπορεί να συσκοτίσει. Καμμιά φορά μπορεί κάποιος την πραγματική πληροφορία να την κρύψει πίσω από ένα βουνό άχρηστης πληροφορίας και αυτό πρέπει να το δούμε. Αυτό είναι ένα θέμα προς συζήτηση το οποίο πιστεύω ότι πρέπει να μας απασχολήσει το αμέσως επόμενο διάστημα. 
Αυτό το οποίο, όμως, είναι το βασικό, είναι ότι παραμένει δέσμευση της Κυβέρνησης αυτής η εφαρμογή των διατάξεων του νόμου που συζητάμε, παραμένει δέσμευση, υποχρέωση της αναρτήσεως των σχετικών αποφάσεων στο διαδίκτυο, γιατί παραμένει δέσμευση η επίτευξη ενός πραγματικού, ουσιαστικού επιπέδου διαφάνειας σε κάθε διάσταση του δημόσιου βίου. Αυτό το δείχνουμε στην πράξη, όχι μόνο με προθέσεις, όχι μόνο με καλές σκέψεις, αλλά με δουλειά και συγκεκριμένη υλοποίηση.
Σας ευχαριστώ πολύ.","ΜΑΝΟΥΣΟΣ ΒΟΛΟΥΔΑΚΗΣ",68
"135784"," Ευχαριστούμε κι εμείς.
Στο σημείο αυτό ολοκληρώθηκε η συζήτηση των επίκαιρων ερωτήσεων.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135785"," Κυρίες και κύριοι συνάδελφοι, εισερχόμαστε στην ημερήσια διάταξη της  
ΝΟΜΟΘΕΤΙΚΗΣ ΕΡΓΑΣΙΑΣ
Εισερχόμαστε στη συζήτηση των σχεδίων νόμων του Υπουργείου Περιβάλλοντος, Ενέργειας και Κλιματικής Αλλαγής. 
Μόνη συζήτηση επί της αρχής, των άρθρων και του συνόλου των σχεδίων νόμων του Υπουργείου Περιβάλλοντος, Ενέργειας και Κλιματικής Αλλαγής: «Κύρωση του Μνημονίου Κατανόησης μεταξύ του Υπουργείου Περιβάλλοντος, Ενέργειας και Κλιματικής Αλλαγής της Κυβέρνησης της Ελληνικής Δημοκρατίας και του Υπουργείου Ενέργειας και Φυσικών Πόρων της Κυβέρνησης της Δημοκρατίας της Τουρκίας για Συνεργασία στον τομέα της Ενέργειας».
Το σχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή μπορούν να λάβουν το λόγο όσοι έχουν αντίρρηση επί των κυρώσεων αυτών των συμφωνιών.
Για τη σημερινή συζήτηση το Κομμουνιστικό Κόμμα Ελλάδας, δια του Κοινοβουλευτικού Εκπροσώπου, κ Χαλβατζή, ορίζει ως ειδικούς αγορητές τον κ.  Καραθανασόπουλο για την πρώτη σύμβαση και τον κ. Κατσώτη, για τη δεύτερη σύμβαση αντίστοιχα. 
Υπάρχει κάποιος συνάδελφος που θέλει να λάβει το λόγο; 
Βλέπω πως βρίσκονται εδώ αρκετοί από τους έχοντες δικαίωμα, άρα δίνω κατά σειρά το λόγο. 
Κύριε Πετράκο, έχετε το λόγο για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135786"," Ευχαριστώ, κύριε Πρόεδρε.
Οι θέσεις του ΣΥΡΙΖΑ ήταν και είναι υπέρ της φιλίας των λαών και ιδιαίτερα στην περιοχή μας, η οποία χαρακτηρίζεται από μεγάλη παράδοση οξύτατων εθνικών ανταγωνισμών. Η πάγια θέση μας για τη μείωση των εξοπλισμών και των αμυντικών δαπανών συνδέεται ευθέως με τη βελτίωση των σχέσεων των δύο χωρών σε οικονομικό και εμπορικό επίπεδο. Η ενεργειακή διπλωματία έχει, βεβαίως, πολύ σημαντικό ρόλο να παίξει σε αυτήν την προσπάθεια προσέγγισης μεταξύ των δύο χωρών. 
Ένα μνημόνιο συνεργασίας στον τομέα της ενέργειας, το οποίο θα προωθούσε τη φιλία και τη συνεργασία των λαών, φυσικά και θα μας έβρισκε σύμφωνους αλλά και υπέρμαχους. Τίθεται, όμως, το ερώτημα: Το συγκεκριμένο μνημόνιο προωθεί τη φιλία και τη συνεργασία των λαών; Δυστυχώς, η απάντησή μας είναι όχι. Όχι, δεν προωθεί την ενεργειακή συνεργασία και ασφάλεια των λαών. 
Γιατί; Πρώτον, γιατί δεν είναι μνημόνιο συνεργασίας, αλλά είναι κάποια ευχολόγια, τα οποία υπέγραψε η τότε Υπουργός ΠΕΚΑ, κ. Μπιρμπίλη για επικοινωνιακούς λόγους, για να πιστωθεί στην κυβέρνηση Παπανδρέου, πως τουλάχιστον στον τομέα των συνεργασιών με γειτονικές χώρες τα πήγαινε καλά. 
Είναι χαρακτηριστικό ότι το μνημόνιο αυτό υπεγράφη δέκα μέρες μετά την ψήφιση του πρώτου μνημονίου, το οποίο έχει οδηγήσει τη χώρα μας στην καταστροφή. 
Δεύτερον, στην πρώτη παράγραφο –και αυτό είναι το ιδιαίτερα σημαντικό- γράφει: «Αναγνωρίζοντας τη σημασία της ασφάλειας και του ενεργειακού εφοδιασμού προς την Ευρωπαϊκή Ένωση και προς την Τουρκία, μέσω της διαφοροποίησης διαδρομών και πηγών». Με λίγα λόγια ο ενεργειακός εφοδιασμός και η ασφάλεια της Ελλάδος δεν είναι το διακύβευμα του μνημονίου, όταν στο εισαγωγικό μέρος γράφει κάτι τέτοιο, αλλά είναι γενικότερα η ασφάλεια του ενεργειακού εφοδιασμού της Ευρωπαϊκής Ένωσης και δευτερεύοντος της Ελλάδας, ως μέρος της Ευρωπαϊκής Ένωσης.
Παρ’ όλα αυτά οι υλικές υποχρεώσεις θα απορρέουν από τη χώρα μας ως υπογράφουσα. Στη σύμβαση αναφέρει ότι τα δύο μέρη, Ελλάδα και Τουρκία, συμφωνούν για την έγκαιρη υλοποίηση του ITGI. 
Μας ζητάει, δηλαδή, σήμερα η Κυβέρνηση να κυρώσουμε τον αγωγό που συζητήθηκε, συμφωνήθηκε προ πενταετίας τον ITGI και που σύμφωνα με όλες τις ενδείξεις έχει μπει στο ψυγείο, όταν μάλιστα πριν από λίγες ημέρες υπεγράφη ο TAP. Η συζήτηση που γίνεται τώρα είναι ποιος θα επικρατήσει ο TAP ή ο Nabucco West; Το παρόν μνημόνιο, δηλαδή, δεν είχε ούτε τη στοιχειώδη πρόβλεψη επικαιροποίησης διατάξεών του, όπως είναι και στο επόμενο άρθρο με την ηλεκτρική ενέργεια.
Τρίτον, είναι υποκριτικό να υποστηρίζετε, κύριοι της Κυβέρνησης, ότι επιχειρείτε να ασκήσετε ενεργειακή διπλωματία και να αναβαθμίσετε τη θέση της χώρας στον ενεργειακό χάρτη της περιοχής τη στιγμή που έχετε ήδη δρομολογήσει το πλήρες ξεπούλημα των μεγάλων δημόσιων επιχειρήσεων ενέργειας της χώρας, όπως η ΔΕΗ, ΔΕΠΑ, ΔΕΣΦΑ και ΕΛΠΕ. Είναι εύκολα αντιληπτός ο κίνδυνος εκχώρησης κρισίμων εθνικών ενεργειακών εργαλείων και η πλήρης αδυναμία των μελλοντικών κυβερνήσεων να ασκήσουν εθνική ενεργειακή πολιτική. Για την άσκηση ενεργειακής διπλωματίας αναγκαία -και το λέει το μνημόνιο- είναι η ΔΕΠΑ, όπως και οι υπόλοιπες επιχειρήσεις ενέργειας οι οποίες βρίσκονται υπό εθνικό έλεγχο. Σήμερα, όμως, δυστυχώς προχωράτε σε αυτήν την κατεύθυνση.
Τέταρτον, με το μνημόνιο αυτό δίνεται η δυνατότητα και κατεύθυνση των δύο χωρών να εξετάσουν τα εμπορικά ζητήματα και όλα τα τεχνικά που σχετίζονται με την ανταλλαγή ηλεκτρικής ενέργειας. Είμαστε σύμφωνοι. Η όποια ανταλλαγή ενέργειας -και σωστά εδώ- πρέπει να είναι αναλογική και αμοιβαία και να μην αφορά τα νησιά. Η ενεργειακή διασύνδεση των νησιών του Αιγαίου με τις απέναντι ακτές έχει κινδύνους να ισχυριστεί η γείτονος χώρα ότι δεν είναι οικονομικά αυθύπαρκτα και επομένως να υπάρχουν ζητήματα σε σχέση και με την οριοθέτηση της αποκλειστικής οικονομικής ζώνης.
Πέμπτον, στο επίπεδο διακήρυξης βεβαίως και με έναν τρόπο πολύ γενικόλογο και αφηρημένο προωθείται η συνεργασία όλων των εμπλεκομένων στους τομείς των ανανεώσιμων πηγών ενέργειας και της εξοικονόμησης ενέργειας καθώς και καθαρών ενεργειακών τεχνολογιών. Είναι ένα πεδίο συνεργασίας που προτείνεται η ανταλλαγή τεχνογνωσίας, κάτι που ουσιαστικά αποτελεί κενό γράμμα αφού οι τεχνολογίες των ΔΑΠΕ, δυστυχώς, μέχρι σήμερα είναι έτσι και αλλιώς εισαγόμενες και δεν έχει αναπτυχθεί, όπως θα έπρεπε, ντόπια τεχνολογία παρά το γεγονός ότι το Εθνικό Μετσόβιο Πολυτεχνείο έχει προχωρήσει σε πολύ σημαντική πρόοδο σε αυτόν τον τομέα.
Έκτον, δεν υπάρχει καμμία αναφορά στο πυρηνικό πρόγραμμα της Τουρκίας που θα θέσει σε τεράστιο κίνδυνο ολόκληρη την περιοχή μας. Όπως γνωρίζετε πρόκειται για ένα υπερφιλόδοξο πρόγραμμα της γείτονος χώρας που όχι μόνο διατηρεί την ένταση στην περιοχή, αλλά εγκυμονεί και κινδύνους. 
Συνεπώς, το συγκεκριμένο μνημόνιο κατανόησης μεταξύ των δύο χωρών στον τομέα της ενέργειας έχει κινδύνους να νομιμοποιήσει τις όποιες ενεργειακές επιλογές της γείτονος την ίδια στιγμή που η χώρα μας στο νευραλγικό αυτό τομέα με τις τεράστιες οικονομικές, περιβαλλοντικές και γεωστρατηγικές προεκτάσεις θα αναλαμβάνει το ρόλο  του κομπάρσου.
Για τους παραπάνω λόγους η ψήφος μας θα έπρεπε να ήταν αρνητική, παρόλα αυτά και δεδομένο ότι είμαστε υπέρμαχοι της συνεργασίας με όλες τις χώρες και με την Τουρκία φυσικά θα ψηφίσουμε «παρών». Το «παρών» να μην το εκλάβετε σαν θετική ψήφο, αλλά να το εκλάβετε σαν «ναι» απαιτείται μνημόνιο συνεργασίας με την Τουρκία στον τομέα της ενέργειας, αλλά όχι αυτό. 
Μια κυβέρνηση του ΣΥΡΙΖΑ θα προωθούσε ένα ριζικά διαφορετικό μνημόνιο συνεργασίας επ’ωφελεία και των δύο λαών και όχι υπέρ των μεγάλων επιχειρηματικών ομίλων και των πολυεθνικών εταιρειών, οι οποίες επιδιώκουν την μετατροπή μεγάλων περιοχών και στις δύο χώρες σε ειδικές οικονομικές ζώνες όπου οι εργαζόμενοι και ιδιαίτερα οι νέες και οι νέοι θα προσφέρουν φθηνή εργασία στα πλαίσια ενός σύγχρονου δουλεμπορίου όπως προκύπτει και από την πρόσφατη συνάντηση Σαμαρά – Ερντογάν, γιατί αυτό που ερχόμαστε να κυρώσουμε σήμερα είναι λίγες μέρες μετά την συνάντηση του κ. Σαμαρά με τον κ. Ερντογάν. 
Επίσης, θέλουμε να τονίσουμε με την ευκαιρία που δίνεται στο συγκεκριμένο και μια και είχαμε προχθές την συνάντηση, ότι η ελληνική Κυβέρνηση οφείλει να γνωρίζει και να επικαλείται το διεθνές δίκαιο και ιδιαίτερα τη Συνθήκη για το Δίκαιο της Θάλασσας του ’82 που αποτελεί τη μοναδική βάση διαπραγμάτευσης για να εξασφαλιστεί η σταθερότητα και ειρήνη στην περιοχή. Οι δύο χώρες πρέπει να πάψουν να είναι πελάτες των μεγάλων πολεμικών βιομηχανιών της Ευρώπης και των Ηνωμένων Πολιτειών και να προχωρήσουν τολμηρά στην αμοιβαία μείωση των τεράστιων κονδυλίων που δαπανούν για τους εξοπλισμούς. Η νατοϊκή ομπρέλα που επιβάλει να σπαταλούν κονδύλια για την αγορά πανάκριβών οπλικών συστημάτων είναι η βάση συνεκμετάλλευσης των δύο λαών προς όφελος των ευρωατλαντιστών. 
Ο ΣΥΡΙΖΑ-ΕΚΜ βρίσκεται κατηγορηματικά αντίθετος σ’ αυτό το δόγμα και παλεύει για την ειρήνη και τη σταθερότητα, το διεθνές δίκαιο, τα οποία αποτελούν τη βάση ανάπτυξης των λαών της περιοχής. 
Σας ευχαριστώ.","ΑΘΑΝΑΣΙΟΣ ΠΕΤΡΑΚΟΣ",428
"135787"," Σας ευχαριστούμε κι εμείς. 
Η κ. Ραχήλ Μακρή έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135788"," Ευχαριστώ, κύριε Πρόεδρε. 
Το νομοσχέδιο αναφέρεται στην κύρωση του μνημονίου κατανόησης που υπογράφηκε μεταξύ του Υπουργείου Περιβάλλοντος Ενέργειας και Κλιματικής Αλλαγής της Ελληνικής Δημοκρατίας και του Υπουργείου Ενέργειας και Φυσικών Πόρων της Δημοκρατίας της Τουρκίας για συνεργασία στον τομέα της ενέργειας. 
Ύστερα από το μνημόνιο συνεργασίας στον τομέα των δασών έρχεται άλλο ένα Μνημόνιο, υπογεγραμμένο κι αυτό το 2010 από την τότε Υπουργό κ. Μπιρμπίλη. Αυτό που μας κάνει για άλλη μία φορά εντύπωση είναι πως καταφέρνετε να επιδεικνύετε την παροιμιώδη αυτή αναποτελεσματικότητα της παρόδου τριών χρόνων από τη στιγμή που υπογράφετε ένα μνημόνιο μέχρι να έρθει στο ελληνικό Κοινοβούλιο. Αυτό ο βαθμός αναποτελεσματικότητας διέκρινε τόσο την κυβέρνηση και συγκυβέρνηση που μεσολάβησαν στο εν λόγω χρονικό διάστημα, όσο και την παρούσα συγκυβέρνηση. 
Καταλαβαίνουμε ότι έχετε κληρονομήσει την αναποτελεσματικότητα, αλλά μας κάνει ιδιαίτερη εντύπωση το γεγονός ότι συνεχίζετε με συνέπεια την πορεία, σ’ αυτήν την ανούσια και αδιέξοδη πολιτική. Η αναποτελεσματικότητα αυτή σας εκθέτει, καθώς τα συμφωνηθέντα στο παρόν μνημόνιο αποτελούν ένα ευχολόγιο χωρίς ουσιαστικό αντίκρισμα. Χαρακτηριστικό παράδειγμα αποτελεί η παράγραφος 1 του άρθρου 2, το οποίο προβλέπει ότι τα μέρη συμφωνούν να συνεργαστούν με καλή πίστη για την υλοποίηση του σχεδίου ITGI. Παράλληλα, δημοσιεύματα γνωστοποιούν την ανακοίνωση της BP  ότι ακυρώθηκε ο ελληνοϊταλικός αγωγός ITGI. 
Πιο συγκεκριμένα η «Shah Deniz», η κοινοπραξία που έχει αναλάβει την ανάπτυξη του έργου φυσικού αερίου στα ανοιχτά του Αζερμπαϊτζάν ανακοίνωσε ότι εξαίρεσε τον αγωγό ITGI με τον οποίο θα μεταφερόταν το προϊόν στην Ευρώπη. Η ανακοίνωση της κοινοπραξίας ότι μειώνει τις διαδρομές μεταφοράς του φυσικού αερίου, είναι η πρώτη μεγάλη απόφαση που λαμβάνεται μέσα στα πολλά χρόνια διαδικασίας του έργου, το οποίο είναι ζωτικής σημασίας για τη διασπορά της προσφοράς στην Ευρώπη. 
Η κοινοπραξία εξαίρεσε από το συνολικό έργο τον αγωγό διασύνδεσης Τουρκίας-Ελλάδος-Ιταλίας, ITGI δηλαδή, μέσα από τον οποίο θα μεταφερόταν το αέριο στην Ευρώπη. Αφού, λοιπόν, ακυρώθηκε ο ανωτέρω αγωγός από τον πετρελαϊκό κολοσσό BP PLC, που έχει σημαντικό μερίδιο στη «Shah Deniz», το υπό συζήτηση μνημόνιο αποτελεί κενό ουσίας νομοθέτημα. 
Ο μόνος αγωγός που σας έχει απομείνει πια είναι ο ΤΑΡ, για τον οποίο πριν λίγο καιρό παραπληροφορήσατε τον ελληνικό λαό, ανακοινώνοντας με φαμφάρες και φιέστες ότι εγκαινιάζετε ένα έργο που θα αποτελέσει τη βάση δημιουργίας χιλιάδων θέσεων εργασίας. Η αλήθεια είναι ότι το μόνο το οποίο κάνατε, ήταν ένα προαπαιτούμενο κατάθεσης ενός φακέλου. Η κοινοπραξία «Shah Deniz» θα αποφασίσει εάν το φυσικό αέριο θα περνά από την Ελλάδα μέσω του TAP ή θα την παρακάμψει χρησιμοποιώντας τον αγωγό Ναμπούκο.
Είναι καιρός πια να κατανοήσετε ότι με  την παραπληροφόρηση και την προπαγάνδα δεν μπορείτε να καλύπτεται αενάως την ανικανότητά σας. Ένα άλλο στοιχείο που παρουσιάζει με τρόπο πρόδηλο και καταφανή την αδυναμία σας να εφαρμόσετε μια ουσιαστική και ολοκληρωμένη πολιτική στην ενέργεια, αποτελεί το Country Report για το έτος 2011 της Γενικής Διεύθυνσης Ενέργειας της Ευρωπαϊκής Επιτροπής. Σ’ αυτήν αναφέρεται ότι στην περίπτωση της Ελλάδας η Ρυθμιστική Αρχή Ενέργειας λόγω των περικοπών δεν μπορεί να επιτελέσει το έργο της. 
Επομένως, σε ποια βάση επιθυμείτε να συνεργαστείτε με άλλες χώρες και ειδικά με την Τουρκία, όταν η κεντρική και ουσιαστική αρχή που υποτίθεται ότι κατέχει τη δυνατότητα εποπτείας και στρατηγικού σχεδιασμού, βρίσκεται υποστελεχωμένη και χωρίς πραγματική ανεξαρτησία.
Το παρόν μνημόνιο δεν έχει καμμία πραγματική ουσία, εκτός από το να δημιουργείτε τουριστικό γραφείο για ιδιώτες, για ταξιδάκια στην Τουρκία, τα οποία, βέβαια, πληρώνει ο ελληνικός λαός και τα βαπτίζετε ad hoc, ομάδες εργασίας στην παράγραφο 3 του άρθρου 1, για να δικαιολογήσετε αυτό το οποίο το Γενικό Λογιστήριο του Κράτους στην έκθεσή του αποκαλεί «ενδεχόμενη δαπάνη».
Τέλος, για να υπογραμμίσουμε την ανακόλουθη και επικίνδυνη πολιτική της Κυβέρνησής σας στο θέμα της ενέργειας και στο ζήτημα συνεργασίας με την Τουρκία, θα σας υπενθυμίσουμε και δύο περιστατικά. 
Το πρώτο, αναφέρεται στις πρόσφατες δηλώσεις του Πρωθυπουργού στην πρόσφατη συνάντησή του με τον Γάλλο Πρόεδρο. 
Εκεί ο κ. Σαμαράς δήλωσε ότι τα ενεργειακά αποθέματα της Ελλάδας που βρίσκονται στον ελληνικό θαλάσσιο χώρο αποτελούν πλουτοπαραγωγικές πηγές της Ευρώπης, συμβάλλουν στον εφοδιασμό της Ευρώπης από ευρωπαϊκές πηγές, στο να αποκτήσει η Ευρώπη τους δικούς της υδρογονάνθρακες. Ο Πρωθυπουργός, λοιπόν, πρέπει να εμπεδώσει ότι ο ελληνικός λαός είναι αυτός ο οποίος είναι κυρίαρχος ιδιοκτήτης της χώρας και όχι απλά περαστικός από την περιοχή. Τα ενεργειακά αποθέματά μας αποτελούν εθνικές πλουτοπαραγωγικές παραγωγές και δεν ανήκουν ευρύτερα στην Ευρώπη. Οι Ανεξάρτητοι Έλληνες με τη στήριξη κάθε ορθά σκεπτόμενου πολίτη είμαστε εδώ και θα εμποδίσουμε οποιαδήποτε τέτοια προσπάθεια. Ο εθνικός ορυκτός πλούτος θα παραμείνει ελληνικός, ακόμη κι αν χρειαστεί να πέσουμε μέχρι ενός.
Το δεύτερο αναφέρεται στο ταξίδι του κ. Σαμαρά στην Τουρκία. Σε αυτό οι τουρκικές απαιτήσεις για την ένταξη στην τουρκική υφαλοκρηπίδα της περιοχής μεταξύ της Ρόδου και του Καστελόριζου δημιουργούν βαριές σκιές στην ελληνική ΑΟΖ. Το σκοτάδι της απαξίωσης των ελληνικών θέσεων από τους Τούρκους πυκνώνει από τις ασκήσεις του τουρκικού στόλου στο Αιγαίο, την ώρα μάλιστα της επίσημης συνάντησης. Παρ’ όλα αυτά, ο κ. Σαμαράς χαρακτήρισε τη συνάντηση αυτή «μια καλή μέρα για τις ελληνοτουρκικές θέσεις». Ο Πρωθυπουργός επιλέγει να βρίσκεται σε ύπνωση για να μην αισθάνεται την καταστροφή που δημιουργεί η συγκυβέρνησή του. Οι πολίτες όμως αυτής της χώρας καθημερινά ξεφεύγουν από τα υπνωτικά διλήμματα και διεκδικούν την εθνική αξιοπρέπεια.
Ως Ανεξάρτητοι Έλληνες σε αυτόν τον αγώνα κανένα σκοτάδι δεν θα μας αντισταθεί. Γι’ αυτούς τους ανωτέρω λόγους καταψηφίζουμε το παρόν σχέδιο νόμου.
Ευχαριστώ.","ΡΑΧΗΛ ΜΑΚΡΗ",293
"135789"," Το λόγο έχει ο κ. Μπούκουρας για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135790"," Ευχαριστώ πολύ, κύριε Πρόεδρε. 
Η συζήτηση του σχεδίου νόμου που έχει έρθει σήμερα στην Ολομέλεια είναι άνευ αντικειμένου, καθώς δεν υπάρχει πλέον το κύριο στοιχείο του. Ειδικότερα, καλούμαστε να κυρώσουμε ένα μνημόνιο συνεργασίας μεταξύ Ελλάδας και Τουρκίας στον τομέα της ενέργειας που περιλαμβάνει την ενεργειακή διασύνδεση του αγωγού φυσικού αερίου Ελλάδας – Τουρκίας – Ιταλίας, τη στιγμή που ήδη από το Φεβρουάριο του 2012 είχε ανακοινωθεί η εξαίρεση αυτού του αγωγού από την κοινοπραξία «Shah Deniz», η οποία είχε αναλάβει την ανάπτυξη του έργου. Αντ’ αυτού προκρίθηκε ο αγωγός ΤΑΡ, για τον οποίο υπεγράφη πρόσφατα διακυβερνητική συμφωνία μεταξύ της χώρας μας, της Αλβανίας και της Ιταλίας.
Περαιτέρω, να θυμίσω ότι το εν λόγω μνημόνιο υπεγράφη το Μάιο του 2010 δηλαδή επί πρωθυπουργίας Γεώργιου Παπανδρέου και αποτελεί χαρακτηριστικό παράδειγμα ανακόλουθης και αντιφατικής πολιτικής. Για ποιο λόγο όμως επέλεξε η Κυβέρνηση τη δεδομένη χρονική στιγμή, τρία χρόνια μετά, να το φέρει προς κύρωση; Τι σκοπιμότητες κρύβονται πίσω απ’ αυτό και ποια συμφέροντα εξυπηρετούνται; Μήπως σχετίζεται και με την πρόσφατη επίσκεψη του Πρωθυπουργού Αντώνη Σαμαρά στην Άγκυρα; 
Στο μεταξύ σε αδράνεια παραμένει τόσο η συμφωνία με τη Ρωσία για τον αγωγό Μπουργκάς-Αλεξανδρούπολη όσο και οι εξελίξεις για τον αγωγό South Stream που θα μετέφερε ρωσικό αέριο. Η παρουσία των ΗΠΑ στην υπογραφή της συμφωνίας για την κατασκευή του αγωγού ΤΑΡ είναι ενδεικτική της διάθεσης για τη μη ενδυνάμωση των ενεργειακών μας σχέσεων με την Ρωσία. Σε ένα θέμα τόσο σοβαρό που συγκρούονται συμφέροντα κρατών με τεράστιες οικονομικές και γεωπολιτικές προεκτάσεις η Ελλάδα σέρνεται και πάλι πίσω από το άρμα των τουρκικών επιδιώξεων και των βλέψεων για την εκμετάλλευση του ορυκτού μας πλούτου στο Αιγαίο. Η κύρωση του μνημονίου για τη συνεργασία των δύο χωρών στον τομέα της ενέργειας μάλλον σημαίνει συνεργασία της Ευρωπαϊκής Ένωσης με την Τουρκία και η χώρα μας παίζει απλά τον άχαρο ρόλο του εκπροσώπου της. Η θέση της Χρυσής Αυγής για το θέμα είναι σαφής: Τα ενεργειακά αποθέματα της Ελλάδας αποτελούν μόνο εθνική περιουσία. 
Πέρα από τον τομέα του φυσικού αερίου, στο άρθρο 3 της σύμβασης προβλέπεται συνεργασία των δύο χωρών στον τομέα της ηλεκτρικής ενέργειας. Η αοριστία και η ασάφεια αυτού του άρθρου αφήνει περιθώρια σύνδεσης κάποιων μικρών νησιών του Αιγαίου με τις απέναντι ακτές. Δίνει έτσι το έρεισμα στην Τουρκία να επικαλεστεί την οικονομική εξάρτηση των νησιών από αυτήν και να θέσει θέμα αλλαγής των δεδομένων της ελληνικής ΑΟΖ. Μιλάμε, επομένως, για εκχώρηση κυριαρχικών δικαιωμάτων.
	Επίσης, στο άρθρο 4 προωθείται η συνεργασία στους τομείς των ανανεώσιμων πηγών ενέργειας και εξοικονόμησης ενέργειας. Δεν γίνεται όμως καμία αναφορά στο κομμάτι της πυρηνικής ενέργειας, παρότι είναι ζήτημα μείζονος σημασίας. 
Οφείλουμε να κατοχυρώσουμε τη θέση της Ελλάδας στον ενεργειακό χάρτη που διαμορφώνεται και να προωθήσουμε τα εθνικά γεωπολιτικά μας συμφέροντα. Θα πρέπει να αξιοποιήσουμε την ιδανική γεωγραφική θέση της χώρας μας, με καίριες στρατηγικές επιλογές, ώστε ο ρόλος της στη διάνοιξη του νοτίου διαδρόμου μεταφοράς φυσικού αερίου να είναι κυρίαρχος και με στόχο να καταστεί αυτή ενεργειακός κόμβος στην περιοχή.
	Το μνημόνιο που φέρνετε σήμερα προς κύρωση δεν κινείται προς αυτήν την κατεύθυνση.  Κάθε άλλο παρά επωφελές είναι για την Ελλάδα. Αντίθετα, εξυπηρετεί από πολλές απόψεις την πλευρά της Τουρκίας, η οποία, ως γνωστόν, ουδέποτε σεβάστηκε τις διεθνείς συνθήκες και το Διεθνές Δίκαιο της Θάλασσας.
	Για την κύρωση μνημονίων που αφορούν τόσο κρίσιμα ζητήματα, όπως οι αγωγοί, απαιτείται προηγουμένως σοβαρή εθνική στρατηγική και ολοκληρωμένος εθνικός ενεργειακός σχεδιασμός. Ενώ, λοιπόν, τίποτα από αυτά δεν έχει προηγηθεί, αιφνιδίως, επανέρχεται στο προσκήνιο ένα ξεχασμένο μνημόνιο επικίνδυνο για τα εθνικά μας συμφέροντα.
	Η Χρυσή Αυγή, λοιπόν, καταψηφίζει το εν λόγω σχέδιο νόμου.
	Ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"135791"," Ευχαριστούμε κι εμείς.
	Το λόγο έχει τώρα ο κ. Καραθανασόπουλος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"135792"," Ευχαριστώ, κύριε Πρόεδρε. 
	Θα ήθελα να τονίσω, ευθύς εξαρχής, ότι εμείς καταψηφίζουμε την παρούσα σύμβαση για τη συνεργασία στον τομέα της ενέργειας, ανάμεσα στην Ελλάδα και στην Τουρκία. Την καταψηφίζουμε γιατί εντάσσεται μέσα στις συνολικότερες εξελίξεις στην ευρύτερη περιοχή, όπως καταδεικνύεται τουλάχιστον το τελευταίο διάστημα από την ίδια την επίσκεψη του Έλληνα Πρωθυπουργού, αλλά και πλήθους επιχειρηματιών, στην Τουρκία και τις συμφωνίες που υπέγραψαν. 
Οι συμφωνίες αυτές αναδεικνύουν τους κοινούς σχεδιασμούς των επιχειρηματικών ομίλων για αντιλαϊκές μπίζνες στη περιοχή, μπίζνες οι οποίες είναι σε βάρος των λαών και των δύο χωρών και των εργαζόμενων, πολύ πιο συγκεκριμένα. Ταυτόχρονα, όμως, αναδεικνύουν και το σκληρό ανταγωνισμό, ο οποίος εκφράζεται τόσο όσον αφορά τα μερίδια της αγοράς όσο και για τα κοιτάσματα και τον έλεγχό τους και την αξιοποίησή τους αλλά και για τους δρόμους μεταφοράς. 
Και τα δύο αυτά ζητήματα είναι ενταγμένα στους γενικότερους σχεδιασμούς των ιμπεριαλιστικών ενώσεων στη περιοχή, όπως είναι της Ευρωπαϊκής Ένωσης και του ΝΑΤΟ, αλλά και στους ανταγωνισμούς, οι οποίοι οξύνονται ανάμεσα στις μεγάλες ιμπεριαλιστικές δυνάμεις, δημιουργούν σημαντικούς κινδύνους για τους λαούς στην περιοχή και ανοίγουν το δρόμο για νέες ιμπεριαλιστικές επεμβάσεις.
	Στον αντίποδα αυτής ακριβώς της πολιτικής την οποία εφαρμόζετε και θέλετε να ακολουθήσετε είναι, βεβαίως, η λογική της ανάπτυξης της φιλίας και της διεθνιστικής αλληλεγγύης ανάμεσα στην εργατική τάξη των δύο χωρών, ανάμεσα στους λαούς της Ελλάδας και της Τουρκίας. Πρόκειται για μία φιλία και διεθνιστική αλληλεγγύη, η οποία πρέπει να στρέφεται ενάντια στους ιμπεριαλιστικούς σχεδιασμούς και στις ενώσεις, ενάντια και στον κοσμοπολιτισμό αλλά και στον εθνικισμό, που αποτελούν τις δύο όψεις του ίδιου νομίσματος, που εξυπηρετεί –τόσο ο κοσμοπολιτισμός όσο και ο εθνικισμός- τα συμφέροντα του κεφαλαίου. 
	Η σύμβαση αυτή για τη συνεργασία στον τομέα της ενέργειας δεν είναι απλά και μόνο ένα ευχολόγιο, αλλά εντάσσεται στους γενικότερους σχεδιασμούς. Οι σχεδιασμοί αυτοί καθορίζονται από την πολιτική της Ευρωπαϊκής Ένωσης, όπως αυτή εκφράζεται με την απελευθέρωση της αγοράς ενέργειας. Αυτή η ευρωενωσιακή πολιτική της απελευθέρωσης εκφράζεται με τις ιδιωτικοποιήσεις της ΔΕΗ, του ΔΕΠΑ και της ΔΕΣΦΑ, οι οποίες θα έχουν σημαντικές επιπτώσεις στην ενεργειακή επάρκεια της χώρας μας, στο ενεργειακό μείγμα, στα λαϊκά νοικοκυριά με τις συνεχείς αυξήσεις των τιμολογίων, αλλά και στους εργαζόμενους στον κλάδο. Είναι, λοιπόν μία σύμβαση η οποία εντάσσεται στον ανταγωνισμό για τους σχεδιασμούς δημιουργίας των αγωγών φυσικού αερίου. 
Ήδη περιγράφεται ότι εδώ πρέπει να προωθηθεί ο ITGI τη στιγμή που αυτό πλέον έχει καταστεί ανεπίκαιρο, μια και η ίδια η Κυβέρνηση έχει υπογράψει πριν από λίγες μέρες τη δημιουργία του αγωγού TAP ανάμεσα στην Ελλάδα, την Αλβανία και την Ιταλία.
(Στο σημείο αυτό την Προεδρική Έδρα καταλαμβάνει η ΣΤ’ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Ακόμη πρέπει να τονίσουμε ότι με το άρθρο 3 διευκολύνει, ανοίγει -θα λέγαμε- τον δρόμο της υλοποίησης των σχεδιασμών για την ενεργειακή διασύνδεση ανάμεσα στην Ελλάδα και την Τουρκία, ιδιαίτερα των νησιών του ανατολικού Αιγαίου, μια διασύνδεση η οποία  θα αυξήσει την ενεργειακή εξάρτηση και θα αποτελέσει και μοχλό πίεσης. Ταυτόχρονα, στα πλαίσια αυτά διευκολύνονται τα σχέδια συνδιαχείρισης του ορυκτού πλούτου, των κοιτασμάτων στο Αιγαίο. Πρόκειται για μια συνδιαχείριση που ανοίγει την πόρτα στην εκχώρηση κυριαρχικών δικαιωμάτων και τη συρρίκνωση της εδαφικής ακεραιότητας της χώρας μας. 
Για όλους αυτούς τους λόγους καταψηφίζουμε την παρούσα σύμβαση.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"135793"," Το λόγο έχει ο Υπουργός κ. Παπαγεωργίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135794"," Ευχαριστώ πολύ, κυρία Πρόεδρε.
Κατ’ αρχάς, θα ήθελα να πω το εξής. Τα μνημόνια κατανόησης, που υπογράφονται μεταξύ των χωρών, δεν μπορούν να επικαιροποιηθούν. Είναι ακριβώς όπως υπογράφονται και κατ’ αυτόν τον τρόπο κυρώνονται από τα Κοινοβούλια των χωρών που τα υπογράφουν. 
Δεύτερον, θα ήθελα να επισημάνω το εξής, το οποίο συζητήσαμε και στην επιτροπή της Βουλής. Μιλούμε για τον ITGI. Ο αγωγός αυτός δεν έχει ακυρωθεί από τη χώρα μας. Και όχι μόνο δεν έχει ακυρωθεί από τη χώρα μας, αλλά ούτε καν από την Ευρωπαϊκή Επιτροπή. Παραμένει στα έργα κοινού ενδιαφέροντος και προτεραιότητος της Ευρωπαϊκής Επιτροπής. Θα ήταν, λοιπόν, λάθος εμείς από μόνοι μας να ακυρώσουμε αυτό το έργο που είναι ήδη σχεδιασμένο και έχουν προχωρήσει πάρα πολλές μελέτες.
Ούτως η άλλως, ακριβώς επειδή ο ΤΑP είναι ένας αγωγός που συναγωνίζεται τον Nabucco για το νότιο διάδρομο -και η επιλογή θα γίνει το καλοκαίρι, όπως γνωρίζετε και όπως αναφέρατε, από την κοινοπραξία του «Shaz Deniz»- θα πρέπει να υπάρχει εναλλακτικός αγωγός για το νότιο διάδρομο. Και αυτό κάνουμε και αυτό κάνει και εγκρίνει η Ευρωπαϊκή Επιτροπή.
Όσον αφορά, δε, τη συνεργασία την οποία μνημονεύετε σ’ αυτό το μνημόνιο, θα ήθελα να πω ότι, όπως ξέρετε, τα μνημόνια είναι γενικών αρχών. Δεν υπάρχει καμμία αναφορά στα νησιά, ούτε καν συζήτηση περί διασύνδεσης νησιών, ειδικά για ηλεκτρική διασύνδεση. Αυτό στο οποίο ήδη συνεργαζόμαστε – και το γνωρίζετε- από το 2007 με την Τουρκία, είναι η σύνδεση μέσω του αγωγού φυσικού αερίου. Μέσω αυτού παίρνουμε αέριο από το Αζερμπαϊτζάν. 
Από εκεί και πέρα, αυτό το οποίο εμείς προωθούμε είναι ένας διμερής διάλογος -και αυτό κάνει και αυτό το μνημόνιο, που είχε γενικές αρχές- τον οποίο συνεχίζουμε με τη γείτονα χώρα, ώστε να μπορούμε να έχουμε μια πραγματικά καλή συνεργασία σε θέματα ενεργειακά και ειδικά του φυσικού αερίου. Διότι ο νότιος διάδρομος, όπως χαρακτηρίζεται από την Ευρωπαϊκή Επιτροπή, είναι μέσω Τουρκίας.
Άρα, όσον αφορά εμάς από τη στιγμή που είναι στρατηγικός στόχος όλων των τελευταίων κυβερνήσεων και αυτής της Κυβέρνησης η Ελλάδα να είναι ενεργειακός κόμβος στο φυσικό αέριο, αυτό σημαίνει απαραίτητα μια καλή συνεργασία με την Τουρκία. 
Όσον αφορά, δε, το γιατί κυρώνουμε αυτό το μνημόνιο, είναι ακριβώς επειδή έχει αυτά τα στοιχεία και έχει τον ITGI με το σκεπτικό το οποίο σας ανέφερα. Ταυτόχρονα, όμως, ενισχύουμε και τη φερεγγυότητα της χώρας ως προς τις διμερείς διεθνείς συμβάσεις που υπογράφει.
Επιβεβαιώνουμε από την πλευρά μας τη γενικότερη σχέση την οποία θέλουμε και καταδεικνύουμε τόσο προς τη γείτονα χώρα όσο και προς την Ευρωπαϊκή Επιτροπή, ότι η συνεργασία αυτή πρέπει να είναι επωφελής και για τους δύο.
Όσον αφορά δε τις ανανεώσιμες πηγές, έχει σημασία, διότι εμείς, όπως ξέρετε, προωθούμε τα τελευταία χρόνια και συνεχίζουμε την προώθηση και ανάπτυξη των ανανεώσιμων πηγών ενέργειας και όχι μόνο των γνωστών μέχρι σήμερα, αλλά και πολλές καινούργιες μορφές οι οποίες πλέον μπαίνουν τεχνολογικά στην πράξη και θα μπορούσε να υπάρξει μια συνεργασία με την Τουρκία.
Από την άλλη πλευρά αυτό το οποίο, εν κατακλείδι, κάνουμε αυτήν τη στιγμή είναι να δείξουμε προς τη γείτονα χώρα ότι εμείς είμαστε συνεπείς στη συνεργασία μαζί τους –και εκείνοι έχουν τηρήσει ως προς το φυσικό αέριο αν μη τι άλλο τη συνέπειά τους- και θα μπορούσε αυτό να συνεχιστεί εποικοδομητικά και για τις δύο χώρες.
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"135795"," Ευχαριστούμε και εμείς, κύριε Υπουργέ.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Κύρωση του Μνημονίου Κατανόησης μεταξύ του Υπουργείου Περιβάλλοντος, Ενέργειας και Κλιματικής Αλλαγής της Κυβέρνησης της Ελληνικής Δημοκρατίας και του Υπουργείου Ενέργειας και Φυσικών Πόρων της Κυβέρνησης της Δημοκρατίας της Τουρκίας για Συνεργασία στον τομέα της Ενέργειας».
Ερωτάται το Σώμα: Γίνεται δεκτό το νομοσχέδιο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135796"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"135797"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"135798"," Συνεπώς, το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής «Κύρωση του Μνημονίου Κατανόησης μεταξύ του Υπουργείου Περιβάλλοντος, Ενέργειας και Κλιματικής Αλλαγής της Κυβέρνησης της Ελληνικής Δημοκρατίας και του Υπουργείου Ενέργειας και Φυσικών Πόρων της Κυβέρνησης της Δημοκρατίας της Τουρκίας για Συνεργασία στον τομέα της Ενέργειας» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ.107α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135799"," Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Κύρωση των τροποποιήσεων των άρθρων 25 και 26 της Σύμβασης του Οργανισμού Ηνωμένων Εθνών για την προστασία και τη χρήση των διασυνοριακών υδάτων και των διεθνών λιμνών».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Υπάρχει κάποιος συνάδελφος από τους έχοντες αντίρρηση που θέλει να λάβει το λόγο;
Το λόγο έχει ο κ. Κατσώτης εκ μέρους του Κομμουνιστικού Κόμματος Ελλάδος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135800"," Ευχαριστώ, κυρία Πρόεδρε.
Κύριε Υπουργέ, το ΚΚΕ δεν ισχυρίζεται ότι η επίλυση του προβλήματος διαχείρισης των υδάτινων πόρων μπορεί να γίνει χωρίς διεθνείς και διακρατικές συμφωνίες. Στις σημερινές, όμως, συνθήκες του αχαλίνωτου ανταγωνισμού, του κυνηγητού του κέρδους, των ιδιωτικοποιήσεων, της παράδοσης στο κεφάλαιο ακόμη και των υδάτινων πόρων, αυτού του φυσικού αγαθού, που ήδη και εσείς προωθείτε εδώ στην χώρα μας, δεν μπορεί να υπάρξει απολύτως καμμιά εγγύηση ότι οι συμφωνίες αυτές θα υπηρετούν τα συμφέροντα των λαών, ιδιαίτερα σήμερα που η έλλειψη του νερού μέσα από την εμπορευματοποίησή του εγκυμονεί κινδύνους ακόμα και πολεμικών συρράξεων για την κερδοφορία του κεφαλαίου. Στον καπιταλιστικό δρόμο ανάπτυξης, στις στρατηγικές επιλογές και ιδιαίτερα των ιμπεριαλιστικών σχηματισμών πρωτεύει το κέρδος και όχι οι λαϊκές ανάγκες.
Καταψηφίζουμε την αναθεώρηση της σύμβασης που έρχεται με τον μανδύα της προστασίας του υδάτινου περιβάλλοντος και της καλής κατάστασης των υδάτων, για τους εξής λόγους. Πρώτον, διότι  και η αρχική σύμβαση ήταν και είναι, βεβαίως, σε αντιλαϊκή κατεύθυνση. Δεύτερον, διότι η σύμβαση αντιμετωπίζει το περιβάλλον, τα νερά, τη δημόσια υγεία ως εμπορεύματα. 
Ποια, όμως, είναι η βασική της αρχή; «Ο ρυπαίνων», λέει, «πληρώνει». Ε και; Και στον Ασωπό ρυπαίνουν, αλλά πληρώνουν διότι είναι πιο φθηνή αυτή η λύση από τα μέτρα που απαιτούνται για την υγιεινή του ίδιου του λαού. Η προστασία του περιβάλλοντος δεν μπορεί να γίνει με την εμπορευματοποίησή του.
Τρίτον, για κάθε είδους επιχειρηματικές δραστηριότητες που καταστρέφουν το περιβάλλον και τα ποτάμια και επιβαρύνουν τη δημόσια υγεία η σύμβαση εισάγει απλά γενικόλογες διατυπώσεις, ευχολόγια, μηχανισμούς διαχείρισης των διακρατικών συνεπειών τους πάντα, όμως, σε βάρος των λαϊκών στρωμάτων όλων των κρατών. 
Για παράδειγμα, γίνεται λόγος για την καλύτερη διαθέσιμη τεχνολογία χωρίς να διευκρινίζεται η αντιμετώπιση του γεγονότος πως η καλύτερη διαθέσιμη τεχνολογία για μια δραστηριότητα μπορεί να έχει ως αποτέλεσμα την καταστροφή του περιβάλλοντος και της δημόσιας υγείας.
Αξιοσημείωτο παράδειγμα είναι τα μεταλλεία χρυσού και η μεταλλουργία  με κυάνιο που λειτουργούν σε γειτονικές χώρες, που εκβάλλουν τα απόβλητα των δραστηριοτήτων τους σε ποτάμια που καταλήγουν και στην Ελλάδα.
Τέταρτον, η προτεινόμενη αναθεώρηση της σύμβασης και η δυνατότητα συμμετοχής και άλλων κρατών που δεν ανήκουν στους αρχικούς υπογράφοντες, σχετίζεται με τις αλλαγές συνόρων και στην περιοχή των Βαλκανίων, με ό,τι αυτό συνεπάγεται. 
Η καπιταλιστική ανάπτυξη σημαίνει ανάπτυξη για τα μονοπώλια και τους επιχειρηματικούς ομίλους. Αυτή δε μπορεί να ικανοποιήσει τις συνδυασμένες λαϊκές ανάγκες. Καπιταλιστική ανάπτυξη και προστασία του περιβάλλοντος είναι ασύμβατες έννοιες. Η διέξοδος για μας είναι στον άλλο δρόμο ανάπτυξης, όπου τα συγκεντρωμένα μέσα παραγωγής, ο φυσικός πλούτος, οι υδάτινοι πόροι και ό,τι άλλο διαθέτει η χώρα μας, αποτελούν λαϊκή περιουσία που θα ικανοποιούν τις όλο και διευρυνόμενες ανάγκες του λαού μας. Αυτός ο δρόμος ανάπτυξης, με την εξουσία στην εργατική τάξη και τους συμμάχους της, μπορεί να εγγυάται ταυτόχρονα την ανάπτυξη για την ικανοποίηση των λαϊκών αναγκών και την ουσιαστική προστασία της δημόσιας υγείας και του περιβάλλοντος. 
Καταψηφίζουμε, λοιπόν, το σχέδιο νόμου για όλους αυτούς τους λόγους.","ΧΡΗΣΤΟΣ ΚΑΤΣΩΤΗΣ",214
"135801"," Ευχαριστούμε, κύριε συνάδελφε.
Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135802"," Νομίζω ότι έγινε διεξοδική συζήτηση και κατά τη διάρκεια της επιτροπής. Να πω μόνο ότι η προστασία των διασυνοριακών υδάτων είναι ένα πρώτιστο και κύριο μέλημα της ελληνικής Κυβέρνησης. Θεωρούμε ότι με το συγκεκριμένο σχέδιο νόμου ενδυναμώνουμε ακόμα περισσότερο τις αρχές του Διεθνούς Δικαίου. Πιστεύουμε ότι όσο πιο πολύ ενισχύεται το Διεθνές Δίκαιο και όσο πιο πολλά κράτη συμβάλλουν και συμμετέχουν μέσα σε διακρατικές και διεθνείς συνθήκες, τόσο πιο πολύ εξασφαλίζεται η αειφορική διαχείριση των διασυνοριακών υδάτων, κάτι το οποίο είναι προς μεγάλο όφελος και προς συμφέρον της χώρας μας, αφού γνωρίζουμε ότι με τις άλλες χώρες έχουμε ζητήματα σε σχέση με τη διαχείριση των υδάτων.
Συνεπώς, το συγκεκριμένο σχέδιο νόμου είναι μία πολύ θετική εξέλιξη.
Ευχαριστώ πάρα πολύ.","ΣΤΑΥΡΟΣ ΚΑΛΑΦΑΤΗΣ",177
"135803"," Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Κύρωση των τροποποιήσεων των άρθρων 25 και 26 της Σύμβασης του Οργανισμού Ηνωμένων Εθνών για την προστασία και τη χρήση των διασυνοριακών υδάτων και των διεθνών λιμνών».
Ερωτάται το Σώμα: Γίνεται δεκτό το νομοσχέδιο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135804"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"135805"," Κατά πλειοψηφία.","ΧΡΗΣΤΟΣ ΚΑΤΣΩΤΗΣ",214
"135806"," Συνεπώς, το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής «Κύρωση των τροποποιήσεων των άρθρων 25 και 26 της Σύμβασης του Οργανισμού Ηνωμένων Εθνών για την προστασία και τη χρήση των διασυνοριακών υδάτων και των διεθνών λιμνών» έγινε δεκτό κατά πλειοψηφία σε μόνη συζήτηση επί της  αρχής, των άρθρων και του συνόλου και έχει ως εξής:
(Να καταχωρισθεί το κείμενο του νομοσχεδίου σελ.113α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135807"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135808"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"135809"," Το Σώμα παρέσχε τη ζητηθείσα εξουσιοδότηση.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις».
Το νομοσχέδιο θα συζητηθεί επί της αρχής, των άρθρων και των τροπολογιών σε μία συνεδρίαση.
Πριν δώσω το λόγο στην εισηγήτρια της Νέας Δημοκρατίας, θα ήθελα να σας ενημερώσω ότι εκ μέρους του ΣΥΡΙΖΑ-ΕΚΜ ορίζεται ως Κοινοβουλευτικός Εκπρόσωπος ο Βουλευτής κ. Ευάγγελος Αποστόλου. Εκ μέρους της Κοινοβουλευτικής Ομάδας του ΠΑΣΟΚ ορίζεται ως Κοινοβουλευτικός Εκπρόσωπος ο Βουλευτής κ. Ιωάννης Δριβελέγκας και ειδικός αγορητής ο Βουλευτής κ. Βασίλειος Κεγκέρογλου. Εκ μέρους του Λαϊκού Συνδέσμου-Χρυσή Αυγή ορίζεται ως Κοινοβουλευτικός Εκπρόσωπος ο Βουλευτής Επικρατείας κ. Χρήστος Παππάς και ειδικός αγορητής ο Βουλευτής Κορινθίας κ. Ευστάθιος Μπούκουρας και εκ μέρους της Δημοκρατικής Αριστεράς για τη συζήτηση του συγκεκριμένου νομοσχεδίου ορίζεται ως ειδικός αγορητής ο Βουλευτής Ευβοίας κ. Δημήτριος Αναγνωστάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135810"," Ο κύριος Υπουργός…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135811"," Κυρία Πρόεδρε, το λόγο παρακαλώ.","ΕΥΑΓΓΕΛΟΣ ΑΠΟΣΤΟΛΟΥ",35
"135812"," Μισό λεπτό, κύριε Υπουργέ, παρακαλώ.
Ορίστε κύριε Αποστόλου, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135813"," Ευχαριστώ, κυρία Πρόεδρε.
Πριν μπω στη διαδικασία του νομοσχεδίου που συζητάμε, θέλω να καταγγείλω αυτό που συμβαίνει αυτήν τη στιγμή στην Ιερισσό. Δυνάμεις των ΜΑΤ έχουν μπει στην πόλη και τρομοκρατούν τους κατοίκους. Έχουν επιδοθεί σε μία απρόκλητη επίθεση με χημικά. Μαθητές βρίσκονται αποκλεισμένοι στο γυμνάσιο και όπως καταλαβαίνετε, η τοπική κοινωνία βιώνει μία πρωτοφανή επίθεση. Και αυτό γιατί αντιδρά στην εγκατάσταση της μονάδας χρυσού στην περιοχή. 
Εμείς καταγγέλλουμε τη συγκεκριμένη συμπεριφορά και καλούμε την Κυβέρνηση όχι μόνο να αποσύρει τις δυνάμεις, αλλά και να επιβάλει τις απαραίτητες κυρώσεις σε όλους όσοι έχουν προκαλέσει τα συγκεκριμένα επεισόδια.","ΕΥΑΓΓΕΛΟΣ ΑΠΟΣΤΟΛΟΥ",35
"135814"," Σας ευχαριστούμε πάρα πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135815"," Επί της διαδικασίας αυτό που θέλω να πω είναι ότι συζητάμε ένα σχέδιο νόμου που ουσιαστικά καλύπτει…","ΕΥΑΓΓΕΛΟΣ ΑΠΟΣΤΟΛΟΥ",35
"135816"," Δεν μπήκαμε ακόμη στη συζήτηση. Θα τοποθετηθείτε αργότερα. Ακόμη δεν δώσαμε το λόγο στους εισηγητές, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135817"," Κυρία Πρόεδρε, επιτρέψτε μου, θέλω να μου δώσετε το λόγο επί της διαδικασίας, πριν ξεκινήσουμε.
Σας ευχαριστώ πολύ.","ΕΥΑΓΓΕΛΟΣ ΑΠΟΣΤΟΛΟΥ",35
"135818"," Εντάξει, κύριε συνάδελφε.
Ορίστε, κυριε Δριβελέγκα, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135819"," Κυρία Πρόεδρε, και εγώ θέλω να κάνω μια δήλωση. Με πληροφόρησαν ότι όντως στην Ιερισσό της Χαλκιδικής δυνάμεις των ΜΑΤ έχουν μπει, όχι σήμερα, αλλά εδώ και μέρες, περιπολούν σε όλα τα χωριά και με αυταρχικές μεθόδους τρομοκρατούν τους κατοίκους και τους πάνε για προσαγωγές, πέρα από κάθε έννοια δικαίου και χωρίς να ξέρουν τίποτα οι πολίτες. Έφθασαν σήμερα στην εξής ακραία συμπεριφορά, όπως με έχουν πληροφορήσει, να έχουν ρίξει χημικά στα σχολεία και έκαναν και προσαγωγές μαθητών.
 Νομίζω ότι τέτοιες συμπεριφορές δεν προσάδουν στην σημερινή μας εποχή. Καλώ, λοιπόν, τον Υπουργό Δημόσιας Τάξης και τον Αρχηγό της Αστυνομίας να λειτουργήσουν βέβαια στα πλαίσια του νόμου για τη διαλεύκανση της προηγούμενης συμπεριφοράς κάποιων -δεν ευθύνονται οι κάτοικοι γι’ αυτό- και να μην ρίχνουν λάδι στη φωτιά.
Πολύ φοβούμαι ότι με τέτοιες συμπεριφορές θα οδηγηθούμε σε καταστάσεις που εύχομαι να μην τις ζήσουμε. Πρέπει και ο Πρωθυπουργός και ο Αρχηγός της Αστυνομίας και κυρίως ο Υπουργός Δημόσιας Τάξης να αναλάβουν σήμερα τις ευθύνες τους και να προσπαθήσουν να καταλαγιάσουν τα πράγματα, να ησυχάσουν, για να μπορεί η τοπική κοινωνία να λειτουργήσει. Το 2013 τέτοιες συμπεριφορές είναι απαράδεκτες!
Ευχαριστώ πολύ.","ΙΩΑΝΝΗΣ ΔΡΙΒΕΛΕΓΚΑΣ",138
"135820"," Σας ευχαριστούμε, κύριε Δριβελέγκα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135821"," Κυρία Πρόεδρε...","ΣΤΑΥΡΟΣ ΚΑΛΑΦΑΤΗΣ",177
"135822"," Κύριε Υπουργέ, θέλετε τώρα το λόγο ή να ξεκινήσει η διαδικασία; 
Ωραία, να ξεκινήσει η διαδικασία.
Το λόγο έχει η εισηγήτρια της Νέας Δημοκρατίας κ. Φωτεινή Αραμπατζή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135823"," Κυρία Πρόεδρε, ζητώ το λόγο επί του νομοσχεδίου.","ΣΤΑΥΡΟΣ ΚΑΛΑΦΑΤΗΣ",177
"135824"," Με συγχωρείτε, ζητήσατε το λόγο; Δεν το κατάλαβα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135825"," Επί του νομοσχεδίου…","ΣΤΑΥΡΟΣ ΚΑΛΑΦΑΤΗΣ",177
"135826"," Επί του νομοσχεδίου, ξεκινάμε το νομοσχέδιο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135827"," Κυρία Πρόεδρε, μπορώ να έχω το λόγο;","ΕΥΑΓΓΕΛΟΣ ΑΠΟΣΤΟΛΟΥ",35
"135828"," Παρακαλώ περιμένετε, κυρία Αραμπατζή.
Ο κ.  Αποστόλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135829"," Κυρία Πρόεδρε, αυτό που συζητάμε σήμερα είναι ένα πολυνομοσχέδιο που ουσιαστικά καλύπτει όλο το νομοθετικό φάσμα και προέκυψε μετά τις αντιδράσεις που από όλες τις πτέρυγες εκφράστηκαν σε προηγούμενη συνεδρίαση ως προς την τακτική που εφαρμόζει η Κυβέρνηση να φέρνει διαρκώς τροπολογίες σε άσχετα νομοσχέδια. Πήγαμε στην επιτροπή, ό,τι  τροπολογίες υπήρχαν δημιούργησαν αυτό το νομοσχέδιο και άρχισε η συζήτηση. Δεν πρόφτασε να προχωρήσει στη δεύτερη, τρίτη συνεδρίαση και έρχεται η Κυβέρνηση και φέρνει και άλλες τροπολογίες άσχετες με αυτά που συζητούσαμε.  Απέσυρε μεν την τροπολογία που αφορούσε θέματα του Υπουργείου Παιδείας, επιμένει όμως σε μία τροπολογία που αφορά το ΤΑΙΠΕΔ. 
Η συγκεκριμένη τροπολογία έχει σχέση με νομοσχέδια που συζητούνται αυτή την ώρα είτε στην Επιτροπή Οικονομικών είτε στην Επιτροπή Παραγωγής και Εμπορίου και έχουν σχέση με επενδυτικές δραστηριότητες. Άρα, επειδή ήδη δύο φορές έχει αποσυρθεί η συγκεκριμένη τροπολογία, γιατί ασχολείται με ένα ζήτημα που είναι πάρα πολύ σοβαρό, την άρση της εμπιστευτικότητας, παρακαλούμε λοιπόν να αποσυρθεί και πάλι και να μπει στη διαδικασία στις επιτροπές. Γιατί αυτό που έστω στοιχειωδώς κατακτήσαμε δεν κράτησε ούτε μία-δύο μέρες και επανήλθε η Κυβέρνηση στη συνηθισμένη τακτική.","ΕΥΑΓΓΕΛΟΣ ΑΠΟΣΤΟΛΟΥ",35
"135830"," Σας ευχαριστώ, κύριε Αποστόλου. 
Πρέπει να σας πω, κύριε Αποστόλου, ότι το Προεδρείο θα μπορούσε να συμφωνήσει μαζί σας. Όμως, όλα αυτά συζητιούνται στη Διάσκεψη των Προέδρων και αποφασίστηκε να γίνει έτσι. Η Κυβέρνηση φέρει ευθύνη -την όποια ευθύνη εν πάση περιπτώσει- για να απαντήσει στο θέμα αυτό. Δεν είναι θέμα διαδικαστικό. Πιστεύω ότι είναι θέμα ουσίας. Ωστόσο η Διάσκεψη των Προέδρων αποφασίζει. Από εκεί και μετά εγώ, ως Αντιπρόεδρος που προεδρεύω αυτής της συνεδρίασης, προφανώς έχω την υποχρέωση να ευθυγραμμιστώ με τις αποφάσεις της Διάσκεψης.
Το λόγο έχει τώρα η συνάδελφος κ. Φωτεινή Αραπατζή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135831"," Κυρία Πρόεδρε,  θα μπορούσα να έχω το λόγο;","ΣΤΑΥΡΟΣ ΚΑΛΑΦΑΤΗΣ",177
"135832"," Τελικά, κύριε Υπουργέ, θα μιλήσετε τώρα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135833"," Ναι, κυρία Πρόεδρε, καθώς άφησα να προηγηθεί ο κ. Αποστόλου που μίλησε πριν.","ΣΤΑΥΡΟΣ ΚΑΛΑΦΑΤΗΣ",177
"135834"," Να ζητήσω συγνώμη από την κ. Αραπατζή –είναι και Σερραία η καινούρια συνάδελφος- γιατί θα πρέπει να περιμένει λίγο ακόμα για να κάνει την εισήγησή της. 
Πόσο χρόνο θέλετε, κύριε Υπουργέ;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135835"," Θέλω να κάνω κάποιες διευκρινήσεις προτού ξεκινήσει η διαδικασία.","ΣΤΑΥΡΟΣ ΚΑΛΑΦΑΤΗΣ",177
"135836"," Ορίστε, έχετε το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135837"," Θα ήθελα να πω αρχικά ότι το άρθρο 3 του υπό συζήτηση σχεδίου νόμου που αφορά τις ρυθμίσεις του Υπουργείου Εξωτερικών στο Κεφάλαιο Β΄ αποσύρεται και θα έλθει βελτιωμένο σε μία επόμενη νομοθετική παρέμβαση.
Επίσης, καταθέτω δύο νομοτεχνικές βελτιώσεις.","ΣΤΑΥΡΟΣ ΚΑΛΑΦΑΤΗΣ",177
"135838"," Παρακαλώ να κατατεθούν και να διανεμηθούν στους κυρίους συναδέλφους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135839"," Βεβαίως, κυρία Πρόεδρε.  
(Στο σημείο αυτό ο Αναπληρωτής Υπουργός κ. Σταύρος Καλαφάτης καταθέτει τις προαναφερθείσες νομοτεχνικές βελτιώσεις στο νομοσχέδιο, οι οποίες έχουν ως εξής: 
(Να φωτογραφηθούν οι σελ. 123-124)","ΣΤΑΥΡΟΣ ΚΑΛΑΦΑΤΗΣ",177
"135840"," Κύριε Υπουργέ, θα μπορούσατε να αναφερθείτε δι’ ολίγον σε αυτές, για να ενημερωθούν οι συνάδελφοι;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135841"," Κυρία Πρόεδρε, ζητώ από το Σώμα να κάνει δεκτό το αίτημά μας να συζητηθεί το παρόν σχέδιο νόμου με τη διαδικασία του επείγοντος που προβλέπει ο Κανονισμός της Βουλής άρθρο 110, 91 παράγραφος 7, 93 παράγραφος 3 και 50 παράγραφος 5. 
Όπως γνωρίζετε, πρόκειται για διαδικασία που είναι πανομοιότυπη με την κανονική διαδικασία συζήτησης, απλά ανάμεσα στην πρώτη και δεύτερη ανάγνωση στην επιτροπή μεσολαβούν δύο αντί για δέκα ημέρες. Κατά τα λοιπά, το Σώμα, σύμφωνα με το αίτημά μας, αν το κάνετε δεκτό, θα συζητήσει επί της αρχής και επί των άρθρων σήμερα το σχέδιο νόμου. 
Το επείγον για την προτεινόμενη διαδικασία έγκειται στο γεγονός ότι παράνομες λαθροϋλοτομίες και η παράνομη μεταφορά δασικών προϊόντων είναι ιδιαίτερα εκτεταμένες σε πανελλαδικό επίπεδο. Αν δε ληφθεί υπ’ όψιν το προχωρημένο της περιόδου, αφού ήδη είμαστε στο Μάρτιο, αλλά και το γεγονός ότι ο συγκεκριμένος μήνας είναι συνήθως ψυχρός, πρέπει να προλάβουμε την εφαρμογή των διατάξεων στην παρούσα χειμερινή περίοδο, αλλά και να σταματήσουμε την περαιτέρω διόγκωση του προβλήματος.
Ευχαριστώ πάρα πολύ.","ΣΤΑΥΡΟΣ ΚΑΛΑΦΑΤΗΣ",177
"135842"," Ευχαριστώ κι εγώ, κύριε Καλαφάτη.
Η εισηγήτρια της Νέας Δημοκρατίας κ. Φωτεινή Αραπατζή, έχει το λόγο για δεκαπέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135843"," Ευχαριστώ, κυρία Πρόεδρε.
Κύριοι Υπουργοί, κυρίες και κύριοι συνάδελφοι, με τα έντεκα άρθρα του παρόντος νομοθετήματος καλούμαστε να ρυθμίσουμε επείγοντα θέματα της διοίκησης, τα οποία για λόγους άμεσης ανάγκης αντιμετώπισής τους έρχονται συνολικά προς ψήφιση στο παρόν κείμενο.
Ύστερα από διεξοδική συζήτηση στην αρμόδια επιτροπή με την παρουσία όλων των αρμόδιων Υπουργών και κατόπιν και της εκτενούς ακρόασης των φορέων κατέστη νομίζω σαφές σε όλους ότι το παρόν πολυνομοσχέδιο κινείται προς τη σωστή κατεύθυνση, αφού έρχεται να τροποποιήσει, να βελτιώσει και να αποκαταστήσει ασάφειες, εκκρεμότητες και επείγοντα ζητήματα κοινωνικής και οικονομικής φύσεως, τα οποία χρήζουν άμεσης διευθέτησης.
Συγκεκριμένα, στα άρθρα 1 και 2 αρμοδιότητας του Υπουργείου Περιβάλλοντος, Ενέργειας και Κλιματικής Αλλαγής, εισάγονται νομοθετικές ρυθμίσεις που αυστηροποιούν το νομικό πλαίσιο αντιμετώπισης της λαθροϋλοτομίας, που συνδέεται με τη λαθρεμπορία, καθώς και της μεταφοράς δασικών προϊόντων στα δημόσια και ιδιωτικά δάση. 
Οι ρυθμίσεις περιλήφθηκαν στο συγκεκριμένο νομοσχέδιο με τη μορφή επείγοντος δεδομένης της ολοένα και αυξανόμενης έντασης των παραβάσεων και του αριθμού των παραβατών, η οποία έχει ανακύψει λόγω της εκμετάλλευσης της δύσκολης οικονομικής συγκυρίας, κυρίως από επιτήδειους λαθροϋλοτόμους, οι οποίοι προχωρούν εκτενώς σε παράνομες ξυλεύσεις με σκοπό το κέρδος. 
Τα αποτελέσματα είναι επιζήμια τόσο για το περιβάλλον που είναι δημόσιο αγαθό –χαρακτηριστικά αναφέρουμε το φαινόμενο της αιθαλομίχλης- για τα δημόσια έσοδα που θα απέφερε η νόμιμη εκμετάλλευση της ξυλείας, για τις επαγγελματικές ομάδες που δραστηριοποιούνται νόμιμα στο χώρο της υλοτομίας, αλλά βεβαίως και για το ευρύτερο κοινωνικό σύνολο.
Επιπλέον, κρίνεται ότι η προβλεπόμενη αυστηροποίηση του ισχύοντος νομικού πλαισίου θα λειτουργήσει αποτρεπτικά αποθαρρύνοντας την παραβατικότητα. 
Συγκεκριμένα, τροποποιούνται οι διατάξεις των άρθρων 268 και 271 του Δασικού Κώδικα, ώστε να προβλέπεται εφεξής η μείωση από τα 600 στα 300 ευρώ του ορίου μέχρι του οποίου τα αδικήματα της παράνομης υλοτομίας και μεταφοράς δασικών προϊόντων τιμωρούνται σε βαθμό πταίσματος και η αναγωγή τους επί υπερβάσεως του ως άνω ορίου των 300 ευρώ σε πλημμέλημα.
Αξίζει να σημειωθεί ότι, μετά από εκτενή συζήτηση στην επιτροπή, δεδομένης της κρισιμότητας της οικονομικής συγκυρίας, αυξήθηκε το όριο αναγωγής του αδικήματος σε πλημμέλημα από τα 200 στα 300 ευρώ. Και αυτό με δεδομένο ότι πίσω από τη βλάβη των 200 ευρώ, όπως ήταν η αρχική πρόβλεψη του νομοσχεδίου, δεν πρέπει να παραβλέψουμε ότι κρύβονται ατομικές ανάγκες πολιτών, οι οποίοι προσπαθούν να ζεσταθούν, υλοτομώντας βέβαια παράνομα, λόγω του τεράστιου προβλήματος που δημιούργησε η εξίσωση του ειδικού φόρου κατανάλωσης πετρελαίου κίνησης και θέρμανσης. 
Αντιθέτως, πρέπει να επισημανθεί -και ορθώς- ότι η δεύτερη διάταξη που μετατρέπει σε κακούργημα τη λαθροϋλοτόμηση, η οποία ξεπερνά τη ζημιά των 10.000 ευρώ, αφορά αυτούς που παρανόμως ξυλεύουν με σκοπό το κέρδος, αφού η ζημιά που υπερβαίνει τις 10.000 ευρώ, αντιστοιχώντας σε περισσότερους από ενενήντα τόνους ξυλείας, είναι προφανές ότι δεν αφορά ενδεείς χρήστες, αλλά παράνομους εμπόρους που αισχροκερδούν, καταστρέφοντας τα πολύτιμα δάση μας. Επίσης, προβλέπονται παρεπόμενες διοικητικές κυρώσεις κατάσχεσης μεταφορικών μέσων. 
Ερχόμαστε στο άρθρο 4, το οποίο αποτελεί αρμοδιότητα του Υπουργείου Διοικητικής Μεταρρύθμισης και Ηλεκτρονικής Διακυβέρνησης. Οι διατάξεις του εν λόγω άρθρου συντελούν περαιτέρω στην πολιτική συνολικής αναδιοργάνωσης των δομών του κράτους -το οποίο αποτελεί και κυβερνητική προτεραιότητα και μνημονιακή υποχρέωση- αλλά κρίνονται και επείγουσες στο πλαίσιο της άρτιας και αποτελεσματικής διαχείρισης του νέου ευρωπαϊκού χρηματοδοτικού πλαισίου ΕΣΠΑ 2014-2020, προς όφελος της ισόρροπης περιφερειακής ανάπτυξης και της εξοικονόμησης πολύτιμων πόρων. 
Με το παρόν άρθρο, το Υπουργείο προχωρά στη συγχώνευση δύο νομικών προσώπων ιδιωτικού δικαίου, τα οποία τελούν υπό την εποπτεία και τον έλεγχο του κράτους, του «Οργανισμού Αναπτύξεως Δυτικής Κρήτης, ΟΑΔΥΚ» και του «Οργανισμού Αναπτύξεως Ανατολικής Κρήτης, ΟΑΝΑΚ» σε έναν παγκρήτιας εμβέλειας νέο οργανισμό, για όλα τα έργα των υποδομών της Κρήτης, με την επωνυμία «ΟΡΓΑΝΙΣΜΟΣ ΑΝΑΠΤΥΞΗΣ ΚΡΗΤΗΣ ΑΕ, ΟΑΚ ΑΕ». Σ’ αυτόν τον οργανισμό μεταφέρονται οι σκοποί και οι αρμοδιότητες των συγχωνευόμενων οργανισμών. 
Παράλληλα, καταργείται η ανώνυμη εταιρεία με την επωνυμία «ΥΠΟΔΟΜΕΣ, ΜΕΤΑΦΟΡΕΣ ΚΑΙ ΔΙΚΤΥΑ ΑΝΑΠΤΥΞΗΣ ΚΡΗΤΗΣ ΑΕ», η οποία ασκεί παρεμφερές αντικείμενο με τους συγχωνευόμενους οργανισμούς και μέτοχος της οποίας εξολοκλήρου είναι το ελληνικό δημόσιο. 
Το αντικείμενο δραστηριότητας της καταργούμενης εταιρείας μεταφέρεται επίσης στη νεοϊδρυθείσα εταιρεία «ΟΑΚ ΑΕ», όπως και οι αρμοδιότητες της Ειδικής Υπηρεσίας Δημοσίων Έργων, εφεξής «ΕΥΔΕ, Βόρειος Οδικός Άξονας Κρήτης» και «ΕΥΔΕ, Μελέτη και Κατασκευή Έργου Ύδρευσης Ηρακλείου Κρήτης και Αγίου Νικολάου από το φράγμα Αποσελέμη».
Στην επιτροπή διευκρινίστηκε επαρκώς ότι δεν τίθεται κανένα απολύτως θέμα ιδιωτικοποίησης του νερού ούτε κι η κατόπιν ολοκλήρωση του μεγάλου έργου του φράγματος Αποσελέμη από το οποίο θα υδρευτούν δύο μεγάλες πόλεις και οικισμοί στην περιοχή.
Η συγχώνευση αυτή κρίθηκε αναγκαία στη λογική εξορθολογισμού κι αναδιάρθρωσης του ευρύτερου δημόσιου τομέα με γνώμονα το δημόσιο συμφέρον, την αποτελεσματικότητα και το δημοσιονομικό όφελος, δεδομένου ότι οι δυο συγχωνευόμενοι οργανισμοί έχουν όμοιο αντικείμενο δραστηριότητας σε διαφορετικές περιφέρειες του Νομού Κρήτης και όμοια οργανωτική δομή και άρα μπορούν να λειτουργήσουν πιο αποτελεσματικά, εκμεταλλευόμενοι τις οικονομίες κλίμακας, εξοικονομώντας πολύτιμους πόρους του Έλληνα φορολογούμενου με τη μείωση λειτουργικών δαπανών του δημοσίου. 
Η νέα εταιρεία θα έχει ως αποστολή, μεταξύ άλλων και πέραν των σκοπών που επιτελούσαν οι μέχρι τώρα οργανισμοί, το σχεδιασμό, τη μελέτη, την κατασκευή, την εκμετάλλευση, τη διοίκηση και την επίβλεψη του έργου του βόρειου οδικού άξονα και του νότιου οδικού άξονα Κρήτης, καθώς και του υπολοίπου διευρωπαϊκού δικτύου μεταφορών Κρήτης. 
Να υπογραμμιστεί στο σημείο αυτό –γιατί έγινε πολύς λόγος στην επιτροπή- ότι στο νέο σχήμα έχει πλέον λόγο τόσο ο α’ βαθμός όσο και ο β’ βαθμός τοπικής αυτοδιοίκησης, ενώ μέχρι σήμερα δεν είχε απολύτως κανένα, καθώς όλα υλοποιούνταν από μια υπηρεσία του Υπουργείου Ανάπτυξης. 
Στη νέα εταιρεία θα συμμετέχει το κράτος κατά 51% -ενώ το έως τώρα Υπουργείο είχε τον έλεγχο 100%- και το 49% θα μοιράζεται μεταξύ των παλαιών μετόχων ΟΑΔΥΚ και ΟΑΝΑΚ, δηλαδή μεταξύ περιφέρειας με ποσοστό 22%, δήμων 22% επίσης και αγροτικών συνεταιρισμών με ποσοστό 5%.
Περαιτέρω, με τις προτεινόμενες διατάξεις για συγχώνευση των εν λόγω οργανισμών διασφαλίζεται σε ευρύτερο επίπεδο η ισόρροπη ανάπτυξη της περιφέρειας της Κρήτης. 
Στην επιτροπή έγινε εκτενής διαβούλευση για την περαιτέρω ενίσχυση της συμμετοχής της τοπικής αυτοδιοίκησης στο διοικητικό συμβούλιο με αύξηση του αριθμού των αυτοδιοικητικών από δύο σε τέσσερις και συνεπώς την αύξηση και του αριθμού των μελών του διοικητικού συμβουλίου από εννέα μέλη σε έντεκα μέλη.
Τέλος, με το άρθρο 5 προβλέπεται ότι τα μέλη του διοικητικού συμβουλίου της εταιρείας «ΟΑΚ ΑΕ» δεν θα λαμβάνουν αποζημίωση για τις υπηρεσίες τους, όπως ίσχυε και με τα διοικητικά συμβούλια των συγχωνευόμενων εταιρειών.
Στο άρθρο 6 αρμοδιότητας του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων, συμπληρώνεται η υφιστάμενη νομοθεσία για τις διεθνείς τακτικές λεωφορειακές γραμμές και επιτρέπεται στην ουσία η εναρμόνιση με τα συμφωνηθέντα σε διακρατικό επίπεδο μεταξύ της ελληνικής κυβέρνησης και των κυβερνήσεων χωρών που δεν ανήκουν στην Ευρωπαϊκή Ένωση. Η προτεινόμενη ρύθμιση που αποτέλεσε αντικείμενο διαβούλευσης με τους φορείς των κλάδων των μεταφορέων βοηθά στον εξορθολογισμό στην αγορά και καθιστά εφικτή την εφαρμογή του συνολικού κανόνα ισοτιμίας 50-50 των επιχειρήσεων από την Ελλάδα και κάθε αντισυμβαλλόμενο κράτος.
Ειδικά για την περίπτωση της Αλβανίας, εδόθησαν νομοθετικώς δύο παρατάσεις για τις υφιστάμενες άδειες εκτέλεσης δρομολογίων και την εφαρμογή του νέου καθεστώτος προκειμένου να υπάρξει επαρκής χρόνος διαβούλευσης με τη γείτονα χώρα ως προς τη διάδοχη κατάσταση. Η τελευταία παράταση για την Αλβανία εξέπνευσε στις 28 Φεβρουαρίου του 2013, για τις δε λοιπές χώρες εκπνέει στις 30 Ιουνίου του τρέχοντος έτους. Η διάταξη επιτρέπει την παρέκκλιση από το γενικό κανόνα δρομολογίων μόνο μεταξύ Αθηνών ή και Θεσσαλονίκης και της πρωτεύουσας του άλλου κράτους που θέτει ο ν. 4070/2012 στην περίπτωση ύπαρξης διακρατικής συμφωνίας εν ισχύ, ασχέτως αν πρόκειται για όμορα με την Ελλάδα κράτη ή μη. Δίνεται δε εξουσιοδότηση για έκδοση υπουργικής απόφασης του Υπουργείου Ανάπτυξης προκειμένου να καθοριστούν οι σχετικές λεπτομέρειες.
Τέλος, η διάταξη θα επιτρέψει τη βέλτιστη εξυπηρέτηση του επιβατικού κοινού, ανταποκρινόμενη στις ιδιαίτερες ανάγκες ζήτησης αλλά και γεωγραφικής εξυπηρέτησης του μεταφορικού φόρτου ανάμεσα στην Ελλάδα και το αντισυμβαλλόμενο κράτος. 
Ειδικά ως προς τις διαπραγματεύσεις με την Αλβανία, η παρούσα διάταξη κρίνεται αναγκαία καθώς επηρεάζει ένα πλήθος ομογενών και Αλβανών επιβατών που επισκέπτονται ή διαμένουν στη χώρα μας, αλλά κυρίως αποτελεί πολιτικό θέμα μεγάλης σημασίας για τις σχέσεις καλής γειτονίας, γι’ αυτό και οι διαπραγματεύσεις σε επίπεδο αρμόδιων Υπουργείων ήταν μακρές.
Ερχόμαστε στο άρθρο 7 αρμοδιότητας και πάλι του Υπουργείου Ανάπτυξης που απαλλάσσει από αστική ευθύνη και διοικητικές κυρώσεις για χρέη προς το δημόσιο και φορολογικές παραβάσεις τα μέλη των διοικήσεων των εταιρειών του ομίλου της Ολυμπιακής που βρίσκονται υπό εκκαθάριση. Η ποινική δίωξη των διοικητών της Ολυμπιακής έχει παύσει με νόμο και η μη ύπαρξη προσωπικών τους ευθυνών για τα χρέη της εταιρείας έχει κριθεί με αποφάσεις του Δικαστηρίου των Ευρωπαϊκών Κοινοτήτων και σχετικές αποφάσεις της Ευρωπαϊκής Επιτροπής.  
Ειδικότερα, το πρόβλημα έγκειται στο ότι στην κείμενη νομοθεσία προβλέπεται η αλληλέγγυος και εις ολόκληρον ευθύνη των διοικητών νομικών προσώπων για φορολογικές παραβάσεις και χρέη προς το δημόσιο, αλλά και διοικητικές κυρώσεις για τη μη καταβολή χρεών προς το δημόσιο από τα πρόσωπα αυτά. Έτσι, κάποιοι διοικητές οργανισμών -και ειδικά στην περίπτωση της Ολυμπιακής- δεν μπορούν να εκδώσουν φορολογική και ασφαλιστική ενημερότητα, απειλούνται με προσωπική κράτηση και τούς ζητείται η καταβολή από την προσωπική τους περιουσία εκατομμυρίων ευρώ αποκλειστικά για οφειλές των νομικών προσώπων που διοίκησαν προς το δημόσιο επειδή και πριν ακόμη την ανάληψη των καθηκόντων τους οι οργανισμοί είχαν χρέη. 
Ας μην ξεχνάμε ότι η έννομη τάξη προβλέπει δικαίωμα αναγωγής των ανωτέρω προσώπων κατά των μετόχων και εν προκειμένω κατά του ελληνικού δημοσίου. Αυτό σημαίνει ότι σήμερα το ελληνικό δημόσιο στρέφεται κατά ανθρώπων που αύριο έτσι κι αλλιώς θα ζητήσουν και θα πάρουν τα χρήματα πίσω, έχοντας υποστεί όμως ταλαιπωρία.
Όσον αφορά στις διατάξεις του νομοσχεδίου αρμοδιότητας του Υπουργείου Παιδείας, στην ουσία το άρθρο 8 του παρόντος διευκρινίζει και ξεκαθαρίζει αυτό που προβλέπεται ήδη από τη σχετική διάταξη του υφιστάμενου νόμου 4115/2013, δηλαδή ότι το Διοικητικό Συμβούλιο του Εθνικού Οργανισμού Πιστοποίησης Προσόντων και Επαγγελματικού Προσανατολισμού, του ΕΟΠΠΕΠ, μπορεί να λειτουργήσει και χωρίς διευθύνοντα σύμβουλο όταν αυτός αναπληρώνεται από τον πρόεδρο. Καθίσταται λοιπόν νομοθετικά σαφές ότι είναι νόμιμη η συγκρότηση του διοικητικού συμβουλίου και χωρίς τον ορισμό του διευθύνοντος, τη θέση του οποίου αναπληρώνει ο πρόεδρος μέχρι την ανάδειξη του πρώτου, προκειμένου ο ΕΟΠΠΕΠ να λειτουργεί και να ανταποκρίνεται απρόσκοπτα στις αρμοδιότητές του. Σημειώνεται ότι το Υπουργείο έχει εκκινήσει διαδικασίες πλήρωσης της θέσης του διευθύνοντος συμβούλου του εν λόγω φορέα.
Με το άρθρο 9 αρμοδιότητας Υπουργείου Αγροτικής Ανάπτυξης επιδιώκεται η τροποποίηση διατάξεων του ν. 4015/2011, προβλέποντας αναστολή διώξεων ενός έτους από ευθύνες για χρέη των αγροτικών συνεταιριστικών οργανώσεων προς το δημόσιο.
Κυρίες και κύριοι συνάδελφοι, δεν υπάρχει αμφιβολία ότι ο πρωτογενής τομέας είναι εργαλείο ανάπτυξης και οδός διαφυγής της χώρας μας από την κρίση. Βασική προϋπόθεση στην κατεύθυνση αυτή είναι η ύπαρξη ενός υγιούς, καθαρού και ως εκ τούτου ισχυρού συνεταιριστικού κινήματος με ενεργό παρέμβαση στην αγορά υπέρ των συμφερόντων των παραγωγών.
Δυστυχώς στην Ελλάδα από τη δεκαετία του ’80 παρατηρούμε μια παρακμιακή πορεία του συνεταιριστικού κινήματος, μια κατάχρηση των συνεταιριστικών αρχών. Αποτέλεσμα είναι να βρίσκονται σήμερα σε τέλμα πολλές συνεταιριστικές οργανώσεις με μόνη τους δραστηριότητα τις δηλώσεις ΟΣΔΕ. Αιτία παρακμής είναι είτε οι αμαρτίες του παρελθόντος, είτε οι άστοχες οικονομικές επιλογές τους, είτε η ίδια η κρίση. 
Την κατάσταση επιδείνωσε ο τελευταίος νόμος 4015/2011 που, παρά τις καλές προθέσεις του, δημιούργησε πλήθος δυσλειτουργιών και αυτό γιατί εγκλώβισε ουσιαστικά τις συνεταιριστικές οργανώσεις σε καθεστώς ομηρίας αφού ως ότου υλοποιηθεί η μετατροπή ή η εκκαθάριση των οργανισμών, δεν επιτρέπεται η μεταβίβαση ή η εκποίηση περιουσιακών τους στοιχείων με αποτέλεσμα να μη μπορούν να αποπληρώσουν χρέη προς το ελληνικό δημόσιο. 
Έτσι, λοιπόν, σήμερα αρκετοί πρόεδροι και διοικητικά συμβούλια διώκονται και διασύρονται αδίκως, διότι στην προσπάθεια για την εξυγίανση των συνεταιριστικών οργανώσεων σηκώνουν βάρη και κακοδιαχειρίσεις προκατόχων τους, συρόμενοι στα δικαστήρια για ευθύνες που δεν έχουν.  
Με την προτεινόμενη ρύθμιση αναστέλλεται για τους υπό μετατροπή συγχώνευση, εξυγίανση, εκκαθάριση αγροτικούς συνεταιρισμούς και ενώσεις καθώς και για αυτούς που θα τεθούν σε εκκαθάριση με οποιονδήποτε τρόπο, για ρητά καθοριζόμενο διάστημα μέχρι τις 31 Δεκεμβρίου του 2013 η ποινική δίωξη ή η εκδίκαση των ποινικών υποθέσεων σε δεύτερο βαθμό, οι πάσης φύσεως διοικητικές και αστικές κυρώσεις καθώς και η έναρξη ή η συνέχιση αναγκαστικής εκτέλεσης κατά της περιουσίας των προέδρων και λοιπών μελών της διοίκησής τους για ληξιπρόθεσμες οφειλές των ανωτέρω προς το δημόσιο, τα νομικά πρόσωπα δημοσίου δικαίου και τους ασφαλιστικούς οργανισμούς. 
Ειπώθηκε από τον αντιπρόεδρο της ΠΑΣΕΓΕΣ στην επιτροπή και μετά από εισηγήσεις συναδέλφων έγινε σχετική τροποποίηση –αναφορικά με το χρονικό διάστημα της αναστολής της 31ης Δεκεμβρίου του τρέχοντος έτους- ώστε να δοθεί περαιτέρω δυνητική, από τους αρμόδιους Υπουργούς Αγροτικής Ανάπτυξης, Διαφάνειας και Ανθρωπίνων Δικαιωμάτων, ετήσια παράταση μέχρις ότου ολοκληρωθεί η εκκαθάριση και άρα η ratio legis του νόμου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα ήθελα δύο λεπτά ακόμα, κυρία Πρόεδρε.","ΦΩΤΕΙΝΗ ΑΡΑΠΑΤΖΗ",36
"135844"," Έχετε δύο λεπτά, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135845"," Πρέπει να τονιστεί ότι σε καμμία περίπτωση η ρύθμιση δεν λειτουργεί ως «αφετείο», ως συγχωροχάρτι, το οποίο εξαλείφει το αξιόποινο και συγκαλύπτει παράνομες πράξεις και ατασθαλίες. Δίνει, όμως, αναστολή δίωξης, μέχρις ότου ολοκληρωθεί η διαδικασία μετατροπής ή συγχώνευσης των οικείων ενώσεων. Άλλωστε για ανάλογες οφειλές που πρόκειται να δημιουργηθούν στο μέλλον προβλέπεται η λήψη ασφαλιστικών μέτρων κατά των ως άνω φυσικών προσώπων. 
Τέλος, προβλέπεται ότι η αναστολή εκτέλεσης ισχύει και για κατασχέσεις εις χείρας τρίτων. Είναι δε απολύτως ξεκάθαρο ότι ο χρόνος της ανωτέρω αναστολής δεν μετρά στο χρόνο παραγραφής τυχόν αδικημάτων. 
Με το άρθρο 10, αρμοδιότητας Υπουργείου Δικαιοσύνης, η εξέταση των υποθέσεων υιοθεσίας λόγω των ιδιαιτεροτήτων που παρουσιάζουν, παραμένει στα πρωτοδικεία και περνά από τα πολυμελή στα μονομελή, ώστε να παρέχονται εχέγγυα για πληρέστερη αξιολόγηση κατ’ εξαίρεση του ν.4055/2012, ο οποίος προέβλεπε ότι από 1ης Μαρτίου του 2011 μεταφορά αυτής της αρμοδιότητας στα ειρηνοδικεία. Παράλληλα, αίρεται ο περιορισμός ότι αρμόδιο δικαστήριο για την τέλεση της υιοθεσίας είναι μόνο εκείνο, στην περιφέρεια του οποίου διαμένει εκείνος που υιοθετεί ή υιοθετείται και η διαδικασία λαμβάνει χώρα σε όλα τα δικαστήρια της επικράτειας. 
Με το άρθρο 11, αρμοδιότητας Δημόσιας Τάξης, προβλέπεται η εξαίρεση των εν ενεργεία ιδιωτών που φοιτούν στις παραγωγικές σχολές της Αστυνομίας από το γενικό κανόνα της αναστολής των εισακτέων ιδιωτών σε ποσοστό 40% σε αυτές, για να μπορέσει να υπάρξει ομαλή συνέχεια στην παραγωγή στελεχών αξιωματικών στην ΕΛΑΣ βάσει της τηρούμενης επετηρίδας. 
Με την παράγραφο 2 του ίδιου άρθρου εναρμονίζεται το καθεστώς εισαγωγής των μελών των τριτέκνων οικογενειών στις σχολές της Αστυνομίας ενώ με τη διάταξη της τελευταίας παραγράφου 3 του άρθρου 11 διατηρείται το αποσπασμένο προσωπικό που προέρχεται από φορείς που συγχωνεύονται, προκειμένου για την εύρυθμη λειτουργία της νεοσύστατης Υπηρεσίας Ασύλου. 
Τέλος, με το άρθρο 12, αρμοδιότητας του Υπουργείου Επικρατείας, ουσιαστικά γίνεται επαναδιατύπωση του άρθρου 22 του πρόσφατα ψηφισθέντος νόμου, ώστε να αποσαφηνίζεται πλήρως ότι οι δαπάνες λειτουργίας της νεοσυσταθείσας με τον ανωτέρω νόμο Γενικής Γραμματείας Συντονισμού, η οποία υπάγεται απευθείας  στον Πρωθυπουργό, βαρύνουν τον κρατικό προϋπολογισμό και έχει ως διατάκτη τον προϊστάμενό της Γενικό Γραμματέα Συντονισμού, προκειμένου να επιτυγχάνεται η εύρυθμη λειτουργία της εκ των δημοσιονομικών θεμάτων.   
Συγκεφαλαιώνοντας τα παραπάνω σας καλώ να υπερψηφίσετε το νομοσχέδιο.
Σας ευχαριστώ.  
(Χειροκροτήματα από την πτέρυγα της Νέας Δημοκρατίας)","ΦΩΤΕΙΝΗ ΑΡΑΠΑΤΖΗ",36
"135846"," Ευχαριστούμε και εμείς, κυρία Αραμπατζή. 
Έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίαση, αφού συμμετείχαν στο εκπαιδευτικό πρόγραμμα «Η αρχή της Δεδηλωμένης από τον Τρικούπη στο σήμερα» που οργανώνει το Ίδρυμα της Βουλής, είκοσι ένας μαθητές και μαθήτριες και δύο εκπαιδευτικοί από το 18ο Γυμνάσιο Αθηνών. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει τώρα ο κ. Βασίλειος Χατζηλάμπρου, Βουλευτής του Συνασπισμού Ριζοσπαστικής Αριστεράς-Ενωτικού Κοινωνικού Μετώπου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135847"," Κυρία Πρόεδρε, θα γίνει η ονομαστική ψηφοφορία;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"135848"," Η ονομαστική θα γίνει, κύριε Γιοβανόπουλε, μέχρι τη μία παρά τέταρτο. Πρέπει να συγκεντρωθούν οι κυρίες και οι κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135849"," Κυρία Πρόεδρε, μας είπαν ότι θα γινόταν στις 12 η ώρα.","ΚΩΝΣΤΑΝΤΙΝΟΣ ΜΠΑΡΚΑΣ",336
"135850"," Είστε εδώ για να εκφωνήσουμε τα ονόματα των Βουλευτών που υπέγραψαν;  Να μην πάθουμε την ίδια ζημιά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135851"," Μετά την ομιλία του συναδέλφου θα γίνει η ονομαστική, ναι ή όχι; 
(Θόρυβος στην Αίθουσα)","ΙΩΑΝΝΗΣ ΔΗΜΑΡΑΣ",125
"135852"," Παρακαλώ, κύριοι συνάδελφοι, ησυχία. 
Ορίστε, κύριε Χατζηλάμπρου, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135853"," Κύριοι συνάδελφοι, είναι καλό που έχουμε  ονομαστική ψηφοφορία και είστε αρκετοί μέσα στην Αίθουσα έτσι που να μπορέσω να σας εξηγήσω κάτι που δεν φάνηκε πολύ ούτε στα μέσα ενημέρωσης ούτε κυκλοφόρησε μέσα στους διαδρόμους της Βουλής. 
Έχουμε ένα νομοσχέδιο που λέει ότι το ΥΠΕΚΑ έχει ένα-δυο άρθρα και άλλες διατάξεις. Στην πραγματικότητα πρόκειται για άλλες διατάξεις και απλά συμμετέχει και με δυο άρθρα το ΥΠΕΚΑ. Πρέπει να σας εξηγήσω όμως τι έχει αυτό το νομοσχέδιο από κάτω. Γιατί για να μιλήσεις επί της αρχής θα έπρεπε να τα συνδέει κάποιο νήμα τα άρθρα αυτά. Το μόνο νήμα που βρήκαμε να τα συνδέει είναι η προχειρότητα και ορισμένες παλιές συνήθειες του Κοινοβουλίου που επανέρχονται, όπως είναι η εξαίρεση από διοικητικές και αστικές ευθύνες των μελών των διοικήσεων της Ολυμπιακής, όπως είναι η παράταση ενός χρόνου –και με τη δυνατότητα του Υπουργού να το κάνει δυο- για όσους βρίσκονται στους συνεταιρισμούς αυτήν τη στιγμή. Δεν έρχεται όμως μαζί το υπόλοιπο της τροπολογίας που είχε δεσμευθεί να φέρει η Κυβέρνηση. 
Έχει σημαντικά άρθρα αυτό το νομοσχέδιο, τα οποία ολοκληρώνουν την έννοια του ενιαίου νομοσχεδίου. Δώδεκα άρθρα, εννιά διαφορετικά υπουργεία. Κάθε άρθρο και Υπουργείο. 
Η κυρία Πρόεδρος νωρίτερα είπε ότι την ευθύνη…
(Θόρυβος στην Αίθουσα)","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135854"," Κύριοι συνάδελφοι, παρακαλώ ησυχία! Κύριοι συνάδελφοι, δεν μπορείτε πια να συνομιλείτε μεταξύ σας σε τέτοιο σημείο!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135855"," Η κυρία Πρόεδρος είπε ότι δεν έχει το Προεδρείο την ευθύνη και την έχει η Κυβέρνηση που φέρνει τέτοια νομοσχέδια ή και τροπολογίες στα νομοσχέδια αυτά.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135856"," Όχι. Είπα ότι η Διάσκεψη αποφασίζει, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135857"," Σύμφωνοι. 
Θέλω να πω όμως ότι στον εναρκτήριο λόγο ψήφισης αυτού του Προεδρείου μια υπόσχεση έδωσε αυτό το Προεδρείο. Να σταματήσει την ανώμαλη κατάσταση με άσχετες τροπολογίες. 
Και σας λέω ότι εδώ είναι η ουσία. Ως Κυβέρνηση, βεβαίως, φέρατε τρεις τροπολογίες –αλλά έχει μια σχέση και το Προεδρείο- να τις περάσουμε με την κύρωση που σχετιζόταν με τα Ηνωμένα Αραβικά Εμιράτα και άλλες δυο τροπολογίες με την κύρωση για το Μαυροβούνιο. 
Αντιδράσαμε και τις πήρατε πίσω. Και τι μας φέρατε; Ένα νομοσχέδιο με τους εξής τίτλους. Ακούστε τους! 
Το πρώτο και το δεύτερο άρθρο αφορούν στη λαθροϋλοτόμηση. 
Το τρίτο άρθρο, αφορά στο Υπουργείο Εξωτερικών το οποίο αποσύρεται στη σημερινή διαδικασία παρ’ όλο που είναι το μοναδικό άρθρο που στις επιτροπές συνάντησε την πλήρη αποδοχή. Γιατί αποσύρεται; Εξηγήσεις δεν χρειάζονται; Για να φτιαχτεί και να διατυπωθεί διαφορετικά. Μα, αυτή η διατύπωση που το έφερε ως τροπολογία, το έφερε με μια αιτιολογική έκθεση που έλεγε ότι αυτό που ψηφίστηκε ένα μήνα πριν είναι ανέφικτο και όχι μόνο ανέφικτο αλλά δημιουργεί προβλήματα και στην εκπροσώπηση της χώρας μπροστά στο Δικαστήριο της Ευρωπαϊκής Ένωσης. Τώρα το παίρνετε πίσω για να το επαναδιατυπώσετε. 
Το άρθρο τέταρτο, αφορά στην αναπτυξιακή εταιρεία που φτιάχνεται στην Κρήτη.  
Υπάρχουν άρθρα που αφορούν διεθνείς λεωφορειακές γραμμές και τους μετακλητούς υπαλλήλους. Υπάρχουν άρθρα που αφορούν την Ολυμπιακή και την απαλλαγή τους. Υπάρχουν άρθρα για τους αγροτικούς συνεταιρισμούς. Υπάρχει άρθρο για τις υιοθεσίες. Υπάρχει άρθρο για την Αστυνομία -όσον αφορά τις σχολές της Αστυνομίας, όσον αφορά τους τρίτεκνους και όσον αφορά τα αυτοκίνητα της Αστυνομίας- που μπαίνει σαν τροποποίηση. Υπάρχουν άρθρα, άρθρα, άρθρα. Όλα αυτά τα άρθρα το κάνουν αυτό νομοσχέδιο;
Απευθύνομαι, λοιπόν, ξανά στο Προεδρείο και λέω ότι αυτή είναι η ουσία. Με αυτό το νομοσχέδιο τι να συζητήσουμε επί της αρχής; Τι συνδέει όλα αυτά τα άρθρα; Θα πάει άρθρο – άρθρο; Γιατί το κάνατε νομοσχέδιο; Δεν υπάρχει πουθενά βέτο από το Προεδρείο στις πρωτοβουλίες και τα ανδραγαθήματα της Κυβέρνησης;
Κι ενώ συζητείται στη διπλανή αίθουσα το σχέδιο «Αθηνά», μας ήρθε η αξιολόγηση των εκπαιδευτικών μονάδων ως τροπολογία. Κι αν δεν κάναμε φασαρία, δεν θα το παίρνατε πίσω.
Και μας έχουν μείνει δύο τροπολογίες για το ΤΑΙΠΕΔ. Και βλέπω κι άλλη τροπολογία που σχετίζεται με τις φασαρίες που κάνουμε, με το ότι ήθελε και τον Υπουργό Εθνικής Αμύνης να υπογράφει. Και το εξαιρείτε. Εξαιρείτε, δηλαδή, την πολεμική βιομηχανία. Θα αναφερθώ και σε αυτό.
Και όλο αυτό αποτελεί μία ενότητα νόμου. Και όταν ο πολίτης θα ψάχνει το νόμο που τον ενδιαφέρει, δεν θα μπορεί να τον βρει αρχειοθετημένο πουθενά. Επίσης, η κοινωνία, για την οποία νομοθετούμε, δυσκολεύεται με τον τρόπο με τον οποίο τα καταγράφουμε. Το ξέρετε. Λες και είναι για τους πονηρούς ο τρόπος με τον οποίο νομοθετούμε, οι οποίοι θα βρίσκουν το παράθυρο που τους ενδιαφέρει, το κομματάκι που τους ενδιαφέρει. Αυτό, όμως, αναγκαστικά έρχεται στο φως.
Τι λέτε για το άρθρο που αφορά την Ολυμπιακή; Υπάρχει γνωμάτευση της Επιστημονικής Επιτροπής της Βουλής. Δεν άκουσα ούτε ένα επιχείρημα. Και η γνωμάτευση αυτή λέει ότι η διάκριση των εξουσιών, το να απαλλάσσω εγώ με βούλευμα από εδώ αυτούς τους οποίους έχετε διορίσει κι έκαναν διαχείριση στην Ολυμπιακή δέκα χρόνια, δεν μου επιτρέπεται και ότι το Σύνταγμα στο άρθρο 26 προβλέπει το διακριτό αυτό των εξουσιών.
Θα πει κάποιος. Μα, όταν ζητάτε γι’ αυτούς οι οποίοι παρκάρισαν τα αυτοκίνητα δεξιά και αριστερά στους δρόμους, με τα φορτηγά και τα ταξί και τους αγρότες, να πάει πίσω ένα χρόνο η ποινή τους, δεν υπεισέρχεστε στο χώρο αυτό; 
Μόνο πολιτικά εμείς ευνοούμε μία τέτοια ρύθμιση. Γιατί; Διότι αν βγείτε στο παράθυρο και δείτε την πλατεία Συντάγματος, θα δείτε μία κίτρινη θάλασσα με παρκαρισμένα ταξί. Αυτή είναι η πολιτική η οποία θα έφερνε ανάπτυξη στα ταξί. Ήταν υποχρεωμένοι να αγωνιστούν. Και αυτό εμείς το σεβόμαστε και τους λέμε «Μπράβο!». Έτσι κινείται η κοινωνία, με τα τμήματα της κοινωνίας να αγωνίζονται. Σεβόμαστε τους αγρότες που είναι ξανά στα μπλόκα. Γιατί; Διότι δεν έχει δώσει κάποιο αποτέλεσμα η πολιτική που ακολουθείται. Ποιους φροντίζετε όμως; Το είπε κάποιος συνάδελφος και το σέβομαι. Το είπε κάποιος συνάδελφος πολύ καθαρά: «Αν δεν τους απαλλάξετε τους κυρίους που έκαναν διοίκηση στην Ολυμπιακή, δεν θα βρίσκετε κι εσείς αύριο ανθρώπους να βάλετε στις δημόσιες υπηρεσίες.»
Τέτοιους, που να έχουν εξασφαλίσει απαλλαγές, δεν θέλουμε να βρίσκουμε! Και προσέξτε τι έχει γίνει: Το μεν Κοινοβούλιο έχει εξασφαλίσει τις απαλλαγές των Υπουργών που τους διόρισε, ενώ σήμερα ερχόμαστε να απαλλάξουμε κι εκείνους από διοικητικές ευθύνες, μένοντας τι στον ελληνικό λαό ως συνείδηση; Ότι τελικά έφταιγαν οι εργαζόμενοι και ο φορολογούμενος που πλήρωσε. Αυτό έμεινε;
Ξαναλέω, λοιπόν, ότι υπάρχει ένα αγκάθι στο οποίο πρέπει να επανέλθει το Προεδρείο της Βουλής –όχι η Προεδρεύουσα σήμερα, το Προεδρείο της Βουλής- και να μας πει αν είναι τρόπος να νομοθετούμε αυτός. 
(Στο σημείο αυτό την Προεδρική Έδρα καταλαμβάνει ο Α’ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Έρχομαι γρήγορα στα άρθρα.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135858"," Επαναλαμβάνετε αυτό που είπατε, κύριε συνάδελφε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135859"," Είπα ότι υπάρχει ένα αγκάθι –το εξηγώ να το ακούσετε κι εσείς- στον τρόπο με τον οποίο εισέρχεται αυτό το νομοσχέδιο, το οποίο είναι άθροισμα τροπολογιών. Δεν συνδέει τίποτα τα άρθρα. Και το λέτε νομοσχέδιο. Και λέω ότι μία υπόσχεση δώσατε στο Κοινοβούλιο. Να σταματήσετε την ανώμαλη κατάσταση των άσχετων τροπολογιών. Και μας τα κάνατε νομοσχέδιο. Φωνάζουμε εμείς ενάντια στις πράξεις νομοθετικού περιεχομένου…","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135860"," Τώρα είπατε άλλο. Συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135861"," Δεν είπα άλλο. Είπα ότι έχετε λόγο κι εσείς και πρέπει να τα στυλώσετε. Αυτό σας είπα. Όταν σας φέρουν αυτού του τύπου τον καταιγισμό τροπολογιών, οι οποίες αλλάζουν και γίνονται νομοσχέδιο, έχετε λόγο να πείτε ότι αυτό δεν συνάδει. Όπως μας δίνουν οι επιστημονικές επιτροπές μία γνώμη, πείτε κι εσείς τη γνώμη σας. Είναι τρόπος για να νομοθετούμε αυτός; Αυτό είπα, κύριε Πρόεδρε.
Προχωρώ επί των άρθρων. Πρώτο και δεύτερο άρθρο αφορούν τη λαθροϋλοτομία. Σε αυτά έγινε αρκετά μεγάλη συζήτηση στην επιτροπή. Θέλω να πω ότι η επιτροπή κατάφερε στις τρεις-τέσσερις συνεδριάσεις που έκανε να αναλύσει, πραγματικά, ορισμένα άρθρα και να κάνει δουλειά σ’ αυτά. 
Στο πρώτο άρθρο, σε αυτό που αφορά τη λαθροϋλοτομία, ξεκίνησε η συζήτηση στην εξαιρετικά δύσκολη συγκυρία. Ήταν η ημέρα που είχαμε τους νεκρούς νέους ανθρώπους από το μαγκάλι. Δεν χρειαζόταν να πει πολλά ο Υπουργός. Γινόταν κατανοητό ότι μια πολιτική που ήθελε απλά να εξισώσει το φόρο στο πετρέλαιο θα έφερνε τέτοιες καταστάσεις στην κοινωνία. 
Αυτό ακριβώς είπαμε, ότι δεν μπορεί να αντιμετωπιστεί στο επίπεδο της καταστολής χωρίς να υπάρχει άλλη διέξοδος, χωρίς να υπάρχει εναλλακτική λύση, για τη θέρμανση. Δεν μπορεί να αντιμετωπιστεί μόνο σ’ αυτό το επίπεδο. Από αυτή την άποψη θεωρήσαμε μερικό και αποσπασματικό το μέτρο, όσον αφορά την αντιμετώπιση των φαινομένων ζήτησης καυσόξυλων για να ζεσταθεί ο κόσμος. Ο κόσμος είχε άλλες δυνατότητες μέχρι χθες. Σήμερα, δεδομένης της άσχημης οικονομικής του κατάστασης συνολικά, κινείται και στο επίπεδο της παραβατικότητας. 
Προσπαθήσαμε να κάνουμε, όσο μπορούσαμε, τη διάκριση ανάμεσα στον χρήστη, που πάει να κόψει ένα κλαρί κι ένα δέντρο -που σημαίνει κι αυτό παραβατικότητα αλλά θα το δούμε στο επίπεδο πταίσματος- με την εμπορία. Έγιναν βελτιώσεις σε ικανοποιητική κατεύθυνση. Έγιναν βελτιώσεις σε θετική κατεύθυνση, όσον αφορά το ποιος θα ωφελείται μετά από αυτό που βγάζει ως πλειστηριασμό, ως κίνηση, το δασαρχείο. Αφαιρέθηκαν κάποια σημεία, που αφορούσαν τους συνεταιρισμούς υπαλλήλων του δημοσίου κ.λπ.. 
Από αυτήν την άποψη αυτό θα το υποστηρίξουμε, παρ’ όλο που θεωρούμε ότι υπάρχει ακόμα περιθώριο να γίνει διάκριση ανάμεσα στην εμπορία και τη χρήση, όσον αφορά δηλαδή το πταίσμα και το πλημμέλημα. Σε κάθε περίπτωση, υποστηρίζουμε την κακουργηματική δράση, έτσι όπως τοποθετείται, στα 10.000 ευρώ. 
Προχωράμε στο άρθρο για το Υπουργείο Εξωτερικών. Το αποσύρανε. Να δούμε πώς θα ξανάρθει αυτό.
Συνεχίζω για το άρθρο του Υπουργείου Διοικητικής Μεταρρύθμισης. Έχει μια σημασία η συζήτηση που έγινε και σ’ αυτό από το Υπουργείο Διοικητικής Μεταρρύθμισης, το οποίο αφορά τον Οργανισμό Αναπτύξεως της Κρήτης. Κι εκεί οι βελτιώσεις είναι σημαντικές. Οι απαιτήσεις των τοπικών φορέων και της επιτροπής έπιασαν τόπο. Έχουμε βελτιώσεις, οι οποίες είναι σημαντικές, όσον αφορά το αμεταβίβαστο των μετοχών και τη σύνθεση του διοικητικού συμβουλίου. 
Άρα, κύριε Υπουργέ, δεν ήταν τόσο σοβαρό που δυο-τρεις μέρες από το ξεκίνημα της συζήτησης τοποθετούσασταν και λέγατε ότι αυτά δεν μπορούν να γίνουν, ότι δεν μπορεί να γίνει το αμεταβίβαστο, ότι δεν μπορούμε να δούμε αλλιώς τη σύνθεση. Προσέξτε, όμως. Παραμένει για εμάς το ζήτημα της πραγματικής οικονομικής προικοδότησης, για να μπορέσει να λειτουργήσει αυτός ο οργανισμός και να μην τον δούμε τρία χρόνια μετά οστεωμένο. Έχει μια σημασία αυτό.
Σας ρωτάω. Πιστεύετε ότι θα κερδίσει τη μάχη ο οργανισμός αυτός; Ένας οργανισμός, που μέσα σ’ αυτήν τη συγκυρία ιδιωτικοποιήσεων είναι ένας κρατικός οργανισμός κοινής ωφέλειας; Βγείτε και πείτε το ανοιχτά ότι μπορούμε και με άλλα εργαλεία, πέρα απ’ την ιδιωτικοποίηση. Μπορούμε και με άλλο τρόπο, χωρίς το ξεπούλημα «όλα στους ιδιώτες». Αυτό δεν το υποστηρίξατε ουσιαστικά. Το υποστηρίξατε με το νομοθέτημά σας, το βελτιώσατε. Πολιτικά, όμως, δεν το στηρίζετε ουσιαστικά. Βγείτε και πείτε το, ότι είναι ευκαιρία μια τέτοια μορφή, δομή, κρατικής εταιρείας να κάνει θαύματα στην Κρήτη. 
Βεβαίως, παραμένει το αγκάθι –και το λέω έτσι- της υποχρηματοδότησης από το Πρόγραμμα Δημοσίων Επενδύσεων και τα μικρά χρέη που έχει, πέραν του δανείου των 3,5 εκατομμυρίων, που αναλαμβάνει το κράτος. 
Τα περί της Ολυμπιακής Αεροπορίας νομίζω ότι τα κάλυψα. Υπάρχουν, όμως, θέματα όσον αφορά τους συνεταιρισμούς. Ζητήσαμε μία διάκριση όσον αφορά τους ανθρώπους οι οποίοι ανέλαβαν, μετά από όλη αυτήν την καταιγίδα χρεών κ.λπ. που υπήρξε και ανέλαβαν χωρίς να έχουν συμμετοχή στη διοίκηση και σήμερα τους κυνηγούν αυτά τα χρέη των συνεταιρισμών. Αυτή η διάκριση δεν υπάρχει.
Συγχρόνως, ζητήσαμε και τη συμπλήρωση με την προσθήκη -που είχατε δεσμευθεί ότι έτσι θα έρθει- που αφορά τους ανθρώπους που είναι στα μπλόκα και τους επαγγελματίες φορτηγών και ταξί. 
Ωστόσο, παραμένει το ζήτημα τι θα κάνουμε με τους συνεταιρισμούς, τι θα γίνει με το αγροτικό κίνημα. Αυτά τα θέματα για τα οποία η ΠΑΣΕΓΕΣ ήταν πολύ καθαρή -προσπαθήσατε να το διασκεδάσετε αλλά όχι να απαντήσετε σε κάποια από αυτά- ήταν πολύ σαφή. «Ψηφίστε την τροπολογία», έλεγε η ΠΑΣΕΓΕΣ, «γιατί τα δικά σας παιδιά διορίζαμε με λίστες που μας δίνατε από τις νομαρχιακές επιτροπές κατά χωριό και κατά περιοχή». Κάποιος από τους συναδέλφους είπε: «Ε, δεν ήταν μόνο τα δύο κόμματα. Υπήρχαν και ορισμένες οικογένειες που έβαζαν μέσα κόσμο».
Όπως και αν έχει, δεν μπορεί μέσα σε αυτό το νομοθέτημα να υπάρχει ρύθμιση για το ένα, ρύθμιση για το άλλο και να μην υπάρχει πολιτική ουσία στο ότι χρειαζόμαστε νέους συνεταιρισμούς που θα τους δημιουργήσουν οι αγρότες, που θα τους δημιουργήσουν αυτοί οι οποίοι έχουν όφελος από κάτι τέτοιο.
Είμαστε υπέρ της οργάνωσης των αγροτών. Γιατί; Διότι όλοι οι άλλοι είναι οργανωμένοι. Οργανωμένες οι εταιρείες στο γάλα –τα λέγατε «καρτέλ» κάποτε, τα ξεχάσατε μετά- οργανωμένοι στα εφόδια, οργανωμένοι στα λιπάσματα και βρίσκουν μπετόν, αυτό που λέγεται «ελεύθερη αγορά», η οποία κυρίως ρίχνει όλη την κρίση στις πλάτες των παραγωγών. Νέους συνεταιρισμούς. Να μπουν μπροστά οι αγρότες μαζί με τους καταναλωτές, να κερδίσουν τη μάχη και στο ράφι και χωρίς μεσάζοντες να φτάνουν τους καταναλωτές προϊόντα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω γρήγορα. 
Συμφωνούμε με τη ρύθμιση του Υπουργείου Δικαιοσύνης για τις υιοθεσίες. 
Όσον αφορά τώρα τα της Αστυνομίας, τις σχολές και κυρίως αυτήν τη ρύθμιση της Αστυνομίας, είναι απαραίτητο να στελεχωθεί η υπηρεσία ασύλου και η υπηρεσία πρώτης υποδοχής. Χιλιάδες αιτήσεις ανθρώπων, οι οποίοι έχουν βρεθεί να τους τραβολογάμε σήμερα σε διάφορα, όπως το γκέτο της Κορίνθου και τη φρούρηση, χωρίς να υπάρχει υπηρεσία να εξηγήσει, να εξετάσει χαρτιά. Είναι απαραίτητο. Έχουμε καθυστερήσει πολύ σε αυτό το επίπεδο.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135862"," Ολοκληρώστε, παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135863"," Τελειώνω.
Στη μεγάλη σας αγωνία φτιάξατε το Γενικό Γραμματέα Συντονισμού. Η προχειρότητά σας ήταν τέτοια που δεν του έδωσε ούτε καν τη δυνατότητα να είναι διατάκτης των οικονομικών ζητημάτων. Έτσι και αλλιώς, αυτό δεν το υποστηρίξαμε μπαίνοντας εδώ, δεν υποστηρίζουμε και την τροπολογία.
Φθάνω στην τροπολογία του ΤΑΙΠΕΔ. Ήλθε μία βελτίωση σε αυτή, που εξαιρεί το ΤΑΙΠΕΔ -και νομίζω ότι σε αυτό έχουμε συμβάλει και εμείς- από τις ιδιαίτερες πληροφορίες, εξαιρεί την αμυντική βιομηχανία και εξαιρεί και την ΕΛΒΟ. Κάποιος θα πει: «μεγάλη αλλαγή». 
Συνεχίζουμε να πιστεύουμε ότι είναι αλλαγή αυτό αλλά συνεχίζουμε να πιστεύουμε ότι μεγάλη αλλαγή είναι στην αξιοποίηση των αμυντικών μας βιομηχανικών συστημάτων και όχι στο ξεπούλημά τους. Συνεχίζουμε να πιστεύουμε ότι θέλει μια άλλη πολιτική εκεί και όχι μια τροπολογία στο ξεπούλημα.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135864"," Ολοκληρώστε. Στις δευτερολογίες θα έχετε  το δικαίωμα να μιλήσετε πάλι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135865"," Παρ’ όλα αυτά, όλες αυτές οι προσπάθειες από το ΤΑΙΠΕΔ να διοχετεύσει εμπιστευτικά –στην αρχή τα έλεγε «απόρρητα», μετά «εμπιστευτικές πληροφορίες» κ.λπ.- βρίσκονται κάτω από κάτι που ψήφισε η Βουλή, χωρίς βεβαίως τη σύμφωνη γνώμη τη δικιά μας και των υπολοίπων, μέσα στο μνημόνιο. Το λέω κατά λέξη. «Κανένα στοιχείο των δημοσίων φορέων χωρίς εξαίρεση δεν απολαμβάνει ασυλίας λόγω εθνικής κυριαρχίας». Σε αυτήν την κατάσταση βρισκόμαστε.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135866"," Ολοκληρώστε, κύριε  συνάδελφε. Παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135867"," Τελειώνω. Θέλω να καταλάβετε, κύριε  Πρόεδρε, την ιδιαιτερότητα ενός τέτοιου νομοσχεδίου.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135868"," Έχετε το δικαίωμα να μιλήσετε και αργότερα. Ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135869"," Θα μιλήσω και αργότερα.
Τελειώνω με μια κουβέντα. Τι είναι το κοινό που έχει αυτό το νομοσχέδιο; Η προχειρότητα μιας ομάδας, η οποία καθοδηγεί τα πράγματα και την ενδιαφέρουν οι πιστωτές, κάποιες ρυθμίσεις και κυρίως να ξεπουλήσει. Και μένει για τη Βουλή τι; Να κρατήσει τα προσχήματα, μένει για τη Βουλή, να νομοθετήσει με έναν ιδιαίτερο τρόπο και αύριο να τον τροποποιήσει, να φέρει τροπολογίες, αν δεν βολεύει τα πράγματα. Σε ένα τέτοιο Κοινοβούλιο εμείς λέμε ότι μπορούμε να πάμε αλλιώς.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"135870"," Παρακαλώ άλλη φορά να σέβεστε το Προεδρείο περισσότερο.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα δύο μαθητές και μαθήτριες και τέσσερις εκπαιδευτικοί από το 1ο Γυμνάσιο Άργους Ορεστικού Καστοριάς.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, από τον Κοινοβουλευτικό Εκπρόσωπο του Κομμουνιστικού Κόμματος Ελλάδας λάβαμε επιστολή με την οποία σε αυτό το νομοσχέδιο ορίζει ως ειδική αγορήτρια τη Βουλευτή κ. Μανωλάκου Διαμάντω.
Το λόγο έχει ο συνάδελφος κ. Κεγκέρογλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135871"," Κύριε Πρόεδρε, ζητώ το λόγο.","ΣΤΑΥΡΟΣ ΚΑΛΑΦΑΤΗΣ",177
"135872"," Για ποιο λόγο, κύριε Υπουργέ;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135873"," Θέλω να πάρω το λόγο για ένα ζήτημα που έθεσαν οι δύο συνάδελφοι από το ΣΥΡΙΖΑ και…","ΣΤΑΥΡΟΣ ΚΑΛΑΦΑΤΗΣ",177
"135874"," Το λόγο έχει ο Υπουργός κ. Καλαφάτης για τρία λεπτά, προκειμένου να κάνει μια παρέμβαση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135875"," Ευχαριστώ πολύ, κύριε Πρόεδρε. 
Θέλω να πω κάποια πράγματα σε σχέση με τις τοποθετήσεις και τα όσα ειπώθηκαν από τους συναδέλφους του ΣΥΡΙΖΑ και του ΠΑΣΟΚ, αναφορικά με το τι διαδραματίζεται στην Ιερισσό. 
Απ’ ό,τι πληροφορήθηκα αρμοδίως, η πραγματικότητα έχει ως εξής. Αστυνομικές δυνάμεις, συνοδευόμενες από δυο δικαστικούς λειτουργούς, μετέβησαν στην περιοχή, με σκοπό να προβούν σε έρευνα αναφορικά με την τρομοκρατική επίθεση που έλαβε χώρα στην περιοχή πριν από λίγες εβδομάδες. Κάποιοι κάτοικοι απέκλεισαν την πρόσβαση των αστυνομικών δυνάμεων. Έκαψαν μεγάλη ποσότητα από λάστιχα, κάτι που συνέβαλε σε μεγάλο βαθμό στη δημιουργία της αποπνικτικής ατμόσφαιρας και έγινε, εξ όσων γνωρίζουμε, περιορισμένη χρήση χημικών στο συγκεκριμένο σημείο όπου παρακωλυόταν…
(Θόρυβος στην Αίθουσα από τις πτέρυγες του ΣΥΡΙΖΑ-ΕΚΜ  και του ΚΚΕ)","ΣΤΑΥΡΟΣ ΚΑΛΑΦΑΤΗΣ",177
"135876"," Αυτό είναι…","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"135877"," Έριξαν μέχρι και στα σχολεία, στο προαύλιο!","ΔΙΑΜΑΝΤΩ ΜΑΝΩΛΑΚΟΥ",302
"135878"," Μέσα στο σχολείο τραυματίστηκε μαθήτρια!","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"135879"," Παρακαλώ, κύριοι συνάδελφοι!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135880"," Όπου παρακωλυόταν η πρόσβαση αστυνομικών δυνάμεων, για να επιτελέσουν το καθήκον τους. 
(Θόρυβος στην Αίθουσα από τις πτέρυγες του ΣΥΡΙΖΑ και του ΚΚΕ)
Αυτή είναι η ενημέρωση που έχω αρμοδίως. Αυτή είναι η πραγματικότητα. 
Σας ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"135881"," Εμπόδισαν τα ασθενοφόρα να φτάσουν σε κατοίκους που είχαν αναπνευστικό!","ΔΙΑΜΑΝΤΩ ΜΑΝΩΛΑΚΟΥ",302
"135882"," Το λόγο έχει ο συνάδελφος κ. Κεγκέρογλου.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, έχω ζητήσει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135883"," Θα σας δώσω το λόγο μετά. Είχα, ήδη, δώσει το λόγο στον κ. Κεγκέρογλου. 
Κύριε Κεγκέρογλου, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135884"," Κυρίες και κύριοι συνάδελφοι, ας πάμε σε συνθέσεις και συναινετικές τοποθετήσεις. Γι’ αυτό επιτρέψτε μου να ξεκινήσω από την Κρήτη, από τις διατάξεις που αφορούν στη δημιουργία του Οργανισμού Ανάπτυξης Κρήτης.
Η Κρήτη, μια ενιαία ανθρωπογεωγραφική ενότητα με νησιωτικό χαρακτήρα και ταυτόχρονα με ανθρώπινο δυναμικό πρωτοποριακό, πέτυχε τα προηγούμενα χρόνια υψηλούς ρυθμούς ανάπτυξης χάριν, κυρίως, των ιδιωτικών επενδύσεων και των συλλογικών πρωτοβουλιών από τους πολίτες και τους φορείς του νησιού.
Σήμερα και με δεδομένη την κρίση που βιώνει η χώρα, μία νέα παγκρήτια, βιώσιμη, παραγωγική ανάπτυξη είναι εφικτή για το νησί. Με πνεύμα συγκρητισμού, σχέδιο, εξωστρέφεια καινοτομία αλλά και διαθεσμική συνεννόηση μπορούμε να προχωρήσουμε δημιουργικά. Για να επιτευχθεί αυτό, πρέπει να αξιοποιηθούν όλα τα φυσικά και αναπτυξιακά πλεονεκτήματα του νησιού, το εξαίρετο ανθρώπινο δυναμικό και ασφαλώς να καλυφθούν τα μεγάλα ελλείμματα στις υποδομές και κυρίως αυτές που αφορούν τις μεταφορές. 
Το 2003, οπότε και διετέλεσα για μικρό χρονικό διάστημα Πρόεδρος του Οργανισμού Ανάπτυξης Ανατολικής Κρήτης, αναθέσαμε μία μελέτη στον ΟΟΣΑ, προκειμένου να κάνουμε μία αποτίμηση των επιπτώσεων εφαρμογής των Μεσογειακών Ολοκληρωμένων Προγραμμάτων, αλλά και των Κοινοτικών Πλαισίων Στήριξης.
Ένα από τα βασικά συμπεράσματα της μελέτης του ΟΟΣΑ ήταν ότι χρειάζεται μία συνεννόηση των διαφόρων φορέων που αφορούν και αποφασίζουν την ανάπτυξη και βέβαια χρειάζεται η σύνθεση των εθνικών προγραμμάτων του περιφερειακού προγραμματισμού και της τοπικής ανάπτυξης. Και αυτό, για να επιτύχουμε τη βέλτιστη αξιοποίηση εθνικών και ευρωπαϊκών πόρων. 
Η ίδρυση της Περιφερειακής Αυτοδιοίκησης και οι νέοι καλλικρατικοί δήμοι, κυρίες και κύριοι συνάδελφοι, παρά τα προβλήματα του πρώτου διαστήματος, έχουν τη δυνατότητα του σχεδιασμού και της συγκρότησης προγραμμάτων με στόχους και προτεραιότητες. Όμως, η απαραίτητη υποδομή σε στελεχιακό δυναμικό και ευέλικτες διαδικασίες, για την μελέτη και την κατασκευή και την υλοποίηση δράσεων, παραμένουν ζητούμενο. Με λίγα λόγια θα σας παραθέσω και την υπόλοιπη πραγματικότητα με τους φορείς στο νησί. 
Οι δύο αναπτυξιακοί φορείς, ο ΟΑΝΑΚ και ο ΟΑΔΥΚ -οι οποίοι λειτούργησαν από το 1990 και μετά ο πρώτος, ενώ ο δεύτερος από το 1979- προσέφεραν τεράστιο αναπτυξιακό έργο στο νησί και ιδιαίτερα σε μια περίοδο κατά την οποία η αυτοδιοίκηση ήταν κατακερματισμένη και είχαμε τις κοινότητες και την κρατική νομαρχία. Στην πορεία συνεχίστηκε αυτή η προσφορά αλλά σήμερα η ανάγκη συγχώνευσης των δύο οργανισμών είναι διαπιστωμένη και προϋπόθεση για να συνεχίσουν το έργο τους στα νέα δεδομένα. 
Ταυτόχρονα, υπάρχει η ειδική υπηρεσία η ΕΥΔΕ ΒΟΑΚ, για την κατασκευή του άξονα, ο οποίος είναι γνωστός για την επικινδυνότητά του και τα ατυχήματα που προκαλούνται συνεχώς. Η έλλειψη συνολικής αρμοδιότητας της ειδικής αυτής υπηρεσίας, της αποστέρησε την αποτελεσματικότητα και πάντα υποστήριζα και προσωπικά ότι πρέπει να απογαλακτιστεί από την αθηναϊκή γραφειοκρατία για να προχωρήσει. Έχει, όμως, σημαντικό έργο το οποίο δεν μπορεί να το απομειώσει κανείς. 
Υφίσταται, επίσης, η ειδική υπηρεσία για τον Αποσελέμη και την κατασκευή του φράγματος, το οποίο ολοκληρώνεται το προσεχές διάστημα. Το 2010, ξεκίνησε μια κυβερνητική πρωτοβουλία για τη δημιουργία μιας νέας εταιρείας για τις υποδομές της Κρήτης, ιδιαίτερα για το οδικό δίκτυο, το οποίο έμεινε στη μέση ή μάλλον έμεινε στην αρχή. Η προσωπική μου θέση ήταν πάντα να μην ιδρυθεί ένας ακόμα, ένας επιπλέον φορέας.  
Σήμερα, μετά τη θετική πρωτοβουλία της Κυβέρνησης, έρχεται ένα νομοσχέδιο για τη δημιουργία του οργανισμού Ανάπτυξης Κρήτης, ως αποτέλεσμα της συγχώνευσης των οργανισμών και της ανάθεσης στο νέο Οργανισμό όλων των αρμοδιοτήτων, τις οποίες σήμερα ασκούν οι ειδικές υπηρεσίες του τομέα υποδομών του Υπουργείου Ανάπτυξης. Αυτό είναι μια συνολική αντιμετώπιση του ζητήματος. 
Υπήρξαν αντιθέσεις, κατατέθηκαν διαμαρτυρίες και ενστάσεις στο σχέδιο και στην πρωτοβουλία αλλά ακολούθησε εποικοδομητικός διάλογος, ακολούθησε η ουσιαστική διαβούλευση και η σύσκεψη με τους φορείς της Κρήτης και η ακρόαση των φορέων στην Επιτροπή Παραγωγής και Εμπορίου, σηματοδότησαν τις αλλαγές και τις βελτιώσεις που έπρεπε να γίνουν στη νομοθετική πρωτοβουλία της Κυβέρνησης. 
Θέλω να επισημάνω τη θετική ανταπόκριση της Κυβέρνησης αλλά και συγκεκριμένα των Υφυπουργών, του κ. Βολουδάκη και του κ. Καλογιάννη και την υιοθέτηση των περισσοτέρων από τις προτάσεις αλλά και τις διευκρινίσεις που αφορούν την ασάφεια συγκεκριμένων διατάξεων, όπως υπήρχε. Με το νομοσχέδιο που έχουμε στα χέρια μας και βεβαίως με τις βελτιώσεις και τις τροποποιήσεις που κατέθεσε ο Υπουργός και στην επιτροπή και σήμερα, επιτυγχάνουμε τη δημιουργία ενός διαθεσμικού οργανισμού, ο οποίος θα λειτουργεί χάριν του δημοσίου συμφέροντος, για την προαγωγή της κοινής ωφέλειας, με δυνατότητα να εκπονεί μελέτες και προγράμματα, να υλοποιεί έργα και δράσεις, που θα του ανατίθενται είτε από την κεντρική κυβέρνηση είτε από την περιφέρεια είτε από τους δήμους. Το αντικείμενο είναι ευρύ, ευρύτατο θα έλεγα. Ο βόρειος οδικός άξονας, ο νότιος οδικός άξονας, το φράγμα Αποσελέμη, είναι τα σημερινά αντικείμενα των δύο συγχωνευόμενων οργανισμών.      
Η μετοχική σύνθεση διασφαλίζει το δημόσιο συμφέρον και ταυτόχρονα την τοπική ωφέλεια. Η θεσμική και αναλογική συγκρότηση του διοικητικού συμβουλίου εμπεδώνει τη συνεννόηση κεντρικού κράτους περιφερειακής και τοπικής αυτοδιοίκησης. Η αρμοδιότητα της προϊστάμενης αρχής που δίδεται στον οργανισμό και η στελέχωσή του με έμπειρα στελέχη των συγχωνευομένων οργανισμών αλλά και των υπηρεσιών που αποσπώνται εγγυώνται την αποτελεσματικότητά του.
Η επίλυση όλων των θεμάτων που αφορούν τους εργαζόμενους θα τους προσφέρει την απαραίτητη ασφάλεια ούτως ώστε να έχουν τη μέγιστη απόδοση. Η πρόβλεψη για τις δομές και τις συνεδριάσεις του διοικητικού συμβουλίου στις έδρες των δύο πρώην οργανισμών θα συμβάλει και συμβολικά και ουσιαστικά στο συγκρητισμό.
Κύριε Υπουργέ, παραμένουν κάποια θέματα, τα οποία συζητήθηκαν και πιθανόν δεν δόθηκαν λύσεις, όπως είναι το θέμα της συντήρησης του OAK που θέτει η περιφέρεια για το οποίο έχω την άποψη ότι είναι περισσότερο θέμα χρηματοδότησης, παρά αρμοδιότητας.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"135885","   Με συγχωρείτε, κύριε συνάδελφε, θα σας διακόψω για ένα λεπτό.
Θα ήθελα να ενημερώσω το Σώμα ότι παρακολουθεί τη συνεδρίασή μας ο κ. Οτμάρ Κάρας, Αντιπρόεδρος του Ευρωπαϊκού Κοινοβουλίου. Τον καλωσορίζουμε.
(Χειροκροτήματα από όλες τις πτέρυγες της Βουλής)
Παρακαλώ, κύριε Κεγκέρογλου, συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135886"," Τελειώνοντας, κύριε Πρόεδρε, την τοποθέτησή μου για την δημιουργία του Οργανισμού Ανάπτυξης Κρήτης θέλω να τονίσω την ανάγκη επιλογής του καλύτερου δυνατού, του άριστου στελεχιακού δυναμικού για τη συγκρότηση της διοίκησης είτε αυτοί θα επιλεγούν από τους Υπουργούς είτε θα εκπροσωπήσουν φορείς. Έχει μεγάλη σημασία αυτό.
Το νομοσχέδιο που συζητάμε έχει, πράγματι, ένα σύνολο διατάξεων που αφορούν διάφορα Υπουργεία αλλά πρέπει να πούμε ότι λύνουν και επείγοντα θέματα. Θα πρέπει να βρούμε το σωστό βηματισμό και κυρίως η Κυβέρνηση σε σχέση με το νομοθετικό έργο και το «επείγον» πολλών θεμάτων ούτως ώστε να έρχονται στην ώρα τους και με αντίστοιχα νομοσχέδια και να μην τρέχουμε την τελευταία στιγμή.
Για το πρώτο και το δεύτερο άρθρο, που αφορούν την παράνομη υλοτόμηση, θεωρώ ότι μετά τις ουσιαστικές βελτιώσεις που έγιναν από τον Υπουργό, δεν θα προκύψουν αρνητικά παρά μόνο θετικά ζητήματα. Κύριε Υπουργέ, όμως εάν υπάρξει για οποιοδήποτε λόγο μια στρέβλωση στην πράξη αυτών των διατάξεων θα πρέπει να το ξαναδούμε. 
Αποσύρθηκε η διάταξη του Υπουργείου Εξωτερικών. Πήραμε και εμείς ένα έγγραφο από την Ένωση Μελών του Νομικού Συμβουλίου του Κράτους, που τεκμηρίωνε την ανάγκη να επανεξεταστεί η ρύθμιση.
Το άρθρο 5, αφορά μια τυπική διόρθωση του ν.4093.
Το άρθρο 6, αναφέρεται σε ένα πάρα πολύ σοβαρό θέμα που αφορά την εξυπηρέτηση των περιοχών που ανήκουν κυρίως σε τρίτες χώρες, έχουν λεωφορειακή σύνδεση με την Ελλάδα αλλά δεν ανήκουν στην Ευρωπαϊκή Ένωση.  Όπως καταλαβαίνετε, παραδείγματος χάριν στην Αλβανία, σε περιοχές που δεν είναι κοντά στα Τίρανα υπάρχει τεράστιο πρόβλημα, γιατί προβλέπεται η σύνδεση μόνο με την πρωτεύουσα. Επομένως, θα πρέπει και μέσα από την ΚΥΑ που προβλέπει το συγκεκριμένο άρθρο και με ενδεχόμενη αλλαγή της συμφωνίας που έχει υπάρξει ανάμεσα στα δύο κράτη να υπάρξει πρόβλεψη για την απευθείας σύνδεση, παραδείγματος χάριν των Ιωαννίνων με την Χιμάρα ή άλλες περιοχές ούτως ώστε να μην αναγκάζονται να κάνουν τεράστιες αποστάσεις για να περάσουν από το κέντρο. Αυτό έχει και άλλα προβλήματα. Δεν μπορεί να υπάρχει αυτή η υποχρεωτικότητα στη διαδρομή μόνο και μόνο επειδή κάποιοι το σκέφτηκαν και το έβαλαν μέσα σε μια συμφωνία. Θα πρέπει να αλλάξει. Νομίζω ότι με την κοινή υπουργική απόφαση και συνεννόηση θα μπορεί να δοθεί το δικαίωμα της επαναδραστηριοποίησης γραμμών που συνδέουν αυτές τις περιοχές απευθείας.
Το άρθρο 8, αφορά μια τυπική ρύθμιση για να μπορεί να λειτουργήσει το Διοικητικό Συμβούλιο του ΕΟΠΠΕΠ. Νομίζω ότι δεν υπάρχει κανένα θέμα για αυτό.
Το άρθρο 10, ρυθμίζει ένα ουσιαστικό θέμα του Υπουργείου Δικαιοσύνης που αφορά τις συναινετικές υιοθεσίες και όπου αναβαθμίζει το επίπεδο αντιμετώπισής του από την πλευρά των δικαστηρίων. Είναι θετική ρύθμιση.
Το άρθρο 11, αντιμετωπίζει ένα θέμα που έχει να κάνει με την εξέλιξη και την φοίτηση των στελεχών της Ελληνικής Αστυνομίας σε σχολές αξιωματικών, λόγω του ότι δεν υπήρξε η πρόβλεψη όταν καταργήθηκε η είσοδος ιδιωτών στις σχολές και έχει και μια ουσιαστική ρύθμιση υποστήριξης των τριτέκνων που ξεκαθαρίζει τα πράγματα για τη συμμετοχή τους στη σχολή.
Έχουμε και την τελευταία ρύθμιση για τη Γραμματεία Συντονισμού που θεωρώ ότι είναι τυπική. 
Είναι δύο οι τροπολογίες. Η πρώτη αφορά το ΤΑΙΠΕΔ και την παροχή πληροφοριών από τις επιχειρήσεις στους επενδυτές, προκειμένου να περάσουν στο επόμενο στάδιο. Θεωρώ κατ’ αρχάς ότι είναι μια τροπολογία που επανέρχεται μετά από βελτιώσεις και μετά από προτάσεις. Μετά από την τελευταία πρόταση που κατέθεσα χθες στην επιτροπή, ήρθε περαιτέρω βελτιωμένη. Είναι πάρα πολύ θετικό ότι μπαίνουν κανόνες και διαφάνεια για τα παρεχόμενα στοιχεία. Εάν υπήρχε η πλήρης απαγόρευση, όπως υποστηρίζουν κάποιοι, το μόνο που θα γινόταν θα ήταν εμπόριο στοιχείων από κάποια στελέχη των οργανισμών και αυτό δεν μπορεί να καλυφθεί, τουλάχιστον από εμάς. Επομένως, με τη διασφάλιση ότι θα είναι μόνο οι προεπιλεγέντες επενδυτές και βεβαίως με την απαγόρευση που εκτός από την εθνική ασφάλεια αφορά και την εθνική άμυνα και μόνο με την άδεια του Υπουργού Άμυνας για τις δύο αμυντικές επιχειρήσεις, είναι νομίζω διασφαλισμένα αυτά τα οποία ζητούσαμε και όταν πρωτοκατατέθηκε η τροπολογία αλλά και αυτά που ζητήσαμε χθες.
Η δεύτερη τροπολογία, δίνει τη δυνατότητα στην Ελληνική Αστυνομία να ταξινομήσει αυτοκίνητα που τις δωρίζουν αστυνομίες άλλων χωρών ή που είναι κατασχεμένα. Γνωρίζω ότι έξι αυτοκίνητα έχουν προσφερθεί από την γαλλική αστυνομία και παραμένουν αταξινόμητα. Να μην ταξινομηθούν; Ψηφίστε τουλάχιστον την ταξινόμηση των έξι αυτοκινήτων της ΕΛΛΑΣ.
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"135887"," Ευχαριστούμε πολύ, κύριε συνάδελφε. 
Οι γραμματείς των Κοινοβουλευτικών Ομάδων ρώτησαν, επειδή έχουν επιτροπές, όπως ξέρετε, πότε θα γίνει η ανάγνωση του καταλόγου. Η ανάγνωση του καταλόγου θα γίνει ακριβώς 13:15. Όσες κυρίες και όσοι κύριοι συνάδελφοι είναι σε επιτροπές να ενημερωθούν για να το έχουν υπ’ όψιν τους. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, παρακαλώ το λόγο. Έχει τεθεί ένα θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135888"," Τι θέμα, κύριε Μαριά;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Έχει τεθεί το θέμα της βίαιης αστυνομικής αντιμετώπισης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135889"," Όχι. Με συγχωρείτε…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δικαιούμαι το λόγο σαν Κοινοβουλευτικός Εκπρόσωπος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135890"," Όχι. Δεν δικαιούστε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Γιατί δεν δικαιούμαι;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135891"," Να σας εξηγήσω γιατί. Ο Κοινοβουλευτικός Εκπρόσωπος, όπως γνωρίζετε καλύτερα από εμένα, από τα άρθρα του Κανονισμού, παίρνει το λόγο, όποτε τον ζητήσει αλλά επί θεμάτων που αφορούν το νομοσχέδιο στο οποίο έχει τεθεί…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Έχει τοποθετηθεί ο κύριος Υπουργός, έχουν τοποθετηθεί κι άλλοι συνάδελφοι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135892"," Κανένας δεν τοποθετήθηκε. Θα σας δοθεί η ευκαιρία πάντως. Θα δώσω το λόγο στην κ. Ραχήλ Μακρή, γιατί περιμένει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Οι προηγούμενοι ως τι μίλησαν; Ο κύριος Υπουργός τοποθετήθηκε επί των θεμάτων αυτών και μάλιστα εμβόλιμα. Έχουν τοποθετηθεί κι άλλοι συνάδελφοι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135893"," Κανένας άλλος. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σε ένα λεπτό θα έχω τελειώσει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135894"," Κύριε Μαριά, παρακαλώ. Ζήτησαν το λόγο συγχρόνως με εσάς ο Κοινοβουλευτικός Εκπρόσωπος του ΣΥΡΙΖΑ, ο Κοινοβουλευτικός Εκπρόσωπος του Κομμουνιστικού Κόμματος Ελλάδος, νομίζω και ο κ. Βορίδης και δεν τους έδωσα το λόγο γι’ αυτό. Όταν θα δοθεί η ευκαιρία, θα σας δώσω εγώ το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Με συγχωρείτε, κύριε Πρόεδρε, όταν ο Υπουργός κάνει μία δήλωση ενός θέματος ασχέτου με το νομοσχέδιο, δικαιούμαστε ως Κοινοβουλευτικοί Εκπρόσωποι να πάρουμε το λόγο. Θέλετε μετά την ψηφοφορία να δώσετε το λόγο σε όλους τους Κοινοβουλευτικούς Εκπροσώπους;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135895"," Ασφαλώς. 
Η κ. Ραχήλ Μακρή έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135896"," Ευχαριστώ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, το παρόν νομοσχέδιο τιτλοφορείται: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις». Είναι βέβαια εμφανές το γεγονός ότι οι ρυθμίσεις που εισάγονται, δεν αναφέρονται σε θέματα του Υπουργείου Περιβάλλοντος Ενέργειας και Κλιματικής Αλλαγής. 
Πιο συγκεκριμένα, στα δώδεκα άρθρα του νομοθετήματος εμπλέκονται νέα Υπουργεία και σχεδόν πουθενά δεν τεκμηριώνεται η ανάγκη του επείγοντος των διατάξεων. 
Στο παρόν σχέδιο νόμου εισάγονται και δύο τροπολογίες, στις οποίες θα αναφερθούμε στη συνέχεια. Αποτελεί θετικό βήμα η απόσυρση της τροπολογίας που αφορούσε την αρχή διασφάλισης της ποιότητας στην πρωτοβάθμια και δευτεροβάθμια εκπαίδευση του Υπουργείου Παιδείας. Χαιρόμαστε που εισακούστηκαν οι παρεμβάσεις μας για τη διασφάλιση του δημοσίου συμφέροντος έναντι της κατασπατάλησης του κρατικού χρήματος, όπως είχαμε επισημάνει στη συνεδρίαση της αρμόδιας κοινοβουλευτικής επιτροπής. 
Επί των άρθρων του νομοσχεδίου έχουμε να παρατηρήσουμε τα ακόλουθα.
Στα άρθρα 1 και 2, επιχειρείται η αυστηροποίηση των διατάξεων για την παράνομη υλοτομία. Θα μπορούσαμε να είμαστε θετικοί στις αυστηρές ποινές, εάν τηρούνταν δύο προϋποθέσεις. Η πρώτη, συνίσταται στην ανάληψη από το κράτος όλων εκείνων των μέτρων που αποτρέπουν την ανάγκη ανάπτυξης της συμπεριφοράς αυτής. Δεν είναι δυνατόν η άστοχη κυβερνητική πολιτική να καθιστά οικονομικά απλησίαστα τα μέσα θέρμανσης και να απαντά με αυστηρότερες ποινές για τον περιορισμό του φαινομένου της λαθροϋλοτομίας. Σας το έχουμε εξηγήσει πολλές φορές, ότι όσο αυξάνετε τις τιμές, τόσο δημιουργείτε τα κίνητρα παράνομης υλοτομίας και αποδοχής των προϊόντων αυτής από τους καταναλωτές. Έχετε αποδείξει ότι είστε αδύναμοι στην οικονομική θεωρία, γι’ αυτό δεν θα σας μιλήσουμε για την καμπύλη Λαφέρ που συνδέει την αύξηση της τιμής ενός φόρου με τα πιθανά έσοδα του κράτους. Γνωρίζετε ήδη την πτώση των κρατικών εσόδων από την αύξηση του ειδικού φόρου κατανάλωσης στο πετρέλαιο. Παρομοίως όμως, όσο αυξάνεται η τιμή ενός αγαθού, τόσο αυξάνονται και τα κίνητρα του λαθρεμπορίου. Επιλύστε πρώτα αυτά τα θέματα και ύστερα να συζητήσουμε για αυστηρότερες ποινές. Μην προσπαθείτε να αντιμετωπίσετε το πρόβλημα, εάν δεν αντιμετωπίσετε την αιτία του.
Η δεύτερη προϋπόθεση, αναλύεται στην απλή και λογική σκέψη ότι καμμία ποινή δεν πρόκειται να καταλογιστεί, εάν δεν υπάρχει ο κατάλληλος μηχανισμός. Εσείς αντί να έχετε φροντίσει για την ορθολογική και επαρκή στελέχωση των αρμόδιων υπηρεσιών, τις έχετε υποβαθμίσει. Το γεγονός αυτό το γνωρίζουν ντόπιοι και ξένοι κατ’ επάγγελμα παρανομούντες και το εκμεταλλεύονται. Κανείς δεν αποθαρρύνεται από μία αυστηρή ποινή που δεν πρόκειται να καταλογιστεί, γιατί δεν υπάρχουν αρκετοί δασικοί υπάλληλοι και δεν υφίσταται δασικό κτηματολόγιο που να δείχνει τα όρια του δάσους. Προβείτε πρώτα στις απαιτούμενες προπαρασκευαστικές ενέργειες και αφού έχετε έτοιμο τον κρατικό μηχανισμό, συζητάμε για το πόσο αυστηρές θα είναι οι ποινές. Μην καταφεύγετε πάντα στα φοβικά ένστικτα των πολιτών. Η εκμετάλλευσή τους σας βοήθησε να εκλεγείτε αλλά δεν μπορεί να αποτελεί μόνιμο καταφύγιο.
Το άρθρο 3, χαιρόμαστε που το έχετε αποσύρει. Ισχυριζόσασταν ότι αποσαφηνίζατε το εύρος των αρμοδιοτήτων της ειδικής νομικής υπηρεσίας του Υπουργείου Εξωτερικών. Σας θέσαμε από τη συζήτηση στην επιτροπή την ερώτηση εάν η συγκεκριμένη υπηρεσία διαθέτει την κατάλληλη στελέχωση ή έχει πέσει και αυτή θύμα της μνημονιακής υποχρέωσης και κυβερνητικής επιθυμίας για απαξίωση όλων των αξιόλογων κρατικών δομών. Η λαίλαπα του νεοφιλελευθερισμού, επιτίθεται στο θεματοφύλακα του δημοσίου συμφέροντος αναθέτοντας καθήκοντα σε υπηρεσίες που δεν έχουν ούτε καν τα απαιτούμενα άτομα για να τα εκπληρώσουν και μετά συκοφαντεί τις υπηρεσίες αυτές με κραυγές περί αναποτελεσματικότητας.
Επί του άρθρου 4, επειδή περιμένουμε τη νομοθετική παρέμβαση του Υπουργού, θα τοποθετηθούμε στη δευτερολογία και πιο αναλυτικά ο Κοινοβουλευτικός μας Εκπρόσωπος, ο Νότης Μαριάς. 
Με την προτεινόμενη διάταξη στο άρθρο 5, διευκρινίζεται ότι ο περιορισμός των θέσεων μετακλητών που προβλέφθηκε με την παράγραφο 3 της υποπαραγράφου ζ.5 του ν. 4093/2012, ισχύει ανεξαρτήτως του αν πρόκειται για θέσεις κενές ή όχι. Αυτό γίνεται για να επηρεάσει η μείωση του 20% όσους λιγότερους γίνεται από τους ήδη διορισμένους μετακλητούς. Μην προστατεύετε μέσω νομικών τερτιπιών τους κομματικούς σας εκλεκτούς. Μπορούμε να καταλάβουμε και να αποκαλύψουμε τις προθέσεις σας. Επί του άρθρου αυτού ειδικότερα θα τοποθετηθεί η αρμόδια Τομεάρχης για τα θέματα διοικητικής μεταρρύθμισης, η Βουλευτής Μαγνησίας κ. Χρυσοβελώνη. 
	Με το άρθρο 6, προσφέρετε την απαιτούμενη εξουσιοδοτική διάταξη, προκειμένου ο Υπουργός που είναι αρμόδιος για τις μεταφορές, να αποφασίζει κάθε λεπτομέρεια των διακρατικών οδικών επιβατικών μεταφορών. Οι οδικές επιβατικές συνδέσεις με τις όμορες χώρες αποτελούν μήλο της έριδος μεταξύ πολλών συμφερόντων. 
Πρώτο θύμα της διένεξης αυτής ήταν τα λεωφορεία της ΤΡΑΙΝΟΣΕ, στα οποία ουσιαστικά απαγορεύτηκε να εκτελούν τα υπό συζήτηση δρομολόγια. Ύστερα και οι ανεξάρτητοι μεταφορείς έπεσαν θύματα του εναγκαλισμού της Κυβέρνησης και των ΚΤΕΛ με ρυθμίσεις για υποχρεωτική αφετηρία μόνο την Αθήνα ή την Θεσσαλονίκη. 
Προφανώς, επιδιώκετε να μετατρέψετε τη Γενική Γραμματεία Μεταφορών σε Γραμματεία Μεταφορέων, προκειμένου να εξυπηρετήσετε την κομματική σας πελατεία. Για την εξυπηρέτηση της εκλογικής σας πελατείας έχετε, βέβαια, εισάγει και τις ρυθμίσεις στα άρθρα 7 και 9. Είστε πολύ εύκολοι στην έκδοση συγχωροχαρτιών για τους υμετέρους σας αλλά δε συνειδητοποιείτε ότι έτσι υποδαυλίζετε αντανακλαστικά ανομίας στην ελληνική κοινωνία.
Για το άρθρο 8, δεν κάνουμε άλλο σχόλιο, παρά το ότι γνωρίζουμε τα προβλήματα ασυνεννοησίας της συγκυβέρνησης όταν υφίσταται θέμα διορισμού ημέτερου σε κάποια διοικητική θέση. Ελπίζουμε ότι θα λάβετε αξιοκρατική απόφαση και η προσπάθεια επιλογής εκτείνεται σε μεγάλο χρονικό διάστημα, γιατί προσπαθείτε να κατανοήσετε την ίδια την έννοια της αξιοκρατίας. 
Για το άρθρο 12, θα μας βρείτε κατηγορηματικά αντίθετους στην προσπάθειά σας να επιβαρύνετε τον κρατικό προϋπολογισμό με την κενής ουσίας και αμφιβόλου πραγματικού αποτελέσματος Γενική Γραμματεία Συντονισμού. 
Αυτά τα οποία βλέπουμε θετικά είναι τα άρθρα 10 και 11, καθώς και την τροπολογία 254/25 για τη διάθεση των κατασχεμένων οχημάτων στην Ελληνική Αστυνομία και τα άλλα Σώματα Ασφαλείας. Εδώ, όμως, έχουμε δύο παρατηρήσεις.
Η πρώτη, αφορά τη διάθεση των οχημάτων εκτός από τα Σώματα Ασφαλείας και σε κοινωφελή ιδρύματα που έχουν ανάγκη. 
Η δεύτερη, αφορά την έκκληση να αναλάβετε νομοθετική πρωτοβουλία για πολίτες που τους έχουν κλαπεί τα οχήματα και οι κλέφτες τα έχουν χρησιμοποιήσει για εγκληματικές ενέργειες. Το πανελλήνιο γνωρίζει την υπόθεση της κ. Ξηρόκωστα, της οποίας το αυτοκίνητο εκλάπη από τις 8 Μαΐου του 2010, χρησιμοποιήθηκε σε παράνομη διακίνηση λαθρομεταναστών και κατασχέθηκε από την Αστυνομία στις 23-6-2010. Από τότε η συγκεκριμένη οικογένεια ταλαιπωρείται και δε μπορεί να πάρει πίσω το αυτοκίνητό της, ενώ αποδεδειγμένα δεν έχει καμμία ευθύνη. 
Θα θέλαμε να δείτε το συγκεκριμένο θέμα, κύριε Υπουργέ, και να δημιουργήσετε τις προϋποθέσεις εκείνες, ώστε να μην ταλαιπωρούνται οι πολίτες, που δεν έχουν ευθύνη, στο μέλλον. 
Κάθετα αντίθετοι είμαστε στην τροπολογία 252/24 για το ΤΑΙΠΕΔ. Είμαστε αντίθετοι, γιατί αναλογιζόμαστε τους κινδύνους που ελλοχεύουν στη διαδικασία ιδιωτικοποίησης αμυντικών βιομηχανιών από οποιονδήποτε έχει απλώς εκδηλώσει ενδιαφέρον, χωρίς κανένα απολύτως κόστος και δέσμευση εξαγοράς. 
Το κυριότερο είναι, ότι η χώρα δε μπορεί να προστατευτεί από μία απλή και διάτρητη αναφορά σε πληροφορίες και στοιχεία που αφορούν ή σχετίζονται με την εθνική ασφάλεια της χώρας. Για να προστατευτεί, χρειάζεται την ύπαρξη λεπτομερών και αυστηρών διαδικασιών, που θα αξιολογούν τις προς κοινοποίηση πληροφορίες από τα στελέχη του ΤΑΙΠΕΔ προς τρίτους, που εκδηλώνουν απλώς ενδιαφέρον, σε εταιρείες κοινής ωφέλειας και υποδομών.
Σας το είπαμε, ότι είχατε προσπαθήσει να εισάγεται ξανά αυτήν την κατάπτυστη τροπολογία. Η ελάχιστη σοβαρότητα και το γεγονός ότι έχετε όχι μόνο το χρέος της χώρας αλλά και τις συμβάσεις στο Αγγλικό Δίκαιο, επιτάσσουν παρόμοιες διατάξεις να πληρούν τις εξασφαλίσεις του Διεθνούς Εμπορικού Επιμελητηρίου, ICC. Η διαδικασία που ακολουθείται σε όλες τις παρόμοιες συναλλαγές διέπεται από τα «standard incoterms» του 2010. Σύμφωνα με αυτά, για να δοθούν πληροφορίες συναλλαγών, εξασφαλίζεται ότι οι υποψήφιοι αγοραστές έχουν καταθέσει ισόποση του τιμήματος αγοράς εγγυητική επιστολή. 
Μόνο εάν είχατε συμπεριλάβει τα standards αυτά στις παρούσες διατάξεις ως υποχρεώσεις των πιθανών αγοραστών, θα δίνατε την εικόνα ενός σοβαρού κράτους, το οποίο ενδιαφέρεται, πραγματικά, για τη διασφάλιση των συμφερόντων του και όχι την εικόνα ενός αφρικανικού κρατιδίου που ξεπουλά τα πάντα σε αποικιακές συμβάσεις.  
Εσείς φυσικά όταν μας έχετε μετατρέψει σε γερμανικό προτεκτοράτο, θα σκεφτόσασταν την προστασία από αποικιοκρατικές συμβάσεις; Δυστυχώς, δεν παρέχετε στο δημόσιο συμφέρον καμμία προστασία. 
Ο κ. Μαυραγάνης, στη χθεσινή συνεδρίαση της επιτροπής δήλωσε ότι η παρούσα τροπολογία είναι απαραίτητη για να προχωρήσει η ιδιωτικοποίηση του ΟΠΑΠ και της ΔΕΠΑ. Έχετε αναλογιστεί ότι εάν ευαίσθητα ή απόρρητα στοιχεία σχετικά με το φυσικό αέριο πέσουν στα χέρια ανταγωνιστών ομίλων με τον αγωγό TAP, το έργο που η ίδια η Κυβέρνηση εγκαινίασε με τόσες φαμφάρες, δεν θα υλοποιηθεί ποτέ; Εκτός και εάν και η παρούσα τροπολογία γράφτηκε για να εξυπηρετεί εκτός Ελλάδος συμφέροντα. 
Ένα πάντως είναι σίγουρο. Τέτοιες διατάξεις βρίσκονται πέρα κάθε λογικής ελληνικού δημοσίου συμφέροντος. Εάν κάποιος τις ψηφίσει, πρέπει να αναλογιστεί τις ευθύνες του προς τον ελληνικό λαό.
(Χειρoκροτήματα από την πτέρυγα των Ανεξαρτήτων Ελλήνων)","ΡΑΧΗΛ ΜΑΚΡΗ",293
"135897"," Ευχαριστούμε, κυρία συνάδελφε. 
Το λόγο έχει ο συνάδελφος κ. Μπούκουρας. 
(Θόρυβος στην Αίθουσα)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135898"," Κύριε Πρόεδρε η ώρα...","ΙΩΑΝΝΗΣ ΙΩΑΝΝΙΔΗΣ",169
"135899"," Μη διαμαρτύρεστε, κύριε Ιωαννίδη. 
Υπάρχει Διάσκεψη Προέδρων και οι επιτροπές οι οποίες ενημερώθηκαν τώρα και κατεβαίνουν. Μη διαμαρτύρεστε συνεχώς. 
Ορίστε, κύριε Μπούκουρα, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135900"," Ευχαριστώ πολύ, κύριε Πρόεδρε.
Κατ’ αρχάς, δεν θα μπορούσα να μην αναφερθώ στο απαράδεκτο γεγονός ότι έχουμε σήμερα ένα νομοσχέδιο το οποίο αποτελεί προϊόν συρραφής διατάξεων που αφορούν διάφορα Υπουργεία, διατάξεις οι οποίες αποτελούν παλαιότερες  τροπολογίες. Είναι ένα νομοσχέδιο με άσχετες μεταξύ τους ρυθμίσεις. Αυτό δείχνει ότι δεν πολιτεύεστε με σοβαρότητα, ότι δεν σέβεστε και δεν έχετε σε μεγάλη εκτίμηση το ελληνικό Κοινοβούλιο και τους Βουλευτές. 
Επί της ουσίας τώρα. Στα άρθρα 1 και 2, προβλέπεται η αυστηροποίηση του νομοθετικού πλαισίου σχετικά με τη λαθροϋλοτομία. Το φαινόμενο αυτό έχει παρουσιάσει τρομερή έξαρση τον τελευταίο καιρό και η ανάγκη να παταχθεί είναι μεγάλη, αφού οδηγεί σε μεγάλη περιβαλλοντική ζημιά, σε καταστροφή του δασικού πλούτου της χώρας μας. 
Το σοβαρό αυτό ζήτημα το ανέδειξε η Χρυσή Αυγή στο Κοινοβούλιο από καιρό και είναι σημαντικό που η Κυβέρνηση έστω και με αρκετή καθυστέρηση, φέρνει προς ψήφιση αυτές τις διατάξεις. 
Είναι αλήθεια πως οι βασικοί λόγοι για την έξαρση του φαινομένου αυτού είναι η μεγάλη αύξηση της τιμής του πετρελαίου και του ηλεκτρικού ρεύματος σε συνδυασμό με τη συνεχιζόμενη κρίση και τη μείωση των εισοδημάτων των Ελλήνων. 
(Θόρυβος στην Αίθουσα)
Κύριε Πρόεδρε, δεν μπορώ να συνεχίσω.","ΕΥΣΤΑΘΙΟΣ ΜΠΟΥΚΟΥΡΑΣ",349
"135901"," Κύριοι συνάδελφοι, παρακαλώ. 
Συνεχίστε, κύριε Μπούκουρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135902"," Πιστεύουμε πως οι ποινές δεν απευθύνονται στους συμπολίτες μας, που στην επαρχία προχωρούν σε περιορισμένη υλοτόμηση για την κάλυψη των προσωπικών τους αναγκών. Η αλλαγή των ποινών προς το αυστηρότερο, απευθύνεται στα οργανωμένα κυκλώματα λαθροϋλοτόμησης που κάνουν και τη μεγαλύτερη ζημιά. 
Είναι σημαντικό το παράδειγμα της Πίνδου, όπου οι λαθροϋλοτόμοι από την Αλβανία καταστρέφουν μεγάλες δασικές εκτάσεις. Η αυστηροποίηση των ποινών κινείται στο πλαίσιο της καταστολής και είναι σίγουρο ότι από μόνη της δεν μπορεί να φέρει τα επιθυμητά αποτελέσματα. Γι’ αυτό πρέπει να γίνουν και άλλες ενέργειες, όπως η ενίσχυση των δασικών υπηρεσιών. 
Στο τέταρτο άρθρο, συγχωνεύονται σε μία νέα εταιρεία δύο οργανισμοί με αντικείμενο την ανάπτυξη της Κρήτης με μία εταιρεία παρόμοιου αντικειμένου, που δεν λειτούργησε ποτέ και δύο ειδικές υπηρεσίες δημοσίων έργων δραστηριοποιούμενες πάλι στην Κρήτη. Με τις τελευταίες προσθήκες η νέα εταιρεία είναι συνολικά υπεύθυνη για τα έργα της ύδρευσης του Ηρακλείου Κρήτης και του Αγίου Νικολάου από το φράγμα Αποσέλεμη.
 Όποια ρύθμιση μειώνει τα λειτουργικά έξοδα των υπηρεσιών του δημοσίου, οτιδήποτε μειώνει την αλληλοεπικάλυψη των αρμοδιοτήτων μεταξύ οργανισμών του δημοσίου τη βρίσκουμε κατ’ αρχάς θετική. Κάθε τέτοια κίνηση, όμως, κρίνεται ξεχωριστά. 
Το σημαντικό για εμάς είναι αν, πράγματι, θα μπορέσει αυτή η νέα εταιρία να αντεπεξέλθει στον αρκετά ευρύ, ως προς το αντικείμενό της, σκοπό που θα της ανατεθεί από τη στιγμή μάλιστα που το κονδύλι των δημοσίων επενδύσεων έχει περικοπεί σε μεγάλο βαθμό.
(Θόρυβος στην Αίθουσα)","ΕΥΣΤΑΘΙΟΣ ΜΠΟΥΚΟΥΡΑΣ",349
"135903"," Παρακαλώ εκεί στο βάθος, θα αναγκαστώ να κάνω ονομαστική αναφορά. Σας παρακαλώ!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135904"," Όσον αφορά τη διευκρίνιση που εισάγει το άρθρο 5 σε σχέση με τις θέσεις μετακλητών υπαλλήλων που καλύπτει η μείωση του 20% την οποία είχε εισάγει ο ν.4093/2012 είναι τυπικού χαρακτήρα αλλά δείχνει πάλι την προχειρότητα της πολιτικής σας. Κανονικά δεν θα έπρεπε να παρουσιάζεται ανάγκη για κάποιες τέτοιες διευκρινίσεις.
 Σχετικά με το άρθρο 6, που αφορά τις λεωφορειακές γραμμές, πιστεύουμε πως η προσθήκη αυτή στην παράγραφο 15 του άρθρου 15 του ν.4070/2012 επιδεινώνει την απαράδεκτη κατάσταση που δημιουργήθηκε εξαρχής με το νόμο στον οποίο αναφέρεται η προσθήκη. Ο συγκεκριμένος νόμος, είχε σκοπό την εξαφάνιση των επιχειρήσεων διεθνών μεταφορών υπέρ των συμφερόντων των ΚΤΕΛ και συγκεκριμένα του ΚΤΕΛ Ιωαννίνων, για τα οποία, κατά περίεργο λόγο, διαχρονικά κόπτονταν οι εκάστοτε Υπουργοί.
Φυσικά, αντικείμενο αποτελεί η ρύθμιση των μεταφορών από και προς την Αλβανία, που είναι ένα ιδιαίτερα σημαντικό πεδίο για τους επιχειρηματίες του κλάδου. Τα ίδια ακριβώς ζητήματα ανέκυψαν φυσικά και με τα δρομολόγια από και προς την Τουρκία, επίσης όμορη χώρα εκτός Ευρωπαϊκής Ένωσης. 
Η ρύθμιση, παρέχει περαιτέρω εξουσία στην εγκαλούμενη για διαφθορά Διεύθυνση Επιβατικών Μεταφορών του Υπουργείου σας, αφού όπως έχει προκύψει από δύο συνεχόμενες ερωτήσεις του συναγωνιστή Ιωάννη Λαγού και συγκεκριμένα της υπ’ αριθμόν 3341/23-10-2012 και της υπ’ αριθμόν 6334/25-1-2013 το Υπουργείο σας πεισματικά αρνείται να μας απαντήσει αν και γιατί έχει κινηθεί ποινική διαδικασία για παράβαση καθήκοντος για δύο από τα υψηλόμισθα στελέχη της υπηρεσίας αυτής.
Επιμένετε, λοιπόν, να αναθέτετε τις λεπτομέρειες ρύθμισης της διακρατικής συμφωνίας -αν υφίσταται- μεταξύ των όμορων χωρών, δηλαδή της Ελλάδας και των γειτόνων της στη διεφθαρμένη αυτή υπηρεσία, αφού θα εκδίδεται για τις λεπτομέρειες υπουργική απόφαση, που θα συντάσσεται και θα υπογράφεται από αυτούς τους υπηρεσιακούς υπαλλήλους, χωρίς να μας λέτε, μάλιστα, για ποιες λεπτομέρειες μιλάτε και τι εξουσιοδότηση θα έχουν εντός ή εκτός διακρατικής συμφωνίας.
Για τους ανωτέρω λόγους καταψηφίζουμε το άρθρο 9. 
(Θόρυβος στην Αίθουσα)
Κύριε Πρόεδρε, σας παρακαλώ θα επιβάλετε την τάξη;","ΕΥΣΤΑΘΙΟΣ ΜΠΟΥΚΟΥΡΑΣ",349
"135905"," Κοιτάξτε, αυτό είναι δική μου υποχρέωση και όπως είδατε προσπαθώ να επιβάλω την τάξη αλλά υπάρχουν πάρα πολλοί συνάδελφοι μέσα στην Αίθουσα. 
Παρακαλώ, συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135906"," Με το άρθρο 7, απαλλάσσονται από τις όποιες ευθύνες τους για φορολογικές παραβάσεις και χρέη προς το δημόσιο ή νομικά πρόσωπα δημοσίου δικαίου ή οργανισμούς του δημοσίου, τα μέλη των διοικήσεων των εταιρειών του ομίλου της Ολυμπιακής, μια δημόσια εταιρεία που κακοδιοικήθηκε, χρησιμοποιήθηκε, απαξιώθηκε και τελικά πωλήθηκε.
Έρχεστε τώρα να «βγάλετε λάδι» στην ουσία όλα τα μέλη των διοικήσεων όλων αυτών των ετών, τα δικά σας παιδιά στην ουσία. Οι διοικήσεις ήταν διορισμένες από τις κυβερνήσεις του ΠΑΣΟΚ και της Νέας Δημοκρατίας, δεν έπεφταν από τον ουρανό. Η αιτιολόγηση ότι τα έβρισκαν τα χρέη από τις προηγούμενες είναι απαράδεκτη. Οι προηγούμενοι, δηλαδή, ποιοι ήταν; Δεν ήταν πάλι δικά σας παιδιά;
Λέτε ότι δεν μπορούσαν να κάνουν κάτι για να αποφύγουν τη δημιουργία χρεών. Αν υποθέσουμε ότι και η καλύτερη διοίκηση εκ μέρους τους δεν θα μπορούσε να αποτρέψει τη συσσώρευση χρεών, θα μπορούσαν τότε να κάνουν κάτι άλλο, δηλαδή να μη αποδεχτούν το διορισμό. Ήθελαν και έμπαιναν, διότι ήταν καλά τα ανταλλάγματα. Πρέπει κάποτε σε αυτήν τη χώρα όποιοι αναλαμβάνουν μια θέση, να αναλαμβάνουν και τις ευθύνες που έχει αυτή, όχι μόνο να απολαμβάνουν τα οφέλη της.
Η ρύθμιση είναι απαράδεκτη και φυσικά την καταψηφίζουμε. Η ρύθμιση αυτή είναι αντισυνταγματική, σας το αναφέρει και η Επιστημονική Υπηρεσία της Βουλής. Είναι ρύθμιση που καταργεί τη διάκριση των εξουσιών και συγκεκριμένα τη διάκριση μεταξύ νομοθετικής και δικαστικής εξουσίας, διάκριση η οποία αποτελεί το θεμέλιο κάθε δικαιοκρατικού συστήματος. Η διάταξη είναι απαράδεκτη και την καταψηφίζουμε.
Το όγδοο άρθρο, που αφορά τη λειτουργία του ΕΟΠΕΚ είναι καθαρά τυπικού χαρακτήρα και κατανοούμε πως εξυπηρετεί μια ανάγκη.
Διαφορετική εντελώς είναι η περίπτωση το άρθρου 9. Όσον αφορά τους αγροτικούς συνεταιρισμούς, πραγματικά, είναι ανάγκη επιτακτική να λυθεί το θέμα, με τα πρόσωπα που, χωρίς να φέρουν καμμιά ευθύνη, έχουν πρόβλημα με την ασφαλιστική και τη φορολογική τους ενημερότητα λόγω της εμπλοκής τους στη διοίκησή τους. Το χρονικό διάστημα που ορίζεται, στο οποίο αναστέλλονται όλες οι διώξεις έναντι των προσώπων αυτών, είναι αναγκαίο να δοθεί, έως ότου γίνει κατορθωτό στο μέλλον, μέσα από τις όποιες διαδικασίες, να ξεκαθαρίσει ποιοι, πραγματικά, έχουν ευθύνη και για ποιες πράξεις. Μέχρι τότε η ρύθμιση αυτή είναι αναγκαία.
Φυσικά, το πρόβλημα είναι ο ίδιος ο ν. 4015/2011 που οδηγεί τους αγροτικούς συνεταιρισμούς στο κλείσιμο. Η ρύθμιση αυτή του άρθρου 7, είναι απλά ασπιρίνη σε σχέση με το όλο πρόβλημα. Πρέπει να έρθουν οι αλλαγές αυτού του απαράδεκτου, μη λειτουργικού και ακατανόητου νόμου άμεσα στη Βουλή, για να γλιτώσουν στην ουσία οι αγροτικοί συνεταιρισμοί από την καταστροφή. 
Διαφορετικά, να ανασταλεί η ισχύς του και να γυρίσουμε στο πλαίσιο του ν. 2810/2000, για να μπορεί να γίνει κάτι με τους αγροτικούς συνεταιρισμούς. Αν δεν γίνει κάτι σχετικό σύντομα, αύριο ρυθμίσεις σαν τη σημερινή δεν θα μπορούν να λύσουν τίποτα. 
Υπερψηφίζουμε τη ρύθμιση αλλά καταγγέλλουμε την αδιαφορία της Κυβέρνησης για το τι θα γίνει με τους αγροτικούς συνεταιρισμούς στο άμεσο μέλλον. Ζητούμε να γίνει άμεσα τροποποίηση ή κατάργηση εντελώς του ν. 4015 του Σκανδαλίδη.
Στο άρθρο 10, μεταφέρεται η αρμοδιότητα για τις υποθέσεις υιοθεσίας, δικαστικής συμπαράστασης και ακούσιας νοσηλείας από τα ειρηνοδικεία, που είχε μεταφερθεί  στο πρόσφατο άρθρο, πίσω στα μονομελή πρωτοδικεία και επιπλέον επεκτείνεται η κατά τόπον αρμοδιότητα για τις συγκεκριμένες υποθέσεις στα δικαστήρια όλης της επικράτειας. 
Λόγω της ιδιαιτερότητας των υποθέσεων, συμφωνούμε με τη ρύθμιση αλλά δεν μπορούμε να μην παρατηρήσουμε ότι έρχεστε να επαναφέρετε μια κατάσταση που εσείς την αλλάξατε πριν πολύ καιρό. Προχειροδουλειές παντού. 
Πριν μεταφέρετε σωρηδόν ύλη στα ειρηνοδικεία της χώρας, πρέπει να μελετήσετε πρώτα, μήπως κάποιες υποθέσεις, όπως αυτές, πρέπει να εξαιρεθούν από τη μεταφορά.  
Όσον αφορά το ενδέκατο άρθρο, είμαστε σύμφωνοι ως προς τις πρώτες δύο παραγράφους. Φυσικά θα προτιμούσαμε να επανεξεταστεί το ζήτημα και να εισαχθούν τελικά και ιδιώτες στις Σχολές Αξιωματικών της Αστυνομίας για τα δύο έτη που δεν προβλέπεται.
 Η εναρμόνιση των προϋποθέσεων των γονέων τριών τέκνων και των τέκνων τους στις ειδικές κατηγορίες υποψηφίων των Σχολών Αξιωματικών της Αστυνομικής Ακαδημίας με τα ισχύοντα για την εισαγωγή των εν λόγω υποψηφίων στην τριτοβάθμια εκπαίδευση, μας βρίσκει σύμφωνους.
Τώρα για την παράγραφο 3, διαφωνούμε με το να εισαχθεί εξαίρεση από την αυτοδίκαιη παύση για την απόφαση προσωπικού από τους καταργούμενους ή συγχωνευόμενους φορείς και υπηρεσίες ασύλου, την αρχή προσφύγων και την υπηρεσία πρώτης υποδοχής του Υπουργείου Δημόσιας Τάξης και Προστασίας του Πολίτη. Είναι αντίθετα σημαντικό, να ενισχυθούν οι υπηρεσίες που αφορούν την απέλαση, την επαναπροώθηση ή τον εκούσιο επαναπατρισμό όλων αυτών των παρανόμων μεταναστών που βρίσκονται στη χώρα μας. Αφού κατατέθηκε, όμως, σε ένα άρθρο με τα προηγούμενα, είμαστε αναγκασμένοι να καταψηφίσουμε το άρθρο 11 στο σύνολό του. 
Στο άρθρο 12, έχουμε μια αποσαφήνιση νόμου, ο οποίος ψηφίστηκε κάποιες μέρες πριν. Τι να πούμε; Να παρακαλέσουμε για μεγαλύτερη προσοχή στο τι φέρνετε για ψήφιση; Ζητάμε μάλλον πάρα πολλά. Το καταψηφίζουμε και αυτό. 
Ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"135907","  Κυρίες και κύριοι συνάδελφοι, στο σημείο αυτό θα διακόψουμε τη συζήτηση του νομοσχεδίου του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις».
Κύριοι συνάδελφοι έχει υποβληθεί αίτηση ονομαστικής ψηφοφορίας Βουλευτών του ΣΥΡΙΖΑ-ΕΚΜ επί των άρθρων 58 και 60 του νομοσχεδίου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Νόμος περί εξαρτησιογόνων ουσιών και άλλες διατάξεις», της οποίας το κείμενο έχει ως εξής:
(Να φωτογραφηθεί η σελ 194α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135908"," Θα αναγνώσω και τον κατάλογο των υπογραφόντων την αίτηση της ονομαστικής ψηφοφορίας Βουλευτών, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. 
Ο κ. Δημήτριος Στρατούλης. Παρών.
Η κ. Μαρία Κανελλοπούλου. Παρούσα.
Ο κ. Βασίλειος Κυριακάκης. Παρών.
Ο κ. Νικόλαος Βούτσης. Παρών.
Ο κ. Ευάγγελος Διαμαντόπουλος. Παρών.
Ο κ. Κωνσταντίνος Ζαχαριάς. Παρών.
Η κ. Αφροδίτη Σταμπουλή. Παρούσα.
Ο κ. Παναγιώτης Λαφαζάνης. Παρών.
Ο κ. Χρήστος  Μαντάς. Παρών.
Ο κ. Ιωάννης Αμανατίδης. Παρών.
Ο κ. Στάθης Παναγούλης. Παρών.
Η κ. Όλγα Γεροβασίλη. Παρούσα.
Ο κ. Νικόλαος Συρμαλένιος. Παρών.
Ο κ. Δημήτριος Τσουκαλάς. Παρών.
Η κ. Ηρώ Διώτη. Παρούσα.
Ο κ. Μιχαήλ Κριτσωτάκης. Παρών.
Ο κ. Χρήστος Καραγιαννίδης. Παρών.
Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών.
Συνεπώς διακόπτουμε τη συνεδρίαση για δέκα (10) λεπτά, σύμφωνα με τον Κανονισμό. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135909"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Δέχεστε να συμπτύξουμε τις προβλεπόμενες ονομαστικές ψηφοφορίες σε μία;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135910"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"135911"," Το Σώμα συνεφώνησε ομοφώνως.
Επομένως, θα διεξαχθεί ονομαστική ψηφοφορία επί των άρθρων 58 και 60  του νομοσχεδίου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Νόμος περί εξαρτησιογόνων ουσιών και άλλες διατάξεις».
Οι αποδεχόμενοι τα άρθρα του νομοσχεδίου λέγουν «ΝΑΙ».
Οι μη αποδεχόμενοι τα άρθρα του νομοσχεδίου λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Καλούνται επί του καταλόγου ο κ. Ιορδάνης Tζαμτζής από τη Νέα Δημοκρατία και ο κ. Απόστολος Αλεξόπουλος από το ΣΥΡΙΖΑ.
Σας ενημερώνω, επίσης, ότι έχουν έλθει στο Προεδρείο τηλεομοιοτυπίες-φαξ συναδέλφων, σύμφωνα με το άρθρο 70Α΄   του Κανονισμού της Βουλής, με τις οποίες γνωστοποιούν την ψήφο τους επί των άρθρων του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135912"," Υπάρχει συνάδελφος, ο οποίος δεν άκουσε το όνομά του; Κανείς. 
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α΄ του Κανονισμού της Βουλής, καταχωρίζονται στα Πρακτικά 
(Οι προαναφερθείσες επιστολές έχουν ως εξής:
(Να φωτογραφηθούν οι σελ. 199-204)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135913","  Κυρίες και κύριοι συνάδελφοι, σας ενημερώνω ότι έχουν έλθει στο Προεδρείο επιστολές των συναδέλφων κ. Νίκης Φούντα και κ. Γρηγορίου Ψαριανού, οι οποίοι μας γνωρίζουν ότι απουσιάζουν από την ψηφοφορία και ότι αν ήταν παρόντες θα ψήφιζαν «ΝΑΙ». 
Επίσης, ο κ. Αλέξης Τσίπρας, ο κ. Μανόλης Γλέζος, ο κ. Δημήτριος Γάκης, ο κ. Δημήτριος Παπαδημούλης, ο κ. Στέφανος Σαμοΐλης και η κ. Χαρά Καφαντάρη απουσιάζουν και με επιστολή μάς γνωρίζουν ότι αν ήταν παρόντες θα ψήφιζαν «ΟΧΙ».
Οι επιστολές αυτές, οι οποίες εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης αλλά δεν συνυπολογίζονται στην καταμέτρηση των ψήφων. 
(Οι προαναφερθείσες επιστολές καταχωρίζονται στα Πρακτικά και έχουν ως εξής: 
(Να φωτογραφηθούν οι σελ. 206-213)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135914","  Κυρίες και κύριοι συνάδελφοι, έχω την τιμή να σας ανακοινώσω το Δελτίο των Επικαίρων Ερωτήσεων της Παρασκευής 8 Μαρτίου 2013, το οποίο έχει ως εξής: 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (άρθρο 130 παράγραφοι 2 και 3 του Κανονισμού της Βουλής)  
 1. Η με αριθμό 1125/5-3-2013 επίκαιρη ερώτηση της Βουλευτού Καρδίτσας της Νέας Δημοκρατίας κ. Ασημίνας Σκόνδρα προς τους Υπουργούς Δημόσιας Τάξης και Προστασίας του Πολίτη και Ανάπτυξης, Ανταγωνιστικότητας, Υποδομών Μεταφορών και Δικτύων, σχετικά με τις καταστροφές του δικτύου ηλεκτροδότησης στην Περιφέρεια Καρδίτσας.  
 2. Η με αριθμό 1134/5-3-2013 επίκαιρη ερώτηση του Βουλευτή Μεσσηνίας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Αθανασίου Πετράκου προς τους Υπουργούς Περιβάλλοντος, Ενέργειας και Κλιματικής Αλλαγής και Οικονομικών, σχετικά με την κατάργηση του Μηχανισμού Ανάκτησης του Μεταβλητού Κόστους στην παραγωγή της ηλεκτρικής ενέργειας. 
3. Η με αριθμό 1142/5-3-2013 επίκαιρη ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Εσωτερικών, σχετικά με το εργασιακό μέλλον των εργαζομένων στο πρόγραμμα «Βοήθεια στο Σπίτι». 
4. Η με αριθμό 1131/5-3-2013 επίκαιρη ερώτηση του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Οικονομικών, σχετικά με το Ταχυδρομικό Ταμιευτήριο. 
 5. Η με αριθμό 1143/5-3-2013 επίκαιρη ερώτηση του Βουλευτή Εύβοιας του Λαϊκού Συνδέσμου - Χρυσή Αυγή κ. Νικολάου Μίχου προς τους Υπουργούς Εσωτερικών και Ανάπτυξης, Ανταγωνιστικότητας, Υποδομών Μεταφορών και Δικτύων, σχετικά με την υδροδότηση του Δημοτικού Διαμερίσματος Γιάλτρων Δήμου Αιδηψού. 
  6. Η με αριθμό 1137/5-3-2013 επίκαιρη ερώτηση της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την επαναλειτουργία του Δημοτικού Θεάτρου Πειραιά. 
 Β. ΕΠΙΚΑΙΡΕΣ ΕΡΩΤΗΣΕΙΣ  Δευτέρου Κύκλου ( άρθρο 130 παράγραφοι 2 και 3 του Κανονισμού της Βουλής)  
  1. Η με αριθμό 1126/5-3-2013 επίκαιρη ερώτηση του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Ναυτιλίας και Αιγαίου, σχετικά με την ακτοπλοϊκή σύνδεση των νησιών του Βορείου Αιγαίου με τη Θεσσαλονίκη.  
  2. Η με αριθμό 1129/5-3-2013 επίκαιρη ερώτηση της Βουλευτού Κέρκυρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη διατήρηση της αυτονομίας της Τριτοβάθμιας Τουριστικής Εκπαίδευσης.  
3. Η με αριθμό 1132/5-3-2013 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Δημόσιας Τάξης και Προστασίας του Πολίτη, σχετικά με τη δημιουργία Κέντρου Υποδοχής Λαθρομεταναστών στο 523 Κέντρο Νεοσυλλέκτων Τάγματος Πεζικού του Στρατοπέδου του Μαυροδενδρίου Κοζάνης.  
4. Η με αριθμό 1144/5-3-2013 επίκαιρη ερώτηση του Βουλευτή Αχαΐας του Λαϊκού Συνδέσμου - Χρυσή Αυγή κ. Μιχαήλ Αρβανίτη προς τους Υπουργούς Εθνικής Άμυνας και Οικονομικών, σχετικά με την υποβάθμιση του βιοτικού επιπέδου των μελών των Ενόπλων Δυνάμεων. 
  5. Η με αριθμό 1130/5-3-2013 επίκαιρη ερώτηση του Ανεξάρτητου Βουλευτή Β’ Αθήνας κ. Οδυσσέα Βουδούρη προς τον Υπουργό Οικονομικών, σχετικά με την αναδιοργάνωση του φοροεισπρακτικού μηχανισμού.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, σαράντα τρεις μαθητές και μαθήτριες και τρεις εκπαιδευτικοί από το Γυμνάσιο Καμπάνη Κιλκίς 
 Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135915"," Μέχρι να ολοκληρωθεί η καταμέτρηση των ψήφων, επανερχόμαστε στη συζήτηση του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής με τίτλο «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις».
Ο κ. Αναγνωστάκης έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"135916"," Ευχαριστώ, κύριε Πρόεδρε.
Δεν ξέρω, βέβαια, αν στη διαδικασία θα παραστεί κάποιος εκπρόσωπος της Κυβέρνησης, γιατί ο κ. Ρουπακιώτης ως Υπουργός Δικαιοσύνης ήταν εδώ για την ονομαστική ψηφοφορία. Εν πάση περιπτώσει, προφανώς κάποιοι ακούνε.
Προτού ξεκινήσω την τοποθέτηση επί του συγκεκριμένου νομοσχεδίου, θα ήθελα να συνυπογράψω αρκετές από τις παρατηρήσεις που έκανε ο συνάδελφος της Αξιωματικής Αντιπολίτευσης κ. Χατζηλάμπρου και θέλω να τονίσω και τη δική μας διαφωνία ως προς τον τρόπο νομοθέτησης. 
Αυτό το νομοσχέδιο αποτελείται από 12 άρθρα εννέα διαφορετικών Υπουργείων. Εδώ υπάρχει ένα σπονδυλωτό μίνι πολυνομοσχέδιο και μπορεί στην επιτροπή οι συνάδελφοι να είχαν την ευκαιρία να ακούσουν τον αρμόδιο κάθε Υπουργείου, αλλά αυτό σε καμμία περίπτωση δεν εξωραΐζει μία κακή εικόνα που δημιουργείται απ’ αυτού του είδους τα νομοσχέδια που έρχονται στη Βουλή.
Κύριε Πρόεδρε, το δεύτερο που θα ήθελα να παρατηρήσω είναι πως για μας είναι ευτυχές γεγονός η απόσυρση της τροπολογίας του Υπουργείου Παιδείας, που εν πάση περιπτώσει προσπάθησε να δημιουργήσει τετελεσμένα. Η απόσυρση της συγκεκριμένης τροπολογίας είναι σε θετικό βήμα, όμως μας δίνει τη δυνατότητα να καυτηριάσουμε για άλλη μία φορά το ότι σε καμμία περίπτωση δεν θα πρέπει να καταστρατηγείται η κοινοβουλευτική διαδικασία στο όνομα τού να εξυπηρετήσουμε την όποια σκοπιμότητα του όποιου Υπουργείου.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )  
Άρα λοιπόν, από τα δύο που μέχρι τώρα περιέγραψα ως αρνητικά στοιχεία αναδεικνύεται η επιτακτική και αδήριτη ανάγκη να εφαρμόσουμε επιτέλους τους κανόνες της καλής νομοθέτησης. 
Αντιλαμβάνομαι, κυρία Πρόεδρε, -γιατί και προηγουμένως ήσασταν Προεδρεύουσα- ότι γίνεται μια προσπάθεια από την πλευρά σας στη Διάσκεψη των Προέδρων, αλλά θα πρέπει να έχει και αποτέλεσμα αυτή η πίεση, να τελειώνουμε με αυτό το γεγονός και το φαινόμενο. 
Ένα τρίτο σημαντικό ζήτημα το οποίο δεν έθεσε ο συνάδελφος και θα ήθελα εγώ να το αναδείξω, είναι ο χρόνος διαβούλευσης. Για εμάς τους Βουλευτές της Δημοκρατικής Αριστεράς, κυρίες και κύριοι συνάδελφοι, δεν είναι η διαβούλευση ένα πρόσχημα. Είναι ουσιαστική η διαδικασία και δεν μπορεί εν πάση περιπτώσει να αναρτάται το συγκεκριμένο νομοσχέδιο την Τετάρτη 27/2 από τις 11.00 το πρωί έως τις 15.00 το μεσημέρι και να λέμε ότι αυτός είναι ένας σοβαρός χρόνος διαβούλευσης. Αυτό λειτουργεί προσχηματικά και σε καμμία περίπτωση η Δημοκρατική Αριστερά δεν μπορεί να συναινεί σε τέτοιου είδους λογικές και πρακτικές.
Όσον αφορά τη συζήτηση επί της αρχής, εάν υπήρχε ένα κοινός τόπος, θα μπορούσε να ασκηθεί και μία κριτική, έτσι ώστε να φανούν τα αδύνατα σημεία ή και εκείνα τα οποία θα πρέπει να τα νομοθετήσουμε για να αντιμετωπιστούν κοινωνικά προβλήματα. Εδώ τι έχουμε; Έχουμε παρεμβάσεις εμβαλωτικού τύπου και δεν υπάρχει κανένα κοινό σημείο που να δημιουργεί την αίσθηση του νομοσχεδίου.
Παρ’ όλα αυτά, όσον αφορά τα άρθρα 1 και 2, που θα μπορούσαμε να το τιτλοφορήσουμε «αντιμετώπιση της λαθροϋλοτομίας», μας βρίσκουν σύμφωνους γιατί όντως αυστηροποιούνται οι ποινές. Δεν θα σταθώ στις αιτίες εκείνες που κάποιοι συμπολίτες μας οδηγούνται, ίσως, σ’ αυτή την ενέργεια και πράξη. Θα σταθώ, όμως, στο άλλο σημείο, που είναι η δραστική αντιμετώπιση εκείνης της «λαθροϋλοτομίας» που γίνεται χάριν εμπορίας. Εκεί σαφώς και κινείται σε θετική κατεύθυνση. 
Θα πρέπει να τονίσω, βέβαια, ότι και οι διατάξεις που έχουν την αύξηση των προστίμων και γενικότερα των ποινών δεν θα απαντήσουν στο πρόβλημα ριζοσπαστικά, ριζικά, ωστόσο δίνουν ένα πλαίσιο και σηματοδοτούν τη διάθεση της πολιτείας για προστασία του περιβάλλοντος και των δασών.
Είναι αλήθεια ότι έγιναν βελτιωτικές προσθήκες και είναι προς τιμήν εκείνων των Υπουργών που δέχθηκαν μέσα από τη διαδικασία της συζήτησης στις επιτροπές να γίνουν αυτές οι βελτιώσεις. Αυτό που είπα, λοιπόν, χθες στο νομοσχέδιο για τις εξαρτησιογόνες ουσίες, για τα ναρκωτικά δηλαδή -και το τόνισε πολύ εύστοχα ο κ. Βορίδης στη δική του τοποθέτηση- είναι ότι η Βουλή είναι αυτή που συνθέτει και τελικά καταλήγει να έχουμε το νομοθέτημα που πολλές φορές μπορεί να μην είναι το προϊόν μιας μονοδιάστατης προσέγγισης ή μιας συγκεκριμένης πολιτικής, αλλά προϊόν πολιτικού συμβιβασμού, προϊόν έντιμου συμβιβασμού. Σε αυτές εδώ τις διατάξεις φαίνεται ότι πραγματικά υπήρξε «ανοιχτό αυτί» το οποίο άκουσε και συμπεριέλαβε πολλές από τις προτάσεις. 
Το άρθρο 3 έχει ούτως ή άλλως αποσυρθεί και δεν στέκομαι σ’ αυτό. 
Πηγαίνω στον Οργανισμό Ανάπτυξης Κρήτης ΑΕ. Η εισηγήτριά μας κ. Φούντα -η οποία βρίσκεται σε αποστολή στο εξωτερικό και γι’ αυτό το λόγο  απουσιάζει σήμερα από τη διαδικασία και την αντικαθιστώ- είχε κάνει συγκεκριμένη τοποθέτηση. Εμείς χαιρόμαστε που πραγματικά μία παρέμβαση που έχει αναπτυξιακά, αλλά και συνεταιριστικά χαρακτηριστικά δίνει τη δυνατότητα σε πολλούς πρώην οργανισμούς να αποτελέσουν πλέον μία ενιαία δομή και αυτή η δομή στοχοθετεί αυτό που λέμε «μία πολύ πιο βαθιά και ουσιαστική προσπάθεια ανάπτυξης».
Έχουν γίνει αναθεωρήσεις και προσθήκες στο άρθρο 4. Βεβαίως είναι σε θετική κατεύθυνση. Και αυτό μας κάνει ιδιαίτερα χαρούμενους και ικανοποιημένους. Μια παρατήρηση που είχε γίνει από την πλευρά της Δημοκρατικής Αριστεράς και εν τέλει συμπεριελήφθη στο συγκεκριμένο σχέδιο νόμου στο άρθρο 4 αφορά τη διεύρυνση των μελών, του αριθμού τους στο διοικητικό συμβούλιο. Συγκεκριμένα, να υπάρχουν δυο εκπρόσωποι από την τοπική αυτοδιοίκηση, γιατί το ποσοστό, έτσι και αλλιώς δικαιολογεί αυτή τη συμμετοχή και αυτή τη διεύρυνση. Τη χαιρετίζουμε και νομίζουμε ότι πολλά έχει να προσφέρει η συμμετοχή των εκπροσώπων της τοπικής αυτοδιοίκησης. 
Τέλος, θέλω να κάνω μια παρατήρηση στο άρθρο 4. Επειδή έχουμε κακά ιστορικά προηγούμενα με μετοχικά κεφάλαια, θα πρέπει να υπάρξει ειδική δέσμευση και ιδιαίτερη προσοχή στο να μην αθετήσουμε τη θεσμική υποχρέωση που έχει το κράτος ως προς την καταβολή στο μετοχικό κεφάλαιο. Θα πρέπει να υπάρχει και συγκεκριμένο χρονοδιάγραμμα. Το θεωρούμε πάρα πολύ σοβαρό, για να μπορέσει αυτή η αναπτυξιακή δομή να έχει όλα τα προσόντα και τα εχέγγυα να είναι αποτελεσματική. 
Σε ό,τι αφορά στο άρθρο 5 για τους μετακλητούς υπαλλήλους, η Δημοκρατική Αριστερά έχει παγιώσει στον πολιτικό της λόγο την πρόταση της Ένωσης Αποφοίτων της Εθνικής Σχολής Δημόσιας Διοίκησης για τη δημιουργία ενός διυπουργικού κλάδου με επιτελικό χαρακτήρα. Αυτός θα στελεχώνεται από απόφοιτους της Εθνικής Σχολής Δημόσιας Διοίκησης, με δυο θετικές καταλήξεις.
Η πρώτη είναι ότι αναβαθμίζεται ο ρόλος αυτών των ανθρώπων στους οποίους έχει επενδύσει η ελληνική πολιτεία. Το δεύτερο, και το σπουδαιότερο, είναι ότι οδηγούμαστε σε δραστικό περιορισμό των μετακλητών υπαλλήλων και βέβαια έχουμε μια τεκμηρίωση και στήριξη στο έργο των Υπουργείων. Άρα, λοιπόν και εδώ μας βρίσκετε θετικούς. 
Το άρθρο 6 αφορά στο ζήτημα λειτουργίας των διεθνών τακτικών λεωφορειακών γραμμών. Είναι προφανές. Ευτυχώς που εδώ υπάρχει πλήρης συμφωνία όλων των πολιτικών δυνάμεων που συγκροτούμε το δημοκρατικό τόξο, εντός και εκτός της Βουλής. Ελπίζουμε βέβαια ότι θα είμαστε συνεπείς ως προς τις διεθνείς υποχρεώσεις της χώρας, έτσι ώστε να διασφαλιστεί και η τήρηση της αρχής της αμοιβαιότητας. 
Στο άρθρο 7 υπάρχει ένα ζήτημα, όπως και να το κάνουμε, για να μην κλείνουμε τα μάτια, να μην στρουθοκαμηλίζουμε πολιτικά. Σαφώς υπάρχουν όλα εκείνα τα οποία έχουν κριθεί με αποφάσεις των δικαστηρίων των Ευρωπαϊκών Κοινοτήτων για τις ποινικές ευθύνες και όλα τα σχετικά. Εδώ δεν το κρύβω ότι, εκπροσωπώντας τη Δημοκρατική Αριστερά έχουμε μια επιφύλαξη η οποία κάμπτεται, εν πάση περιπτώσει, με τη διαβεβαίωση ότι αυτό δε θα αποτελέσει την αφετηρία για να αντιμετωπιστούν με τον ίδιο τρόπο και άλλες τέτοιες ανώνυμες εταιρείες, που πραγματικά έχουν ευθύνες για τη διαχείριση του δημόσιου χρήματος. Άρα, συμφωνούμε, έστω και με κάποιες επιφυλάξεις. Σε καμμία περίπτωση όμως δε συναινούμε σε ένα γενικότερο κλίμα απαλλαγής από ποινικές ευθύνες όσων είχαν την ευθύνη διαχείρισης δημόσιου χρήματος. 
Στο άρθρο 8 δεν νομίζω ότι χρειάζεται να σταθούμε. Συμφωνούμε. Μιλάμε για μια προσπάθεια να εξομαλυνθεί το ζήτημα λειτουργίας του διοικητικού συμβουλίου του Εθνικού Οργανισμού Πιστοποίησης Προσόντων Επαγγελματικού Προσανατολισμού. Δεν έχουμε να πούμε κάτι. Είμαστε θετικοί και στο άρθρο 8.
Το άρθρο 9 αφορά το επίμαχο θέμα της αναστολής των διώξεων των διοικητικών συμβουλίων των συνεταιρισμών για ληξιπρόθεσμες οφειλές των ενώσεων και των συνεταιρισμών στο δημόσιο, ενώ παύουν και οι κατασχέσεις περιουσιακών τους στοιχείων. Εδώ να γίνει μια ιδιαίτερη αναφορά και μια ιδιαίτερη επισήμανση. Δεν αφορά απαλλαγή, αλλά αναστολή. Και είναι πολύ σημαντικό. 
Για να καταλάβει και η κοινωνία –όσοι, βέβαια, συμπολίτες μας, μας ακούνε- στην ουσία έρχεται αντιμέτωπος με το νόμο αυτός που σήμερα έχει την ευθύνη του μέλους του διοικητικού συμβουλίου, για πράξεις, όμως, που είχαν κάνει προηγούμενα διοικητικά συμβούλια. Ε, όπως και να το κάνουμε, υπάρχει πραγματικά εδώ μία διόρθωση. Και νομίζω ότι είναι στο σωστό δρόμο.
Ωστόσο, κύριοι Υπουργοί, θα πρέπει να αναζητήσουμε –γιατί κατά τη γνώμη μας αυτό είναι το κύριο- τη ρύθμιση εκείνη που να μη δημιουργεί μεν προβλήματα σε όσους ανέλαβαν προσφάτως και ταλαιπωρούνται από παρελθούσες αμαρτίες, αλλά και που δεν θα απαλλάσσει όσους καταστρατήγησαν το θεσμικό πλαίσιο.
Το άρθρο 10 είναι μία διευθέτηση από το Υπουργείο Δικαιοσύνης του ζητήματος των υιοθεσιών. Δεν έχω να πω κάτι. Είμαστε απόλυτα σύμφωνοι. Μάλιστα, θα ήθελα να πω ότι εδώ δίνουμε και μία δυνατότητα σε πάρα πολλούς συμπολίτες μας, να αντιμετωπίσουν πρωτογενώς το θέμα της υιοθεσίας και να μην ταλαιπωρούνται από τη γραφειοκρατία.
Στο άρθρο 11 τώρα, για τις Σχολές Αξιωματικών: Για εμάς –και νομίζω για τις περισσότερες πολιτικές δυνάμεις- πάγια βασική αρχή μας είναι η εισαγωγή να γίνεται μέσω πανελλήνιων εξετάσεων. Αυτό είναι αδιαπραγμάτευτο. Αντιλαμβανόμαστε την υποχρέωση που υπάρχει για τις δύο αυτές χρονιές, 2013 και 2014. Θέλω –σας παρακαλώ θερμά- να γίνει ρητή διευκρίνιση –κι αν υπάρχει και δυνατότητα ανάληψης δέσμευσης- ότι θα ισχύσει μόνο για δύο χρόνια η εισαγωγή στη Σχολή από τους ένστολους, που έτσι κι αλλιώς με ένα ποσοστό είχαν τη δυνατότητα να συμμετέχουν.
Για την Υπηρεσία Ασύλου και τη στελέχωσή της, δεν διαφωνούμε. Ελπίζουμε να λειτουργήσει ουσιαστικά και όχι μόνο -όπως ακούστηκε- επειδή είναι συμβατική μας υποχρέωση.
Το ίδιο, βέβαια, ισχύει και για τα προβλεπόμενα για τους τρίτεκνους, τα οποία σαφώς θέλουμε να τονίσουμε ότι τα βρίσκουμε ιδιαιτέρως θετικά.
Τέλος, για το άρθρο 12, κυρία Πρόεδρε, κυρίες και κύριοι συνάδελφοι, η Δημοκρατική Αριστερά –μάλιστα, είχα την τιμή να είμαι ειδικός αγορητής- είχε συμφωνήσει –αν το θυμάστε, κύριε Υπουργέ- και στήριξε και τη Γενική Γραμματεία Συντονισμού - Παρακολούθησης του Κυβερνητικού Έργου.
Αυτό θα μπορούσαμε να το είχαμε αντιμετωπίσει σε εκείνο το νομοσχέδιο, σε εκείνο το άρθρο. Άρα, δικαιολογημένα κάποιες φωνές μιλούν για μία αποσπασματικότητα, για να μην υιοθετήσω τον πιο βαρύ χαρακτηρισμό, για προχειρότητα. 
Άρα, θα πρέπει όταν έρχεται ένα νομοσχέδιο, να είμαστε ιδιαίτερα επιμελείς, έτσι ώστε να το ολοκληρώνουμε και να μην υπάρχει η δυνατότητα μιας κριτικής, που σε ένα βαθμό, κατά τη γνώμη μου, μπορεί και εδράζει σε σοβαρή επιχειρηματολογία.
Υπό την έννοια αυτή και με το ότι η προσπάθεια από εδώ και πέρα της Κυβέρνησης, στο σύνολό της, θα έχει να κάνει με νομοθετήματα, τα οποία θα είναι συγκεκριμένα και άκρως στοχευμένα, εμείς συμφωνούμε και στηρίζουμε αυτό το νομοσχέδιο.
Ευχαριστώ πολύ, κυρία Πρόεδρε.
(Χειροκροτήματα από την πτέρυγα της ΔΗΜΑΡ)","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"135917"," Ευχαριστούμε κι εμείς, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω το αποτέλεσμα της διεξαχθείσης ονομαστικής ψηφοφορίας.
Επί του άρθρου 58 εψήφισαν συνολικά 242 Βουλευτές.
Υπέρ του άρθρου, δηλαδή «ΝΑΙ», εψήφισαν 166 Βουλευτές.
Κατά του άρθρου, δηλαδή «ΟΧΙ», εψήφισαν 75 Βουλευτές.
«ΠΑΡΩΝ» ψήφισε 1 Βουλευτής.
Επί του άρθρου 60 εψήφισαν συνολικά 242 Βουλευτές.
Υπέρ του άρθρου, δηλαδή «ΝΑΙ», εψήφισαν 166 Βουλευτές.
Κατά του άρθρου, δηλαδή «ΟΧΙ», εψήφισαν 75 Βουλευτές.
«ΠΑΡΩΝ» ψήφισε 1 Βουλευτής, σύμφωνα με το παρακάτω πρωτόκολλο ονομαστικής ψηφοφορίας:
(Να φωτογραφηθεί το πρωτόκολλο σελ. 229α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135918"," Συνεπώς, το άρθρο 58 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Το άρθρο 60 έγινε δεκτό κατά πλειοψηφία.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135919"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"135920"," Το ακροτελεύτιο άρθρο έγινε δεκτό κατά πλειοψηφία.
Συνεπώς, το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων «Νόμος περί εξαρτησιογόνων ουσιών και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Η ψήφισή του στο σύνολο αναβάλλεται για άλλη συνεδρίαση.
Επανερχόμεθα στη συζήτηση του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις».","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135921"," Κυρία Πρόεδρε, θα ήθελα, παρακαλώ, το λόγο.","ΣΤΑΥΡΟΣ ΚΑΛΑΦΑΤΗΣ",177
"135922"," Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135923"," Ευχαριστώ πάρα πολύ. 
Θα ήθελα απλώς να καταθέσω μια νομοτεχνική βελτίωση, σε σχέση με τα τέλη ταξινόμησης. Έχει γίνει συζήτηση σχετικά.","ΣΤΑΥΡΟΣ ΚΑΛΑΦΑΤΗΣ",177
"135924"," Κύριε Υπουργέ, μπορείτε να μας πείτε σε τι αφορά, για να τοποθετηθεί επ’ αυτής η κ. Μανωλάκου;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135925"," Μάλιστα, κυρία Πρόεδρε. 
Η παράγραφος 2  του άρθρου μόνου της τροπολογίας στο παρόν σχέδιο νόμου που κατατέθηκε με γενικό αριθμό 254 και ειδικό αριθμό 25/1-3-2013, αναδιατυπώνεται ως εξής:
«2. Στο άρθρο 132 του ν. 2960/2001 (Α΄ 265), όπως έχει τροποποιηθεί και ισχύει, προστίθεται παράγραφος 10, ως εξής:
«10. Απαλλάσσονται από το τέλος ταξινόμησης και τις λοιπές φορολογικές επιβαρύνσεις, πλην εισαγωγικού δασμού και ΦΠΑ, τα πλωτά μέσα και τα αυτοκίνητα οχήματα, καινουργή ή μεταχειρισμένα, τα οποία παραχωρούνται με δωρεά στην Ελληνική Αστυνομία, το Πυροσβεστικό Σώμα ή το Λιμενικό Σώμα-Ελληνική Ακτοφυλακή για την εξυπηρέτηση των αναγκών τους, εφόσον έχει προηγηθεί αποδοχή της δωρεάς από τον οικείο Υπουργό». 
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"135926"," Παρακαλώ να κατατεθεί και να διανεμηθεί στους κυρίους συναδέλφους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135927"," Βεβαίως, κυρία Πρόεδρε. 
(Στο σημείο αυτό ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Σταύρος Καλαφάτης καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής: 
(Να φωτογραφηθεί η σελ. 233)","ΣΤΑΥΡΟΣ ΚΑΛΑΦΑΤΗΣ",177
"135928"," Ευχαριστούμε τον κύριο Υπουργό. 
Ορίστε, κυρία Μανωλάκου, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135929"," Κύριοι συνάδελφοι, θα ξεκινήσω από τα γεγονότα στην Ιερισσό. 
Εμείς καταγγέλλουμε την απρόκλητη και χωρίς διακρίσεις επίθεση αστυνομίας και ΜΑΤ. Τέσσερις διμοιρίες ήταν στο χωριό Ιερισσός της Χαλκιδικής. Εχθρός σας όλο το χωριό! Όργιο αυταρχισμού! Επίθεση με δακρυγόνα και χημικά, που έπεφταν βροχή! Έφτασαν μέσα στο προαύλιο του σχολείου. Μαζική τρομοκρατία για να κάμψει την αγωνιστικότητα των κατοίκων! Απαγορεύτηκε να φτάσουν μέχρι και τα ασθενοφόρα γι’ αυτούς που είχαν αναπνευστικά προβλήματα. 
Σας το λέμε καθαρά: Είναι ντροπή, είναι βαρβαρότητα. Να φύγουν τώρα τα ΜΑΤ και να ζητηθούν ευθύνες. Αυτή είναι η κατάσταση, κύριε Υπουργέ. Μη συσκοτίζετε την αλήθεια. 
Έρχομαι τώρα στο νομοσχέδιο. Είναι ένα νομοσχέδιο πολυθεματικό, που πάει να καλύψει ανάγκες της Κυβέρνησης για την υλοποίηση άμεσα και γρήγορα καπιταλιστικών αναδιαρθρώσεων, που εξυπηρετούν την κερδοφορία των επιχειρηματικών ομίλων. Είναι στα πλαίσια της πολιτικής σας και της Ευρωπαϊκής Ένωσης, όπως αυτή εκφράζεται και στα μνημόνια. 
Το ποικιλοθεματικό πλαίσιο οφείλεται στο ότι αυτά τα άρθρα, όπως είπαν προηγούμενα και άλλοι συνάδελφοι, είναι τροπολογίες που επιχειρήθηκε να περάσουν σε άλλα νομοσχέδια. Δεν έγινε εφικτό από διαμαρτυρίες και προκλητικές ασυμβατότητες και ενοποιήθηκαν στη σημερινή του μορφή.
Βέβαια, δεν αποφύγατε τον κανόνα, ότι ακόμα και σε αυτό το νομοσχέδιο προσθέσατε νέες τροπολογίες, εκ των οποίων η μία αφορά τον βίαιο αντιλαϊκό χαρακτήρα των αποκρατικοποιήσεων και ρυθμίσεις διευκόλυνσης της επανακεφαλαιοποίησης των τραπεζών. Τελικά, αυτές τις τράπεζες τις έχετε μπουκώσει κρατικό χρήμα. Έλεος!
Συνολικά, τα άρθρα δεν έχουν σχέση με ικανοποίηση λαϊκών αναγκών. Αυτές κάθε μέρα τις στραγγαλίζει η άγρια πολιτική σας. Και πιο ειδικά, θα αναφερθώ στις θεματικές ενότητες. 
Ως προς την παράνομη υλοτόμηση, ενδιαφέρεστε για την προστασία των δασών; Κατά τη γνώμη μας, όχι. Εξάλλου προωθείτε την εμπορευματοποίησή τους –και αν είναι δυνατόν να μην υπάρχει έλεγχος!- ενώ με τις μεθόδους επιχειρήσεων fast track δίνετε και τον δασικό πλούτο βορά στο κεφάλαιο. Τις δασικές υπηρεσίες τις έχετε απογυμνώσει από αντικείμενο, προσωπικό και πόρους. Οι αλλαγές της δασικής νομοθεσίας είναι προς το χειρότερο. Είναι πρόβλημα η παράνομη υλοτόμηση; Ναι, είναι. 
Όμως, η μεγαλύτερη καταλήστευση και καταστροφή γίνεται από εμπόρους που απογυμνώνουν περιοχές για το κέρδος. Οι κάτοικοι των περιοχών αυτών, ακόμα κι αν παίρνουν μεγαλύτερες ποσότητες από αυτές που δικαιούνται, δεν το καταστρέφουν, γιατί χρειάζονται το δάσος την επόμενη και τη μεθεπόμενη χρονιά. Είναι η περιοχή τους, που ζουν και αναπνέουν. Παίρνουν απ’ το δάσος. 
Μπορεί να δοθεί λύση άμεσα και γρήγορα; Ναι, μπορεί, αν καταργήσετε την εξίσωση πετρελαίου κίνησης και θέρμανσης.
Θα το λύσει το πρόβλημα με αυτά τα δύο άρθρα; Όχι, γιατί παρά το γεγονός ότι υπάρχει επικαιροποίηση, εκσυγχρονισμός και εξειδίκευση στο νομικό πλαίσιο που ισχύει από  το 1969, δίνει τη μεγαλύτερη βαρύτητα στην καταστολή. Χαρακτηρίζει την πολιτική σας τελικά. Ερμηνεύει σκόπιμα λάθος το φαινόμενο της μεγάλης αύξησης κρουσμάτων λαθροϋλοτόμησης. Δεν το αποδίδει στις βάρβαρες, άγριες κοινωνικές συνθήκες που διαμορφώθηκαν τα τελευταία χρόνια εξαιτίας της σκληρής, αντιλαϊκής πολιτικής σας και στην προσπάθεια των φτωχών λαϊκών στρωμάτων να καλύψουν τις ανάγκες τους σε θέρμανση, ακόμη και με ξυλόσομπες, λύσεις του περασμένου αιώνα, που προκαλούν ακόμη και θανάτους. 
Είναι εγκληματική η πολιτική σας. Είναι προφανές ότι μέσα από τη μείωση των απαιτούμενων ποσοτήτων ξυλείας, ουσιαστικά θίγονται όσοι διακινούν ξυλεία, με σκοπό την εμπορία της και όχι αυτοί που παρανομούν για να καλύψουν ανάγκες της. Με αυτή την έννοια, το θεωρούμε θετικό και αυτός είναι ο λόγος που θα ψηφίσουμε «λευκό».
Ωστόσο, πρέπει να αυξηθεί η ποσότητα που είναι για ατομικές ανάγκες των οικογενειών της γύρω περιοχής. Εξάλλου, η δυνατότητα διάθεσης κατασχεμένων προϊόντων σε δημόσιες υπηρεσίες ή σε αναγνωρισμένους συνεταιρισμούς –κατά προτίμηση υπαλλήλων του κράτους- εμείς θεωρούμε ότι είναι διάταξη ρουσφετολογικού σκοπού και δεν συμφωνούμε.
Σε ό,τι αφορά τη συγχώνευση σε ενιαία ανώνυμη εταιρεία των δύο σημερινών Οργανισμών Ανάπτυξης Δυτικής και Ανατολικής Κρήτης, με αντικείμενο βέβαια την Κρήτη, το βόρειο οδικό άξονα και το φράγμα Αποσελέμη, ουσιαστικά μεταφέρατε σε έναν φορέα ιδιωτικού δικαίου όλες τις αρμοδιότητες που έχουν σήμερα κράτος, περιφέρεια, δήμοι στο σχεδιασμό χρηματοδότησης, κατασκευής και διαχείρισης των μεγάλων έργων της περιφέρειας, ώστε αυτό να εξυπηρετεί πιο ευέλικτα το μεγάλο κεφάλαιο. 
Γι’ αυτό επιλέγετε τη μορφή της ανώνυμης εταιρείας, διότι η οποιαδήποτε μετοχική της σύνθεση αλλάζει εύκολα. Μπορεί να φέρατε την τροπολογία που δεσμευόσαστε ότι δεν θα μεταβιβάσετε τις μετοχές σε τρίτο, αλλά εμείς σας ρωτάμε: Γιατί τότε δεν αλλάζετε την Α.Ε. να την κάνετε δημοσίου δικαίου για σιγουριά; Σας το λέμε καθαρά: Δεν σας εμπιστευόμαστε. Λέτε και ξελέτε. Τροποποιείτε επί των τροποποιήσεων. Μπορεί να το αποφασίσετε αργότερα, δηλαδή και να μπουν απευθείας οι μεγάλοι ιδιώτες-επενδυτές με νέες τροπολογίες. Εξάλλου, αυτή είναι η πολιτική σας. Είναι όλα στο κεφάλαιο. 
Και ξέρουμε καλά ότι και για το νερό γίνονται πόλεμοι. Η ιδιωτικοποίηση του νερού της Κρήτης είναι «φιλέτο». Εξαγωγές γίνονται και προς την Κύπρο. Ξέρουμε καλά ότι εξασφαλίζει κέρδη στον ιδιώτη, γιατί το νερό δεν μπορεί κανείς να το στερηθεί. Γι’ αυτό εμείς λέμε ότι είναι αγαθό και δεν είναι εμπόρευμα, όπως το θεωρείτε εσείς, η Ευρωπαϊκή Ένωση και οι ντιρεκτίβες της.
Εξάλλου, παρά τις τροπολογίες –βελτιωτικές είναι- διορίζεται το διοικητικό συμβούλιο στην πλειοψηφία του από τον Υπουργό Ανάπτυξης. Εντάξει, δεν είναι πια η συντριπτική πλειοψηφία, είναι όμως η απόλυτη πλειοψηφία. Πλήρως ελεγχόμενο! Διαμαρτυρίες υπήρξαν στην ακρόαση από τους φορείς της αυτοδιοίκησης. Μερικά τα λάβατε υπ’ όψιν, αλλά δεν αλλάζει την ουσία.
Εμείς –το λέμε καθαρά- απαιτούμε και θεωρούμε, πρώτον, αυτονόητη τη διασφάλιση της εργασίας του προσωπικού των σημερινών Οργανισμών και υπηρεσιών και, δεύτερον, ότι οι λαϊκές ανάγκες ικανοποιούνται με τη δημιουργία και ενίσχυση υπηρεσιών του δημοσίου, που θα ασκούν αποκλειστικά τις αρμοδιότητες που πάτε να δώσετε στις ανώνυμες εταιρείες. Αυτή είναι η θέση μας και γι’ αυτό δεν θα ψηφίσουμε το άρθρο 4. Αυτοί είναι οι λόγοι.
Ως προς τον περιορισμό των μετακλητών υπαλλήλων, εμείς δεν έχουμε αντίρρηση. Συμφωνούμε. Εξάλλου, το λέμε καθαρά ότι δεν πρέπει να μονιμοποιούνται. Εμείς το εφαρμόζουμε αυτό στην πράξη. Με λίγα λόγια, δηλαδή, το άρθρο 5 θα το ψηφίσουμε.
Σε ό,τι αφορά την κατάργηση των χρεών προς το δημόσιο και τα ασφαλιστικά ταμεία μέσα από την κατάργηση αστικών αξιώσεων με μία μονοκοντυλιά, θα ήθελα να πω ότι είναι προκλητική ρύθμιση, όταν ξέρουμε ότι οι διοικήσεις απαξίωναν την Ολυμπιακή για να πουληθεί σχεδόν τσάμπα στους ιδιώτες, όταν εκατοντάδες χιλιάδες λαϊκές οικογένειες απειλούνται με κατασχέσεις και φυλακίσεις από αδυναμία να πληρώσουν φόρους και χαράτσια. 
Όμως, και οι εργαζόμενοι στην Ολυμπιακή που απολύθηκαν, ακόμη δεν έχουν πάρει την αποζημίωση που δικαιούνται. Όσοι πήγαν σε άλλες υπηρεσίες, τώρα ξέρετε πού είναι; Είτε σε εφεδρεία είτε υπό απόλυση. Άφεση αμαρτιών για τη διοίκηση, κυνηγητό όμως για τους απολυμένους. Καταθέτουμε στα Πρακτικά την ανακοίνωση της Ομοσπονδίας Σωματείων Πολιτικής Αεροπορίας γι’ αυτά τα ζητήματα με ημερομηνία 5-3-2013.
(Στο σημείο αυτό η Βουλευτής κ. Διαμάντω Μανωλάκου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Ούτε μπορούμε να παραβλέψουμε ότι αυτή η ρύθμιση είναι ουσιαστικά οργανικό κομμάτι της διαδικασίας πώλησης της Ολυμπιακής, που εντάσσεται στην πολιτική αποκρατικοποιήσεων που ακολουθήθηκε όλη την προηγούμενη εικοσαετία και συνεχίζεται. Αυτή είναι η πολιτική της Ευρωπαϊκής Ένωσης για την απελευθέρωση στρατηγικών τομέων της οικονομίας, με στόχο να δημιουργηθούν νέοι κερδοφόροι τομείς για την τοποθέτηση υπερσυσσωρευμένων κεφαλαίων των ομίλων, γιατί αυτό είναι το πρόβλημά τους σήμερα. 
Οι επιπτώσεις, μάλιστα, αυτής της πολιτικής στον τομέα της απελευθέρωσης είναι σήμερα εμφανέστατες. Τις βιώνουμε. Πανάκριβα εισιτήρια, καταργήσεις γραμμών, αποκλεισμός ολόκληρων περιοχών της χώρας από αεροπορικές συγκοινωνίες, εντατικοποίηση της εργασίας αυτών που σήμερα δουλεύουν στις ιδιωτικές αερομεταφορές.
Εάν θέλετε, ακόμα και η προηγούμενη πορεία της Ολυμπιακής αποδεικνύει πως λύση δεν είναι ούτε και η επιστροφή σε κρατικές επιχειρήσεις που θα λειτουργούν μέσα στη ζούγκλα της αγοράς, που θα υλοποιούν και θα σέβονται τις δεσμεύσεις της Ευρωπαϊκής Ένωσης, αφού σε μία τέτοια περίπτωση θα λειτουργούν με βάση τους νόμους της αγοράς. Έτσι είναι η καπιταλιστική ανάπτυξη, ταυτισμένη με τη σχετική εξαθλίωση των εργαζομένων στη φάση ανάπτυξης, απόλυτη εξαθλίωση εργαζομένων στη φάση της κρίσης, όπως ζούμε τώρα. Γι’ αυτό εμείς λέμε ότι είναι μονόδρομος η αποδέσμευση από την Ευρωπαϊκή Ένωση των μονοπωλίων ή για μονομερή διαγραφή του χρέους και η κοινωνικοποίηση των μονοπωλίων. 
Έρχομαι στο άρθρο 19 του νόμου περί συνεταιρισμών που τροποποιείται. Δηλαδή, έχουμε αναστολή ποινικής δίωξης ή εκδίκασης ποινικών υποθέσεων που εκκρεμούν σε β΄ βαθμό κ.λπ.. Το ξέρουμε καλά ότι υπήρξαν συνεταιρισμοί, οι οποίοι πράγματι είχαν αδυναμία να πληρώσουν. Εννοώ σε δημόσια ταμεία, εφορία κ.λπ.. Όμως, υπήρξαν και πολλές περιπτώσεις που έχει τελεστεί υπεξαίρεση, δηλαδή ποινικό αδίκημα.
Εμείς από την πλευρά μας, ως Κομμουνιστικό Κόμμα, ζητήσαμε να κληθεί η Ομοσπονδία Συνεταιριστικών Υπαλλήλων, γιατί έχουν συγκεκριμένες περιπτώσεις που ο υπεύθυνος, αντί να πληρώσει τις εισφορές των εργαζομένων στο δημόσιο ταμείο, τις έβαλε στην τσέπη του. Δυστυχώς, υπάρχουν τέτοιες περιπτώσεις και δεν είναι μία και δύο. Δεν μπορούν όλα αυτά δικαίω και αδίκω να μπουν στο ίδιο τσουβάλι!
Ουσιαστικά, χρησιμοποιείτε τους αθώους που άδικα κατηγορούνται ως ασπίδα προς αυτού που έχουν ποινικές ευθύνες. Δεν μπορεί ξερά και χλωρά να είναι το ίδιο! Η κάθε περίπτωση πρέπει να εξεταστεί χωριστά. Το ζητάμε εδώ και δύο χρόνια ως Κομμουνιστικό Κόμμα. Δεν το κάνετε. Μάλιστα, εμείς λέμε γι’ αυτούς που είχαν πραγματική αδυναμία να υπάρξει ανοχή, διευκόλυνση, να υπάρξει βοήθεια. Δεν είναι όλες οι περιπτώσεις ίδιες. 
Ωστόσο –και δεν μπορούμε να μην το πούμε!- ο πραγματικός λόγος της παράτασης και αυτού του άρθρου είναι να απελευθερωθούν περιουσιακά στοιχεία των συνεταιριστικών οργανώσεων, για να εκποιηθούν και να εισπράξει το τραπεζικό κεφάλαιο. Όλα στις τράπεζες!
Ξέρουμε ότι τα χρέη είναι πολλά, όπως και τα επιτόκια ληστρικά υπήρξαν.
Και τα «φιλέτα», όμως, τα οποία διαθέτουν οι συνεταιριστικές οργανώσεις, είναι αρκετά, καλά και περιζήτητα και είναι στο μάτι για καταβρόχθιση. 
Σε ό,τι αφορά το άρθρο 10 –που αναφέρεται στις οικονομικές ρυθμίσεις σχετιζόμενες με την υιοθεσία- και την παράγραφο 1, η οποία αφορά την καθ’ ύλη αρμοδιότητα του Μονομελούς Πρωτοδικείου, εμείς θα συμφωνήσουμε, δεδομένου ότι σε σχέση με το Ειρηνοδικείο διασφαλίζει περισσότερο τα εχέγγυα ορθής εκτίμησης.  
Όσον αφορά το άρθρο 11 και τη ρύθμιση που έχει να κάνει με τον καθορισμό κοινής υπουργικής απόφασης για τον αριθμό των εν ενεργεία αστυνομικών οι οποίοι εισάγονται στη Σχολή Αξιωματικών, από τη στιγμή που έχει ανασταλεί η εισαγωγή ιδιωτών και δεν μπορεί πλέον να προσδιοριστεί ως ποσοστό, δεν θα συμφωνήσουμε. Θα μπορούσαμε να πούμε «ναι» μόνο στην περίπτωση που υπάρχει σχετική ρητή διατύπωση ότι θα παίρνει υποχρεωτικά και τη γνώμη από τις αντίστοιχες ομοσπονδίες, όπως είναι η ΠΟΑΣΥ. 
Καταψηφίζουμε και το άρθρο 12.
Ολοκληρώνω με μία τροπολογία, την οποία έχει καταθέσει το Κομμουνιστικό Κόμμα Ελλάδας, σχετικά με τα αγροτοδικεία, που περιλαμβάνει όλες τις περιπτώσεις διώξεων αγωνιζόμενων αγροτών, αφού η κυβερνητική τροπολογία που αποσύρθηκε δεν τις περιελάμβανε. Καλούμε τους συναδέλφους να τη στηρίξουν. Η εν λόγω τροπολογία αφορά σε αγρότες που διεκδίκησαν αγωνιστικά στους δρόμους το δίκιο, στην επιβίωση των μικρών και μεσαίων αγροτών και σήμερα διώκονται ανελέητα. 
Συνολικά καταψηφίζουμε επί της αρχής το νομοσχέδιο. 
Στη δευτερολογία μου θα μιλήσω για τα άρθρα αλλά και για τις τροπολογίες.","ΔΙΑΜΑΝΤΩ ΜΑΝΩΛΑΚΟΥ",302
"135930"," Ευχαριστούμε, κυρία συνάδελφε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα έξι  μαθητές και μαθήτριες και πέντε εκπαιδευτικοί συνοδοί τους από το Γυμνάσιο Νεάπολης Λασιθίου Κρήτης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Εισερχόμαστε στον κατάλογο των ομιλητών. 
Το λόγο έχει ο κ. Κωνσταντίνος Τριαντάφυλλος για επτά λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135931"," Ευχαριστώ, κυρία Πρόεδρε.
Κύριε Υπουργέ, κυρίες και κύριοι συνάδελφοι, αγαπητά παιδιά και κυρίες και κύριοι εκπαιδευτικοί από την Κρήτη, θα ήθελα σας καλωσορίσω κι εγώ με τη σειρά μου, να σας ευχαριστήσω που επιδείξατε το ενδιαφέρον να ταξιδέψετε από την Κρήτη, ώστε να γνωρίσετε από κοντά τη Βουλή των Ελλήνων, να δείτε από κοντά τη νομοπαρασκευαστική διαδικασία, να γνωρίσετε την ιστορία αυτού του κτηρίου, την ιστορία της Δημοκρατίας μας, η οποία –αν και περνάει δύσκολες μέρες- στηρίζεται στη νέα γενιά, προκειμένου να μπορέσει να ορθοποδήσει.  
Η νέα γενιά, οι μαθητές, οι έφηβοι, είναι αυτοί οι οποίοι μπορούν ξανά να στηρίξουν την ιδιότητα του Έλληνα πολίτη, πιστεύοντας αγνά και καθαρά στις αρχές της Δημοκρατίας, του κράτους δικαίου και των ανθρωπίνων δικαιωμάτων, αρχές που δοκιμάζονται και στη χώρα μας, αλλά και διεθνώς.   
Κυρίες και κύριοι συνάδελφοι, θα ξεκινήσω τοποθετούμενος –και ως αρμόδιος εισηγητής από την Κοινοβουλευτική μας Ομάδα- για τα επεισόδια στην Ιερισσό της Χαλκιδικής. 
Γνωρίζετε ότι οι αρχαίοι Έλληνες είχαν μία αρχή. Η αρχή ήταν ότι πρέπει παντού και πάντοτε να τηρείται το μέτρο. Γνωρίζετε, επίσης, ότι η χώρα μας διέπεται από την αρχή του κράτους δικαίου. Αυτό σημαίνει ότι δεν επιτρέπεται ούτε σε εμάς εδώ ούτε και έξω από εδώ να μην τηρείται η νομιμότητα –να μην τηρείται δηλαδή το δίκαιο και ο νόμος- αλλά κυρίως να δίνεται η αίσθηση σε οποιονδήποτε πολίτη αυτού του τόπου ότι οι ελεγκτές δεν ελέγχονται. Εκεί που δοκιμάζεται στην πράξη η ανάπτυξη ενός τόπου, είναι στο κατά πόσο η κυβέρνηση, η τοπική αυτοδιοίκηση, οι φορείς, οι κάτοικοι, οι πολίτες, μπορούν να επιτυγχάνουν σε κάθε συγκυρία την κοινωνική ειρήνη. 
Γι’ αυτό το λόγο από το Βήμα της Βουλής καλώ τον Υπουργό Δημόσιας Τάξης, καλώ την ελληνική Κυβέρνηση να λάβουν μέτρα εκτόνωσης της υπερφορτισμένης κατάστασης της περιοχής, ούτως ώστε να μπορέσει να λειτουργήσει ομαλά η επένδυση, αλλά κυρίως κανένας πολίτης να μην αισθάνεται διωκόμενος, κανένα χωριό να μην αισθάνεται στοχοποιημένο.
Κυρίες και κύριοι συνάδελφοι, εισάγεται μια θετική ρύθμιση με το υπό συζήτηση νομοσχέδιο, το οποίο έχει να κάνει με την παράνομη υλοτομία. Είναι προφανές ότι η δραματική κατάσταση με την παράνομη υλοτομία επιβάλλει στον Έλληνα νομοθέτη, σε όλους εμάς εδώ, να ψηφίσουμε διατάξεις οι οποίες να επικαιροποιούν, δηλαδή να δημιουργούν ένα νέο θεσμικό πλαίσιο αντιμετώπισης της λαθροϋλοτομίας, διατάξεις οι οποίες να δημιουργούν αντικίνητρο σε όποιον επιθυμεί να δημιουργήσει ένα σύστημα παράνομης υλοτομίας, καταστροφής των δασών μας.
Εγώ θα ήθελα, όμως, να προτείνω εδώ στην Κυβέρνησή μας ότι θα έπρεπε να δραστηριοποιηθεί. Γνωρίζω ότι το Υπουργείο Δημόσιας Τάξης δεν εκπροσωπείται σήμερα εδώ. Κύριε Υπουργέ, όμως, το σημαντικό θα ήταν να δραστηριοποιηθεί το Υπουργείο Δημόσιας Τάξης, να μπορέσει να αναλάβει πρωτοβουλία, αξιοποιώντας το έμψυχο δυναμικό των οργανώσεων εθελοντών, προκειμένου να φυλάξει τα δάση μας, όχι μόνο κατά την αντιπυρική περίοδο, όπως ισχύει μέχρι σήμερα, αλλά και κατά την περίοδο του χειμώνα, διότι όπως βλέπετε όπου έχει αναπτυχθεί ένα δίκτυο προστασίας αυτήν την πολύ δύσκολη εποχή του χειμώνα έχει αποτελέσματα και οι οργανώσεις μπορούν και προστατεύουν τη φύση και το φυσικό περιβάλλον.
Επομένως, πρέπει το Υπουργείο Δημόσιας Τάξης και η αρμόδια Γραμματεία να εκπονήσει σχέδιο, ούτως ώστε μέσα από την πολιτική προστασία να μπορέσουν να αξιοποιηθούν οι οργανώσεις των εθελοντών και σε συνεργασία με το Πυροσβεστικό Σώμα να προστατευθούν τα δάση μας κατά τη διάρκεια της χειμερινής περιόδου.
Έρχομαι τώρα σε ένα δεύτερο σημείο του νομοσχεδίου, που έχει να κάνει με τις γραμμές των λεωφορείων με τις τρίτες χώρες. Είναι προφανές ότι κανείς δεν αμφισβητεί πως πρέπει να υπάρχει η αρχή της αμοιβαιότητας και να τηρούνται οι διεθνείς μας συμφωνίες. 
Καταθέτω, όμως, στα Πρακτικά με την ευκαιρία αυτή, ένα δελτίο Τύπου του Βουλευτή μας κ. Πύρρου Δήμα και μια σχετική ερώτηση προς τον αρμόδιο Υπουργό, όπου αναφέρει συγκεκριμένα προβλήματα, τα οποία έχουν ήδη δημιουργηθεί. Όταν τα αναφέρει αυτά ο Πύρρος Δήμας, ένας άνθρωπος ο οποίος έχει τιμήσει τα ελληνικά χώματα, ένας άνθρωπος που γνωρίζει τα προβλήματα συγκεκριμένης περιοχής της Αλβανίας, ένας άνθρωπος ο οποίος έχει καθημερινή επαφή με τους βορειοηπειρώτες, νομίζω ότι χρήζουν άμεσης αντιμετώπισης από την ελληνική πολιτεία ούτως ώστε να ελλείψουν ζητήματα που έχουν να κάνουν με τη διασύνδεση περιοχών, όπως είναι η Χειμάρρα. Είναι άλλες πόλεις στις γειτονικές μας χώρες, όπου υπάρχει ελληνικό στοιχείο, το οποίο θέλει να επικοινωνεί με την Αθήνα και προφανώς αυτή η ανάγκη πρέπει να καλυφθεί με τον καλύτερο και τον πιο γρήγορο δυνατό τρόπο. 
(Στο σημείο αυτό ο Βουλευτής κ. Κωνσταντίνος Τριαντάφυλλος, καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Εισέρχομαι τώρα στο θέμα της ΟΑΚ Α.Ε., το οποίο εκτιμούμε και εμείς ως ΠΑΣΟΚ ότι είναι μια πολύ θετική εξέλιξη. Είναι μια πολύ θετική εξέλιξη, γιατί θεωρούμε ότι η συνεργασία στην Κρήτη μπορεί να δημιουργήσει προϋποθέσεις περαιτέρω ανάπτυξης του νησιού, που θα δώσει τη δυνατότητα να έχουμε ακόμα καλύτερα αποτελέσματα, τα οποία να τα βλέπει καθημερινά ο πολίτης του νησιού. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα μισό λεπτό ακόμα, κυρία Πρόεδρε.
Ως προς τα κατασχεθέντα οχήματα και τη σχετική διάταξη θα έλεγα, κύριε Υπουργέ, ότι ίσως να έχει διαφύγει από το Υπουργείο. Ίσως πρέπει κάποια οχήματα που είναι κατάλληλα για την περιπολία του Πυροσβεστικού Σώματος να μπει στην ρύθμιση αυτή ότι μπορούν να διατεθούν και στο Πυροσβεστικό Σώμα. Αναφέρομαι βέβαια σε οχήματα, τα οποία να είναι κατάλληλα για περιπολίες. Προφανώς, δεν κατάσχονται τα πυροσβεστικά για λόγους λαθρεμπορίας ή ναρκωτικών, όμως κάποια οχήματα από αυτά που μπορούν να κατασχεθούν σε τέτοιου είδους περιπτώσεις δικαστικές, θα έπρεπε να δίνεται η δυνατότητα μέσω της προσθήκης και του Πυροσβεστικού Σώματος, να διατίθενται, όχι μόνο στην Ελληνική Αστυνομία και στο Λιμενικό Σώμα, αλλά και στο Πυροσβεστικό Σώμα. 
Τώρα είναι θετική η ρύθμιση για τους εισακτέους και την αποσύνδεση των αστυφυλάκων μέχρι ανθυπαστυνόμων που εισάγονται πλέον στις σχολές της αστυνομίας, διότι αποσυνδέονται από τους ιδιώτες, δηλαδή από τους μαθητές, καθώς όπως γνωρίζετε για τα επόμενα δύο χρόνια, δεν θα μπορούμε να έχουμε εισακτέους μαθητές. 
Είναι θετική, επίσης, η ρύθμιση για την μοριοδότηση της τριτεκνίας.
Όμως, πρέπει επιτέλους να συζητήσουμε σοβαρά μέσα σ’ αυτή την Αίθουσα και να αναλάβει πρωτοβουλία η Κυβέρνηση για την πραγματική μεταρρύθμιση στην εκπαίδευση της Ελληνικής Αστυνομίας. Στο σύστημα δηλαδή εκπαίδευσης, ούτως ώστε να έχουμε ουσιαστικά τριτοβάθμιες σχολές, πραγματικό πρόγραμμα σπουδών και να μη διαχειρίζεται η πολιτεία τους δόκιμους αστυνομικούς ως έναν τρόπο κάλυψης των αναγκών τους.
 Χρειάζεται προφανώς μια διακομματική συναίνεση -και σ’ αυτό όλες οι πτέρυγες πρέπει να συμβάλουν- ούτως ώστε να αναβαθμίσουμε την εκπαίδευση των αστυνομικών μας, να κάνουμε πραγματικά ακαδημίες τις Σχολές της Αστυνομίας και να αξιοποιήσουμε αυτά που έχουμε ήδη έτοιμα, όπως είναι ένα πόρισμα της ομάδας εργασίας του Υπουργείου που φέρει ημερομηνία «Ιούλιος 2010» και το οποίο υπάρχει στη διάθεση της Ελληνικής Κυβέρνησης.
Με αυτά θα ήθελα να κλείσω, τονίζοντας ότι στηρίζουμε το υπό ψήφιση και υπό συζήτηση νομοσχέδιο και θεωρούμε ότι προφανώς πρέπει να στηριχτεί σ’ αυτή τη φάση, αλλά σίγουρα πρέπει την επόμενη φορά να γίνεται με πιο συγκεκριμένο και πιο οργανωμένο τρόπο η παραγωγή του νομοθετικού έργου του κάθε Υπουργείου.
Σας ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"135932","  Ευχαριστούμε και εμείς, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135933","   Κυρία Πρόεδρε, θα ήθελα το λόγο να καταθέσω μία τροπολογία.","ΜΑΝΟΥΣΟΣ ΒΟΛΟΥΔΑΚΗΣ",68
"135934","  Κύριε Υφυπουργέ, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135935"," Κυρίες και κύριοι συνάδελφοι, καταθέτω μια τροπολογία στο υπό συζήτηση νομοσχέδιο. Αφορά ορισμένες τροποποιήσεις σχετικές με τον Οργανισμό Ανάπτυξης Κρήτης. 
Είναι όλες τροποποιήσεις που επήλθαν μετά από τη συζήτηση στην επιτροπή, λαμβάνοντας υπ’ όψιν τις θέσεις και των φορέων και πολλών συναδέλφων, διατηρώντας το ίδιο πνεύμα, το οποίο διέπει τις διατάξεις της νομοθετικής ρύθμισης για την ίδρυση του Οργανισμού Ανάπτυξης Κρήτης, διατηρώντας το χαρακτήρα που παίρνει ο Οργανισμός αυτός με την κατά 51% συμμετοχή του δημοσίου και με την πλειοψηφία του δημοσίου στο διοικητικό συμβούλιο, δίνοντας όμως παράλληλα περισσότερο λόγο στους φορείς τοπικής αυτοδιοίκησης με δύο πρόσθετες θέσεις στο διοικητικό συμβούλιο, διευκρινίζοντας περαιτέρω πράγματα, τα οποία ούτως ή άλλως ήταν από την αρχή στο σχέδιο νόμου, όπως για παράδειγμα ο δημόσιος χαρακτήρας του αρδευτικού δικτύου και των υδατίνων πόρων της Κρήτης, όπως το γεγονός ότι σε καμμία περίπτωση δεν υπήρχε πρόθεση υφαρπαγής αρμοδιοτήτων της τοπικής αυτοδιοίκησης του πρώτου και δευτέρου βαθμού. 
Η τροπολογία είναι έτοιμη. Είναι ένα δείγμα πιστεύω συνεννόησης και συζήτησης και σύνθεσης απόψεων μέσα από την κοινοβουλευτική διαδικασία. Την καταθέτω στην Εθνική Αντιπροσωπεία και θα τοποθετηθώ, κυρία Πρόεδρε και κυρίες και κύριοι συνάδελφοι, στη συνέχεια. 
(Στο σημείο αυτό ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Μανούσος Βολουδάκης καταθέτει για τα Πρακτικά την προαναφερθείσα τροπολογία, η οποία έχει ως εξής:
(Να μπουν οι σελίδες 254-263)","ΜΑΝΟΥΣΟΣ ΒΟΛΟΥΔΑΚΗΣ",68
"135936"," Ευχαριστούμε, κύριε Υφυπουργέ.
Μόνο έτσι πρέπει να δικαιολογούνται πια οι τροπολογίες, από τη συνεννόηση των συναδέλφων στις επιτροπές.
Η κ. Μαρίνα Χρυσοβελώνη έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135937"," Ευχαριστώ, κυρία Πρόεδρε. 
Κυρίες και κύριοι συνάδελφοι, θα αναφερθώ ειδικά για τους μετακλητούς υπαλλήλους και το άρθρο 5.
Πιστεύω ότι όλοι θυμόμαστε την υποτιθέμενη μείωση του αριθμού τους κατά 20%, που διατυμπάνιζε πέρσι ο κύριος Πρωθυπουργός. Μάλιστα, ψηφίστηκε και η σχετική διάταξη που συμπεριλήφθηκε στο ν. 4093 το Νοέμβριο του 2012. Αυτά βέβαια στη θεωρία, γιατί στην πράξη η υπόθεση εξελίχθηκε σε άλλο ένα εμπαιγμό της Κυβέρνησης Σαμαρά, καθώς είχε προηγηθεί η ιστορία με τη δήθεν κατάργηση των επίσης μετακλητών ειδικών γραμματέων τον Ιούλιο. 
Θυμίζω ότι λίγο αργότερα ο κύριος Πρωθυπουργός διόρισε δεκατέσσερις νέους γραμματείς. Αυτήν την κοροϊδία ακολούθησε άλλος ένας εμπαιγμός της κοινής γνώμης, με τη δήθεν πάλι απαγόρευση πρόσληψης συγγενών πολιτικών σε θέσεις μετακλητών υπαλλήλων. 
Σας θυμίζω ότι η ιστορία αυτή ξεκίνησε τον Αύγουστο του 2012 και τότε τα φερέφωνα της συγκυβέρνησης κατάφεραν για αρκετές μέρες να συντηρήσουν μία ψεύτικη εικόνα στα μέσα ενημέρωσης. Νόμιζαν ότι κάπως έτσι θα κέρδιζαν πολιτικούς πόντους για τον εργοδότη τους. Όλα αυτά βέβαια, τα αναφέρω για να καταδείξω το γεγονός ότι σήμερα δεν είναι η πρώτη φορά που η συγκυβέρνηση Σαμαρά προσπαθεί με φτηνά τεχνάσματα να παρουσιάσει δήθεν ρυθμίσεις και ψεύτικες αλλαγές στους πολίτες. Το επαναλαμβάνει επικοινωνιακά κάθε λίγους μήνες, πιστεύοντας ότι ο προηγούμενος εμπαιγμός ξεχάστηκε και έτσι προχωρεί πάλι τις ίδιες μεθοδεύσεις.
Οι μετακλητοί, λοιπόν, είναι ένα πολύ αγαπημένο θέμα για τον κύριο Πρωθυπουργό. Οι πολίτες τους έχουν ταυτίσει -και συχνά δυστυχώς έχουν δίκιο- με διορισμούς ημετέρων, με αναξιοκρατία και με σπατάλη του κράτους. Άραγε, ποιος πολίτης δεν θα χαιρόταν να ακούσει για 20% μείωση στον αριθμό τους; Εδώ όμως έρχεται η σημερινή διάταξη του άρθρου 5 να μας αποδείξει για ακόμα μια φορά τον εμπαιγμό που γίνεται από την πλευρά της συγκυβέρνησης.
Τι έχουμε, λοιπόν, σήμερα ενώπιόν μας; Προτείνει ο Υπουργός κ. Μανιτάκης η μείωση των μετακλητών να υπολογίζεται και στις κενές θέσεις, δηλαδή το 20% να υπολογίζεται επί ενός ευρύτερου συνόλου πραγματικών, αλλά και εικονικών μετακλητών. Το λογιστικό αυτό τέχνασμα εξυπηρετεί την εξής σκοπιμότητα: Η όποια μεταβολή να είναι εικονική. Για παράδειγμα, θα μπορεί ένα Υπουργείο να λέει ότι μείωσε τους μετακλητούς, απλά καταργώντας άδειες θέσεις. Κατά τα άλλα, οι υπάλληλοι που διόρισε ο κάθε Υπουργός «από το παράθυρο», χωρίς καμμία απολύτως αξιοκρατική διαδικασία θα έχουν τη δυνατότητα να παραμένουν όλοι στις θέσεις τους. 
Ένα άλλο σημείο που πρέπει να προσέξουμε είναι τι έχει γίνει μέχρι τώρα, από τότε που ψηφίστηκε ο νόμος για την κατά 20% μείωση των μετακλητών. Έχουν όντως καταγραφεί λιγότεροι τέτοιοι υπάλληλοι; Δυστυχώς, συνέβη το ακριβώς αντίθετο. Ενώ το 2012 ο αριθμός των μετακλητών στο δημόσιο ήταν χίλια εξήντα άτομα, ξαφνικά μέσα στο 2013 ξεπέρασαν τους χίλιους διακόσιους. Έτσι, σήμερα έχουμε για την ακρίβεια χίλιους διακόσιους είκοσι έναν μετακλητούς. Πώς συνέβη αυτό το θαύμα; Πώς, αντί της υποτιθέμενης μείωσης 20%, είχαμε στην πραγματικότητα αύξηση των μετακλητών σχεδόν κατά ποσοστό 20%; Μόνο ο κ. Σαμαράς και ο κ. Μανιτάκης μπορούν να μας εξηγήσουν τι συνέβη. Αφού οι μετακλητοί αυξάνονται και πληθύνονται, προφανώς ο κ. Παπανδρέου κάπως δικαιώνεται εδώ. Φαίνεται ότι όντως «λεφτά κάπου υπάρχουν», αλλά είναι καλά κρυμμένα και διατίθενται μόνο για προσλήψεις συγγενών και φίλων σε θέσεις μετακλητών. 
Και μια και ανέφερα τους μετακλητούς συγγενείς, να θυμίσω τι έλεγε για το θέμα ο κύριος Πρωθυπουργός, αν και γνωρίζω ότι από αυτό θα ενοχληθούν ενδεχομένως αρκετοί συνάδελφοι της Νέας Δημοκρατίας. Ο κ. Σαμαράς λοιπόν, έλεγε για τους συγγενείς πολιτικών που δεν θα μπορούν να διορίζονται μετακλητοί υπάλληλοι στο δημόσιο και μάλιστα ήταν απολύτως συγκεκριμένος. Διαβάζω από ανακοίνωση της Γενικής Γραμματείας της Κυβέρνησης στις 24 Αυγούστου 2012 επί λέξει τα εξής: «Ο Πρωθυπουργός κ. Αντώνης Σαμαράς έδωσε εντολή στη Γενική Γραμματεία της Κυβέρνησης, ώστε να αναληφθεί την επόμενη βδομάδα πρωτοβουλία, που θα αφορά στο καθεστώς προσλήψεων μετακλητών δημοσίων υπαλλήλων». Και συνεχίζει η ίδια ανακοίνωση: «Συγκεκριμένα, πρόθεση του Πρωθυπουργού είναι η θεσμοθέτηση απαγόρευσης προσλήψεων συζύγων και συγγενών μέχρι και δευτέρου βαθμού για το σύνολο των κρατικών λειτουργών που δύνανται να προσλαμβάνουν μετακλητούς δημοσίους υπαλλήλους». 
Σήμερα έχουν περάσει πάνω από έξι μήνες από την εντολή του Πρωθυπουργού. Δεν χρειάζεται βέβαια να σας πω πόσο ίσχυσε η δήθεν απαγόρευση του κ. Σαμαρά. Η μοναδική της αξία ήταν σαν γέμισμα στα δελτία ειδήσεων και στις εφημερίδες για κάποιες μέρες. Κατά τα άλλα, είχαμε ακόμα μία περίπτωση ξεκάθαρου εμπαιγμού του ελληνικού λαού από την πλευρά της συγκυβέρνησης. Κάπως έτσι, λοιπόν, ο κ. Σαμαράς διόρισε μετακλητό υπάλληλο και μάλιστα πρόσφατα στις 31 Ιανουαρίου τον αναβάθμισε στη νέα θέση του Γενικού Γραμματέα Συντονισμού, η οποία έγινε ειδικά γι’ αυτόν, το φίλο του ψυχίατρο κ. Βαρτζόπουλο. 
Κυρίες και κύριοι της συγκυβέρνησης όλα τα παραπάνω αποδεικνύουν δυστυχώς ότι συνεχίζετε να εμπαίζετε τον ελληνικό λαό, γαντζωμένοι σε ένα σύστημα εξουσίας το οποίο προσπαθείτε να διαιωνίσετε. 
Κύριε Υπουργέ, θα κλείσω με μια πρόταση προς εσάς για το θέμα των μετακλητών, η οποία αποδεικνύει ότι οι Ανεξάρτητοι Έλληνες κάνουμε εποικοδομητική Αντιπολίτευση. Βλέπουμε την εργώδη προσπάθεια της συγκυβέρνησης με διάφορα τεχνάσματα να μην απολύσει τους μετακλητούς. Προφανώς δεν έχετε καμμία διάθεση να τους μειώσετε πραγματικά. Σας ικανοποιεί ο αριθμός των χιλίων διακοσίων υπαλλήλων σε πολιτικά γραφεία. 
Εμείς θα σας δηλώσουμε το εξής: Εάν είναι πράγματι ικανοί και θέλουν όντως να δουλέψουν, πάρτε πεντακόσιους από αυτούς –όχι παραπάνω- και στείλτε τους στο ΙΚΑ. Βγάλτε τους από τα πολιτικά και το κομματικά γραφεία και βάλτε τους να δουλέψουν στον ίδιο χώρο, από όπου πρόσφατα απολύσατε πεντακόσια άτομα. Έτσι, και τα κενά που δημιουργήθηκαν στο ΙΚΑ θα καλυφθούν, και οι άνθρωποι αυτοί θα αποδείξουν την αξία τους, αν και δεν έχουν προσληφθεί με διαδικασίες ΑΣΕΠ, όπως οι απολυμένοι. 
Επειδή, όμως, είναι απολύτως βέβαιο ότι τα άτομα αυτά δε θα έχουν διάθεση να δουλέψουν στο ΙΚΑ, σας ζητούμε να προσλάβετε στις θέσεις αυτών τους πεντακόσιους απολυμένους επιτυχόντες του ΑΣΕΠ. Ας γίνουν αυτοί μετακλητοί, αφού ισχυρίζεστε ότι δεν υπάρχει άλλος νόμιμος τρόπος επαναφοράς τους στο ΙΚΑ, απ’ όπου τους έχετε απολύσει.
Με τον ίδιο τρόπο, μπορείτε να διορίσετε στη συνέχεια και τους οκτακόσιους αδιόριστους επιτυχόντες της προκήρυξης 8Κ/2008 του ΑΣΕΠ, σε ασφαλιστικά ταμεία.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κυρία Πρόεδρε. Να διορίσετε τους ανθρώπους αυτούς που για χρόνια τους εμπαίζουν διαδοχικές μνημονιακές συγκυβερνήσεις.
Σας δίνουμε, λοιπόν, μία λύση, εάν πράγματι έχετε τη διάθεση να σταματήσετε τον εμπαιγμό του ελληνικού λαού. Αυτό που σας προτείνουμε είναι κάτι που μπορείτε να το πράξετε αύριο κιόλας. Να επιδείξετε δηλαδή την ίδια, τουλάχιστον, φροντίδα για την κοινωνική ασφάλιση που δείχνετε ταχτοποιώντας κομματικούς σας φίλους. 
Εάν όμως συνεχίσετε τη μέχρι τώρα πολιτική σας, εμείς θα αντιταχθούμε ξανά στη συστηματική εξαπάτηση των Ελλήνων εκ μέρους της συγκυβέρνησης και βεβαίως, υπό το πρίσμα που προανέφερα, είμαστε αντίθετοι σε τέτοιες διατάξεις, όπως είναι το άρθρο 5, που υποτιμούν τη νοημοσύνη του ελληνικού λαού.
Σας ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΜΑΡΙΝΑ ΧΡΥΣΟΒΕΛΩΝΗ",553
"135938"," Ευχαριστούμε, κ. Χρυσοβελώνη. 
Ζήτησε το λόγο για δύο λεπτά ο κύριος Υφυπουργός. 
Ορίστε, κ. Βολουδάκη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135939"," Ένα λεπτό θα κάνω μόνο, κυρία Πρόεδρε. Ευχαριστώ.
Κυρίες και κύριοι συνάδελφοι, ακούγοντας την κυρία συνάδελφο, που μόλις κατήλθε από το Βήμα, δε μπορώ να κρύψω την έκπληξη μου και αναρωτιέμαι: Θα συνεχίσουμε για πολύ καιρό να έχουμε δείγματα σε αυτήν την Αίθουσα του να μιλάμε σα να μην έχουμε διαβάσει τι είναι αυτό στο οποίο αναφερόμαστε;
Άκουσα την κυρία συνάδελφο να κατακεραυνώνει, εν πάση περιπτώσει, την Κυβέρνηση, γιατί προσλαμβάνει μετακλητούς –δε ξέρω τι κάνει- αυξάνει τους αριθμούς, μιλώντας πάνω σε τι; Μιλώντας πάνω σε ένα άρθρο το οποίο μειώνει τον αριθμό των μετακλητών -γιατί αφορά τροποποίηση προηγούμενου άρθρου με το οποίο είχαν μειωθεί οι θέσεις των μετακλητών- διευκρινίζοντας μάλιστα, για όσους ενδεχομένως είχαν αντίθετη ερμηνεία, ότι η μείωση επί του 20% των θέσεων δεν αφορά μόνο τις θέσεις όσων υπηρετούν, αλλά τις θέσεις που υπάρχουν ως οργανικές. Δηλαδή αφορά ένα μεγαλύτερο σύνολο.
 Με το άρθρο αυτό, λοιπόν, διευκρινίζεται ότι η μείωση είναι ακόμα μεγαλύτερη από αυτό που είχε θεσμοθετηθεί. Και ενώ γίνεται αυτό, ακούμε συνάδελφο να μιλά σα να συμβαίνει το ακριβώς αντίθετο.
Κοιτάξτε, όμως, πρέπει να διατηρήσουμε τη λογική μας, πέρα από θεωρίες και σενάρια συνομωσίας και να μείνουμε μέσα στο πλαίσιο της λογικής και των γραμμών που έχουμε μπροστά μας. Δεν είναι πολλές, πέντε-έξι γραμμές είναι, ας τις διαβάζουμε.
Ευχαριστώ πολύ.","ΜΑΝΟΥΣΟΣ ΒΟΛΟΥΔΑΚΗΣ",68
"135940"," Ευχαριστώ, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135941"," Παρακαλώ, κυρία Πρόεδρε, μπορώ να έχω το λόγο επί προσωπικού;","ΜΑΡΙΝΑ ΧΡΥΣΟΒΕΛΩΝΗ",553
"135942"," Έχετε ένα λεπτό, κ. Χρυσοβελώνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135943"," … (Δεν ακούστηκε).","ΜΑΝΟΥΣΟΣ ΒΟΛΟΥΔΑΚΗΣ",68
"135944"," Τώρα, θέλετε να απαντήσετε; Αναφερθήκατε κι εσείς προσωπικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135945"," Απολύτως! Όταν λέτε ότι δε διαβάζω, θα τα ακούσετε. Πρώτη φορά, λοιπόν, ακούτε για μετακλητούς;","ΜΑΡΙΝΑ ΧΡΥΣΟΒΕΛΩΝΗ",553
"135946"," Σας παρακαλώ, κ. Χρυσοβελώνη.
Ένα λεπτό, κύριε Υπουργέ, να μας εξηγήσει το προσωπικό και τίποτα άλλο. Σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135947"," Όταν, λοιπόν, ο κύριος Υπουργός ισχυρίζεται ότι πρόκειται για πέντε γραμμές, τις οποίες εγώ θα μπορούσα να τις είχα διαβάσει και να ερχόμουν εδώ καλύτερα διαβασμένη, τώρα με αναγκάζει να του πω το εξής: 
Προφανώς, δεν καταλάβατε, κύριε Υπουργέ, τι είπα. Προφανώς, δεν καταλάβατε ότι είπα πως το θέμα των μετακλητών έχει ξαναέρθει εδώ. Προφανώς, δεν καταλάβατε ότι είπα πως εμπαίζετε τον ελληνικό λαό. Προφανώς δεν το καταλάβατε αυτό! Είναι η πρώτη φορά που γίνεται κουβέντα για μείωση του αριθμού των μετακλητών; Όχι, βέβαια!
 Όσα, λοιπόν, είπα, αναφερόμενη στις εξαγγελίες του Πρωθυπουργού, είναι αληθή ή ψευδή; Τήρησε ο Πρωθυπουργός τις δεσμεύσεις του; Νομίζω πως όχι. Άρα, λοιπόν, μην καταφέρεστε εναντίον ημών. Σας παρακαλώ πάρα πολύ! Ξέρουμε πάρα πολύ καλά τι λέμε. Ξέρουμε πάρα πολύ καλά να διαβάζουμε, αλλά τις επιθέσεις αυτού του είδους θα τις χαρακτήριζα ως ανοίκειες.","ΜΑΡΙΝΑ ΧΡΥΣΟΒΕΛΩΝΗ",553
"135948"," Σας ευχαριστώ, κυρία Χρυσοβελώνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135949"," Κυρία Πρόεδρε, θα μπορούσα να έχω το λόγο;","ΜΑΝΟΥΣΟΣ ΒΟΛΟΥΔΑΚΗΣ",68
"135950"," Κύριε Υπουργέ, θα απαντήσετε όταν θα έχετε το λόγο. Ας μη κάνουμε άλλο διάλογο.
Το λόγο έχει τώρα η κ. Ζαρούλια.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135951"," Ευχαριστώ, κυρία Πρόεδρε.
Σχετικά με τις τροπολογίες οι οποίες κατατέθηκαν. Όσον αφορά τη τροπολογία σχετικά με το ΤΑΙΠΕΔ, ως Χρυσή Αυγή έχουμε επανειλημμένα τονίσει την αντίθεσή μας στον τρόπο με τον οποίο λειτουργεί το Ταμείο Αξιοποίησης της Ιδιωτικής Περιουσίας του Δημοσίου. Πρόκειται για έναν φορέα ο οποίος δημιουργήθηκε με σκοπό την επίσπευση των διαδικασιών ξεπουλήματος της περιουσίας του ελληνικού λαού προς χάριν των δανειστών. ΕΛΒΟ, ΛΑΡΚΟ, ΕΛΤΑ, ΕΑΣ, ΟΠΑΠ, ΔΕΠΑ είναι μερικές μόνο από τις περιπτώσεις ξεπουλήματος, οι οποίες αφορούν ακόμη και ευαίσθητες εθνικές υποδομές.
Με την παρούσα τροπολογία προβλέπεται η δυνατότητα του ΤΑΙΠΕΔ να ζητά και η αντίστοιχη υποχρέωση των διοικήσεων των προς ιδιωτικοποίηση επιχειρήσεων και εταιρειών να παρέχουν είτε στο ίδιο είτε σε τρίτο πρόσωπο, που το Ταμείο θα υποδείξει, κάθε πληροφορία σχετικά με την κατάσταση της αποκρατικοποιούμενης επιχειρήσεως και με ό,τι εν γένει αφορά τον έλεγχό της. Μάλιστα, αυτό ισχύει ακόμη και για τους υποψηφίους επενδυτές.
Και όπως χαρακτηριστικά αναφέρεται και στην τροπολογία, η ρύθμιση περιλαμβάνει ακόμα και πληροφορίες, που προστατεύονται ως εμπιστευτικές βάσει συμβάσεως. Με λίγα λόγια, ο οποιοσδήποτε παρουσιαστεί και επιλεγεί ως υποψήφιος επενδυτής θα μπορεί να έχει πρόσβαση, ακόμα και σε ζητήματα που κρίνονται ως απόρρητα για την εθνική ασφάλεια, όπως ευαίσθητα δεδομένα σχετικά με τα ελληνικά αμυντικά συστήματα. 
Είναι προφανές πως τίποτα δεν αποκλείει το ενδεχόμενο η θέση της υποψηφιότητας να εξυπηρετεί τη σκοπιμότητα της λήψης γνώσης απορρήτων πληροφοριών και έπειτα η εκδήλωση ενδιαφέροντος να αποσυρθεί. 
Η πρόβλεψη, μάλιστα, η χορήγηση των πληροφοριών να γίνεται μόνο για τους δικαιολογημένους από τις συναλλαγές λόγους, η ξεχωριστή πρόβλεψη πως δεν περιλαμβάνονται πληροφορίες και στοιχεία που αφορούν ή σχετίζονται με την εθνική ασφάλεια της χώρας, μάλλον ενισχύουν παρά καθησυχάζουν τους φόβους μας.
Τέλος, η αναφορά σε πιθανά οικονομικά οφέλη του κράτους από επιβληθείσες χρηματικές ποινές σε τυχόν κακοπροαίρετη χρήση πληροφοριών, μας προκαλεί θυμηδία. 
Καταψηφίζουμε, λοιπόν, την εν λόγω τροπολογία γιατί η εθνική ασφάλεια και αξιοπρέπεια στέκονται υπεράνω της προσέλκυσης επενδυτών αμφιβόλου αξίας και σκοπών και δεν αποτελεί πηγή πιθανής κτήσης εσόδων.
Σχετικά τώρα με την τροπολογία υπ’ αριθμόν 254/25/1.3.2013 έχουμε να επισημάνουμε τα εξής. Σε σχέση με την παράγραφο 1 της τροπολογίας, όσον αφορά τη διάθεση κατασχεμένων οχημάτων, θεωρούμε ότι κινείται προς τη σωστή κατεύθυνση. Αφού δεν μπορείτε να ενισχύσετε όπως θα έπρεπε τα Σώματα Ασφαλείας, αφού δίνετε κονδύλια αλλού και όχι στις υπηρεσίες που αντιμετωπίζουν τα ναρκωτικά, τη διακίνηση παράνομων μεταναστών και λαθρεμπορευμάτων, τουλάχιστον ας αξιοποιήσετε τα κατασχεθέντα από τις συγκεκριμένες εγκληματικές δραστηριότητες που μνημονεύετε προς όφελος της Αστυνομίας, του Λιμενικού και της Πυροσβεστικής.
Άρα, λαμβάνοντας υπόψη την τήρηση των δικονομικών διατάξεων, θεωρούμε ότι με δεδομένη την κοινωνικοοικονομική συγκυρία που βιώνουμε, σωστό είναι να παίρνουν τα Σώματα Ασφαλείας ό,τι κατάσχεται -αυτοκίνητο, σκάφος ακόμα και ελικόπτερο- από εγκληματικές δραστηριότητες, χωρίς γραφειοκρατικές διαδικασίες.
Η απαλλαγή από το τέλος ταξινόμησης και από τους πάσης φύσεως φόρους και τέλη στα αυτοκίνητα ή πλωτά μέσα που παραχωρούνται με δωρεά στα Σώματα Ασφαλείας, εννοείται ότι μας βρίσκει απόλυτα σύμφωνους. Θα ήταν προς όφελος του έθνους να ισχύσει αυτό για όποιον κάνει ανάλογη δωρεά και προς τις Ένοπλες Δυνάμεις και προς διάφορα ιδρύματα ή θεραπευτικές μονάδες. 
Σε σχέση με την παράγραφο 2, στην ουσία δεν κάνετε κάποια θεαματική αλλαγή. Τουλάχιστον, όμως, η τροπολογία κινείται σε μια σωστή κατεύθυνση. Θέση μας είναι να μην υφίστανται θέματα τέλους ταξινόμησης για όσους βρίσκονται σε πραγματική αδυναμία να πληρώσουν πέρα από τις κατηγορίες που μνημονεύονται.
Συμφωνούμε στα προβλεπόμενα για τις Μονές του Αγίου Όρους, καταθέτουμε όμως μία σκέψη. Αυτή η απαλλαγή από το τέλος ταξινόμησης θα έπρεπε να επεκταθεί και σε διάφορα ιδρύματα ή και θεραπευτικές μονάδες.
Σε σχέση με την παράγραφο 3 δεν έχουμε και εκεί κατά την άποψή μας κάποια θεαματική αλλαγή. Σωστό να απαλλάσσονται από το φόρο πολυτελείας οι κατηγορίες που αναφέρονται. Ενδεχομένως θα πρέπει να μπουν και άλλες. Κατά τα λοιπά θεωρούμε ότι κινείται στη σωστή κατεύθυνση.
Σας ευχαριστώ.","ΕΛΕΝΗ ΖΑΡΟΥΛΙΑ",149
"135952"," Ευχαριστούμε και εμείς, κυρία συνάδελφε.
Το λόγο έχει ο κ. Αλέξανδρος Κοντός, τον οποίο παρέκαμψα, ενώ ήταν πρώτος στη λίστα, λόγω λάθους ενημέρωσης από την γραμματεία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135953"," Κυρία Πρόεδρε, κυρίες και κύριοι συνάδελφοι, θα ήθελα πριν μιλήσω για το νομοσχέδιο που συζητούμε να κάνω μια μικρή μόνο αναφορά στα παιδιά που έχουν απολυθεί από την 9Κ. Όλοι θεωρούμε ότι αυτό είναι άδικο, πραγματικά. Τα παιδιά αυτά μπήκαν στη δουλειά με ΑΣΕΠ. Υπήρξε μια προσφυγή. Σήμερα έχουν χάσει τη δουλειά τους και όλοι στην Αίθουσα αυτή, πιστεύω, θα πρέπει να κάνουμε ότι μπορούμε έτσι ώστε να επαναπροσληφθούν.
Βέβαια, δεν συμφωνώ να προσληφθούν ως μετακλητοί υπάλληλοι, διότι οι τελευταίοι αποχωρούν από την υπηρεσία, όταν φεύγει ο πολιτικός τους προϊστάμενος. Οπότε, αν τους πάρουμε ως μετακλητούς υπαλλήλους, αντιλαμβάνεστε ότι πολύ σύντομα θα φύγουν από τη δουλειά. Άρα, να γίνει μια προσπάθεια με μια νομοθετική παρέμβαση, πιθανώς, να ξαναπάνε στη δουλειά οι άνθρωποι αυτοί, αλλά όχι βέβαια με τη μορφή του μετακλητού υπαλλήλου.
Σήμερα συζητούμε ένα σχέδιο νόμου που έχει ρυθμίσεις από πάρα πολλά Υπουργεία και είπα στην επιτροπή ότι έτσι είναι καλύτερα, παρά να ερχόταν ως τροπολογίες. Διότι μας δόθηκε η δυνατότητα, κύριοι συνάδελφοι, να τα αναλύσουμε λεπτομερειακά στις επιτροπές και να υπάρξουν και αρκετές βελτιώσεις. Άκουσα και τον συνάδελφο από το ΣΥΡΙΖΑ που είπε ότι πραγματικά σε ορισμένα άρθρα –λαθροϋλοτομία και κάποια άλλα- υπήρξαν, μετά από εισηγήσεις και παρεμβάσεις συναδέλφων αρκετές, βελτιώσεις σε αυτό το σχέδιο νόμου.
Θα ξεκινήσω και εγώ, λοιπόν, από τη λαθραία υλοτόμηση όπου πρέπει να είμαστε σαφείς και να πούμε ότι αυτή και το παράνομο εμπόριο στα ξύλα προέρχονται, κυρίως, από το γεγονός ότι ανέβηκε πάρα πολύ ο ειδικός φόρος κατανάλωσης στα καύσιμα. Πρέπει να το δει αυτό ο Υπουργός Οικονομικών, διότι δημιουργήθηκε μια τεράστια κοινωνική αναστάτωση, υπήρξε πρόβλημα στο περιβάλλον, ενώ τα έσοδα, απ’ ό,τι φαίνεται, τελικά μειώθηκαν, διότι υπήρξε κάθετη πτώση της κατανάλωσης πετρελαίου. Θα πρέπει, λοιπόν, να το ξαναδεί και εφόσον συμβαίνουν όλα αυτά, να πάμε σε μείωση του ειδικού φόρου κατανάλωσης στα καύσιμα.
Θα έλεγα δε, ότι ειδικά στις περιοχές που είναι δίπλα στα δάση, όπως σε απομακρυσμένα χωριά και ορεινές περιοχές, υπάρχει τρόπος να ενισχυθούν άνθρωποι που έχουν ανάγκη, δηλαδή, άνθρωποι άνεργοι, φτωχοί, χρονίως πάσχοντες από την κρατική εκμετάλλευση δασών η οποία μειώθηκε. Υπάρχει ένα ειδικό κονδύλι που δίνεται από την Κρατική Εκμετάλλευση Δασών στους ανθρώπους αυτούς, που όμως, δυστυχώς, τη χρονιά που πέρασε μειώθηκε σε πολύ μεγάλο βαθμό. Βεβαίως να ενισχυθούν και οι υλοτομικοί συνεταιρισμοί οι οποίοι πραγματοποιούν οργανωμένη υλοτόμηση και οι οποίοι κινούνται πάντοτε κάτω από την εποπτεία των δασικών μας υπηρεσιών.
Όσον αφορά το θέμα της συγχώνευσης των οργανισμών, πρέπει να είμαστε σαφείς ότι κινείται στη σωστή κατεύθυνση. Διότι τι κάνουμε; Δημιουργούμε κάτι καινούργιο συγχωνεύοντας οργανισμούς που έχουν το ίδιο αντικείμενο. Κατά συνέπεια γιατί να έχουμε χωριστές διοικήσεις; Γιατί να έχουμε επιπλέον προσωπικό; Γιατί να έχουμε επιπλέον δαπάνες και έξοδα; Αυτό που έγινε θα πρέπει να το ακολουθήσουν και άλλα Υπουργεία, έτσι ώστε να έχουμε το καλύτερο δυνατό αποτέλεσμα όσον αφορά την περιστολή των δαπανών.
Το σχέδιο νόμου που συζητούμε έχει μια σοβαρή ρύθμιση που αφορά τους συνεταιρισμούς. Είπα και στην επιτροπή ότι το κύριο πρόβλημα στους συνεταιρισμούς, πέρα από κάποιες αστοχίες από λάθος επενδύσεις, όπως είπε και ο κύριος Υπουργός στην ομιλία του, προέκυψε από το γεγονός ότι η κρίση χτύπησε ανελέητα όλη την κοινωνία, τον ιδιωτικό τομέα, αλλά και τους συνεταιρισμούς και τις εταιρείες τις συνεταιριστικές. Αυτοί, λόγω των διαρθρωτικών αδυναμιών που είχαν, δεν μπόρεσαν να αντιμετωπίσουν την πολύ μεγάλη κρίση. Δεν είναι μόνο οι αδυναμίες, αλλά είναι και ο ρόλος που έχουν. Διότι πολλοί ιδιώτες έκαναν κατάσχεση στα χωράφια και στα σπίτια αγροτών που δεν είχαν να εξοφλήσουν την αξία εφοδίων που αγόραζαν από αυτούς. Ποιος συνεταιρισμός θα πάει να κάνει κατάσχεση, έτσι ώστε να εισπράξει αυτά που του οφείλουν οι ιδιώτες;
Πέραν αυτών, πρέπει να πούμε ότι σε πολλές συνεταιριστικές οργανώσεις  υπάρχει αρκετό προσωπικό, περισσότερο απ’ ότι χρειάζεται. Όμως, είναι πολύ δύσκολο, και το ξέρουμε εμείς που βιώσαμε -και ο συνάδελφος που ήταν Πρόεδρος σε συνεταιριστική οργάνωση το γνωρίζει- τις συνεταιριστικές οργανώσεις, να γίνουν απολύσεις  στους συνεταιρισμούς. Όπως είναι δύσκολο, εάν δεν συμφωνήσουν τα δύο μέρη -διοίκηση και εργαζόμενοι- να γίνουν και μειώσεις μισθών. 
Έτσι, λοιπόν, η κρίση χτύπησε τους συνεταιρισμούς. Είχαμε βέβαια και το νόμο που ψηφίστηκε πρόσφατα, το νέο συνεταιριστικό νόμο, ο οποίος δεν επιτρέπει να αξιοποιούν περιουσιακά στοιχεία που είναι αδρανή οι διοικήσεις των συνεταιρισμών, για να πληρώσουν οφειλές προς ασφαλιστικά ταμεία και προς το κράτος. 
Έτσι λοιπόν, πάρα πολλοί πρόεδροι, διοικητικά συμβούλια, μέλη διοικητικών συμβουλίων, στελέχη συνεταιριστικών οργανώσεων, οδηγούνται στη δικαιοσύνη, χάνουν τις περιουσίες τους, διότι δεν μπορούν να ανταποκριθούν οι οργανώσεις σε αυτά που οφείλουν στο δημόσιο και στα ασφαλιστικά ταμεία. Σωστή είναι η ρύθμιση, οδηγεί σε αναστολή των διώξεων μέχρι τέλος του 2013 και δίνει τη δυνατότητα στον Υπουργό να την παρατείνει για ένα χρόνο, όσο διαρκεί δηλαδή, η εκκαθάριση των οργανώσεων που με βάση το νέο νόμο γίνεται ή όσο τελικά πέρα από την εκκαθάριση διαρκεί η μετατροπή των δευτεροβάθμιων σε πρωτοβάθμιες οργανώσεις, έτσι ώστε να μπορέσουνε και οι διοικήσεις και οι οργανώσεις να αξιοποιήσουν περιουσιακά στοιχεία, να σταθούν στα πόδια τους και να εξοφλήσουν τις υποχρεώσεις τους προς το δημόσιο και τα ασφαλιστικά ταμεία. 
Όμως, κύριε Υπουργέ, πρέπει να πούμε το εξής: ο νόμος που υπάρχει σήμερα είναι ανεφάρμοστος και αναποτελεσματικός. Και είναι ανεφάρμοστος και αναποτελεσματικός, γιατί και ο ίδιος ο Υπουργός που τον έφερε για ψήφιση, μετά από λίγο καιρό έφερε είκοσι τροπολογίες για να μπορεί να εφαρμόσει το νόμο. Και τινάζει το συνδικαλιστικό κίνημα στον αέρα. 
Σήμερα το συνδικαλιστικό κίνημα, κυρίες και κύριοι συνάδελφοι, δεν έχει θεμέλια, είναι στον αέρα. Δεν έχει θεσμικό πλαίσιο, πάνω στο οποίο μπορεί να σταθεί για να λειτουργήσει. Κατά συνέπεια είναι απαραίτητο κύριε Υπουργέ, να γίνει η αλλαγή του θεσμικού πλαισίου που αφορά τη λειτουργία των συνεταιριστικών οργανώσεων στη χώρα μας. Εάν θέλουμε να έχουμε συνεταιριστικό κίνημα και το χρειαζόμαστε, σε όλο τον κόσμο η πλειοψηφία των αγροτικών προϊόντων και των εφοδίων διακινούνται από τους συνεταιρισμούς. Στη χώρα μας, δυστυχώς, στην πιο κρίσιμη ώρα, ψηφίστηκε ένα νομοσχέδιο που τινάζει όλο το συνεταιριστικό οικοδόμημα στον αέρα. 
Απαιτείται, λοιπόν, το ταχύτερο δυνατό να έχουμε αλλαγή του συνεταιριστικού νόμου, έτσι ώστε να μπουν οι βάσεις για την περαιτέρω ανάπτυξη του συνεταιριστικού κινήματος. 
Κυρίες και κύριοι συνάδελφοι, θα μπορούσα να αναφερθώ και στα άλλα άρθρα. Θεωρώ ότι κινείται στη σωστή κατεύθυνση το σχέδιο νόμου και το υπερψηφίζω.","ΑΛΕΞΑΝΔΡΟΣ ΚΟΝΤΟΣ",237
"135954"," Ευχαριστούμε, κύριε συνάδελφε. 
Το λόγο έχει τώρα ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής ο κ. Καλαφάτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135955"," Ευχαριστώ πάρα πολύ, κυρία Πρόεδρε. 
Κυρίες και κύριοι συνάδελφοι, έχουμε όλοι επίγνωση των διαστάσεων και των παραμέτρων που έχει το φαινόμενο της λαθροϋλοτομίας και κυρίως της απειλής που συνιστά προς το δημόσιο συμφέρον. 
Προφανώς δεν υπάρχει κανείς σ’ αυτήν εδώ την αίθουσα που να μην κατανοεί ότι οι όροι για τη γένεση του φαινομένου έχουν βάθος χρόνου. Δεν δημιουργήθηκαν τώρα. Αλλά τώρα, εξαιτίας της οικονομικής ύφεσης, παράγουν αυτήν την τεράστια έξαρση. Όπως επίσης, συμφωνούμε όλοι πως είναι απαραίτητο να διαχωρίσουμε και τελικά να περιφρουρήσουμε τις πραγματικές ανάγκες, που πρέπει να προστατευθούν, τις κοινωνικές παραμέτρους που δεν μπορούμε να αγνοήσουμε, από εκείνους που εκμεταλλεύονται την κατάσταση. Από εκείνους που λυμαίνονται τον δασικό πλούτο, που είναι περιουσία του ελληνικού λαού, διαπράττοντας τεράστιο κοινωνικό, περιβαλλοντικό και οικονομικό έγκλημα. Όλα αυτά είναι γνωστά και δεν θεωρώ ότι έχει νόημα να τα επαναλάβω, τα συμμεριζόμαστε όλοι. 
Αυτό που έχει σημασία είναι το πώς μπορούμε να συγκεντρώσουμε όσο το δυνατό περισσότερες δυνάμεις, ώστε να φτιάξουμε τις βάσεις της αντιμετώπισης του φαινομένου, με δεδομένες, είναι αλήθεια, εξαιρετικά δύσκολες συνθήκες. Να δομήσουμε ένα αποτελεσματικό σχέδιο δράσης. Σε αυτό το στόχο συνδράμει αποφασιστικά η νομοθετική ρύθμιση που συζητάμε σήμερα. Η αυστηροποίηση του θεσμικού πλαισίου είναι εκ των ων ουκ άνευ. Θέλω να επιμείνω σε τρία βασικά σημεία της φιλοσοφίας της νέας ρύθμισης.
Πρώτον και σημαντικότερον, το όριο που θέτει για την τιμωρία των αδικημάτων. Το γεγονός ότι πάνω από ένα όριο ζημίας που προκαλείται στο δάσος υπάρχει μετατροπή σε κακούργημα, υπογραμμίζει με τον πιο απόλυτο τρόπο την εγκληματική διάσταση της παρανομίας έναντι του δασικού μας πλούτου.      
Κι αυτό πέρα από τα όσα σημαίνει για το τιμωρητικό καθεστώς, σηματοδοτεί και την προσπάθεια να διαμορφωθεί μια νέα κοινωνική νοοτροπία, μια πολύ πιο αυστηρή συνείδηση της κοινωνίας για την περιβαλλοντική προστασία. Αυτό είναι το ένα σημείο.
Το άλλο σημείο είναι ότι τα όρια που τίθενται προς χάριν της αυστηροποίησης δεν αγνοούν τις πραγματικές ανάγκες των ορεινών πληθυσμών. Δεν αλλάζει τίποτα απ’ αυτό που ισχύει μέχρι σήμερα γι’ αυτούς και το υπογραμμίζω, γιατί εύλογα σ’ αυτό το σημείο εντοπίστηκαν πολλές παρατηρήσεις συναδέλφων.  Έτσι να το ξεκαθαρίσουμε για τους κατοίκους των ορεινών περιοχών από υψόμετρο εξακόσια πενήντα μέτρα και πάνω εφόσον υπάρχει εκμετάλλευση δασών, είτε από το κράτος είτε από τους δασικούς συνεταιρισμούς, οι ανάγκες τους σε καυσόξυλα καλύπτονται με τη δέσμευση των αναγκαίων ποσοτήτων και εκχώρηση στους κατοίκους σε τιμή που καλύπτει το 50% του κόστους παραγωγής. Για το σκοπό αυτόν άλλωστε το 2010 για παράδειγμα, δαπανήθηκαν από τον κρατικό προϋπολογισμό 8 εκατομμύρια ευρώ, εισπράχθηκαν τα μισά περίπου, δεσμεύτηκε ποσό τετρακοσίων χιλιάδων χωρικών κυβικών μέτρων και ικανοποιήθηκαν σαράντα πέντε χιλιάδες οικογένειες. 
Όπου, όμως, δεν παράγεται ξυλεία είτε από δασικούς είτε από την ΚΕΔ είτε από τους δασικούς συνεταιρισμούς χορηγείται από τα κατά τόπους δασαρχεία ατελής άδεια, για να συλλέξουν οι ίδιοι κάτοικοι δυο με τρεις τόνους καυσόξυλα από τα γειτονικά τους δημόσια δάση υπό την εποπτεία πάντοτε των οργάνων της δασικής υπηρεσίας. 
Δεύτερον, η αυστηροποίηση των επιπτώσεων για τη μεταφορά της παράνομης υλοτομίας. Έχει σημασία για την αποθάρρυνση της εμπλοκής σε μεταφορά παράνομης υλοτομίας το γεγονός ότι πλέον υπογραμμίζεται με την κατάσταση προσωπικών δημοσίων εγγράφων, η προσωπική ευθύνη εκείνου που έχει κάνει τη μεταφορά και τρίτον, η τιμωρία των μεσαζόντων που εμπλέκονται στη διακίνηση. 
Το πρόστιμο όσων επιλέγουν να εκμεταλλευτούν να πουλήσουν παράνομα υλοτομημένη ξυλεία, γίνεται βαρύ οικονομικά και φτάνει ως την αφαίρεση της άδειας λειτουργίας. Διότι η εκμετάλλευση ενός προϊόντος οικολογικού εγκλήματος, όπως αυτό της λαθροϋλοτομίας, είναι αντικοινωνική συμπεριφορά. Δεν θα επιτρέψουμε σε κανέναν να κερδίσει από την καταστροφή των δασών μας. Η εμπορική δραστηριότητα οφείλει να υπόκειται σε κανόνες δικαίου. 
Στόχος μας είναι να πατάξουμε στο μέτρο του εφικτού το κύκλωμα διακίνησης παράνομα υλοτομημένης ξυλείας. Η εμπορική διάθεση τέτοιας ξυλείας που προέρχεται παράνομα από τα δάση μας, δεν γίνεται ανεκτή. Όσοι το προσπάθησαν, πρέπει να ξέρουν ότι θα πληρώσουν βαρύ οικονομικό τίμημα. Διότι είναι βαρύ και το τίμημα που υφίσταται ολόκληρη η κοινωνία από την αποψίλωση των δασών μας. 
Κυρίες και κύριοι συνάδελφοι, είναι σαφές ότι οι ρυθμίσεις που συζητάμε είναι μόνο ένα κομμάτι από τη συνολική εικόνα της λύσης και με αυτόν τον τρόπο έχει νόημα να τις αντιμετωπίσουμε. Είναι συμπληρωματικό με όσα έχουν ήδη γίνει τους τελευταίους επτά μήνες και προϋπόθεση για να λειτουργήσουν τα επόμενα βήματα που ήδη επεξεργαζόμαστε. Και είναι αλήθεια πως με την προσπάθεια που έχουμε καταβάλλει όλοι, με τη συνεργασία των τοπικών κοινωνιών και τη συνέργεια των περιφερειακών δασικών υπηρεσιών με τις κατά τόπο αστυνομικές αρχές, το ΣΔΟΕ και τους συνοριοφύλακες, πιστεύουμε πως θα υπάρξουν σημαντικά αποτελέσματα από τις ενέργειες που έχει κάνει το τελευταίο χρονικό διάστημα και μέχρι τώρα το ΥΠΕΚΑ. 
Συγκεκριμένα στις 21-12-2012 εκδόθηκε κατεπείγουσα εγκύκλιος για την αντιμετώπιση της λαθροϋλοτομίας, οριοθετώντας το πλαίσιο για την εκπόνηση συγκεκριμένου προγράμματος εκτέλεσης υλοτομιών για τον εαρινό παραδασόβιο πληθυσμό. Με την έκδοση ειδικών δασικών αστυνομικών διατάξεων πρόγραμμα μείωσης της πυκνότητας βλάστησης με παράλληλη μείωση και του κινδύνου πρόκλησης πυρκαγιάς, ενημέρωση του κοινού για τις επιπτώσεις από την παράνομη υλοτόμηση αλλά και τη δυνατότητα καταγγελιών. Προληπτική απαγόρευση της κυκλοφορίας οχημάτων και παραμονής ατόμων σε εθνικούς δρυμούς, δάση και περιοχές ειδικής προστασίας κατά τις νυκτερινές ώρες. Εφαρμογή των διατάξεων του άρθρου 101 του ν.δ. 8669 για καθορισμό συγκεκριμένων δρομολογίων μεταφοράς ξυλείας, ανά περιοχή. Συμμετοχή δασικών συνεταιρισμών εργαζομένων και εθελοντών σε δράσεις επιτήρησης δασών για την έγκαιρη επισήμανση παρανομιών, συμμετοχή δασικών υπαλλήλων και ομοσπονδιακών συνοριοφυλάκων σε δράσεις επιτήρησης δασών, κατάσχεση εργαλείων λαθροϋλοτομίας, καθώς και των οχημάτων μεταφοράς των προϊόντων αυτών. 
Επιπρόσθετα, στις 24-1-2013 υπογράφηκε η απόφαση για την υλοποίηση του ειδικού προγράμματος «Πρόληψης Λαθροϋλοτομιών έτους 2013». Με την απόφαση αυτή καθορίζεται ο τρόπος λειτουργίας των δασαρχείων, των Διευθύνσεων Συντονισμού και Επιθεωρήσεως Δασών, αλλά και του Συντονιστικού Κέντρου Δασοπροστασίας για τις απογευματινές ώρες και τις αργίες, με στόχο την αντιμετώπιση των φαινομένων παράνομων υλοτομιών και παράνομης διακίνησης ξυλείας.
Το πρόγραμμα που υλοποιεί από σήμερα η Ειδική Γραμματεία Δασών έχει  προϋπολογισμό 1.490.000 ευρώ και βαρύνει τις πιστώσεις του Πράσινου Ταμείου. Και φυσικά, είμαστε σε συνεχή εγρήγορση και για την υλοποίηση των μέτρων που έχουν ήδη αποφασιστεί  και για την αναζήτηση νέων πρακτικών που θα μπορούσαν να ενισχύσουν το οπλοστάσιό μας, την φαρέτρα μας απέναντι στη λαθροϋλοτομία. 
Η αντιμετώπισή της αυτήν τη στιγμή είναι στρατηγική προτεραιότητα πολλαπλών στοχεύσεων. Η προστασία των δασικών οικοσυστημάτων  έχει προφανή σύνδεση με την αναβάθμιση του περιβάλλοντος στο σύνολό του, την υπεράσπιση των κοινωνικών αγαθών που προκύπτουν για τους πολίτες από τη διατήρηση της οικολογικής ισορροπίας και τη διασφάλιση της ποιότητας ζωής.
Επιπρόσθετα,  συνεπάγεται σημαντικά οφέλη για τα δημόσια ταμεία, αφού τα έσοδα από την εκμετάλλευση της υλοτομίας, μέρος της οποίας σήμερα καρπώνονται οι λαθροϋλοτόμοι, θα επανέλθουν στα κρατικά ταμεία.
Κυρίες και κύριοι συνάδελφοι, η λαθροϋλοτομία είναι αξιόποινη πράξη, αντικοινωνική ενέργεια και θίγει τον εθνικό πλούτο μας, από όποιον και αν γίνεται. Απαιτούνται πολλά βήματα και σε καίριους τομείς πολιτικής, τα οποία δεν έγιναν τις προηγούμενες δεκαετίες ώστε να αποκτήσουμε τη βέλτιστη οχύρωση στο φαινόμενο αυτό. Τώρα, όμως, πρέπει να κινηθούμε και κινούμαστε -όπως έχει ήδη αποδειχθεί- με το αίσθημα του κατεπείγοντος, εξαντλώντας όλα τα περιθώρια που έχουμε μπροστά μας με συνεχή επιφυλακή και συντονισμό για να εντοπίζονται οι παραβάτες και να παραπέμπονται  στη δικαιοσύνη, προστατεύοντας τα δικαιώματα αυτών που έχουν πραγματικά ανάγκη και μέσα από τη λειτουργία ενός συστήματος τιμωρίας για εκείνους που λυμαίνονται το δασικό μας πλούτο, αισχροκερδούν και ζημιώνουν πολλαπλά το κράτος και την κοινωνία. 
Η ψήφιση των ρυθμίσεων αυτών από την Ολομέλεια της Βουλής θα στείλει παντού το μήνυμα της πολιτείας. Και το μήνυμα είναι σαφές. Είμαστε αυστηροί στην παρανομία σε βάρος του δασικού πλούτου που είναι περιουσία του ελληνικού λαού. Σας καλώ να υπερψηφίσετε.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας.)","ΣΤΑΥΡΟΣ ΚΑΛΑΦΑΤΗΣ",177
"135956"," Σας ευχαριστούμε πολύ, κύριε Υπουργέ, που δεν πήρατε όλο το χρόνο σας.
Το λόγο έχει τώρα ο κ. Ιορδάνης Τζαμτζής. Μετά είναι ο κ. Ηλίας Βλαχογιάννης. Θα δώσω το λόγο και στην κ. Αντωνίου και μετά παίρνουν το λόγο οι Κοινοβουλευτικοί Εκπρόσωποι. Οι υπόλοιποι μετά, θα δούμε πως θα πάει. 
Το λόγο έχει ο κ. Τζαμτζής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135957"," Κυρίες και κύριοι συνάδελφοι, κάποτε μέσα σε αυτήν την Αίθουσα πρέπει να λέμε τα πράγματα με το όνομά τους και να ευχαριστούμε κάποιους ανθρώπους, όταν μετά από συζήτηση και διάλογο διορθώνονται πράγματα και διορθώνονται προς τη σωστή κατεύθυνση.
Στην επιτροπή έγινε, πραγματικά, πολύ μεγάλη συζήτηση και από όλες τις πτέρυγες –πρέπει να αναγνωρίσω και τη συμβολή των συναδέλφων από το ΣΥΡΙΖΑ, αλλά και όλες τις υπόλοιπες παρατάξεις-έγιναν προτάσεις για το πώς θα μπορούσαν να διορθωθούν. Είπα θέσεις και άρθρα τα οποία έχουν σχέση με το νομοσχέδιο αυτό. Έγινε η διόρθωση, όπως προτείναμε, και αυξήθηκε το ποσό. Βεβαίως, θα θέλαμε να είναι κατά τι μεγαλύτερο, κύριε Αγοριανέ, αλλά έστω και αυτό είναι κάτι.
Επιπλέον, βάλατε τη διάταξη για τους αποδέκτες των προϊόντων του εγκλήματος και μιλούμε για τους αποδέκτες αυτούς που αγοράζουν τα λαθροϋλοτομημένα καυσόξυλα ή οποιαδήποτε άλλα ξύλα από την παράνομη ξύλευση. Είναι πολύ σωστό, διότι μέχρι σήμερα δεν υπήρχε καμμία ρύθμιση για τους ανθρώπους αυτούς, οι οποίοι ουσιαστικά με τις τιμές που έδιναν ωθούσαν ανθρώπους στην λαθροϋλοτομία. 
Αυτό για το οποίο θα συνεχίσω να επιμένω είναι η διεύρυνση της παροχής αγοράς από τους συνεταιρισμούς καυσόξυλων ουσιαστικά για οικονομικά αδύνατους και για τους συνταξιούχους είτε του ΟΓΑ είτε του ΙΚΑ. Ορθά αφαιρέθηκε από μέσα «τους αναγνωρισμένους συνεταιρισμούς, κατά προτίμηση υπαλλήλους του κράτους». Πολύ ορθά το έχετε βγάλει.
Εγώ θα σας προτείνω και πιστεύω ότι με την εμπειρία που έχετε και με την πρόθεση που έχει ο Υπουργός -γιατί έχουμε συζητήσει κατ’ επανάληψη το θέμα αυτό με τον κ. Καλαφάτη- θα πρέπει να διορθώσουμε μέσα στον Κώδικα κάποια σημεία γιατί όλοι αυτοί, οι οποίοι ζουν ιδιαίτερα πλησίον δασών, πλησίον δασικών συστάδων, είναι ουσιαστικά οι «ακίνητοι φρουροί» αυτού του δάσους. Σε καμμία περίπτωση δεν θα επιτρέψουν ποτέ να γίνει κάτι. Όμως, μέσα τους έχουν –αν θέλετε- την άποψη ότι γι’ αυτό το δάσος έχουν και αυτοί κάποια δικαιώματα. 
Ξέρετε, ταυτόχρονα, ότι υπάρχουν πάρα πολλές περιπτώσεις όπου δεν υπάρχει ξεκάθαρο καθεστώς. Εγώ στην Πέλλα γνωρίζω δέκα περιπτώσεις, όπου υπάρχει η διεκδίκηση είτε από δασικούς συνεταιρισμούς είτε από τους οικισμούς και σε σχέση με το δασαρχείο υπάρχουν μέχρι και δικαστικές διαμάχες.
Θα ήθελα, λοιπόν, αυτό το θέμα, ιδιαίτερα να το δείτε. Επίσης, θα σας παρακαλούσα πολύ για άλλη μια φορά να δείτε το θέμα της κλαδονομής. Πιστεύω ότι θα πρέπει να δίνεται η δυνατότητα  κλαδονομής, εκτός και αν υπάρχει άλλη ρύθμιση από τον τοπικό δασάρχη. Γιατί το λέω αυτό; Κλαδονομή, όπως ανέφερα και στην επιτροπή, είναι ουσιαστικά η καλλιέργεια του δάσους. Τη θέλουμε την καλλιέργεια του δάσους. Μακάρι, να υπήρχαν τέτοιες δυνατότητες να υπάρχει το συμμάζεμα του δάσους είτε από τα πεσμένα είτε από την κλαδονομή, πάντοτε κάτω από την εποπτεία των δασικών υπαλλήλων. Αυτό το θέμα πρέπει νομίζω να το δούμε ξανά. 
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Από εκεί και πέρα υπάρχει ένα θέμα πολύ σημαντικό, κύριε Υπουργέ, που αφορά τα πενήντα ένα ένσημα για την ασφάλιση των δασεργατών. Μου δίνεται η ευκαιρία να το πω, διότι ξέρετε πολύ καλά ότι σε πάρα πολλές περιοχές υπάρχει σοβαρότατο πρόβλημα με τις συστάδες. Έχουν ουσιαστικά εξαντληθεί οι συστάδες. Υπάρχει πρόβλημα με τους λίγους υπαλλήλους και δεν μπορούν να γίνουν εύκολα οι σημάνσεις των συστάδων. Υπάρχει αίτημα από τους δασεργάτες να μειωθεί ο αριθμός ενσήμων που απαιτείται και ζητούν να πάνε στα πενήντα ένα ένσημα για να μπορέσουν να έχουν οι άνθρωποι ασφάλιση. Υπάρχει σοβαρότατο θέμα.
Τέλος, στέκομαι με δυο κουβέντες στην κατάσχεση. Όσον αφορά την κατάσχεση θέλω να σας πω μία κουβέντα. Με προβληματίζει. Ξέρετε γιατί με προβληματίζει; Φοβάμαι τους εισαγγελείς. Φοβάμαι τους δικαστές. Φοβάμαι ότι δεν θα υπάρξει δυνατότητα να υπάρξουν κατασχέσεις. Νομίζω ότι το μέτρο της ποινής του προστίμου είναι αυτό που πραγματικά πονάει. 
Εγώ θέλω να σας πω κλείνοντας γι’ αυτό το θέμα μία κουβέντα. Ξέρετε, όπως ξέρω κι εγώ πολύ καλά, ότι αν θέλουν οι δασικοί υπάλληλοι, δεν πρόκειται να υπάρξει λαθροϋλοτομία ούτε μία στο εκατομμύριο. Είναι φύλακες πραγματικοί. Υπήρξαν περιπτώσεις κατά το παρελθόν, όπως το 2002 –σας λέω- που χάθηκαν από την Πέλλα πέντε χιλιάδες χωρικά. Δεν έχει ευθύνες εκεί ο δασάρχης; 
Συνεχίζω στο δεύτερο άρθρο το οποίο αφορά το νομοσχέδιο για τους συνεταιριστικούς υπαλλήλους και για τις διοικήσεις των συνεταιρισμών. 
Κύριε Υπουργέ, θα πω και σε εσάς ένα μεγάλο ευχαριστώ γιατί δίνετε μία ουσιαστική λύση στο πρόβλημα που υπάρχει. Άνθρωποι οι οποίοι δεν έχουν καμμία απολύτως ευθύνη, σήμερα οδηγούνται στα δικαστήρια και το ΙΚΑ ζητάει να εκποιήσει την περιουσία τους για να πληρωθούν αυτά τα οποία χρωστούν στο ΙΚΑ, σε φορείς ή σε ιδιώτες. 
Πολύ ορθά δίνετε τη δυνατότητα με τη ρύθμιση αυτή της αναστολής διώξεων των πάσης φύσεως διοικητικών και αστικών κυρώσεων για να υπάρχει η δυνατότητα, αφού γίνει ο έλεγχος, εάν κάποιος «έχει βάλει χέρι στο μέλι», να πληρώσει. Αν, όμως, κάποιος δεν έχει καμμία απολύτως ευθύνη, σε καμμία περίπτωση δεν μπορεί να κληθεί να πληρώσει. 
Δράττομαι, όμως, της ευκαιρίας να τονίσω σε εσάς ένα πράγμα: Πρέπει να συμφωνήσουμε αυτό, το οποίο ειπώθηκε από τον προλαλήσαντα συνάδελφο, τον κ. Κοντό, ότι πρέπει να φέρετε νομοσχέδιο για τους συνεταιρισμούς. 
Πρέπει να τολμήσουμε. Αδρανείς συνεταιρισμοί ή συνεταιρισμοί, οι οποίοι δεν διακινούν ούτε ένα κιλό προϊόντος, δεν μπορεί να παραμένουν σήμερα. Δεν μπορεί τα διοικητικά τους συμβούλια να φτιάχνουν απλά δηλώσεις ΟΣΔΕ, να επιβιώνουν, να παίρνουν μισθούς και από εκεί και πέρα να μην λειτουργεί στην ουσία ο συνεταιρισμός. 
Πρέπει να έχει τη δυνατότητα να αναγεννηθεί ξανά εκ της τέφρας του, το συνεταιριστικό κίνημα. Πρέπει να υπάρξουν ξανά συνεταιρισμοί δυνατοί, οργανωμένοι, που θα μπορέσουν να στηρίξουν την παραγωγή, που θα μπορέσουν να λειτουργήσουν ουσιαστικά σε μια αναγεννητική πορεία για τον αγροτικό κόσμο. 
Ευχαριστώ πολύ, κύριε Πρόεδρε.
	(Χειροκροτήματα από την πτέρυγα της Νέας Δημοκρατίας)
ΠΡΟΕΔΡΕΩΝ (Λεωνίδας Γρηγοράκος): Ευχαριστούμε, κύριε συνάδελφε. 
Το λόγο έχει ο κ. Βλαχογιάννης.","ΙΟΡΔΑΝΗΣ ΤΖΑΜΤΖΗΣ",498
"135958","  Ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, συζητούμε σήμερα ένα μικρό μεν, πολύ σημαντικό δε, νομοσχέδιο που έχει σχέση κυρίως με τα δάση μας και την προστασία του δασικού πλούτου της χώρας μας. 
Κύριε Υπουργέ, εγώ προέρχομαι από μία περιοχή που έχει την τύχη να έχει δύο από τα μεγαλύτερα δασαρχεία της χώρας. Νομίζω ότι μετά το Δασαρχείο της Δράμας, τα Δασαρχεία Καλαμπάκας και Τρικάλων είναι τα μεγαλύτερα. 
Έχω, επίσης, την τύχη να έχω μεγαλώσει μέσα στο δάσος, κύριε Υπουργέ. Επιτρέψτε μου να πω ότι το πονάω όσο το πονούν οι υπηρεσίες σας και εσείς.
Όταν ήμασταν μικροί, κύριε Υπουργέ, και φυλάγαμε τα πρόβατα στα δάση, ανεβαίναμε να κάνουμε αυτό, το οποίο εσείς λέτε σήμερα «κλαδονομή», το κλάρισμα με τα τσεκούρια. 
 Μόλις βλέπαμε το δασοφύλακα από μακριά, πετούσαμε στα εκατό μέτρα το τσεκούρι, γιατί φοβόμασταν μη μας το κατασχέσει και δεν σκεφτόμασταν τον εαυτό μας και πηδούσαμε από το δέντρο κάτω για να κρυφτούμε. 
Κι όμως, αυτό, το οποίο κάναμε τότε έσωσε τα δάση. Τα δέντρα ήταν υγιή, γιατί ακριβώς αυτό, το οποίο δεν μπορούμε να κάνουμε σήμερα το έκαναν μόνοι τους αυτοί που φυλάγανε, αγαπούσαν και μεγάλωσαν με το δάσος.
 Θέλω να καταλήξω, ότι δεν πρέπει να είμαστε τόσο αυστηροί με αυτούς που ζουν μέσα στο δάσος και το πονούν, πολύ περισσότερο από τους άλλους που είναι έξω από το δάσος. Πρέπει να κυνηγήσουμε κυρίως εκείνους που εκμεταλλεύονται το δάσος για εμπορικό και οικονομικό όφελος. 
Άρα, οι ποινές, όσο κι αν διαστρωμματώνονται -και όσο κι αν λέμε ότι θα επιβάλλουμε μικρότερες ποινές σε αυτούς που καταναλώνουν για ιδία χρήση- θα πρέπει να είναι πιο διακριτές. Κυρίως, αυτό πρέπει να το καταλάβουν κι οι υπάλληλοι των δασικών υπηρεσιών. 
Εγώ έχω ένα ερώτημα: Έχουμε ξεκαθαρίσει σαν κράτος, τι είναι δασική έκταση; Προφανώς, δεν το έχουμε ακόμη ξεκαθαρίσει. Εγώ που είχα τα δικά μου τα χωράφια στο χωριό και εδώ και πέντε, έξι, επτά χρόνια δεν τα καλλιεργώ, αυτά σε ένα, δυο χρόνια γίνονται δασική έκταση. Τι θα γίνει; Έχω δικαίωμα να κόψω απ’ αυτά ή θα ζητάω κάθε φορά την άδεια από το δασικό υπάλληλο; Πρέπει να τα ξεκαθαρίσουμε αυτά. 
Υπάρχουν αεροφωτογραφίες του 1945, που τότε το κράτος μετά από μια εμφύλια σύρραξη, μετά από ένα Β΄ Παγκόσμιο Πόλεμο, ήταν σε θέση και έβγαζε αεροφωτογραφίες και ξέρουμε ποιοι ήταν βοσκότοποι, ποια ήταν τα χωράφια που καλλιεργούσαμε και ποια είναι τα δάση. 
Είναι δυνατόν σήμερα με τους δορυφόρους που μπορεί και ξέρει ο καθένας τι κάνεις μέσα στο δωμάτιό σου, εμείς να μην είμαστε σε θέση να καταγράψουμε τις δασικές εκτάσεις; Φοβάμαι ότι αυτό δεν το έχουμε κάνει. Γιατί δεν το έχουμε κάνει; Διότι, σκοπίμως κάποιες δασικές υπηρεσίες αντιδρούν και διότι σκοπίμως αντιδρά η γραφειοκρατία και η διοικητική ιεραρχία του Υπουργείου για να έχουν αυξημένο ρόλο στα θέματα της περιφέρειας. 
Δώσαμε δηλαδή αυξημένες αρμοδιότητες στον δασάρχη, αυξημένες αρμοδιότητες στον υπάλληλο της Αρχαιολογίας, με αποτέλεσμα να καταντούν πολλές φορές δυνάστες αντί να είναι σύμμαχοι των αγροτών και των κτηνοτρόφων. 
Θέλουμε πολλή δουλειά, κύριε Υπουργέ. Κινείται προς τη σωστή κατεύθυνση το νομοσχέδιο και προφανώς θα το ψηφίσουμε, αλλά θέλουμε πολλή δουλειά έτσι ώστε να μην τιμωρείται ο αγρότης ο οποίος καθαρίζει το χωράφι του και τον πάνε μέσα οι δασικοί, να μην αναγκάζεται να κατεβεί δύο ώρες από το χωριό του για να πάει να βρει το δασικό υπάλληλο και να πάρει μία άδεια για να κόψει ένα δέντρο, το οποίο τού εμποδίζει το υπόλοιπο χωράφι που καλλιεργεί. Δείτε τα αυτά. Είναι περιπτώσεις που πραγματικά αντιμετωπίζουμε στην περιφέρεια. Εγώ ως νομάρχης κάθε μέρα αντιμετώπιζα τέτοια προβλήματα. Η δυσκαμψία, η γραφειοκρατική αντίληψη κάποιων υπαλλήλων καταντά πολλές φορές σε βάρος των κατοίκων της υπαίθρου. 
Ο κ. Τζαμτζής είπε κάποια ωραία πράγματα σε ό,τι αφορά τους δασικούς συνεταιρισμούς. Είπε χρήσιμα πράγματα σε ό,τι αφορά τα ημερομίσθια που πρέπει να συμπληρώσουν αυτοί οι δασεργάτες. Τα αντιμετωπίζουμε καθημερινά αυτά και πρέπει να τα δείτε. Αυτοί οι άνθρωποι είναι οι «υπηρέτες» του δάσους. Ζουν μέσα στο δάσος, ξέρουν πώς να περιποιηθούν το δάσος, πώς θα κόψουν τη συστάδα, έτσι ώστε να αφήσουν αυτά τα υγιή δέντρα να βλαστήσουν και να μεγαλώσουν και να κόψουν τα άλλα τα οποία πρέπει να κοπούν. Εάν δεν το κάνουμε αυτό, όλο το δάσος θα ασθενήσει. Τα ασθενή δέντρα, αυτά που έχουν προσβληθεί από ασθένειες, πρέπει να κοπούν. Εάν δεν υπάρχουν αυτοί οι άνθρωποι μέσα στο δάσος, τότε θα «μολυνθεί» όλο το δάσος. Πρέπει αυτούς τους ανθρώπους να τους ενθαρρύνουμε, να τους δώσουμε κίνητρα να κάνουν αυτήν την τόσο σημαντική δουλειά την οποία κάνουν.
Σε ό,τι αφορά το θέμα της λαθροϋλοτομίας, η χώρα μας διέρχεται μια μεγάλη οικονομική κρίση. Θα πρέπει οι δασικές υπηρεσίες να είναι ανεκτικές, κύριε Υπουργέ. Δεν χάλασε ο κόσμος. Οι κάτοικοι της υπαίθρου φύλαξαν τα δάση. Αυτοί θα τα προφυλάξουν πάλι ώστε να μεγαλώσουν. Ας τους δώσουμε όμως τη δυνατότητα να κόψουν από το δικό τους δάσος, από το δικό τους το χωράφι ένα δέντρο για το σπίτι τους και να μην περιμένουν από το δασοφύλακα να τους σφραγίσει το δέντρο. Δεν χάλασε ο κόσμος. Πρέπει να κυνηγάμε τον έμπορο, την εκμετάλλευση των δασών, να μην κυνηγάμε αυτούς που τα προφυλάσσουν και να τα βρίσκουμε εμείς και να λέμε: «Α, αυτό έγινε δάσος τώρα, ας το πάρει το κράτος».
Είμαι βέβαιος, κύριε Υπουργέ, ότι η ευαισθησία που διακρίνει και εσάς και τον κ. Μάξιμο Χαρακόπουλο, καθώς προέρχεστε από αγροτικές περιοχές, πραγματικά θα σας οδηγήσει και θα μας οδηγήσει σε ένα δεύτερο νομοσχέδιο το οποίο θα αλλάξει όλο το Δασικό Κώδικα ο οποίος είναι αναχρονιστικός. Θα αφαιρέσουμε την «αυθεντία» του δασάρχη. Δεν είναι κανένας αυθεντία. Όλοι αγαπάμε τα δάση και όλοι πρέπει να συμβάλουμε να τα προφυλάξουμε. 
Εάν θέλουμε πραγματικά να πιάσουμε αυτούς που εμπορεύονται τα δάση, είναι εύκολο. Οι δασικοί δρόμοι έχουν μία είσοδο και μία έξοδο. Ας τους κλείσουμε την περίοδο που δεν θέλουμε να κόβονται δέντρα με πολλούς τρόπους, όχι με μπάρα, αλλά με δύο φορτηγά αμμοχάλικο παραδείγματος χάριν και ας πάει ο άλλος να περάσει από μέσα με το φορτηγάκι για να κόψει δέντρα. Είναι απλά πράγματα, αρκεί να τα βρούμε, να τα αναζητήσουμε, να τα στηρίξουμε όλοι και θα δείτε ότι όλα θα πάνε καλύτερα. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"135959","  Και εμείς ευχαριστούμε.
Το λόγο έχει η κ. Αντωνίου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135960"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, το παρόν σχέδιο νόμου καλείται να ρυθμίσει μία σειρά επειγόντων ζητημάτων διαφορετικών Υπουργείων που χρήζουν άμεσης νομοθετικής παρέμβασης. 
Σεβόμενη τον περιορισμένο χρόνο, επιτρέψτε μου να επικεντρωθώ στις ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής αναφορικά με την τροποποίηση των διατάξεων του Δασικού Κώδικα, δηλαδή στα άρθρα 1 και 2 του παρόντος σχεδίου νόμου.
Αναμφισβήτητα η ρύθμιση αυτή είναι μία θετική εξέλιξη γιατί η πολιτεία αναγνωρίζει επιτέλους τις σοβαρότατες διαστάσεις που έχει λάβει τα τελευταία χρόνια το φαινόμενο της παράνομης υλοτομίας και τις καταστροφικές επιπτώσεις που επιφέρει στο οικοσύστημα. Χαρακτηριστική είναι η σχετική έκθεση της Παγκόσμιας Τράπεζας σύμφωνα με την οποία η παράνομη υλοτομία επιφέρει σε παγκόσμιο επίπεδο 10 δισεκατομμύρια ευρώ κάθε χρόνο στις «μαφίες» των δασών. 
Με το παρόν σχέδιο νόμου αυστηροποιείται το θεσμικό πλαίσιο με την επιβολή βαρύτερων κυρώσεων, όχι μόνο για την παράνομη υλοτομία αλλά για τη συλλογή και μεταφορά δασικών προϊόντων χωρίς προηγούμενη άδεια ή καθ υπέρβαση της άδειας που προβλέπεται από τις δασικές υπηρεσίες. 
Είναι σημαντικό το ότι η προξένηση ζημιάς στο δάσος, από οποιαδήποτε αιτία, γίνεται με την παρούσα ρύθμιση κακουργηματικού χαρακτήρα. 
Ειδικότερα, στα άρθα 1 τροποποιεί τις διατάξεις του άρθρου 268 του Δασικού Κώδικα, του ν.δ. 86/1969 -παλαιό- ώστε να προβλέπεται εφεξής η μείωση από τα 600 ευρώ στα 300 ευρώ -με την κατατεθειμένη τροπολογία- του ορίου, μέχρι του οποίου τα αδικήματα της παράνομης υλοτομίας και μεταφοράς δασικών προϊόντων τιμωρούνται σε βαθμό πταίσματος και η αναγωγή τους επί υπερβάσεώς του ως άνω ορίου των 300 ευρώ τιμωρείται ως πλημμέλημα. 
Επίσης μετατρέπονται σε κακουργήματα τα αδικήματα εκείνα που προκαλούν στο δάσος ζημιά που υπερβαίνει τις 10.000 ευρώ. Επιπλέον θεωρείται ως επιβαρυντική η περίπτωση αν πρόκειται για ζημιά σε δημόσιο δάσος. 
Με το δεύτερο άρθρο τροποποιείται το άρθρο 271 του Δασικού Κώδικα, προβλέποντας τη διάθεση, άνευ δημοπρασίας, των κατασχεμένων δασικών προϊόντων από το προϊστάμενο του οικείου δασαρχείου σε κοινωφελή ιδρύματα, καθώς και την κατάσχεση όχι μόνο των εργαλείων και του μεταφορικού μέσου, όπως προβλεπόταν, αλλά και της άδειας κυκλοφορίας του οδηγού. 
Όμως, κυρίες και κύριοι συνάδελφοι, εχθρός του καλού είναι το καλύτερο. Σε αυτό το πλαίσιο θα ήθελα να κάνω δύο παρατηρήσεις όχι μόνο ως δασολόγος αλλά και ως εκπρόσωπος του νομού που θίγεται περισσότερο από την λαθροϋλοτομία. 
Το τελευταίο διάστημα, στην Καστοριά, γινόμαστε μάρτυρες μιας σειράς παράνομων ενεργειών από Αλβανούς υπηκόους οι οποίοι εισέρχονται στο ελληνικό έδαφος με σκοπό να κόψουν μεγάλες ποσότητες ξυλείας. Σύμφωνα, λοιπόν, με πρόσφατη καταμέτρηση των αρμοδίων αρχών έχουν καταστραφεί τρεισήμισι χιλιάδες στρέμματα δασικής έκτασης. Η δράση των εν λόγω παραβατών είναι ανεξέλεγκτη επειδή τα προηγούμενα χρόνια καταργήθηκαν στρατιωτικά φυλάκια κατά μήκος των συνόρων της Ελλάδας με την Αλβανία. Οι κάτοικοι στα παραμεθόρια χωριά -τα χωριά του Γράμμου από όπου και κατάγομαι- καταγγέλλουν ότι οι λαθροϋλοτόμοι, πριν από τα Χριστούγεννα, είχαν αποθρασυνθεί τόσο, ώστε άνοιξαν και δρόμο μέσα στο δάσος για να μπορούν να περνούν τα φορτηγά τους. 
Η εκτεταμένη λαθροϋλοτομία στο όρος Γράμμος εκτός από τις τεράστιες περιβαλλοντικές επιπτώσεις συνδέεται και με συνεχείς κλοπές στους συνοριακούς οικισμούς και τα χωριά του Γράμμου της Καστοριάς. 
Η φημολογούμενη από κάποιους απομάκρυνση της 15ης Ταξιαρχίας Καστοριάς από την περιφερειακή ενότητα αυξάνει το αίσθημα της ανασφάλειας στους κατοίκους. 
Το σύνθετο αυτό πρόβλημα, κύριε Υπουργέ, δεν αντιμετωπίζεται μόνο με την αυστηροποίηση του θεσμικού πλαισίου αλλά με συντονισμένες και ολοκληρωμένες πολιτικές. Η υπηρεσία συνοριακής φύλαξης έχει προβεί κατ’ επανάληψη, έπειτα από επιχειρήσεις, σε συλλήψεις Αλβανών λαθροϋλοτόμων και σε κατάσχεση οχημάτων, ζώων –τελευταία είχαμε και ένα συνεργείο του «MEGA» το οποίο την ώρα που γινόταν η λαθροϋλοτομία κατέγραψε το γεγονός- και κάθε είδους εξοπλισμού.  
Η δύναμή τους είναι όμως περιορισμένη γιατί πολλοί από τους συνοριοφύλακες μεταφερθήκαν στον Έβρο. Θα πρέπει, λοιπόν, να αυξηθεί ο αριθμός των συνοριοφυλάκων που υπηρετούν στις παραμεθόριες περιοχές, να τους ανατεθούν συγκεκριμένες αρμοδιότητες για την φύλαξη και των δασών και να συμβάλει και ο ελληνικός στρατός φυλάσσοντας τα σύνορά μας.
Η παρούσα ρύθμιση αλλά και η πρόσφατη εγκύκλιος του ΥΠΕΚΑ δίνουν αυξημένες αρμοδιότητες στα δασαρχεία, προϋποθέτοντας την εύρυθμη λειτουργία τους. Όμως τα τελευταία δέκα χρόνια, κύριε Υπουργέ, δεν έχουν γίνει καθόλου προσλήψεις και αυτό είναι που θα πρέπει να ληφθεί ιδιαίτερα υπ’ όψιν γιατί αλλιώς μάλλον νομοθετούμε εν κενώ.
Πώς περιμένουμε να είναι αποτελεσματικά τα δασαρχεία και να εφαρμόζουν αυτά που εμείς νομοθετούμε όταν είναι υποστελεχωμένα; Είμαι δασολόγος και το γνωρίζω από τις υπηρεσίες στις οποίες υπηρέτησα. 
Κυρίες και κύριοι συνάδελφοι, το ζήτημα της παράνομης υλοτομίας είναι εθνικό όχι μόνο γιατί ελλοχεύει ο κίνδυνος αιματηρού επεισοδίου με την παράνομη είσοδο Αλβανών λαθροϋλοτόμων αλλά και γιατί τα δάση αποτελούν εθνικό πλούτο που προστατεύεται ειδικώς από το Σύνταγμά μας και οφείλουμε να το παραδώσουμε αυτούσιο στις μελλοντικές γενιές. Και γι’ αυτό το λόγο θα πρέπει να αποτελέσει αντικείμενο ολοκληρωμένης και συντονισμένης πολιτικής παρέμβασης. Σας ευχαριστώ πολύ.","ΜΑΡΙΑ ΑΝΤΩΝΙΟΥ",31
"135961"," Και εμείς ευχαριστούμε. 
Κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίαση αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα επτά μαθητές και μαθήτριες και τέσσερις εκπαιδευτικοί από το 3ο Γυμνάσιο  Πύργου Α΄ Τμήμα. 
Η Βουλή τούς καλωσορίζει. 
                    (Χειροκροτήματα απ’ όλες τις πτέρυγες της Βουλής) 
Ο Υπουργός κ. Καλογιάννης έχει το λόγο.
Κύριε Υπουργέ, θα εφαρμόσουμε αυστηρά τον Κανονισμό της Βουλής. Έχετε το λόγο για πέντε λεπτά. 
","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135962"," Κι εμείς, κύριε Υπουργέ, για τη συνέπεια.
Ο κ. Βολουδάκης έχει το λόγο.
Έχετε πέντε λεπτά, κύριε Υπουργέ. 
Μετά το λόγο θα πάρουν οι Κοινοβουλευτικοί Εκπρόσωποι.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135963"," Ευχαριστώ, κύριε Πρόεδρε.
Κυρίες και κύριοι συνάδελφοι, με το άρθρο 4 του σχεδίου νόμου που συζητάμε σήμερα, συγχωνεύονται τρία νομικά πρόσωπα που βρίσκονται στην Κρήτη. Ο ΟΑΔΥΚ, ο ΟΑΝΑΚ και οι «Υποδομές Κρήτης». Είναι μία συγχώνευση που γίνεται στο πλαίσιο της συνολικής μας προσπάθειας για αναδιοργάνωση του κράτους, μία αναδιοργάνωση του κράτους που συστατικό της στοιχείο έχει τη συγχώνευση ομοειδών φορέων. Με τον τρόπο αυτό επιτυγχάνει κανείς τη δημιουργία αποτελεσματικότερων δομών, περισσότερο βιώσιμων οργανισμών, οι οποίοι έχουν τη δυνατότητα να εκμεταλλευτούν τις οικονομίες κλίμακος, που μία σύγχρονη διοίκηση πρέπει να μπορεί να εκμεταλλεύεται.
Μέσα σε αυτό το πλαίσιο, λοιπόν, γίνεται και η συγχώνευση των φορέων που συζητάμε σήμερα. 
Έχει μακρά ιστορία η υπόθεση αυτή. Κατ’ αρχάς, συγχωνεύονται δύο εν λειτουργία οργανισμοί οι οποίοι έχουν ιδρυθεί ο μεν πρώτος, ο ΟΑΔΥΚ, το 1979 επί Υπουργίας Κωνσταντίνου Μητσοτάκη, ο δε δεύτερος το 1990, με σχεδιασμό και παρέμβαση τότε του αείμνηστου Εμμανουήλ Κεφαλογιάννη, οργανισμοί οι οποίοι συνδέθηκαν με την ανάπτυξη της Κρήτης, με τη διαχείριση υποδομών και με την παροχή συμβουλευτικών υπηρεσιών σε δομές του κράτους.
Πολλά χρόνια γίνεται κουβέντα για την ανάγκη συγχώνευσής τους, ακριβώς γιατί είχαν παρεμφερές αντικείμενο. Σήμερα υλοποιείται αυτό το οποίο σαν ιδέα, σαν θεωρεία κυκλοφορεί για χρόνια.
Κι έχουμε και κάτι άλλο πολύ σημαντικό: Στην Κρήτη υπάρχει το μεγάλο ζήτημα του Βόρειου Οδικού Άξονα. Πριν από δύο περίπου χρόνια δημιουργήθηκε η εταιρεία «ΥΠΟΔΟΜΕΣ ΚΡΗΤΗΣ Α.Ε.», η οποία σκοπό είχε να λειτουργήσει στα πρότυπα της «ΕΓΝΑΤΙΑ ΟΔΟΣ Α.Ε.» και να μπορέσει να προχωρήσει το μεγάλο για την Κρήτη έργο του ΒΟΑΚ, το μεγαλύτερο ζήτημα δημιουργίας υποδομών για την Κρήτη που είναι ο Βόρειος Οδικός Άξονας.
Ο τότε Υπουργός Μεταφορών ο κ. Ρέππας, την ίδρυσε. Έμεινε, όμως, στα χαρτιά. Έγινε μία προσπάθεια να ενεργοποιηθεί επί υπουργίας του παρισταμένου Μάκη Βορίδη ως Υπουργού Μεταφορών, που τοποθέτησε Διοικητικό Συμβούλιο τον Απρίλη του 2012. 
Στη συνέχεια, η οικονομική δυσχέρεια, οι γνωστές συνθήκες στις οποίες βρίσκεται η χώρα μας, δεν επέτρεψαν στην εταιρεία αυτή να λειτουργήσει. 
Σήμερα προχωράμε σε μία σύνθεση των τριών αυτών νομικών προσώπων, που και τα τρία έχουν σκοπό τη διαχείριση κρίσιμων υποδομών της Κρήτης, τη δημιουργία συνθηκών που θα επιτρέψουν ουσιαστική ανάπτυξη.
Δεν είναι μια προσπάθεια επιβολής των αναπτυξιακών όρων από το κράτος, κατά κάποιον τρόπο, αλλά είναι μια πολύ συγκεκριμένη δουλειά διαχείρισης υποδομών, όπως είπα και πριν, με ένα σχήμα το οποίο πιστεύω ότι είναι πρωτοποριακό.
Πραγματικά, θέλω να ευχαριστήσω από το Βήμα αυτό τους συναδέλφους αλλά και τους φορείς που συμμετείχαν στην προετοιμασία του σχεδίου νόμου. Πρέπει να πω ότι το σχέδιο νόμου αυτό πριν δει το φως της δημοσιότητας, πριν αρχίσει η επίσημη συζήτησή του, πολύ πριν κατατεθεί στη Βουλή, είχε γίνει αντικείμενο συνεννόησης και συζήτησης μεταξύ των συναδέλφων, Βουλευτών της Συμπολίτευσης και μερικών άλλων, της Κρήτης. Αποτέλεσμα αυτής της συνθετικής δουλειάς είναι αυτό που έχουμε σήμερα μπροστά μας. 
Πρέπει να πω ότι αυτό που είναι ιδιαίτερα σημαντικό είναι ότι δημιουργούμε μια δομή, η οποία είναι κατ’ αρχάς βιώσιμη και περισσότερο αποτελεσματική απ’ ό,τι υπήρχε ως σήμερα. Κυρίως, όμως, δημιουργούμε μια δομή, η οποία έχει αναφορά στην τοπική κοινωνία, συμμετέχουν στο μετοχικό κεφάλαιο οι φορείς της τοπικής αυτοδιοίκησης, συμμετέχουν στο διοικητικό συμβούλιο και κυρίως είναι μια δομή, η οποία μπορεί να ξεπερνά τη γραφειοκρατία των Αθηνών σε σχέση με τα μεγάλα αναπτυξιακά έργα. 
Αυτή είναι η μείζονα διαφορά με αυτό που είχε επιχειρηθεί το 2011. Το 2011 η εταιρεία που δημιουργήθηκε ήταν απλώς μια εταιρεία με προϊστάμενη αρχή το Υπουργείο Ανάπτυξης. Σήμερα δημιουργούμε μια ΑΕ δημοσίου συμφέροντος, με το κράτος κύριο μέτοχο με 51%, με τους φορείς της τοπικής αυτοδιοίκησης συμμέτοχους, μια εταιρεία όμως η οποία είναι η ίδια προϊστάμενη αρχή όσον αφορά τα έργα και τις μελέτες που εκπονεί. Αυτή είναι η κρίσιμη διαφορά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ζητώ για ένα λεπτό την ανοχή σας, κύριε Πρόεδρε. 
Κατά τη διάρκεια της συζήτησης, ετέθησαν ορισμένα θέματα και από συναδέλφους και κυρίως από φορείς της αυτοδιοίκησης. Είχαμε από την αρχή τη σύμφωνη γνώμη των ίδιων των συγχωνευομένων, των υπό συγχώνευση φορέων, και των εργαζομένων σε αυτούς και των διοικήσεων. Στη Βουλή προέκυψαν ορισμένα θέματα. Τα λύσαμε μέσα από διάλογο και πιστεύω ότι ήταν μια υποδειγματική διαδικασία αυτή που έγινε τόσο στην επιτροπή όσο και στη συνέχεια -και σήμερα. 
Και αυτό γιατί; Διότι λάβαμε υπ’όψιν απόψεις που χωρίς να αλλάζουν το πνεύμα του νόμου μπορούσαν να κάνουν καλύτερη τη συμμετοχή των φορέων που καλούνται να συμμετάσχουν στο σχεδιαζόμενο σχήμα. Τι εννοώ; Υπήρξαν κάποιες ανησυχίες στην αρχή σχετικά με τις αρμοδιότητες του πρώτου και του δεύτερου βαθμού αυτοδιοίκησης. Κάποιοι ανησύχησαν ότι μπορεί ο φορέας αυτός να υφάρπαζε, κατά κάποιο τρόπο, τις αρμοδιότητες του πρώτου ή του δεύτερου βαθμού της αυτοδιοίκησης. Δηλώσαμε από την αρχή ότι δεν είχαμε καμία τέτοια πρόθεση. 
Με την τροπολογία που καταθέσαμε σήμερα το ξεκαθαρίζουμε με τρόπο πάρα πολύ σαφή, ότι ο οργανισμός αυτός θα κάνει τις συγκεκριμένες εργασίες, οι οποίες περιγράφονται στο νόμο και οτιδήποτε άλλο θα το κάνει με εντολή οργάνων της πολιτείας, είτε του κεντρικού κράτους είτε της τοπικής αυτοδιοίκησης.
Υπήρξε, ακόμα, από ορισμένους μια ανησυχία, μήπως ο οργανισμός αυτός πάρει την περιουσία φορέων της τοπικής αυτοδιοίκησης. Ασφαλώς και δεν υπήρχε ούτε η δυνατότητα, ούτε η πρόθεση, ούτε ήταν το πνεύμα του νόμου. Αλλά και αυτό το κάναμε απολύτως σαφές. 
Ορισμένοι έθεσαν ακόμα και θέμα ενδεχόμενης ιδιωτικοποίησης του υδάτινου δυναμικού, κάτι το οποίο δεν είναι στις προθέσεις της Κυβέρνησης. Έγινε σαφές. Δεν προέκυπτε επ’ ουδενί λόγω από το σχέδιο νόμου, όπως κατατέθηκε αρχικά, καθώς -όπως είπα και πριν- είναι μια εταιρεία δημοσίου συμφέροντος με 51% μέτοχο το δημόσιο. Αλλά εν πάση περιπτώσει, για να γίνει και αυτό περισσότερο ξεκάθαρο σε οποιονδήποτε θα είχε έστω και μια βαθιά ανησυχία για το μέλλον, τροποποιήσαμε το νόμο, ούτως ώστε οι μετοχές του ελληνικού δημοσίου να είναι αμεταβίβαστες. 
Πιστεύω ότι είναι μια ευτυχής κατάληξη για όλη την προσπάθεια αυτών των μηνών αυτό που έχουμε σήμερα μπροστά μας. Πρέπει να πω ότι η δημιουργία ενός φορέα που θα αναλάβει τα μεγάλα αναπτυξιακά έργα της Κρήτης -και ιδιαίτερα τα μεγάλα δημόσια αναπτυξιακά έργα των υποδομών και ιδιαίτερα του «ΒΟΑΚ»- ήταν μία δέσμευση του Πρωθυπουργού Αντώνη Σαμαρά προς τους πολίτες της Κρήτης πριν από τις εκλογές του Μαΐου του 2012 στην κεντρική του ομιλία στο Ηράκλειο. Η δέσμευση αυτή υλοποιείται σήμερα μετά από πολλή δουλειά, την οποία ήδη σας περιέγραψα και η οποία χαρακτηρίστηκε -πρέπει να πω- από τους συμμετέχοντες φορείς της Κρήτης και συναδέλφους από το πνεύμα του «συγκρητισμού», για το οποίο εμείς οι Κρητικοί καμαρώνουμε -το δείξαμε στην πράξη. 
Πιστεύω ότι αυτό είναι ένα μοντέλο σύνθεσης απόψεων που μπορεί να λειτουργήσει σε πολλούς τομείς στη δοκιμαζόμενη σήμερα πατρίδα μας. Είμαι βέβαιος ότι δημιουργήσαμε τις συνθήκες και τις προϋποθέσεις, υπό τις οποίες από εδώ και πέρα θα μπορούν τα ζητήματα της διαχείρισης των υποδομών της Κρήτης να λειτουργήσουν πολύ αποτελεσματικότερα. 
Κυρίες και κύριοι συνάδελφοι, βάζουμε με αυτό το σχέδιο νόμου τις προϋποθέσεις. Από εδώ και πέρα, αρχίζει η πραγματικά πολλή δουλειά. Από εδώ και πέρα, αρχίζει η δουλειά του διοικητικού συμβουλίου που θα αναλάβει, τους εργαζόμενους που βρίσκονται ήδη στις θέσεις τους και βεβαίως της πολιτείας, που μέσα από τη διαχείριση κυρίως του Προγράμματος Δημοσίων Επενδύσεων και του ΕΣΠΑ, θα κληθεί να χρηματοδοτήσει αποτελεσματικά στο μέλλον –γιατί μόνο έτσι μπορεί να γίνει, δεν προβλέπεται από ένα νόμο- στο άμεσο μέλλον αυτήν την προσπάθεια. 
Σας ευχαριστώ, κυρίες και κύριοι συνάδελφοι.
(Χειροκροτήματα από την πτέρυγα της Νέας Δημοκρατίας)","ΜΑΝΟΥΣΟΣ ΒΟΛΟΥΔΑΚΗΣ",68
"135964"," Και εμείς σας ευχαριστούμε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία, αφού πρώτα ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα έξι μαθητές και μαθήτριες και τρεις εκπαιδευτικοί  από το 3ο Γυμνάσιο Πύργου (Β΄ τμήμα).
 Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Βορίδης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135965"," Ευχαριστώ, κύριε Πρόεδρε. 
Κυρίες και κύριοι συνάδελφοι, επιτρέψτε μου να ξεκινήσω από ένα ζήτημα το οποίο ετέθη και από Κοινοβουλευτικούς Εκπροσώπους από τον κ. Αποστόλου και τον κ. Δριβελέγκα αλλά και από εισηγητές. Και αυτό είναι το ζήτημα των συγκεκριμένων ενεργειών της Αστυνομίας στην Ιερισσό. Θέλω να αποσαφηνίσουμε απολύτως -διότι ενδεχομένως υπάρχει παραπληροφόρηση εντός της Αιθούσης, όχι σκόπιμη- να ξεκαθαρίσουμε ποια είναι τα γεγονότα. 
Τα γεγονότα, λοιπόν, είναι συγκεκριμένα. Υπήρξαν με εισαγγελική απόφαση εντάλματα για κατ’ οίκον έρευνες. Έρευνες οι οποίες συνδέονται με την εξιχνίαση του κακουργηματικού εμπρησμού, της κακουργηματικής έκρηξης, της κακουργηματικής κατοχής εκρηκτικής ύλης και βαριά σκοπουμένων σωματικών βλαβών, επίσης δηλαδή κακουργηματικών πράξεων, για τις οποίες ήδη έχει ασκηθεί ποινική δίωξη και διεξάγεται έρευνα, προκειμένου να διαπιστωθεί ποιοι είναι οι δράστες αυτών των ενεργειών. 
Στο πλαίσιο, λοιπόν, των ανακριτικών πράξεων που ενεργεί η Ελληνική Αστυνομία, με παρουσία δύο –το τονίζω, δύο- δικαστικών λειτουργών, έγινε προσπάθεια να υλοποιηθούν αυτές οι κατ’ οίκον έρευνες. 
Επειδή υπάρχει ιστορικό, σύμφωνα με το οποίο κάθε φορά που γίνεται απόπειρα κατ’ οίκον έρευνας στην περιοχή για οποιοδήποτε ζήτημα υπάρχει κινητοποίηση, η οποία, όταν αυτή επικουρείται μόνο από δυνάμεις τοπικές του αστυνομικού τμήματος, ακυρώνει την ανακριτική πράξη, καθώς και λόγω της εντάσεως η οποία έχει δημιουργηθεί στην περιοχή, η Ελληνική Αστυνομία είχε λάβει την επιχειρησιακή απόφαση να υποστηρίξει αυτές τις κατ’ οίκον έρευνες με παρουσία, πράγματι, ισχυρής αστυνομικής δυνάμεως. 
Μεταβαίνοντας η αστυνομική δύναμη μαζί με τους προανακριτικούς υπαλλήλους και μαζί με τους δικαστικούς λειτουργούς, για να τελέσουν τις κατ’ οίκον έρευνες, μερίδα κατοίκων αποφάσισε να αποκόψει τη δυνατότητα προσβάσεως της αστυνομικής δυνάμεως στην είσοδο μάλιστα της Ιερισσού. Εκεί υπήρξε ένα μέτωπο, μια αλυσίδα ανθρώπων. Ταυτόχρονα, υπήρξε και καύσις ελαστικών.
 Η Αστυνομία έπρεπε να εκτελέσει την εντολή την οποία είχε και να επιτρέψει τη διενέργεια αυτών των ανακριτικών πράξεων, οι οποίες στοχεύουν –το τονίζω- στο να αποκαλύψουν το ποιοι είναι ένοχοι αυτών των κακουργηματικών πράξεων.
Ζητήθηκε, λοιπόν, να επιτραπεί η διέλευση της Αστυνομίας, υπήρξε άρνηση και από εκεί και πέρα υπήρξε πράγματι χρήση χημικών, προκειμένου να διαλυθούν οι συγκεντρωμένοι. Αυτά είναι τα περιστατικά. Δεν υπάρχει θέμα σχολείου, δεν υπάρχουν όλα τα υπόλοιπα τα οποία ακούστηκαν.
Θα ήθελα, όμως, να θέσω στην Αίθουσα ένα πολύ συγκεκριμένο ερώτημα στους συναδέλφους οι οποίοι έθεσαν αυτό το θέμα και μάλιστα το έθεσαν επικριτικά για την Κυβέρνηση. Κατά τη γνώμη συναδέλφων, δεν πρέπει να γίνουν οι ανακριτικές πράξεις; Δεν πρέπει να κάνουμε ό,τι πρέπει για να ανακαλύψουμε ποιοι είναι αυτοί που έκαναν τον κακουργηματικό εμπρησμό, ποιοι είναι αυτοί που έκαναν τις βαριές σκοπούμενες σωματικές βλάβες, από τις οποίες μπορεί να είχε επέλθει και θάνατος; Δεν πρέπει να γίνουν ανακριτικές ενέργειες; 
Και επειδή ορισμένοι κάτοικοι το εντάσσουν αυτό στο γενικό πλαίσιο της διαμαρτυρίας τους και της άποψης που έχουν για το αν πρέπει ή δεν πρέπει να γίνει επένδυση, η Αίθουσα αποδέχεται αυτή τη σύνδεση; Κυρίες και κύριοι συνάδελφοι, εσείς την αποδέχεστε αυτήν τη σύνδεση, δηλαδή το να έχει κάποιος –και πράγματι θεμιτή η άποψή του- την όποια άποψή του για την επένδυση με την παρεμπόδιση ανακριτικών πράξεων της αστυνομίας για να ανακαλύψουμε ποιος έχει τελέσει τέτοια κακουργήματα; Το υποστηρίζετε αυτό και επικρίνετε τα αστυνομικά μέτρα; Επικροτείτε αυτούς που προσπαθούν να εμποδίσουν τις ανακριτικές πράξεις; Αυτό λέτε; 
Δεν είχαμε μία διαδήλωση, κυρίες και κύριοι συνάδελφοι, για την επένδυση. Είχαμε μία αστυνομική ενέργεια η οποία κατέτεινε στην προσπάθεια των εισαγγελικών Αρχών να αποκαλύψουν τους ενόχους. Εσείς με ποιους συντάσσεστε; Εκπλήσσομαι και θεωρώ ότι πρέπει όλοι να είμαστε πολύ πιο μετρημένοι και πολύ πιο ενημερωμένοι προτού σπεύσουμε να προβούμε σε καταγγελίες εναντίον της Ελληνικής Αστυνομίας και της Κυβέρνησης, όταν κάνουν τη δουλειά τους.
 Θα μου επιτρέψετε να σας πω ότι εδώ δεν υπάρχει μέσος δρόμος. Μέσος δρόμος δεν υπάρχει, αυτό που λέμε «να σεβαστούμε την τοπική κοινωνία». Τι να σεβαστούμε; Αυτούς που παρεμποδίζουν τις ανακριτικές ενέργειες, αυτούς να σεβαστούμε; Ξαναλέω ότι δεν ετίθετο ζήτημα μίας διαμαρτυρίας ή μίας διαδηλώσεως για οποιοδήποτε θέμα. Έγινε διαδήλωση. Την πείραξε κανείς τη διαδήλωση που έγινε τις προηγούμενες μέρες; Πείραξε κανείς την εκδήλωση εναντίον της επένδυσης, την ενόχλησε κανένας; 
Εδώ, όμως, συντάσσονται πτέρυγες –εγώ θέλω να το ακούσω αυτό- της Αίθουσας με την παρεμπόδιση ανακριτικών ενεργειών; Δηλαδή να μην αποκαλυφθούν οι ένοχοι αυτών των εγκληματικών πράξεων; Ή να ζητήσουμε τη συναίνεση των κατοίκων για την αποκάλυψη των ενόχων; Αυτά υποστηρίζετε; 
Τελειώνω λέγοντας ότι θέλω να ελπίζω πως είμαστε όλοι συντονισμένοι εδώ στα ζητήματα αυτά. Θέλω να διευκρινίσω ότι η Κυβέρνηση καθεστώς ανομίας δεν θα επιτρέψει σε κανένα σημείο. Διάλογος μπορεί να γίνει ατελείωτος, πλατύς, βαθύς, σε βάθος χρόνου, για όλα τα ζητήματα, αλλά παρέμβαση στο έργο της δικαιοσύνης τη στιγμή που προσπαθεί να αποκαλύψει εγκληματίες, με συγχωρείτε αλλά αυτό δεν θα το εξαρτήσουμε από τη βούληση του οιουδήποτε. Θα πω ευθέως πως όλοι –ακόμη και εκείνη η μερίδα κατοίκων- οφείλει να αναλογιστεί τι είναι εκείνο το οποίο πράττει. 
 	Όσον αφορά το νομοσχέδιο, δεν υπάρχει καμμία αμφιβολία ότι είναι ένα ερανιστικό νομοσχέδιο, με επείγουσες διατάξεις, των οποίων τη χρησιμότητα και την αναγκαιότητα νομίζω ότι καταλαβαίνουμε απολύτως. Φαντάζομαι ότι δεν έχουμε εδώ αντίρρηση ή δεν μπορεί να έχουμε σοβαρά αντίρρηση για την επαύξηση του αξιοποίνου στα ζητήματα της παράνομης υλοτομίας. Αυτή είναι μία διάταξη, την οποία εισηγείται το Υπουργείο Περιβάλλοντος και την εισηγείται ακριβώς για να προστατέψει τον δασικό μας πλούτο. 
Η επαύξηση του αξιοποίνου, χωρίς από μόνη της, φυσικά, να λύνει τα ζητήματα της προλήψεως, λειτουργεί ωστόσο γενικοπροληπτικά και αυτοί οι οποίοι το κάνουν, ξέρουν ότι από εδώ και πέρα θα τιμωρούνται αυστηρότερα. Επίσης, λειτουργεί στέλνοντας και ένα συγκεκριμένο μήνυμα προς το σύνολο της κοινωνίας για πρακτικές που οδηγούν στην υποβάθμιση του δασικού μας πλούτου και οι οποίες δεν γίνονται ανεκτές. 
Αναφέρθηκε εκτενώς το ζήτημα των συγχωνεύσεων των αναπτυξιακών φορέων της Κρήτης. Είναι προφανέστατα στην σωστή κατεύθυνση. Δεν νομίζω, επίσης, ότι μπορεί να υπάρξει οποιαδήποτε αντίρρηση σε αυτό, αλλά φαντάζομαι ότι το μεγάλο ζήτημα το έθεσε ο κύριος Υφυπουργός στην ομιλία του. Και το μεγάλο ζήτημα σε όλο αυτό είναι να δούμε να υλοποιούνται τα αναπτυξιακά έργα. Πολλές φορές κάνουμε μια πολύ μεγάλη συζήτηση για τους φορείς αναπτύξεως, αλλά ξεχνάμε ότι τελικά το ζητούμενο είναι το έργο αυτό καθεαυτό.
Με ενημέρωσε ο συνάδελφος κ. Κεγκέρογλου, που είναι πολύ καλύτερα ενημερωμένος στα ζητήματα της Κρήτης από ό,τι εγώ, ότι πάντως ένα τμήμα 65 εκατομμυρίων έχει δημοπρατηθεί από τον Βόρειο Οδικό Άξονα και επομένως αυτό προχωράει. Άρα, αυτό είναι σημαντικό να το πούμε. Ο Βόρειος Οδικός Άξονας είναι ένα πολύ σημαντικό αναπτυξιακό έργο για την Κρήτη. Μένουν πολλά να γίνουν και μένει να υποστηριχθεί από κάθε πλευρά και κυρίως οικονομική.
Θέλω να ελπίζω, επίσης, ότι αυτή η καινούργια δομή θα δώσει την προσοχή που πρέπει στο σύνολο των έργων. Είναι και ένα ενδιαφέρον ζήτημα να δούμε το πώς θα λειτουργήσει αυτή η σύνδεση κατ’εξοχήν δομών στο εσωτερικό του δημοσίου, όπως είναι οι ειδικές υπηρεσίες, με αναπτυξιακές εταιρείες. Αυτή, λοιπόν, η σύνδεση και η συγχώνευση, η οποία γίνεται εδώ, νομίζω πως είναι σημαντικό να δούμε το πώς θα μπορέσει να υλοποιήσει αυτά τα αναπτυξιακά έργα, τα οποία είναι τόσο σημαντικά για την περιοχή. 
Έρχεται ακόμα μια διάταξη από το Υπουργείο Αγροτικής Ανάπτυξης, για την οποία θα ήθελα λίγο να αναφερθώ και να διευκρινίσω τα εξής: Αυτή η διάταξη έχει τις δυσκολίες της και τα πολιτικά της ζητήματα, τα οποία εγώ θεωρώ ότι επιτυχώς αντιμετώπισε με τη συγκεκριμένη πρόταση το Υπουργείο Αγροτικής Ανάπτυξης. 
Θέλω να διευκρινίσω ότι αυτή η διάταξη δεν παρέχει αμνηστία. Εάν παρείχε αμνηστία, δεν επρόκειτο να γίνει δεκτή. Δεν παρέχει αμνηστία, για να μην δημιουργούνται παρανοήσεις, για οποιεσδήποτε παράνομες πράξεις ή ενέργειες. Το διευκρινίζω εκ περισσού, κύριε Υπουργέ. Το διευκρινίζω, όμως, γιατί δεν θέλω να δίνεται η λάθος εντύπωση που ακούω καμμία φορά και το άκουσα ακόμα και σήμερα στην Αίθουσα. Δεν υπάρχει αμνηστία για οποιοδήποτε αδίκημα. Δεν υπάρχει καμμία σχέση ούτε καν αναστολή της ποινικής δίωξης για αδικήματα που τυχόν έχουν κάνει διοικούντες στους συνεταιρισμούς και που δεν συνδέονται με τις συγκεκριμένες περιγραφόμενες πράξεις. Τι σημαίνει; Δεν μιλάμε για υπεξαιρέσεις. Δεν μιλάμε για κλοπές. Δεν μιλάμε, σε τελευταία ανάλυση, για κανένα τέτοιο αδίκημα, αλλά μόνο λέμε ότι ρυθμίζουμε εδώ τι, συγκεκριμένα; Ρυθμίζουμε ληξιπρόθεσμες οφειλές των συγκεκριμένων συνεταιρισμών και νομικών προσώπων προς το δημόσιο, νομικά πρόσωπα δημοσίου δικαίου και ασφαλιστικούς οργανισμούς. Όσον αφορά αυτές τις οφειλές -μόνον αυτές- και τις διαφορές μόνον από αυτές, γι’ αυτές τις συγκεκριμένες, αναστέλλουμε τι; Αναστέλλουμε την ποινική δίωξη. Ούτε χαρίζουμε το ποινικό σε αυτές. Αναστέλλουμε την ποινική δίωξη και σταματάμε την αστική εκτέλεση και τα διοικητικά μέτρα. Γιατί το κάνουμε αυτό; Γιατί αφού αυτά είναι σε εκκαθάριση -αυτό λέει- γι’ αυτά τα νομικά πρόσωπα που έχουν τεθεί ή θα τεθούν σε εκκαθάριση περιμένουμε να δούμε το προϊόν της εκκαθαρίσεως ώστε να μην μεσολαβεί αυτό το μεσοδιάστημα που ασκούνται και τρέχουν ποινικές διώξεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω σε ένα λεπτό, κύριε Πρόεδρε.
Κατά τη γνώμη μου, θέλει μόνο μια διευκρίνιση η διάταξη, κύριε Υπουργέ και αυτή αφορά στο χρονικό όριο που τίθεται. Θεωρώ ότι μπορείτε να το καλύψετε με μια διευκρινιστική δήλωση, για να δούμε τι ακριβώς εννοεί η διάταξη. Εμένα μου μένει μια ασάφεια εδώ, η οποία είναι η εξής. Λέει, λοιπόν, για τα νομικά πρόσωπα αυτά που έχουν ήδη τεθεί σε καθεστώς εκκαθάρισης ή πρόκειται να τεθούν σε καθεστώς εκκαθάρισης με οποιονδήποτε τρόπο και μέχρι την ολοκλήρωση των εκκαθαρίσεων και σε κάθε περίπτωση όχι πέραν της 31-12-2013 αναστέλλεται η ποινική δίωξη, καθώς και τα λοιπά μέτρα. Το ερώτημα είναι: Η εκκαθάριση να έχει περαιωθεί μέχρι το 2013 ή αναστέλλεται η ποινική δίωξη μέχρι το 2013; Τι από τα δύο ισχύει; 
Το ερώτημα, λοιπόν, που κάνω είναι: Αναστέλλεται η ποινική δίωξη μέχρι πέρατος της εκκαθαρίσεως; Ή αναστέλλεται η ποινική δίωξη  σε κάθε περίπτωση όχι αργότερα από 31-12-2013, ανεξαρτήτως της τύχης της εκκαθαρίσεως;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε. 
Εγώ λοιπόν, εάν υπάρχει εδώ μία διευκρινιστική δήλωση -δεν λέω σε ποια κατεύθυνση να πάμε, είναι στην κυριαρχική κρίση εδώ- κατ’αρχάς μάλλον πρόταση του κυρίου Υπουργού, να ακούσουμε την πρόταση του κυρίου Υπουργού, της Κυβέρνησης και εν συνεχεία με τη διευκρινιστική αυτή δήλωση να τοποθετηθούμε. Όμως, κατά τη γνώμη μου, μένει μία ασάφεια εδώ.
Ευχαριστώ πολύ, κύριε Πρόεδρε. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"135966"," Κύριε Πρόεδρε, παρακαλώ το λόγο για μισό λεπτό.","ΜΑΝΟΥΣΟΣ ΒΟΛΟΥΔΑΚΗΣ",68
"135967"," Ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Μανούσος Βολουδάκης έχει το λόγο για να κάνει μία διόρθωση.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135968"," Ευχαριστώ, κύριε Πρόεδρε.
Κυρίες και κύριοι συνάδελφοι, θα ήθελα να συμπληρώσω κάτι στα προηγούμενα -και μου δίνει αφορμή και ο συνάδελφος με τα όσα είπε- σε σχέση με τη συγχώνευση που υλοποιείται σήμερα των Αναπτυξιακών Οργανισμών της Κρήτης. Εδώ, όπως είπα και πριν, αναπτύχθηκε ένα νέο μοντέλο λειτουργίας, συνεργασίας εκτελεστικής και νομοθετικής εξουσίας, με διαρκή εμπλουτισμό του αρχικού κειμένου, το οποίο έγινε πάνω στη βάση του πλήρους και επίκαιρου σχεδιασμού του Υπουργείου Ανάπτυξης και Υποδομών που έχει και την ευθύνη, την αρμοδιότητα της εποπτείας όλων των οργανισμών που συγχωνεύονται σήμερα. 
Η πλευρά του Υπουργείου Διοικητικής Μεταρρύθμισης, όπως ξέρετε, μόνο ως προς τα οργανωτικά κάνει την παρέμβασή της. Το ίδιο το αντικείμενο και το περιεχόμενο ήταν αποτέλεσμα συστηματικής δουλειάς του Υπουργείου Ανάπτυξης και προσωπικά του Αναπληρωτή Υπουργού κ. Καλογιάννη. Πρέπει να το πω, γιατί όχι μόνο έδωσε τη βάση για ένα σχέδιο νόμου που πιστεύω ότι θα δώσει θετικά αποτελέσματα από αύριο κιόλας, πολύ σύντομα, αλλά και γιατί, όπως είπα και νωρίτερα, δίνει και μία δυνατότητα νέου τρόπου συνεργασίας μεταξύ εκτελεστικής και νομοθετικής εξουσίας.
Ευχαριστώ πολύ.","ΜΑΝΟΥΣΟΣ ΒΟΛΟΥΔΑΚΗΣ",68
"135969"," Το λόγο έχει ο Αναπληρωτής Υπουργός Αγροτικής Ανάπτυξης και Τροφίμων κ. Μάξιμος Χαρακόπουλος για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135970"," Μόνο τρία λεπτά;","ΜΑΞΙΜΟΣ ΧΑΡΑΚΟΠΟΥΛΟΣ",537
"135971"," Ναι, κύριε Υπουργέ. Πάμε με τον Κανονισμό…","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135972"," Μα, κύριε Πρόεδρε,…","ΕΥΑΓΓΕΛΟΣ ΑΠΟΣΤΟΛΟΥ",35
"135973"," Κύριε Αποστόλου, πρέπει να μιλήσουν οι Υπουργοί. Πρέπει να στηρίξει την τροπολογία του ο κύριος Υπουργός. 
Ορίστε, κύριε Υπουργέ, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135974"," Εγώ θέλω να ευχαριστήσω τα μέλη της Επιτροπής Παραγωγής και Εμπορίου, κύριε Πρόεδρε, γιατί συνέβαλαν καθοριστικά στις συνεδριάσεις, με γόνιμες προτάσεις τις οποίες συμπεριλάβαμε και βελτιώσαμε το άρθρο που αφορά αυτήν τη νομοθετική ρύθμιση για την αναστολή δίωξης μελών διοικητικών συμβουλίων αγροτικών συνεταιριστικών οργανώσεων για οφειλές προς το δημόσιο ή τα ασφαλιστικά ταμεία, καθώς επίσης και διοικητικές ή αστικές κυρώσεις.
Θέλω να ξεκαθαρίσω ευθύς εξαρχής το ζήτημα που έβαλε ο Κοινοβουλευτικός μας Εκπρόσωπος ο κ. Βορίδης. Η αναστολή δίωξης σε κάθε περίπτωση αφορά μέχρι την 31-12-2013 και επειδή είναι πολύ πιθανό να μην έχουν ολοκληρωθεί έως τότε, αγαπητοί συνάδελφοι, οι εκκαθαρίσεις, γι’ αυτό κάναμε δεκτή την πρόταση που κατέθεσαν συνάδελφοι Βουλευτές στην Επιτροπή Παραγωγής και Εμπορίου και υπάρχει η δυνατότητα επέκτασης κατά ένα χρόνο της διάρκειας αυτής, με κοινή υπουργική απόφαση των Υπουργών Αγροτικής Ανάπτυξης και του Υπουργού Δικαιοσύνης.
Είναι γεγονός ότι οι αγροτικοί συνεταιρισμοί σήμερα, οι ενώσεις, το αγροτικό συνεταιριστικό κίνημα, βρίσκονται σε τέλμα, είτε γιατί υπάρχουν αμαρτίες του παρελθόντος –από τη δεκαετία του ‘80- είτε γιατί και τα τελευταία χρόνια υπήρξαν άστοχες επενδυτικές, οικονομικές κινήσεις είτε γιατί όλα αυτά επιβαρύνθηκαν επιπλέον από την οικονομική κρίση μετά το 2009.
Θυμίζω ότι πριν το 2009 οι συνεταιρισμοί, οι ενώσεις δανείζονταν με 3% και ξαφνικά βρέθηκαν να δανείζονται με δυσθεώρητα επιτόκια που καθιστούσαν ουσιαστικά αδύνατο το δανεισμό των συνεταιριστικών οργανώσεων. 
Η κατάσταση επιδεινώθηκε με την ψήφιση του λεγόμενου συνεταιριστικού νόμου, του ν. 4015, που παρά τις αγαθές προθέσεις των εμπνευστών του, στην πράξη αποδείχτηκε δυσλειτουργικός. Ενώ λοιπόν, εν μέσω κρίσης ένας ιδιώτης, ένας επιχειρηματίας έχει τη δυνατότητα να αξιοποιήσει περιουσιακά του στοιχεία, να μεταβιβάσει αυτά, προκειμένου να ξεπεράσει τις οικονομικές δυσκολίες, οι συνεταιριστικές οργανώσεις βρέθηκαν σε ένα καθεστώς ομηρίας και δεν είχαν αυτή τη δυνατότητα μεταβίβασης ή αξιοποίησης περιουσιακών στοιχείων.
Έτσι, λοιπόν, σήμερα υπάρχουν μέλη διοικητικών συμβουλίων συνεταιριστικών οργανώσεων που μπορεί να μην ευθύνονται για λάθη, κακοδιαχείριση, αμαρτίες του παρελθόντος, οι οποίοι σέρνονται σε κρατητήρια και δικαστήρια, διασύρονται και διαπομπεύονται. Αυτό το πρόβλημα θέλουμε να λύσουμε σήμερα με αυτήν την ρύθμιση, την αναστολή δίωξης. Στόχο έχουμε να βάλουμε ένα τέλος στο διασυρμό αθώων ανθρώπων που δεν ευθύνονται για κακοδιαχείριση ή λάθη του παρελθόντος. Δεν είναι ούτε κολυμβήθρα του Σιλωάμ ούτε άφεση αμαρτιών ούτε συγχωροχάρτι σε όσους «έβαλαν το δάχτυλο στο μέλι». 
Ζήτησα και κατά τη διάρκεια των συνεδριάσεων της Επιτροπής Παραγωγής και Εμπορίου, κύριε Πρόεδρε, από τους συναδέλφους της Αντιπολίτευσης που διατύπωσαν ενστάσεις να μας παρουσιάσουν μία δική τους πρόταση και να την κάνουμε δεκτή, διότι πραγματικά δεν θέλουμε να δώσουμε άφεση αμαρτιών σε κανέναν. Αλλά νομίζω ότι, έως ότου ολοκληρωθεί η εξυγίανση των συνεταιριστικών οργανώσεων ή η μετατροπή ή συγχώνευσή τους, είναι εύλογο να υπάρχει αυτή η αναστολή δίωξης και από εκεί και πέρα θα αποδοθούν οι ευθύνες σε αυτούς που πραγματικά ευθύνονται. Η σημερινή όμως κατάσταση, η παράταση του νοσηρού αυτού κλίματος, λειτουργεί αποτρεπτικά σε νοικοκυραίους, σε σοβαρούς αγρότες να ασχοληθούν με το συνεταιριστικό κίνημα. Τραβούμε, λοιπόν, μία γραμμή με το παρελθόν.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Και ολοκληρώνω, κύριε Πρόεδρε, λέγοντας ότι με βάση τις προτάσεις και τις παρατηρήσεις που ακούστηκαν και στη Διαρκή Επιτροπή και σήμερα στην Ολομέλεια, το επόμενο διάστημα το Υπουργείο Αγροτικής Ανάπτυξης και Τροφίμων θα προχωρήσει στις αναγκαίες τροποποιήσεις στο συνεταιριστικό νόμο, γιατί πιστεύουμε ότι χρειαζόμαστε ισχυρό συνεταιριστικό κίνημα, ισχυρούς συνεταιρισμούς με δυνατότητα παρέμβασης στην αγορά υπέρ των αγροτών.
Ευχαριστώ.
(Χειρoκροτήματα από την πτέρυγα της Νέας Δημοκρατίας)","ΜΑΞΙΜΟΣ ΧΑΡΑΚΟΠΟΥΛΟΣ",537
"135975"," Το λόγο έχει ο κ. Αποστόλου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135976"," Κυρίες και κύριοι συνάδελφοι, ο Κοινοβουλευτικός Εκπρόσωπος της Νέας Δημοκρατίας κ. Βορίδης, ανάλωσε το μισό χρόνο της ομιλίας του προσπαθώντας να δικαιολογήσει τα αδικαιολόγητα, όπως το ίδιο έπραξε και κατά την έναρξη της συζήτησης ο Υπουργός κ. Καλαφάτης. Η αιτιολόγηση για τα συμβαίνοντα σήμερα στη Χαλκιδική δεν πείθει. Τα ΜΑΤ δεν μπήκαν για να βρουν τρομοκράτες, μπήκαν για να τρομοκρατήσουν. Η απρόκλητη χρήση των χημικών από τις δυνάμεις καταστολής είχε ένα συγκεκριμένο στόχο, να φοβίσει τους κατοίκους που αντιδρούν για την υποβάθμιση της περιοχής τους. 
Προσπαθείτε, κύριε Βορίδη, να επιβάλετε το δίκαιο της πυγμής. Καταδυναστεύετε ένα λαό που θέλει να υπερασπιστεί το αύριό του. Αυτήν τη στιγμή οι κάτοικοι της Ιερισσού αισθάνονται ελεύθεροι πολιορκημένοι. Τέσσερις, πέντε διμοιρίες των ΜΑΤ έχουν περικυκλώσει την πόλη και αστυνομικές δυνάμεις εισβάλλουν στα σπίτια. Μπορούσατε, κύριε Βορίδη, να κάνατε τις έρευνες με διαφορετικό τρόπο, όμως ήταν άλλος ο στόχος σας και γι’ αυτό πράξατε όλα όσα συνέβησαν σήμερα στην Ιερισσό. Και αυτός ο στόχος ήταν –το επαναλαμβάνω- η κατατρομοκράτηση της τοπικής κοινωνίας. 
Η συζήτηση του σημερινού νομοσχεδίου με διατάξεις που ουσιαστικά καλύπτουν όλο το νομοθετικό φάσμα δεν πρέπει, κύριε Πρόεδρε, να αποτελέσει άλλοθι για επόμενες περιπτώσεις. Γιατί ειπώθηκε και αυτή ή άποψη. Όσον αφορά το επείγον της διαδικασίας που επικαλέστηκε ο Υπουργός Περιβάλλοντος,  χρησιμοποιώντας ως πρόσχημα την πάταξη της λαθροϋλοτομίας, αυτό που έχω να του πω είναι ότι πλέον το επείγον το συγκεκριμένο πάει την επόμενη χρονιά, διότι ουσιαστικά η συγκεκριμένη ρύθμιση αφορά την λαθροϋλοτομία της επόμενης περιόδου. Δεν θα έχει ουσιαστική εφαρμογή. Βρισκόμαστε στο τέλος του χειμώνα.
	Επειδή ειπώθηκε και από πλευράς του αρμοδίου Υπουργού που έφερε την τροπολογία για το ΤΑΙΠΕΔ, ότι βιάζεται η Κυβέρνηση να προχωρήσει στην αποκρατικοποίηση του ΟΠΑΠ –αυτός ήταν ο λόγος- θα ήθελα να πω το εξής: Επί πόσο καιρό και η αποκρατικοποίηση του ΟΠΑΠ έχει γίνει σημαία, αλλά ταυτόχρονα και αυτήν την τροπολογία την πάτε και την φέρνετε! Δεν μπορούσατε σε μία-δύο μέρες, τη στιγμή που σε αντίστοιχες επιτροπές αυτήν την ώρα συζητούνται ανάλογα θέματα, να την πάτε εκεί με τις κανονικές διαδικασίες; Αυτό, ουσιαστικά, έδειξε πόσο σέβεστε αυτά που είχαμε ήδη συμφωνήσει για τη σημερινή συνεδρίαση.
	Στην ομιλία μου θα σταθώ –εννοώ από πλευράς τοποθέτησης- στη δόμηση  των τροπολογιών και κυρίως θα προσεγγίσω εκείνες τις τροπολογίες όπου έχουμε εκφράσει την επιφύλαξη μας ή την αντίθεση μας, γιατί για μερικές όντως συμφωνήσαμε.
	Στην πρώτη που θα σταθώ είναι η τροπολογία που αφορά τη παράνομη υλοτομία, την αυστηροποίηση των ποινών της παράνομης υλοτομίας. Το είπα και χθες στην επιτροπή και το επαναλαμβάνω: Τα ελληνικά δάση δεν υποβαθμίζονται από ελεγχόμενες και παράνομες υλοτομίες που καλύπτουν ανάγκες των κατοίκων των ορεινών περιοχών, πόσω μάλλον όταν όλοι γνωρίζετε ότι σήμερα τα ελληνικά δάση κατά 95% δεν έχουν διαχειριστικές μελέτες. 
Αυτή η έλλειψη των μελετών και των καλλιεργητικών υλοτομιών είναι που συμβάλλουν στην υπερσυγκέντρωση της βιομάζας που, ως πολύ εύφλεκτη ύλη, συντελεί στην αύξηση του κινδύνου της φωτιάς. Είναι οι πυρκαγιές και οι καταπατήσεις, αυτές που αφανίζουν τα δάση της χώρας μας, αγαπητοί συνάδελφοι.
Βρισκόμαστε στη δίνη μίας πρωτοφανούς οικονομικής κρίσης, την οποία βιώνουν περισσότερο οι οικογένειες που δεν μπορούν να εξασφαλίζουν εκτός των άλλων ούτε τη θέρμανσή τους. Και του χρόνου, αν δεν μειωθεί ο φόρος κατανάλωσης του πετρελαίου θέρμανσης, ο κίνδυνος υλοτομιών θα είναι ακόμα μεγαλύτερος και ενδέχεται να φτάσει ακόμη και σε δενδρύλλια πάρκων στις πόλεις.
Η αδυναμία, λοιπόν, αυτή οδηγεί τους κατοίκους στην κάλυψη των αναγκών τους μέσα από τη χρήση άλλων καυσίμων. Άρα, επόμενο είναι -τι πιο δεδομένο γι’ αυτούς;- να καταφύγουν στη χρήση των καυσόξυλων ως θερμαντικού μέσου. Και αυτό έπρεπε –το έχω ξαναπεί αυτό, κύριε Υπουργέ- να το είχατε προβλέψει και να το είχατε θεραπεύσει. 
Κανείς δεν συμφωνεί με την αυστηροποίηση των ποινών, κυρίως όταν αυτές στοχεύουν στην πάταξη της παράνομης υλοτομίας, η οποία υπηρετεί την εμπορία. Το ζήτημα, όμως, είναι αν αυτή η αυστηροποίηση είναι αποτελεσματική και πού απευθύνεται.
Συμφωνήσαμε –και το είπαμε και στην επιτροπή- για την αυστηροποίηση που αφορά το κακούργημα, δηλαδή, για ζημιές πάνω από 10.000 ευρώ. Και ήταν θετική η πρόταση-διόρθωση που έφερε ο κύριος Υπουργός, συνδέοντας και το μικρότερο ύψος ζημιάς αν αφορά εμπορία καυσόξυλων, συνδέοντάς τη με αυστηρότατες ποινές. 
Εκεί που διαφωνούμε –παρότι έκανε μία κίνηση από τα 200 ευρώ στα 300 ευρώ στο πταίσμα- είναι ότι έκανε μισό βήμα, διότι τα 300 ευρώ δεν μπορούν να καλύψουν αυτό που σας προανέφερα, δηλαδή, τις ατομικές ανάγκες των κατοίκων. Θα συμφωνούσαμε και πραγματικά δεν θα υπήρχε κανένα πρόβλημα, αν έστω φτάναμε στα 400 ευρώ για να μπορέσουμε να καλύψουμε έστω στοιχειωδώς αυτό το όριο. Επαναλαμβάνω ότι και μέχρι 400 ευρώ, οι ποινές που μπαίνουν –και καλώς μπαίνουν- είναι αυστηρές. 
Μιλάμε για ποινές και ειπώθηκε πριν από λίγο για το Δασικό Κώδικα. Και εκεί τα αδικήματα που αναφέρονται πρέπει να επανεξεταστούν. Δεν είναι δυνατόν να τιμωρούνται διαδικασίες σαν και αυτές. Και εγώ πιστεύω ότι δεν συμβαίνει. Γνωρίζω τη συμπεριφορά των δασικών υπηρεσιών για κλαδονομή και για τέτοιου είδους αδικήματα δεν μπαίνουν ποινές. Το ξέρουμε όλοι αυτό. Και ξέρουμε πραγματικά ότι υπάρχει μια ελαστικότητα από πλευράς των υπηρεσιών και στην παράνομη λαθροϋλοτομία για την κάλυψη ατομικών αναγκών. 
Ακούσαμε στην επιτροπή ότι φέτος υποβλήθηκαν τρεις χιλιάδες μηνύσεις που αφορούσαν περίπου δεκατρείς χιλιάδες τόνους καυσόξυλα. Η πίεση ήταν αυτή η οποία οδήγησε στο να συλλαμβάνεται και να οδηγείται στο αυτόφωρο και με διαδικασίες τέτοιες περισσότερος κόσμος απ’ ότι τις προηγούμενες φορές.
Και μην ξεχνάτε αυτό που σας είπα, ένα νούμερο. Οι δεκατρείς χιλιάδες τόνοι με τρεις χιλιάδες μηνύσεις είναι περίπου στα τέσσερα κυβικά. Τέσσερα κυβικά είναι περίπου οι ατομικές ανάγκες. Το λέω, για να το ξεκαθαρίσουμε, για να μην νομίζουμε τελικά ότι πατάχθηκε καμία επιχείρηση σωρηδόν λαθροϋλοτομίας, όχι ότι δεν υπάρχει η παράνομη υλοτομία.
Δεν θέλω να επεκταθώ περισσότερο σε αυτό. Απλά επειδή άκουσα τον κ. Βλαχογιάνη σχετικά με το τι γίνεται με τις δασικές εκτάσεις κ.λπ., εγώ έχω να του πω το εξής: Το άρθρο 112 του Συντάγματος ρητά αναφέρει ότι δάση που έχασαν το χαρακτήρα τους, αποψιλώθηκαν, κάηκαν, κηρύσσονται αυτόματα αναδασωτέα. Και βεβαίως το Συμβούλιο Επικρατείας με τη σχετική του νομολογία όρισε ως χρόνο αναφοράς τον παλιότερο του 1945. Αυτό δεν σημαίνει ότι εάν κάποιο κτήμα στη διαδρομή έχει γίνει δάσος, αυτό χάνει τον χαρακτήρα του από μόνο του. Χρειάζεται μια ειδική διαδικασία. 
Είναι ένα ζήτημα αυτό των δασωμένων αγρών, για το οποίο έχουν και οι δασικές υπηρεσίες καταθέσει σχετική πρόταση. Είναι, όμως, ζητήματα τα οποία όταν θα έρθει –και έτσι τουλάχιστον ειπώθηκε- η σχετική πρόταση από πλευράς Κυβέρνησης, θα τα συζητήσουμε. Αυτά όσον αφορά τη λαθροϋλοτομία.
Για την περίπτωση του άρθρου 7 που προβλέπει την απαλλαγή από αστικές ευθύνες, διοικητικές κυρώσεις και μέτρα καταναγκασμού των προσώπων που διορίστηκαν –αυτά που λέμε- από το δημόσιο στην Ολυμπιακή Αεροπορία, κοιτάξτε να δείτε, εμείς εκεί διαφωνούμε. Διαφωνούμε διότι, μπορεί να μας πείτε «μα, εσείς για αυτές τις διώξεις διαφωνείτε, αλλά για τις άλλες διώξεις -που θα σας πω μετέπειτα- για τους αγρότες συμφωνείτε». Είναι θέμα πολιτικής προσέγγισης. Άλλες σκοπιμότητες υπηρετούσαν αυτοί που είχαν διοριστεί στο δημόσιο και σε όλες αυτές τις θέσεις και άλλες σκοπιμότητες υπηρετούν οι αγρότες οι οποίοι βγήκαν στους δρόμους γιατί αγωνίζονταν για την επιβίωσή τους.
  (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Λίγο χρόνο, κύριε Πρόεδρε, γιατί θέλω να σταθώ ιδιαίτερα στην περίπτωση της τροπολογίας του Υπουργείου Αγροτικής Ανάπτυξης, όπου πραγματικά καταγγέλλουμε την Κυβέρνηση για τον εμπαιγμό της σε βάρος των αγροτών, αφού πριν προφτάσουν να αναστείλουν τις κινητοποιήσεις τους, έδειξε το πραγματικό της πρόσωπο. Απέσυρε από τη συγκεκριμένη τροπολογία τη διάταξη που είχε καταθέσει για την εξάλειψη του αξιοποίνου με συντόμευση του χρόνου παραγραφής των πράξεων που τελέστηκαν από αγρότες κατά τη διάρκεια των κινητοποιήσεων των περασμένων χρόνων.
Η συγκεκριμένη ρύθμιση αποτελούσε δέσμευση του Πρωθυπουργού κατά την επίσκεψή του στις Σέρρες την προεκλογική περίοδο, όπως επίσης και η υπόσχεση του Υπουργού Δικαιοσύνης κατά τη συνάντησή του με φορείς των Σερρών. Κατέθεσε τη σχετική τροπολογία ο Υπουργός Δικαιοσύνης κατά τη διάρκεια των κινητοποιήσεων και αφού επιχείρησε να τη στηρίξει στη Βουλή, την απέσυρε με πρόσχημα την περαιτέρω επεξεργασία. 
Η μία διάταξη της τροπολογίας –αυτή που συζητάμε- επανακατατέθηκε, η άλλη όμως δεν επανακατατέθηκε. Μας είπε ο κύριος Υπουργός ότι θα γίνει σχετική διόρθωση. Δεν χρειάζεται καμμιά διόρθωση ούτε και για την άλλη υπήρξε διόρθωση κατά τη διάρκεια της απόσυρσης. Χθες φέρατε μια προσθήκη, μια ρύθμιση διαφορετική. Άρα, λοιπόν, μην εμπαίζετε τον κλάδο των αγροτών. Ιδιαίτερα εσείς κύριε Υπουργέ ξέρετε την αγωνία και για ποιο λόγο έχει βγει στο δρόμο. Πέραν αυτού η συγκεκριμένη τροπολογία δείχνει και μια προχειρότητα, αποσπασματικότητα. 
Πραγματικά, δηλαδή, τι είναι αυτό που έχει γίνει τελευταία; Αν θυμάστε στον ν.4099/2012, τον Δεκέμβρη φέρατε την τροπολογία για κατεπείγουσες ρυθμίσεις στον συνεταιριστικό τομέα. Μετά από δύο μήνες ξανά φέρνετε πάλι την ίδια τροπολογία με διαφορετική ρύθμιση, πρώτα ήταν για τους εκκαθαριστές, μετά πήγε για τα προεδρία των ενώσεων των συνεταιρισμών. Τώρα πάλι υπάρχει άλλη τροποποίηση και πριν από λίγο άκουσα τον κύριο Υπουργό ότι έρχεται η τροποποίηση, όσον αφορά το συνεταιριστικό πλαίσιο. Επιτέλους !
Προσωπικά σας έχω καταθέσει μια ερώτηση εδώ και δύο μήνες και ζητάμε στοιχεία για τη λειτουργία των συνεταιριστικών οργανώσεων για όλα αυτά τα οποία αναφέρετε σήμερα με την τροπολογία σας. Ποια εικόνα έχουμε εμείς σχετικά με αυτές τις περιπτώσεις που χρειάζονται τη συγκεκριμένη ρύθμιση; Καμμία!
Σας είπαμε και στην επιτροπή και λέμε και τώρα το εξής: Δεν σκέφτεστε ότι υπάρχει το ενδεχόμενο αυτή η τροπολογία να αποτελέσει ένα δεδομένο και για άλλες περιπτώσεις ευρύτερα στο δημόσιο τομέα; 
Θα ήθελα να ξεκαθαρίσω ένα πράγμα, επειδή ειπώθηκε και πριν από τον κ. Βορίδη ότι με τις ασφαλιστικές δικλίδες που προβλέπεται με την προσθήκη δεν υπάρχει κανένα πρόβλημα. Και όμως, υπάρχει το πρόβλημα της ασφαλιστικής και φορολογικής ενημερότητας. Μόνο όταν ρητά μπει μέσα ότι η συγκεκριμένη ενημερότητα δίνεται μόνο για την είσπραξη δικαιούμενων ποσών και όχι έτσι γενικά και αόριστα, διότι θα βρεθούμε μπροστά στην εικόνα να υπάρχουν μεταβιβάσεις…","ΕΥΑΓΓΕΛΟΣ ΑΠΟΣΤΟΛΟΥ",35
"135977"," Άμα μπει αυτό, θα το ψηφίσετε;","ΒΑΣΙΛΕΙΟΣ ΚΕΓΚΕΡΟΓΛΟΥ",217
"135978"," Ακούσαμε πριν από λίγο τον κύριο Υπουργό.","ΕΥΑΓΓΕΛΟΣ ΑΠΟΣΤΟΛΟΥ",35
"135979"," Για να το προτείνουμε όλοι!","ΒΑΣΙΛΕΙΟΣ ΚΕΓΚΕΡΟΓΛΟΥ",217
"135980"," Συζητάμε και τοποθετούμαστε. Βλέπετε που θέλουμε να βελτιώσουμε τη συγκεκριμένη διάταξη; Το είχαμε πει παλιότερα και στη διαδικασία της επιτροπής σε πολλές διατάξεις. Γιατί δεν αναφέρεται; Διότι εμείς φοβόμαστε το εξής απλό: Ότι υπάρχει περίπτωση πολλά από τα συγκεκριμένα πρόσωπα να κάνουν αγοραπωλησίες κατά τη διάρκεια αυτής της διαδικασίας και αν αργότερα αποδειχτεί ότι υπήρχαν περιπτώσεις αυτών που είχαν κακοδιαχειρίσεις και όλες αυτές τις διαδικασίες, στο τέλος τι θα μείνει; Πέταξε το πουλάκι!
Εμείς, λοιπόν, για όλους αυτούς τους λόγους που σας ανέφερα και ειπώθηκαν και από τον εισηγητή μας, καταψηφίσαμε επί της αρχής, αλλά βεβαίως σε συγκεκριμένα άρθρα υπάρχει θετική προσέγγιση.
Ευχαριστώ και ζητώ συγγνώμη για την υπέρβαση του χρόνου.","ΕΥΑΓΓΕΛΟΣ ΑΠΟΣΤΟΛΟΥ",35
"135981"," Το λόγο έχει ο κ. Δριβελέγκας.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135982"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, δεν μπορώ παρά να αναφερθώ και εγώ στα γεγονότα της Ιερισσού λέγοντας ότι οι κάτοικοι της περιοχής δεν είναι ούτε κακοποιά στοιχεία ούτε τρομοκράτες. Βεβαίως κανείς δεν το ισχυρίστηκε αυτό. Αυτό το λέω, διότι εδώ και πάνω από δέκα μέρες η Αστυνομία κάνει προσαγωγές και καλά τις κάνει. Βέβαια και εκεί δείχνει έναν υπερβάλλοντα ζήλο, καθώς δεν λέει στις οικογένειες ποιος τους παίρνει, πού τους πάει, πόσο τους κρατάει, γιατί τους εξετάζει. Δεν έγιναν επεισόδια. 
Σήμερα γιατί έγιναν επεισόδια; Διότι έγινε κατάληψη με δύο διμοιρίες ΜΑΤ και βεβαίως με τους εισαγγελείς, για να κάνουν έλεγχο στα σπίτια. Υπάρχει και άλλος τρόπος, κύριε συνάδελφε. Εγώ σας το λέω ευθέως. Οι κάτοικοι της Ιερισσού και της περιοχής –το είπα και πριν- είναι νομοταγείς πολίτες. 
Κάνω, λοιπόν, σήμερα συγκεκριμένη πρόταση: Να αποσύρει τώρα τα ΜΑΤ η Κυβέρνηση σε ένδειξη καλής θέλησης και αύριο με τους εισαγγελείς και με την Αστυνομία –όχι με τα ΜΑΤ- να πάει να κάνει τις έρευνες στα σπίτια.
Τώρα που μιλάμε η κατάσταση αυτή δεν περιγράφεται. Δύο εισαγγελείς ακολουθούμενοι από δύο διμοιρίες ΜΑΤ πάνε από σπίτι σε σπίτι. Τώρα που μιλάμε! Η εικόνα αυτή και η συμπεριφορά αυτή ταιριάζουν σε μια χώρα ευνομούμενη; 
Και εν πάση περιπτώσει, εάν πήγαιναν οι εισαγγελείς με την Αστυνομία και τους εμπόδιζαν, να καλούσαν οι εισαγγελείς τα ΜΑΤ. Να τα καλούσαν, με την αιτιολογία ότι δεν μπορούν να κάνουν τη δουλειά τους. Αυτά, για να μην είμαστε ακραίοι.
Θέλω, λοιπόν, να παρακαλέσω τον Υπουργό Δημόσιας Τάξης, τον Αρχηγό της Αστυνομίας και τον Πρωθυπουργό σήμερα να δείξουν σήμερα καλή θέληση, να αποσυρθούν οι διμοιρίες των ΜΑΤ, γιατί ρίχνουμε λάδι στη φωτιά. Κανείς δεν αρνείται ότι η Αστυνομία πρέπει να κάνει τη δουλειά της. Κανείς δεν το αρνείται, πολύ περισσότερο οι κάτοικοι. Αλλά από αυτό το σημείο  μέχρι το σημείο να κάνουμε προσαγωγές, να κάνουμε έρευνα σε όλα τα σπίτια, να παίρνουμε μαθητές και μαθήτριες δεκαπεντάχρονες, υπάρχει διαφορά. Ε, δεν είναι αυτοί οι κακοποιοί, αλλά αυτό ας το κρίνει η κοινωνία. Επαναλαμβάνω, ποιος ο λόγος να μην πάνε οι εισαγγελείς με την Αστυνομία –και όχι με δυο διμοιρίες ΜΑΤ- να κάνουν τις έρευνες και αν τυχόν παρεμποδιστούν, οι ίδιοι να καλέσουν τα ΜΑΤ;
Ξέρετε, δεν τη γνωρίζει το Κοινοβούλιο αυτήν την ιστορία. Έρχεται στο φως τώρα που υπάρχει αυτή η δύσκολη περίοδος για τη χώρα μας. Και έχουμε χωριστεί σε Πράσινους και Βένετους, υπέρ και κατά. Αυτή η ιστορία έχει κακοφορμίσει, δεν είναι ώρα να σας το αναλύσω τώρα. 
Ένας τρόπος υπάρχει, της συνεννόησης, του διαλόγου και εδώ που έφτασαν τα πράγματα δυστυχώς με ευθύνη γενικά της πολιτείας και της δικής μου Κυβέρνησης και του δικού μου Υπουργού που δεν με ρώτησε, ή μάλλον που μου είπε ότι θα συνεννοηθούμε και ξαφνικά υπέγραφε, χωρίς να ξέρει τι, με τη συμβολή γενικής γραμματέως που ανήκει στο ΣΥΡΙΖΑ, υπέρμαχη και αυτή της επένδυσης, οδηγούμαστε κάθε μέρα εδώ που οδηγούμαστε.","ΙΩΑΝΝΗΣ ΔΡΙΒΕΛΕΓΚΑΣ",138
"135983"," Τώρα;","ΕΥΑΓΓΕΛΟΣ ΑΠΟΣΤΟΛΟΥ",35
"135984"," Παλαιότερα.
Εγώ θα καλωσορίσω τον Αρχηγό του ΣΥΡΙΖΑ στην άποψη που έχω καταθέσει εδώ και δυόμισι χρόνια εγγράφως, ότι το πρόβλημα θα λυθεί μόνο με τοπικό δημοψήφισμα. Και ξέρετε κάτι όλοι λένε «μα, το θέλουν οι κάτοικοι». Υπάρχουν οι φορείς, υπάρχει ο δήμος. Εάν το θέλουν, ποιος ο λόγος να μη γίνει; Απλά πράγματα. 
Κυρίες και κύριοι συνάδελφοι, επειδή το γνωρίζω το θέμα όσο κανείς άλλος -όχι μόνο σε αυτήν την Αίθουσα, αλλά και παντού και έξω από αυτήν- κάνω έκκληση να χαμηλώσουμε τους τόνους. Φοβάμαι και το λέω από αυτό εδώ το Βήμα ότι αυτές οι εμμονές του νόμου και της τάξης –γιατί εμείς είμαστε με το νόμο, τις υποχρεώσεις και τα δικαιώματα- μπορεί κάποια στιγμή να οδηγήσουν σε καταστάσεις που δεν τις εύχομαι, να θρηνήσουμε δηλαδή θύματα.
Κάνω λοιπόν έκκληση να αποσυρθούν τώρα τα ΜΑΤ και αύριο με δική μου προσωπική παρέμβαση να πάμε μαζί με την εισαγγελέα να κάνει όσες προσαγωγές θέλει και να μπει στα σπίτια.
Ξέρετε ποιο είναι τώρα το μεγάλο πρόβλημα; Έχουμε βάλει και την Αστυνομία απέναντι στην τοπική κοινωνία. Γνωρίζετε, κύριοι συνάδελφοι, ότι αυτήν τη στιγμή η Χαλκιδική δεν μπορεί να έχει διοικητή, γιατί όλοι αρνούνται να πάνε; Έχουμε πρόβλημα. Άρα λοιπόν χρειάζεται νηφαλιότητα από όλες τις πλευρές,  να κάνουμε ένα βήμα πίσω, για να δούμε τα πράγματα ψύχραιμα.
Δεν θέλω να πω τίποτα περισσότερο. Ελπίζω η πρόταση που κάνω, να γίνει δεκτή από τον Υπουργό και από τον Αρχηγό της Αστυνομίας έτσι, ώστε να λήξουν ομαλά τα πράγματα. Κάθε άλλη κίνηση επιβολής, θα ρίξει λάδι στη φωτιά –το επαναλαμβάνω. 
Κυρίες και κύριοι συνάδελφοι, να έλθουμε τώρα στο σχέδιο νόμου. Βεβαίως δεν είναι μόνο σχέδιο –να μη γελιόμαστε- είναι μία συρραφή τροπολογιών, για να λέμε τα πράγματα με το όνομά τους. Είναι όμως τροπολογίες που έπρεπε να έρθουν.
Έχουμε πει επανειλημμένα ότι η λειτουργία αυτή της Κυβέρνησης με αυτόν τον τρόπο δεν είναι η σωστή. Εγώ μετείχα στην προηγούμενη κυβέρνηση και του κ. Παπαδήμου και του κ. Παπανδρέου. Για όσα θέματα είχαν αντίρρηση οι δυνάμεις που στήριζαν την τότε κυβέρνηση, αυτά δεν έρχονταν καν στη Βουλή. Για μια ακόμη φορά λοιπόν λέω να επικρατήσει η σωστή κοινοβουλευτική διαδικασία. 
Επί της ουσίας τώρα, σχετικά με τα άρθρα 1 και 2 που αφορούν την υλοτομία –τα έχω πει και στην επιτροπή, δύο κουβέντες θα αναφέρω- βεβαίως είχα πει τότε ότι κάλλιον το προλαμβάνειν παρά το θεραπεύειν. Να μην υπάρχει η ανάγκη να οδηγούμε τον κόσμο στη λαθροϋλοτομία. Γιατί; Όταν ψηφιζόταν ο νόμος για το πετρέλαιο, για την εξίσωση –που εμείς το ψηφίσαμε εξίσωση ως ΠΑΣΟΚ- έλεγα τότε ότι με την τιμή που βάζουν ούτε χρήματα θα εισπράξουν και ο κόσμος θα υποφέρει και το μόνο που θα έχουμε, είναι –και το πετύχαμε κάποια στιγμή και είναι σημαντικό- ο περιορισμός του λαθραίου πετρελαίου. 
Όμως υπήρχαν οι δυνατότητες και περισσότερα χρήματα να πάρουμε με εξίσωση προς τα κάτω ή να επιστρέψουμε –αυτό που είχαμε πει σαν πρόταση νόμου του ΠΑΣΟΚ- το φόρο κατανάλωσης. Μάλιστα χρησιμοποίησα μία βαριά έκφραση που την πιστεύω και σήμερα πως όσοι ασχολούνταν με τα οικονομικά σε αυτό το θέμα, πρέπει να ήταν μετεξεταστέοι στα μαθηματικά, γιατί –αν είναι δυνατόν!- ένα πράγμα, για το οποίο με πιάνει όλος ο κόσμος και με ρωτάει γι’ αυτό το αυτονόητο και απλό, δεν εφαρμόζεται.
Πέρα από αυτό, κύριε Υπουργέ –και κύριε Γενικέ, κύριε Αμοργιανέ, το ξέρετε το θέμα- είχα πει ότι υπάρχουν και άλλες δυνατότητες να γίνουν πράγματα με εκμετάλλευση των δασών και βεβαίως με σχέδια και έτσι η πολιτεία θα έχει «με ένα σμπάρο τρία τρυγόνια» όφελος: Πρώτον, θα δουλέψουν οι συνεταιρισμοί –με ότι αυτό σημαίνει- με χρήματα, με ασφαλιστικά ταμεία, δεύτερον, θα εισπράξει το κράτος και τρίτον θα πάρουν φθηνά καύσιμα οι κάτοικοι και θα περισσεύσουν –προσέξτε- και για τους υπολοίπους και όχι να τα βγάζουν σε δημοπρασίες. 
Εν πάση περιπτώσει, δεν θα επεκταθώ σε αυτό. Μένω σε αυτό που είπε ο Υπουργός, ότι ετοιμάζεται να φέρει σχέδιο νόμου και όλα αυτά θα τα συζητήσουμε στο επόμενο.
Τώρα έρχομαι στο δεύτερο σημαντικό θέμα, το θέμα της  συνένωσης των αναπτυξιακών δομών της Κρήτης. Τώρα κατάλαβα, γιατί ο φίλος μου ο Βασίλης ο Κεγκέρογλου επέμενε να πάρει αυτός το νομοσχέδιο. Γιατί είχε αυτό το άρθρο. Και απεδείχθη ότι καλώς επέμεινε, διότι ανέλαβε μία σημαντική πρωτοβουλία ως εισηγητής του κόμματός μας, αλλά κυρίως βεβαίως και με την καλή διάθεση του παριστάμενου Υφυπουργού, του κ. Βολουδάκη και επετεύχθη με τους άλλους συναδέλφους των άλλων κομμάτων ο λεγόμενος συν-κρητισμός, όπως λέει ο φίλος μου ο Βασίλης. Είναι παράδειγμα.
Βλέπετε εδώ ότι είναι ο Δήμαρχος Χανίων –παλιός συνάδελφος- ο Υπουργός κάθεται και ασχολείται με το θέμα τρεις-τέσσερις μέρες, καθώς και οι συνάδελφοι και απέδωσε αυτή η συνεργασία, κατά τη γνώμη μου, ένα πάρα πολύ καλό νομοθέτημα που πρέπει να είναι παράδειγμα συνεργασίας για όλες τις περιοχές.
Κλείνοντας, βεβαίως, θέλω να δώσω δημόσια συγχαρητήρια και στον Υπουργό και στον κ. Κεγκέρογλου και στους άλλους συνάδελφους που πέτυχαν αυτό το σημαντικό νομοθέτημα.
Έρχομαι τώρα στην πολύπαθη τροπολογία για τους αγρότες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΙΩΑΝΝΗΣ ΔΡΙΒΕΛΕΓΚΑΣ",138
"135985"," Ολοκληρώστε, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135986"," Τελείωσα σε ένα λεπτό, κύριε Πρόεδρε. Ξέρω ότι είστε από αγροτική περιοχή και ενδιαφέρει και εσάς.","ΙΩΑΝΝΗΣ ΔΡΙΒΕΛΕΓΚΑΣ",138
"135987"," Ναι, αλλά το αφήσατε τελευταίο, αφού πλέξατε τα εγκώμια όλων εδώ πέρα.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135988"," Κύριε Πρόεδρε, ο καλός στρατηγός χτυπάει πρώτος και ο καλός πολιτικός μιλάει τελευταίος!. Τελευταία λοιπόν μιλάμε για το καλύτερο.
Λέμε λοιπόν το εξής για τους αγρότες: Δύο φορές έφερα την τροπολογία. Τότε βέβαια δεν υπήρχε η διακομματική σημερινή συναίνεση. Ο καθένας έβρισκε διάφορες προφάσεις και εγώ την απέσυρα, διότι δεν είχαμε και την πλειοψηφία. 
Τώρα λοιπόν ήλθε ο καιρός και κάναμε το καλύτερο –μα το καλύτερο- δυνατό με πολλές συζητήσεις, ώστε να μπορέσουμε να ξεχωρίσουμε αυτούς, οι οποίοι πραγματικά δεν φταίνε, από αυτούς οι οποίοι φταίνε και πρέπει να πληρώσουν. 
Αυτό κάναμε, κύριοι συνάδελφοι της Αντιπολίτευσης και απορώ, Βουλευτές που τα ξέρουν αυτά τα πράγματα, πώς είναι δυνατόν να μην ψηφίζουν αυτήν την τροπολογία, για να απαλλαγούν από το άγχος άνθρωποι που δεν φταίνε σε τίποτα.
Κλείνω με ένα παράδειγμα. Υπήρξαν διορισμένοι πρόεδροι και μέλη διοικητικού συμβουλίου από το πρωτοδικείο και πήραν στις ενώσεις και τους χρέωσαν με χιλιάδες ευρώ ποσά και τους απειλούν με δήμευση των σπιτιών τους. Αυτούς δεν πρέπει εμείς να τους τακτοποιήσουμε; Αυτό κάνει το σχέδιο νόμου και βεβαίως είναι θετικό. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
 Σε ό,τι αφορά τώρα, ποιοι ευθύνονται και ποιοι δεν ευθύνονται και αν ο νόμος για τους συνεταιρισμούς πρέπει να αλλάξει –λείπουν εδώ οι συνάδελφοι- πρέπει να ξέρετε, κυρίες και κύριοι, ότι στην Ευρώπη δεν υπάρχει νόμος περί συνεταιρισμών. Υπάρχει διάθεση των ίδιων των αγροτών για συνένωση και γι’ αυτό προχωρούν όπως προχωρούν. Η πρότασή μου είναι η κατάργηση του νόμου περί συνεταιρισμών. 
Ευχαριστώ, κύριε Πρόεδρε.
(Χειροκροτήματα από την πτέρυγα του ΠΑΣΟΚ)","ΙΩΑΝΝΗΣ ΔΡΙΒΕΛΕΓΚΑΣ",138
"135989"," Σας ευχαριστούμε, κύριε Δριβελέγκα. 
Το λόγο έχει ο κ. Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, θα ξεκινήσουμε με το θέμα της Ιερισσού. 
Κατ’ αρχάς, επειδή είναι τόσο σοβαρή η κατάσταση και επειδή έχουν εξελιχθεί τόσο πολύ σοβαρά τα γεγονότα, πιστεύω ότι όφειλε ο Υπουργός Δημόσιας Τάξης να είναι εδώ. Υπουργός Προστασίας του Πολίτη, νομίζω, λέγεται τώρα; Προστατεύει τον πολίτη στην Ιερισσό πάρα πολύ καλά!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135990"," Ήταν Υπουργός Προστασίας του Πολίτη και έγινε και Δημόσιας Τάξης.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τώρα είναι και Υπουργός Δημόσιας Τάξης. Είναι βεβαίως ο νόμος και η τάξη!
Πρώτον, όφειλε να είναι εδώ για να δώσει επίσημη ενημέρωση του τι έχει γίνει, για να μην ακούμε την ενημέρωση του άλφα του βήτα ή του γάμμα συναδέλφου -αυτό είναι το ένα- και να τοποθετηθεί πολιτικά στα ζητήματα.
Δεύτερον, παρουσιάστηκε η υπόθεση της Ιερισσού, ότι θα έπρεπε οι αστυνομικές αρχές να κάνουν τις έρευνες, να γίνουν προσαγωγές, διότι υπάρχουν κακουργηματικές πράξεις. Κι έτσι λοιπόν δεν θα έπρεπε να μπουν με έναν ολόκληρο στρατό μέσα στην Ιερισσό για να κάνουν τις ενέργειες; 
Εγώ λοιπόν πιστεύω ότι θα έπρεπε στη συγκεκριμένη περίπτωση, κατά τη γνώμη μου, να ακολουθήσουν αυτό το οποίο έπραξαν οι ανακριτικές αρχές σε σχέση με τους υπόπτους της MARFIN. 
Τι έκαναν λοιπόν; Όταν μετά από ένα-δύο χρόνια αναγνώρισαν, κατ’ αυτούς, κάποιους και ασκήθηκε και ποινική δίωξη, δεν είδα ούτε κλούβες των ΜΑΤ να πηγαίνουν να τους συλλάβουν ούτε τίποτα. Τους έστειλαν κλήση και πήγαν στον ανακριτή και πήραν -νομίζω- και προθεσμία και κατέθεσαν και υπόμνημα και εκδόθηκε η όποια διάταξη του ανακριτή. Δεν την κρίνω, δεν μπαίνω στα θέματα αυτά. 
Εκεί λοιπόν, γιατί ακολουθήθηκε -σε περίπτωση πολύ πιο σοβαρή- ένας άλλος τρόπος; Γιατί εδώ δεν μπορούσαν να γίνουν ενέργειες, τηρώντας την αρχή της αναλογικότητας, με βάση και το Σύνταγμα, ούτως ώστε να προχωρήσουν οι ανακριτικές πράξεις, να γίνει η απονομή δικαιοσύνης, κ.τλ.;
Επειδή ειπώθηκαν μια σειρά πράγματα εδώ, ότι δηλαδή είχαν ήδη γίνει προσαγωγές σε άλλους, οι οποίοι το πού πήγαν και τι έγινε, για πολύ μεγάλο χρονικό διάστημα οι οικογένειές τους και οι δικηγόροι τους δεν το ήξεραν -αυτό το άκουσα από το συνάδελφο, αλλά το βλέπω και καταγεγραμμένο σε κάποια μπλόγκς- άρχισε να δημιουργείται μια ολόκληρη κατάσταση. 
Επομένως, αν θέλατε να επιβάλετε το νόμο και την τάξη, κατά την έννοια του Συντάγματος, τηρώντας την αρχή της αναλογικότητας, θα μπορούσατε να ενεργήσετε με πολύ διαφορετικό τρόπο. Και πρέπει να ενεργεί με πολύ διαφορετικό τρόπο και η Αστυνομία και οι ανακριτικές αρχές. 
Σας έφερα το κλασικό παράδειγμα της MARFIN, που οι συγκεκριμένοι κατηγορούντο για ανθρωποκτονίες.  Εκεί δεν είδα να πηγαίνουν να τους πιάσουν. Τους έστειλαν κλήση και πήγαν. Κι αυτό έγινε σε ένα πολύ πιο σοβαρό αδίκημα, που είχαμε ανθρωποκτονίες. Από εκεί και πέρα λοιπόν τα πράγματα είναι απλά. 	Μιλάτε για νόμο και τάξη. Αν θέλετε να τηρείτε το νόμο, να πετάξετε την τρόικα έξω από τα Υπουργεία. Είναι παράνομοι -σας το έχω πει εκατό φορές- αυτοί, οι οποίοι παρανόμως είναι στο Γενικό Λογιστήριο του Κράτους. Παρανόμως είναι στις άλλες διαδικασίες. Παρανόμως παίρνουν στοιχεία των Ενόπλων Δυνάμεων. Τηρείστε λοιπόν το νόμο και την τάξη.  Αυτό είναι το πρώτο. 
Δεύτερον, τρομοκρατείτε –και είναι δεδομένο πλέον- κόμματα, τα οποία είναι στη συγκυβέρνηση κι εκφράζουν πλέον, με αφορμή αρκετές περιπτώσεις, τη δυσανασχέτηση τους γι’ αυτά, τα οποία κάνετε στη λογική του δήθεν νόμου και της επιβολής της τάξης. 
Εδώ τρομοκρατείται, εν προκειμένω, μια ολόκληρη περιοχή. Έχετε περικυκλώσει την Ιερισσό. Μπήκατε μέσα με αρκετές δυνάμεις και ρίξατε δακρυγόνα στο σχολείο. Είναι δεδομένο ότι υπάρχουν καταγγελίες συγκεκριμένες και από τον επικεφαλής που έχει την ευθύνη του σχολείου. Υπάρχουν και τραυματίες. Αυτήν τη στιγμή υπάρχει πρόβλημα και σε μαθητές. Έχετε προχωρήσει σε μια κατάσταση απίθανη: Τρομοκρατείτε εκεί τους κατοίκους, νομίζοντας έτσι ότι θα επιβάλετε τις δικές απόψεις και τη δική σας θέληση. 
Έπεσαν δεκάδες δακρυγόνα. Έξι διμοιρίες των ΜΑΤ βρίσκονται στην περιοχή. Οι κάτοικοι έφτασαν στο κέντρο της Ιερισσού και τους ξαναεπιτεθήκατε. Είναι αυτή συμπεριφορά; Πού νομίζετε ότι βρίσκεστε; Ποιους νομίζετε ότι αντιμετωπίζετε; Έχετε τεράστιες πολιτικές ευθύνες. 
Πρέπει να έρθει εδώ ο κύριος Υπουργός να δώσει εξηγήσεις. Έτσι γίνονται τα πράγματα, όχι διά εκπροσώπων, διότι, όσα ειπώθηκαν αυτήν τη στιγμή, ειπώθηκαν από τους Κοινοβουλευτικούς Εκπροσώπους κι από έναν Υπουργό που δεν είναι αρμόδιος, ο οποίος μας διάβασε ένα χαρτί για να μας πει τι συμβαίνει. Έτσι γίνεται οργανωμένα η συζήτηση. 
Έχουμε βγάλει ανακοίνωση ως Ανεξάρτητοι Έλληνες -ο Τομεάρχης Δημόσιας Τάξης και Προστασίας του Πολίτη ο Βασίλης Καπερνάρος και η Τομεάρχης Παιδείας η κ. Ξουλίδου- και φαίνονται αναλυτικά οι θέσεις μας για το τι έχει συμβεί. Καταγγέλλουμε λοιπόν αυτήν τη συμπεριφορά.
Δεύτερον, πρέπει τα ΜΑΤ να αποσυρθούν αυτήν τη στιγμή από την περιοχή. Από εκεί και πέρα, πρέπει να ανοίξουν οι διαδικασίες, διότι εφόσον υπάρχουν αυτοί -όποιοι είναι- πρέπει να προσαχθούν και να ανακριθούν. Θα πρέπει βεβαίως να γίνει αυτό και να τηρηθεί, όχι όμως έτσι όπως το πάτε, διότι, απ’ ότι φαίνεται αυτήν τη στιγμή, δεν σας ενδιαφέρει να προχωρήσει η ανακριτική διαδικασία, αλλά σας ενδιαφέρει να περάσει κλίμα κατατρομοκράτησης. 
Σας εξηγούμε ότι αυτό δεν μπορεί να γίνει ανεκτό από τον ίδιο τον ελληνικό λαό και από τους ίδιους τους κατοίκους της περιοχής. Μετατρέπετε τα ΜΑΤ σε στρατό κατοχής με αυτά που κάνετε. Δεν γίνονται αυτά τα πράγματα. 
Πρέπει σιγά - σιγά να καταλάβετε ότι η πολιτική σας -η οποία είναι ανάλγητη, αντικοινωνική και έχει δημιουργήσει στρατούς πλέον ανέργων- είναι πολιτική που δεν περπατάει. Ο ελληνικός λαός δεν τη δέχεται την πολιτική σας και με νόμιμο και δημοκρατικό τρόπο αντιδρά κι εσείς του επιτίθεστε. Αυτή είναι η πραγματικότητα. Θα οδηγήσετε σε πολύ μεγαλύτερη κοινωνική όξυνση. 
Το ίδιο κάνετε σε άλλο μέτρο για το σχέδιο «Αθηνά». Έχετε αναστατώσει όλη την Ελλάδα αυτήν τη στιγμή. Υπάρχουν φοιτητές που διαμαρτύρονται. Διαμαρτύρονται όλες οι πόλεις. Στην Ιεράπετρα έχει ξεσηκωθεί όλος ο τόπος. Τώρα βλέπω ότι παίρνετε μέτρα και για το Ηράκλειο. Το Τμήμα Δομικών του ΤΕΙ Ηρακλείου θα πάει και αυτό στα Χανιά. Έχετε προκαλέσει δηλαδή αναστάτωση για ένα θέμα και θα έλεγα ότι, έτσι όπως το χειρίζεστε, έχετε «τινάξει» μία διαδικασία «στον αέρα». 
Σε σχέση λοιπόν με το νομοσχέδιο η εισηγήτριά μας αλλά και οι συνάδελφοι έχουμε τοποθετηθεί σε ορισμένα επιμέρους ζητήματα. Κύριε Πρόεδρε, αυτό το νομοσχέδιο θα μπορούσε να χαρακτηριστεί σαν ένα «νομοσχέδιο-συρραφή». Είναι διάφορες τροπολογίες που φέρατε ανά καιρούς, για τις οποίες έγιναν ενστάσεις σε αυτήν την Αίθουσα, που αποσύρθηκαν και μπήκαν σε ένα νομοσχέδιο και γι’ αυτό βεβαίως τοποθετούνται και οι διάφοροι Υπουργοί. Ως εκ τούτου και από τη δική μας πλευρά, έχουν τοποθετηθεί οι συνάδελφοι σε ορισμένα θέματα. Επιφυλάσσομαι και για τη δευτερολογία μου. 
Θα πω μόνο μια κουβέντα για την υλοτομία. Αυτήν τη στιγμή θέλετε να πάρετε μέτρα για την παράνομη υλοτομία -θα τοποθετηθεί αναλυτικά ο κ. Γιοβανόπουλος- αλλά δεν εξετάζετε ότι σε αυτήν την κατάσταση της παράνομης υλοτομίας πολιτών -και όχι βεβαίως των οργανωμένων συμφερόντων- οδηγήθηκαν οι πολίτες, διότι φτάσαμε στην κατάσταση αυτή, επειδή έχετε μία συγκεκριμένη πολιτική για το πετρέλαιο θέρμανσης. 
Εμείς φέραμε τροπολογία στις 4 Ιανουαρίου για να λυθεί το θέμα αυτό και ξαναφέραμε και τώρα εμπροθέσμως στο νέο νομοσχέδιο του Υπουργείου Οικονομικών όπου θα έρθει το ίδιο θέμα. Πρέπει να περάσει η τροπολογία για να μειωθεί η τιμή στο πετρέλαιο θέρμανσης. Πρέπει να αντιμετωπιστεί το ζήτημα αυτό. 
Είπαμε βέβαια κατά τη συζήτηση στην επιτροπή ότι είναι και μία ευκαιρία τώρα, εφόσον θέλουμε να βάλουμε μία τάξη στα ζητήματα αυτά, να προχωρήσουμε στις διαδικασίες δημιουργίας αντιπυρικών ζωνών, διότι δημιουργώντας το κράτος αντιπυρικές ζώνες, που ούτως ή άλλως πρέπει να τις κάνει για να προφυλάξει τα δάση, ταυτόχρονα θα έχει και τεράστιο όγκο ξυλείας, τον οποίο θα μπορεί πλέον δωρεάν να παραδώσει στους χειμαζόμενους κατοίκους των περιοχών. Τα υπόλοιπα όμως θα τα πει ο κ. Γιοβανόπουλος. 
Σε σχέση με τα ζητήματα που αφορούν τις συγχωνεύσεις οργανισμών για την Κρήτη, κάναμε παρεμβάσεις και παρατηρήσεις. Είχαμε φέρει αντιρρήσεις πρώτοι στο ζήτημα αυτό και είχαμε πει ότι φοβόμαστε ότι θα πάει για ιδιωτικοποίηση αυτός ο οργανισμός και ότι τα ύδατα και οι υποδομές θα ιδιωτικοποιηθούν. Ζητήσαμε από τον κύριο Υπουργό να υπάρξει μία ρήτρα ότι οι μετοχές θα είναι αμεταβίβαστες και ότι δεν θα μπορεί να πάει στο ΤΑΙΠΕΔ. Όπως ξέρετε πολύ καλά, η εισηγήτριά μας και οι εισηγητές των άλλων κομμάτων συμφωνήσαμε να μπορούν να έρθουν αυτές οι τροπολογίες για συζήτηση ορθώς και εμπροθέσμως εδώ, γιατί έχουμε μία καλοπιστία και θέλουμε να προχωρήσουν τα θέματα. 
Είδαμε ότι το κομμάτι αυτό που έχει σχέση με το αμεταβίβαστο των μετοχών, έχει περάσει μέσα και θεωρούμε ότι έγινε δεκτή πλέον η πρότασή μας. Επίσης σας ζητήσαμε, εμείς και άλλοι φορείς, να έχει μεγαλύτερη εκπροσώπηση η τοπική κοινωνία και οι τοπικοί φορείς, διότι έχουν το 49% των μετοχών. Άρα για εμάς θα έπρεπε να έχουν μια ανάλογη εκπροσώπηση στο Διοικητικό Συμβούλιο. Μ’ έναν υπολογισμό που κάναμε, αυξήσατε την εκπροσώπηση κοντά στο 34%. 
Προσέξτε όμως να δείτε τι συμβαίνει τώρα. Είναι σημαντικό το ότι έγιναν δεκτές οι δικές μας παρατηρήσεις και βεβαίως έγιναν παρατηρήσεις και από άλλους συναδέλφους. Εγώ προσωπικά δεν βγάζω δελτίο Τύπου και να λέω ότι κατόπιν των ενεργειών μου έγινε το άλφα και το βήτα. Τα λέμε όλα στην Αίθουσα έτσι όπως είναι. Όμως στους δύο αναπτυξιακούς οργανισμούς τους οποίους συγχωνεύετε, η πλειοψηφία των μετοχών ανήκει στους τοπικούς φορείς. Το κράτος έχει περίπου, χονδρικά, το 1/3 και στην περίπτωση του ΟΑΝΑΚ  και στην περίπτωση του ΟΑΔΥΚ. Φτιάχνετε λοιπόν έναν καινούργιο οργανισμό και παίρνετε ως κράτος, ως κεντρική διοίκηση το 51% και οι φορείς, από εκεί που ήταν πλειοψηφία, γίνονται μειοψηφία. Έχει μεγάλη σημασία αυτό, διότι η πλειοψηφία στις μετοχές προσδιόριζε, αν θέλετε, και το ποιος κάνει κουμάντο, διότι ο μέτοχος κάνει. Μιλάμε για ανώνυμες εταιρείες. 
Αναφέρατε, κύριε Υπουργέ, ότι αυτή είναι μια προσπάθεια συγχώνευσης οργανισμών. Με συγχωρείτε: Aπό πού αποκτά δικαίωμα το κράτος να εκτελέσει μία μνημονιακή πολιτική που έχετε, να συγχωνεύετε oργανισμούς, όταν εδώ εσείς ως κράτος, είστε μειοψηφία και έχουμε δύο ανώνυμες εταιρείες, που η πλειοψηφία των μετοχών τους ανήκει στους τοπικούς φορείς;
Αν ήθελαν οι τοπικοί φορείς να αυτοδιαλυθούν, να ενωθούν , είναι θέμα δικό τους. Αυτό δεν έχετε δικαίωμα να το εντάξετε και είναι που μας προβληματίζει στη μνημονική στρατηγική τού«ενοποιώ οργανισμούς».
Δεύτερον, έρχεστε και παίρνετε το 51%. Πώς θα το πάρετε το 51%; Μπαίνουν και ορισμένα θέματα συνταγματικής τάξης. Οι μετοχές των δύο οργανισμών που θα συγχωνευτούν, χωρίς να αποτιμηθούν με βάση το δίκαιο των ανωνύμων εταιρειών, χωρίς να αποτιμηθούν τα στοιχεία τους –ισολογισμοί, απολογισμοί- τους παίρνετε εσείς το 51% και οι άλλοι μένουν με τη μειοψηφία; Δεν παραβιάζονται εδώ τα εμπράγματα δικαιώματα ή τα ενοχικά δικαιώματα επί των μετοχών που έχουν οι τοπικοί οργανισμοί;
Έρχομαι στο τρίτο θέμα, το οποίο είναι και πιο ουσιαστικό. Επικοινώνησα με αρκετούς στην περιοχή, μετά τις τροπολογίες και μετά τις παρεμβάσεις που κάνατε, και βασική τους θέση -συζητήσαμε και με τα τεχνικά επιμελητήρια- είναι η εξής: θέλουν το βασικό έλεγχο να μην τον έχει το κεντρικό κράτος, διότι είπαν - και κάπως υπονοήθηκε με άλλη στρατηγική από έναν άλλο συνάδελφο-  ότι οι οργανισμοί αυτοί προχώρησαν, γιατί δεν ήταν μέσα το κράτος. Ήταν οι αυτοδιοικήσεις και είχαν τους τοπικούς φορείς γι’ αυτό και προχώρησαν. 
Θέλουν λοιπόν να διατηρούν την πλειοψηφία των μετοχών –και πάρτε εσείς το 1/3- και να τους αφήσετε έτσι να λειτουργήσουν. Θέλετε κάτι άλλο; Βάλτε τι στοιχεία εισάγετε και κάντε μια αποτίμηση. Θέλουν όμως το 51% τουλάχιστον στη μετοχική σύνθεση να το διατηρήσουν τοπικά, δηλαδή η αιρετή περιφέρεια και οι δήμοι. Αυτό είναι σημαντικό, όπως επίσης είναι σημαντικό και το να έχουν καθοριστικό ρόλο στο διοικητικό συμβούλιο. Αλλιώς ενώνουμε ανόμοια πράγματα. 
Το ότι καταργείτε την εταιρεία που ήταν σαν την «ΕΓΝΑΤΙΑ ΟΔΟ Α.Ε.» εμένα δεν μου λέει τίποτα. Εγώ αν ήμουν ιδιοκτήτης αυτών των εταιρειών δεν θα σας επέτρεπα καν να έρθετε ως κράτος να μου πάρετε τα δικαιώματά μου και να με συγχωνεύσετε και να με βάλετε μειοψηφία σε μια νέα εταιρεία. 
Υπάρχει και η άποψη -πάλι του Τεχνικού Επιμελητηρίου και σας το μεταφέρω- που θέλει να διατηρηθούν οι ΕEΔΥΕ, αλλά να είναι μία σε ολόκληρη την Κρήτη και αυτή η ειδική υπηρεσία δημοσίων έργων να κρατήσει το ρόλο της, να συμμετάσχει σε αυτές τις προσπάθειες και να μπορέσει να προχωρήσει. 
Αυτές είναι παρατηρήσεις για επιπλέον βελτίωση στα θέματα αυτά και θεωρούμε ότι θα πρέπει να τα λάβετε υπ’όψιν σας. Θα περιμένουμε -και σε σχέση με αυτά τα οποία θέτουμε, πάντα με καλόπιστο τρόπο και για να βοηθήσουμε να ξεμπλοκάρουν οι αναπτυξιακές διαδικασίες- τις απαντήσεις σας για να σας πούμε στη δευτερολογία μας την τελική μας θέση με βάση το τι θα μας πείτε και εσείς στα θέματα αυτά. 
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"135991"," Κύριε Πρόεδρε, μπορώ να έχω το λόγο για μια μικρή παρέμβαση;","ΜΑΝΟΥΣΟΣ ΒΟΛΟΥΔΑΚΗΣ",68
"135992"," Παρακαλώ, κύριε Υπουργέ, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135993"," Ευχαριστώ, κύριε Πρόεδρε. 
Θα ήθελα να τοποθετηθώ για μισό λεπτό, όχι επί της ουσίας της τοποθετήσεως του κ. συναδέλφου -γιατί θα ακούσω τη δευτερολογία του και θα τοποθετηθώ στη συνέχεια- αλλά για να τοποθετηθώ σε αυτό που είπε ο συνάδελφος στην αρχή της τοποθέτησής του σε σχέση με την Ιερισσό.
Τη θέση της Κυβέρνησης την εξέφρασε νωρίτερα ο Αναπληρωτής Υπουργός Περιβάλλοντος κ. Καλαφάτης και δεν θέλω να υπεισέλθω σε λεπτομέρειες ούτε να μπω ξανά στο θέμα το οποίο -ευρισκόμενος όλη μέρα εδώ όπως γνωρίζετε- δεν το γνωρίζω. 
Από την άλλη, κύριε συνάδελφε, δεν είναι δυνατόν να αποκαλείτε, έστω και μέσα σε ένα φραστικό σχήμα, μονάδες της Ελληνικής Αστυνομίας, «στρατό κατοχής». 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είπα «ως».","ΜΑΝΟΥΣΟΣ ΒΟΛΟΥΔΑΚΗΣ",68
"135994"," Είπα, έστω και σε ένα πολύπλοκο φραστικό σχήμα. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είπα «σαν».","ΜΑΝΟΥΣΟΣ ΒΟΛΟΥΔΑΚΗΣ",68
"135995"," Κύριε συνάδελφε, ας αφήσουμε τις γλωσσολογικές ερμηνείες. Δεν είναι δυνατόν σε αυτήν την Αίθουσα ν’ ακούγεται μια τέτοια φράση.  Και επειδή θέλω να πιστεύω ότι δεν ήταν η πρόθεσή σας, σας παρακαλώ να ανακαλέσετε ή να διορθώσετε τώρα. 
Εν πάση περιπτώσει, επειδή πάρα πολύ συχνά στην Αίθουσα αυτή από ορισμένες παρατάξεις χάνεται το μέτρο, θέλω να σας πω ότι δεν είναι δυνατόν να γίνει αποδεκτό αυτό το οποίο θα καταστήσει και το διάλογο εδώ μέσα άνευ περιεχομένου, αλλά θα κάνει και την κοινωνία ζούγκλα. Να ξέρετε ότι βρίσκεστε, αν δεν κάνετε επανόρθωση, σε ένα πολύ επικίνδυνο μονοπάτι.  
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μπορώ να έχω το λόγο, κύριε Πρόεδρε;","ΜΑΝΟΥΣΟΣ ΒΟΛΟΥΔΑΚΗΣ",68
"135996"," Ορίστε, κύριε συνάδελφε, έχετε το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Επειδή το βάζει έτσι το θέμα η Κυβέρνηση και θέλει να μας κάνει μαθήματα, διότι θα διάβαζε τα πρακτικά, για να δει ακριβώς πώς το είπα, έχω να πω το εξής: 
Έχουν μετατρέψει τα ΜΑΤ αυτήν την στιγμή σε στρατό κατοχής στην Ιερισσό. Να τα πάρουν από εκεί. 
Δεύτερον: μαθήματα από Κυβέρνηση η οποία υποχωρεί στην τρόικα, έχει εκχωρήσει εθνική κυριαρχία, δεν δεχόμαστε.
Τρίτον, να αναλάβουν και να καταλάβουν τι έχουν κάνει με το να μετατρέπουν αυτήν τη στιγμή τις μονάδες καταστολής και να τις οδηγούν σε σύγκρουση με τον ελληνικό λαό. 
Μαθήματα από τους κυρίους της Κυβέρνησης, εφόσον το έθεσε έτσι και με το ύφος που το έθεσε, δεν δεχόμαστε. 
Δεν ανακαλώ τίποτα. Ό,τι είπα παραμένει όπως το είπα. Είναι πρόβλημα δικό του.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135997"," Εσείς έχετε την πολιτική ευθύνη. 
Κύριε Υπουργέ, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"135998"," Μαθήματα δεν δίνει η Κυβέρνηση. Ύφος καταγγελτικό και διδακτικό έχετε εσείς. Αλλά αυτά που είπατε μένουν στα Πρακτικά. Καταγράφονται και θα τα δείτε και σε άλλες εποχές και θα τα βρείτε μπροστά σας.","ΜΑΝΟΥΣΟΣ ΒΟΛΟΥΔΑΚΗΣ",68
"135999"," Ο κ. Τσούκαλης έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"136000"," Ευχαριστώ πολύ, κύριε Πρόεδρε.
Θα ξεκινήσω και εγώ από το αυτονόητο: τα σημερινά γεγονότα στην Ιερισσό.","ΝΙΚΟΛΑΟΣ ΤΣΟΥΚΑΛΗΣ",520
"136001"," Έχουν απλωθεί και στην Μεγάλη Παναγία, κύριε συνάδελφε.","ΔΙΑΜΑΝΤΩ ΜΑΝΩΛΑΚΟΥ",302
"136002"," Όπου και να έχουν απλωθεί, κυρία Μανωλάκου. 
Κυρίες και κύριοι συνάδελφοι, είναι αυτονόητη η αρμοδιότητα, η υποχρέωση της αστυνομίας και των δικαστικών αρχών να προβαίνουν σε πράξεις διερεύνησης εγκληματικών πράξεων. Είναι αυτονόητη συγχρόνως η καταδίκη όσων παρεμποδίζουν προανακριτικές ή ανακριτικές πράξεις. Αυτά δεν τα λέω εγώ. Τα λένε το Σύνταγμα και οι νόμοι. Είναι αυτονόητο ότι πρέπει να εφαρμόζονται οι νόμοι. Κανένας δεν διαφωνεί. 
Όμως, επειδή ακούστηκε και μια άλλη άποψη ως κυβερνητική, το πώς θα εφαρμοστεί ο νόμος, είναι επίσης στοιχείο του ίδιου του δικαιικού μας συστήματος. Δεν είναι ούτε πολιτική εκτίμηση ούτε οτιδήποτε άλλο. 
Παραδείγματος χάριν, προανακριτική ή ανακριτική πράξη είναι η κατ’ οίκον έρευνα. Αν θα την κάνεις νύχτα σε μια πολυμελή οικογένεια που τα παιδιά κοιμούνται και μπαίνεις εκείνη την ώρα και πιάνεις τον άλλον στον ύπνο, για να κάνεις έρευνα ή πας κάποια άλλη στιγμή την ημέρα να την κάνεις, είναι στοιχείο διαφορετικό. Αν παραδείγματος χάριν, πας να κάνεις έρευνα το πρωί που τα παιδιά λείπουν στο σχολείο ή θα πας το απόγευμα που τα παιδιά είναι στο σχολείο, επίσης είναι ένα στοιχείο. Αν θα συλλάβεις κάποιον για ανεκτέλεστες ποινικές αποφάσεις Παρασκευή απόγευμα, όταν μέχρι πρότινος ξέραμε ότι θα έπρεπε να κρατηθεί μέχρι τη Δευτέρα και επί ένα εικοσιτετράωρο ήταν κρατούμενος, μέχρι να πάει να εξοφλήσει, επίσης είναι στοιχείο. Κύριε Βορίδη, γνωρίζετε τι γινόταν μέχρι τώρα. Άλλο αν λύθηκε. 
Θέλω να πω, δηλαδή, κοντολογίς ότι, όταν εκτελώντας τα ανακριτικά σου καθήκοντα γενικεύεις ή χρησιμοποιείς μέτρα υπέρτερα απ’ αυτά που είναι απαραίτητα, προκειμένου να πετύχεις το ίδιο αποτέλεσμα, τότε πλέον, όπως ειπώθηκε προηγουμένως, υπερβαίνεις τις αρχές της αναλογικότητας και αρχίζει το πράγμα να στραβώνει. 
Όμως θα πρέπει να λύσουμε κάτι άλλο εδώ. Όπως ανέφερε ο κ. Βορίδης έχουν ασκηθεί ποινικές διώξεις. Όταν ασκούνται ποινικές διώξεις η επιχείρηση δεν είναι της αστυνομίας, είναι των δικαστικών αρχών. Δεν μπορεί κανένας απ’ αυτό το Βήμα αυτήν τη στιγμή να πει στον Υπουργό Προστασίας του Πολίτη και Δημόσιας Τάξης «αποσύρετε τα ΜΑΤ από εκεί». Ευχή μπορούμε να εκφράσουμε. Μπορούμε να εκφράσουμε ευχή, απευθυνόμενοι προς τη δικαιοσύνη που διενεργεί τις ανακριτικές πράξεις και να της πούμε ότι μπορεί να πετύχει τα ίδια αποτελέσματα με άλλο τρόπο και όχι με αυτό που χρησιμοποιεί αυτήν  τη στιγμή.","ΝΙΚΟΛΑΟΣ ΤΣΟΥΚΑΛΗΣ",520
"136003"," Εσείς ως συγκυβέρνηση. Εμείς θα το απαιτήσουμε.","ΔΙΑΜΑΝΤΩ ΜΑΝΩΛΑΚΟΥ",302
"136004"," Κυρία Μανωλάκου, είναι γνωστή η θέση του κόμματός σας, ότι για εσάς η λειτουργία των θεσμών, η διάκριση των εξουσιών και το Σύνταγμα είναι πολύ πιο κάτω από τον υπέρτερο στόχο. Θα μας επιτρέψετε εμάς, που είμαστε θεσμολάγνοι –θα χρησιμοποιήσω αυτήν την έκφραση- και που γνωρίζουμε και σεβόμαστε τη διάκριση των εξουσιών στη δημοκρατία την κοινοβουλευτική, να θεωρούμε ότι αυτές οι απόψεις που εκφράζετε, είναι άκρως επικίνδυνες για την ίδια τη δημοκρατία. Σας το λέω ευθέως. Σεβαστό αυτό που λέτε, αλλά είναι επικίνδυνο.","ΝΙΚΟΛΑΟΣ ΤΣΟΥΚΑΛΗΣ",520
"136005"," Να μας βγάλετε στην παρανομία.","ΔΙΑΜΑΝΤΩ ΜΑΝΩΛΑΚΟΥ",302
"136006"," Το υπέρτερον.
Δεύτερο θέμα, επί του νομοσχεδίου: Άρθρα 1 και 2: Λαθροϋλοτομία. Ναι, με πολύ μεγάλη καθυστέρηση, κύριε Υπουργέ, ήρθε η συγκεκριμένη ρύθμιση. Εγώ προσωπικά την έχω θέσει στα αρμόδια Υπουργεία ήδη από τον Οκτώβριο, Νοέμβριο του 2012. Δεν ήταν δύσκολο να εισαχθεί. Όταν είχε υποβιβαστεί το αδίκημα, επί εποχής κ. Καστανίδη, από πλημμέλημα σε πταίσμα, είχαμε αξιολογήσει πολλοί αυτήν την υποβάθμιση ως επικίνδυνη. Διότι έγινε η υποβάθμιση την περίοδο της κρίσης και γνωρίζαμε τι θα μπορούσε να γίνει. Ήρθε καθυστερημένα.
Εγώ αυτό που εύχομαι, κύριε Αποστόλου, είναι του χρόνου να μη χρειαστεί να εφαρμοστεί καθόλου η συγκεκριμένη διάταξη, ο κόσμος να έχει φθηνό πετρέλαιο να ζεσταθεί, τη θερμαντική ύλη ή οτιδήποτε άλλο. Φαντάζομαι ότι είναι ευχή όλων μας. Θα πρέπει όμως να έχουμε μία τάξη μεγέθους. Ακούστηκαν διάφορα, ότι ο λαός πρέπει να θερμαίνεται κ.λπ.. Η συγκεκριμένη διάταξη δεν αφορά το πιθανό δικαίωμα του πολίτη να εξασφαλίσει την καύσιμη ύλη για το σπίτι του. 
Να θυμίσω σε κάποιους –και ο Βαγγέλης ο Αποστόλου το γνωρίζει πάρα πολύ καλά- πως όταν μιλάμε για το όριο του πλημμελήματος τα 300 ευρώ, 300 ευρώ είναι το κόστος, σύμφωνα με την κοστολόγηση –όχι την τιμή πώλησης, την κοστολόγηση- περίπου έξι τόνων ξύλου, αν δεν κάνω λάθος. Έξι τόνοι δεν είναι για τις άμεσες θερμαντικές ανάγκες ενός νοικοκυριού. Είναι προφανές ότι από 300 ευρώ και πάνω μιλάμε για εμπόριο.","ΝΙΚΟΛΑΟΣ ΤΣΟΥΚΑΛΗΣ",520
"136007"," Ανάλογα με τη γεωγραφική περιοχή…","ΕΥΑΓΓΕΛΟΣ ΑΠΟΣΤΟΛΟΥ",35
"136008"," Μιλάμε για εμπόριο. Και όσοι είναι κάτω από έξι τόνους είναι πταίσμα. Μην υπερβάλουμε και πούμε ότι ακόμα και για τις ανάγκες δεν πρέπει να αξιολογηθεί το συγκεκριμένο ως πταίσμα.","ΝΙΚΟΛΑΟΣ ΤΣΟΥΚΑΛΗΣ",520
"136009"," Δεν λέω αυτό.","ΕΥΑΓΓΕΛΟΣ ΑΠΟΣΤΟΛΟΥ",35
"136010"," Αυτό όμως που πρέπει να επισημάνουμε σε αυτό το άρθρο, είναι η αξιολόγηση που κάνουμε αυτήν την περίοδο της βαθιάς κρίσης σε κάποια αγαθά, που μέχρι πρότινος τα υπερασπιζόμασταν μετά πάθους και τα είχαμε ως κορωνίδα στις απόψεις μας και τις αντιλήψεις μας. 
Πρέπει να ομολογήσουμε όλοι, κυρίες και κύριοι συνάδελφοι, ότι αυτήν την περίοδο της πολύ σκληρής κρίσης έχει υποβαθμιστεί επικίνδυνα η αξία των περιβαλλοντικών στοιχείων και του φυσικού πλούτου. Θα σας πω χαρακτηριστικά το εξής που μου έχει κάνει εντύπωση, που κάποιες άλλες εποχές θα το είχαμε ως αξίωμα: Αλήθεια, όταν διαπραγματεύεται αυτήν τη στιγμή η ελληνική Κυβέρνηση με την τρόικα και λέει ότι πρέπει να μειώσουμε το φόρο κατανάλωσης στο πετρέλαιο θέρμανσης, γιατί είχαμε λιγότερα έσοδα απ΄ ότι περιμέναμε, ο κόσμος δεν ζεσταίνεται και το όφελος από μία πιθανή μείωση του τέλους αυτού θα ήταν πολύ πιο μεγάλο για τη χώρα, έχει τεθεί στη διαπραγμάτευση το περιβαλλοντικό και το κοινωνικό κόστος από τη μείωση; Δηλαδή, τίθεται στην τρόικα το πόσο ζημιώνει το ελληνικό δημόσιο και γενικότερα τον ελληνικό λαό, η ζημιά που γίνεται στα δάση; 
Ξέρετε, στον καπιταλισμό αξιολογείται και αυτό. Κοστολογείται. Ξέρουμε τρόπους να το κοστολογήσουμε ή να κοστολογήσουμε την περιβαλλοντική μόλυνση, ρύπανση. Και αυτό κοστολογείται.
Είμαστε βέβαιοι ότι, αν αυτά τα στοιχεία ετίθεντο, η ζημιά του ελληνικού δημοσίου και του ελληνικού λαού από αυτήν την άφρονα ενέργεια αύξησης του ειδικού τέλους κατανάλωσης στο πετρέλαιο θα ήταν πραγματικά υπέρ της χώρας. Αυτό δεν το κάναμε και είναι ένα τεράστιο -ένα πολύ μεγάλο- ζήτημα. 
Το δεύτερο θέμα αφορά το άρθρο για τους συνεταιρισμούς. Για όσους από εσάς, κυρίες και κύριοι συνάδελφοι, είστε νέοι, πρέπει να πω ότι αυτή η τροπολογία πέρασε από πάρα πολλά κύματα. Έχει πολλές περιπέτειες σ’ αυτήν εδώ την Αίθουσα. Έχει έρθει προς ψήφιση τρεις φορές και έχει αποσυρθεί και τις τρεις φορές με γενικό ξεσηκωμό συναδέλφων, από όλες τις Κοινοβουλευτικές Ομάδες, γιατί οι πρώτες εκείνες τροπολογίες αναφέρονταν σε άρση όλων των συνεπειών –αστικών, ποινικών κ.λπ.. Είχαν ξεσηκωθεί ακόμα και συνεταιριστές από όλη την Ελλάδα. 
Τώρα η τροπολογία αυτή έρχεται με εντελώς διαφορετικούς όρους. Πρέπει να το τονίσω κι εγώ από αυτό το Βήμα, ότι πρώτον, μιλάμε για αναστολή και όχι άρση. Δεύτερον, μιλάμε μόνο για τις περιπτώσεις οφειλών στο κράτος, στο δημόσιο, στα ασφαλιστικά ταμεία και τα νομικά πρόσωπα δημοσίου δικαίου. Και επειδή υπάρχουν κάποιοι εργαζόμενοι, που έχουν θέσει το ερώτημα ως προς το κατά πόσο θίγονται οι απαιτήσεις τους κατά των συνεταιρισμών από τη συγκεκριμένη ρύθμιση, τους λέμε ότι όχι, δεν θίγονται. Μπορούν να διεκδικήσουν τις απαιτήσεις τους απ’ τους συνεταιρισμούς. 
Όμως πρέπει να ξεκαθαρίσουμε κάτι. Πρέπει να το πούμε, για το τι συμβαίνει στους συνεταιρισμούς. Είμαι υποχρεωμένος να καταθέσω για τα Πρακτικά ένα έγγραφο που μας απέστειλε η ΠΑΣΕΓΕΣ, κύριε Υπουργέ, στις 11-1-2012. Το απέστειλαν σε όλους τους Βουλευτές, όταν για τρίτη φορά απεσύρθη η προηγούμενη τροπολογία, στην οποία μας εγκαλούσαν για ποιο λόγο δεν ψηφίσαμε τη συγκεκριμένη τροπολογία. 
Μας εγκαλούσαν με τα εξής επιχειρήματα: «Είναι όμως σε όλους γνωστό ότι το διάστημα αυτό» -δηλαδή, τη δεκαετία του ’80 και ’90, αλλά κυρίως τη δεκαετία του ’80- «τη διοίκηση των οργανώσεων αυτών –δηλαδή, συνεταιρισμών κ.λπ.- ουσιαστικά την ασκούσαν οι κατά τόπους νομαρχιακές επιτροπές των πολιτικών κομμάτων και με δικές τους παρεμβάσεις υποχρέωναν τις διοικήσεις των αγροτικών συνεταιρισμών να προσλαμβάνουν προσωπικό, πέραν του αναγκαίου και χωρίς τα απαραίτητα προσόντα».
Θα ήθελα εδώ να σημειώσω ότι εμείς -και ως Αριστερά- υπερασπιζόμαστε ακόμα και σήμερα τους εργαζομένους να μην απολυθούν, τους υπερασπιζόμαστε πραγματικά, παρ’ όλο που –θα μου επιτρέψετε να σας πω- δεν έχουμε διορίσει κανέναν. 
Και συνεχίζει: «Είναι επίσης ευρύτερα γνωστό ότι πολλές από αυτές τις συνεταιριστικές οργανώσεις πραγματοποιούσαν συγκεντρώσεις αγροτικών προϊόντων -όπως για παράδειγμα τα σιτηρά του Τσερνομπίλ της ΚΥΔΕΠ- με κομματικές και κυβερνητικές παρεμβάσεις, ασκώντας παράλληλα παρεμβάσεις για την απορρόφηση αγροτικών προϊόντων των αγροτών, σε τιμές πολύ υψηλότερες από εκείνες που έπρεπε αντικειμενικά να παρέχουν με βάση το κόστος τους». 
Αυτό είναι το έγγραφο, το καταθέτω για τα Πρακτικά, για να γνωρίζουμε περί τίνος πρόκειται. 
(Στο σημείο αυτό ο Βουλευτής κ. Νικόλαος Τσούκαλης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Θέλω να είμαι σαφής εδώ και τα λέω αυτά με την ασφάλεια του ότι μιλάμε για αναστολή, όχι για άρση. Ποιοι είναι αυτοί που δεν ευθύνονται από τις διοικήσεις των συνεταιρισμών;. Είναι τριών ειδών αυτά τα μέλη των διοικήσεων. Είναι αυτοί, οι οποίοι διέπραξαν το αδίκημα. Με λίγα λόγια, αυτοί που έβαλαν το χέρι στη μαρμίτα. Είναι και οι άλλοι, οι οποίοι καθ’ υπόδειξιν των προηγουμένων, χωρίς να κάνουν οι ίδιοι κάτι, κάλυψαν τους προηγουμένους. Τέλος υπάρχει και η τρίτη -πολύ μικρή, κατ’ εμέ- κατηγορία, οι οποίοι κατ’ απαίτηση των αγροτών, προκειμένου να διασώσουν τους συνεταιρισμούς, πράγματι ανέλαβαν διοικήσεις. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Βεβαίως σε καμμία περίπτωση, κύριε Βαγγέλη Αποστόλου, δεν πέταξε το πουλάκι. Δεν πέταξε το πουλάκι, γιατί φροντίσαμε και βάλαμε μέσα σε αυτήν τη ρύθμιση –θα έπρεπε να το είχατε προσέξει- ότι οποιαδήποτε αναστολή ποινικών διώξεων και άλλων διοικητικών μέτρων δεν αναστέλλει την υποχρέωση του δημοσίου, όταν εντοπίζει ζημιά του, να προβαίνει σε πράξεις διασφάλισης των συμφερόντων του, δηλαδή προσημειώσεις, κατασχέσεις. Αυτά τα αναφέρει μέσα.","ΝΙΚΟΛΑΟΣ ΤΣΟΥΚΑΛΗΣ",520
"136011"," Έχει φύγει αυτό.","ΕΥΑΓΓΕΛΟΣ ΑΠΟΣΤΟΛΟΥ",35
"136012"," Δεν έχει φύγει, γιατί όλη η ακίνητη περιουσία δεσμεύεται. Αυτό δεν υπήρχε στην αρχική διατύπωση. Τώρα, υπάρχει. 
Κυρία Πρόεδρε, κλείνοντας, θα ήθελα να πω ότι είναι πράγματι ένα νομοσχέδιο το οποίο ουσιαστικά διεκπεραιώνει επείγουσες εκκρεμότητες πολλών Υπουργείων. Δεν νομίζω ότι υπάρχει Βουλευτής που να νιώθει ευτυχής γι’ αυτήν τη διαδικασία νομοθέτησης. Όμως θα πρέπει να επιλέξουμε. Όταν κάποιες τέτοιες τροπολογίες έρχονται σε άλλα νομοσχέδια, λέμε: «Πώς τα φέρνετε έτσι; Φέρτε τα ξεχωριστά». Όταν έρχονται ξεχωριστά, λέμε πάλι: «Πώς τα φέρνετε έτσι;». Γνωρίζω πολύ καλά ότι έχει ο Υπουργός Δικαιοσύνης εξήντα τροπολογίες. Ήθελε να τις φέρει στο προηγούμενο νομοσχέδιο, δεν τις έφερε, θα τις φέρει σε ένα άλλο νομοσχέδιο. Πρέπει να κρίνουμε επί της ουσίας κατά πόσο είναι επείγουσες και να τοποθετούμαστε επ’ αυτού, όχι απλώς να έχουμε επικοινωνιακές ατάκες και επαφές, προκειμένου να επιβεβαιώνουμε τη θέση μας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΝΙΚΟΛΑΟΣ ΤΣΟΥΚΑΛΗΣ",520
"136013"," Τα υπόλοιπα στη δευτερολογία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136014"," Δεν θα δευτερολογήσω. Σας ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"136015"," Το λόγο έχει ζητήσει ο κ. Βορίδης. 
Κύριε Βορίδη, θέλετε τώρα το λόγο ή όταν ξεκινήσουμε τις δευτερολογίες;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136016"," Κυρία Πρόεδρε, επειδή κλείνει ένας κύκλος συζητήσεως, θέλω να πω δύο κουβέντες.","ΜΑΥΡΟΥΔΗΣ ΒΟΡΙΔΗΣ",69
"136017"," Πέντε λεπτά φθάνουν;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136018"," Νομίζω ότι δεν θα τα χρειαστώ όλα.","ΜΑΥΡΟΥΔΗΣ ΒΟΡΙΔΗΣ",69
"136019"," Το λόγο έχει ο κ. Βορίδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136020"," Κυρία Πρόεδρε, επειδή ακούστηκαν διάφορα γι’ αυτό το ζήτημα, θέλω να διευκρινίσω ορισμένα πράγματα. 
Πρώτον, εγώ χαίρομαι που μετά από διευκρινίσεις τις οποίες έδωσε η Κυβέρνηση, κατ’ αρχάς, οι τόνοι είναι διαφορετικοί γι’ αυτό το ζήτημα και υπάρχει μία αναδίπλωση της Αξιωματικής Αντιπολίτευσης, αλλά και της εν γένει Αντιπολίτευσης πάνω σ' αυτό το ζήτημα. Βεβαίως τώρα κανείς αντιλαμβάνεται ποιο είναι το πραγματικό ζήτημα. Γιατί, έτσι όπως είχε εμφανιστεί στην αρχή, κυρία Πρόεδρε, ήταν ότι ξαφνικά μία ωραία μέρα κάποιες διμοιρίες ΜΑΤ αποφάσισαν να πάνε σε μία περιοχή. Δεν είναι έτσι.
Δεύτερον, νομίζω ότι εξακολουθεί να υποτιμάται η παρουσία δικαστικών λειτουργών. Ορθά το επεσήμανε ο κ. Τσούκαλης. Δεν το έχω καταλάβει αυτό. Δηλαδή, όταν οι δικαστικοί λειτουργοί είναι παρόντες και προφανώς συμπράττουν για την ενέργεια προανακριτικών πράξεων και προφανώς η παρουσία τους είναι εκείνη που όχι απλώς νομιμοποιεί, αλλά ορίζει και το μέτρο, με το οποίο πρέπει να γίνει η αποτελεσματική παρέμβαση, αλλά και για να επιτευχθούν οι προανακριτικές πράξεις, θα έρχεται το Κοινοβούλιο και θα λέει: «Γιατί έκριναν έτσι οι δικαστικοί ή γιατί έκριναν αλλιώς;» Και με ποια σκοπιά το λέει αυτό; 
Το τρίτο που πρέπει να διευκρινίσουμε είναι το εξής: Προσαγωγές, λέει, ανηλίκων. Μάλιστα. Δεν κατάλαβα, είπε κανείς ότι δεν τελούν αδικήματα οι ανήλικοι; Δεν υπάρχουν ύποπτοι ανήλικοι; Πού το ξέρετε εάν τα τελούν ή δεν τα τελούν; Εγώ δεν έχω καταλάβει. Το Κοινοβούλιο θέλει να είναι συμπράττον σε προανακριτικές πράξεις και στην πορεία της ανακρίσεως; Δεν θα αφήσουμε τη δικαιοσύνη να κάνει τη δουλειά της; Δεν θα αφήσουμε τις προανακριτικές αρχές να κάνουν τη δουλειά τους; 
Από εκεί και πέρα, θέλω να συνεννοηθούμε πάνω σε μερικά πράγματα. Ουσιαστικά, κυρία Πρόεδρε, υπάρχει ένα επιχείρημα, το οποίο λέει το εξής, ότι δεν τηρήθηκε το προσήκον μέτρο –φύγαμε από το τι κακοί που είναι αυτοί, οι οποίοι είναι παράλογοι και πάνε και τα κάνουν όλα αυτά- και πάμε τώρα να συζητήσουμε και την αναλογικότητα των ανακριτικών ενεργειών και της αστυνομικής παρεμβάσεως. 
Να τη συζητήσουμε λοιπόν και αυτή. Εγώ θέλω να καταλάβω το εξής: Κρίνει ένας αστυνομικός διευθυντής, ένας αρμόδιος αστυνομικός, ότι ο τρόπος με τον οποίο θα διεξαχθούν με ασφάλεια οι κατ’ οίκον έρευνες, που παρεμπιπτόντως δεν είναι κλήσεις προς απολογία -για να συνεννοούμαστε, άλλο οι κλήσεις προς απολογία και άλλο οι κατ’ οίκον έρευνες- κρίνει λοιπόν ότι πρέπει να ενεργήσει με έναν ορισμένο τρόπο. Εν συνεχεία, θα γίνεται μία συζήτηση –τονίζω, παρουσία δικαστικού λειτουργού- ότι ξέρετε, δεν ήταν αυτό το προσήκον μέτρο; Όμως, εάν καταλήγαμε είτε στο να μη γίνονται οι έρευνες είτε στο να αποκρύπτονται στοιχεία είτε εν τέλει στο να αποτύχει η ανάκριση, ο ίδιος αστυνομικός διευθυντής θα δεχόταν πυρά –όχι ίσως από τις ίδιες πτέρυγες, από άλλες- γιατί δεν έχει φέρει το ανακριτικό αποτέλεσμα, γιατί δεν έχει εξιχνιάσει το έγκλημα. 
Ας συνεννοηθούμε λοιπόν: Θα κάνουμε τώρα εδώ, μέσα στο Κοινοβούλιο, τη δουλειά της Αστυνομίας και της δικαιοσύνης; 
Άρα λοιπόν όλα αυτά θα πρέπει να φύγουν από τη συζήτηση. Θα πρέπει να αποδεχθούμε και να γίνει κατανοητό αυτό, κυρία Πρόεδρε. Καμμία όρεξη δεν έχει ούτε η Κυβέρνηση ούτε η Νέα Δημοκρατία ούτε κανένας να κάνει επιδείξεις πυγμής. 
Επίσης όμως πρέπει να συνεννοηθούμε ότι, προκειμένου να γίνουν προανακριτικές πράξεις ούτε διαπραγματεύσεις θα γίνονται με τους πολίτες ούτε άδεια θα παίρνουν οι δικαστικές αρχές από οποιαδήποτε δημοτική ή άλλη αρχή ούτε άδεια θα ζητείται από τους πολίτες, για να κάνει το έργο της η Δικαιοσύνη στην κατεύθυνση της εξιχνίασης εγκλημάτων. 
Δεν θα γίνεται τέτοιου είδους διαπραγμάτευση ούτε θα μπαίνουν μεσολαβητές Βουλευτές ούτε θα υπάρχουν άλλου τέτοιου τύπου παράγοντες. Η δικαιοσύνη θα κάνει τη δουλειά της, η Αστυνομία θα κάνει τη δουλειά της, το Κοινοβούλιο θα κάνει τη δουλειά του. Οι ρόλοι είναι διακριτοί, είναι σαφείς, είναι ξεχωρισμένοι. 
Είπε κάτι ο κ. Δριβελέγκας ότι η λύση για το ζήτημα αυτό θα υπάρξει μόνο με τοπικό δημοψήφισμα. Αυτό δεν το κατάλαβα. Ο χρυσός δηλαδή και τα κοιτάσματα τα μεταλλευτικά είναι της Ιερισσού; Δεν είναι των Ελλήνων; Δεν το κατάλαβα. Θα αποφασίσει η Ιερισσός για μία επένδυση 1,3 δισεκατομμυρίου, από την οποία θα έχει ωφέλεια η εθνική οικονομία; Και αυτό θα το αποφασίσουν οι κάτοικοι της Ιερισσού; Η Ιερισσός σωστά θα πάρει αντισταθμιστικά στο πλαίσιο της συμβάσεως, όπως και παίρνει, αλλά ως εκεί θα πάνε τα πράγματα.
 Από εκεί και πέρα  δεν θέλω να συζητήσουμε τώρα για την επένδυση. Η επένδυση είναι μια άλλη, μεγάλη συζήτηση. Την έχουμε συζητήσει και να την ξανασυζητήσουμε αν χρειάζεται, αλλά διαρκείς καταγγελίες, από την πλευρά της Αντιπολιτεύσεως, για δήθεν υπέρμετρο ζήλο ή για μη τήρηση των αρχών της αναλογικότητας, σημαίνει –με συγχωρείτε, κύριοι συνάδελφοι- ή ότι θέλετε να κάνετε τη δουλειά της Αστυνομίας –δεν πιστεύω ότι το θέλετε- ή ότι στην πραγματικότητα συστηματικά μεροληπτείτε, όχι γιατί έχετε πρόβλημα με την Αστυνομία αλλά, γιατί στην ουσία έχετε αντίρρηση με την επιβολή του νόμου και της τάξης, με την εξιχνίαση των εγκλημάτων και τελικά με την ίδια την προσπάθεια που γίνεται για να αναπτυχθεί επενδυτικά ο τόπος. 
Ευχαριστώ πολύ, κυρία Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"136021"," Ευχαριστώ κι εγώ, κύριε Βορίδη. 
Θα δώσω το λόγο στους δύο εναπομείναντες αγορητές. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα ήθελα το λόγο, κυρία Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136022"," Κι εγώ θα ήθελα το λόγο, κυρία Πρόεδρε.","ΕΥΑΓΓΕΛΟΣ ΑΠΟΣΤΟΛΟΥ",35
"136023"," Θα κάνουμε, δηλαδή τρίτο κύκλο τοποθετήσεων, κύριοι συνάδελφοι;  
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, ζήτησα το λόγο εγκαίρως και επί του συγκεκριμένου ζητήματος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136024"," Σας είδα κύριε Μαριά, είδα και τον κ. Δριβελέγκα.
Αυτό που λέω είναι, να δώσουμε το λόγο στους δύο ομιλητές, να ολοκληρωθούν οι αγορητές επί του νομοσχεδίου, για να ολοκληρωθεί αυτή η διαδικασία και μετά θα πάρετε το λόγο για να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136025"," Πρέπει να υπάρξει απάντηση.","ΕΥΑΓΓΕΛΟΣ ΑΠΟΣΤΟΛΟΥ",35
"136026"," Είναι η δευτερολογία σας αυτή επί του νομοσχεδίου, κύριε Αποστόλου; Το θέμα της Χαλκιδικής δεν θα λυθεί σήμερα. Οι τοποθετήσεις σας έχουν γίνει. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ο κ. Βορίδης ολοκλήρωσε την πρωτολογία του και ξαναμίλησε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136027"," Μισό λεπτό, κύριε Μαριά. 
Με ενημέρωσαν τώρα ότι ο κ. Βορίδης μίλησε ακριβώς δώδεκα λεπτά. Όλοι οι άλλοι έχετε ξεπεράσει τα δώδεκα λεπτά στις πρωτολογίες σας.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τώρα ως τι μίλησε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136028"," Σε αυτό σας απαντάω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136029"," Θα ήθελα το λόγο επί προσωπικού.","ΕΥΑΓΓΕΛΟΣ ΑΠΟΣΤΟΛΟΥ",35
"136030"," Επί προσωπικού μπορεί να θέλετε να μιλήσετε όλοι. Σας λέω λοιπόν να τοποθετηθούν οι δύο συνάδελφοι…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλουμε να τοποθετηθούμε επί της τοποθετήσεως. Κακώς του δώσατε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136031"," Όχι δεν τον έδωσα καθόλου κακώς το λόγο, είναι Κοινοβουλευτικός Εκπρόσωπος. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δώστε μας το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136032"," Ωραία, θα είμαστε εδώ ως το βράδυ να «τσικνίσουμε» μαζί.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ας είμαστε, δεν πειράζει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136033"," Τότε θα πάμε με τη σειρά των κομμάτων.
Ο κ. Αποστόλου λοιπόν έχει το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136034"," Ο κ. Βορίδης στη δευτερολογία του, αποδέχθηκε βέβαια ότι δεν τηρήθηκε το προσήκον μέτρο, ουσιαστικά ότι, κατά κάποιο τρόπο, όλα αυτά που συνέβησαν, δεν ήταν μέσα στο πλαίσιο του μέτρου.
Από εκεί και πέρα, επειδή αναφέρθηκε ιδιαίτερα στην πρώτη τοποθέτηση που κάναμε εμείς, θέλω να του πω ότι και απουσίαζε, αλλά και ότι τον πληροφόρησαν κακώς, διότι η τοποθέτησή μας τότε είχε άμεση σχέση με το τι συνέβαινε εκείνη την ώρα.  
Εκείνη την ώρα, κύριε Βορίδη, είχαν μπει μέσα τα ΜΑΤ, είχαν κάνει χρήση χημικών και μάλιστα ανάγκασαν πολλούς μαθητές να κλειστούν μέσα στο γυμνάσιο, υπήρξαν πολλές λιποθυμίες, υπήρξαν ανάλογα επεισόδια και αυτά περιγράψατε. Βέβαια και τότε τονίσαμε ότι αυτή η επίθεση είχε ένα στόχο, την κατατρομοκράτηση της τοπικής κοινωνίας. 
Και βέβαια αφού ήδη οι δυνάμεις έκαναν το πρώτο τους έργο, τρομοκράτησαν την κοινωνία, συνέχισαν όμως, περικύκλωσαν την Ιερισσό και αυτήν την ώρα βρίσκεται απομονωμένη η τοπική κοινωνία, ενώ ταυτόχρονα δυνάμεις μπαίνουν μέσα στα σπίτια. Σας το είπε και ο κ. Δριβελέγκας, ο οποίος, επιτρέψτε μου να πω, τουλάχιστον όσον αφορά την κυβερνητική εκπροσώπηση και συνεργασία, δεν νομίζω πως είχε ένα στόχο να βλάψει την Κυβέρνηση, απέδωσε τα πράγματα, όπως ακριβώς συμβαίνουν.
Από αυτήν την άποψη, λοιπόν τονίζουμε ότι η Αξιωματική Αντιπολίτευση συγκεκριμένα γεγονότα τα καταδικάζει και επειδή στηρίζει όλα τα κινήματα που αντιστέκονται σε αυτές τις μεθοδεύσεις, να έχετε υπ’ όψιν σας, κύριε Βορίδη, ότι πάντα θα είμαστε δίπλα τους, διότι αυτές οι τοπικές κοινωνίες είναι, που υπερασπίζονται το αύριο των περιοχών τους, που υπερασπίζονται αυτά που για εμάς ιδιαίτερα για το δικό μας τον χώρο αποτελούν θέσφατα.","ΕΥΑΓΓΕΛΟΣ ΑΠΟΣΤΟΛΟΥ",35
"136035"," Ευχαριστώ, κύριε Αποστόλου.
Κύριε Δριβελέγκα, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136036"," Είπαμε αρκετά πράγματα. Παρ’ ότι ο κ. Βορίδης είπε ότι δεν είναι ώρα να συζητήσουμε το θέμα του χρυσού, κάποτε πρέπει σε αυτήν την χώρα να το συζητήσουμε, για να δούμε επιτέλους γιατί η συγκυρία της οικονομικής κατάστασης της χώρας διαμορφώνει μια εντύπωση ότι το Ελντοράντο για τη χώρα έρχεται μέσα από το χρυσό. Να δούμε, να το συζητήσουμε. Αυτή η ιστορία έχει κακοφορμίσει εδώ και δεκαπέντε χρόνια. Εδώ και δεκαπέντε χρόνια δεν έχει πάρει ένα ευρώ το ελληνικό δημόσιο πέρα από τις θέσεις των εργαζομένων, τις οποίες σέβομαι. Να το συζητήσουμε.
Είπε ο κ. Βορίδης: «Δεν κατάλαβα είναι θέμα της περιοχής, δεν είναι θέμα της χώρας;» Βεβαίως και είναι θέμα της χώρας, αλλά πρωτίστως της περιοχής, διότι, κύριε Βορίδη, εκεί ζουν οι άνθρωποι χιλιάδες χρόνια, τέσσερις χιλιάδες χρόνια έχει η ιστορία του χρυσού, το διαφυλάξαμε και σε δέκα χρόνια πρέπει να το ξεπουλήσουμε. 
Θέλετε να σας πω και κάτι άλλο; Σήμερα -δεν σας το είπα, θέλω να το πω να το ακούσει και ο κ. Βορίδης, να το ακούσετε και εσείς κύριοι συνάδελφοι- σε λίγο, πάνω στην επιτροπή, θα δούμε γι’ αυτές τις περιλάλητες και περιβόητες επενδύσεις, τις μεγαλεπήβολες, που γίνονται με χρήματα του ελληνικού δημοσίου, ξέρετε τι έρχεται στον αναπτυξιακό νόμο; Θα το δείτε, εσείς κύριοι της Αντιπολίτευσης, και να ενώσετε τη φωνή σας μαζί μου. Λέει να επιδοτήσουμε μεταλλευτικές και εξορυκτικές εργασίες των μεταλλείων, δηλαδή και με δικά μας χρήματα να φτιάξουμε μια επένδυση που δεν θα παίρνουμε και χρήματα. Αυτό δεν θα περάσει σε ότι με αφορά.
Άρα λοιπόν αφορά την κοινωνία πρωτίστως της Χαλκιδικής και καλά θα κάνουνε όσοι ζούνε στα βόρεια, στα νότια, στο κέντρο, στην Αθήνα, στην Αττική, στα προάστια να δουν τα του οίκου τους και να μας επιτρέψουν και εμάς να έχουμε άποψη για τον τόπο μας. 
Δεύτερον, θέλω να πω το εξής για να τελειώνει αυτή η ιστορία με τα ΜΑΤ και με την εισαγγελία, κ.λπ.. Το είπα και πριν, όσον αφορά το «νόμος και τάξη», εμείς στο ΠΑΣΟΚ δεν είμαστε με αυτήν την ιδεολογία, είμαστε με την ιδεολογία, νόμος, σεβασμός στα ανθρώπινα δικαιώματα βεβαίως και με τις υποχρεώσεις και αυτό να το ξεκαθαρίσουμε.
Τρίτον, είπα ένδειξη καλής θέλησης για να μην χρησιμοποιήσω άλλες βαριές εκφράσεις. Να μη ρίχνουμε λάδι στη φωτιά. Τέτοιες τοποθετήσεις ρίχνουν λάδι στη φωτιά και οι εξελίξεις μπορεί να είναι απρόβλεπτες. Το φωνάζω χρόνια, απεύχομαι τέτοια κατάληξη. Επιτέλους, ακούστε και εμάς. Είμαι Βουλευτής που με εμπιστεύεται η τοπική κοινωνία επί σειρά ετών, από το ’93 -το ξέρετε- κάτι παραπάνω μπορεί και εγώ να γνωρίζω και να συμβάλω. 
Θέλω λοιπόν να ακούσετε τη φωνή της λογικής, να μη ρίχνουμε λάδι στη φωτιά. Εγώ αν θέλετε να απευθυνθώ και στον εισαγγελέα του Αρείου Πάγου, να ζητήσει την απόσυρση αυτήν τη στιγμή των ΜΑΤ. 
Επαναλαμβάνω. Αυτήν τη στιγμή πάνε οι εισαγγελείς σε όλα τα σπίτια. Γιατί δεν έχει γίνει τίποτα; Λέτε γιατί ακολουθούνται από τις διμοιρίες των ΜΑΤ και τους προφυλάσσουν; 
Οι κάτοικοι της Ιερισσού δεν είναι ούτε τρομοκράτες, ούτε κακοποιά στοιχεία, πολλώ δε μάλλον δεν είναι οι μαθητές τρομοκράτες και κακοποιά στοιχεία, απλά βλέπουν αυτήν εδώ την επέλαση της Αστυνομίας που δεν τη θέλει ούτε η ίδια η Αστυνομία και δημιουργείται αυτό το θέμα. 
Μέτρο, σύνεση, νηφαλιότητα για να επικρατήσει η λογική, για να δούμε πώς θα πάμε παραπέρα κι όποτε θέλετε κι όποιος θέλει να συζητήσουμε αυτήν την περιλάλητη, την περιβόητη επένδυση της μεταλλουργίας χρυσού που έχει κακοφορμίσει εδώ και δεκαπέντε χρόνια. 
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"136037"," Ευχαριστούμε, κύριε Δριβελέγκα. 
Ο κ. Επαμεινώνδας Μαριάς, Κοινοβουλευτικός Εκπρόσωπος των Ανεξάρτητων Ελλήνων έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, μετά το άδειασμα που έκαναν το ΠΑΣΟΚ και η ΔΗΜΑΡ προς την τοποθέτηση του Κοινοβουλευτικού Εκπροσώπου της Νέας Δημοκρατίας, ο κ. Βορίδης αισθάνθηκε την ανάγκη να τοποθετηθεί ξανά. 
Πρώτα απ’ όλα είπε ότι έγινε αναδίπλωση των θέσεων και της Αξιωματικής και της λοιπής Αντιπολίτευσης. Αυτό δεν ισχύει για εμάς, διότι εμείς κάναμε μία πρώτη τοποθέτηση. Επομένως, για να έχουμε κάνει αναδίπλωση θα έπρεπε να έχουμε κάνει και δεύτερη τοποθέτηση. Για εμάς αυτή η τοποθέτηση που κάναμε ήταν η πρώτη τοποθέτηση, η οποία ισχύει και στην οποία εμμένουμε. 
Δεύτερον, επειδή κατέρρευσε το επιχείρημά του, ήθελε να μας παρουσιάσει ότι όλη η ιστορία κινείται μέσα σε έναν δήθεν νομικισμό, ότι θα πάρει τα όργανα της τάξης, θα πρέπει να κάνουν προσαγωγές κ.λπ.. Μας είπε ότι πρέπει να γίνουν βεβαίως οι προανακριτικές πράξεις. Για τις προανακριτικές πράξεις, κατά την άποψή του, πρέπει να υπάρχει όλη αυτή η προστασία και η παρέμβαση των ΜΑΤ. Οι ανακριτικές πράξεις που είναι πιο σοβαρές -και του έφερα ως παράδειγμα το τι έγινε στη MARFIN όπου υπήρχαν συγκεκριμένοι που κατηγορούντο για ανθρωποκτονία- γι’ αυτούς δεν χρησιμοποιήθηκαν αυτά τα μέσα που χρησιμοποιήθηκαν στην περιοχή. Τους έστειλαν κλήση για να πάνε να απολογηθούν. 
Με αυτήν την τακτική που ακολούθησε η ανακριτική αρχή σε συγκεκριμένη δραστηριότητα, σε συγκεκριμένη κατηγορία που υπήρχε, πολύ πιο σοβαρή, για ανακριτική πράξη και όχι για προανακριτική -διότι προανακριτική σημαίνει ότι συλλέγει στοιχεία για να θεμελιώσει κατηγορία, ενώ στην ανακριτική πράξη υπάρχει ένταλμα και υπάρχει και κατηγορία και καλείσαι να απολογηθείς- εκεί τα πράγματα ήταν αλλιώς. Δεν μας απάντησε αυτό.  
Ήρθε τώρα να μας πει κάτι άλλο. Επειδή κατέρρευσαν τα επιχειρήματά του και επειδή όλη η Αίθουσα στην ουσία τού έθεσε ότι όφειλε να τηρηθεί στην περίπτωση αυτή η αρχή της αναλογικότητας, το προσήκον μέτρο, τώρα έρχεται και μας λέει: Ξέρετε κάτι; Η Αίθουσα αυτή δεν θα κρίνει το προσήκον μέτρο, θα το κρίνουν άλλοι.
Τρίτη παρατήρηση: Επιμένει και εμμένει ότι όλα όσα έγιναν είχαν την εντολή και τη σύμφωνη γνώμη των εισαγγελέων, ουσιαστικά αυτό υπονοεί. Ερώτημα: Υπήρχε πράγματι η εντολή των εισαγγελέων, ώστε να κάνουν αυτά τα οποία έκαναν τα ΜΑΤ; 
Από εκεί και πέρα αυτά τα οποία διαμορφώνονται ως πολιτική και τακτική, να γνωρίζει πολύ καλά ότι πυροδοτούν αντιδράσεις των κοινωνιών και αυτά τα περί νόμου και τάξης δεν είναι ούτε νόμος ούτε τάξη. Αν θέλει να τηρήσει το νόμο –το είπαμε και άλλη φορά, το είπαμε και στην Κυβέρνηση- να πετάξει την τρόικα έξω από τα Υπουργεία. Αυτό είναι το πρώτο που πρέπει να κάνει. Η δε τάξη και ο νόμος θα επιβάλλονται ως ορίζει το Σύνταγμα με εγγυήσεις, με αρχή της αναλογικότητας.
Από εκεί και πέρα οι ενέργειες που κάνει η Αστυνομία πλέον για να αντιμετωπίσει τους κατοίκους της Ιερισσού, είναι ενέργειες που είναι υπό τον έλεγχο ή οφείλουν να είναι υπό τον έλεγχο του Υπουργείου Δημόσιας Τάξης. Εδώ υπάρχει πολιτική ευθύνη και τόση ώρα που το συζητούμε από το πρωί, βλέπουμε ότι δεν έρχεται καν εδώ ο Υπουργός Δημόσιας Τάξης να δώσει πλήρη ενημέρωση για το πώς έγιναν, να μας πει γιατί έριξαν δακρυγόνα τα ΜΑΤ στο γυμνάσιο, γιατί είχαμε τους μαθητές, οι οποίοι στην ουσία κυνηγήθηκαν, γιατί είχαμε τραυματία μαθητή, γιατί είχαμε μαθητές που τους πήγαν στα νοσοκομεία; Πρέπει να μας τα πει αυτά. Είναι αυτά στο πλαίσιο της άσκησης της λειτουργίας των αστυνομικών δυνάμεων των ΜΑΤ έτσι, όπως ορίζει το Σύνταγμα και ο νόμος; 
Αυτά πρέπει να μας τα πει πολιτικά και να μας απαντήσει και έχει ευθύνη στα συγκεκριμένα θέματα. Πρέπει να μας τα πει ο κ. Δένδιας. Δεν χρειάζεται συνηγόρους αντ’ αυτού. Πρέπει να έρθει, αυτή είναι η δουλειά του και να μας πει αν έχουμε κάνει λάθος εμείς, να δώσει εξηγήσεις, διότι σε αυτή την Αίθουσα ασκείται ο δημοκρατικός έλεγχος και ο δημοκρατικός διάλογος.
Επομένως το θέμα αυτό είναι δεδομένο. Είναι καταφανέστατο ότι υπήρξε υπέρβαση των εξουσιών από την πλευρά της Αστυνομίας. Όσα έγιναν προηγουμένως στη Ιερισσό πραγματικά δημιουργούν προβλήματα δημοκρατικής τάξης. 
Και θεωρούμε ότι υπάρχει σημαντική πολιτική ευθύνη του Υπουργού, ο οποίος ακόμη και τώρα δεν έρχεται μετά από επτά ώρες αφότου τέθηκαν τα θέματα κατά την έναρξη της συζητήσεως του νομοσχεδίου και έχει πραγματικά εξαφανιστεί.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136038"," Ευχαριστούμε, κύριε Μαριά.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρεις μαθητές και μαθήτριες και τρεις εκπαιδευτικοί από το Γυμνάσιο Περάματος Ιωαννίνων. 
Η Βουλή τους καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει ο κ. Κωνσταντίνος Γιοβανόπουλος, αγορητής των Ανεξαρτήτων Ελλήνων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136039"," Κυρία Πρόεδρε, θα ήθελα το λόγο.","ΔΙΑΜΑΝΤΩ ΜΑΝΩΛΑΚΟΥ",302
"136040"," Δεν είστε Κοινοβουλευτική Εκπρόσωπος, κυρία συνάδελφε. Θα δευτερολογήσετε στη σειρά σας και θα τοποθετηθείτε επί όλων.
Κύριε Γιοβανόπουλε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136041"," Ευχαριστώ πολύ, κυρία Πρόεδρε.
Κυρίες και κύριοι συνάδελφοι, αυτή είναι η κοινοβουλευτική παρακμή που ζούμε και μην απορείτε γιατί συμβαίνουν αυτά που συμβαίνουν στην Ιερισσό και αυτά που δυστυχώς φοβάται και ο κύριος Υπουργός ότι μπορεί να συμβούν αύριο-μεθαύριο. Αυτή είναι η παρακμή. Μιλώντας για δύο από τα άρθρα που έρχονται σε αυτό το νομοσχέδιο, μπορώ να πω ότι το ζούμε στο πετσί μας και αντιλαμβανόμαστε όλοι, γιατί υπάρχει χάσμα ανάμεσα στο Κοινοβούλιο και στο μέσο πολίτη. 
Να μιλήσουμε για τη λαθροϋλοτομία. Έχει –ξέρετε- δύο διαφορετικά σκέλη αυτή η λαθροϋλοτομία. Το ένα κομμάτι είναι ο φτωχός μέσος Έλληνας πολίτης, που δεν πάει από χαρά να κόψει ξύλα στο δάσος, δεν πάει από καμμιά περηφάνια ή από καμμιά ιδιοτροπία. Πάει γιατί δεν έχει. Πάει από ανάγκη. Πάει γιατί πρέπει να ζεστάνει το σπίτι του, τα παιδιά του. Ήρθατε και αποψιλώσατε τις ελπίδες του, απομυζήσατε τις αποταμιεύσεις του, έκλεισαν τα μαγαζιά του και σήμερα ετοιμάζεστε να τιμωρήσετε αυτόν τον άνθρωπο της ανέχειας, τον Έλληνα της ανέχειας. Τον καταστήσατε αναξιοπρεπή και τώρα θέλετε να του επιβάλετε και πρόστιμο, γιατί θέλησε να ζεστάνει το σπίτι του. Ενώ εσείς φταίτε, ενώ είστε οι άνθρωποι που προκαλέσατε το κακό, έρχεστε τώρα να το επιτείνετε και να φέρετε αστυνομικές διατάξεις. Κοιτάξτε τις αντιφάσεις με τις οποίες μας υποχρεώνετε τώρα να ζούμε. 
Ευχαριστώ γιατί στα θεωρεία βρίσκεται ο Δήμαρχος Νεστορίου κ. Γκοσλιόπουλος και τον καλωσορίζω με την ευκαιρία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"136042"," Και Χανίων!","ΙΩΑΝΝΗΣ ΔΡΙΒΕΛΕΓΚΑΣ",138
"136043"," Και Χανίων, ναι. Τον καλωσόρισε άλλος συνάδελφος πριν από εμένα. 
Εγώ θα μιλήσω για την άλλη άκρη της Ελλάδος, από τα Χανιά να πάμε στο Νεστόριο, στην Καστοριά, στη μεθόριο, στην παραμεθόριο, στους ακρίτες. Εκεί να δείτε το άλλο κομμάτι της λαθροϋλοτομίας. Πέντε χιλιάδες στρέμματα από υπέροχα δέντρα της Πίνδου έχουν αποψιλωθεί, έχουν υλοτομηθεί λάθρα από Αλβανούς. Ξέρετε γιατί; Γιατί τα επτά φυλάκια που ήταν εκεί ανέκαθεν και φύλασσαν αυτήν την ακριτική περιοχή έχουν καταργηθεί. Ο στρατός δεν βοηθάει. Λέει: «Δεν προστατεύουμε ιδιωτικές περιουσίες». Μα δεν είναι ιδιωτική περιουσία ο εθνικός δρυμός. Και όμως από την ώρα που καταργήθηκαν τα φυλάκια, μπαίνουν μουλάρια από την Αλβανία. Πέντε χιλιάδες στρέμματα. Τον ακούτε τον αριθμό; Πέντε χιλιάδες στρέμματα  στο Νεστόριο, στην Καστοριά. Γι’ αυτό όμως δεν έχετε να πείτε κάτι. Δεν σας ενδιαφέρει, δεν σας αφορά. Εσείς κλείνετε τα μάτια. Εσείς βλέπετε μόνο κοντόθωρα, βλέπετε πρεσβυωπικά.
Πάω στην άλλη διάταξη, για την οποία κυρίως πήρα το λόγο και για την οποία πάλι το Νεστόριο μπορεί να με βοηθήσει να σας δώσω ένα επιχείρημα, για να δείτε με πόσο άκαρδο τρόπο έρχεστε σήμερα και παραβιάζετε και τη νομική σκέψη και τη ρεαλιστική πραγματικότητα. Να σας πω μια στιγμή τι έγινε στο Νεστόριο. Από το 1995 ιδρύθηκε μία δημόσια εταιρεία, η οποία ανέλαβε να κάνει τι; Να κάνει υφάσματα, ρούχα για τον ελληνικό στρατό. Από το 1995 μέχρι σήμερα δεν πήρε ούτε μία παραγγελία. Δείτε σας παρακαλώ πολύ. Τα επιδεικνύω στο ελληνικό Κοινοβούλιο και τα καταθέτω. 
(Στο σημείο αυτό ο Βουλευτής κ. Κωνσταντίνος Γιοβανόπουλος,          καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Κοιτάξτε μία ωραιοτάτη επιχείρηση που στήθηκε και δεν πήρε ούτε μία παραγγελία. Γιατί ξέρετε ότι οι παραγγελίες του Ελληνικού Στρατού δεν δόθηκαν σε αυτήν την επιχείρηση που στήθηκε, αλλά δόθηκαν σε άλλους ιδιώτες εργολάβους που πιθανότατα ράβουν στο εξωτερικό, ράβουν στην Τουρκία, ράβουν στην Κίνα και δεν δίνονται παραγγελίες εκεί. Ποιο είναι το αποτέλεσμα; Σήμερα το ελληνικό δημόσιο απαιτεί 350 χιλιάδες ευρώ από τον άνθρωπο που κρατάει εδώ και δεκαπέντε χρόνια ένα κλειδί. Δεν λειτούργησε ποτέ, ούτε μία ώρα και ζητάτε 350 χιλιάδες ευρώ από αυτόν, από τον άνθρωπο που είναι φύλακας, από το δήμαρχο, τον πρώην δήμαρχο. 
Μα τι κάνετε; Τι ρυθμίζετε; Να σας πω τι ρυθμίζετε; Τους αγροτικούς συνεταιρισμούς, που σας κόβει εκεί να πάρετε ψήφους. Αντί να δείτε την ουσία, ότι στο Νεστόριο κάποιοι άνθρωποι επένδυσαν, πήραν επιδότηση και θέλησαν να κάνουν μία πράξη και δεν τους δώσατε ούτε μία παραγγελία, έρχεστε στους αγροτικούς συνεταιρισμούς με το παρακμιακότερο νομοθέτημα που έχω δει ποτέ στη ζωή μου, για το οποίο βλέπω με έκπληξη κάποιοι να είναι περήφανοι –λέει- που ήρθε στη Βουλή αυτό το νομοθέτημα.
Έχουμε έναν Αστικό Κώδικα από το 1946 όπου λαμβάνοντας υπ’ όψιν το πνεύμα του νόμου, το πνεύμα του Ενοχικού Δικαίου -και δεν θα μιλήσω για Μοντεσκιέ, δεν θα μιλήσω ούτε για Ρουσσό, δεν θα μιλήσω για Γαλλική Επανάσταση-  αν ζούσε ο Μπαλής, αν ζούσε ο Δεληγιάννης, αν ζούσαν ο Μανωλεδάκης του Ποινικού Δικαίου θα μας έλεγαν ότι αυτό το πράγμα που κάνετε, είναι ανοσιούργημα και αχρειότητα απέναντι στο νομικό μας πολιτισμό. Έρχεστε και κάνετε «κιμά» τον Αστικό Κώδικα και το Ποινικό Δίκαιο. Γιατί; Για να προφυλάξετε –λέει- τους αγροτικούς συνεταιρισμούς, τις ενώσεις αγροτικών συνεταιρισμών, ανθρώπους οι οποίοι καταλήστευσαν το αγροτικό βιός και τον πλούτο μας. 
Ξέρετε, υπάρχουν αδαμάντινα παραδείγματα στο αγροτικό συνεταιριστικό κίνημα και υπάρχουν, ακόμη και τώρα, πάρα πολλοί υγιείς, υγιέστατοι συνεταιρισμοί με ανθρώπους οι οποίοι πρυτανεύουν στο χώρο τους, αγαπιούνται από τον κόσμο τους, προσπαθούν, κάνουν εξαγωγές, αποφάσισαν να κάνουν καλή τυποποίηση, άνοιξαν τις αγορές στο Μόναχο, στη Ρωσία και το παλεύουν. Αυτούς τους αφήνετε. Τους περισσότερους τους έχετε εγκαταλείψει. Ξέρετε γιατί; Γιατί δεν ήρθαν να κλάψουν στην ποδιά σας.
Εσείς, ποιους προστατεύετε; Αυτούς που ήρθαν να κλαφτούν, αυτούς οι οποίοι σήμερα κινδυνεύουν να χάσουν τις περιουσίες τους. Δεν μιλάω για τους ανθρώπους που όρισε το πρωτοδικείο, προς Θεού. Και αυτοί, αν θα φτάσουν αύριο στο δικαστήριο, είναι σίγουρο ότι θα απαλλαγούν. Δεν μιλάω για τους ανθρώπους οι οποίοι ανέλαβαν μία επιχείρηση με χρέος. Αυτούς αν θέλατε να τους προστατεύσετε, μπορούσατε με μια απλή διάταξη να πείτε: «Το ΙΚΑ, ως προς αυτούς τους ανθρώπους, δεν θα προχωρήσει σε κατασχέσεις. Οι εφορίες, ως προς αυτούς τους ανθρώπους που ανέλαβαν τώρα είτε από το πρωτοδικείο είτε, όταν ανέλαβαν, είχαν συγκεκριμένο χρέος, το χρέος τους  δεν τις αφορά». Τελεία. Δεν χρειάζεται άλλη διάταξη. 
Γιατί παίρνετε συλλήβδην όλους αυτούς τους συνεταιρισμούς και όλες τις ενώσεις των αγροτικών συνεταιρισμών και θέλετε να τις προστατεύσετε; Πού είναι η προστασία προς τον οφειλέτη, που θέλει το Ενοχικό μας Δίκαιο; Αύριο, αυτά τα παιδιά θα είναι στα πανεπιστήμια και θα τους μαθαίνουμε ότι «Παιδιά, εδώ υπάρχει δίκαιο». Εσείς το καταργείτε. Καταργείτε τη διαδικασία της αναγκαστικής εκτέλεσης. Καταργείτε τη διαδικασία των πλειστηριασμών. Καταργείτε τις ποινικές ευθύνες. Για ποιους μιλάτε; Γιατί τους προστατεύετε; Γι’ αυτό δεν είστε πιστευτοί. 
Έρχεστε σήμερα και μας λέτε ότι θέλετε να κάνετε το καλό, γιατί θα τελειώσει η εκκαθάριση σε ένα χρόνο και ήδη αφήσατε το «παραθυράκι»: «Κι αν δεν τελειώσει σε ένα χρόνο θα την πάμε σε δύο χρόνια». Κι αν δεν τελειώσει σε δύο χρόνια, λέω εγώ, να την πάμε στα τρία χρόνια. Ξέρετε εσείς καμμία εκκαθάριση; Προκαλώ οποιονδήποτε μέσα σε αυτήν την Αίθουσα να μου πει ότι μία εκκαθάριση τελείωσε σε ένα χρόνο.
 Αντίθετα, αυτοί οι άνθρωποι που έχουν προκαλέσει τα προβλήματα έχουν ήδη ενοικιάσει τις εγκαταστάσεις, όσες δεν έχουν καταστρέψει και ξεπουλήσει…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Δώστε μου λίγο χρόνο, κυρία Πρόεδρε. Δεν θα καθυστερήσω.
Τώρα γίνονται πλειστηριασμοί και πάει ο πλειοδότης να «χτυπήσει» και του λένε: «Κοίτα, χτύπα, αλλά εμείς ήδη το έχουμε νοικιάσει το διαλογητήριο για δέκα χρόνια». Αποσύρεται ο άνθρωπος. Ούτε ο πλειστηριασμός θα γινόταν ούτε η εκκαθάριση θα προχωρήσει. 
Γιατί, κύριε Υπουργέ; Πείτε στις εφορίες να μην προχωρήσουν σε κατασχέσεις απέναντι σε αυτούς τους ανθρώπους. Πείτε στο ΙΚΑ να τους δώσει ασφαλιστική ενημερότητα. Πείτε μας όμως τι θα γίνει και με τους εργαζομένους που είναι απλήρωτοι. Πείτε μας τι θα γίνουν οι προμηθευτές που θα μείνουν απλήρωτοι. Αυτούς γιατί τους καταδικάζετε; Πείτε μας για τους αγρότες που θα παραμείνουν απλήρωτοι. Γιατί τους καταδικάζετε εσαεί με αυτό το νομοθέτημα; Περιμένετε να το ψηφίσουμε; Όχι, βεβαίως! Το χρωστάμε, σας λέω, στα παιδιά που επισκέπτονται τη Βουλή να πούμε «όχι». Αυτήν την παρακμή δεν θα την υπηρετήσουμε! 
Πρέπει να σας θυμίσω ότι εδώ θέλουμε να τους προστατεύσουμε και δεν μπήκατε καν στον κόπο να μας πείτε πόσοι είναι αυτοί οι συνεταιρισμοί, ποιοι είναι αυτοί οι συνεταιρισμοί και για ποια ποσά θέλετε να τους προστατεύσουμε. Φημολογείται έξω ότι το αγροτικό χρέος –ότι μπορεί να σημαίνει αυτό- είναι πάνω από 10 με 12 δισεκατομμύρια ευρώ. Αυτό είναι το αγροτικό χρέος γενικά των συνεταιρισμών, των αγροτικών συνεταιρισμών, των ενώσεων;  Γιατί δεν μας το φέρνετε σε μία κατάσταση να δούμε για ποιους μιλάμε; Ποιοι κινδυνεύουν; Φέρτε μία κατάσταση, να ξέρω κι εγώ αν πράγματι αξίζει τον κόπο να το ψηφίσουμε. Δεν το κάνετε. 
Ξέρετε γιατί; Γιατί οι αγροτικοί συνεταιρισμοί, αυτοί οι κακοί -δεν μιλάω για τους καλούς, τα «διαμάντια»- δεν λειτούργησαν ποτέ με το νόμο περί σωματείων. Οι γενικές συνελεύσεις ποτέ δεν λειτούργησαν, παρά μόνο την τρίτη φορά σε απαρτία με όσους είναι παρόντες και με αποφάσεις τριών, τεσσάρων και πέντε ατόμων, οι οποίοι είναι συγγενείς τους, πήραν την απόφαση να κάνουν το άλφα, το βήτα, το γάμμα, το ωμέγα, το σκοτεινό.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"136044"," Είναι αργά.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136045"," Είναι αργά, κύριε  Κεγκέρογλου. Δεν θέλω να συνεχίσω άλλο. 
Θέλω μόνο να θυμίσω στην Κυβέρνηση και σε όσους τη στηρίζουν, το ρητό του Αγάθωνα. Θυμηθείτε, κύριοι, ότι «κατά νόμον έπρεπε να άρχετε», αλλά δεν «άρχετε κατά νόμον». Έρχεσθε σήμερα και καταλύετε τον Αστικό Κώδικα. Θυμηθείτε ότι «ανθρώπων έπρεπε να άρχετε» και εσείς νομίζετε ότι έχετε τώρα τα κομπιούτερ, τα γερμανικά και τα τροϊκανά, με τα οποία μπορείτε να διοικήσετε. Τουλάχιστον, θυμηθείτε το τελευταίο: «Ουκ αεί άρχετε». Δεν θα είστε πάντα εκεί. Ο λαός θα σας τιμωρήσει και πολύ σύντομα! 
Ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"136046"," Ευχαριστούμε και εμείς, κύριε  Γιοβανόπουλε.
Το λόγο έχει η κ. Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136047"," Έφυγε ο κ. Βορίδης αφού μίλησε για την ανάγκη εξιχνίασης του εγκλήματος. Θα μιλήσω λοιπόν και εγώ για εγκλήματα, για τα εγκλήματα εκείνα, τα οποία όχι απλώς δεν εξιχνιάζονται, αλλά στα οποία συμμετέχει και τα οποία καλύπτει και συγκαλύπτει η σημερινή Κυβέρνηση.
Στις Σκουριές Χαλκιδικής συντελείται ένα οικονομικό και περιβαλλοντικό έγκλημα και εσχάτως ένα έγκλημα σε βάρος των δικαιωμάτων των πολιτών. Αυτό  το έγκλημα δεν θα εξιχνιαστεί, κύριε  Βορίδη; 
Οι Σκουριές Χαλκιδικής είναι υπόθεση η οποία ανατρέχει στη δεκαετία του ’90. Είναι υπόθεση την οποία παρακολουθεί από κάθε θέση, κυβερνητική ή αυτοδιοικητική, ο κ. Πάχτας. Και είναι η τελευταία πράξη ή μία από τις τελευταίες πράξεις του κ. Πάχτα πριν τη διαγραφή και καθαίρεσή του, προ των εκλογών του 2004. Για το έγκλημα αυτό, κουβέντα ο κ. Βορίδης! 
Για  το έγκλημα στη Λάρισα, για την εγκατάλειψη της νέας γενιάς, των νέων ανθρώπων, του λαού μας, της κοινωνίας μας σε έναν αγώνα επιβίωσης κόντρα σε μία πολιτική γενοκτονική, κουβέντα ο κ. Βορίδης!
 Άλλο «νόμος και τάξη», κύριοι της Κυβέρνησης, και άλλο ο τσαμπουκάς του τζάμπα μάγκα απέναντι στους αδυνάμους και τους αδυνάτους. Οι απεργοί της «ΧΑΛΥΒΟΥΡΓΙΑΣ», οι απεργοί των μέσων μαζικής μεταφοράς, οι κάτοικοι της Χαλκιδικής και της Ιερισσού, τα παιδιά, οι μαθητές δεν είναι, δεν προσφέρονται για ασκήσεις αυτού του τύπου, της τζάμπα μαγκιάς. 
Και επειδή αυτό το νομοσχέδιο και όσα ειπώθηκαν στη συζήτησή του, αλλά και όσα βλέπουν το φως της δημοσιότητας τις μέρες αυτές είναι απολύτως δηλωτικά και αποκαλυπτικά του ότι είστε όχι απλώς έτοιμοι, αλλά και αποφασισμένοι να συμπράξετε στο έγκλημα, εγώ θα σας πω τα εξής:
Το έγκλημα στις Σκουριές Χαλκιδικής είναι έγκλημα όχι απλώς σε βάρος της τοπικής κοινωνίας αλλά και σε βάρος των συμφερόντων της χώρας και των στρατηγικών αλλά και των οικονομικών. Το έγκλημα σε βάρος των πολιτών, η σκληρή και απάνθρωπη μεταχείριση απλών ανθρώπων υπάγεται στις διατάξεις εκείνες που απαγορεύουν και τα βασανιστήρια και τη σκληρή και απάνθρωπη μεταχείριση. Είναι διεθνές έγκλημα. Γι’ αυτά δεν ακούσαμε τίποτα.
Ταυτόχρονα, βλέπουμε –και σε αυτό θα σταθώ, κύριε  Υπουργέ- να έρχεται για τρίτη φορά στη Βουλή, αφού το αποσύρατε δύο φορές, αυτή η επαίσχυντη, η επονείδιστη τροπολογία με την οποία αποπειράσθε να εκχωρήσετε και να παραχωρήσετε πρόσβαση στις πληροφορίες εκείνες και στα μυστικά εκείνα των δημοσίων επιχειρήσεων, τις οποίες θέλετε να αποκρατικοποιήσετε, στους υποψήφιους ή προεπιλεγμένους επενδυτές. Και μάλιστα λέτε ότι αυτό είναι μέσο επίτευξης καλύτερου τιμήματος. Σοβαρά;
Το να γνωστοποιείτε στους ανταγωνιστές των δημοσίων επιχειρήσεων τα μυστικά των επιχειρήσεων αυτών, θα οδηγήσει σε υψηλότερο τίμημα; Σοβαρά τα λέτε αυτά; Ειλικρινά, σε ποιον τα απευθύνετε; Το να παρέχετε πρόσβαση σε απόρρητα και μυστικά της δημόσιας επιχείρησης της ΔΕΠΑ, του ΔΕΣΦΑ ,που είναι γεωστρατηγικής σημασίας επιχειρήσεις, είναι μέσο επίτευξης καλύτερου τιμήματος ή είναι παραχώρηση πλεονεκτήματος στους νυν ανταγωνιστές και μάλιστα και οφειλέτες προς τις επιχειρήσεις αυτές; Ποιους θέλετε να ωφελήσετε και γιατί είστε τόσο αποφασισμένοι να το κάνετε, ώστε προσπαθείτε να πιάσετε τη Βουλή στον ύπνο και να περάσετε για τρίτη φορά αυτήν την τροπολογία;
Εάν ήμουνα στη θέση των συναδέλφων της Νέας Δημοκρατίας, του ΠΑΣΟΚ και της ΔΗΜΑΡ θα κατέθετα πρόταση ονομαστικής ψηφοφορίας γι’ αυτήν την τροπολογία, διότι, αν δεν το κάνετε αυτό, θα φέρετε όλοι την ευθύνη για την ψήφισή της και για το γεγονός ότι ανοίγετε την πόρτα των επιχειρήσεων αυτών σε εκείνους που είναι ανταγωνιστές και οφειλέτες τους.
Επίσης, επειδή ξέρετε, και η πρόκληση έχει όριο, να σας πω το εξής: Γνωρίζετε ή δεν γνωρίζετε ότι πολλές από αυτές τις επιχειρήσεις, όπως η ΔΕΠΑ, δεσμεύονται από εμπορικές συμβάσεις και από διακυβερνητικές συμφωνίες; Το ξέρετε ή δεν το ξέρετε ότι η ΔΕΠΑ δεσμεύεται από διακυβερνητικές συμφωνίες με τη Ρωσία, με την Τουρκία και την Αλγερία; Το ξέρετε ή δεν το ξέρετε ότι αυτό το οποίο προβλέπεται περιλαμβάνει αποκάλυψη εμπορικών εμπιστευτικών πληροφοριών, που μπορεί να συνιστά –και θα συνιστά- παραβίαση διακυβερνητικών υποχρεώσεων; Το ξέρετε ή δεν το ξέρετε; Αν δεν το ξέρατε σας το λέμε και δεν μπορείτε να προφασιστείτε άγνοια. Το ξέρετε ή δεν το ξέρετε, κύριε Υπουργέ; Διότι σας είπα ότι η πρόκληση έχει τα όρια της. 
Λέτε: «θα τιμωρείται η παραβίαση αυτού του άρθρου κατά το άρθρο 371 του Ποινικού Κώδικα», δηλαδή ως πλημμέλημα που τιμωρείται με χρηματική ποινή ή με φυλάκιση ενός έτους. Σοβαρά; 
Ακούστε, λοιπόν. Επειδή η προδοσία της λαϊκής εντολής και του δημοσίου συμφέροντος δεν μπορεί να γίνεται έτσι, σας θέτω υπ’ όψιν τα άρθρα 146,147 και 148 του Ποινικού Κώδικα. Το 147, το 146 -εντάσσονται και τα τρία, απλώς σας ενημερώνω, στις προσβολές του πολιτεύματος- και το 148 ορίζουν συγκεκριμένα τι διαπράττει εκείνος ο οποίος γνωστοποιεί, παράνομα παραδίδει ή αφήνει να περιέλθουν στην κατοχή ή την γνώση άλλου έγγραφα, σχέδια ή άλλα πράγματα ή ειδήσεις που τα συμφέροντα της πολιτείας ή των συμμάχων της επιβάλλουν να τηρηθούν απόρρητα απέναντι σε ξένη κυβέρνηση. Σας ενημερώνω.
Διότι το να μας λέτε ότι αυτά που τιμωρούνται ως προσβολές του πολιτεύματος εσείς είστε διατεθειμένοι να τα υποβαθμίσετε σε πλημμελήματα από τα ελαφρότερα, ξεπερνάει κάθε όριο προκλήσεως.
Σας καλώ να αποσύρετε αυτήν την τροπολογία, όπως την αποσύρατε δύο ακόμη φορές. Το ότι εντάξατε απλώς και μόνο την εθνική ασφάλεια, γνωρίζετε ότι δεν καλύπτει τίποτα και κυρίως δεν καλύπτει εκείνες τις εταιρείες που υπηρετούν γεωστρατηγικούς σκοπούς και πλεονεκτήματα της χώρας μας. Αλλιώς, καλώ τους συναδέλφους της Νέας Δημοκρατίας, του ΠΑΣΟΚ και της ΔΗΜΑΡ να καταθέσουν πρόταση ονομαστικής ψηφοφορίας, για να μην αναλάβουν συλλογικά την ευθύνη αυτού του αίσχους.","ΖΩΗ ΚΩΝΣΤΑΝΤΟΠΟΥΛΟΥ",272
"136048"," Παρακαλώ, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136049"," Ολοκληρώνω, κυρία Πρόεδρε, με μια μόνο παρατήρηση που έχει να κάνει με τη διάταξη του Υπουργείου Δικαιοσύνης, με την οποία υπαναχωρεί επιτέλους το Υπουργείο από την επιμονή του να μεταφερθούν στα ειρηνοδικεία, τα ήδη υπερφορτωμένα και αποδεκατισμένα, οι υποθέσεις εκείνες οι σοβαρότατες που αφορούν υιοθεσία, δικαστική συμπαράσταση, ακούσια νοσηλεία κ.λπ..
Έχω να πω δυο φράσεις μόνο.","ΖΩΗ ΚΩΝΣΤΑΝΤΟΠΟΥΛΟΥ",272
"136050"," Ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136051"," Κάλλιο αργά, παρά ποτέ. Σας τα λέγαμε στις 21-8-2012, στις 24-8-2012 και στις 28-8-2012. Τα καταθέτω για τα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Σας τα λέγαμε στις συνεδριάσεις της επιτροπής τον Αύγουστο του 2012 και επιμένατε να μεταφέρετε αυτές τις υποθέσεις στο ειρηνοδικείο. Κάλλιο αργά, παρά ποτέ! Και ελπίζω να μπορέσω να πω το ίδιο για την κατάπτυστη και επονείδιστη αυτή τροπολογία για το ΤΑΙΠΕΔ.","ΖΩΗ ΚΩΝΣΤΑΝΤΟΠΟΥΛΟΥ",272
"136052"," Σας ευχαριστώ πολύ.
Εισερχόμαστε στις δευτερολογίες.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136053"," Μπορώ να έχω το λόγο, κυρία Πρόεδρε;","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136054"," Κύριε Κεγκέρογλου, θα πάμε με τη σειρά των κομμάτων. Βιάζεστε και θέλετε να φύγετε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136055"," Θα ήθελα πολύ να απαντήσω.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136056"," Ζήτησε το λόγο ο κ. Βασίλειος Χατζηλάμπρου. Η κ. Αραμπατζή μου είπε ότι δεν θέλει να μιλήσει.
Ο κ. Χατζηλάμπρου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136057"," Κυρία Πρόεδρε, μπορώ να έχω το λόγο;","ΜΑΝΟΥΣΟΣ ΒΟΛΟΥΔΑΚΗΣ",68
"136058"," Κύριε Υπουργέ, δεν σας είδα, με συγχωρείτε.
Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136059"," Κυρία Πρόεδρε, μισό λεπτό θέλω μόνο, όχι για να αναφερθώ επί της ουσίας της τοποθετήσεως της κυρίας συναδέλφου, αλλά επί του γεγονότος ότι για μια ακόμη φορά βλέπουμε στην Αίθουσα αυτή να χάνεται το μέτρο.
Δεν είναι δυνατόν, κυρία συνάδελφε, να απευθύνεστε στους συναδέλφους –των τριών παρατάξεων, μάλιστα- επικαλούμενη άρθρα του Ποινικού Κώδικα. Εδώ δεν είναι Αίθουσα δικαστηρίου. Φοβάμαι ότι έχετε μια σύγχυση με την επαγγελματική σας δραστηριότητα, ενδεχομένως.","ΜΑΝΟΥΣΟΣ ΒΟΛΟΥΔΑΚΗΣ",68
"136060"," Σ’ εσάς αναφέρομαι.","ΖΩΗ ΚΩΝΣΤΑΝΤΟΠΟΥΛΟΥ",272
"136061"," Είναι σαφές ότι οι συνάδελφοι γνωρίζουν πάρα πολύ καλά ποια είναι τα δικαιώματά τους και πώς ασκούν τα καθήκοντά τους. Διαβάζουν την τροπολογία και έχει ο καθένας την άποψή του.
Ξέρετε, η απώλεια του μέτρου τελικά αυτόν που βλάπτει περισσότερο απ’ όλους είναι αυτόν που ξεκίνησε αυτό το «τρενάκι». Χρειάζεται λίγο χρόνο, αλλά ας έχετε υπομονή.","ΜΑΝΟΥΣΟΣ ΒΟΛΟΥΔΑΚΗΣ",68
"136062"," Κυρία Πρόεδρε, ζητώ το λόγο επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"136063"," Κύριε Υπουργέ, τοποθετηθήκατε επί προσωπικού και δεν μπορώ να μη δώσω το λόγο στην κ. Κωνσταντοπούλου. Αν αρχίσουμε αυτό το τρενάκι με όλους γύρω-γύρω, θα τελειώσουμε αύριο το βράδυ.
Κυρία Κωνσταντοπούλου, έχετε δύο λεπτά. Καταλαβαίνω ότι είναι επί προσωπικού. Μπείτε στο θέμα και απαντήστε κατευθείαν, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136064"," Το πρώτο που έχω να σας πω, κύριε Υπουργέ, είναι ότι έχετε βάλει μια ολόκληρη κοινωνία και έναν ολόκληρο λαό στο τρενάκι του τρόμου που ασκείτε ως Κυβέρνηση.
Το δεύτερο που έχω να σας πω είναι, ότι επειδή εδώ είναι ελάχιστοι Βουλευτές της Νέας Δημοκρατίας, του ΠΑΣΟΚ και της ΔΗΜΑΡ, θεωρώ υποχρέωσή μου να επιστήσω την προσοχή όλων…","ΖΩΗ ΚΩΝΣΤΑΝΤΟΠΟΥΛΟΥ",272
"136065"," Και πολλοί του ΣΥΡΙΖΑ…","ΙΩΑΝΝΗΣ ΔΡΙΒΕΛΕΓΚΑΣ",138
"136066"," Ο κύριος Υπουργός διαμαρτυρήθηκε, γιατί απευθύνθηκα σ’ εσάς, κύριε Δριβελέγκα.","ΖΩΗ ΚΩΝΣΤΑΝΤΟΠΟΥΛΟΥ",272
"136067"," Κύριε Δριβελέγκα, σας παρακαλώ, τώρα μπήκατε στην Αίθουσα.
Ολοκληρώστε, κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136068"," Ο λόγος λοιπόν για τον οποίο απευθύνθηκα στις παρατάξεις σας είναι, γιατί δεν θα πρέπει να αναλάβετε συλλογικά την ευθύνη αυτής της παραβίασης των συμφερόντων της χώρας, που συντελείται με το άνοιγμα των μυστικών και απορρήτων προς κάθε υποψήφιο επενδυτή…","ΖΩΗ ΚΩΝΣΤΑΝΤΟΠΟΥΛΟΥ",272
"136069"," Κυρία Κωνσταντοπούλου, τα είπατε. Θεωρώ ότι έγινε κατανοητό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136070"," …και προς κάθε ανταγωνιστή. Επειδή όμως, κύριε Υπουργέ, επιλέξατε να αναφερθείτε και στην επαγγελματική μου ιδιότητα –αυτό είναι μια έξις που έχει γίνει δευτέρα φύσις, μάλλον, και στην Κυβέρνησή σας και σε ορισμένους Βουλευτές ή μη που σας στηρίζουν, όπως και σε κάποια έντυπα- έχω να σας πω το εξής: Όποιος ανησυχεί για την επίκληση των άρθρων του Ποινικού Κώδικα, να φροντίζει να μην τα παραβιάζει.","ΖΩΗ ΚΩΝΣΤΑΝΤΟΠΟΥΛΟΥ",272
"136071"," Σας ευχαριστώ πολύ.
Ο κ. Κεγκέρογλου έχει το λόγο, για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136072"," Με τη συναίνεση του κ. Χατζηλάμπρου, για να υπάρχει εναλλαγή.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136073"," Ωραία. Έχετε το λόγο για επτάμισι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136074"," Θα διαψεύσω τον κ. Βορίδη και θα επιβεβαιώσω την κ. Κωνσταντοπούλου ως προς το «έξις». Ποιος είπε ότι οι εισαγγελείς είναι μόνο στις Σκουριές και στην πόλη εκεί κοντά; Είναι και σ’ αυτήν την Αίθουσα. Αλλά αυτό δεν είναι έξις δική μας. Είναι έξις μάλλον αυτών που παριστάνουν τους εισαγγελείς.
Είναι δυνατόν συνάδελφος Βουλευτής οποιουδήποτε κόμματος, να απευθύνεται στους άλλους Βουλευτές και να λέει «κάνετε αίτημα ονομαστικής ψηφοφορίας» και να μην το καταθέτει η ίδια…","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136075","  Εμείς θα το καταψηφίσουμε.","ΖΩΗ ΚΩΝΣΤΑΝΤΟΠΟΥΛΟΥ",272
"136076"," …και άλλοι συνάδελφοι από το κόμμα της, παρά μόνον να μας καλεί, εισαγγελικά, να καταθέσουμε αίτηση ονομαστικής ψηφοφορίας; Αυτά γίνονται μόνον από αυτούς που έχουν έξη, συνήθεια να απευθύνονται μ’ αυτόν τον τρόπο σε όλους τους συναδέλφους.
Είναι προσβολή τεράστια. Καταθέστε, λοιπόν, αίτημα ονομαστικής ψηφοφορίας και εδώ είμαστε να ψηφίσουμε.
Θα μιλήσω τώρα επί της ουσίας της τροπολογίας. Αυτό το οποίο με την πολιτική στάση ο ΣΥΡΙΖΑ θέτει για τη συγκεκριμένη τροπολογία τι είναι; Είναι να μην παίρνουν με τους απαραίτητους κανόνες και τη διαφάνεια τα στοιχεία οι προεπιλεγμένοι επενδυτές επίσημα αλλά να τα παίρνουν, ενδεχομένως, μόνο ορισμένοι με εμπορία από τα στελέχη των εταιρειών αυτών που κατέχουν αυτά τα στοιχεία.
Αυτήν την πολιτική κάλυψη εμείς δεν θα τη δώσουμε. Δώστε την εσείς. Εμείς ζητήσαμε δύο φορές να αποσυρθεί αυτή η τροπολογία, προκειμένου να βελτιωθεί και ήρθε βελτιωμένη μόνο για τους προεπιλεγέντες επενδυτές και, βεβαίως, όχι μόνο για τα θέματα εθνικής ασφάλειας αλλά και εθνικής άμυνας και απαγόρευση παροχής τέτοιων στοιχείων και μόνο με τη συγκατάθεση του Υπουργού Άμυνας για ΕΑΣ και ΕΛΒΟ. Άρα πρέπει να μπαίνουν τα πράγματα στη θέση τους. 
Ως προς το θέμα που έχει προκύψει με τα επεισόδια στις Σκουριές, ο κ. Δριβελέγκας στην πρωτομιλία του εξέφρασε τις θέσεις του ΠΑΣΟΚ. Παραπέρα προχώρησε και σε μια προσωπική έκκληση που έχει να κάνει με την πολιτική καταλλαγή. Δεν μπορεί να αντιμετωπιστεί αλλιώς το θέμα. Ούτε «δεξιέλαιο», ούτε «συριζέλαιο»! Οι δύο αυτές παρατάξεις, δυστυχώς, σε μια κρίσιμη περίοδο για τη χώρα, όχι στο σύνολό τους, αλλά δύο συγκεκριμένες κατευθύνσεις, έχουν επιλέξει την πόλωση και είναι «βάστα με να σε βαστώ να ανεβούμε στο βουνό». Αλληλοϋποστηρίζονται με αυτήν την πόλωση. Τους βολεύει αυτή η πόλωση, γιατί τους μετριοπαθείς ανθρώπους τους εντάσσουν είτε έτσι είτε αλλιώς. Τους βολεύει, λοιπόν, και είναι σε μια σιωπηλή συνεργασία σε αυτήν την τακτική. 
Η πρόταση και η έκκληση του κ. Δριβελέγκα είναι σε πολιτικό επίπεδο. Άρα θα γίνει μέσα από τα πολιτικά θεσμικά όργανα. Θα πρέπει, λοιπόν, να αναληφθούν πολιτικές πρωτοβουλίες με συνεννόηση των κομμάτων. Εάν δεν έχουμε την ελάχιστη υπευθυνότητα να κάνουμε μία πολιτική συνεννόηση για την αντιμετώπιση ενός θέματος, με τον έναν ή τον άλλον τρόπο, τότε τι θα κάνουμε; Δημιουργούμε στρατόπεδα στην κοινωνία, δημιουργούμε μία τεράστια πόλωση, έναν πόλεμο, ο οποίος δεν θα βγει προς όφελος κανενός στο τέλος. Στο τέλος, θα είναι προς όφελος άλλων ακραίων και όχι των σημερινών ακραίων τάσεων που είναι μέσα στο πλαίσιο του πολιτικού συστήματος.
Έρχομαι στο θέμα που έχει να κάνει με τη διάταξη για τους συνεταιρισμούς. Όταν ήλθε αυτή η διάταξη δύο και τρεις φορές, η Νέα Δημοκρατία, ο ΣΥΡΙΖΑ, η  μισή ΔΗΜΑΡ κ.λπ., οι μισοί πασόκοι είπαν «προς θεού!» Έστω μετά από μια- δυο-τρεις φορές, ήλθε βελτιωμένη, ήλθε με τις διασφαλίσεις που χρειάζονται και λέει από την πλευρά του ο ΣΥΡΙΖΑ: «Μα, να πάμε ένα βήμα παραπέρα, να δώσουμε φορολογική και ασφαλιστική ενημερότητα…» -βγάλτε τώρα εσείς άκρη με αυτές τις τοποθετήσεις- «…Άρα δεν την ψηφίζουμε».
Εγώ λέω ότι αυτή η τροπολογία διασφαλίζει ένα διάστημα και διευκολύνει τη διαδικασία εκκαθάρισης, χωρίς να την πληρώνουν άνθρωποι οι οποίοι δεν έχουν ευθύνη. Βεβαίως, δεν αποκλείει κανείς ότι κάποιοι δεν θα το εκμεταλλευθούν, για το μεσοδιάστημα όμως, γιατί δεν υπάρχει καμμία παραγραφή, δεν υπάρχει απώλεια του δικαιώματος του δημοσίου να παρεμβαίνει όποτε διαπιστώνει ότι θίγονται τα συμφέροντά του.
Έτσι, λοιπόν, θεωρώ ότι καλώς ήλθε αυτή η τροπολογία με τη διατύπωση που έχει. Εάν βάλουμε περιττά σε σχέση με φορολογικές ενημερότητες, σημαίνει ότι θα παίρνει φορολογική ενημερότητα ακόμη και αν ο ίδιος χρωστάει. Όχι! Με την άρση των διοικητικών κυρώσεων μπορεί να πάρει φορολογική ενημερότητα πληρώνοντας αυτά που χρωστάει βεβαίως ο ίδιος ή παρακρατούμενα αυτά τα χρήματα. Δεν υπάρχει πρόβλημα σ’ αυτό το οποίο αναφέρατε, το οποίο έχει μία βάση.
Αναφέρθηκε ο κ. Χαρακόπουλος, που με εξέπληξε, ξανά στη δεκαετία του 1980 και ξανά ότι μέχρι το 2009 έπαιρναν με 3% δάνεια και από το 2009 και μετά παίρνουν 8% και τώρα δεν παίρνουν καθόλου. Δεν μας είπε, λοιπόν, οκτώ μήνες γιατί τις ρυθμίσεις για τους συνεταιρισμούς δεν τις προχώρησαν. Και δεν είναι θέμα κομματικό γιατί εκεί έχουμε διακομματική ηγεσία. Δεν μας είπαν γιατί τις απαραίτητες ρυθμίσεις για τα υπόλοιπα, που ανέφερε πολύ σωστά, δεν τις προχώρησαν.
Μην έρχεται ο καθένας εδώ να βγάζει ένα λογύδριο, ενώ ο ίδιος έχει ευθύνη να φέρει ρυθμίσεις και να πάρει πρωτοβουλίες!
Θα αναφερθώ στο Δήμαρχο από την Καστοριά και μετά στο Δήμαρχο από τα Χανιά. Το θέμα, το οποίο αντιμετωπίζει είναι αντικείμενο -πιστεύω- της επιτροπής, όπου συζητάμε τώρα τον αναπτυξιακό νόμο. Μέσα σε αυτήν τη διαδικασία θα προτείνουμε την αντιμετώπιση αυτού του προβλήματος προς την Κυβέρνηση. Ήδη έγινε αναφορά στην επιτροπή. 
Σχετικά με τον ΟΑΚ, κατ’ αρχάς θέλουμε να ξεκαθαρίσουμε ότι η ΕΥΔΕ-ΟΑΚ δεν μπορούσε να αποδώσει -παρά τις φιλότιμες προσπάθειες των εργαζομένων- γιατί δεν ήταν προϊσταμένη αρχή. Πρέπει να το ξεκαθαρίσουμε για να το ξέρουμε. Επειδή γνωρίζω τα πράγματα από μέσα, σας λέω ότι αφού επελέγη από την Κυβέρνηση η λύση να ενσωματωθούν όλοι μαζί σε έναν οργανισμό, το να πάει η προϊσταμένη αρχή στον ΟΑΚ, είναι η καλύτερη λύση -η καλύτερη δυνατή- στα δεδομένα που έχουμε. 
Με τη θεσμική και αναλογική συγκρότηση του Συμβουλίου, με τις διασφαλίσεις που μπήκαν για τις αρμοδιότητες, για όλα όσα έχουν να κάνουν με το σεβασμό των αρμοδιοτήτων των άλλων φορέων -της περιφέρειας, των δήμων, κ.λπ.- δίνεται η καλύτερη λύση. Νομίζω ότι μπορούμε να την υποστηρίξουμε και βεβαίως ο οργανισμός χρειάζεται και στη συνέχεια υποστήριξη. 
Απ’ ό,τι κατάλαβα ο ΣΥΡΙΖΑ ψηφίζει «ΠΑΡΩΝ». Δεν το καταψηφίζει. Νόμιζα ότι το καταψηφίζετε.
Κλείνοντας, θέλω να τονίσω τη θετική…","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136077"," Κλείστε, κύριε Κεγκέρογλου, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136078"," Κλείνοντας θέλω να εξάρω τη σοβαρότητα, την οποία έδειξαν και οι φορείς με τις προτάσεις τους, παρά τις όποιες αρχικές αντιδράσεις –αναφέρομαι, βεβαίως, στον Δήμαρχο Ηρακλείου, στο Δήμαρχο Χανίων, στον Περιφερειάρχη- αλλά και την ανταπόκριση της Κυβέρνησης σε σχέση με θέματα που πραγματικά τεκμηριώθηκαν και τα οποία ενέταξε στην τελική ρύθμιση. 
Σας ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136079","  Ευχαριστούμε κι εμείς. 
Το λόγο έχει ο κ. Βασίλειος Χατζηλάμπρου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136080"," Ευχαριστώ, κυρία Πρόεδρε. 
Κατ’ αρχάς, θέλω να πω ότι νιώθω λίγο περίεργα σε μια συνεδρίαση όπου έχουμε βάλει τα χέρια στη δικαιοσύνη κατά το άρθρο 26 του Συντάγματος και δεν σεβόμαστε τίποτα. Και αυτό μας το λέει η Νομική Υπηρεσία και «κάνουμε το κορόιδο». Αγγίζουμε το θέμα της Ολυμπιακής και άλλα θέματα και το ανεξάρτητο των εξουσιών δεν υπάρχει. 
Δεν μπορεί η Βουλή να έχει γνώμη για το τι γίνεται στην Ιερισσό, διότι εκεί είναι εισαγγελέας και τα ΜΑΤ του κ. Βορίδη! Δεν μπορεί η Βουλή να έχει γνώμη για το ότι από τη μια μεριά είναι αυτοί που αγόρασαν με 34 ευρώ το στρέμμα -η καναδική εταιρεία, ο κύριος δήμαρχος που είναι εγγύηση καθαρότητας, δεν το ήξερα το θέμα, μόλις τον είδα στη φωτογραφία κατάλαβα!- και από την άλλη μεριά είναι μαθητές κι ένας λαός. Κι αν καταφέρατε εσείς να τους στρατεύσετε όλους απέναντι, είναι εύκολο νομίζετε να πηγαίνει η Αστυνομία και ο εισαγγελέας να κάνουν έρευνα και να βρεθεί ένα χωριό να πει «αυτό που κάνετε είναι τρομοκρατία και δεν είναι έρευνα;»
Για σκεφτείτε λίγο. Μήπως εκεί παίζονται πολύ πιο σοβαρά πράγματα και η Αστυνομία έχει γίνει προμετωπίδα και το θέμα της επέμβασης εκείνο το βράδυ και των τρομοκρατικών ενεργειών, των κακουργηματικών πράξεων είναι ένα καλό πρόσχημα να πούμε ότι όποιος αγωνίζεται έχει αυτό το χαρακτήρα; Δεν δείξατε καμμία σπουδή. Βλέπουμε σε φωτογραφίες να λείπουν κομμάτια από το δάσος και να είναι το ορυχείο. 
Οι συνάδελφοι της Δημοκρατικής Αριστεράς έλεγαν αν θα πρέπει να υπολογιστεί το θέμα –πώς το είπε ο κ. Τσούκαλης;- της περιβαλλοντικής παραμέτρου και να τη λάβει υπ’ όψιν του στη διαπραγμάτευση προς την τρόικα. Σε ποιους το λέει αυτό; Εδώ, έχει γίνει «ίσωμα» αυτό το θέμα. Λέω ότι στη σημερινή συνεδρίαση που απαλλάσσουμε όσους έχουν ευθύνες από την Ολυμπιακή, «διότι, διότι, διότι», είναι η τζάμπα μαγκιά. 
Προσέξτε κάτι. Πείτε ότι έβγαινε ο τότε ή ο νυν Υπουργός και έλεγε «παίρνω τις ευθύνες». Όχι, δεν μπορεί ο Υπουργός να είναι με το νόμο περί ευθύνης Υπουργών στο απυρόβλητο και να λέμε ότι κανείς δεν έχει ευθύνη». Κάποιος πρέπει να πληρώσει. Δεν μπορεί να πληρώνει ο ελληνικός λαός γι’ αυτά που έγιναν εδώ και τριάντα χρόνια και να μην υπάρχει κανένας να πει «με τις πράξεις και τις παραλείψεις μου βρεθήκαμε εκεί».
Λένε τα πολιτικά κόμματα: «Εμείς πληρώσαμε». Έχασε την κυβέρνηση ο ένας το 2009, την έχασε ο άλλος μετά, «πληρώσαμε». Δεν έχει πληρώσει κανένας όσο φτωχοποιείται ο ελληνικός λαός. Απ’ αυτήν την άποψη θα πληρώσετε πολύ ακριβά πράξεις και παραλείψεις. Αυτό σας το είπα και στην επιτροπή και ισχύει  και για μας για πράξεις και για παραλείψεις, αν δεν υποστηρίξουμε τον ελληνικό λαό σ’ αυτήν τη δύσκολη ώρα. 
Καταλλαγή, κύριοι συνάδελφοι. Υπέρ της καταλλαγής και του διαλόγου είμαι, όχι όμως υπέρ της «σιωπής των αμνών» όταν «σφάζονται στο γόνατο» δικαιώματα και μισθοί. Δεν μπορεί εκεί να μιλάμε για καταλλαγή. Έπρεπε να δείχνει καταλλαγή η πολιτική ηγεσία, η οποία νομίζει ότι μπορεί να κάνει επενδύσεις με τα ΜΑΤ. Μπορούν να γίνουν έτσι επενδύσεις; Έχει όφελος η ελληνική οικονομία και δεν το καταλαβαίνουν οι κάτοικοι της περιοχής καθόλου, ή είναι τοπικιστές και λένε «αλλού το ορυχείο χρυσού»; Κάτι συμβαίνει εκεί πέρα. Ή κάπως πάτε λάθος εσείς ή είναι «στραβός ο γιαλός». Γιατί είναι «στραβός ο γιαλός»; Σας το είπε κάπως ο συνάδελφος. Τέσσερις χιλιάδες χρόνια ορυχείο, όχι μ’ αυτήν τη μέθοδο που καταστρέφει το περιβάλλον. Αυτό είναι το θέμα. Αυτή η μέθοδος με τα αμμωνιακά και τα φωσφορούχα και με τα άλλα που θα πάνε να κάνουν δουλειά στις Σκουριές καταστρέφει το περιβάλλον. Πώς θα γίνει; Θέλουν να ζήσουν κι άλλο εκεί, όχι μόνο άλλα τριάντα χρόνια.
Τελειώνω με την Ιερισσό λέγοντας ότι, αν κάπου έχουμε διαλέξει και μπορεί να κάνουμε λάθος, αυτός είναι ο κόσμος. Αυτό το κριτήριό μας μπορεί να είναι λάθος για να υποστηρίξουμε μια κινητοποίηση. Δεν θα πάμε να υποστηρίξουμε εκείνο τον παράγοντα που κανένας δεν ξέρει πόσο έχει διαπλεχθεί για να φτάσουμε εκεί. Έχουμε ένα «ζωώδες» κριτήριο διαφορετικό, ένα «βασικό ένστικτο» διαφορετικό. Αυτό μας το καταλογίζουν για λαϊκισμό. Όχι, αυτό είναι αυτό το οποίο κληθήκαμε να υπηρετήσουμε ερχόμενοι εδώ, όχι τον κύριο τάδε και τον κύριο δείνα αλλά βασικές ανάγκες του ελληνικού λαού. Έτσι το αισθανόμαστε. 
Συνεχίζω με το ζήτημα του ΤΑΙΠΕΔ. Έγιναν αυτές οι δυο-τρεις βελτιώσεις, να πάρουν έξω την άμυνα, να πάρουν τις δύο εταιρείες, να τις βγάλουν απ’ έξω κ.λπ.. Συνεχίζω να πιστεύω ότι πρέπει να αποσυρθεί, ιδιαιτέρα μετά τα χθεσινά δημοσιεύματα όπου πλέον από τις εφημερίδες τα διάφορα στελέχη του ΤΑΙΠΕΔ φέρουν βόλτα την Ευρώπη βλέποντας μεγάλες κλαδικές εταιρείες σε εταιρείες δικές μας που μπορεί αύριο να ιδιωτικοποιηθούν. Δεν πρέπει να τους παρέχουμε την ατιμωρησία στις πληροφορίες πέραν αυτών που ορίζονται. Μέχρι τώρα κανένας δεν μας είπε ότι είναι λίγες οι πληροφορίες που δίνουν οι εταιρείες «για να αγοράσω ή να μην αγοράσω». Ποιος το είπε αυτό; Ποιος είπε ότι «είναι λίγα τα δεδομένα που μας δίνετε και θέλουμε κι άλλα και θέλουμε και τα εμπιστευτικά δεδομένα»; Ποιος το λέει; Πείτε μας ποιες εταιρείες. Γι’ αυτό είπαμε ότι δεν ψάχνετε για επενδυτές, αλλά ψάχνετε για «πειρατές». Γι’ αυτό το είπαμε έτσι και δεν εξέλειψε το μέτρο. Ορισμένα πράγματα δεν μπορούν να εκφραστούν αλλιώς. 
Αλλάξατε ειδικά το νόμο για τη συγκρότηση του ΤΑΙΠΕΔ -το νόμο που φέρατε εσείς, κύριε Κεγκέρογλου- να θέλει αυξημένη πλειοψηφία 3/5 η σύνθεσή του για να είναι κοινής εμπιστοσύνης ο Πρόεδρός του. Αλλάξατε το νόμο για να τον ψηφίσετε κάπως με απλή πλειοψηφία και θέλετε εμείς να δείξουμε εμπιστοσύνη; Απλά εμείς σας σημειώνουμε πού τον πάτε με βάση το τάδε άρθρο του Ποινικού Κώδικα που σημαίνει δώδεκα μήνες και αυτό με αναστολή, εάν αποδειχτεί ποτέ. Πιστεύετε ότι οι εταιρείες αυτές, αν σε δεύτερο βαθμό κυκλοφορήσουν τις πληροφορίες τους, έχουν πρόβλημα να «θυσιάσουν» ένα διευθυντή τους για μία ποινική υπόθεση δώδεκα μηνών που θα «τρέχει»;
Γιατί δεν βάζετε έναν φραγμό πολύ απλό; «Σε ανταγωνιστές δεν λέμε». Το να είσαι προεπιλεγμένος επενδυτής δεν δείχνει να είναι το δύσκολο. Το δύσκολο είναι να είσαι κατ’ αρχάς επενδυτής στην Ελλάδα και να μην έρθεις να αγοράσεις μπιρ παρά. 
Ολοκληρώνω με ένα τελευταίο σχόλιο. Υποστηρίχθηκε και από συναδέλφους της ΔΗΜΑΡ ότι πράγματι ήταν μια έξοχη κοινοβουλευτική διαδικασία αυτό που έγινε με το νομοσχέδιο, που πήραν πίσω κάποια άρθρα, έγιναν βελτιώσεις κ.λπ.. Πού το είχαμε αυτό; Το είχαμε σε δύο άρθρα.    
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136081"," Παρακαλώ ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136082"," … (Δεν ακούστηκε)","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"136083"," Ας μην το κάνω πιο βαρύ, γιατί χρησιμοποιήσατε και τον κ. Βορίδη ως μάρτυρα αυτής της διαδικασίας.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136084"," Για τα ναρκωτικά.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"136085"," Σύμφωνοι.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136086","  Μην απαντάτε και μην κάνετε διάλογο μεταξύ σας. Παρακαλώ, κύριε Χατζηλάμπρου, τοποθετηθείτε απευθυνόμενος στο Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136087"," Το λέω αυτό γιατί δεν ήταν διαδικαστικό το ζήτημα για το οποίο μιλήσαμε από την αρχή. Κάναμε τον τερματοφύλακα στις διάφορες τροποποιήσεις και τροπολογίες που ερχόντουσαν. Σας λέω ότι υπήρξε ένα αποφασισμένο -και μάλιστα ομοφώνως- που αφορούσε το Υπουργείο Εξωτερικών και αποσύρθηκε μέσα στην Ολομέλεια για να ξαναφτιαχτεί!","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136088"," Ευχαριστούμε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136089"," Ολοκληρώνω με μία κουβέντα μόνο.
Ενδεικτικό αυτής της κατάστασης ήταν το σχέδιο «Αθηνά». Την ίδια στιγμή που συζητιόταν δίπλα, μάς ήρθε η αξιολόγηση της πρωτοβάθμιας και δευτεροβάθμιας εκπαίδευσης και είχε από κάτω ένα αρθράκι που έλεγε «ζητώ την έγκριση για να δημιουργήσω προεδρικό διάταγμα για τη σύντμηση και συγχώνευση πανεπιστημίων». Ήρθε σε άλλη επιτροπή, κάτω από ένα άρθρο κ.λπ. 
Όχι! Προσπαθούμε όσο μπορούμε να σταματήσουμε αυτό που θεσμικά θέλετε να κάνετε, αυτό που οργανώνεται έξω, που σας είπα ότι είναι ολίγον «ξεπουλήστε, κάντε κ.λπ.» και προσπαθούμε να το οργανώσουμε και ν’ αντισταθούμε. Αποτελεί εξαίρεση όπου πολιτικά βλέπω ότι ο κύριος Υπουργός δεν το υποστηρίζει. Περίμενα να βγει και να πει ότι, ναι, μπορεί μια κρατική εταιρεία μαζί με τις δύο οργανώσεις της αυτοδιοίκησης να έχει αποτέλεσμα, ...","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136090"," Κλείστε παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136091"," ...αλλά δεν το κάνει. Μέχρι τώρα υπάρχει καταιγισμός ότι αποτέλεσμα μπορούν να έχουν μόνο οι ιδιωτικές εταιρείες!","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136092","  Ευχαριστούμε πολύ, κύριε Χατζηλάμπρου.
Το λόγο έχει η κ. Ραχήλ Μακρή από τους Ανεξάρτητους Έλληνες.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136093"," Ευχαριστώ, κυρία Πρόεδρε. 
Ο λόγος του Υφυπουργού Περιβάλλοντος Ενέργειας και Κλιματικής Αλλαγής περιστράφηκε γύρω από την αντικοινωνική συμπεριφορά της παράνομης υλοτομίας. 
Μας μίλησε για διαδικασίες κατεπείγοντος, χωρίς να μπορεί να υποστηρίξει με λογικά επιχειρήματα ούτε το επείγον ούτε την ουσία των διατάξεων. Μας μίλησε για το πρώτο βήμα που κάνει η Κυβέρνηση με την αυστηροποίηση του θεσμικού πλαισίου για την παράνομη υλοτομία.
Από ότι καταλάβαμε βέβαια, με τα γεγονότα τα οποία έχουν εξελιχθεί στην Ιερισσό σήμερα, τα επόμενα βήματα που προτείνετε είναι η προτροπή αύξησης των καταγγελιών μεταξύ των πολιτών και η προληπτική απαγόρευση της κυκλοφορίας. 
Σας το έχουμε επισημάνει πολλές φορές αλλά κωφεύετε. Οι αυστηρότερες ποινές έχουν αποτέλεσμα μόνο όταν υπάρχει ένα σύστημα περιφρούρησης επαρκώς στελεχωμένο. Μόνο όταν ο κρατικός μηχανισμός διαθέτει την κατάλληλη στελέχωση και τις ορθές πολιτικές οδηγίες, μπορεί να έχει πραγματικά αποτελέσματα. Όλα τα άλλα είναι βεγγαλικά μεγαλοστομίας, χωρίς κανένα απολύτως αποτέλεσμα. 
Αναλυτικότερα οφείλετε να γνωρίζετε ότι η παράνομη υλοτομία δεν περιορίζεται ούτε πατάσσεται με αυστηροποίηση των ποινών. Δεν αρκεί να μετατρέπετε το πταίσμα σε πλημμέλημα και κακούργημα, για να αντιμετωπίσετε ένα πρόβλημα. Δεν επαρκεί να εισάγετε το φόβο στην ελληνική κοινωνία για να επιλύσετε τα συμπτώματα, ενώ στρουθοκαμηλίζετε ως προς τις γενεσιουργές αιτίες του προβλήματος. 
Είναι τουλάχιστον κωμικοτραγικό να πιστεύετε ότι ο πολίτης, ο οποίος αδυνατεί να εξασφαλίσει σήμερα τη θέρμανση για την οικογένειά του, θα εκτιμά την αξία του κάθε κορμού με την οποία προτίθεται να παρέχει θέρμανση στα παιδιά του. 
Η λύση σε καταστάσεις ανομικής συμπεριφοράς δεν είναι η καταστολή μέσω των ποινών, αλλά η πρόληψη της αιτίας δημιουργίας της. Η πολιτική επιλογή σας να εξομοιώσετε προς τα πάνω τον ειδικό φόρο κατανάλωσης στο πετρέλαιο θέρμανσης και κίνησης, συμπαρέσυρε σε αύξηση το σύνολο των τιμών στα μέσα θέρμανσης. 
Έτσι, οι οικογένειες οι οποίες ανταποκρίνονταν μέχρι χθες με σύννομο και αξιοπρεπή τρόπο στις υποχρεώσεις τους, αναγκάζονται να καταφεύγουν πλέον στην παρανομία. Επιπρόσθετα, δεκάδες είναι οι αναφορές αλλά και τα δημοσιεύματα για τις επιδρομές στα ελληνικά δάση από αλβανικά κυκλώματα, γεγονός που γεννά σημαντικά ερωτήματα για την ασφάλεια των συνόρων της χώρας. 
Πιο συγκεκριμένα, στην περιοχή της Καστοριάς υπάρχουν καταγγελίες ότι έχει αυξηθεί η εισβολή παράνομων υλοτόμων, μετά την κατάργηση του φυλακίου στην περιοχή του Τρίλοφου. Ούτε την ασφάλεια των δασοφυλάκων δεν μπορείτε να εγγυηθείτε. Ποιος περιμένετε ότι θα είναι αυτός που θα βεβαιώνει τις περιπτώσεις παράνομης υλοτομίας και ποιος θα είναι εκείνος ο οποίος θα οδηγεί τους παραβάτες στην ελληνική δικαιοσύνη; 
Οι εναπομείναντες δασοφύλακες είναι πλέον ελάχιστοι και οι λαθροϋλοτόμοι, από όσο φαίνεται, πολύ επικίνδυνοι όπως μαρτυρά και το περιστατικό της Αριδαίας όπου έμπορος που ξύλευε παράνομα, πυροβόλησε στον αέρα κατά δύο δασοφυλάκων που τον καταδίωκαν, σύμφωνα και με τα όσα καταγγέλλει ο Σύλλογος Δασοφυλάκων Δημοσίων Υπαλλήλων Κεντρικής Μακεδονίας. 
Επιπλέον, έχει δημοσιευθεί στον έντυπο και ηλεκτρονικό Τύπο ότι πλήρης σύγχυση, που οδηγεί με μαθηματική ακρίβεια στην απαξίωση των δασών και των δασικών εκτάσεων της χώρας, εξακολουθεί να επικρατεί στο Υπουργείο Περιβάλλοντος, στο φορέα δηλαδή που έχει αναλάβει την προστασία αυτών. 
Ο ίδιος ο Υπουργός Περιβάλλοντος κ. Λιβιεράτος υπογράμμισε σε πρόσφατες δηλώσεις του ότι η χώρα μας δεν θα καταφέρει να καταρτίσει δασικούς χάρτες ούτε ως το 2020. Κατανοείτε, πιστεύουμε, όλοι ότι χωρίς Κτηματολόγιο που θα προσδιορίζει με σαφήνεια τις δασικές εκτάσεις και υπηρεσίες άρτια στελεχωμένες με εξειδικευμένο προσωπικό και σαφείς αρμοδιότητες δεν αντιμετωπίζετε την αιτία του προβλήματος της λαθροϋλοτομίας. Οι αυστηρότερες ποινές είναι κενές ουσίας, όταν δεν μπορούν να εφαρμοστούν. Τέτοιες αποσπασματικές διατάξεις ούτε τα συμπτώματα δεν δύνανται να αντιμετωπίσουν, πόσω δε μάλλον την ουσία του ζητήματος.  
Είναι ιδιαίτερη χαρά για μένα ότι αποσύρατε την τροπολογία του Υπουργείου Παιδείας, την οποία είχατε φέρει αναγνωρίζοντας ότι ήταν κατάπτυστη και ότι δημιουργούσε θέσεις υμέτερων ύψους ενός εκατομμυρίου ευρώ στο δημόσιο τομέα. 
Δεν κάνατε το ίδιο βέβαια με την ανάλογη τροπολογία του ΤΑΙΠΕΔ που επανειλημμένως σας ζητήσαμε να αποσύρετε. Στην πρωτολογία μου σας το ανέφερα και εδώ, κατά τη δευτερολογία μου, σας προειδοποιούμε ως προς το εξής: Υπάρχει το θέμα της ΔΕΠΑ την οποία θέλετε να αποκρατικοποιήσετε. Σας ξαναλέμε. Έχετε αναλογιστεί τι θα συμβεί αν αυτά τα ευαίσθητα ή απόρρητα στοιχεία περάσουν σε μελλοντικούς επενδυτές και τους αντιπάλους του αγωγού ΤΑΠ; Θα τινάξετε στον αέρα τη μοναδική ευκαιρία που έχει η χώρα για να αποκτήσει αγωγό; Θέλουμε να καταγραφεί αυτό. Ελπίζουμε να διαψευστεί ως προς αυτήν την τοποθέτηση που κάνουμε. 
Επίσης, να πούμε ότι «χαιρόμαστε» επί του άρθρου 3. Οι επιφυλάξεις που είχαμε εγείρει ως Ανεξάρτητοι Έλληνες επιβεβαιώνονται και με το σημερινό έγγραφο του Νομικού Συμβουλίου του Κράτους το οποίο σας λέει: «εκφράζουμε τη λύπη  μας διότι με το περιεχόμενο των τροπολογιών και μάλιστα η προώθησή τους προς ψήφιση μέσα σε χρονικό διάστημα ενός μηνός απ’ τη δημοσίευση των πρόσφατων διατάξεων με τις οποίες ρυθμίστηκαν ζητήματα που αφορούν τις αρμοδιότητες του Νομικού Συμβουλίου του Κράτους και των οποίων επιδιώκεται η ανατροπή, θίγεται η συνταγματικά κατοχυρωμένη θέση του Νομικού Συμβουλίου του Κράτους ως ενιαίας ανώτατης αρχής και υποβαθμίζει αδικαιολόγητα το θεσμικό του ρόλο, η ενίσχυση του οποίου αποτελεί  πάγιο και διακηρυγμένο στόχο των κυβερνήσεων και των κομμάτων του ελληνικού Κοινοβουλίου». Σας τα λέει ο Νομικός Σύμβουλος του Κράτους και όχι εμείς. 
Γι’ αυτό που θλιβόμαστε είναι η προσήλωσή σας στα αστυνομικά μέτρα καθεστώτων άλλων εποχών. Η πολιτική σας περιγράφεται στο απόσπασμα του κειμένου του Μπρεχτ: «Κάθε μαθητής κατάσκοπος. Η μόρφωση, η γνώση είναι άσκοπος». 
Χαρακτηριστικό παράδειγμα αυτής της πολιτικής σας είναι η στάση σας στην Ιερισσό της Χαλκιδικής. Εκεί το πολιτικό προσωπείο της Κυβέρνησης έπεσε. Δεν σας ενδιαφέρει το περιβάλλον. Δεν σας ενδιαφέρουν οι επενδύσεις. Το μόνο που σας ενδιαφέρει είναι να λειτουργείτε ως αυλικοί αυτών στους οποίους ξεπουλάτε τη χώρα μας. Στην Ιερισσό της Χαλκιδικής κορυφώνεται η επιχείρηση τρομοκρατίας που έχει στήσει η Κυβέρνηση στη Χαλκιδική με τη συνδρομή της Αστυνομίας, προκειμένου να σταματήσει τον αγώνα των κατοίκων που εναντιώνονται στις εξορύξεις του χρυσού. 
Την περασμένη εβδομάδα χτυπούσατε ανηλίκους για να τους αναγκάσετε να δώσουν δείγμα γενετικού υλικού. Σήμερα έχετε εισβάλει απροκάλυπτα και με πρωτοφανή βιαιότητα σε σπίτια και σχολεία, με πρωτοφανή χρήση χημικών και προσαγωγές. Το σκηνικό που δημιουργείτε είναι πολεμικό και η κατάσταση είναι εκτός ορίων, ειδικά μετά τις καταγγελίες για τη ρήψη δακρυγόνων και σε σχολείο. Υπάρχουν καταγγελίες ότι από τα δακρυγόνα αντιμετωπίζουν αναπνευστικά προβλήματα μαθητές. 
Συνέλθετε, επιτέλους, κύριοι της συγκυβέρνησης! Δεν ξέρουμε αν αναπολείτε τις εισβολές στρατών κατοχής στην Ελλάδα και αν φαντασιώνεστε τον εαυτό σας στη θέση του κατακτητή. Δεν μας ενδιαφέρουν τα συμπλέγματα που σας έχουν οδηγήσει σε αυτήν την παράνοια. Αυτό το οποίο μας ενδιαφέρει είναι να συνειδητοποιήσετε ότι ο ελληνικός λαός δεν είναι εχθρός της κυβέρνησής του. Σταματήστε να επιτίθεστε σε αθώους πολίτες. Ανακαλέστε άμεσες τις δυνάμεις καταστολής στη Χαλκιδική.","ΡΑΧΗΛ ΜΑΚΡΗ",293
"136094"," Ευχαριστούμε, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136095"," Επιτρέψτε μου ένα λεπτό.
Ο φασισμός που ονειρεύεστε, δεν περνά στη χώρα η οποία γέννησε τη δημοκρατία. Εάν έχετε έστω και τα ελάχιστα στίγματα αξιοπρέπειας, παραιτηθείτε άμεσα. Αλλιώς, ανατρέξτε στην ιστορία, για να δείτε το τέλος που είχαν οι εκάστοτε εφιάλτες.","ΡΑΧΗΛ ΜΑΚΡΗ",293
"136096"," Σας ευχαριστώ, κυρία Μακρή.
Το λόγο έχει ο κ. Αναγνωστάκης εκ μέρους της Δημοκρατικής Αριστεράς για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136097"," Σας ευχαριστώ πολύ, κυρία Πρόεδρε.
Για άλλη μία φορά δεν αποφύγαμε υπερβολές, λεκτικούς ακροβατισμούς και τη δημιουργία εντυπώσεων προς όφελος κομματικών σκοπιμοτήτων. 
Είναι δυσάρεστο να ακούγονται κορώνες για δήθεν προστασία του δημοκρατικού πολιτεύματος όταν συμπεριφορές στην καθημερινότητα αναδεικνύουν τον πραγματικό εαυτό του καθενός και της κάθε μιας και τον κατατάσσουν στην κατηγορία που του πρέπει και της πρέπει.
Θέλω να κάνω μία αρχική παρατήρηση, για να μην υπάρχει παρανόηση. Για εμάς, για τη Δημοκρατική Αριστερά, τα επεισόδια που έγιναν σήμερα στην Ιερισσό, αλλά και όποτε αυτά συμβαίνουν, σαφώς και δεν είναι της επιδοκιμασίας μας. Εμείς είπαμε –και το τονίζω με ιδιαίτερη έμφαση- ότι η αυτονόητη υποχρέωση που έχει η Ελληνική Αστυνομία και οι δικαστικές αρχές για διερεύνηση κακουργηματικών, εγκληματικών πράξεων, σε καμμία περίπτωση δεν πρέπει και δεν μπορεί να οδηγεί σε γενικευμένη χρήση βίας κατά των πολιτών, κατά τοπικών κοινωνιών, πόσω δε μάλλον κατά μαθητών. 
Υπό την έννοια αυτή, θεωρώ ότι έχουμε δώσει το πολιτικό μας στίγμα κι έχουμε σηματοδοτήσει ξεκάθαρα το πώς εμείς αντιλαμβανόμαστε τη λειτουργία τόσο της δικαστικής εξουσίας όσο και της Ελληνικής Αστυνομίας.
Τώρα, θα συμφωνήσω απόλυτα σε αυτό που ειπώθηκε από προηγούμενο ομιλητή. Ξέρετε, έχει γίνει πια πασιφανής η προσπάθεια να καλλιεργηθεί ένα τεχνητό κλίμα πόλωσης και να αναβιώσουν χαρακτηριστικά αλήστου μνήμης εποχής όταν υπήρχε σε κορύφωση αυτό που λέγανε παλαιότερα «δικομματισμός». Ίσως εδώ πάει να παιχθεί με άλλους όρους. 
Σε ό,τι μας αφορά, θέλω να τονίσω για ακόμη μία φορά ότι συμμετέχουμε σε μία Κυβέρνηση, έχοντας διατηρήσει την πολιτική και ιδεολογική αυτονομία μας. Το ότι υπάρχει η ανάγκη μέσα από το συσχετισμό που δημιουργήθηκε μετά τις εκλογές -απ’ ό,τι φαίνεται και στο εγγύς μέλλον θα το αντιμετωπίσουμε- συνεργατικών σχημάτων, δεν σημαίνει ταύτιση. Υπάρχουν ξεχωριστές πολιτικές, ιδεολογικές αναφορές και αφετηρίες. 
Άρα, όταν κάποιοι θίγονται που τους ταυτίζουμε σε ένα τόξο με Χρυσή Αυγή – ΣΥΡΙΖΑ – Ανεξάρτητοι, θα πρέπει να προσέχουν όταν ταυτίζουν τις δυνάμεις που σήμερα συγκροτούν την Κυβέρνηση εθνικής ευθύνης, για να μην κάνουν το ίδιο λάθος που μας προσάπτουν ότι εμείς πράττουμε.
Μία τρίτη παρατήρηση, κυρία Πρόεδρε: Κουράστηκα πια όταν γίνονται βελτιωτικές προτάσεις να τις πιστώνεται η Μειοψηφία, δηλαδή είτε η Αξιωματική Αντιπολίτευση είτε γενικότερα η Αντιπολίτευση, και η Κυβέρνηση, αλλά και τα κόμματα που τη στηρίζουν, δεν έχουν καμμία ουσιαστική παρέμβαση, και από την άλλη, σε όποια αρνητική εξέλιξη φταίει αυτή η τρικομματική Κυβέρνηση. 
Σαφέστατα αυτός που ασκεί την εξουσία έχει την πρώτη ευθύνη. Όταν, όμως, εδώ μέσα υπάρχει ουσιαστική διαβούλευση σε δύο νομοσχέδια, με κορυφαίο αυτό των ναρκωτικών προχθές, δεν θα πρέπει να τονιστεί ότι τούτη η Κυβέρνηση έχει τη δημοκρατική ευαισθησία να ακούσει και τις υπόλοιπες πτέρυγες, να φτάσουμε σε έναν κοινό τόπο και να υπάρχει σύνθεση;
Μήπως και σήμερα -δεν το είπα στην πρωτολογία μου, αλλά με προκάλεσε ο εκλεκτός φίλος και συνάδελφος, αγορητής του ΣΥΡΙΖΑ- δεν επιχειρήθηκε σύνθεση; Γιατί δεν το ομολογούμε; Και σήμερα υπήρξαν συγκλίσεις. Για παράδειγμα -που εγώ δεν ήμουν και ιδιαίτερα υπέρμαχος- στη νομολογία του ΤΑΙΠΕΔ. Μετά από παρατηρήσεις που έγιναν στην επιτροπή, έγινε μια συγκεκριμένη βελτιωτική προσθήκη, που διασκεδάζει σε ένα βαθμό τις όποιες ανησυχίες και αγωνίες είχαν διατυπωθεί. 
Δηλαδή, όταν λέει για παράδειγμα ότι η παρούσα διάταξη δεν περιλαμβάνει πληροφορίες και στοιχεία που αφορούν ή σχετίζονται με την εθνική ασφάλεια και την εθνική άμυνα της χώρας, η δε παροχή των πληροφοριών αυτών από την ΕΑΣ στην ΕΛΒΟ χορηγείται μόνο μετά από σχετική έγκριση του Υπουργείου Εθνικής Άμυνας, ε με συγχωρείτε, ο Υπουργός και η πολιτική ηγεσία του Υπουργείου Εθνικής Άμυνας είναι μειοδότες; Εν πάση περιπτώσει, επιτέλους, ας πάψει αυτό το αστείο, η τρικομματική Κυβέρνηση και τα κόμματα που τη στηρίζουν να είναι στα όρια της προδοσίας και οι υπόλοιποι να είναι στα όρια του πατριωτισμού. Μην τρελαθούμε κιόλας! Έλεος!
Αυτή η άρνηση, η ισοπέδωση, η γενίκευση, μόνο καλό δεν προσφέρει, το αντίθετο, δημιουργεί τις προϋποθέσεις, αν αλλάξουν τα πράγματα μεθαύριο, όλα αυτά να δημιουργούν αναχώματα σε προσπάθειες σύγκλισης για να βγάλουμε τη χώρα από αυτό το κοινωνικό και οικονομικό αδιέξοδο, που έτσι κι αλλιώς όλοι ομολογούμε ότι υπάρχει. 
Το ζήτημα είναι να μας πείτε μία μεταρρύθμιση -είτε η Αξιωματική Αντιπολίτευση είτε τα υπόλοιπα κόμματα της Ελάσσονος Αντιπολίτευσης- την οποία στηρίζετε. Μία! Έχω προκαλέσει εδώ και πάρα πολύ καιρό. Εάν έχετε πραγματικά αντίρρηση –εμείς λέμε για την αξιοποίηση, εσείς μιλάτε για εκποίηση ή ξεπούλημα- εμείς σας λέμε: Ωραία, φέρτε εσείς μία πρόταση ιδιωτικοποίησης-αξιοποίησης της δημόσιας περιουσίας. Διότι πρέπει να γίνουν μεταρρυθμίσεις.
Εκτός εάν τη μία φορά είμαστε υπέρ του μοντέλου Τσάβες και την άλλη υπέρ του μοντέλου Ομπάμα, οπότε υπάρχει πλήρης σύγχυση και οι πειρατές γίνονται κουρσάροι και οι κουρσάροι γίνονται πειρατές. Υπό την έννοια αυτή, ξεκαθαρίστε τι θέλετε κι εσείς ως προγραμματικό σας λόγο, γιατί μας έχετε φέρει σε πλήρη σύγχυση. Δεν μπορούμε πια να παρακολουθήσουμε την Αντιπολίτευση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κλείνω, κυρία Πρόεδρε, λέγοντας ότι εμείς στηρίζουμε το νομοσχέδιο και τις τροπολογίες, γιατί πραγματικά η διαβούλευση έφερε θεαματικές βελτιώσεις, οι οποίες βεβαίως λύνουν προβλήματα που απασχολούν την ελληνική κοινωνία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"136098"," Ευχαριστούμε πολύ, κύριε Αναγνωστάκη. 
Θα ήθελα να ανακοινώσω στο Σώμα ότι οι Υπουργοί Παιδείας και Θρησκευμάτων, Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης και Οικονομικών κατέθεσαν σχέδιο νόμου: «Αρχή Διασφάλισης της Ποιότητας στην Πρωτοβάθμια και Δευτεροβάθμια Εκπαίδευση (Α.ΔΙ.Π.Π.Δ.Ε.)». 
Παραπέμπεται στην αρμόδια Διαρκή Επιτροπή.
Επίσης, έχουμε λάβει επιστολή από τον κ. Γεώργιο Ανδρέα Παπανδρέου, ο οποίος μας ενημερώνει ότι την Πέμπτη 7 Μαρτίου 2013 θα βρίσκεται στη Νίκαια της Γαλλίας και τη Δευτέρα 11 Μαρτίου 2013 θα βρίσκεται στη Νέα Υόρκη και ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136099"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"136100"," Η Βουλή ενέκρινε τη ζητηθείσα άδεια. 
Η κ. Μανωλάκου έχει το λόγο για επτά λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136101"," Ευχαριστώ.
Ειπώθηκαν πολλά και αρκετά και ήταν προκλητικά. Πνίξατε με τα ΜΑΤ όλο το χωριό στα δακρυγόνα και στα χημικά και εμφανίζεστε τώρα να παρουσιάζετε τα θύματα ως θύτες. Βαφτίζετε το κρέας ψάρι. Έχει και τα όριά του κι ας είναι Τσικνοπέμπτη! Ωμή βία των ΜΑΤ σε όλους τους κατοίκους και το παρουσιάζετε ότι εμποδίστηκε η ανακριτική ενέργεια προς καταζητούμενους. 
Αλήθεια, μου έκανε εντύπωση. Ούτε την παραμικρή ευαισθησία δεν δείξατε, ούτε μια λέξη δεν είπατε για τα χημικά και τα δακρυγόνα, που μπήκαν και μέσα στα σχολεία. Τελικά και τους μαθητές κυνηγάτε. Εκτός αν θεωρείτε ότι κι αυτό δεν έγινε! Κοιτάξτε, νόμος και τάξη για σας -είναι πολύ καθαρό- είναι όλη η βία και η καταστολή ενάντια στους πολλούς για να προστατεύσετε τα κέρδη των λίγων. Αλλά αυτό είναι ανομία στη συνείδηση του κόσμου. 
Αυτό να το ξέρετε. Γιατί όφελος εθνικής οικονομίας, για εσάς, είναι το όφελος του επενδυτή, που τον πληρώνετε και από πάνω για να ληστεύει δημόσιο πλούτο. Αυτή είναι η καπιταλιστική σαπίλα. Δεν περιμέναμε και τίποτα άλλο. Δηλαδή, τελικά οι κάτοικοι της Ιερισσού και της Μεγάλης Παναγιάς που έχουν βγει σήμερα στους δρόμους και έχουν ξεσηκωθεί είναι όλοι τρελοί; 
Βέβαια, έχετε και συμμάχους. Και ο Κοινοβουλευτικός Εκπρόσωπος της κυβερνώσας Αριστεράς, της ΔΗΜΑΡ, έδωσε την έγκρισή του στην κρατική βία ενάντια στο λαό που διεκδικεί να ζει και να μη θυσιάζεται για τα κέρδη της πλουτοκρατίας. Είναι και αυτή κατάντια!
Έρχομαι στις τοποθετήσεις των Υπουργών. Μας είπε ο κ. Καλαφάτης λόγια μεγάλα, όπως διαχωρισμός πραγματικών αναγκών, αυστηροποίηση, ότι θα πατάξει το παράνομο κύκλωμα, θα πληρώσουν βαρύ τίμημα. 
Πώς; Με ποιους; Όχι μόνο δεν έχετε προσωπικό, αλλά ήδη πολλοί φεύγουν με συνταξιοδότηση και μέχρι το 2015 θα απολύσετε εκατόν πενήντα χιλιάδες υπαλλήλους. Αυτό έχετε υπογράψει. Γι’ αυτό τα δάση καταληστεύονται. Τα δάση του Γράμμου λεηλατούνται στην κυριολεξία! Το δείχνουν και οι φωτογραφίες. Τι κάνετε; Πλαίσιο έχετε, δυναμικό δεν έχετε. Καταστολή δεν χρησιμοποιείτε σε παραβάσεις εμπόρων, βιομηχάνων, κεφαλαιοκρατών. Όχι, την χρησιμοποιείτε σε εργάτες, σε αγρότες, σε κατοίκους της Ιερισσού, σε αυτούς που παλεύουν και αγωνίζονται. Αυτή είναι η πολιτική σας, δεν είναι καμμία άλλη. 
Κύριε Βολουδάκη, παρακολούθησα προσεκτικά την ομιλία σας. Υποστηρίζετε, λοιπόν, ότι η διαχείριση υποδομών, έτσι όπως προωθείται, είναι ένα πρωτοποριακό βήμα μέσα από την ενοποίηση. Βεβαίως, αντί να έχεις δυο κομμάτια, είναι προτιμότερο ένα μεγάλο. Όμως, ξέρετε, αυτή είναι η λογική του «Καλλικράτη», γιατί έτσι συμφέρει το κεφάλαιο. Δεν μπορεί να συνδιαλέγεται κομματάκι-κομματάκι, θέλει το μεγάλο. Αυτή είναι η ουσία. Αυτό κάνετε. 
Λέτε –και είστε ειλικρινής- ότι λάβατε υπ’ όψιν ομιλίες, χωρίς να αλλάξετε το νόημα. Ναι, έτσι είναι. Οι τροπολογίες που φέρατε δεν άλλαξαν το νόημα. 
Βέβαια, μπορεί να υποστηρίζετε ότι φτιάχνετε μια εταιρεία δημοσίου συμφέροντος, όμως θα σας θυμίσω ότι και ο ΟΤΕ ήταν μια επιχείρηση δημοσίου συμφέροντος. Ο Ανδρέας Παπανδρέου έλεγε για τον ΟΤΕ «μια μετοχή του δημοσίου». Πού βρίσκεται σήμερα; Κομματάκι-κομματάκι στο γερμανικό κεφάλαιο. Αυτή είναι η πολιτική των κυβερνήσεών σας. 
Έρχομαι στις τροπολογίες. 
Σε ό,τι αφορά την τροπολογία 254, που λέει τα κατασχεμένα αντικείμενα λαθρεμπορίας κ.λπ. να πηγαίνουν για κάλυψη αναγκών, δεν διαφωνούμε. Όμως, δεν μπορεί να υπάρχει μονόπλευρη μεριά. Γιατί, δηλαδή, πρέπει να πάνε μόνο στα Σώματα Ασφαλείας; Να πάνε και σε κοινωνικούς φορείς, σε νοσοκομεία, σε ιδρύματα πρόνοιας, σε σχολεία. Γιατί, αυτά δεν έχουν ανάγκη; Γιατί να πάνε μόνο και αποκλειστικά στα Σώματα Ασφαλείας; 
Επίσης, σε ό,τι αφορά τις φοροαπαλλαγές σε δωρητές και εδώ πάλι έχουμε μονομέρεια, δηλαδή μόνο σε αυτούς που δωρίζουν στα Σώματα Ασφαλείας. Οι δωρητές που είναι για νοσοκομεία ή άλλους κοινωφελείς οργανισμούς δεν θα έχουν φοροαπαλλαγές; 
Κάνατε την αναδιατύπωση της δεύτερης παραγράφου και τη φέρατε. Δεν άλλαξε την ουσία. Εμείς σε αυτήν την τροπολογία θα ψηφίσουμε «ΠΑΡΩΝ».
Σε ότι αφορά το Υπουργείο Οικονομικών, είναι εξαιρετικά σημαντική ρύθμιση. Η ρύθμιση αυτή υποχρεώνει τις διοικήσεις των προς αποκρατικοποίηση οργανισμών, να στέλνουν αναλυτικά όλα τα στοιχεία των επιχειρήσεων στο ΤΑΙΠΕΔ, για να τα διαθέτει στους ενδιαφερόμενους επενδυτές και μάλιστα συμπεριλαμβάνει στοιχεία εμπιστευτικά, βάσει συμβάσεων, που δεσμεύουν τις εταιρείες.
 Η τροποποίηση που φέρατε σήμερα δεν αλλάζει ούτε ως προς την ΕΑΣ, ούτε ως προς την ΕΛΒΟ, απλά ζητάτε και την έγκριση του Υπουργού Άμυνας. Με αυτόν το τρόπο, λοιπόν, εξαιρείτε προκαταβολικά τις διοικήσεις των εταιρειών  και του ΤΑΙΠΕΔ, από τυχόν νομικές ευθύνες γι’ αυτές τις ενέργειες. 
Εμείς το λέμε καθαρά, αυτή είναι μία ρύθμιση που έχει στόχο να διευκολύνει απόλυτα τις επενδύσεις, τους επενδυτές και την κερδοφορία τους και θα το καταψηφίσουμε. Έχει βίαιο αντιλαϊκό χαρακτήρα, δεν αλλάζει μόνο ως προς το χαρακτήρα της δημόσιας περιουσίας που δίνετε στους ιδιώτες, αλλά ανατρέπονται και συρρικνώνονται οι εργασιακές σχέσεις. Τα παραδείγματα είναι πάμπολλα, από την τιμή της κιλοβατώρας, μέχρι τους οξυμένους ανταγωνισμούς που υπάρχουν με τους αγωγούς, με την εξόρυξη αερίου, με τις υποδομές της ΔΕΠΑ και της ΔΕΣΦΑ, με τα παράκτια φιλέτα, τα λιμάνια, τα αεροδρόμια. Το κουβάρι των αντιθέσεων το ζούμε εντονότατα.
Σε ότι αφορά τις ρυθμίσεις, οι οποίες αποτελούν νομική βελτίωση για την ανακεφαλαιοποίηση των τραπεζών, δηλαδή πώς θα γίνονται γενικές συνελεύσεις και η συμμετοχή των παλιών μετόχων σε ενδεχόμενη αύξηση του μετοχικού κεφαλαίου, εμείς δηλώνουμε αντίθετοι, αφού με αυτήν τη ρύθμιση εξειδικεύεται η ανακεφαλαιοποίηση των τραπεζών, δηλαδή η στήριξη των τραπεζικών ομίλων με κρατικό χρήμα. Αυτό αποτελεί πρόκληση, τη στιγμή που εξαπολύετε πογκρόμ ενάντια σε μικροοφειλέτες του δημοσίου, την ώρα που η φοροληστεία εντείνεται. 
Για εμάς, το λέμε καθαρά,  η κοινωνικοποίηση των τραπεζών, όπως και των βασικών μέσων παραγωγής, είναι η μόνη φιλολαϊκή λύση, με κεντρικό σχεδιασμό και εργατικό έλεγχο. 
Καταψηφίζουμε, λοιπόν, την τροπολογία του Υπουργείου Οικονομικών, όπως καταψηφίζουμε συνολικά και το νομοσχέδιο.","ΔΙΑΜΑΝΤΩ ΜΑΝΩΛΑΚΟΥ",302
"136102"," Ευχαριστούμε, κυρία Μανωλάκου.
Κύριε Βορίδη, θα θέλατε να προηγηθείτε των υπολοίπων Κοινοβουλευτικών Εκπροσώπων; 
Έχετε το λόγο για να δευτερολογήστε, αν και τα μπερδέψαμε γιατί κάναμε δευτερολογίες, τριτολογίες γι’ αυτό σας δίνω έξι λεπτά, γιατί έτσι λέει και ο Κανονισμός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136103"," Κυρία Πρόεδρε, δεν θα χρειαστώ τόσο χρόνο, γιατί θεωρώ ότι έχουμε ολοκληρώσει τώρα, έχουμε καλύψει τα περισσότερα ζητήματα, έχουν εκτεθεί τα επιχειρήματα, δεν θα επανέλθω σε αυτό και δεν θα επανερχόμουν και καθόλου.","ΜΑΥΡΟΥΔΗΣ ΒΟΡΙΔΗΣ",69
"136104"," Να το πιστέψουμε αυτό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136105"," Ναι, να το πιστέψετε, κυρία Πρόεδρε, καθώς θα δείτε και τη χρησιμότητα, νομίζω, της παρεμβάσεως. 
Δεν θα επανερχόμουν και καθόλου, εάν δεν ετίθετο, από την πλευρά μιας αγορήτριας του ΣΥΡΙΖΑ, ένα ερώτημα, το οποίο μου απηύθυνε  ρητορικώς, λέγοντας ότι μιλώντας για εγκλήματα, δεν είναι έγκλημα η επένδυση η συγκεκριμένη στις Σκουριές; Εκείνη λέει ότι είναι έγκλημα. 
Επίσης, ο εισηγητής του ΣΥΡΙΖΑ είπε: «Εμείς έχουμε ένα ασφαλές κριτήριο. Είμαστε με τον κόσμο και επομένως ξέρουμε πάντα πως τοποθετούμαστε, είναι προφανές ότι εδώ υπάρχουν περιβαλλοντικές επιπτώσεις τεράστιες, ο κόσμος το αποφασίζει και εμείς είμαστε μαζί του». 
Μου προεκλήθη, όμως, η εξής απορία.  Εάν πράγματι είναι έγκλημα -και έτσι το χαρακτηρίζει ο ΣΥΡΙΖΑ, περιβαλλοντικό έγκλημα, έγκλημα σκέτο και, εν πάση περιπτώσει, βαθιά αντιλαϊκό- υποθέτω πως και ό,τι συνδέεται με αυτό είναι έγκλημα. Παραδείγματος χάριν, τα χρήματα που προέρχονται από μία τέτοια δραστηριότητα, είναι εγκληματικά, γιατί δεν μπορεί αυτό να είναι έγκλημα και να μην είναι εγκληματικά τα χρήματα. 
Επίσης, υποθέτω ότι άνθρωποι με αυτές τις ευαισθησίες, δεν θέλουν να έχουν σχέσεις με αυτά τα πράγματα. Θα ήθελα να ρωτήσω. Ήταν άλλη η άποψη του ΣΥΡΙΖΑ στις 2 Μαΐου του 2010; 
Διότι στις 2 Μαΐου του 2010, κυρία Πρόεδρε, στο επίσημο όργανο του ΣΥΡΙΖΑ, που λέγεται «ΑΥΓΗ» υπάρχει ένα ένθετο για την ανάπτυξη στην κρίση, στο οποίο μάλιστα καταχωρεί η εφημερίδα μια διαφημιστική καταχώρηση, με την οποία χαρακτηρίζει τη συγκεκριμένη επένδυση μια από τις μεγαλύτερες επενδύσεις που γνώρισε ποτέ η Ελλάδα. «Αποδείξαμε», λένε «ότι διαχειριζόμαστε τον ορυκτό πλούτο για κοινό όφελος, ότι προστατεύουμε το περιβάλλον με χειροπιαστές λύσεις, ότι αντιμετωπίζουμε τις προκλήσεις με υπευθυνότητα με την κοινωνία δίπλα μας.» Αυτό καταχωρείται στην «ΑΥΓΗ» στις 2 Μαΐου του 2010. Το καταθέτω στα Πρακτικά.
(Στο σημείο αυτό ο Βουλευτής κ. Μαυρουδής Βορίδης, καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Άρα, λοιπόν, δεν μπορεί να είναι εγκληματική η επένδυση, αλλά τα λεφτά τα προερχόμενα από την επένδυση που την διαφημίζουν να μην είναι εγκληματικά. Και άραγε η «ΑΥΓΗ» αποδεχόμενη την καταχώρηση τι κάνει; Αποδοχή προϊόντων εγκλήματος; Αντίστοιχα τώρα έτσι μια σκέψη σαν την προηγούμενη.
Να είστε καλά. Σας ευχαριστώ πολύ.","ΜΑΥΡΟΥΔΗΣ ΒΟΡΙΔΗΣ",69
"136106","   Ευχαριστούμε.
Το λόγο έχει ο κ. Ευάγγελος Αποστόλου από το ΣΥΡΙΖΑ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136107"," Κυρία Πρόεδρε, η «ΑΥΓΗ» είναι μια ανεξάρτητη εφημερίδα της Αριστεράς. Σε αυτήν τη δύσκολη συγκυρία ιδιαίτερα για τα έντυπα της Αριστεράς έβαλε μια καταχώρηση σε ένα αναπτυξιακό ένθετο. Προς θεού, τι σχέση μπορεί να έχει η συγκεκριμένη καταχώρηση εγώ θα έλεγα όχι μόνο με τις θέσεις του ΣΥΡΙΖΑ, αλλά και με τη συγκεκριμένη εφημερίδα, η οποία έχει δώσει αγώνες για την υπεράσπιση του περιβάλλοντος όταν ιδιαίτερα -το γνωρίζετε, κύριε Βορίδη- πάντα είχε ένα ένθετο οικολογικό που ήταν σημείο αναφοράς;
Σας το λέω αυτό γιατί έχουμε μια διαφορά, κύριε Βορίδη, ως προς το πώς προσεγγίζουμε τα ζητήματα του περιβάλλοντος. Για εμάς πρώτιστο κριτήριο σε οποιονδήποτε αναπτυξιακό σχεδιασμό είναι η προστασία του περιβάλλοντος, έπονται τα υπόλοιπα. Επειδή σε αυτήν την προσπάθεια υπάρχουν κινήματα που πραγματικά πρωτοστατούν εμείς τα στηρίζουμε και όταν λέμε για τον κόσμο ακριβώς εννοούμε τα κινήματα αυτά. Ποιο είναι το πρόβλημα το δικό σας σήμερα; Το πρόβλημά σας είναι ότι αυτό το συγκεκριμένο κίνημα έχει μια τέτοια μαζικότητα που φαίνεται ότι απειλεί συγκεκριμένους σχεδιασμούς σας. 
Από αυτήν την άποψη, λοιπόν, εμείς εξακολουθούμε -και το είπα και προηγουμένως και το ξαναλέω- να στηρίζουμε αυτά τα κινήματα, γιατί επιπλέον η μαζικότητα τους δίνει και ένα μήνυμα γενικά στη λειτουργία των κινημάτων. Αυτά, λοιπόν, για να τελειώνω τη συγκεκριμένη τοποθέτηση.
Επειδή υπήρξε από πλευράς ιδιαίτερα του Υπουργείου Περιβάλλοντος κάποια προσέγγιση στις θέσεις μας όσον αφορά την αυστηροποίηση των ποινών εμείς θα ήμασταν απόλυτα ικανοποιημένοι αν η ζημιά των 300 ευρώ γινόταν 400 ευρώ για να χαρακτηριστεί ως πταίσμα κάποια παράβαση. Πάραυτα, όμως, επειδή είπαμε και χθες και σήμερα ότι έχει γίνει ένα θετικό βήμα -δεν ήταν ολοκληρωμένο- θα στηρίξουμε τη συγκεκριμένη αυστηροποίηση των ποινών, διότι για εμάς ιδιαίτερα η προστασία του περιβάλλοντος του δασικού οικοσυστήματος είναι προτεραιότητα. 
Θα πω δύο κουβέντες, όμως, κυρία Πρόεδρε, σχετικά με την περίπτωση που αφορά την τροπολογία που έχει φέρει το Υπουργείο Αγροτικής Ανάπτυξης. Κοιτάξτε να δείτε, όντως υπάρχουν προβλήματα με την εφαρμογή του ν.4015/11 και η καθυστέρηση ουσιαστικά στην αντιμετώπιση των προβλημάτων που προκάλεσε ο συγκεκριμένος νόμος επιδείνωσε την κατάσταση. 
Για εμάς εκεί που έφτασαν πλέον τα πράγματα δεν υπάρχει άλλος δρόμος πλην της πλήρους επανεξέτασης του συγκεκριμένου νόμου, κάτι που και η ηγεσία του Υπουργείου Αγροτικής Ανάπτυξης από την ανάληψη των καθηκόντων της έχει αναγνωρίσει. Μάλιστα, είχε συστήσει και σχετική ομάδα εργασίας για το συγκεκριμένο ζήτημα. Έβγαλε κάποιο πόρισμα, δεν μας το έχει δώσει παρ’ όλο που το ζητάμε διαρκώς. Φαίνεται  όμως ότι κάπου στη διαδρομή θέλησε επικοινωνιακά να διαχειριστεί τη συγκεκριμένη περίπτωση και άρχισε να φέρνει τροπολογίες, παράταση στην παράταση.
Μάλιστα, κάποια στιγμή υπήρξε και η γνωστή άποψη να μπει μέσα οικονομικός εισαγγελέας, να γίνει έλεγχος κακοδιαχείρισης και σπατάλης στις τριτοβάθμιες και δευτεροβάθμιες οργανώσεις. Υπήρξε ένα πόρισμα ορκωτών ελεγκτών που ούτε και αυτό ξέρουμε τι έχει γίνει. Απλά έγινε κάποια συκοφάντηση; Υπήρξε μια πραγματικότητα; Ξέρουμε τι έχει συμβεί όλα τα χρόνια στο συνεταιριστικό χώρο, όμως, παρ’ όλα αυτά κι εκεί σκοτάδι. Ερχόμαστε τώρα μέσα σε ένα τέτοιο κλίμα και φέρνουμε μια συγκεκριμένη τροπολογία. 
Είμαστε κάθετα αντίθετοι κυρίως για ένα λόγο, κυρία Πρόεδρε. Έγινε εμπαιγμός στη συγκεκριμένη περίπτωση. Ήρθε η τροπολογία αυτή με δύο διατάξεις. Η μια αφορούσε τις διώξεις των κινητοποιούμενων αγροτών και η άλλη την άρση, την αναστολή των συνεπειών για τους συνεταιριστές του χώρου. Θα μπορούσαμε να την προσεγγίσουμε θετικά. Όμως αυτό που έγινε αφού τέλειωσαν οι κινητοποιήσεις, είναι ότι απέσυραν τη συγκεκριμένη διάταξη που αφορούσε τους αγρότες. Ταυτόχρονα έρχονται και στην επιτροπή και στην Ολομέλεια και λένε: Θα το διορθώσουμε, θα το επαναφέρουμε. Τι να διορθώσουν, τι να επαναφέρουν; Μια φράση; Προς θεού! Αυτά τα πράγματα δείχνουν τη συμπεριφορά τους. Αυτό ήθελα να πω τελειώνοντας. 
Πραγματικά, εμείς στη συγκεκριμένη διαδικασία και καταθέσαμε προτάσεις κι ένα σημαντικό κομμάτι. Ιδιαίτερα όσον αφορά την προστασία των δασών, αναδείχθηκε θετικό που γίνονται αυτού του είδους οι συζητήσεις. Θα είμαστε εδώ και πάλι ότι θετικό βλέπουμε, όπως έγινε σήμερα, θα το στηρίζουμε και ότι αρνητικό θα προτείνουμε τις δικές μας θέσεις.","ΕΥΑΓΓΕΛΟΣ ΑΠΟΣΤΟΛΟΥ",35
"136108"," Ευχαριστούμε, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μαθητές και μαθήτριες και τρεις εκπαιδευτικοί συνοδοί τους από το 2ο Γυμνάσιο Τούμπας Θεσσαλονίκης. 
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει ο κ. Ιωάννης Δριβελέγκας, Κοινοβουλευτικός Εκπρόσωπος του ΠΑΣΟΚ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136109"," Ευχαριστώ, κυρία Πρόεδρε. 
Δεν θα έπαιρνα το λόγο, γιατί έχει εξαντληθεί το σχέδιο νόμου -είπαμε πάρα πολλά- αλλά θέλω να αποκαταστήσω δύο πράγματα. 
Γίνεται πολύς λόγος για το ν.4015 περί συνεταιρισμών. Όποιος δεν θέλει να ζυμώσει χίλια χρόνια κοσκινίζει! Το λέει ο λαός. Τι δηλαδή; Ότι κάποιοι δεν θέλουν να αναμορφωθεί το συνεταιριστικό κίνημα και θέλουν να μείνουν στις παλιές λογικές και βρίσκουν προφάσεις επί προφάσεων. Τους φταίνε, λέει, κάποια διαδικαστικά θέματα. Γιατί κάποιοι που είχαν τη βούληση έχουν προχωρήσει στην εφαρμογή του νόμου κι έχουν και καλά αποτελέσματα; Μία απάντηση. 
Όμως, αν θέλετε να μιλήσουμε -δεν είναι ώρα- κύριε Αποστόλου, ξέρετε ότι έχω διακονήσει και νομίζω με καλό τρόπο αυτό το κίνημα και το ξέρετε κι εσείς. Έχω πλέον αποκρυσταλλώσει απόψεις, οι οποίες είναι πάρα πολύ ξεκάθαρες και δεν ανακάλυψα μόνος μου την Αμερική. Γιατί θέλουμε να έχουμε νόμο για συνεταιρισμούς; Δεν το κατάλαβα. Γιατί; Είναι ελεύθερη διαπραγμάτευση, συναίνεση ανθρώπων. 
Πού υπάρχει νόμος για συνεταιρισμούς; Πουθενά. Γιατί λοιπόν εδώ πρέπει να έχουμε ντε και καλά νόμο συνεταιρισμών; Διότι εκεί που δεν υπάρχουν νόμοι για συνεταιρισμούς και δεν γίνονται αντικείμενο κομματικής εκμετάλλευσης, πάνω από το 50% των προϊόντων τους διακινούνται μέσω αυτών των συμπράξεων, θα έλεγα. Εδώ, λοιπόν, που έχουμε συνεταιρισμούς και μας φταίει το παλιό, το ’80, το ’90 κ.λπ., τα κόμματα, ο ένας κι ο άλλος, κάτω από 8% των προϊόντων διακινούνται. Θέλετε να συμβάλουμε και μιλάμε κάθε χρόνο και θα μιλάμε για το αγροτικό πρόβλημα. Γιατί; Γιατί δεν έχουμε το θάρρος να πούμε ότι το κράτος μόνο προσφέρει ένα πλαίσιο, τίποτα άλλο και στήριξη για να διακινήσουν τα προϊόντα. 
Αλλά θα έρθει η ώρα, θα τα πούμε αναλυτικά και τότε ο καθένας θα λάβει τη θέση του έναντι της κοινωνίας και έναντι των αγροτών. Γιατί τώρα τελευταία, μάλλον εδώ και καιρό, κάθε φορά που γίνονται κινητοποιήσεις, όλοι βγαίνουν στη σειρά και λένε: «Έχουν δίκιο οι αγρότες». Κάθε χρόνο δίκιο έχουν και κάθε χρόνο η πρωτογενής παραγωγή πάει όλο και χειρότερα. Γιατί; Γιατί δεν δίνουμε κάποια χρήματα από εδώ και από εκεί; Για τις επιδοτήσεις, το ένα, το άλλο; Όχι κύριε. Γιατί δεν τους αφήνουμε και δεν τους προτρέπουμε να συνεταιριστούν, να συνενωθούν έξω από κάθε λογική νόμων. 
Και τελειώνω με το εξής. Δεν μπορώ να σας καταλάβω, κύριε Αποστόλου, ειλικρινά, όσο και να προσπαθήσετε να ακροβατήσετε για να μη στηρίξετε μια τροπολογία που εγώ την έφερα δύο φορές και όλοι έβρισκαν πρόσχημα για να μην την ψηφίσουν και με τη μη ψήφιση φέραμε ανθρώπους σε απόγνωση. Αυτήν τη στιγμή μας παρακολουθεί κόσμος, όπου κλαίνε, τους δημεύουν τα σπίτια, τους παίρνουν τα χρήματα, πάνε φυλακή χωρίς να έχουν καμμία ευθύνη. Το καταλαβαίνετε αυτό; Σας είπα. Τι άλλο να σας πω; Θέλετε να σας πω ότι είναι δεκάδες; Δεν ήθελα. Με πήραν τηλέφωνο να έρθουν να ακούσουν. 
Πόσες φορές θα το πω; Θέλετε να σας πω ότι άνθρωποι διορίστηκαν από το πρωτοδικείο χωρίς να έχουν καμμία ευθύνη διαχείρισης και αυτήν τη στιγμή πάνε φυλακή, τους δεσμεύουν τα λεφτά τους και τους εκποιούν την περιουσία; Δεν θα πάρουμε πρωτοβουλία γι’ αυτούς; Παίρνουμε την πρωτοβουλία, λοιπόν, και βεβαίως από την άλλη πλευρά δεν αθωώνουμε αυτούς οι οποίοι «έχουν βάλει το δάχτυλο στο μέλι», ίσα-ίσα. 
Ακούστε να δείτε: Μην ψάχνετε να βρείτε αφορμή ότι αφαιρέθηκε το πρώτο θέμα που ήταν για τα αγροτοδικεία. Εδώ όταν λέει «αποσύρθηκαν οι αγρότες», κάνετε λάθος. Δεν ήσασταν εδώ. Μάλλον, εδώ ήσασταν. Ήταν ακόμη στα μπλόκα και είπαμε να αποσυρθεί για να μη συσχετιστεί. Ίσα, ίσα. 
Και, εν πάση περιπτώσει, κλείνω με αυτό. Δεν ήθελα να σας το πω τόσες φορές, αλλά με αναγκάζετε με το να επιμένετε. Δηλαδή, είστε με τον κ. Λυμπερόπουλο που έκανε όλες αυτές τις κινήσεις να αθωώσουμε; Πείτε το καθαρά: «Εμείς θέλουμε να στηρίξουμε τους ταξιτζήδες, τους φορτηγατζήδες ή τους αγρότες που κλείνουν τους δρόμους. Αυτούς, λοιπόν, εμείς θέλουμε να μην πάνε στα δικαστήρια», να μην ισχύει δηλαδή ο νόμος και με πρόσχημα αυτό τους  φουκαράδες αυτούς που δεν φταίνε σε τίποτα να τους πάρουν τα σπίτια και να πάνε φυλακή. 
Κοιτάξτε. Εγώ σας ξέρω από χρόνια ότι είστε λογικός άνθρωπος. Είστε άνθρωπος ο οποίος προσωπικά είστε υπέρ αυτών…","ΙΩΑΝΝΗΣ ΔΡΙΒΕΛΕΓΚΑΣ",138
"136110"," Το θέμα δεν είναι προσωπικό φαντάζομαι, έτσι; Τρομάζω. Όχι προσωπικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136111"," Όχι.","ΕΥΑΓΓΕΛΟΣ ΑΠΟΣΤΟΛΟΥ",35
"136112"," ...απλά για το κομματικό σας πατριωτικό καθήκον να καταψηφίσετε, ακροβατείτε και ψάχνετε να βρείτε αφορμές εκεί που δεν υπάρχουν. 
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"136113"," Ευχαριστούμε, κύριε Δριβελέγκα. 
Ο κ. Επαμεινώνδας Μαριάς έχει το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευχαριστώ, κύρια Πρόεδρε. 
Ακόμη περιμένουμε τον Υπουργό Δημόσιας Τάξης να έρθει εδώ να μας εξηγήσει για τα ζητήματα της Ιερισσού και αυτό δείχνει την ευαισθησία της Κυβέρνησης στα γεγονότα που έχουν προκληθεί. Όπως με πληροφορούν, υπάρχει ακόμη ένταση στην περιοχή και καλό θα ήταν ο κύριος Υπουργός να έρθει εδώ να μιλήσει, να δώσει διαβεβαιώσεις, να δώσει εξηγήσεις. 
Δεύτερον. Σε σχέση με το ζήτημα της υλοτομίας θέσαμε ένα θέμα εμείς και δεν ακούσαμε απάντηση. Έχουμε καταθέσει εμπροθέσμως τροπολογία στο νομοσχέδιο του Υπουργείου Οικονομικών για να μειωθεί η τιμή του πετρελαίου θέρμανσης και θέλουμε να υπάρξει θετική απάντηση, όχι μόνο από την Κυβέρνηση. Δεν ακούσαμε τίποτα από τα άλλα κόμματα και θα θέλαμε να υπάρξει απάντηση στο ζήτημα αυτό, γιατί έχει άμεση σχέση και με αυτό που συζητούμε για το ζήτημα της υλοτομίας. 
Τρίτον. Θα καταψηφίσουμε βεβαίως την τροπολογία για το ΤΑΙΠΕΔ. Εξηγήσαμε γιατί. Θεωρούμε ότι έτσι ανοίγει ένας δρόμος να λαμβάνουν γνώση διάφοροι επιτήδειοι που θα εμφανιστούν δήθεν ως επενδυτές. 
Και, φυσικά, υπάρχει κι ένα μεγάλο πρόβλημα με την ιδιωτικοποίηση της ΔΕΠΑ. Τα ζητήματα αυτά αναλύθηκαν από άλλους αγορητές της παράταξής μας. Δεν πρόκειται να στηρίξουμε αυτήν την τροπολογία του Υπουργείου  Οικονομικών, γιατί έχει σχέση και με την ανακεφαλαιοποίηση των τραπεζών, αλλά και για λόγους τάξεως, διότι αυτήν την τροπολογία μπορούσε να την καταθέσει στο νομοσχέδιο, που ήδη τελειώσαμε ως πρώτη ανάγνωση του Υπουργείου  Οικονομικών. 
Ερχόμαστε στα ζητήματα που αφορούν τους οργανισμούς της Κρήτης. Από την πρώτη στιγμή που πήγαμε στις συναντήσεις των επιτροπών είχαμε πει ότι εμείς θεωρούμε ότι η Ειδική Υπηρεσία Δημοσίων Έργων – δύο ΕΔΥΕ είναι- η μορφή αυτής είναι η καλύτερη μορφή για να εκτελεστούν δημόσια έργα. Κι επειδή έχει ένα ειδικό νομικό καθεστώς, για εμάς αυτή είναι η καλύτερη μορφή. Θεωρούμε ότι πρέπει να υπάρχει όμως μία Ειδική Υπηρεσία Δημοσίων Έργων στην Κρήτη. 
Έχω, λοιπόν, ένα δελτίο Τύπου του Τεχνικού Επιμελητηρίου Ελλάδος, Τμήμα Ανατολικής Κρήτης, Παγκρήτιο Σύλλογο Υπαλλήλων ΥΠΕΧΩΔΕ, Ένωση Μηχανικών Δημοσίων Υπαλλήλων Διπλωματούχων Ανωτάτων Σχολών Ανατολικής Κρήτης, Εργατικό Κέντρο Ηρακλείου, Νομαρχιακό Τμήμα ΑΔΕΔΥ Νομού Ηρακλείου και ΣΤΥΕ Παράρτημα Κρήτης που λένε, πολύ απλά, σε σχέση με τα ζητήματα αυτά, ότι το αναπτυξιακό έργο στην Κρήτη και στο ΒΟΑΚ, κυρίως, άργησε και το γεγονός ότι δεν προχώρησε οφείλεται στην έλλειψη λειτουργίας της προϊστάμενης αρχής στην Κρήτη, στη μη πλήρη χρηματοδότηση και στην υποστελέχωση των υπηρεσιών. 
Και λένε ρητά: «Στην παρούσα φάση και μέχρι την ολοκλήρωση του προγράμματος του ΕΣΠΑ του 2015, δεν υπάρχει ούτε διαθέσιμος χρόνος για νέες τεχνικές και διοικητικές προετοιμασίες αλλά ούτε και διαθέσιμοι πόροι. Αντίθετα, η δημιουργία της ανώνυμης εταιρείας θα οδηγήσει στο πάγωμα όλων των έργων, ενταγμένων και μη». Και συνεχίζει παρακάτω. 
Άρα, λοιπόν, διάφοροι φορείς που έχουν σχέση με εκτέλεση έργων λένε ότι η ανώνυμη εταιρεία ως μια νέα μορφή εκτέλεσης έργων δεν πρόκειται να υποβοηθήσει, ιδίως σε αυτήν τη φάση που χρειάζεται να υπάρξει απορρόφηση του ΕΣΠΑ. 
Επομένως εμείς εμμένουμε στη βασική θέση, που από την πρώτη στιγμή είχαμε πει ότι θέλουμε την Ειδική Υπηρεσία Δημοσίων Έργων. 
Τώρα είναι ένα άλλο ζήτημα τι θα γίνει με τις δύο αναπτυξιακές εταιρείες οι οποίες θα πρέπει ή δεν θα πρέπει να συγχωνευθούν. Εδώ, λοιπόν, θέλουμε να πούμε τα εξής: 
Κατά την άποψή μας, πρέπει να γίνει ένας εκτενής διαχειριστικός έλεγχος στον ΟΑΝΑΚ και στον ΟΑΔΥΚ, πριν γίνει η συγχώνευση, για να υπάρχει πλήρης διαφάνεια. 
Δεύτερον, υπάρχουν τοποθετήσεις αρκετών μηχανικών στους οποίους οφείλουν περί τα 3,5 εκατομμύρια ευρώ οι δύο οργανισμοί, σε εργολάβους που έχουν εκτελέσει έργα. Υπάρχει μία πρόβλεψη για μια χρηματοδότηση, αλλά το θέμα είναι πότε θα γίνει και πώς θα γίνει αυτή. 
Τρίτον, έχουμε θέσει ένα ευρύτερο ζήτημα. Τι συμβαίνει εδώ; Το είπε ο κύριος Υφυπουργός στην αρχή σε μια λογική, λέει, δήθεν συγχώνευσης οργανισμών, μια και αυτό είναι μνημονιακή πολιτική και αυτό είναι που άμεσα μας ενοχλεί και δεν θέλουμε αυτές τις πολιτικές, που είναι πολιτικές της τρόικας, παρά μόνο αν είχαν μία σωστή βάση. Εδώ όμως γίνεται, εκ των πραγμάτων, συγχώνευση οποιοδήποτε οργανισμού. Δικαιούται –ρωτώ- μια ανώνυμη εταιρεία και μια άλλη ανώνυμη εταιρεία, που το κράτος έχει το ένα τρίτο του μετοχικού κεφαλαίου, να έρθει με νόμο και να πει ότι συγχωνεύει τις εταιρείες αυτές; Από πού κι ως πού; Υποτίθεται ότι την ελεύθερη οικονομία υπηρετούν. Από πού κι ως πού μπορούν να το κάνουν αυτό; Συνήθως κάνουν τέτοιες επιθέσεις, όταν οι μετοχές ανήκουν ή σε σωματεία ή σε φορείς ή σε αυτό που λέμε ευρύτερα φορείς του κοινωνικού κράτους. 
Δεύτερον, θα συγχωνεύσουν δύο εταιρείες στις οποίες έχουν το ένα τρίτο και ξαφνικά το δημόσιο θα βρεθεί με 51%. Καταπληκτική λύση! 
Τρίτον, αφού πάρει το 51%, θα πάρει το 66% στην εκπροσώπηση του διοικητικού συμβουλίου. Επίσης, καταπληκτική λύση. Και όλα αυτά με νόμο. Και θέλουν, βεβαίως, να τα ρυθμίσουν και λένε πώς θα γίνει η συγχώνευση. Η συγχώνευση θα γίνει, όπως λένε στο άρθρο 4 παράγραφος 4, με λογιστική ενοποίηση των στοιχείων κ.λπ., θα ληφθεί υπ’ όψιν η τακτική και έκτακτη χρηματοδότηση του κράτους, δηλαδή «πάτε να κάντε κεφαλαιοποίηση και να πάρετε τις μετοχές». Και στο τέλος λέτε ότι θα πρέπει να γίνει η συγχώνευση κατά τέτοιον τρόπο και η εκτίμηση των περιουσιακών στοιχείων, ούτως ώστε να προκύψει 51% για το κράτος και 22% για την Περιφέρεια Κρήτης.
Έχετε δηλαδή προδιαγράψει το πώς θα γίνουν τα ποσοστά και θα καλέσετε τώρα τους λογιστές να σας φτιάξουν τέτοιους ισολογισμούς που να βγάλετε αυτά τα ποσοστά. Αυτά είναι απίθανα πράγματα.
Το κράτος –και το έχουμε από άποψη αρχής- δεν δικαιούται να μπει και να παρέμβει σε ανώνυμες εταιρείες που δεν του ανήκουν. Είναι μειοψηφία, να τις συγχωνεύσει και να πάρει και την πλειοψηφία! Δεν γίνεται αυτό. Δεν επιτρέπεται και είναι αντισυνταγματικό αυτό που κάνετε. Και μου κάνει εντύπωση πως οι φορείς, που έχουν δικαιώματα, δεν το έχουν θέσει ακόμα αυτό το ζήτημα. 
Εν πάση περιπτώσει, παρακάτω λέτε ότι στη νέα εταιρεία θα μεταβιβαστεί κάθε δικαίωμα άυλο αγαθό, αξίωση, περιουσιακά στοιχεία κ.λπ.. Σας λέμε, λοιπόν, εμείς το εξής. Είναι θετικό το ότι πέρασαν και κάποιες προτάσεις δικές μας που είναι το αμεταβίβαστο των μετοχών του δημοσίου. Επιμέναμε σε αυτό και είναι θετικό το ότι τις έχετε συμπεριλάβει. Όπως επίσης και ότι αυξήσατε εν μέρει τον αριθμό των μελών του διοικητικού συμβουλίου. 
Για μας, όμως, δεν είναι επαρκή όλα τα στοιχεία. Διότι, πέραν του ότι κάνετε αυτά που σας είπαμε στην ανώνυμη εταιρεία, βάζετε μέσα και την ειδική υπηρεσία δημοσίων έργων. Ουσιαστικά πάτε να δημιουργήσετε έναν υπερφορέα που κατά τη γνώμη μας, αλλά και τις απόψεις του Τεχνικού Επιμελητηρίου και αυτών που γνωρίζουν δεν θα βοηθήσει αυτήν τη στιγμή στην απορρόφηση. Επομένως δεν θα ψηφίσουμε το άρθρο αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136114"," Κλείνετε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κλείνω.
Και φυσικά να σας πούμε για λόγους τάξεως και για να καταγραφούν στα Πρακτικά ότι εμείς θα καταψηφίσουμε το νομοσχέδιο στο σύνολό του, θα καταψηφίσουμε όλα τα άρθρα πλην μιας τροπολογίας και δύο άρθρων τα οποία θα σας αναφέρουμε. Θα ψηφίσουμε το άρθρο 10, θα ψηφίσουμε το άρθρο 11 –ως ισχύει τώρα, εάν αλλάξει η αρίθμηση θα το δούμε- και θα πούμε «ΝΑΙ» στην τροπολογία 254/25. Τα υπόλοιπα θα τα καταψηφίσουμε και το καταψηφίζουμε και στο σύνολό του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136115"," Ευχαριστούμε, κύριε Μαριά.
Θα κλείσετε εσείς, κύριε Υπουργέ. Σας φτάνουν τρία λεπτά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136116"," Θα ήθελα πέντε, κυρία Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"136117"," Ορίστε, κύριε Υπουργέ, έχετε το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136118"," Ευχαριστώ, κυρία Πρόεδρε.
Κυρίες και κύριοι συνάδελφοι, θα αναφερθώ στις διατάξεις τις σχετικές με τον Οργανισμό Ανάπτυξης Κρήτης που ασχολήθηκαν και οι συνάδελφοι Κοινοβουλευτικοί Εκπρόσωποι σήμερα. 
Ξεκινώ από την τοποθέτηση του κ. Μαριά. Μας λέει ο κ. Μαριάς ότι η ΕΥΔΕ, δηλαδή η Ειδική Υπηρεσία Δημοσίων Έργων του Υπουργείου Ανάπτυξης είναι ο καταλληλότερος τρόπος για να χειριστεί κανείς τα μεγάλα δημόσια έργα. Μα, αυτός ο τρόπος υπήρχε ως σήμερα. Αυτό σημαίνει ότι είστε ικανοποιημένοι με ό,τι συνέβαινε ως σήμερα.
Όλη η Κρήτη, όμως, κύριε συνάδελφε, έχει διαφορετική αντίληψη για το ζήτημα ειδικά της διαχείρισης των μεγάλων έργων υποδομών, κατ’ εξοχήν δε του βορειοδυτικού άξονα. Και μάλιστα πρέπει να πω ότι υπάρχει και η πεποίθηση ότι ένας βασικός λόγος για τον οποίο δεν είναι σήμερα οι υποδομές στο επίπεδο που θα έπρεπε να είναι, είναι ακριβώς γιατί η Ειδική Υπηρεσία Διαχείρισης παρά το γεγονός ότι έχει στελεχικό δυναμικό πολύ υψηλού επιπέδου και πολύ μεγάλη τεχνογνωσία, είναι απλώς ένα τμήμα του Υπουργείου το οποίο ό,τι δουλειά κάνει πρέπει να περάσει μετά μία επίπονη και μακρά διαδικασία εγκρίσεων από τις άλλες διευθύνσεις μέχρι να φτάσει στον Υπουργό να υπογραφεί.
Το κείμενο το οποίο διαβάσατε, κύριε συνάδελφε, αναφέρεται ακριβώς στο ζήτημα της έλλειψης ως τώρα προϊσταμένης αρχής των έργων και των μελετών και αποδίδει εκεί την κακοδαιμονία. Αυτό, λοιπόν, είναι που λέει ότι είναι λάθος το σκεπτικό σας. Γιατί με το σχέδιο νόμου αυτό, ορίζουμε ότι το διοικητικό συμβούλιο της εταιρείας αυτής όσον αφορά τα έργα και τις μελέτες είναι προϊσταμένη αρχή. Και σε αυτό πρέπει για μια ακόμη φορά να ευχαριστήσω τον Αναπληρωτή Υπουργό Ανάπτυξης, κ. Καλογιάννη που είδε πραγματικά με καινοτόμο τρόπο το ζήτημα αυτό.
Γι’ αυτό, λοιπόν, είναι απολύτως βέβαιο ότι ως σήμερα τα πράγματα δεν πήγαιναν καλά και τώρα έχουμε βάλει τις βάσεις να πάνε καλύτερα. Δεν θέλετε, όμως, να το παραδεχθείτε. Και εδώ βρίσκεται και ο λόγος για τον οποίο πρέπει το κράτος να έχει το 51%, έστω και αν στις δύο άλλες περιπτώσεις των υπό συγχώνευση οργανισμών είχε μικρότερο ποσοστό.
Διότι τώρα το κράτος δίνει στον Οργανισμό Ανάπτυξης Κρήτης την πλήρη αρμοδιότητα επί του ΒΟΑΚ, επί του φράγματος Αποσελέμη και βεβαίως και όλων των υπολοίπων εργασιών που γίνονταν από τον ΟΑΔΥΚ και τον ΟΑΝΑΚ. Γι’ αυτό οι φορείς οι τοπικοί αναγνώρισαν ότι ναι μεν περιορίζεται κατά τι το ποσοστό της συμμετοχής τους ή τα μέλη τους στο διοικητικό συμβούλιο, αλλά σε κάτι πολύ μεγαλύτερο και πολύ ουσιαστικότερο. Στο ΒΟΑΚ και στο φράγμα Αποσελέμη δεν είχαν κανένα λόγο οι φορείς της τοπικής αυτοδιοίκησης. Και ξαναλέω ότι αυτό είναι πολύ μεγαλύτερο από ό,τι είχαν να κάνουν στον ΟΑΔΥΚ και στον ΟΑΝΑΚ. Γι’αυτό, λοιπόν, επειδή αναρωτιέστε, κύριε συνάδελφε, δεν το έθεσαν οι φορείς ως θέμα, αλλά έθεσαν το ζήτημα των θέσεων στο διοικητικό συμβούλιο. Το ακούσαμε και αυξήσαμε τις θέσεις ούτως ώστε να έχουν τη δυνατότητα της συμμετοχής, να ακούγεται περισσότερο η φωνή του Α’ και του Β’ βαθμού της Τοπικής Αυτοδιοίκησης χωρίς, όμως, να τεθεί σε κίνδυνο η δυνατότητα του νέου οργανισμού να παίρνει αποφάσεις. Διότι για να παίρνει αποφάσεις πρέπει να είναι ξεκάθαρη η πλειοψηφία στο διοικητικό συμβούλιο, κατά την άποψή μας και κατά την άποψη της Πλειοψηφίας -έτσι όπως διαμορφώθηκε- της Βουλής.
Θα ήθελα να αναφερθώ, για ένα μόνο λεπτό, κυρία Πρόεδρε, στην τοποθέτηση του εισηγητή της Αξιωματικής Αντιπολίτευσης, του ΣΥΡΙΖΑ. Αν κατάλαβα καλά, κύριε συνάδελφε, προτίθεστε να ψηφίσετε «ΠΑΡΩΝ» στις συγκεκριμένες διατάξεις. Άκουσα με προσοχή την τοποθέτησή σας και δεν σας κρύβω ότι δεν έχω βγάλει πολύ σαφές συμπέρασμα. Από τη μία είπατε ότι «καλά όλα αυτά» που λέμε και ότι πρέπει η διαχείριση των υποδομών να είναι με τη δομή που τη φτιάξαμε, με την πολιτεία να έχει τον κύριο λόγο», άκουσα ό,τι θετικό είχατε να πείτε γι’ αυτό και μετά προσθέσατε, ότι καλά τα λέμε σε αυτό το σημείο, αλλά από την άλλη δεν συμμεριζόμαστε την άποψή σας ότι τα πάντα πρέπει να είναι στο κράτος και ότι η ιδιωτική πρωτοβουλία είναι κάτι κακό. Δεν ξέρω αν κατάλαβα λάθος, διορθώστε με, αλλά μου δώσατε την εντύπωση ότι η ένστασή σας δεν είναι στο ίδιο το νομοθέτημα που ψηφίζουμε σήμερα, αλλά στο τι πιστεύουμε εμείς.
Εμείς, πραγματικά, δεν είμαστε δογματικοί. Εμείς, πιστεύουμε ότι για τη διαχείριση των συγκεκριμένων υποδομών πρέπει το κράτος να έχει τον καθοριστικό ρόλο, αλλά αυτό δεν συμβαίνει για τα πάντα, για κάθε είδους δραστηριότητα. Μόνο μία χώρα στον κόσμο έχει ακόμα αυτήν την αντίληψη την οποία θέλετε να προβάλετε εδώ και αυτή η χώρα, ξέρετε, πηγαίνει από λιμό σε λιμό και από καταστροφή σε καταστροφή και δεν νομίζω ότι την προβάλλετε ούτε εσείς ως πρότυπο. Στην Βόρεια Κορέα αναφέρομαι.","ΜΑΝΟΥΣΟΣ ΒΟΛΟΥΔΑΚΗΣ",68
"136119"," Κάτι δεν καταλάβατε και φτάσατε στη Βόρεια Κορέα.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136120"," Άρα, λοιπόν, εμείς, κυρίες και κύριοι συνάδελφοι, κάναμε μία καινοτόμο προσέγγιση στο ζήτημα της αναδιοργάνωσης των δομών του κράτους για να φτιάξουμε μία βιώσιμη και ευέλικτη δομή η οποία θα μπορέσει πραγματικά και να διαχειριστεί και να αναπτύξει περαιτέρω δημόσιες υποδομές στην Κρήτη. Πιστεύω ότι πραγματικά δημιουργούμε ένα πρότυπο που μπορεί στη συνέχεια να αξιοποιηθεί και αλλού. 
Θα πρέπει να ερμηνεύσετε το «ΠΑΡΩΝ» που ψηφίζετε, κύριε συνάδελφε, διότι δεν είναι μια πολύ ξεκάθαρη θέση. Θα πρέπει δε, να επισημάνω, και αυτό νομίζω δεν είναι άσχετο με αυτό το «ΠΑΡΩΝ», ότι ναι μεν ψηφίζετε «ΠΑΡΩΝ», αλλά οι συνάδελφοι Βουλευτές του κόμματός σας από την Κρήτη δεν τοποθετήθηκαν στη συζήτηση αυτή, είναι απόντες. Άρα, λοιπόν, το «ΠΑΡΩΝ» αυτό θα πρέπει να ερμηνευθεί.
Εμείς θα προχωρήσουμε με τον τρόπο που έχουμε σχεδιάσει, έχουμε κάνει γνωστό, έχουμε συζητήσει και έχουμε συνθέσει απόψεις και μέσα στην Αίθουσα αυτή και με τους τοπικούς φορείς. Εσείς θα χρειαστεί να ερμηνεύετε τη θέση σας και στο μέλλον.
 Σας ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"136121"," Φαίνεται ότι θα κάνουμε και δεύτερο κύκλο, έτσι το βλέπω.
Το λόγο έχει ο κ. Μαριάς για ένα λεπτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εντελώς καλόπιστα, κυρία Πρόεδρε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136122"," Καλόπιστα τα λέμε, αλλά μετά καλόπιστα απαντάμε όλοι μας, κύριε συνάδελφε. Εντάξει, έχετε δικαίωμα τύποις να έχετε τριτολογία, όμως έχετε εξαντληθεί στο λόγο σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136123"," Θα ήθελα το λόγο για ένα λεπτό, κυρία Πρόεδρε, να κάνω μια διευκρίνιση.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136124"," Έδωσα το λόγο στον κ. Μαριά. Θα τοποθετηθείτε μετά.
Ορίστε, κύριε Μαριά, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Διάβασα κάτι στον κύριο Υπουργό, αλλά προφανώς δεν το πρόσεξε. Οι φορείς αυτοί γιατί λένε ότι δεν προχώρησε ο ΒΟΑΚ; Διότι, πρώτον, υπήρχε έλλειψη λειτουργίας της προϊσταμένης αρχής στην Κρήτη και, δεύτερον, διότι δεν υπήρχε πλήρης χρηματοδότηση διαχρονικά και υπήρχε υποστελέχωση. Και καταλήγουν να γίνουν οι δύο ΕΥΔΕ, μία, –η ΕΥΔΕ Κρήτης- με αρμοδιότητες προϊσταμένης αρχής, προκειμένου να τρέξουν πιο γρήγορα οι μελέτες. Από την πρώτη στιγμή σας το είπα. Μία ΕΥΔΕ με αρμοδιότητες προϊσταμένης αρχής που θα τρέξουν τα έργα.
Από εκεί και πέρα, επειδή είπατε για τα ποσοστά, σας λέω το εξής: Ήδη διαμορφώνετε τα ποσοστά του 51% με τα άρθρα 3 έως 10. Αυτά τα περί εισφοράς των άλλων περιουσιακών στοιχείων των ΕΥΔΕ έρχονται στο άρθρο 29, αφού έχετε πάρει ως κράτος το 51% ήδη με διάφορες λογιστικές ρυθμίσεις, για να χρησιμοποιήσω μία απαλή έκφραση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136125"," Φαίνεται ότι είναι κρητικό το θέμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136126"," Κυρία Πρόεδρε, έχει ζητήσει το λόγο και ο εισηγητής μας.","ΕΥΑΓΓΕΛΟΣ ΑΠΟΣΤΟΛΟΥ",35
"136127"," Ακούστε, δεν έχει τη δυνατότητα για τριτολογία. Κανονικά δικαίωμα τριτολογίας έχει ο Κοινοβουλευτικός Εκπρόσωπος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136128"," Κυρία Πρόεδρε, ζητώ το λόγο γιατί δεν κατάλαβε ο κύριος Υπουργός την άποψή μου και τη διαστρέβλωσε.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"136129"," Θεωρείτε ότι είναι προσωπικό; Θα μπούμε σε καινούργιο κύκλο συζητήσεων. Αυτοί που θέλουν να καταλάβουν, μπορούν να καταλάβουν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136130"," Κυρία Πρόεδρε, το λόγο παρακαλώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136131"," Κύριε Κεγκέρογλου, τυπικά δεν έχετε το λόγο. Επειδή είναι μόνο Κρητικών θέμα…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136132"," Θα μου δώσετε το λόγο, σας παρακαλώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136133"," Μόνο γι’ αυτό και επειδή είναι θέμα εσωτερικό της Κρήτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136134"," Το θέμα που θέτει ο κ. Μαριάς και οι φορείς, το παλεύω δέκα χρόνια για να πάει η προϊσταμένη αρχή στην Κρήτη. Δεν μπορούσε, λοιπόν, να υλοποιηθεί η απάντηση του Υπουργείου τόσα χρόνια με τον αγώνα, τον οποίο έχω κάνει, λόγω του ότι η δεύτερη υπηρεσία δεν έχει κανένα μόνιμο υπάλληλο, έχει μόνο συμβασιούχους. Γι’ αυτό δεν μπορεί να υλοποιηθεί στην πράξη.
Επομένως η προϊσταμένη αρχή στον οργανισμό λύνει αυτό το θέμα. Οι εργαζόμενοι υπάγονται στο Υπουργείο Ανάπτυξης και Υποδομών με τις ίδιες συνθήκες, ίδιες προϋποθέσεις και θα πληρώνονται και από αυτό. Δεν αλλάζει τίποτε γι’ αυτούς και εξασφαλίζεται το θέμα το εργασιακό. 
Επιπλέον οι εργαζόμενοι των δύο οργανισμών είναι υπέρ του νομοσχεδίου, όπως διαμορφώθηκε και αυτοί οι εργαζόμενοι εκφράζονται από το εργατικό κέντρο, δεν εκφράζονται οι δημόσιοι υπάλληλοι. Και δεν το λέω για εσάς, το λέω για το εργατικό κέντρο, το οποίο αναφέρεται σε έναν άλλο κλάδο. Προφανώς υπέγραψε, χωρίς να έχει διαβάσει τι υπέγραφε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136135"," Εσείς εκεί κάτω ξέρετε καλύτερα, οπότε νομίζω ότι μπορείτε να…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136136"," Κυρία Πρόεδρε, ανεξάρτητα από την ψήφο που δίνουν τα κόμματα, είναι το καλύτερο αποτέλεσμα.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"136137"," Ευχαριστούμε κύριε Κεγκέρογλου. 
Ο κ. Αποστόλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136138"," Κυρία Πρόεδρε, ο κύριος Υπουργός διέπραξε ένα ολίσθημα. Προς θεού! Ο ΣΥΡΙΖΑ με τη Βόρεια Κορέα; Εμείς συμμετείχαμε στη διαδικασία. Επεξεργαστήκαμε τη συγκεκριμένη τροπολογία. Δεν είμαστε κρητικό κόμμα. Είμαστε ένα κόμμα, το οποίο μέσα από επεξεργασίες, μέσα από θεσμική παρουσία των Βουλευτών, καταλήξαμε σε αυτήν την απόφαση.
Η ψήφος «ΠΑΡΩΝ» έχει καθιερωθεί στη Βουλή και δείχνει μία συγκεκριμένη θέση. Μία θέση ότι παρακολουθείς, συμμετέχεις, προτείνεις…","ΕΥΑΓΓΕΛΟΣ ΑΠΟΣΤΟΛΟΥ",35
"136139"," Εντάξει, κύριε Αποστόλου, ξέρουμε τι είναι το «ΠΑΡΩΝ».","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136140"," Και αν βεβαίως δεν ικανοποιηθείς σε αυτό που στοχεύεις, λες εδώ είμαι παρών σε όλη αυτή τη διαδικασία. Προς τι, λοιπόν, σας φάνηκε παράξενη η θέση μας;","ΕΥΑΓΓΕΛΟΣ ΑΠΟΣΤΟΛΟΥ",35
"136141"," Ευχαριστούμε, κύριε Αποστόλου.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα δύο μαθητές και μαθήτριες και τρεις εκπαιδευτικοί συνοδοί τους από το Γενικό Λύκειο του Αγίου Γεωργίου Θεσσαλονίκης.
Έχουμε τη βόρειο Ελλάδα κοντά μας.
Να είστε καλά παιδιά. 
Η Βουλή τούς καλωσορίζει.
 (Χειροκροτήματα από όλες τις πτέρυγες της Βουλής)
Κηρύσσεται περαιωμένη η συζήτηση επί της αρχής, των άρθρων και των τροπολογιών του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις».
Ερωτάται το Σώμα: Γίνεται δεκτό το νομοσχέδιο επί της αρχής;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136142"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136143"," Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις» έγινε δεκτό επί της αρχής κατά πλειοψηφία.
Εισερχόμαστε στην ψήφιση των άρθρων.
Ερωτάται το Σώμα: Γίνεται δεκτό το άρθρο 1, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136144"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136145"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136146"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136147"," Συνεπώς το άρθρο 1 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 2 όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136148"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136149"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136150"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136151"," Συνεπώς το άρθρο 2 έγινε δεκτό όπως τροποποιήθηκε από τον κύριο Υπουργό, κατά πλειοψηφία.
Το άρθρο 3 αποσύρθηκε και τα υπόλοιπα άρθρα αναριθμούνται. Όμως, για να μην μπλέξω και εγώ, η εκφώνηση θα γίνει όπως είναι η προτέρα σειρά. Θα αλλάξει όμως η αρίθμηση.
Ερωτάται το Σώμα: Γίνεται δεκτό το άρθρο 4, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136152"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136153"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136154"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136155"," Συνεπώς το άρθρο 4 έγινε δεκτό όπως τροποποιήθηκε από τον κύριο Υπουργό κατά πλειοψηφία.
 Ερωτάται το Σώμα: Γίνεται δεκτό το άρθρο 5 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136156"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136157"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136158"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136159"," Συνεπώς το άρθρο 5 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 6 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136160"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136161"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136162"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136163"," Συνεπώς το άρθρο 6 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 7 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136164"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136165"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136166"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136167"," Συνεπώς το άρθρο 7 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 8 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136168"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136169"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136170"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136171"," Συνεπώς το άρθρο 8 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 9 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136172"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136173"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136174"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136175"," Συνεπώς το άρθρο 9 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 10 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136176"," Δεκτό, δεκτό.","ΟΛΟΙ ΟΙ ΒΟΥΛΕΥΤΕΣ",NA
"136177"," Συνεπώς το άρθρο 10 έγινε δεκτό ως έχει ομοφώνως.
Ερωτάται το Σώμα: Γίνεται δεκτό το άρθρο 11 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136178"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136179"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136180"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136181"," Συνεπώς το άρθρο 11 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 12 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136182"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136183"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΕΥΑΓΓΕΛΟΣ ΑΠΟΣΤΟΛΟΥ",35
"136184"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136185"," Συνεπώς το άρθρο 12 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 252 και ειδικό αριθμό 24, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136186"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"136187"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"136188"," Συνεπώς η τροπολογία με γενικό αριθμό 252 και ειδικό αριθμό 24 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 254 και ειδικό αριθμό 25 όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136189"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"136190"," Παρών.","ΔΙΑΜΑΝΤΩ ΜΑΝΩΛΑΚΟΥ",302
"136191"," Συνεπώς η τροπολογία με γενικό αριθμό 254 και ειδικό αριθμό 25 έγινε δεκτή, όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136192","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"136193"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Η ψήφισή του στο σύνολο αναβάλλεται για άλλη συνεδρίαση. 
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"136194"," Μάλιστα, μάλιστα.
Με τη συναίνεση του Σώματος και ώρα 19.43’ λύεται η συνεδρίαση για αύριο ημέρα Παρασκευή 8 Μαρτίου 2013 και ώρα 10.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
