"","Content","name","ParlmemberID"
"57949","Date","20-12-2012",NA
"57950"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η δεύτερη με αριθμό 765/17-12-2012 επίκαιρη ερώτηση πρώτου κύκλου της Βουλευτού Αχαΐας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μαρίας Κανελλοπούλου προς τον Υπουργό Δημόσιας Τάξης και Προστασίας του Πολίτη, σχετικά με τον σοβαρό τραυματισμό δεκαεννιάχρονου διαδηλωτή από αδιάκριτη ρίψη χημικών από αστυνομικούς, δεν συζητείται λόγω κωλύματος του Υπουργού και διαγράφεται.
Θα συζητηθεί η πρώτη με αριθμό 762/17-12-2012 επίκαιρη ερώτηση πρώτου κύκλου του Γ’ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την καθυστέρηση στην απονομή της Δικαιοσύνης στη χώρα μας.
Στην επίκαιρη ερώτηση θα απαντήσει ο Υπουργός Δικαιοσύνης κ. Ρουπακιώτης.
Το λόγο έχει ο Γ΄ Αντιπρόεδρος της Βουλής κ. Μαρκογιαννάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57951"," Κύριε Πρόεδρε, κύριε Υπουργέ, το πρόβλημα είναι υπαρκτό. Σας λέω ειλικρινά ότι η κατάθεση της ερώτησης την οποία συζητάμε δεν είχε ελεγκτικό σκοπό. Προπάντων, δεν ήθελα να ελέγξω τη σημερινή πολιτική ηγεσία του Υπουργείου Δικαιοσύνης, διότι ασφαλώς είστε οι τελευταίοι που έχετε ευθύνη για το πρόβλημα που αντιμετωπίζει σήμερα η χώρα στον τομέα της δικαιοσύνης, που πλέον μπορούμε να μιλούμε για αρνησιδικία.
Θέλω επίσης να σας πω ότι προσωπικά εκφράζω μια αγωνία -και δικαιούμαι να την εκφράσω λόγω ειδικών συνθηκών προς το πρόσωπό μου- μια αγωνία που είναι και ολόκληρης της κοινωνίας, γιατί όταν ο ένας πυλώνας της δημοκρατίας που είναι η δικαιοσύνη –που κατά την άποψή μου είναι και ο σοβαρότερος- χωλαίνει, τότε χωλαίνει όλη η δημοκρατία. 
Αυτήν τη στιγμή η κατάσταση έχει φτάσει σε απαράδεκτο σημείο. Δεν θα μιλήσω για τις εκατομμύρια πλέον υποθέσεις που στοιβάζονται στα διάφορα δικαστήρια. Μόνο στα διοικητικά δικαστήρια οι υποθέσεις είναι γύρω στις πεντακόσιες χιλιάδες, για να μη μιλήσουμε και για τα ποινικά δικαστήρια, τα πολιτικά δικαστήρια ή οπουδήποτε αλλού υπάρχει δικαιοδοτική εξουσία.
Εκείνο που με τρομάζει είναι ότι το πρόβλημα μεγαλώνει και δεν μεγαλώνει απλώς λόγω των πρόσφατων κινητοποιήσεων δικηγόρων και δικαστών –γιατί βέβαια το πρόβλημα έχει μεγαλύτερη έξαρση- αλλά γενικότερα από χρόνο σε χρόνο, ό,τι και αν κάνει το κράτος ή το Υπουργείο Δικαιοσύνης, όποια μέτρα και αν λαμβάνονται, δεν υπάρχει αποτέλεσμα. 
Βλέπουμε λοιπόν ότι περισσότερες υποθέσεις έρχονται για να εκδικαστούν και λιγότερες τελειώνουν, με την έκδοση απόφασης ή με οποιονδήποτε άλλον τρόπο. Αποτέλεσμα; Η απογοήτευση του πολίτη. Ο μέσος πολίτης, ο αδικούμενος πολίτης, αυτός που προσπαθεί να βρει το δίκιο του μέσω της δικαιοσύνης απογοητεύεται και δεν εμπιστεύεται πλέον τη δικαιοσύνη, όταν εκδίδεται μία απόφαση μετά από δέκα ή δεκαπέντε χρόνια, όταν σοβαρά ποινικά αδικήματα εκδικάζονται μετά από δέκα ή δεκαπέντε χρόνια, όταν πλημμελήματα παραγράφονται πλέον, όταν η ποινή δεν επιτελεί το σκοπό της. Γιατί τι ωφελεί μία ποινή που θα επιβληθεί σε κάποιον μετά από δέκα ή δώδεκα χρόνια, που είναι τελείως διαφορετικές οι συνθήκες και οι κοινωνικές και οι προσωπικές;
Αυτό, λοιπόν, το τεράστιο πρόβλημα έρχεται η πολιτεία κάθε τόσο και προσπαθεί να το αντιμετωπίσει με διάφορα μέτρα, με διάφορους τρόπους, για τους οποίους θα μιλήσω στη δευτερολογία μου.
Εκτιμώ, κύριε Υπουργέ, ότι εσείς, ο άνθρωπος του εγνωσμένου κύρους και ήθους, ο άνθρωπος ο οποίος είναι της μαχόμενης δικηγορίας, που έχετε ζήσει το δικαστήριο και έχετε ζήσει και την κοινωνία, θα μπορέσετε να αντιμετωπίσετε το πρόβλημα σε σωστές βάσεις, διότι αν δεν το δούμε με τρόπο διαφορετικό απ’ αυτόν που το βλέπαμε μέχρι σήμερα, πολύ φοβάμαι ότι το κακό θα διαιωνίζεται, το πρόβλημα θα μεγαλώνει, η δικαιοσύνη θα χωλαίνει, η δημοκρατία θα χωλαίνει.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"57952"," Το λόγο έχει ο Υπουργός κ. Αντώνιος Ρουπακιώτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57953"," Κύριε Πρόεδρε, γνωρίζετε τόσο πολύ το χώρο λειτουργίας του δικαστικού συστήματος, ώστε ο σημερινός Υπουργός Δικαιοσύνης να δυσκολευόταν να προσθέσει κάτι σ’ αυτά που είπατε. Θα έλεγα, μάλιστα, ότι προσυπογράφω την ερώτησή σας. Οπότε θα αναζητούνταν ένας άλλος Υπουργός Δικαιοσύνης, για να απαντήσει σε δύο ερωτώντες.
Έτσι είναι! Υπάρχει δραματική υστέρηση στην οργάνωση των δικαστηρίων. Δεν συνιστά αυτό υπαινιγμό για κανέναν Υπουργό Δικαιοσύνης που προϋπήρξε.  Η δικαιοσύνη δεν είναι μόνη στο πέλαγος ως οργάνωση. Είναι το ελληνικό κράτος και οι υστερήσεις στην οργάνωσή του είναι γνωστές.
Δεύτερον, τι χρέος έχουμε; Έχουμε χρέος να προλάβουμε παρεμβάσεις. Για παράδειγμα, τα δεκαοκτάμηνα, κύριε Πρόεδρε, θα έλεγα ότι είναι ένα όνειδος. Είναι ένα όνειδος το να συμπληρώνονται τα δεκαοκτάμηνα και να βγαίνουν έξω ακόμα και κατηγορούμενοι –γιατί δεν έχουν ακόμα καταδικαστεί- που βαρύνονται με βαριές τουλάχιστον κατηγορίες που θα πει το δικαστήριο.
Η παρέμβασή μας είναι άμεση με πρόταση που θα κατατεθεί ταχύτατα, ώστε να περιοριστούν εκείνες οι δυνατότητες μακράς διαδικασίας μέχρι να φθάσει στο δικαστήριο. Δεύτερον, επικοινωνήσαμε ήδη με τους εισαγγελείς Εφετών ως καθ’ ύλην αρμοδίους, όχι για να ασκήσουν έναν έλεγχο που να προβληθεί ίσως προς την κοινωνία για τούτο ή για εκείνο το δικαστή ή εισαγγελέα, ωστόσο να μας γνωρίσουν γιατί κρατά πολύ η διαδικασία.
Τρίτον, στο ίδιο νομοσχέδιο που έχει υπογραφεί από όλους, πλην ενός γιατί έλειπε στο εξωτερικό, έχουμε διατάξεις για εκείνους που, ενώ έχουν διαπράξει σε βάρος του δημοσίου χρήματος και της πατρίδας –άρα, της οικονομίας- αδικήματα, καθυστερούν να γίνουν οι δίκες τους.
Έχουμε, λοιπόν, μία σειρά τέτοιων παρεμβάσεων γενικά στις υποθέσεις, όπως έχουμε και μία τρίτη παρέμβαση για το ίδιο νομοσχέδιο γι’ αυτούς που είπατε –και πολύ δικαιολογημένα- για τους εργαζομένους, για τους νεόπτωχους και τους μικροσυνταξιούχους, γιατί οι υποθέσεις τους πολύ καθυστερούν. 
Κατά συνέπεια –και τελειώνω, κύριε Πρόεδρε- είναι μία εκρηκτική κατάσταση. Το είπατε. Θα μου επιτρέψετε, λοιπόν, να σας πω και εγώ ένα παράδειγμα. Υπήρχε πρόγραμμα να τελειώσουν οι φορολογικές υποθέσεις σε αριθμό 20% έως τις 30 Ιουνίου και 80% έως 31 Δεκεμβρίου τώρα, ώστε να μην υπάρχουν εκκρεμότητες τον Ιούνιο του 2013. Για τους λόγους τους οποίους αναφέρατε και δεν τους υπαινιχθήκατε, έχουν βαλτώσει.
Κύριε Πρόεδρε, θα μου επιτρέψετε να πω μία λέξη, για να ολοκληρώσω. Πέρα από τη μηχανοργάνωση, η μεγάλη έλλειψη στα δικαστήρια που δεν έχουν μηχανοργανωθεί μέχρι τώρα, κύριε Μαρκογιαννάκη, ακούει σε ένα όνομα από πλευράς ελλείψεων: Δικαστικοί υπάλληλοι, δικαστικοί υπάλληλοι, δικαστικοί υπάλληλοι! Στο εξωτερικό, η σχέση δικαστών με γραμματείς είναι ένας δικαστής-πέντε υπάλληλοι. Εδώ, σε κάποιους σχηματισμούς είναι ένας δικαστής με 1,7 υπαλλήλους και σε άλλους σχηματισμούς είναι ένας δικαστής με έναν υπάλληλο.
Ένα παράδειγμα δραματικό: Πήρε σύνταξη ο ηλεκτρολόγος του Πρωτοδικείου Αθηνών, που λέγεται ότι είναι το μεγαλύτερο Πρωτοδικείο της Ευρώπης. Τώρα δεν υπάρχει ηλεκτρολόγος και έρχεται ο ηλεκτρολόγος από τον Άρειο Πάγο για να καλύψει ευκαιριακές ανάγκες. Το λέω αυτό, γιατί το κύμα των αποχωρήσεων από το δημόσιο μας επιβάλλει να αναζητήσουμε λύσεις σε συνεργασία με το Υπουργείο Διοικητικής Μεταρρύθμισης. Μέσα από την κινητικότητα που θα αναπτυχθεί πιστεύουμε ότι θα καλύψουμε ένα μικρό μέρος.
Ευχαριστώ.","ΑΝΤΩΝΙΟΣ ΡΟΥΠΑΚΙΩΤΗΣ",1
"57954"," Πριν σας δώσω το λόγο, κύριε Μαρκογιαννάκη, αν μου επιτρέπετε, θα ήθελα να κάνω μόνο μια παρατήρηση, κάνοντας χρήση ή κατάχρηση της Έδρας.
Αναφέρεστε στα ποινικά δικαστήρια.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57955"," Σε όλα.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"57956"," Υπάρχουν, όμως και τα πολιτικά δικαστήρια όπου καταστρέφονται επιχειρήσεις.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57957"," Αναφέρθηκα και στα πολιτικά δικαστήρια.","ΑΝΤΩΝΙΟΣ ΡΟΥΠΑΚΙΩΤΗΣ",1
"57958"," Καταστρέφονται επιχειρήσεις: Μισθωτικές διαφορές, αποζημιώσεις, διεκδικήσεις. ποινικές ρήτρες, όλα αυτά και αυτοί που τα δικαιούνται δεν δικαιώνονται λόγω της αναβλητικότητας και καταστρέφονται επιχειρήσεις σήμερα.
Κύριε Μαρκογιαννάκη, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57959"," Κύριε Υπουργέ, με προλάβατε σε ό,τι έχει να κάνει με τους υπαλλήλους των δικαστηρίων, όπου θα πρότεινα αυτό το οποίο είπατε, μια συνεργασία με το Υπουργείο Διοικητικής Μεταρρύθμισης, ούτως ώστε να καλυφθεί ένα μέρος τουλάχιστον των κενών από αυτούς οι οποίοι τώρα τίθενται σε διαθεσιμότητα, όπως ονομάζουμε το μέτρο.
Επίσης, ξέρω ότι το Σάββατο εγκαινιάζετε στα Χανιά τη νέα δικαστική φυλακή. Υπάρχει μεγάλη έλλειψη και διοικητικού και φυλακτικού προσωπικού. Συζητώντας προχθές στα Χανιά με τους συνδικαλιστικούς εκπροσώπους των εργαζομένων, καταλήξαμε ακριβώς στο να σας ζητήσουμε και να προτείνουμε, στο πλαίσιο της κινητικότητας, όπως ονομάζεται τώρα με τις καινούργιες λέξεις στο πολιτικό λεξιλόγιο -τι να κάνουμε;- να εκπαιδεύσουμε με ταχείες διαδικασίες και να πάνε να πλαισιώσουν τα κενά τα οποία θα δημιουργηθούν.
Κύριε Υπουργέ, σήμερα το μεγαλύτερο πρόβλημα το οποίο αντιμετωπίζει η ελληνική πολιτεία και η ελληνική κοινωνία, κατά την εκτίμηση τη δική μου, είναι το πρόβλημα της διαφθοράς. Είναι μέγα το πρόβλημα καθέτως και οριζοντίως, η Δημόσια Διοίκηση έχει εμποτιστεί και δεν είναι δυνατόν με τον τρόπο που λειτουργούν σήμερα τα δικαστήριά μας σε καμμία περίπτωση να αντιμετωπιστεί το πρόβλημα. Ταχείες διαδικασίες ναι, σωστές αποφάσεις ναι, ούτως ώστε η ποινή που θα επιβάλλεται να επιτελεί και το σκοπό της, την ειδική και τη γενική πρόληψη. Διότι, όπως ξέρετε, δεν είναι τιμωρία αλλά είναι ποινή αυτό που είπα προηγουμένως. Πώς θα γίνει αυτό, όταν επιβάλλεται μια ποινή μετά από τόσα χρόνια, όπως επιβάλλεται συνήθως;
Ερχόμενος το πρωί, άκουσα σε ένα ραδιόφωνο το εξής εκπληκτικό, κύριοι. Στη Θεσσαλονίκη γίνεται μια μεγάλη δίκη. Κάποια πολύκροτη υπόθεση, που είχε εξιχνιαστεί από τις διωκτικές αρχές πριν από κάποια χρόνια δικαζόταν χθες και ο μεν βασικός κατηγορούμενος λόγω δεκαοκτάμηνου «την έκανε με ελαφρά πηδηματάκια», οι δε ποινές που επεβλήθησαν δεν ήταν ανάλογες, από ό,τι φαίνεται, του μεγέθους των πράξεων του κατηγορούμενου. Γιατί; Ακούστε: Χάθηκε ο κατάλογος των μαρτύρων από τη δικογραφία και δεν μπόρεσαν να έρθουν στο δικαστήριο οι βασικοί μάρτυρες κατηγορίας. Αν είναι δυνατόν αυτό το πράγμα! Αν είναι δυνατόν να συμβαίνουν τέτοια πράγματα!
Αν, κύριε Υπουργέ, συμβαίνουν αυτά τα πράγματα, τότε, με συγχωρείτε, αλλά θα πρέπει να δείτε το πρόβλημα από τη βάση του, από την αρχή. Αν υπάρχει δικαστήριο το οποίο να μην καλεί τους μάρτυρες και να τους εξετάζει, διότι χάθηκε ο κατάλογος των μαρτύρων, ερρέτω! Τότε πρέπει πλέον να προβληματιστούμε πάρα πολύ για το τι συμβαίνει.
Τι έκανε μέχρι τώρα η πολιτεία; Ημίμετρα, κύριε Υπουργέ. Δεν θέλω εσείς να καταλήξετε εκεί, όχι εσείς που γνωρίζετε τα πράγματα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αντιπροέδρου της Βουλής)
Τελειώνω, κύριε Πρόεδρε, σε μισό λεπτό.
Ημίμετρα, παραγραφές αδικημάτων όπου προβλεπόταν ποινή μέχρι ένα χρόνο, παραγραφή ποινών μέχρι ένα χρόνο, ειδικές διαδικασίες οι οποίες δεν εφαρμόζονται συνέχεια. Αυτό που είπατε τώρα είναι ότι θα ψηφιστεί κάποιος νόμος που θα επιβάλλει την ταχεία εκδίκαση των σοβαρών υποθέσεων. Σωστό. Όμως, θα εφαρμοστεί; Στην πράξη θα εφαρμοστεί;
Ξέρετε, μου θυμίζει τις αγορανομικές διατάξεις με τις οποίες προσπαθούσαμε να συγκρατήσουμε τις τιμές των προϊόντων κάποτε, επιβάλλοντας βιαίως κάποιες τιμές που στο τέλος δεν είχαν κανένα αποτέλεσμα. Αυτό δείτε το.
Θέλετε την άποψή μου; Ως ταπεινός υπηρέτης της θέμιδος με διάφορες ιδιότητες ενθυμούμαι κάποτε, κύριε Υπουργέ, ότι δούλευαν περισσότεροι όλοι οι συντελεστές, όλοι οι παράγοντες της απονομής της δικαιοσύνης και οι δικαστές και οι εισαγγελείς και οι γραμματείς και οι δικηγόροι. Αυτό το βιολί –χρησιμοποιώ μια λέξη της καθομιλουμένης- τρεις η ώρα αφήνουμε τα μολύβια, κατεβαίνουμε κάτω και τελειώσαμε μπορεί να ηχεί όμορφα στα δικαιώματα των εργαζομένων και των συνδικαλιστών, όμως, ως αποτέλεσμα υπάρχει αυτό το οποίο ζούμε σήμερα. Από εκεί που κάποτε θυμάμαι δεν υπήρχαν υποθέσεις να γεμίσουν τα πινάκια και λέγαμε «τι έχεις; Φέρ’ το» να έχουμε να δικάσουμε μετά από δυο μήνες, έχουμε οδηγηθεί στο σημερινό κατάντημα.
Μεταξύ των άλλων, δηλαδή, αφού εξεταστεί το πρόβλημα συνολικά, το δούμε από όλες του τις πλευρές, ας ληφθεί υπ’ όψιν κι αυτή η παράμετρος. Όλοι μας θα πρέπει να καταλάβουμε ότι έχουμε τις ευθύνες μας και όλοι θα πρέπει να κάνουμε ό,τι μπορούμε για να διορθώσουμε τα πράγματα.
Ευχαριστώ.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"57960"," Το λόγο έχει ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57961"," Κύριε Πρόεδρε, η κρίση που μαστίζει την ελληνική κοινωνία κι έχει φέρει σε τέτοια κακουχία κυρίως τα αδύναμα στρώματα, γνωρίζετε πέραν των άλλων ότι γεννά και πολλές δίκες. Ένα είναι αυτό. Δεύτερον, γνωρίζετε ότι έχει μια άλλη μορφή το έγκλημα. Τρίτον, υπάρχει μία σωρεία αδικημάτων στον τομέα οικονομικής διαχείρισης, είναι αυτοί οι υπαίτιοι με τα λευκά κολάρα, που σημαίνει ότι ήταν άλλοι όροι κάποτε και άλλοι όροι τώρα. Αυτό δεν σημαίνει, όμως, ότι η πολιτεία πρέπει να μένει. Πρέπει να εγρηγορεί, γι’ αυτό πρέπει να οργανώσει τις υπηρεσίες της, για να απονεμηθεί η δικαιοσύνη και να τιμωρούνται όσοι φταίνε, επιτέλους. Και έχει αρχίσει ακριβώς να γίνεται και το ξέρετε.
Δεύτερον, επαναλαμβάνω, υπάλληλοι, υπάλληλοι, υπάλληλοι. 
Τρίτον, πιστεύω ότι μετά τις 19 Ιανουαρίου οι Ελληνίδες, οι Έλληνες δικαστές και εισαγγελείς θα σκεφτούν το χρέος τους προς την ελληνική κοινωνία, καθώς και η ελληνική πολιτεία έπραξε και θα πράξει στο ακέραιο τις δικές της υποχρεώσεις. Να λέμε τα πράγματα με το όνομά τους. Η βαθειά εκτίμηση που έχω τη γνωρίζουν και οι προσπάθειες που κάναμε, αν θέλετε, με διακήρυξη από τη δική μου πλευράς απαρχής είναι γνωστά στοιχεία. Ε, λοιπόν, ήρθε και η ώρα η δική τους να ανταποκριθούν στο κάλεσμα της ελληνικής κοινωνίας, των ανέργων, των εργαζομένων, των νεόπτωχων, αλλά και κάθε άλλης υπόθεσης η οποία θα έρθει να συντρέξει με αναπτυξιακή προσπάθεια που θα αρχίσει.
Άρα, υπάρχουν οι παρεμβάσεις για το τώρα. Είμαστε υποχρεωμένοι να ελαχιστοποιήσουμε αυτούς που μετά τους δεκαοκτώ μήνες γίνονται ελεύθεροι. Πιστεύω ότι θα το καταφέρουμε.
Τέταρτον, να περιορίσουμε ακριβώς εκείνους τους υπαλλήλους που διαχειρίζονται το δημόσιο χρήμα για ίδιο όφελος. Πιστεύω ότι θα το καταφέρουμε.
Πέμπτον, για το αύριο, ολοκληρώνεται η διαδικασία, κύριε Πρόεδρε, σε ό,τι αφορά τη μαγνητοφώνηση μέρους των δικαστηρίων. Ήδη αρχίζουμε από τα ειρηνοδικεία. Γνωρίζετε ότι σε πολυμελή πρωτοδικεία από το ’99 αυτό ισχύει. Έως το 2015, μέσα από το πρόγραμμα «e-Justice», δεν θα υπάρχει δικαστήριο που δεν θα είναι μηχανογραφημένο. Αυτό σημαίνει λιγότερη ανάλωση χρόνου, μεγαλύτερη ταχύτητα, τα δικόγραφα θα κατατίθενται όχι πλέον -έχει αρχίσει αυτό στα δικαστήρια…","ΑΝΤΩΝΙΟΣ ΡΟΥΠΑΚΙΩΤΗΣ",1
"57962"," Η σωστή απόδοση των λεγομένων, αυτό είναι το ζητούμενο.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"57963"," Παρακαλώ, ιδιαιτέρως. Έχει αρχίσει. Στο Συμβούλιο Επικρατείας, για παράδειγμα, λειτουργεί σε ένα υψηλό βαθμό, αλλά και στα πρωτοδικεία έχουν κι άλλα δικαστήρια. Τι σημαίνει; Έχουμε για το τώρα και για το αύριο. Το τώρα, μην λησμονούμε –επαναλαμβάνω- ότι είμαστε υποχρεωμένοι να παρεμβαίνουμε γιατί το φαινόμενο καθυστέρηση της δικαιοσύνης έχει κακοφορμίσει και γι’ αυτό είναι αλλεπάλληλες οι καταδίκες από το Ευρωπαϊκό Δικαστήριο Δικαιωμάτων του Ανθρώπου σε βάρος της πατρίδος μας. Εάν όμως δεν ληφθούν αυτά τα μέτρα και εάν δεν αντιληφθούν οι αρμόδιοι -που είναι ή δεν είναι δεν θα αναφέρω- ότι πρέπει να ολοκληρωθούν αυτές οι ενέργειες, τότε δεν ξέρω πόσες θα είναι οι αποφάσεις του Δικαστηρίου Ευρωπαϊκών Κοινοτήτων σε βάρος της Ελλάδος.
Ευχαριστώ.","ΑΝΤΩΝΙΟΣ ΡΟΥΠΑΚΙΩΤΗΣ",1
"57964"," Θα συζητηθεί η πέμπτη με αριθμό 774/17-12-2012 επίκαιρη ερώτηση πρώτου κύκλου του Βουλευτή Αιτωλοακαρνανίας του Λαϊκού Συνδέσμου - Χρυσή Αυγή κ. Κωνσταντίνου Μπαρμπαρούση προς τους Υπουργούς Εργασίας, Κοινωνικής Ασφάλισης και Πρόνοιας και Αγροτικής Ανάπτυξης και Τροφίμων, σχετικά με την αύξηση του ορίου ηλικίας συνταξιοδότησης των αγροτών στο εξηκοστό έβδομο έτος.
Το λόγο έχει ο κ. Μπαρμπαρούσης για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"57965"," Ευχαριστώ, κύριε Πρόεδρε.
Κύριε Υπουργέ, η τρικομματική σας Κυβέρνηση λαμβάνει κατά καιρούς διάφορες πεφωτισμένες αποφάσεις πάντα μέσα στα φιλομνημονιακά πλαίσια. Ζητάτε μέσω λογαριασμών της ΔΕΗ, άλλου είδους λογαριασμούς. Αυξάνετε τιμολόγια κοινωνικών αγαθών. Φορολογείτε τα παιδιά μας και τα καθιστάτε τεκμήριο εφορίας και γενικώς χάνει η μάνα το παιδί και το παιδί τη μάνα. 
(Στο σημείο αυτό την Προεδρική Έδρα  καταλαμβάνει ο  Γ’ Αντιπρόεδρος της Βουλής κ.  ΧΡΗΣΤΟΣ ΜΑΡΚΟΓΙΑΝΝΑΚΗΣ )
Η μνημονιακή σας συγκυβέρνηση, υλοποιώντας τις εντολές της τρόικας, προχωρεί και στην αύξηση από 1-1-2013 του ορίου ηλικίας συνταξιοδότησης αγροτών κατά δύο χρόνια. Έτσι, το όριο ηλικίας διαμορφώνεται στο εξηκοστό έβδομο έτος σε κάθε περίπτωση.
Οι αγρότες μας, που πλήττονται απανωτά τα τελευταία χρόνια από λανθασμένες και επικίνδυνες αποφάσεις που έχουν ληφθεί σε βάρος τους, είναι μια κατηγορία βασική για την ανάπτυξη και την οικονομία της πατρίδας μας. Έχουν μια επίπονη δραστηριότητα που απαιτεί αποθέματα σωματικής και ψυχικής δύναμης κάτω από αντίξοες καιρικές συνθήκες τις περισσότερες φορές.
Κάθε αύξηση του ορίου ηλικίας συνταξιοδότησης, ειδικά όταν αυτό πηγαίνει στο εξηκοστό έβδομο έτος, οδηγεί σε εξόντωση στην κυριολεξία τον αγροτικό πληθυσμό, κάτι που μακροπρόθεσμα θα έχει συνέπειες στον κοινωνικό ιστό του έθνους μας.
Κατόπιν τούτου, σας καλώ να μου απαντήσετε στα εξής: 
Με ποιο σκεπτικό πάρθηκε αυτή η απόφαση, η οποία οδηγεί σε εξόντωση τον αγροτικό πληθυσμό της πατρίδας μας; Τι προτίθεστε να πράξετε προκειμένου οι αγρότες να εξαιρεθούν από τη ρύθμιση αυτή;
Ευχαριστώ.","ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ",338
"57966"," Το λόγο έχει ο Υφυπουργός κ. Νικόλαος Παναγιωτόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57967"," Κύριε συνάδελφε, θα είμαι όσο πιο λακωνικός μπορώ στο ερώτημα που καταθέσατε με ποιο σκεπτικό πάρθηκε αυτή η απόφαση.
Η απόφαση για την αύξηση των ορίων συνταξιοδότησης για τους αγρότες στα εξήντα επτά χρόνια ήταν άλλο ένα δυσάρεστο πλην όμως απαραίτητο μέτρο στο πλαίσιο του συνολικού πακέτου που συμφωνήθηκε για να εξασφαλίσει η χώρα τη συνέχεια της χρηματοδότησης. Αυτό είναι με δύο λόγια. Ήταν άλλο ένα δυσάρεστο και ενδεχομένως άδικο μέτρο. Και εγώ από αγροτική περιφέρεια κατάγομαι και καταλαβαίνω τις συνέπειες. Όμως δεν υπήρχε άλλος δρόμος να εξασφαλιστεί η χρηματοδότηση, η οποία έρχεται αυτές τις μέρες. 
Πάρθηκαν συνολικότερα αποφάσεις σε ανώτατο πολιτικό επίπεδο στο πλαίσιο μιας σκληρής διαπραγμάτευσης. Και δεν είναι σχήμα λόγου η σκληρή διαπραγμάτευση ούτε επικοινωνιακό τρικ. Ήμουν μέσα και έβλεπα και συμμετείχα. Δεν ήταν εύκολη υπόθεση. Και όπως καταλαβαίνετε, αυτός που παρακαλάει για χρήμα, βρίσκεται πάντα σε μειονεκτικότερη θέση σε σχέση με αυτόν που έρχεται και του το προσφέρει για να επιβάλει τους όρους του. 
Εδώ φτάσαμε και είναι μεγάλη η κουβέντα για το πώς φτάσαμε. Αυτή δυστυχώς είναι η πραγματικότητα. Το κρίσιμο διακύβευμα ήταν η συνέχιση της χρηματοδότησης της χώρας. Έχουμε άλλη μια ευκαιρία. Αν την πετάξουμε και αυτήν στα σκουπίδια, αν κατασπαταλήσουμε το χρήμα ή αν καθυστερήσουμε όσον αφορά την ορθολογική αξιοποίηση του, θα είμαστε μοιραία νομίζω πλέον για μια ακόμη φορά άξιοι της μοίρας μας. Το ζητούμενο είναι να αλλάξουμε τρόπο λειτουργίας, για να μπορέσουμε να αξιοποιήσουμε αυτήν την τελευταία ευκαιρία που μας δίνεται. 
Δεν είναι όλα μαύρα και άραχνα για τους αγρότες. Μόλις προχθές ο Πρωθυπουργός σε σύσκεψη στο Υπουργείο Αγροτικής Ανάπτυξης και Τροφίμων ανακοίνωσε άλλη μια «ένεση» ρευστότητας με την πίστωση του λογαριασμού των αγροτών –όχι των συνταξιούχων, των εν ενεργεία- ενός και πλέον δισεκατομμυρίου ευρώ για την καταβολή των κοινοτικών επιδοτήσεων. Είναι η δεύτερη και τελευταία δόση του 2012.
Επομένως υπάρχουν και κάποιες χαραμάδες αισιοδοξίας, ώστε αυτός ο πολύ βασικός τομέας για την οικονομία, να συνεχίσει να λειτουργεί.
Ένας αγρότης που σήμερα είναι εξήντα πέντε ετών και ξαφνικά βλέπει με μια απόφαση το όριο συνταξιοδότησης να ανεβαίνει άλλα δύο χρόνια, βρίσκεται οπωσδήποτε σε μια δύσκολη θέση. Αυτός ο αγρότης πριν από σαράντα, σαράντα πέντε χρόνια θα έλεγα ότι ήταν μέρος της μεγάλης προσπάθειας της χώρας να αποκτήσει παραγωγική βάση. Και εκείνα τα χρόνια πράγματι παρήγαγε ανταγωνιστικά προϊόντα. Είδε τη χώρα να μπαίνει στην Ευρωπαϊκή Ένωση και είδε να ανοίγει η βρύση ή η κάνουλα με τη ροή του χρήματος από την Ευρωπαϊκή Ένωση στη χώρα μας. 
Εκεί τα πράγματα λίγο μπερδεύτηκαν, γιατί υπήρξε και χρήμα που έρρευσε στην Ελλάδα από την Ευρωπαϊκή Ένωση, το οποίο κατασπαταλήθηκε από κάποιους αγρότες, που δεν το πήραν, για να το αξιοποιήσουν στην παραγωγική τους βάση, αλλά το επένδυσαν, για να δείξουν έναν απότομο αλλά ανορθολογικό πλουτισμό και φτάσαμε τελικά στην αποδυνάμωση –για να μην πω αποσάθρωση- του παραγωγικού δυναμικού του αγροτικού κόσμου.
Εν πάση περιπτώσει, για να μη μακρηγορώ, ένας ήταν ο λόγος. Ναι, είναι δυσάρεστη απόφαση. Ναι, είναι άδικη απόφαση.
Στη δευτερολογία θα αναλύσω από το σχετικό έγγραφο της Γενικής Γραμματείας Κοινωνικής Ασφάλισης και της Ειδικής Διεύθυνσης Ασφάλισης Αγροτών κάποια ειδικά ζητήματα όσον αφορά την κατοχύρωση και τη θεμελίωση συνταξιοδοτικών δικαιωμάτων αγροτών. Όπως ξέρετε, ό,τι ισχύει στον ΟΓΑ δεν ισχύει σε άλλα ασφαλιστικά ταμεία και τις ολίγες περιπτώσεις…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57968"," Κύριε Υπουργέ, τα υπόλοιπα στη δευτερολογία σας.
Το λόγο έχει ο κ. Μπαρμπαρούσης για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57969"," Κύριε Πρόεδρε, άκουσα με προσοχή τον κύριο Υπουργό. Το πρόβλημα το οποίο έχετε είναι ότι δεν γνωρίζετε την πραγματικότητα. Μιλάτε με αριθμητικά μεγέθη και υπολογισμούς και χάνετε τον ανθρώπινο παράγοντα. Οι αγρότες μας αποτελούν ένα βασικό παράγοντα οικονομίας και ανάπτυξης σε αυτόν τον τόπο. Οι επιλογές των κομμάτων που κυβερνούσαν αυτόν τον τόπο και τον έφεραν σε αυτήν την κατάσταση, όσον αφορά τους αγρότες, ήταν επιεικώς τραγικές. Μείωση των συντάξεων, συρρίκνωση του εισοδήματός τους. Αδιαφορία σε σχέση με τα καθημερινά προβλήματα. 
Αδιαφορείτε για όλα. Αδιαφορείτε για το ότι η ύπαιθρος ερημώνει. Αδιαφορείτε για τα αδιάθετα αγροτικά προϊόντα. Κυρίως όμως δεν σας νοιάζει ο παράγοντας άνθρωπος. Οι εντολές που παίρνετε από την τρόικα σας έχουν κάνει να μη βλέπετε την ουσία των πραγμάτων. 
Ο Έλληνας αγρότης ήταν αυτός που με τη σκληρή δουλειά του και το αποτέλεσμα των προσπαθειών του συντελούσε στην ανάπτυξη της πατρίδας. Λάδι, ελιές, πορτοκάλια, φέτα, κρασί. Ενδεικτικά τα αναφέρω σαν κάποια από τα βασικά προϊόντα που κάναμε εξαγωγή στο εξωτερικό. Τώρα έχει έρθει μαρασμός στην ελληνική ύπαιθρο. Φτάσαμε στο σημείο να υπάρχουν μήλα από την Αργεντινή, φασόλια από την Ουρουγάη και δεν ξέρω και εγώ από πού αλλού και τα ελληνικά προϊόντα να πετιούνται στις χωματερές. Και εσείς αντί να βοηθήσετε την κατάσταση, να δώσετε κίνητρα και πνοή στους αγρότες, ανεβάζετε και άλλο το όριο ηλικίας για τη σύνταξη, λες και αυτό μόνο τους έλειπε.
Επικαλεστήκατε μεγέθη οικονομικά και συγκυρίες κ.λπ. Η ουσία όμως είναι αλλού, κύριε Υπουργέ. Το να είσαι αγρότης και κτηνοτρόφος δεν είναι εύκολη υπόθεση. Ο αγρότης παλεύει σκληρά, κάνει μία επίπονη δραστηριότητα, παλεύει ακόμη και ενάντια στα στοιχεία της φύσης. Ξέρετε τι είναι να μαζεύεις ελιές μέσα σε τσουχτερό κρύο, να κλαδεύεις, να οργώνεις το χωράφι, να σπέρνεις; Να είσαι έξω με τα ζωντανά ό,τι καιρό και να έχει, Χριστούγεννα, Πάσχα; Ξέρετε, τα ζωντανά δεν καταλαβαίνουν από γιορτές. Πρέπει να είσαι κάθε ημέρα εκεί. Σας λέω πράγματα που ίσως δεν σας λένε κάτι. Λένε όμως πολλά στον απλό καθημερινό Έλληνα μαχητή της γης, τον Έλληνα αγρότη, τον οποίο, με το να ανεβάσετε το όριο συνταξιοδότησης στα εξήντα επτά, τον οδηγείτε κυριολεκτικά στην εξόντωση. 
Δεν περιμένουμε να δείξετε ευαισθησία για την αγροτιά. Εδώ δεν την έχετε δείξει για άλλα και άλλα ζητήματα. Όμως, με τις ενέργειές σας μακροπρόθεσμα διαλύετε την αγροτική παραγωγή. Άρα μόνοι σας υπονομεύετε την ανάπτυξη και την πρόοδο. Καταλαβαίνουμε τη στάση σας ως ένα σημείο. Εκτελείτε εντολές των ξένων και της τρόικας, όλων αυτών που σας καθοδηγούν και δεν σας νοιάζει για τους αγρότες, όπως και δεν σας νοιάζει για την πατρίδα μας. Εμείς, όμως, στεκόμαστε δίπλα στον Έλληνα αγρότη και στις αξίες της ελληνικής γης και πάνω απ’ όλα πιστοί στην πατρίδα μας.","ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ",338
"57970"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57971"," Ωραία τα λέτε, κύριε συνάδελφε. Κάνετε και το κομμάτι σας για εντολές, τρόικα, κ.λπ.. Πραγματικά θα ήθελα να ξέρω πού θα ήμασταν αν αυτή τη στιγμή δεν είχε εισρεύσει στη χώρα η δόση, τα πενήντα δύο δισεκατομμύρια, προκειμένου να διατεθούν στην ελληνική οικονομία, να παράσχουν ένεση ρευστότητας. Πραγματικά δεν θα ήθελα να ξέρω πού θα ήμασταν.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57972"," Όπου ήμασταν προχθές.","ΗΛΙΑΣ ΠΑΝΑΓΙΩΤΑΡΟΣ",385
"57973"," Δεν θα ήμασταν όμως κάπου καλύτερα, κύριε συνάδελφε. Γι’ αυτό να είστε σίγουρος. Το παίρνω από κάποια ρήση του συναδέλφου που λέει ότι εκτελούμε και μόνο εκτελούμε. Δεν θα ήμασταν κάπου καλύτερα απ’ όπου είμαστε σήμερα. Αυτό έχω να πω μόνο.
Εν πάση περιπτώσει, είναι θέματα που βάζετε. Συμφωνώ μαζί σας. Σας είπα ότι και εγώ είμαι από περιοχή με αγροτική παραγωγή. Και εμείς έχουμε ελιές επάνω στην Καβάλα.
Παρακαλούσα προχθές παραγωγούς να μου πουν στην περίοδο συγκομιδής, που έληξε πριν από μία ή δύο εβδομάδες, πόσα μεροκάματα έγιναν από Έλληνες και πόσα από ξένους και πόσοι Έλληνες προσέρχονται στο λιομάζεμα και πόσοι έχουν…
(Θόρυβος στην Αίθουσα)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57974"," Κύριε Υπουργέ, αν έχετε την καλοσύνη, επιτρέψτε μου.
	Κύριοι συνάδελφοι, παρακολουθώντας προηγουμένως, έβλεπα τον κύριο Υπουργό που παρακολουθούσε με πολύ σεβασμό στο πρόσωπό του αυτά που έλεγε ο κ. Μπαρμπαρούσης. Παρακαλώ λοιπόν κι εσείς να ακούτε τον κύριο Υπουργό με τον ίδιο σεβασμό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57975"," Διάλογο κάνουμε.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"57976"," Δεν προβλέπεται διάλογος τέτοιου είδους από τον Κανονισμό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57977"," Ο διάλογος ανεπισήμως είναι ευπρόσδεκτος, δεν υπάρχει ζήτημα ως προς αυτό.
	Από κει και πέρα, ας δούμε τα προβλήματα, κύριοι συνάδελφοι. Λέτε κάποια πράγματα που θεωρώ ότι είναι σωστά όσον αφορά το απότομο, αν θέλετε, χωρίς μεταβατικές περιόδους στην αύξηση ορίων συνταξιοδότησης. Στα έγγραφα που συνέλεξε η υπηρεσία έχω κάποια ζητήματα που εμφανίζουν πραγματικά προβλήματα. 
Για παράδειγμα, ένας αγρότης που ξαφνικά εμφανίζεται να βγαίνει σε σύνταξη στα εξήντα επτά και έχει κλείσει τα εξήντα πέντε, έχει μεταβιβάσει δικαιώματα, τα έχει παραχωρήσει εδώ κι εκεί και βρίσκεται ξαφνικά χωρίς τίποτα και δεν μπορεί να καλλιεργήσει. Αυτό το θέμα πρέπει να το δούμε και νομίζω ότι αξίζει τον κόπο να κάνετε μία ερώτηση στον Υπουργείο Αγροτικής Ανάπτυξης για να δούμε πώς καλύπτονται αγρότες οι οποίοι ξαφνικά βλέπουν ότι πρέπει να δουλέψουν άλλα δύο χρόνια και να συνταξιοδοτηθούν δύο χρόνια αργότερα και δεν έχουν δικαιώματα. Εδώ πρέπει οπωσδήποτε να προβλεφθεί κάτι.
	Όσον αφορά ειδικά το ζήτημα αυτό, σας διαβάζω και θα καταθέσω το έγγραφο της Γενικής Γραμματείας Κοινωνικών Ασφαλίσεων για τις ασφαλίσεις των αγροτών. «Θεμελιωμένα συνταξιοδοτικά δικαιώματα μέχρι 31-12-2012 λόγω συμπλήρωσης προϋποθέσεων του απαιτούμενου χρόνου ασφάλισης και του ορίου ηλικίας, όπου αυτά προβλέπονται, δεν θίγονται και δύνανται να ασκηθούν οποτεδήποτε». Επομένως όποιος έχει συμπληρώσει το χρόνο ασφάλισης και το όριο δεν θίγεται. 
	Από κει και πέρα όμως, κατοχυρωμένα, δηλαδή χωρίς όριο ηλικίας μέχρι 31-12-2012 συνταξιοδοτικά δικαιώματα δεν έχουν εφαρμογή στον ΟΓΑ. Μπορεί να έχουν εφαρμογή σε άλλα ασφαλιστικά ταμεία αλλά όχι στον ΟΓΑ, δεδομένου ότι δεν υφίστανται διατάξεις κατοχύρωσης συνταξιοδοτικού δικαιώματος εδώ.
	Τέλος, από την αύξηση του ανωτέρω ορίου ηλικίας συνταξιοδότησης εξαιρούνται οι ασφαλισμένες που θεμελιώνουν δικαίωμα συνταξιοδότησης σύμφωνα με τις ισχύουσες γενικές, ειδικές ή καταστατικές διατάξεις ως μητέρες ανίκανων για κάθε βιοποριστική εργασία τέκνων, καθώς και οι χήροι πατέρες ανίκανων για κάθε βιοποριστική εργασία τέκνων. Αυτές είναι οι δύο εξαιρέσεις, μικρές σε σχέση με το συνολικό πρόβλημα. 
Σας είπα όμως ότι το ζητούμενο εδώ για τον αγροτικό κόσμο είναι πώς θα δουλέψει καλύτερα, πώς θα τον βοηθήσουμε να οργανωθεί καλύτερα, ώστε να παράγει ανταγωνιστικά προϊόντα και προϊόντα που μπορούν να κατακτούν και παγκόσμιες αγορές. 
Ναι, έχουμε θέματα με το λάδι, αλλά ξέρετε ότι στο λάδι το 60% της παγκόσμιας αγοράς το ελέγχουν οι Ισπανοί. Οι Ισπανοί όμως χρησιμοποιούν ελληνικό λάδι, το οποίο αγοράζουν χύμα, επειδή δεν είχαμε τις δυνατότητες να το πουλήσουμε και να το πλασάρουμε έξω. Αυτά τα προβλήματα πρέπει να τα δούμε γιατί αξίζει τον κόπο.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57978"," Ευχαριστούμε τον κύριο Υπουργό.
	Η τρίτη με αριθμό 767/17-12-2012 επίκαιρη ερώτηση πρώτου κύκλου της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Οικονομικών, σχετικά με την οικονομική αποκατάσταση των ζημιών που υπέστησαν οι Έλληνες μικροομολογιούχοι, δεν συζητείται λόγω κωλύματος του κυρίου Υπουργού και διαγράφεται.
	Η τέταρτη με αριθμό 776/17-12-2012 επίκαιρη ερώτηση πρώτου κύκλου του Βουλευτή Α΄ Πειραιά των Ανεξάρτητων Ελλήνων κ. Παναγιώτη Μελά προς τον Υπουργό Υγείας, σχετικά με τα προβλήματα στη λειτουργία του Εθνικού Κέντρου Άμεσης Βοήθειας (ΕΚΑΒ), δεν συζητείται λόγω κωλύματος του κυρίου Υπουργού και διαγράφεται.
	Η πρώτη με αριθμό 763/17-12-2012 επίκαιρη ερώτηση δευτέρου κύκλου του Βουλευτή Λακωνίας της Νέας Δημοκρατίας κ. Αθανασίου Δαβάκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη συνέχιση της λειτουργίας του Τμήματος Τεχνολογίας Πληροφορικής και Τηλεπικοινωνιών του ΑΤΕΙ Καλαμάτας στη Σπάρτη, δεν συζητείται κατόπιν συνεννόησης του κυρίου Υπουργού με τον κύριο Βουλευτή και διαγράφεται.
	Η δεύτερη με αριθμό 766/17-12-2012 επίκαιρη ερώτηση δευτέρου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Παναγιώτη Κουρουμπλή προς τους Υπουργούς Οικονομικών και Τουρισμού, σχετικά με την κατασπατάληση δημοσίου χρήματος από την «Εταιρεία Ακινήτων Δημοσίου Α.Ε.», δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 764/17-12-2012 επίκαιρη ερώτηση δευτέρου κύκλου του Βουλευτή Χίου του Πανελλήνιου Σοσιαλιστικού Κινήματος κ. Κωνσταντίνου Τριαντάφυλλου προς τον Υπουργό Υγείας, σχετικά με τη στέγαση την υπηρεσιών του ΕΟΠΥΥ στη Χίο, δεν συζητείται, λόγω κωλύματος του κυρίου Υπουργού και διαγράφεται.
Επίσης, η πέμπτη με αριθμό 771/17-12-2012 επίκαιρη ερώτηση δευτέρου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Δημόσιας Τάξης και Προστασίας του Πολίτη, σχετικά με τον εξοπλισμό και την εκπαίδευση της Ελληνικής Αστυνομίας, δεν συζητείται, λόγω κωλύματος του κυρίου Υπουργού και διαγράφεται.
Κυρία Μάρκου, έχετε ζητήσει για ένα λεπτό το λόγο. 
Ορίστε, κυρία Μάρκου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57979"," Είναι απαράδεκτο αυτό που γίνεται. Έχω καταθέσει αυτήν την ερώτηση εδώ και σχεδόν δύο μήνες. Ο Υπουργός δεν έρχεται ποτέ, με αποτέλεσμα να μη σνομπάρει εμένα βέβαια αλλά να σνομπάρει τους δεκαπέντε χιλιάδες άνδρες και γυναίκες της Ελληνικής Αστυνομίας που έχουν μπει αξιοκρατικά στο Σώμα και αυτήν τη στιγμή αντιμετωπίζουν το οργανωμένο έγκλημα με σοβαρές ελλείψεις σε ό,τι έχει να κάνει με την εκπαίδευση και τον εξοπλισμό.
Την ερώτηση αυτή την έχει ο Υπουργός μπροστά του δύο μήνες. Θα μπορούσε τουλάχιστον να μας κάνει την τιμή μία φορά να έρθει. 
Ευχαριστώ πολύ.","ΑΙΚΑΤΕΡΙΝΗ ΜΑΡΚΟΥ",309
"57980"," Εκτιμώ ότι μας ακούει τώρα ο κύριος Υπουργός. Βεβαίως, να λάβετε υπ' όψιν σας ότι το Υπουργείο Δημόσιας Τάξης και Προστασίας του Πολίτη δεν έχει Υφυπουργό και αυτό δημιουργεί πρόσθετες δυσκολίες στον εκάστοτε Υπουργό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57981"," Αισθάνομαι πολύ καλύτερα τώρα, κύριε Πρόεδρε!","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57982"," Θα συζητηθεί η έκτη με αριθμό 770/17-12-2012 επίκαιρη ερώτηση πρώτου κύκλου της Βουλευτού Β΄ Πειραιά της Δημοκρατικής Αριστεράς κ. Μαρίας Γιαννακάκη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις αδιαφανείς διαδικασίες στην αγορά πληροφοριακού συστήματος για το ΙΚΑ. 
Κυρία Γιαννακάκη, έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57983"," Ευχαριστώ, κύριε Πρόεδρε.
Κύριε Υπουργέ, είμαι σίγουρη ότι θα συμφωνήσετε μαζί μου πως η χρηστή διαχείριση του δημόσιου χρήματος, ακόμη και το τελευταίο ευρώ του φορολογούμενου Έλληνα πολίτη, είναι εκ των ων ουκ άνευ και όσον αφορά στη νομιμότητα και όσον αφορά στη σκοπιμότητα και αποτελεί ένα από τα βασικά προκρίματα της ποιότητας της δημοκρατίας. Όμως, σύμφωνα με απόφαση της Ευρωπαϊκής Επιτροπής, η χώρας μας παραπέμπεται στο Δικαστήριο της Ευρωπαϊκής Ένωσης, επειδή απέτυχε να διεξαγάγει διαγωνισμό που αφορούσε σε προμήθεια πληροφοριακού υλικού για το Ίδρυμα Κοινωνικών Ασφαλίσεων, που να συνάδει με τους κανονισμούς της Ευρωπαϊκής Ένωσης σε ό,τι έχει να κάνει με τη διεξαγωγή διαγωνισμού για δημόσιες συμβάσεις.
Συγκεκριμένα, ο διαγωνισμός αυτός ο οποίος διεξήχθη το 2009, περιείχε παράνομες ρήτρες, όπως την υποχρέωση για υποβολή στοιχείων για επιτυχή εκτέλεση στην Ελλάδα συμβάσεων έργων με προφίλ ανάλογο με το έργο του ΙΚΑ. Οι ρήτρες αυτές αντίκεινται στις σχετικές κοινοτικές διατάξεις, αφού συνεπάγονται διακρίσεις σε βάρος δυνητικών υποψηφίων, με συνέπεια τη δημιουργία αθέμιτου ανταγωνισμού και αναποτελεσματικής διάθεσης των κοινοτικών πόρων. Η επιτροπή ζήτησε το 2011 από την Ελλάδα να συμμορφωθεί με τους κοινοτικούς κανόνες και η ελληνική Κυβέρνηση απήντησε ότι θα προχωρήσει στη διενέργεια μειοδοτικού διαγωνισμού, ο οποίος δεν έγινε ποτέ. 
Σύμφωνα, λοιπόν, με όλα αυτά, σας ρωτώ, κύριε Υπουργέ, για ποιο λόγο δεν υλοποιήθηκαν οι δεσμεύσεις της Ελλάδας και πώς προτίθεστε να αντιμετωπίσετε το ενδεχόμενο παραπομπής της Ελλάδας στο Δικαστήριο της Ευρωπαϊκής Ένωσης.
Επίσης, αναφορικά με τα γενικά μέτρα, σε ποιες ενέργειες προτίθεστε να προβείτε, προκειμένου να θεσπίσετε το θεσμικό αυτό πλαίσιο που θα αποτρέψει το να βρεθούμε εκ νέου σε μία τέτοια κατάσταση;","ΜΑΡΙΑ ΓΙΑΝΝΑΚΑΚΗ",100
"57984"," Ευχαριστούμε, κυρία συνάδελφε.
Στην κ. Γιαννακάκη θα απαντήσει ο Υφυπουργός κ. Νικόλαος Παναγιωτόπουλος.
Κύριε Υφυπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57985"," Όπως καταλαβαίνετε, το Υπουργείο Εργασίας, κυρία συνάδελφε, δεν μπορεί να απαντήσει ως προς τη θέσπιση του νέου θεσμικού πλαισίου. Είναι άλλου Υπουργείου αρμοδιότητα αυτή, αλλά από την απάντηση που θα σας δώσω, θα καταλάβετε ότι δεν είναι τόσο απλή η παραπομπή της χώρας και η επιβολή προστίμου από το Ευρωπαϊκό Δικαστήριο, δεδομένων των ενεργειών που θα σας αναλύσω παρακάτω. 
Πρέπει, λοιπόν, να είμαστε ακριβείς στις διατυπώσεις μας, δεδομένου ότι συζητούμε ζήτημα που έχει να κάνει με διεθνή διαγωνισμό και ενδεχόμενη παραπομπή της χώρας.
Επομένως, ο αναφερόμενος στην επίκαιρη ερώτησή σας διαγωνισμός δεν αφορούσε στην αγορά πληροφοριακού συστήματος για το ΙΚΑ, όπως σημειώνετε στην ερώτησή σας. Εδώ έχετε λάθος. Ο διαγωνισμός και η αγορά του πληροφοριακού υλικού του ιδρύματος έχει γίνει το 1999. Αυτός ο διεθνής δημόσιος ανοιχτός διαγωνισμός, που διεξήχθη τον Ιούνιο και στον οποίο αναφέρεστε, είχε ως αντικείμενο την παροχή υπηρεσιών συμφωνημένου επιπέδου υποστήριξης παραγωγικής λειτουργίας του ολοκληρωμένου πληροφοριακού συστήματος του ΙΚΑ και του διαδικτυακού τόπου του ΙΚΑ και εμπλουτισμού βάσεων δεδομένων χρονικής διάρκειας τριάντα μηνών. Επομένως, ήταν για την υποστηρικτική, εάν θέλετε, λειτουργία που έχει να κάνει με το πληροφοριακό υλικό που αγοράστηκε και εγκαταστάθηκε.
Επίσης, πρέπει να σημειώσω ότι ο εν λόγω διαγωνισμός του 2009 κρίθηκε απολύτως νόμιμος από το Ελεγκτικό Συνέδριο. Πραγματοποιήθηκαν όλοι οι σχετικοί έλεγχοι νομιμότητας της σύμβασης και κατά τη δημόσια διαβούλευση του διαγωνισμού στην ιστοσελίδα του ιδρύματος δεν είχε υπάρξει καμμία ουσιαστική παρατήρηση. 
Αυτό που έγινε είναι ότι εκ των υστέρων μια εταιρεία, που δεν είχε υποβάλει καν προσφορά σε αυτόν το διαγωνισμό, κατέθεσε προσφυγή στην Ευρωπαϊκή Επιτροπή για δύο σημεία του διαγωνισμού, υποστηρίζοντας ότι κακώς μπήκαν δύο όροι.
Οι δύο όροι είναι οι εξής: Πρώτον, έθετε ο διαγωνισμός περιορισμό μόνο στην Ελλάδα ως προς την εμπειρία και την εκτέλεση παρόμοιων συμβάσεων από τους υποψήφιους αναδόχους και δεύτερον, προαπαιτούμενη εμπειρία του αναδόχου, όπου το ΙΚΑ αναγνώρισε την εμπειρία μόνο για τον κύριο προμηθευτή και όχι για τρίτους, όπως για παράδειγμα υπεργολάβους. Αυτό κρίθηκε ότι κακώς μπήκε. 
Τέλος, το 2010 εστάλη προειδοποιητική επιστολή από την Ευρωπαϊκή Ένωση, που μας έλεγε να σταματήσουμε τη σύμβαση. Δεν ήταν δυνατόν να γίνει αυτό, αφού όλο το πληροφοριακό σύστημα του ΙΚΑ σε τέτοια περίπτωση θα κατέρρεε, θα τιναζόταν στον αέρα, με απρόβλεπτες συνέπειες για όλο το ασφαλιστικό μας σύστημα.
Από εκεί και πέρα, η ελληνική Κυβέρνηση δεσμεύθηκε να προχωρήσει στην προκήρυξη νέου διεθνούς δημόσιου ανοιχτού διαγωνισμού με απαλοιφή των επίμαχων όρων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57986"," Τα υπόλοιπα στη δευτερολογία σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57987"," Τελειώνω αμέσως, κύριε Πρόεδρε.
Σε καμμία περίπτωση δεν δεσμεύθηκε για μειοδοτικό διαγωνισμό, όπως αναφέρετε στην επίκαιρη ερώτησή σας. 
Ξεκίνησε η διαδικασία, στο πλαίσιο της οποίας απαιτούνταν έγκριση από το Διοικητικό Συμβούλιο του ΙΚΑ, μετά της Γενικής Γραμματείας Κοινωνικών Ασφαλίσεων και έπειτα της Υπηρεσίας Ανάπτυξης Πληροφορικής, της ΥΑΠ του Υπουργείου Διοικητικής Μεταρρύθμισης. 
Ήδη, αυτή η υπηρεσία, η ΥΑΠ, πριν από λίγες μέρες, στις 17 Δεκεμβρίου, έδωσε σχετική έγκριση για νέο διαγωνισμό, η οποία έγκριση διαβιβάστηκε στη Γενική Γραμματεία Κοινωνικών Ασφαλίσεων. Επομένως, θα έρθει το θέμα σε εμάς, στη Γενική Γραμματεία Κοινωνικών Ασφαλίσεων, θα δοθεί το τελικό «πράσινο φως» για τη διεξαγωγή του νέου διαγωνισμού από το ΙΚΑ και με αυτές τις εξελίξεις νομίζω ότι βάσιμα πλέον έχουμε καλές πιθανότητες να αποφύγουμε το ενδεχόμενο παραπομπής της χώρας στο δικαστήριο της Ευρωπαϊκής Ένωσης. Αυτό συμβαίνει, ήδη έχει δρομολογηθεί και νομίζω ότι όλα θα εξελιχθούν χωρίς επιπλοκές για τη χώρα μας.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57988"," Ευχαριστούμε, κύριε Υπουργέ.
Το λόγο έχει η κ. Γιαννακάκη για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57989"," Κύριε Υπουργέ, ιστορήσατε, αλλά η ιστορία σας έχει μερικά κενά, τα οποία θα μου επιτρέψετε να έρθω να τα καλύψω εγώ.
Συμφωνώ απολύτως μαζί σας ότι ο διαγωνισμός διενεργήθηκε το 1998 και αφορούσε στην παροχή ολοκληρωμένου πληροφοριακού υλικού για το ΙΚΑ με δύο υποψηφίους. 
Αυτό το έργο ξεκίνησε το 1999 με προϋπολογισμό 21 εκατομμύρια ευρώ και με σκοπό να παραδοθεί το 2004. Ωστόσο, το λογισμικό παραδόθηκε το 2008 και τελικά στοίχισε 100 εκατομμύρια ευρώ, χωρίς μάλιστα να έχει ολοκληρωθεί. Ουσιαστικά η δέσμευση της εταιρείας που είχε αναλάβει το έργο για υποστήριξη ήταν ανεδαφική και διαλέγω πολύ προσεκτικά τη λέξη που χρησιμοποιώ.
Γι’ αυτόν το λόγο, λοιπόν, διεξήχθη ο διαγωνισμός -δεν αναφέρω ολόκληρο τον τίτλο για την οικονομία του χρόνου- στον οποίο αναφερθήκατε. Άρα, οι δυο διαγωνισμοί συνδέονται άμεσα. Δεν θα υπήρχε ποτέ ο δεύτερος, εάν δεν υπήρχε ο πρώτος. Άρα, δεν κάνω λάθος στο θέμα της επίκαιρης ερώτησης.
Οι όροι που τέθηκαν σε αυτόν το διαγωνισμό καθιστούσαν την εταιρεία «ΙΝΤΡΑΚΟΜ» –ας αναφέρουμε το όνομα- η οποία είχε αναλάβει και το πρώτο έργο, το οποίο ουσιαστικά δεν ολοκλήρωσε ποτέ, ως τη μόνη ικανή υποψήφια. 
Συγκεκριμένα, προκηρύχθηκε διαγωνισμός, ύψους 7,5 εκατομμυρίων ευρώ, όπου υπήρχε ο όρος ο οποίος απαιτούσε από τον υποψήφιο να προσκομίσει αποδεικτικά στοιχεία για την επιτυχή εκτέλεση στην Ελλάδα συμβάσεων έργου με προφίλ ανάλογο αυτού του ΙΚΑ. 
Αυτό συνεπάγεται αυτόματα αποκλεισμό τόσο των μικρών εταιρειών αφού δεν μπορούσαν να επιδείξουν έργο αναλόγου μεγέθους -είναι σαφές στον οποιοδήποτε- όσο και από εταιρείες του εξωτερικού αφού δεν μπορούσαν να επιδείξουν μεγάλο έργο στην Ελλάδα ανάλογο με την προαναφερθείσα εταιρεία. Κατά αυτόν τον τρόπο, λοιπόν, μόνη ικανή να αναλάβει το έργο -επρόκειτο για φωτογραφική ουσιαστικά διάταξη- ήταν η εταιρεία που προανέφερα, η οποία και κέρδισε το διαγωνισμό το 2010.
Το 2011, η Ευρωπαϊκή Επιτροπή έκρινε ότι ο διαγωνισμός του 2009 παραβίαζε τους κοινοτικούς κανόνες, αφού ακριβώς και στη μια και στην άλλη περίπτωση αποκλείονταν σειρά από εταιρείες και μικρές και μεγάλες και ζήτησε να διενεργηθεί μειοδοτικός διαγωνισμός και η Ελλάδα συμφώνησε.
Η δέσμευση αυτή όχι απλά δεν υλοποιήθηκε, αλλά οι ελληνικές αρχές  -θα επιμείνω- ενημέρωσαν την επιτροπή ότι είχαν αποφασίσει να παρατείνουν την ισχύουσα σύμβαση. Έτσι, η επιτροπή παρέπεμψε τη χώρα μας στο Ευρωπαϊκό Δικαστήριο.
Σας διαβάζω μόνο ένα μικρό κομμάτι από τη σχετική απόφαση της επιτροπής. «Η προκήρυξη του διαγωνισμού εξάλλου προέβλεπε ότι οι υποψήφιοι δεν μπορούσαν να επικαλεστούν την εμπειρία των πιθανών υπεργολάβων τους ως απόδειξη ότι ανταποκρίνονται σε όλα τα κριτήρια επιλογής της προκήρυξης του διαγωνισμού. Ωστόσο οι σχετικοί κανόνες της Ευρωπαϊκής Επιτροπής, οδηγία 2004/18, επιτρέπουν σαφώς αυτήν τη δυνατότητα.»","ΜΑΡΙΑ ΓΙΑΝΝΑΚΑΚΗ",100
"57990"," Ευχαριστούμε, κυρία συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, σαράντα πέντε μαθητές και μαθήτριες και τρείς εκπαιδευτικοί τους, από το 3ο Γυμνάσιο Μεταμόρφωσης Αττικής. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα ήθελα να σας πω παιδιά ότι σήμερα έχουμε κοινοβουλευτικό έλεγχο που σημαίνει ότι ο κάθε Βουλευτής μπορεί να απευθυνθεί στον αρμόδιο Υπουργό, να του εκθέσει ένα κοινωνικό πρόβλημα ή ένα πρόβλημα της Δημόσιας Διοίκησης και ο Υπουργός υποχρεούται να απαντήσει. Γι’ αυτό είμαστε λίγοι εδώ γιατί είναι υποχρεωτική η παρουσία μόνο του ερωτώντος Βουλευτή και του Υπουργού που θα απαντήσει. Αυτήν την ώρα, όμως, συνεδριάζουν τρεις Διαρκείς Επιτροπές, η κάθε μια από αυτές έχει πενήντα Βουλευτές ανάλογα με τη δύναμη των κομμάτων και επεξεργάζονται διάφορα νομοσχέδια.
Και πάλι σας καλωσορίζουμε.
Το λόγο έχει ο Υφυπουργός Εργασίας, Κοινωνικής Ασφάλισης και Πρόνοιας, κ. Νικόλαος Παναγιωτόπουλος, για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57991","  Κύριε Υπουργέ, μπορείτε να εξηγήσετε στα παιδιά ότι κοινοβουλευτικός έλεγχος έτσι σε διασταλτική ερμηνεία είναι η διαδικασία όπου Βουλευτές ρωτάνε και ο Υφυπουργός Εργασίας απαντά, έτσι για να το συγκεκριμενοποιήσουμε λίγο.
Εν πάση περιπτώσει, κυρία συνάδελφε, για την καλύτερη πληροφόρησή σας και ενημέρωσή σας στην ερώτηση, που εύλογα καταθέτετε, θα ήθελα να καταθέσω στα Πρακτικά το από 18-12-2012 έγγραφο της Προϊσταμένης Γενικής Διεύθυνσης Πληροφορικής του ΙΚΑ που αναφέρει πολύ συγκεκριμένα αυτά που εσείς ρωτάτε και νομίζω δίνει πειστικές απαντήσεις.
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας, κ. Νικόλαος Παναγιωτόπουλος, καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Θα διαβάσω μόνο ένα κομμάτι που νομίζω ότι βοηθάει τη συζήτηση ως προς τη δέσμευση του ΙΚΑ. «Τα τεύχη προκήρυξης για τον νέο διαγωνισμό, αλλά και για κάθε παρόμοιο μελλοντικό διαγωνισμό, δεν θα περιλαμβάνουν στις προϋποθέσεις συμμετοχής ως προς τις τεχνικές / επαγγελματικές ικανότητες των υποψηφίων οικονομικών φορέων την εμπειρία στην εκτέλεση παρόμοιων συμβάσεων που περιορίζεται μόνο στην Ελλάδα, αναγνωρίζοντας ως ισχυρή κάθε συναφή εμπειρία από παρόμοιες υπηρεσίες και σε οποιοδήποτε κράτος - μέλος της Ευρωπαϊκής Ένωσης. Επίσης τα τεύχη προκήρυξης του νέου διαγωνισμού κλπ θα προβλέπουν ρητώς την δυνατότητα των υποψηφίων αναδόχων οικονομικών φορέων να επικαλούνται τη σχετική εμπειρία τρίτων οντοτήτων, όπως οι υπεργολάβοι».
Επομένως, εδώ απαλείφονται οι επίμαχοι όροι. Αυτό ζητάει και το ΙΚΑ. Δεν ξέρω εάν κατάλαβε ότι είχε λάθος και αποφάσισε να διορθωθεί. Πιθανολογώ ότι κάτι τέτοιο έγινε. Εν πάση περιπτώσει ελλείπουν οι προϋποθέσεις οι κρίσιμες για να υπάρξει μια μελλοντική παραπομπή της χώρας εξαιτίας πλημμελειών αυτό του διαγωνισμού. Προκηρύσσεται νέος ανοικτός διεθνής διαγωνισμός και επομένως το ζήτημα από εδώ και πέρα είναι να κινηθούμε γρήγορα και άμεσα όλα τα συναρμόδια Υπουργεία, να δοθούν οι απαιτούμενες εγκρίσεις και οι διαδικασίες προκειμένου να αποφευχθεί η άνευ νοήματος αυτή παραπομπή της ελληνικής δημοκρατίας στο Ευρωπαϊκό Δικαστήριο.
Το πρώτο βήμα έγινε ήδη πριν από λίγες ημέρες. Δόθηκε η έγκριση από το Υπουργείο Διοικητικής Μεταρρύθμισης. Η ειδική αρμόδια υπηρεσία του ΙΚΑ, η Διεύθυνση Πληροφορικής, το ζητά επιτακτικά. Στο έγγραφό της θα δείτε ότι ζητά από το διοικητή να επισπευθεί η διαδικασία αυτού του διαγωνισμού.
Επομένως, νομίζω ότι, ίσως και εξαιτίας της ερώτησης που εσείς εγείρατε σε επίπεδο κοινοβουλευτικού ελέγχου, επισπεύθηκαν οι διαδικασίες, ώστε να διορθωθούν αυτά τα λάθη.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57992"," Ευχαριστούμε πολύ.
Ακολουθεί η έβδομη με αριθμό 768/17-12-2012 επίκαιρη ερώτηση πρώτου κύκλου του Βουλευτή Β΄ Αθήνας  του Κομμουνιστικού Κόμματος Ελλάδας κ. Σπυρίδωνα Χαλβατζή προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τη λήψη μέτρων για τη στήριξη των τρίτεκνων και γενικότερα των πολύτεκνων οικογενειών.
Κύριε Χαλβατζή, έχετε το λόγο για δύο λεπτά για να αναπτύξετε την επίκαιρη ερώτησή σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57993"," Ευχαριστώ, κύριε Πρόεδρε.
Κύριε Υπουργέ, η εφαρμοζόμενη αντεργατική και αντιλαϊκή πολιτική, τα μέτρα που παίρνει η συγκυβέρνηση, η Ευρωπαϊκή Ένωση και το Διεθνές Νομισματικό Ταμείο, προκειμένου  να διασωθεί και να στηριχθεί η κερδοφορία των επιχειρηματικών ομίλων έχουν οδηγήσει σε δεινή θέση τις εργατικές λαϊκές οικογένειες. Οι περικοπές στους μισθούς, στις συντάξεις, στα επιδόματα, στις κοινωνικές παροχές, στην υγεία, στην πρόνοια, στην παιδεία, τα «χαράτσια», η φοροληστεία που συνεχίζεται αποτελούν μέτρα εξόντωσης των λαϊκών οικογενειών.
Στις τρίτεκνες και πολύτεκνες οικογένειες οι επιπτώσεις αυτών των αντιλαϊκών και αντεργατικών μέτρων είναι πολλαπλάσιες λόγω των αυξημένων απαιτήσεων των πολυμελών οικογενειών, που οδηγούνται σε αδυναμία να ικανοποιήσουν βασικές τους στοιχειώδεις ανάγκες, όπως διατροφή, ένδυση, θέρμανση,  εκπαίδευση, ψυχαγωγία, ιατροφαρμακευτική περίθαλψη κ.λπ..
Κατά την άποψη του Κομμουνιστικού Κόμματος Ελλάδας απαιτούνται άμεσα μέτρα που συνιστούν δικαίωμα αυτών των οικογενειών και υποχρέωση του κράτους απέναντι σε αυτούς.
Συγκεκριμένα, δεν πρέπει να γίνει καμμιά περικοπή των πολυτεκνικών επιδομάτων, των μισθών, των συντάξεων, των δώρων και του επιδόματος της άδειας και απαιτείται κατάργηση όλων των χαρατσιών. 
Εμείς ζητάμε και παλεύουμε για αφορολόγητο όριο για την τρίτεκνη και την πολύτεκνη οικογένεια τα 40.000 ευρώ, προσαυξημένο κατά 5.000 ευρώ για κάθε παιδί, κατάργηση του ΦΠΑ στα είδη πλατιάς, λαϊκής κατανάλωσης, δημόσιους και δωρεάν παιδικούς σταθμούς για όλα τα παιδιά, κατάργηση των τροφείων, βιβλιάριο υγείας σε όλους χωρίς όρους και προϋποθέσεις, πλήρης και δωρεάν ιατροφαρμακευτική περίθαλψη, παροχή δωρεάν σίτισης και στέγασης σε όλους τους φοιτητές και σπουδαστές, επιδότηση του ενοικίου 100% με εισόδημα έως 40.000 σε όσους φοιτούν εκτός πόλης της κατοικίας τους και να υπάρχει η δυνατότητα μεταγραφής στον τόπο κατοικίας και, βεβαίως, μέτρα προστασίας των ανέργων τριτέκνων και πολυτέκνων, διαγραφή χρεών από τόκους, «πάγωμα» της αποπληρωμής των δανείων για όσο καιρό διαρκεί η ανεργία και καμμία κατάσχεση κατοικίας λόγω χρεών.
Εμείς, τέλος, προτείνουμε, κύριε Πρόεδρε, τη μείωση 50% των τιμολογίων των πρώην ΔΕΚΟ με παράλληλη απαγόρευση της διακοπής παροχής νερού, ρεύματος και σταθερού τηλεφώνου, χορήγηση δωρεάν κάρτας απεριόριστων διαδρομών στις αστικές συγκοινωνίες.
Κύριε Υπουργέ, αυτά είναι, κατά την άποψή μας, επείγοντα αιτήματα, τα οποία φορούν την τρίτεκνη και πολύτεκνη οικογένεια και θέλουμε την απάντησή σας για το πώς τοποθετείται η Κυβέρνηση απέναντι σε αυτά.","ΣΠΥΡΙΔΩΝ ΧΑΛΒΑΤΖΗΣ",534
"57994"," Ευχαριστούμε τον κ. Χαλβατζή.
Θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας, ο κ. Νικόλαος Παναγιωτόπουλος, ο οποίος έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57995"," Τα βάζετε όλα, κύριε συνάδελφε. Έχετε τεράστια κοινοβουλευτική εμπειρία και, εν πάση περιπτώσει, πολύ μεγαλύτερη από τη δική μου. Γνωρίζετε ότι δεν μπορώ να δώσω απαντήσεις για όλα αυτά, διότι υπάρχουν πάρα πολλά συναρμόδια Υπουργεία που εμπλέκονται.
Όσον αφορά το βιβλιάριο υγείας, ας πούμε, σε όλους χωρίς όρους και προϋποθέσεις είναι υπόθεση του Υπουργείου Υγείας. 
Προχθές, όμως, εξ όσων γνωρίζω, ο αρμόδιος Υπουργός ο κ. Λυκουρέντζος εξήγγειλε την παροχή ιατροφαρμακευτικής περίθαλψης σε ανασφάλιστους, ασχέτως αν είναι μέλη τρίτεκνων ή πολύτεκνων οικογενειών. Αυτή, όμως, είμαι μια εξαγγελία. 
Η παροχή δωρεάν σίτισης και στέγασης σε όλους τους φοιτητές είναι προφανώς θέμα του Υπουργείου Παιδείας. Η διαγραφή χρεών από τόκους και το πάγωμα αποπληρωμής των δανείων είναι θέμα του Υπουργείου Οικονομικών. Η μείωση 50% τιμολογίων των πρώην ΔΕΚΟ είναι θέμα του Υπουργείου Ανάπτυξης. Ξέρουμε και επίσης μπορούμε να το πούμε ότι προχθές ανακοινώθηκε για μια τρίτη ή τέταρτη φορά η συνέχιση της αναστολής των πλειστηριασμών λόγω κατάσχεσης πρώτης κατοικίας, λόγω της δεινής οικονομικής κατάστασης.  Επομένως, λαμβάνονται κάποια μέτρα ανακούφισης. 
Εμένα θα μου επιτρέψετε να εστιάσω σε ζητήματα που έχουν να κάνουν με τις τρίτεκνες και πολύτεκνες οικογένειες. Εδώ πέρα θα ήθελα να σας πω ότι θα έπρεπε να περιμένετε κι εσείς και είναι θέμα ολίγων ημερών μέχρι να ανακοινωθεί από την Κυβέρνηση, στο υψηλότατο δυνατό επίπεδο, το νέο σχέδιο, η νέα εθνική στρατηγική για την καταπολέμηση του κοινωνικού αποκλεισμού και για την κοινωνική ένταξη. 
Νομίζω ότι αυτήν τη στιγμή οτιδήποτε προνοιακό, αλλά και μέτρο κοινωνικής φροντίδας που σχεδιάζεται ή πρόκειται να σχεδιαστεί προκειμένου να ανακουφιστούν οι ευάλωτες και οι ευπαθείς ομάδες, που πληθαίνουν και όσον αφορά τα μέλη που εντάσσονται λόγω συνθηκών πλέον σ’ αυτές, αλλά και τα προβλήματα που αναπτύσσονται, οτιδήποτε και να γίνει πρέπει να γίνει στη βάση ενός κεντρικού κυβερνητικού σχεδιασμού και αυτό κάνουμε. 
Όσον αφορά τους τρίτεκνους και πολύτεκνους έχουμε επικοινωνήσει και έχουμε κάνει πάρα πολλές συνεργασίες με τις ενώσεις των πολυτέκνων είτε διά μέσου της Επιτροπής Ισότητας και Οικογενειακής Αλληλεγγύης είτε απευθείας στο Υπουργείο μας. Έχουμε ακούσει τις προτάσεις τους και τις επεξεργαζόμαστε. Θεωρούμε ότι όλα αυτά που έγιναν και αφορούν κάθετες περικοπές εισοδήματος πρέπει να έχουν ένα αντιστάθμισμα κοινωνικών παροχών. Αυτά μελετάμε τώρα, αλλά όπως καταλαβαίνετε στον υπολογισμό μας πρέπει να μπει και η παράμετρος του δημοσιονομικού κόστους και όπου δεν υπάρχει μεγάλο ή όπου δεν υπάρχει καθόλου, να προχωρήσουμε με τέτοιες αντισταθμιστικά μέτρα. Φυσικά το ζήτημα απαιτεί συνέργιες πολλών φορέων και Υπουργείων. 
Όπως ξέρετε και αυτό που έγινε, όσον αφορά το νέο τρόπο καταβολής του επιδόματος στήριξης τέκνων, είναι ένα καινούργιο σύστημα, είναι μια καινοτομία. Από 1-1-2013 χορηγείται στους δικαιούχους με βάση εισοδηματικά κριτήρια, λαμβάνοντας υπ’όψιν τον αριθμό των εξαρτημένων τέκνων, κλίμακα ισοδυναμίας, ισοδύναμο εισόδημα και εισοδηματική κατηγορία. Το επίδομα χορηγείται από το πρώτο πλέον παιδί και αυτό είναι μια καινοτομία που στηρίζει τις γεννήσεις σε βάρος ίσως των τριτέκνων και των πολυτέκνων -και είναι μια μικρή αδικία-, αλλά εν πάση περιπτώσει η λογική είναι τώρα να στηρίζονται οι γεννήσεις ήδη από το πρώτο παιδί. Και όπως καταλαβαίνετε, όταν η πολιτεία δεν έχει πόρους για να καλύψει όλες τις ανάγκες, επιλέγει να καλύψει αυτούς που έχουν τη μεγαλύτερη ανάγκη. Γι’ αυτό μπαίνει και το εισοδηματικό κριτήριο. Βέβαια δεν είναι πολύ υψηλό, αλλά έτσι τουλάχιστον θα καλυφθούν οι πραγματικά φτωχοί. 
Από εκεί και πέρα κάποια άλλα ειδικά ζητήματα όσον αφορά την κοινωνική προστασία και τις ευάλωτες ομάδες, θα μου επιτρέψετε να τα αναπτύξω και στη δευτερολογία μου.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"57996"," Ευχαριστούμε, κύριε Υπουργέ.
Το λόγο έχει ο κ. Χαλβατζής για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57997"," Κύριε Υπουργέ, είναι πολλά τα αιτήματα που μπήκαν σε μια σελίδα της ερώτησής μας. Είναι πολλά γιατί αυτές είναι οι ανάγκες των τρίτεκνων και πολύτεκνων οικογενειών. Είπατε να περιμένουμε. Γίνονται ανακοινώσεις πάρα πολλές και εξαγγελίες γίνονται πολλές, αλλά πολλές φορές ανακοινώσεις και εξαγγελίες είναι έπεα πτερόεντα, είναι φτερό στον άνεμο. Πολλές φορές γίνονται εξαγγελίες οι οποίες δεν έχουν ουδεμία σχέση με την πραγματικότητα, γιατί οι πράξεις, η πολιτική σας δείχνει ότι τα μέτρα που εφαρμόζετε και αυτά που θα εφαρμοστούν θα είναι πιο σκληρά, ταξικά. 
Το δημοσιονομικό κόστος, κύριε Υπουργέ, είναι το ένα πρόβλημα που απασχολεί και αυτό προβάλλετε, το προβάλλετε εσείς, για εμάς είναι η ζωή των τρίτεκνων και πολύτεκνων οικογενειών. Αυτό μπαίνει σε πρώτη προτεραιότητα.
Και με όλα τα μέτρα που παίρνετε, πλήττεται βάναυσα η εργατική λαϊκή οικογένεια, η τρίτεκνη οικογένεια. Η εφαρμοζόμενη πολιτική από τη συγκυβέρνηση Νέας Δημοκρατίας, ΠΑΣΟΚ και ΔΗΜΑΡ οδηγεί σε εξόντωση τις τρίτεκνες και πολύτεκνες οικογένειες. Θα φθάσετε να εξαθλιώσετε αυτές τις οικογένειες. Και το βλέπετε καθημερινά ότι τα μέτρα σας οδηγούν σε τραγικές καταστάσεις τους εργάτες, τους εργαζόμενους, τους αυτοαπασχολούμενους. 
Το ξαναλέμε ότι τα μέτρα σας στηρίζουν την κερδοφορία των μεγάλων επιχειρηματικών ομίλων. Και η δική σας Κυβέρνηση, παίρνει τέτοια μέτρα και οι προηγούμενες κυβερνήσεις του ΠΑΣΟΚ ή της Νέας Δημοκρατίας αντίστοιχα μέτρα έπαιρναν. Αυτή είναι η πραγματικότητα. 
Κύριε Υπουργέ, επειδή αναφερθήκατε προηγουμένως και αναφέρεστε συνεχώς στα χρήματα που μας δίνουν οι ευρωπαϊκές και άλλες τράπεζες, σας λέω ότι κανένας δεν δίνει. Οι τράπεζες πουλούν χρήμα και το πουλούν ακριβά. 
Οι Έλληνες εργαζόμενοι, οι εργάτες, οι αυτοαπασχολούμενοι, οι μισθοσυντήρητοι, πληρώνουν συνεχώς τόκους και χρεολύσια και έχουν πληρώσει πάρα πολλά. Με τα δάνεια τα οποία παίρνετε δεν κάνετε τίποτα άλλο από το να στηρίζετε τις τράπεζες. Οι εργάτες και οι εργαζόμενοι φορτώνονται αυτά τα βάρη και οι πολύτεκνες οικογένειες φορτώνονται πάρα πολλά από αυτά και στενάζουν από αυτά. Δέχονται με σκληρότητα αυτά τα ταξικά, αντιλαϊκά μέτρα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Εμείς και με αυτήν την ευκαιρία καλούμε τις τρίτεκνες και τις πολύτεκνες οικογένειες να βγουν στο δρόμο του αγώνα, να συμπαραταχθούν στην πορεία με το ΚΚΕ, να παλέψουν και να διεκδικήσουν τη ζωή τους, να διεκδικήσουν αυτά που τους ανήκουν. Πρωτίστως, τους ανήκει το δικαίωμα στη ζωή, στην ανατροφή των παιδιών τους και στη διαμόρφωση παιδιών με ελεύθερες προσωπικότητες. 
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"57998"," Ορίστε, κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"57999"," Ευχαριστώ, κύριε Πρόεδρε. 
Σας είπα ότι εδώ πέρα πρέπει να γίνει ένα συνολικό σχέδιο δράσης. Αυτό το σχέδιο δράσης πρέπει να περιλαμβάνει μεταξύ όλων των άλλων προνοιακών δραστηριοτήτων -δραστηριοτήτων για την κάλυψη αναγκών σε επίπεδο κοινωνικής φροντίδας- και τους τρίτεκνους και τους πολύτεκνους. 
Αυτό που μελετάμε τώρα –και ομολογουμένως έχουμε καθυστερήσει αλλά δυστυχώς τα προβλήματα έρχονται από παντού και είναι πάρα πολύ πιεστικά- είναι κάποια αντισταθμιστικά μέτρα στήριξης των τριτέκνων και πολυτέκνων οικογενειών, έτσι ώστε να απαλυνθούν οι συνέπειες αυτής της μείωσης του εισοδήματός τους λόγω των περικοπών των οικογενειακών επιδομάτων. 
Από εκεί και πέρα, θα παρακαλούσα να μη διεκδικείτε την αποκλειστικότητα στην κοινωνική ευαισθησία σε αυτήν τη χώρα. Τι να σας πω τώρα; Το 1973 -και το 1973 εξ όσων γνωρίζω δεν διαμορφώνατε πολιτική σε αυτήν τη χώρα- προέκυψε το νομοθετικό εκείνο διάταγμα, όχι προεδρικό, δεν υπήρχε Προεδρευόμενη Δημοκρατία τότε…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"58000"," Ήταν δικτατορία τότε, κύριε Υπουργέ.","ΣΠΥΡΙΔΩΝ ΧΑΛΒΑΤΖΗΣ",534
"58001"," Το ξέρω. Δείτε, λοιπόν, τότε τι έλεγε εκείνο το διάταγμα. Ήταν η πρώτη πρόβλεψη ότι η καταβολή δαπανών για ιατροφαρμακευτική και νοσοκομειακή περίθαλψη δεν θα πρέπει να περιέχει τον αιτούντα και την οικογένειά του σε αδυναμία ανταπόκρισης επί των στοιχειωδών βιοτικών αναγκών του. Ήρθε μετά από εκείνο το νομοθετικό διάταγμα ο Υπουργός Υγείας και είπε ότι πρέπει να επεκταθεί και η παροχή ιατροφαρμακευτικής περίθαλψης και στους ανασφάλιστους. Γίνονται πράγματα, που λέει και η ηθοποιός. 
Όσον αφορά τους βρεφονηπιακούς σταθμούς -μια μικρή δραστηριότητα- γνωρίζετε ότι υπάρχουν –ας πούμε- οι οιονεί κρατικοί βρεφονηπιακοί σταθμοί στην αρμοδιότητα του ΟΑΕΔ –πρώην Εργατικής Εστίας- και αποφασίστηκε με πολιτική απόφαση αυτής της Κυβέρνησης και αυτού του Υπουργείου η συνέχιση της λειτουργίας των είκοσι πέντε αυτών σταθμών παρά την κατάργηση της Εργατικής Εστίας. 
Στη νομοθετική πρωτοβουλία που επεξεργαζόμαστε αυτήν την ώρα και που θα έρθει στην αρχή του έτους θα υπάρχουν ειδικές και συγκεκριμένες προβλέψεις για τη συνέχιση αυτών των σταθμών. 
Οι ειδικές δράσεις για τη φτώχεια από τον ΕΠΑΝΑΔ χρηματοδοτούν με κονδύλια από το Ευρωπαϊκό Κοινωνικό Ταμείο μέτρα στήριξης των ευπαθών ομάδων. 
Μπορώ να πω για τα τιμολόγια των ΔΕΚΟ, μια και αναφερθήκατε σε αυτά, ότι υπάρχουν φωτεινά παραδείγματα, όπως –ας πούμε- αυτό της ΕΥΔΑΠ, που με απόφαση της επιχείρησης το τιμολόγιο του νερού εδώ στην Αθήνα, για την ύδρευση στην Αθήνα παραμένει αμετάβλητο από 1-1-2008, ενώ για την υδροδότηση ευπαθών ομάδων πληθυσμού, όπως είναι οι πολύτεκνοι και οι τρίτεκνοι, υπάρχουν και ειδικά τιμολόγια.
Επομένως, γίνεται μία προσπάθεια να απαλυνθούν τα προβλήματα. Θα μπορούσα να κάνω εδώ λόγο για λύση αλλά όπως καταλαβαίνετε είναι τόσο πολλά, ώστε δεν μπορούμε υπολογισμένα και με κάθε αισιοδοξία να περιμένουμε απόλυτη λύση. Γίνονται όμως προσπάθειες. 
Γι αυτό σας είπα, λοιπόν, να περιμένετε κάποιες ανακοινώσεις. Το ζήτημα για μένα είναι όλες οι προσπάθειες να υπαχθούν σε ένα κεντρικό εθνικό σχεδιασμό. Μέσα στην εκπόνηση αυτού του σχεδίου εθνικής στρατηγικής για την κοινωνική ένταξη και την καταπολέμηση της φτώχειας και του κοινωνικού αποκλεισμού, σαν ομπρέλα, πρέπει να συμπεριληφθούν σχεδιασμένα και ολοκληρωμένα όλες αυτές οι πολιτικές. Νομίζω ότι τις επόμενες ημέρες θα  μπορέσουμε να πούμε πιο συγκεκριμένα πράγματα. 
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"58002"," Επόμενη είναι η έκτη με αριθμό 773/17-12-2012 επίκαιρη ερώτηση δευτέρου κύκλου του Βουλευτή Β’ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την απόλυση εργαζομένου στην εταιρεία «GOLDAIR HANDLING» στο αεροδρόμιο «Ελευθέριος Βενιζέλος».
Κύριε Κατσώτη, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58003"," Κύριε Υπουργέ, ας ελπίσουμε ότι η όλη καθυστέρηση για τη συζήτηση της συγκεκριμένης ερώτησης να είναι αυτό που λέει ο λαός μας «κάθε εμπόδιο για καλό». Ας ελπίσουμε ότι το Υπουργείο Εργασίας θα ασκήσει την επιρροή του και θα λύσει το θέμα.
Μπορείτε να επικαλεστείτε εδώ την Επιθεώρηση Εργασίας και τη θέση που πήρε, όμως αυτό δεν θα είναι αρκετό. Η δική σας θέση θα έχει σαφήνεια; Θα είναι καθαρή ή θα είναι «ναι μεν, αλλά»; Μάλλον «ναι μεν, αλλά» θα είναι. 
Τα ερωτήματα είναι συγκεκριμένα. Τι θα κάνετε για να σταματήσει η τρομοκρατία και οι απολύσεις στο «Ελευθέριος Βενιζέλος» και να επιστρέψει στην εργασία του ο συγκεκριμένος εργαζόμενος, ο Σπύρος Αντύπας και να συνεχίσει να εργάζεται στον ίδιο χώρο με τους ίδιους όρους εργασίας, όπως πριν την απόλυση; 
Η απόλυση του εργαζομένου έγινε μετά από την εκδήλωση αλληλεγγύης από το Σωματείο Εργαζομένων της «GOLDAIR HANDLING» προς τον Στράτο Γιαννουλάκη, ο οποίος είχε απολυθεί από την «OLYMPIC HANDLING», γιατί είχε δηλώσει απεργός. Βέβαια, αυτό είχε αντιμετωπιστεί. Ο συγκεκριμένος εργαζόμενος, μετά από παρεμβάσεις, έχει επιστρέψει στην εργασία του.
Η ενέργεια αυτή της εταιρείας αποτελεί συνέχεια της προσπάθειας εκφοβισμού και τρομοκράτησης των εργαζομένων και έγινε επειδή ο συγκεκριμένος εργαζόμενος είναι πρωτοπόρος και δραστήριος στο σωματείο του. Οι λόγοι της απόλυσης είναι προφανείς αφού η ίδια η εταιρεία, στη διαδικασία αξιολόγησης, τον είχε αξιολογήσει ως έναν από τους καλύτερους υπαλλήλους. Την απόλυση, βέβαια, έχουν καταγγείλει ομόφωνα το Εργατικό Κέντρο Αθήνας, η Ομοσπονδία Προσωπικού Αεροπορικών Μεταφορών και τα σωματεία του αεροδρομίου. 
Η Κυβέρνηση έχει μεγάλες ευθύνες, γιατί αφήνει ασύδοτη την εργοδοσία να επιδίδεται σε όργιο τρομοκρατίας και μαζικών απολύσεων στο αεροδρόμιο «Ελευθέριος Βενιζέλος», καταπατώντας δικαιώματα εργαζομένων και κάθε έννοια συνδικαλιστικής δράσης, δημιουργώντας έτσι ένα σύγχρονο σκλαβοπάζαρο. 
Κύριε Υπουργέ, θα θέλαμε όντως σήμερα η θέση σας να είναι καθαρή για τον συγκεκριμένο εργαζόμενο και να ασκήσετε την επιρροή σας, ώστε να επιστρέψει στην εργασία του.","ΧΡΗΣΤΟΣ ΚΑΤΣΩΤΗΣ",214
"58004"," Θα απαντήσει ο Υφυπουργός κ. Παναγιωτόπουλος.
Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58005"," Θα σας πω την καθαρή μου θέση σε προσωπικό επίπεδο, κύριε συνάδελφε.
Καταλαβαίνω να γίνεται μία ερώτηση για τους αγρότες ή τους συνταξιούχους. Είναι κοινωνικές ομάδες και μάλιστα πολυπληθείς. Καταλαβαίνω μία ερώτηση για τις τρίτεκνες και πολύτεκνες οικογένειες, που αριθμούν εκατοντάδες χιλιάδες εργαζομένους. Καταλαβαίνω μία ερώτηση δημοσίου συμφέροντος για έναν διεθνή ανοικτό διαγωνισμό αλλά μια ερώτηση για την απόλυση ενός φυσικού προσώπου, ο οποίος ισχυρίζεται ότι είναι συνδικαλιστής, αλλά αυτό δεν προκύπτει, νομίζω ότι αποτελεί καταχρηστική συμπεριφορά. 
Τον Οκτώβριο, έχασαν τη δουλειά τους πενήντα χιλιάδες άνθρωποι. Ξεκινήστε να γράφετε επίκαιρες, να πιάσω και εγώ ένα δωμάτιο εδώ στο Κοινοβούλιο με έναν υπνόσακο, να μην κάνουμε τίποτε άλλο! Δηλαδή κάνουμε μία ερώτηση για την απόλυση ενός φυσικού προσώπου; Δεν μου αρέσει. 
Εντάξει, καμμία απόλυση δεν αρέσει ούτε σε μένα ούτε στο Υπουργείο αλλά εδώ, πραγματικά, νομίζω ότι ξεφεύγουμε από τα όρια της σκοπιμότητας του κοινοβουλευτικού ελέγχου. Θα με αναγκάσετε να διαβάσω το κείμενο των εγγράφων που μου παρείχε το Σώμα Επιθεώρησης Εργασίας, για να δούμε τι έγινε μ’ αυτήν την απόλυση. 
Σύμφωνα με την επίσημη ενημέρωση που έχω από το ΣΕΠΕ και την αρμόδια Κοινωνική Επιθεώρηση Παλλήνης, στις 26-11-2012, κατόπιν αίτησης διενέργειας εργατικής διαφοράς, προγραμματίστηκε η εξέταση εργατικής διαφοράς για τις 6-12-2012 με πρόσκληση της εταιρείας «GOLDAIR HANDLING Α.Ε.», με αντικείμενο συζήτησης την καταγγελία σύμβασης του εν λόγω εργαζόμενου. Προσήλθαν στην τοπική υπηρεσία ο προσφεύγων εργαζόμενος, ο Πρόεδρος της «GOLDAIR», ο Αντιπρόεδρος, η υπεύθυνη προσωπικού, η υπεύθυνη μισθοδοσίας. Κατατέθηκε αίτημα αναβολής για λόγους υγείας του δικηγόρου της εταιρείας. Ορίστηκε νέα συνάντηση για τις 13-12-2012. Έγινε αυτή η συνάντηση, προσήλθαν αυτοί που προείπα -να μη σας ταλαιπωρώ διαβάζοντας ξανά- και ο δικηγόρος και από την πλευρά της εταιρείας παρέστησαν οι υπεύθυνοι προσωπικού. Η πλευρά του εργαζόμενου διά του δικηγόρου του, δήλωσε ότι καταδεικνύεται ότι η απόλυση του εργαζόμενου είναι άκυρη. Επικαλέστηκε μία σειρά από επιχειρήματα. Νομίζω ότι παρέλκει να τα αναφέρω εδώ. Η πλευρά της επιχείρησης διά του δικηγόρου της, δήλωσε ότι οι ισχυρισμοί της άλλης πλευράς είναι αβάσιμοι. Παρέθεσε και αυτή τα δικά της επιχειρήματα.
Εν πάση περιπτώσει, κατατέθηκαν οι απόψεις επιχείρησης και σωματείου και τελικά η τοπική υπηρεσία του ΣΕΠΕ κατέληξε στα εξής. Πρώτον, δεν ήταν δυνατόν να διαπιστωθεί η συνδικαλιστική ιδιότητα του εργαζόμενου, γιατί δεν προσκόμισε κανένα σχετικό έγγραφο που να δηλώνει είτε την ιδιότητά του ως μέλους του Δ.Σ. του επιχειρησιακού σωματείου είτε ιδρυτικού μέλους του είτε οποιασδήποτε άλλης ιδιότητας. Εσάς σας λέει ότι είναι συνδικαλιστής αλλά δεν αποδεικνύεται εγγράφως ότι είναι συνδικαλιστής. Και κάτι μου λέει ότι πολλοί εργαζόμενοι οι οποίοι αντιμετωπίζουν αυτήν τη δυσμενή εξέλιξη έρχονται εκ των υστέρων σ’ εσάς, δηλώνουν «είμαι συνδικαλιστής, γι’ αυτό απολύθηκα» και εσείς εγείρετε αυτά τα θέματα. Κάτι μου λέει, δεν είμαι σίγουρος, αλλά εν πάση περιπτώσει, άμα είναι κάποιος συνδικαλιστής, το μίνιμουμ που πρέπει να κάνει, το ελάχιστο, είναι αυτό να το αποδεικνύει εγγράφως, να είναι σε θέση, ώστε από εκεί και πέρα να ληφθούν υπ’ όψιν και να τηρηθούν τα νόμιμα περί απαγόρευσης απολύσεων λόγω συνδικαλιστικής ιδιότητας. Αυτό δεν συνέβη. Επομένως, δεν υπάρχει τέτοιο επιχείρημα από την άλλη πλευρά. 
Εν πάση περιπτώσει, διατυπώθηκε στην επιχείρηση πρόταση για λόγους τήρησης εργασιακής ειρήνης η επαναπρόσληψη του προσφεύγοντα, αφού, όπως δηλώθηκε από τα δύο μέρη και όπως ισχυρίζεστε επίσης σωστά, έχει αξιολογηθεί στην εργασία του θετικά. Η εργοδοσία δεν το δέχθηκε αυτό. Και βέβαια, σε αντίθετη περίπτωση μη εξεύρεσης συμβιβαστικής λύσης, ενημερώθηκαν από το ΣΕΠΕ τα δύο μέρη ότι σχετικά με την κρίση της απόλυσης ως άκυρης ή καταχρηστικής αρμόδια να κρίνουν καθ’ ύλην είναι τα δικαστήρια της χώρας. Με άλλα λόγια, δεν τα βρήκαν και η υπόθεση πάει στα δικαστήρια. Αυτό νομίζω ότι είναι το μόνο που μπορεί να γίνει. Τι; Να πάρω εγώ τηλέφωνο ή ο Υπουργός την ιδιωτική εταιρεία και να τους πω: «Κοιτάξτε, δεν ισχύει τίποτα. Πάρτε τον στη δουλειά»; Θα πάνε στα δικαστήρια, λοιπόν, για να λυθεί αυτή η υπόθεση αρμοδίως.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"58006"," Ευχαριστούμε.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, δεκαεπτά μαθητές και μαθήτριες και ένας εκπαιδευτικός από το 6ο Δημοτικό Σχολείο Άνω Λιοσίων.
Η Βουλή σάς καλωσορίζει.
(Χειροκροτήματα απ’ όλες τις πτέρυγες της Βουλής)
Κύριε συνάδελφε, κύριε Κατσώτη, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58007"," Κύριε Υπουργέ, είστε προβλέψιμος στις απαντήσεις σας, πολύ προβλέψιμος. Δεν θα μπορούσε παρά να συγκαλύπτετε την εργοδοσία -αυτό κάνετε- με όλες τις απαντήσεις σας, να δικαιολογείτε στο όνομα της κρίσης την κατάργηση κάθε δικαιώματος. Θέλετε και εσείς, όπως και η εργοδοσία, τους χώρους δουλειάς νεκροταφείο, με υποταγμένους τους εργαζόμενους. Όποιος αγωνίζεται, του παίρνει το κεφάλι η εργοδοσία και εσείς τη στηρίζετε. Αυτό κάνετε.
Τι θα πει «συνδικαλιστική δράση», κύριε Υπουργέ; Θα πει ένας εργαζόμενος να διεκδικεί τη δουλειά του, να διεκδικεί τα δικαιώματά του. Εσείς αυτό λέτε ότι δεν είναι συνδικαλιστική δράση. Τι λέει, λοιπόν, ο ν.1264 που επικαλείστε και εσείς και η συγκυβέρνηση; Θεωρεί ότι μόνο ο συνδικαλιστής κάνει συνδικαλιστική δράση; Δεν θεωρεί ότι ένας εργαζόμενος ο οποίος διεκδικεί τα δικαιώματά του και οργανώνει τους εργάτες όντως μπαίνει μπροστά, είναι συνδικαλιστής και τον προστατεύει;
Είναι αυτές οι ελάχιστες ελευθερίες, τα ελάχιστα δημοκρατικά δικαιώματα που και αυτά τώρα καταργείτε, τα γράφετε στα παλιά σας τα παπούτσια. Εξάλλου, εδώ με πράξεις νομοθετικού περιεχομένου κυβερνά σήμερα η συγκυβέρνηση. Έχει καταργήσει καθετί. Αυτό κάνετε, λοιπόν, και εδώ. Δικαιολογείτε την εργοδοσία και έρχεστε με αυτήν την τοποθέτηση, που είναι απαράδεκτη, να της δώσετε και άλλα επιχειρήματα.
Η «GOLDAIR», λοιπόν, της οποίας ο Αντιπρόεδρος προχθές έδωσε συνέντευξη τύπου, έχει 10% αύξηση του τζίρου. Έχει 2% παραπάνω αύξηση του κύκλου εργασιών της, 40 εκατομμύρια ευρώ παραπάνω απ’ ό,τι πέρυσι. Εδώ παίρνει και άλλες δουλειές, ενώ 5% αύξηση περιμένει για το 2013. Τα κέρδη ρέουν. Και ρέουν τα κέρδη και με τις απολύσεις που κάνει, με την υποταγή στους εργάτες, να μη διεκδικούν τα δικαιώματά τους και να περνάει όλη αυτή η άθλια πολιτική της εργοδοσίας και η δική σας στους χώρους δουλειάς, με μισθούς πείνας και με εργασιακές σχέσεις μεσαίωνα.
Αυτό, λοιπόν, κάνετε. Αυτό καλύπτετε και αυτή είναι η πολιτική σας, δεν είναι άλλη. Διότι, εξάλλου, πολιτικό προσωπικό του κεφαλαίου είστε. Αυτό υπηρετείτε και εδώ και με τη στάση σας και με τις απαντήσεις σας και με όλο το νομοθετικό πλαίσιο που δημιουργείτε εδώ και υλοποιεί η εργοδοσία για να μπορέσει να αυξήσει τα κέρδη, να περάσει την κρίση πάνω στη ζωή του ίδιου του εργάτη, πάνω στα συντρίμμια που αφήνει πίσω.
Κύριε Υπουργέ, δεν θα μπορούσε να ήταν άλλη η απάντηση. Οι εργάτες πρέπει να βγάλουν συμπεράσματα και θα πρέπει να οργανωθούν και θα πρέπει να βγουν στο δρόμο, για να ανατρέψουν και εσάς και την πολιτική σας και να οικοδομήσουν την άλλη κοινωνία, όπου τα εργοστάσια θα ανήκουν στους εργάτες, όπου δεν θα υπάρχει κάποιος να τους λέει «απολύεσαι, για να κερδίσω εγώ ακόμη παραπάνω», όπου μέσα από την ίδια την εξουσία τους θα μπορέσουν, πράγματι, να λύσουν οριστικά τα προβλήματα της ζωής τους.","ΧΡΗΣΤΟΣ ΚΑΤΣΩΤΗΣ",214
"58008"," Ευχαριστούμε πολύ, κύριε συνάδελφε.
Κύριε Υπουργέ, έχετε το λόγο, για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58009"," Δεν θα λύσουμε, κύριε συνάδελφε, εδώ το ιδεολογικοπολιτικό χάσμα που μας χωρίζει.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"58010"," Αυτή είναι η απάντησή σας!","ΧΡΗΣΤΟΣ ΚΑΤΣΩΤΗΣ",214
"58011"," Σεβαστό το δικό σας, σεβαστό και το δικό μας.
Όμως, εν πάση περιπτώσει, μια που μιλάτε για καθαρές θέσεις, θα σας πω και εγώ την καθαρή προσωπική μου θέση, η οποία δεν είναι άλλη από το εξής: Αν όλα αυτά τα χρόνια εργαζόμασταν με τον ίδιο ζήλο που διαμαρτυρόμασταν και διεκδικούσαμε, δεν θα φτάναμε ποτέ σε αυτό το σημείο. Αυτή είναι, όμως, μόνο η προσωπική μου θέση.
Δυστυχώς, ρίξαμε το βάρος στη διαμαρτυρία, στη διεκδίκηση και στα κεκτημένα, τα οποία σήμερα με βίαιο τρόπο ανακαλύπτουμε ότι τελικά δεν ήταν και τόσο κεκτημένα από τη σκληρή πραγματικότητα που βιώνουμε.
Εν πάση περιπτώσει, πίσω στην ουσία της ερώτησής σας, έχω και άλλα να σας πω. Εδώ, απλά εμείς, ως Υπουργείο, ενεργοποιούμε τα ελεγκτικά μας μέσα. Το έχουμε πει πάρα πολλές φορές και σε σας το έχω πει σε άλλες ερωτήσεις που έχετε καταθέσει. Αυτό είναι το μόνο που μπορούμε να κάνουμε, ώστε να διασφαλιστεί ότι ελέγχεται πραγματικά και με τον καλύτερο δυνατό τρόπο η τήρηση ή μη της εργατικής νομοθεσίας ή της διαδικασίας και όπου διαπιστώνεται παράβασή της πέφτουν οι «καμπάνες». Διαπιστώνεται και πάμε παρακάτω. Έχει συμβεί αυτό.
Η Κοινωνική Επιθεώρηση Παλλήνης, λοιπόν, επιπλέον αυτών που σας είπα, ζήτησε από την επιχείρηση να προσκομίσει εντός προθεσμίας στοιχεία του αριθμού των απολύσεων ανά μήνα, καθώς και ανθρωποδύναμη της επιχείρησης κατά το 2012, για να ελεγχθεί τυχόν υπέρβαση του ορίου των απολύσεων. Ένας εργαζόμενος εδώ και δεν ξέρω κατά πού μπαίνει ζήτημα παραβίασης ορίου ομαδικών απολύσεων, αλλά εν πάση περιπτώσει ζητήθηκε και έγγραφη απάντησή της…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"58012"," Δεν άρεσε η φάτσα στον εργοδότη, γι’ αυτό τον απέλυσε.","ΧΡΗΣΤΟΣ ΚΑΤΣΩΤΗΣ",214
"58013"," Εντάξει. Στην πρόταση περί επαναπρόσληψης του εργαζόμενου, λοιπόν, κατατέθηκε εντός προθεσμίας η έγγραφη απάντηση. Από τον έλεγχο των στοιχείων των ανωτέρω, δεν προέκυψε υπέρβαση του επιτρεπομένου από το νόμο ορίου των ομαδικών απολύσεων. Η επιχείρηση, απάντησε αρνητικά στην πρόταση επαναπρόσληψης, διότι δήλωσε ότι θα συνιστούσε αυτή προνομιακή και άδικη μεταχείρισή του έναντι των λοιπών απολυθέντων που αναγκάστηκε, εν πάση περιπτώσει, να διώξει.
Από κει και πέρα, στο ζήτημα προσλήψεων άλλων εργαζομένων, απάντησε πολύ συγκεκριμένα, λέγοντας ότι, σύμφωνα με τις ανάγκες της επιχείρησης, χρειάζεται προσωπικό σε άλλες ειδικότητες, γι’ αυτό έκανε αυτές τις προσλήψεις. Αυτές είναι οι απαντήσεις που έδωσε στο έλεγχο που έγινε αρμοδίως.
Από εκεί και πέρα, αν αυτό συνιστά ή όχι παραβίαση της εργατικής νομοθεσίας, εν πάση περιπτώσει θα το κρίνει το αρμόδιο όργανο. Η συγκεκριμένη δε εργατική διαφορά παραπέμφθηκε στα δικαστήρια και αυτά θα κρίνουν. Βλέπετε, εδώ έχουμε και ζήτημα ταχυτήτων στην απονομή δικαιοσύνης, όπως είπε πολύ σωστά και ο Πρόεδρος σε προηγούμενη ερώτηση. Όμως και αυτό έχει να κάνει κάπου με τα κεκτημένα που διεκδικήθηκαν. Το «κατεβάζω κάτω τα μολύβια 15.00΄ η ώρα» ήταν βασικό αίτημα ούτε των δικαστών ούτε των δικηγόρων, αλλά κυρίως των δικαστικών υπαλλήλων, αν δεν κάνω λάθος, κύριε Πρόεδρε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Και το ότι έχει φρακάρει αυτή τη στιγμή η δικαιοσύνη και ότι φθάσαμε στο σημείο να αξιολογείται από όλους τους ξένους στην Ευρωπαϊκή Ένωση και στην Ευρωπαϊκή Επιτροπή ως ένα από τα τρία μεγάλα προβλήματα της χώρας, θα έπρεπε να μας απασχολεί. Μπαίνω, βέβαια, σε άλλων τις αρμοδιότητες τώρα, αλλά εν πάση περιπτώσει λέω σαν επίλογο ότι σε κάθε περίπτωση, όσον αφορά το Υπουργείο, αυτά που μπορούμε να κάνουμε, τα κάνουμε. Κινητοποιούμε με δύσκολες συνθήκες και με προβλήματα, τα ελεγκτικά μας εργαλεία και όποτε διαπιστώνουμε ότι κάτι δεν πάει καλά, δίνουμε εντολές να τηρείται ο νόμος και τίποτα παραπάνω.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"58014"," Είστε Υπουργείο εργοδοσίας…
ΠΡΟΕΔΡΥΕΩΝ (Χρήστος Μαρκογιαννάκης): Ευχαριστούμε πολύ, κύριε Υπουργέ.
Εισερχόμαστε στη συζήτηση της τελευταίας με αριθμό 775/17-12-2012 επίκαιρης ερώτησης δεύτερου κύκλου του Βουλευτή Β΄ Αθήνας του Λαϊκού Συνδέσμου-Χρυσή Αυγή κ. Γεωργίου Γερμενή προς τον Υπουργό Εσωτερικών, σχετικά με την επικείμενη απόφαση της Ολομέλειας του Συμβουλίου της Επικρατείας για την ιθαγένεια και τη συμμετοχή αλλοδαπών στις Δημοτικές Εκλογές.
Κύριε Γερμενή, έχετε δύο λεπτά, για να αναπτύξετε την ερώτησή σας.","ΧΡΗΣΤΟΣ ΚΑΤΣΩΤΗΣ",214
"58015"," Ευχαριστώ, κύριε Πρόεδρε.
Κύριε Υπουργέ, όπως το 2009 καρπώθηκε την εξουσία το ΠΑΣΟΚ με το γνωστό πλέον ανέκδοτο «λεφτά υπάρχουν», έτσι κι εσείς, η δική σας Κυβέρνηση είχατε εξαγγείλει, όταν θα έρθετε στην Κυβέρνηση, όταν θα πάρετε το τιμόνι αυτής της χώρας, ότι θα διαπραγματευτείτε το μνημόνιο. Είχαμε το ΖΑΠΠΕΙΟ, όπου μιλούσε ο τωρινός Πρωθυπουργός Αντώνης Σαμαράς και έλεγε «θα κάνουμε», «θα κάνουμε», «θα κάνουμε».
Ένα απ’ αυτά που θα καταργούσατε, ήταν και ο νόμος-τέρας, ο περιβόητος Νόμος Ραγκούση. Ακόμα σε κάποιες γειτονιές των Αθηνών υπάρχουν αυτές οι τεράστιες αφίσες. Εξαγγείλατε ότι μόλις έλθετε στην εξουσία, θα τον καταργήσετε το νόμο. Πέρασαν έξι μήνες που είστε στην Κυβέρνηση, που κρατάτε τα ηνία αυτού του κράτους, αλλά δεν λέτε λέξη. Τι σας κρατά γι’ αυτό; Το ΠΑΣΟΚ και η ΔΗΜΑΡ; Είχαμε βρεθεί κατ’ ιδίαν στο γραφείο σας και μου είχατε πει ότι η κατάργηση αυτού του νόμου είναι από τις προτεραιότητες του Υπουργείου σας. Τι συμβαίνει λοιπόν;
Ερωτάσθε για τα εξής: Θα ανακληθούν, ναι ή όχι, οι ιθαγένειες που έχουν δοθεί βάσει των άρθρων 1Α του Κώδικα Ελληνικής Ιθαγένειας και 24 του ν. 3838/2010 και θα καταργηθούν τα ως άνω άρθρα με νόμο;
Δεύτερον, θα επαναληφθούν, ναι ή όχι, οι δημοτικές εκλογές 2010 στα εκλογικά τμήματα που έγινε χρήση καταλόγων αλλοδαπών ψηφοφόρων και θα καταργηθούν τα άρθρα 14-21 του ν. 3838/2010 με νόμο;
Ευχαριστώ.","ΓΕΩΡΓΙΟΣ ΓΕΡΜΕΝΗΣ",90
"58016"," Ευχαριστούμε, κύριε συνάδελφε.
Στην ερώτηση του κ. Γερμενή θα απαντήσει ο Αναπληρωτής Υπουργός Εσωτερικών κ. Χαράλαμπος Αθανασίου.
Ορίστε, κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58017"," Ευχαριστώ, κύριε Πρόεδρε.
Ευχαριστώ και το συνάδελφο για την επίκαιρη ερώτησή του, γιατί πράγματι απασχολεί αυτή τη στιγμή τους πολίτες και εν όψει της εκκρεμότητας της υποθέσεως στο Συμβούλιο της Επικρατείας.
Κατ’ αρχάς, κύριε συνάδελφε, θέλω να κάνω μία διευκρίνιση. Θα ήθελα να πω ότι στις δημοκρατίες η εξουσία δεν καταλαμβάνεται ούτε καρπούται από κανέναν. Την απονέμει ο λαός και ασκείται από την κυβέρνηση η οποία εκλέγεται. Συνεπώς, δεν έχουμε καταλήψεις της εξουσίας.
Τώρα, όσον αφορά το θέμα της ερώτησής σας, αυτό έχει δύο υποερωτήσεις και θα σας απαντήσω σύντομα.
Η ιθαγένεια, όπως ξέρετε, δεν είναι δικαίωμα κανενός. Απλώς μέσα στα πλαίσια άσκησης πολιτικής εξουσίας, το imperium, που λέμε, κάθε χώρας την απονέμει με διάφορες προϋποθέσεις που προϋπάρχουν. Προς ενημέρωση, λοιπόν, σας λέω ότι στο ελληνικό δίκαιο υπάρχουν έντεκα τρόποι που απονέμεται η ιθαγένεια. Δύο από τους τρόπους αυτούς εισήχθησαν πρόσφατα, το 2010, με το ν. 3838/2010. Είναι μία καινοτομία στο δίκαιο. Απ’ αυτές, λοιπόν, τις δύο υποθέσεις η πρώτη αφορά παιδί μεταναστών που ζουν πέντε χρόνια οι γονείς στην Ελλάδα και αποκτάται η ιθαγένεια μόνο με τη γέννηση. Με τη δεύτερη εισήχθη μία νέα καινοτομία.","ΧΑΡΑΛΑΜΠΟΣ ΑΘΑΝΑΣΙΟΥ",10
"58018"," ...(δεν ακούστηκε)","ΓΕΩΡΓΙΟΣ ΓΕΡΜΕΝΗΣ",90
"58019"," Το λέω αυτό γιατί είναι κοινοβουλευτικός έλεγχος και η ερώτηση αφορά και τον ελληνικό λαό ο οποίος παρακολουθεί.","ΧΑΡΑΛΑΜΠΟΣ ΑΘΑΝΑΣΙΟΥ",10
"58020"," Για να διευκολύνω το είπα.","ΓΕΩΡΓΙΟΣ ΓΕΡΜΕΝΗΣ",90
"58021"," Το δεύτερο είναι η φοίτηση σε σχολείο έξι ετών. Αυτές οι πράξεις λοιπόν, προσεβλήθησαν στο Συμβούλιο της Επικρατείας, η πράξη η οποία λέει πώς θα γίνεται η διαδικασία. Τη διαδικασία τη γνωρίζετε, την έχουμε συζητήσει εξάλλου, δεν χρειάζεται να την αναπτύξω περισσότερο.
Οι υποθέσεις αυτές οι δύο, δηλαδή οι τρόποι απονομής ιθαγένειας αυτή τη στιγμή εκκρεμούν στο Συμβούλιο της Επικρατείας και κρίνεται η συμβατότητά τους με το Σύνταγμα, αν είναι συνταγματικές ή όχι. Αυτός είναι ο λόγος που δεν προχωρήσαμε αυτή τη στιγμή στην τροποποίηση του νόμου απονομής της ιθαγένειας, όπως είχε υποσχεθεί και ο Πρωθυπουργός, για να μην χρειαστεί να προσβληθούν ξανά οι οποιοσδήποτε διατάξεις στο Ανώτατο Ακυρωτικό Δικαστήριο της χώρας. Αυτός είναι ο λόγος και βεβαίως, είναι ακριβή αυτά που είπατε, ότι είχαμε κάνει συζήτηση στο Υπουργείο ότι θα τροποποιηθεί ο νόμος. 
Η τροποποίηση βέβαια του νόμου αυτού πριν γίνει, θα τεθεί, όπως έχει δεσμευθεί η Κυβέρνηση, εν όψει του ότι πρόκειται περί θεσμικού νόμου, για κώδικα, υπό την έγκριση των τριών Αρχηγών, οι οποίοι αποτελούν τη συγκυβέρνηση. Δεν θα βγει αυθαίρετα προς τα έξω. 
Δεύτερον, θα ενημερωθούν τα κόμματα, οι Αρχηγοί, οι εκπρόσωποί σας –εσείς κύριε Γερμενή, αφού έχετε οριστεί- πάνω στο νόμο και θα τεθεί βέβαια σε δημόσια διαβούλευση και βεβαίως διαβούλευση στα όργανα της Βουλής, στις επιτροπές κ.λπ..
Αυτά όσον αφορά το θέμα του πρώτου ερωτήματός σας. Αυτός είναι ο λόγος, λοιπόν, γιατί δεν έχουμε προβεί στην τροποποίηση του νόμου ακόμα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, τελειώνω. Προς ενημέρωση το λέω. Θέλω να σας πω ως προς το δεύτερο ερώτημα τώρα, για το ποια είναι η τύχη των εκλογών. Έχει προσβληθεί και αυτή η διάταξη. Είναι τα άρθρα 14 επόμενα, που δόθηκε πρόσφατα το δικαίωμα να ψηφίζουν ομογενείς ή αλλοδαποί οι οποίοι έχουν άδεια μονίμου εγκαταστάσεως στη χώρα. Κι αυτή η διάταξη εκκρεμεί στο Συμβούλιο της Επικρατείας όσον αφορά τη συμβατότητά της με το Σύνταγμα. Αν εκδοθεί η απόφαση και κρίνει ότι είναι αντισυνταγματική, από εδώ και πέρα δεν θα μπορούν να ψηφίζουν.
Προσέξτε τώρα. Το ερώτημά σας ποια θα είναι η τύχη των εκλογών δεν έχει βάση, διότι οι εκλογές έγιναν νόμιμα. Με ποια έννοια το λέω; Ότι εδώ πρέπει να ανατρέξουμε σε άλλες διατάξεις. Είναι οι διατάξεις που αφορούν την πάγια εκλογική νομοθεσία που θέτει συγκεκριμένες προθεσμίες και ενστάσεις, οι οποίες πρέπει να προβληθούν εντός μιας προθεσμίας –είναι επτά ημερών, όπως λέει ο νόμος- από την έκδοση κάθε πράξης είτε πρόκειται περί ανακηρύξεως υποψηφίων είτε περί ανακηρύξεως επιτυχόντων.","ΧΑΡΑΛΑΜΠΟΣ ΑΘΑΝΑΣΙΟΥ",10
"58022"," Κύριε Υπουργέ, τα υπόλοιπα στη δευτερολογία σας. Έχετε και τη δευτερολογία σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58023"," Τελειώνω, κύριε Πρόεδρε.
Αυτές οι προθεσμίες έχουν περάσει. Δεν έχει προσβληθεί καμμία εκλογή και συνεπώς, δεν ήταν δυνατόν να εκδοθεί καμμία απόφαση ακυρότητας.","ΧΑΡΑΛΑΜΠΟΣ ΑΘΑΝΑΣΙΟΥ",10
"58024"," Ευχαριστούμε πολύ, κύριε Υπουργέ.
Κύριε Γερμενή, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58025"," Κύριε Υπουργέ, προεκλογικά τα κόμματα κάνουν συγκεντρώσεις για να παραθέσουν το πρόγραμμά τους και κατ’ αυτόν τον τρόπο οι πολίτες αποφασίζουν τι θα ψηφίσουν, εάν ένα κόμμα τους κάνει ή εάν ένα κόμμα δεν τους κάνει. Εάν αυτά που προεξήγγειλε ο κ. Σαμαράς δεν τα κάνει πράξη, αυτό σημαίνει ότι πολύ απλά κοροϊδέψατε τους ψηφοφόρους σας.
Στο διά ταύτα. Για μας θα πρέπει να υιοθετηθεί ένας νόμος που να καταργεί για το μέλλον την ιθαγένεια λόγω γεννήσεων ή φοίτησης σε ελληνικό σχολείο και τη συμμετοχή αλλοδαπών στις δημοτικές εκλογές. Όλοι γνωρίζουμε πολύ καλά πώς εκλέχθηκε ο Δήμαρχος των Αθηναίων με τις ελληνοποιήσεις των αλλοδαπών. Αυτό είναι γνωστό σε όλους.
Θεωρώ ότι είναι υψίστης σημασίας ένας νόμος να είναι σοβαρός. Γιατί απ’ αυτά που διαρρέουν στον Τύπο, τα πράγματα είναι αστεία. Διαβάζω σε μια μεγάλη καθημερινή εφημερίδα τα εξής: «Σύμφωνα με πληροφορίες, το νέο πλαίσιο θα περιλαμβάνει αύξηση από πέντε έτη σε οκτώ έτη του χρόνου νόμιμης διαμονής στην Ελλάδα αλλοδαπών γονέων, προκειμένου το παιδί τους, εφόσον γεννηθεί στην Ελλάδα, να αποκτήσει ελληνική ιθαγένεια. Ως προς την πολιτογράφηση, ο χρόνος νόμιμης διαμονής στη χώρα μας αυξάνεται από πέντε έτη σε οκτώ έτη. Επιπλέον, για τους αλλοδαπούς που εισάγονται στην τριτοβάθμια εκπαίδευση, εξετάζεται να αποκτούν αυτομάτως την ελληνική ιθαγένεια.» Αυτό βέβαια για μας είναι εντελώς αστείο. 
Πρέπει το Υπουργείο σας και εσείς ο ίδιος, να έρθετε αντιμέτωπος με την πραγματικότητα.
Ποια είναι η σημερινή πραγματικότητα; Έχουμε ένα μεγάλο πρόβλημα υπογεννητικότητας. Τα νέα ζευγάρια σκέφτονται πολύ αν θα κάνουν ένα παιδί, πόσο μάλλον τώρα με το φορολογικό που συζητείται, που θα φορολογούνται κιόλας. 
Έχουμε μεγάλο δημογραφικό πρόβλημα. Είμαστε μια χώρα γερόντων. Σε δέκα χρόνια από σήμερα οι Έλληνες θα είναι μειονότητα. Και δεν το λέμε εμείς, η Χρυσή Αυγή, που έχουμε κάποιες πάγιες θέσεις. Το λένε οι ειδικοί επιστήμονες. Και σε είκοσι και τριάντα χρόνια θα συζητούνε οι ιστορικοί του μέλλοντος για μια Ελλάδα με τον μεγάλο της αρχαίο ελληνικό πολιτισμό, χωρίς οι κάτοικοι αυτού του τόπου να έχουν συνέχεια με τους προγόνους τους. Και θα αναφέρονται οι ιστορικοί του μέλλοντος σε μας όπως μιλάμε εμείς σήμερα για τους αρχαίους Χετταίους ή για τους Ίνκας. Σε είκοσι, τριάντα χρόνια δεν θα έχει καμμία σχέση ο πληθυσμός με τη σημερινή πραγματικότητα, σύμφωνα με τα στοιχεία που έχουμε στα χέρια μας.
Ευχαριστώ.","ΓΕΩΡΓΙΟΣ ΓΕΡΜΕΝΗΣ",90
"58026"," Ευχαριστούμε, κύριε συνάδελφε.
Ο κύριος Υπουργός έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58027"," Κύριοι συνάδελφοι, η Κυβέρνηση δεν εγκαταλείπει τις αρχικές θέσεις της και τις προεκλογικές δεσμεύσεις του Πρωθυπουργού ότι ο νόμος, ειδικά σ’ αυτές τις διατάξεις, θα αλλάξει και θα αυστηροποιηθεί. Η αυστηροποίηση θα είναι συμβατή με το δίκαιο των ευρωπαϊκών χωρών, που αντιμετωπίζουν αντίστοιχα προβλήματα, όπως είναι οι χώρες του νότου. Συνεπώς, δεν υπάρχει καμμία υπαναχώρηση από το ζήτημα αυτό.
Εξήγησα στην πρωτολογία μου ότι αυτή η καθυστέρηση οφείλεται στο ότι πρέπει να περιμένουμε και να σεβαστούμε την απόφαση του Συμβουλίου της Επικρατείας. Αυτό είναι το νομικό καθεστώς της χώρας μας, αυτό πρέπει να εφαρμόζουμε και αυτό κάνουμε αυτή τη στιγμή.
Συνεπώς, θα περιμένουμε να βγει η απόφαση του Συμβουλίου της Επικρατείας για να δούμε πώς θα διαμορφώσουμε τις διατάξεις.
Τα δημοσιεύματα που αναφέρατε, τα βλέπω και εγώ. Οι εφημερίδες γράφουν διάφορα, που δεν ανταποκρίνονται στην πραγματικότητα. Σας βεβαιώ γι’ αυτό. 
Όταν ακούστηκε ότι θα προβούμε σε μία μεταρρύθμιση του νόμου, πολίτες και καθηγητές και διάφορες οργανώσεις έστειλαν προτάσεις. Μέσα στις προτάσεις είναι και αυτά που διαβάσατε.
Το χθεσινό δημοσίευμα στο οποίο αναφερθήκατε, δεν ανταποκρίνεται στην πραγματικότητα, διότι δεν έχει διαμορφωθεί πλήρως το πλαίσιο. Σας είπα όμως ότι επιβάλλεται να αυστηροποιηθεί για να μην αποτελέσει η χώρα μας ένα διεθνές προσκλητήριο ξένων που θα ξέρουν ότι μπορούν να πάρουν την ελληνική ιθαγένεια.
Προσπαθούμε να εναρμονίσουμε το νόμο με τις ευρωπαϊκές χώρες. Εξήγησα ότι το νομοσχέδιο θα τεθεί σε δημόσια διαβούλευση. Θα το εγκρίνουν οι Αρχηγοί της συγκυβέρνησης, θα τεθεί υπόψη των κομμάτων και των οργάνων της Βουλής, όπου και θα αποφασίσουν. Συνεπώς λίγη υπομονή. Θα το δούμε και θα διαμορφωθεί όπως πρέπει.
Πάντοτε σας λέω ότι η διάταξη αυτή –μόνη η γέννηση του παιδιού εδώ- απ’ ότι έχουμε τις πληροφορίες και διέρρευσε στον Τύπο, κρίνεται αντισυνταγματική. Δεν ξέρουμε τελικώς το κείμενο της απόφασης του Συμβουλίου της Επικρατείας ποιο θα είναι, αλλά αν κριθεί ότι είναι αντισυνταγματική, εννοείται ότι θα απαλειφθεί αμέσως από το νόμο. 
Για τη φοίτηση, και αυτή η διάταξη έχει προσβληθεί στο Συμβούλιο της Επικρατείας ως αντισυνταγματική, με το σκεπτικό ότι μόνο η φοίτηση για έξι χρόνια, πολύ περισσότερο που η υποχρεωτική φοίτηση στα ελληνόπουλα είναι εννεαετής και όχι εξαετής, και μόνο η γέννηση δεν προσδίδει γνήσιο δεσμό, που να δικαιολογεί την ένταξη κάποιου στην ελληνική επικράτεια, για να πάρει και την ιθαγένεια.
Συνεπώς λίγη υπομονή και θα δούμε πώς θα διαμορφωθεί τελικώς το σχέδιο και θα ακούσουμε και εκεί και τις απόψεις όλων των παραγόντων της Βουλής.","ΧΑΡΑΛΑΜΠΟΣ ΑΘΑΝΑΣΙΟΥ",10
"58028"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τέσσερις μαθητές και μαθήτριες και τρεις εκπαιδευτικοί από το Γυμνάσιο Χιλιομοδίου Κορινθίας. 
 Η Βουλή σας καλωσορίζει.
(Χειροκροτήματα)
Όμως, σταθήκατε λιγάκι άτυχοι, γιατί αυτή τη στιγμή λύεται η συνεδρίαση. Σήμερα είχαμε κοινοβουλευτικό έλεγχο. Σ’ αυτές τις περιπτώσεις, όποιος Βουλευτής θέλει ρωτά τον αρμόδιο Υπουργό για προβλήματα της διοίκησης ή της κοινωνίας και ο Υπουργός απαντά. Γι’ αυτό ήταν και λίγοι οι Βουλευτές, γιατί υποχρεωτικά παρίσταται μόνο εκείνος που ερωτά και εκείνος που απαντά. Αυτή τη στιγμή όμως θα πρέπει να ξέρετε ότι συνεδριάζουν τρεις διαρκείς επιτροπές. Σε κάθε μια απ’ αυτές είναι πενήντα Βουλευτές και επεξεργάζονται νομοσχέδια, τα οποία θα έρθουν στη συνέχεια στην Ολομέλεια.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Έχω την τιμή να ανακοινώσω στο Σώμα ότι οι Υπουργοί Τουρισμού, Εξωτερικών και Οικονομικών κατέθεσαν Σχέδιο Νόμου με τίτλο «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Πολωνίας για Συνεργασία στον τομέα του Τουρισμού».
Επίσης, οι Υπουργοί Τουρισμού, Εξωτερικών και Οικονομικών κατέθεσαν Σχέδιο Νόμου με τίτλο «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Λευκορωσίας για τη Συνεργασία στον τομέα του Τουρισμού».
Παραπέμπονται στις αρμόδιες Διαρκείς Επιτροπές.
Κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 21 Δεκεμβρίου 2012.
Α. Επίκαιρες Ερωτήσεις Πρώτου Κύκλου (Άρθρα 129 παράγραφοι 2 και 3, 130 παράγραφοι 2 και 3 του Κανονισμού της Βουλής)
1. Η με αριθμό 761/25/12-12-2012 επίκαιρη ερώτηση της Προέδρου του Κομμουνιστικού Κόμματος Ελλάδας κ. Αλέκας Παπαρήγα προς τον Πρωθυπουργό, σχετικά με τις αυξήσεις στα τιμολόγια της ΔΕΗ.
2. Η με αριθμό 778/18-12-2012 επίκαιρη ερώτηση του Βουλευτή Μεσσηνίας της Νέας Δημοκρατίας κ. Ιωάννη Λαμπρόπουλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την πορεία κατασκευής της Ιόνιας  Οδού.
3. Η με αριθμό 784/18-12-2012 επίκαιρη ερώτηση του Βουλευτή Βοιωτίας του Συνασπισμού Ριζοσπαστικής Αριστεράς –Ενωτικού Κοινωνικού Μετώπου κ. Ιωάννη Σταθά προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη διεκδίκηση των γερμανικών αποζημιώσεων από τους κατοίκους του Διστόμου.
4. Η με αριθμό 790/18-12-2012 επίκαιρη ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τη θεσμοθέτηση της «ΕΓΓΥΗΜΕΝΗΣ ΕΠΙΤΑΓΗΣ» για την αύξηση της ασφάλειας των συναλλαγών.
5. Η με αριθμό 788/18-12-2012 επίκαιρη ερώτηση του Βουλευτή Ευβοίας του Λαϊκού Συνδέσμου-Χρυσή Αυγή κ. Νικόλαου Μίχου  προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με την εταιρεία «ΛΑΡΚΟ».
6. Η με αριθμό 782/18-12-2012 επίκαιρη ερώτηση του Βουλευτή Επικρατείας της Δημοκρατικής Αριστεράς κ. Σπυρίδωνα Λυκούδη προς τους Υπουργούς Εργασίας, Κοινωνικής Ασφάλισης και Πρόνοιας και Υγείας, σχετικά με την ανάγκη στήριξης των μονογονεϊκών οικογενειών από την Πολιτεία.
Β. Επίκαιρες Ερωτήσεις Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 779/18-12-2012 επίκαιρη ερώτηση της Βουλευτού Ιωαννίνων της Νέας Δημοκρατίας κ. Άννας- Μισέλ Ασημακοπούλου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη συμφωνία χρηματοδότησης της ελληνικής οικονομίας από την Ευρωπαϊκή Τράπεζα Επενδύσεων. 
2. Η με αριθμό 785/18-12-2012 επίκαιρη ερώτηση της Βουλευτού Β’ Αθήνας του Συνασπισμού Ριζοσπαστικής Αριστεράς- Ενωτικού Κοινωνικού Μετώπου κ. Σοφία Σακοράφα προς τον Υπουργό Εσωτερικών, σχετικά με τη μεταφορά μαθητών ΑΜΕΑ από και προς τα σχολεία.
3. Η με αριθμό 780/18-12-2012 επίκαιρη ερώτηση της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με το πρόγραμμα του Υπουργείου μέσω του οποίου δημοτικοί και ιδιωτικοί σταθμοί χρηματοδοτούνται από το ΕΣΠΑ.
4. Η με αριθμό 789/18-12-2012 επίκαιρη ερώτηση του Βουλευτή Αττικής του Λαϊκού Συνδέσμου- Χρυσή Αυγή κ. Ηλία Κασιδιάρη προς τους Υπουργούς Δημόσιας Τάξης και Προστασίας του Πολίτη και Δικαιοσύνης, Διαφάνειας και Ανθρωπίνων Δικαιωμάτων, σχετικά με τις έρευνες για τις πράξεις βίας κατά του κόμματος της «Χρυσής Αυγής».
5. Η με αριθμό 783/18-12-2012 επίκαιρη ερώτηση του Βουλευτή Β’ Αθήνας της Δημοκρατικής Αριστεράς κ. Οδυσσέα Βουδούρη προς τον Υπουργό Οικονομικών, σχετικά με την αναδιοργάνωση του φοροεισπρακτικού μηχανισμού και το φορολογικό νομοσχέδιο.
6. Η με αριθμό 787/18-12-2012 επίκαιρη ερώτηση της Βουλευτού Β’ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με την απόρριψη της αποζημίωσης από την Ευρωπαϊκή Ένωση των πληγέντων από το πράσινο σκουλήκι βαμβακοπαραγωγών για το 2010.
7. Η με αριθμό 769/17-12-2012 επίκαιρη ερώτηση του Ανεξάρτητου Βουλευτή Β’ Αθήνας κ. Ανδρέα Λοβέρδου προς τον Υπουργό Οικονομικών, σχετικά με τα ομόλογα των φυσικών προσώπων.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58029"," Μάλιστα, μάλιστα.
Με τη συναίνεση του Σώματος και ώρα 11.17’ λύεται η συνεδρίαση για αύριο ημέρα Παρασκευή 21 Δεκεμβρίου 2012 και ώρα 10.00΄, με αντικείμενο εργασιών του Σώματος: κοινοβουλευτικό έλεγχο α) συζήτηση επικαίρων ερωτήσεων και β) επερώτηση, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
