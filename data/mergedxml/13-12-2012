"","Content","name","ParlmemberID"
"24207","Date","13-12-2012",NA
"24208"," Σύμφωνα με την από 12-12-2012 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της Ϟ συνεδριάσεως του, της Τετάρτης 12 Δεκεμβρίου 2012 σε ό,τι αφορά την ψήφιση στο σύνολο των σχεδίων νόμου: 
1. « ","ΕΠΙΚΥΡΩΣΗ ΠΡΑΚΤΙΚΩΝ",NA
"24209"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πέμπτη με αριθμό 723/10-12-2012 επίκαιρη ερώτηση πρώτου κύκλου του Βουλευτή Νομού Αττικής του Λαϊκού Συνδέσμου – Χρυσή Αυγή κ. Ηλία Κασιδιάρη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την απόδραση του αφγανού δολοφόνου του Αθανασίου Λαζανά από τη στέγη ανηλίκων στη Νέα Ιωνία Βόλου, μετά τη μεταφορά του με δικαστική απόφαση από τις φυλακές ανηλίκων Αυλώνος. 
Κύριε Κασιδιάρη, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24210"," Τον περασμένο Μάιο, όπως θυμόμαστε όλοι πολύ καλά, συνέβη ένα τραγικό περιστατικό στην πόλη των Πατρών. Δολοφονήθηκε άνανδρα, αναίτια, χωρίς λόγο και για καμμία αφορμή ένας εικοσιεννιάχρονος συμπατριώτης μας, νύχτα, έξω ακριβώς από την οικία του, από συμμορία Αφγανών. Δολοφονήθηκε με φρικτό τρόπο. Έβαζαν τα μαχαίρια στο σώμα του και τα έστρεφαν οι δολοφόνοι. Τη νύχτα εκείνη δεν συνελήφθη κανείς. Ακολούθησε ένα μπαράζ δυναμικών κινητοποιήσεων στην πόλη των Πατρών. Ξεσηκώθηκε ο κόσμος και με πρωτοβουλία της Χρυσής Αυγής πολιόρκησε τον παράνομο καταυλισμό των Αφγανών. Πραγματοποιήθηκαν επεισόδια ασφαλώς. Η Αστυνομία εκεί επιχείρησε να καλύψει την παρανομία, να προστατεύσει τον καταυλισμό. Δεν τα κατάφερε, με αποτέλεσμα τελικά, ευτυχώς, εντός ολίγων ημερών να ξηλωθεί αυτός ο καταυλισμός και να ανασάνει η πόλη των Πατρών. 
Μέσα σε όλες αυτές τις μαζικές λαϊκές κινητοποιήσεις πήρε μπροστά και η κρατική μηχανή, κινητοποιήθηκε η κρατική Ασφάλεια και συνέλαβε έναν εκ των τριών δολοφόνων, ο οποίος έκανε το αυτονόητο. Μόλις συνελήφθη, δήλωσε ανήλικος, ενώ ήταν ένα γαϊδούρι είκοσι πέντε ετών. Αυτός, λοιπόν, δήλωσε ανήλικος. Δυστυχώς η δικαιοσύνη απεδέχθη αυτήν την ψευδή του δήλωση. Και εδώ τίθεται το μέγιστο ερώτημα: Με ποιον τρόπο λειτουργεί τελικά η δικαιοσύνη σήμερα; Τι γίνεται με αυτό το σκάνδαλο των εγκληματιών που δηλώνουν ανήλικοι, αποδέχονται τη δήλωση αυτή οι δικαστικές αρχές, οι εισαγγελείς και οι ανακριτές και εν τέλει, αντί να «φάνε» ισόβια, πηγαίνουν και «τρώνε» μόνο δεκαπέντε χρόνια;
Αλλά, για να επανέλθω στο σκάνδαλο, στην περίπτωση αυτή του Αφγανού, στις 19 Νοεμβρίου, στους έξι μήνες από την προφυλάκισή του, αποφασίζει το Συμβούλιο Πλημμελειοδικών Πατρών και διαπράττει ένα έγκλημα: Τον βγάζει από τις φυλακές ανηλίκων και τον στέλνει σε έναν ξενώνα φύλαξης, σε ένα ξενοδοχείο, όπου φύλαξη επί της ουσίας δεν υπάρχει –έτσι προβλέπει το σύστημα- και αυτός μέσα σε τέσσερις ημέρες, στις 23 του μηνός, πηδάει τη μάντρα και φεύγει. Και στο εδώλιο του κατηγορουμένου δεν έκατσε κανείς λίγες ημέρες μετά, ένα μήνα μετά, στη δίκη. Ένα κενό εδώλιο αντίκρισαν οι συγγενείς του άτυχου συμπατριώτη μας, του εικοσιεννιάχρονου που δολοφονήθηκε με φρικτό τρόπο. Και, βέβαια, την επόμενη μέρα θέλω να καταγγείλω ότι ο επικεφαλής του Υπουργείου δεν ήταν στην Πάτρα για να ξηλώσει το Συμβούλιο των Πλημμελειοδικών, έπινε καφέ με εισαγγελείς, με δικαστικούς, επειδή δημιουργήθηκε το μέγα θέμα ότι θα τους κόψουν μερικά ευρώ από το μισθό τους. Αντί να είναι στην Πάτρα και να κάνει τη δουλειά του, όπως όφειλε, ο Υπουργός της Δικαιοσύνης, έπινε καφέ με δικαστικούς. 
Επομένως, μέσα σε όλα αυτά τα εγκλήματα, τα οποία αναφέραμε, το μόνο ουσιώδες ερώτημα που πρέπει και οφείλουμε να θέσουμε είναι ένα: Για ποιο λόγο η ηγεσία του Υπουργείου είναι ακόμα στη θέση της; Για ποιο λόγο δεν σας έχει ξηλώσει ο Πρωθυπουργός; Για ποιο λόγο δεν έχετε σηκωθεί οι ίδιοι από ευθιξία να φύγετε;
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"24211"," Ευχαριστούμε, κύριε συνάδελφε.
Παρακαλώ, οι εκφράσεις ας είναι λίγο πιο ευπρεπείς, τουλάχιστον εδώ μέσα. 
Στην επίκαιρη ερώτηση θα απαντήσει ο Υπουργός κ. Κωνσταντίνος Καραγκούνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24212"," Ευχαριστώ πολύ, κυρία Πρόεδρε.
Επειδή έγινε η συγκεκριμένη αναφορά, με αναγκάζει ο κύριος συνάδελφος να προχωρήσω πρώτα απ’ όλα σε ένα πολιτικό σχόλιο και μετά βεβαίως θα μπούμε και στην ουσία της υπόθεσης. Αυτό το πολιτικό σχόλιο το έχω πει πάρα πολλές φορές σε αλλεπάλληλες ερωτήσεις που μου έχετε απευθύνει, όχι εσείς βέβαια αλλά το κόμμα σας: Το Υπουργείο Δικαιοσύνης, κύριε συνάδελφε, δεν είναι η δικαιοσύνη. Δεν είναι ούτε οι δικαστές, δεν είναι ούτε τα δικαστήρια.
Είναι προφανές ότι για πολλοστή φορά το κόμμα σας σε σχέση με τα ζητήματα του Υπουργείου Δικαιοσύνης βρίσκεται σε βαθιά σύγχυση. Να σας πω, λοιπόν, ξεκάθαρα ότι στις δυτικές δημοκρατίες, αντίθετα με τα κράτη του ναζιστικού απολυταρχισμού, που ενδεχομένως να συγκινούν κάποιους από εσάς, η δικαιοσύνη είναι ανεξάρτητη από το κράτος. Θα γνωρίζετε βέβαια ότι επί Χίτλερ, πριν αρχίσουν οι δίκες κάτω από το πορτρέτο του φύρερ, οι δικαστές έκαναν τον κομματικό χαιρετισμό, όπως κάνετε εσείς στις εκδηλώσεις σας, και κατόπιν έβγαζαν αποφάσεις σύμφωνα με τις οδηγίες του Υπουργού Δικαιοσύνης. Στην Ελλάδα έχουμε ένα άλλο σύστημα. Εδώ, εάν οι δικαστές κρίνουν ότι κάποιος πρέπει να αποφυλακιστεί, εσφαλμένως πιθανότατα, δεν θέλουν κομματικούς κομισάριους να τους πουν τι θα κάνουν, αλλά σας ενημερώνω ως δικηγόρος και ως Υφυπουργός Δικαιοσύνης ότι οι δικαστές ακολουθούν μόνο τη φωνή της συνείδησής τους και αυτό αποτελεί κορυφαία δημοκρατική κατάκτηση. 
Επομένως αρνούμαι να παρέμβω και πολύ περισσότερο ο Υπουργός Δικαιοσύνης, όπως αναφέρατε, καθ’ οιονδήποτε τρόπο στο έργο της δικαιοσύνης, ακόμα και αν οι αποφάσεις δεν μας είναι αρεστές, διότι αυτό επιβάλλει το Σύνταγμα, διότι αυτό επιβάλλει το δημοκρατικό μας πολίτευμα.
Εσείς, είστε μιας άλλη νοοτροπίας, είστε μιας άλλης φιλοσοφίας. Εάν ποτέ ο ελληνικός λαός σάς επιτρέψει ή συναινέσει να δημιουργήσετε αυτό που εσείς αποκαλείτε εθνικό κράτος –πράγμα το οποίο θεωρώ ότι δεν θα γίνει ποτέ- ο δικός σας Υπουργός Δικαιοσύνης να υπαγορεύει κατά γράμμα τις αποφάσεις των δικαστών.
Όσο είμαι εγώ Υφυπουργός Δικαιοσύνης και ο κ. Ρουπακιώτης Υπουργός Δικαιοσύνης και υπάρχει αυτή η Κυβέρνηση, τέτοιες νοοτροπίες και τέτοιες πρακτικές ποτέ δεν θα γίνουν αποδεκτές.
Και επειδή έχετε υπερβεί τα εσκαμμένα και αναφέρομαι στον απρεπή χαρακτηρισμό σας περί επίορκων δικαστών, σας ενημερώνω με την ιδιότητα του δικηγόρου, ότι στην Ελλάδα δεν έχουμε πρόβλημα επίορκων δικαστών αλλά έχουμε πρόβλημα πολιτικών που αμφισβητούν την ίδια τη δημοκρατία. Και σε αυτήν την περιγραφή να αναγνωρίσετε κάποιους από εσάς –ευτυχώς όχι όλους- που θεωρούν ότι το ελληνικό Σύνταγμα τους επιτρέπει να παραμονεύουν έξω από τα θέατρα, να αναποδογυρίζουν πάγκους και να ξυλοκοπούν περαστικούς. 
Σε κάθε περίπτωση –και για να ολοκληρώσουμε το ζήτημα- εάν έχετε κάποιες αιτιάσεις για τον τρόπο που εκδίδονται δικαστικές αποφάσεις, να υποβάλετε συγκεκριμένες αναφορές στην επιθεώρηση δικαστηρίων, η οποία πάντα κάνει το καθήκον της εάν συντρέχει λόγος.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"24213"," Ευχαριστώ, κύριε Υπουργέ.
Το λόγο έχει ο κ. Κασιδιάρης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24214"," Οφείλω ως πολίτης και ως εκλεγμένος εκπρόσωπος του ελληνικού λαού να χαρακτηρίσω γελοία την απάντηση που μόλις έλαβα. Τίποτα δεν είπε ο κύριος Υφυπουργός επί της ουσίας. Αναφέρθηκε στον Χίτλερ με τον οποίο δεν έχουμε  βεβαίως καμμία σχέση και σε κάποιους πάγκους οι οποίοι ρίφθησαν στο έδαφος, την ίδια ώρα που αιμορραγεί η ελληνική κοινωνία, που δολοφονούνται συμπολίτες μας και η Κυβέρνησή σας –γιατί η Κυβέρνηση έχει την απόλυτη πολιτική ευθύνη για αυτά τα εγκλήματα, ποτέ δεν είχαν ξανασυμβεί αυτά τα πράγματα στην ελληνική κοινωνία- να αφήνει ελεύθερους τους αλλοδαπούς εγκληματίες και μάλιστα σε πολλές περιπτώσεις να τους συγκαλύπτει κιόλας.
Θα αναφερθώ σε τρία απλά περιστατικά, επειδή με προκαλέσατε, των τελευταίων μηνών. Πρώτον –το είχαμε ξαναθέσει ως επίκαιρη ερώτηση- ο Πακιστανός βιαστής της Πάρου. Δεν ήταν ανήλικος. Το Υπουργείο Δικαιοσύνης έχει την πολιτική ευθύνη για την περίπτωση αυτή. Όταν αφορά ένα θέμα τη Χρυσή Αυγή, απευθείας ο κομισάριος του Υπουργείου Δικαιοσύνης κ. Ρουμπακιώτης βγαίνει και παίρνει πολιτική θέση, γιατί είναι κομισάριος, έχει μαρξιστικές θέσεις, έχει μια λαγνεία προς τους λαθρομετανάστες.
Το Υπουργείο Δικαιοσύνης, λοιπόν, φέρει την απόλυτη  πολιτική ευθύνη για ό,τι γίνεται και θα αναφέρω τρία συγκεκριμένα παραδείγματα. Πακιστανός βιαστής της Πάρου. Δεν ήταν ανήλικος. Εισαγγελείς και ανακριτές τον κάλυψαν και πήγε σε φυλακές ανηλίκων. Δεύτερον, ο Γεωργιανός, ο δολοφόνος των αστυνομικών της ομάδας «ΔΙΑΣ» αποφυλακίστηκε και αυτός παράνομα και τι κάνατε; Μια ΕΔΕ για τα μάτια του κόσμου. 
Τρίτον, το πιο φρικτό έγκλημα απ’ όλα, η περίπτωση του Αφγανού, η περίπτωση του άτυχου συμπατριώτη μας Θανάση Λαζανά, του οποίου ο δολοφόνος κυκλοφορεί σήμερα ελεύθερος στις ελληνικές πόλεις και είναι έτοιμος να διαπράξει το ίδιο έγκλημα, όπως είναι έτοιμοι να διαπράξουν το ίδιο έγκλημα και χιλιάδες άλλοι που, όπως πολύ ορθά είπε ένας πολίτης πρόσφατα, το μαχαίρι είναι προέκταση του χεριού τους και έχει δεινοπαθήσει ο ελληνικός λαός.
Και επειδή θέσατε άλλο ζήτημα από αυτό που ρώτησα και δεν υπάρχει περίπτωση να λάβω απάντηση επί της ουσίας, σχετικά με την περίπτωση των εγκληματιών οι οποίοι δηλώνουν ανήλικοι, θα πω και εγώ τι πρέπει επιτέλους να κάνει το κράτος, μήπως και ξεστραβωθείτε και δείτε ότι δεν οδηγούμαστε πουθενά, ή μάλλον οδηγούμαστε στο χάος.
Πρώτον, λοιπόν, θεσπίστε ιδιώνυμο αδίκημα για όποιο έγκλημα τελεί λαθρομετανάστης. Το είχαμε πει επανειλημμένως. Κάποια στιγμή έβγαλε κάποιους ανθρώπους του ο κ. Πρωθυπουργός να διαρρεύσουν την είδηση στα κανάλια ότι θα το πράξει, ακριβώς για να περιορίσει τη λαϊκή οργή. Δεν το έκανε, όμως, ποτέ. Ιδιώνυμο, όποιο αδίκημα τελεί λαθρομετανάστης. Να πηγαίνουν αμέσως στη φυλακή. 
Διότι, όλοι αυτοί οι οποίοι δολοφόνησαν και στην περίπτωση του Μανώλη Καντάρη στην Αθήνα την ημέρα που δολοφονήθηκε την ημέρα που γεννήθηκε το παιδί του, αλλά και σε πλείστες περιπτώσεις οι δολοφόνοι δεν είναι απλά σεσημασμένοι, είναι άνθρωποι που έχουν καταδικαστεί για εγκλήματα, πολλοί εξ αυτών είναι υποχρεωμένοι να δίνουν και το παρών, αλλά ποιο παρών να δίνουν από τη στιγμή που δεν ξέρουμε ούτε  ποια είναι τα πραγματικά τους ονόματα, ούτε από ποια χώρα προέρχονται ούτε ποια είναι η ηλικία τους. Σε όλα τα χαρτιά των αλλοδαπών θα δείτε ως ημερομηνία γεννήσεως την 1η  Ιανουαρίου κάποιου έτους. Και αυτό διότι αυτοί που μπαίνουν στη χώρα είναι 100% ανεξέλεγκτοι. Και αυτό γιατί έχετε μετατρέψει τη χώρα σε σκουπιδότοπο της Ευρώπης. Είναι πολιτική επιλογή αυτής τη Κυβέρνησης να μετατρέψει τη χώρα σε σκουπιδότοπο ολόκληρης της Ευρώπης. 
Ιδιώνυμο, λοιπόν, όποιο έγκλημα τελεί λαθρομετανάστης. Οι ποινές να μην εκτίονται σε φυλακές από όπου σηκώνονται και φεύγουν, αλλά σε ειδικούς χώρους κράτησης, όπου παράλληλα θα τελείται έργο υπέρ του δημοσίου. Να ξέρουν αυτοί οι αλήτες που έχουν έρθει στη χώρα για να σκοτώσουν, επειδή τα βρήκαν όλα εύκολα, ότι επιτέλους θα υπόκεινται σε σκληρή μεταχείριση.
Ευχαριστώ.
(Χειροκροτήματα από την πτέρυγα της Χρυσής Αυγής)","ΗΛΙΑΣ ΚΑΣΙΔΙΑΡΗΣ",204
"24215","  Παρακαλώ, να αντικαταστήσετε το «ξεστραβωθείτε» με μια άλλη λέξη, για να μη θεωρηθεί από το Προεδρείο ότι είναι λογοκρισία.
Το λόγο έχει ο κ. Καραγκούνης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24216"," Ευχαριστώ, κυρία Πρόεδρε.
 Δεν θέλω να κάνω άλλο πολιτικό σχόλιο σε αυτά που είπατε. Θα περιοριστώ, τώρα, στην ουσία της ερώτησής σας. 
Ο Αφγανός καταδικασθείς για την ανθρωποκτονία του Έλληνα πολίτη κρίθηκε προφυλακιστέος από τις 19 Μαΐου 2012 με ένταλμα προσωρινής κράτησης της ανακρίτριας του Γ΄ Τμήματος του Πρωτοδικείου Πατρών και διατάχθηκε η κράτησή του στο Ειδικό Κατάστημα Κράτησης Νέων Αυλώνα. 
Με βούλευμα που εκδόθηκε στις 14 Νοεμβρίου 2012 το Συμβούλιο Πλημμελειοδικών Πατρών αποφάνθηκε ότι το εξάμηνο της προσωρινής κράτησης του ανωτέρω κατηγορουμένου συμπληρωνόταν στις 19 Νοεμβρίου 2012, ήτοι σε χρόνο προγενέστερο της 7 Δεκεμβρίου 2012 που έχει οριστεί ως χρόνος συζήτησης της ίδιας ποινικής υπόθεσης ενώπιον του Τριμελούς Δικαστηρίου Ανηλίκων. 
Κατά ακολουθία έκρινε ότι λόγω της επικείμενης απολύσεως του κατηγορουμένου από το Ειδικό Κατάστημα Κράτησης Νέων Αυλώνα, για το λόγο ότι συμπλήρωνε το ανώτατο όριο προσωρινής κράτησης των έξι μηνών την 19 Νοεμβρίου 2012, ότι δεν συνέτρεχε περίσταση για παράταση της προσωρινής κρατήσεως για τρεις ακόμη μήνες, καθώς η εκδίκαση της υπόθεσης είχε οριστεί για τη δικάσιμη στις 7 Δεκεμβρίου 2012, ήτοι μετά τη συμπλήρωση του ανωτάτου ορίου προσωρινής κράτησης των έξι μηνών. 
Στη συνέχεια έκρινε αναγκαίο να επιβληθεί σε αυτόν ως περιοριστικός όρος το αναμορφωτικό κέντρο της τοποθέτησής του στο Ίδρυμα Αγωγής Ανηλίκων Αρρένων Βόλου. Στο Ίδρυμα αυτό τοποθετήθηκε στις 19 Νοεμβρίου 2012. 
Πρέπει να επισημανθεί ότι το Ίδρυμα δεν αποτελεί κατάστημα κράτησης, ούτε υπάγεται για τη λειτουργία του στις διατάξεις του Σωφρονιστικού Κώδικα κι ούτε διαθέτει θέσεις προσωπικού εξωτερικής ή εσωτερικής φύλαξης, αλλά αποτελεί ίδρυμα αγωγής με αρμοδιότητες εκ του νόμου τη μέριμνα για την αναμόρφωση, την εκπαίδευση, την επαγγελματική αποκατάσταση, την κοινωνική επανένταξη και την επίβλεψη των ανηλίκων. Στο πλαίσιο αυτό παρέχονται στους ανηλίκους του ιδρύματος εκπαιδευτικές, πολιτιστικές και άλλες δραστηριότητες. 
Η διαφυγή του από το ίδρυμα έγινε στις 23 Νοεμβρίου 2012, ενώ ειδοποιήθηκαν αυθημερόν οι αρμόδιες για τη σύλληψή του υπηρεσίες. 
Το Υπουργείο αναγνωρίζοντας ότι τον τελευταίο χρόνο υπάρχει μια πύκνωση στις περιπτώσεις αποφυλακίσεων λόγω παρέλευσης του δεκαοκταμήνου και δίνοντας ιδιαίτερη βαρύτητα στην αναγκαιότητα οι υπόδικοι κρατούμενοι να δικάζονται εντός των νομίμων προθεσμιών ανέλαβε ήδη νομοθετικές πρωτοβουλίες και προετοιμάζει διατάξεις που θα έρθουν πολύ σύντομα στη Βουλή, σύμφωνα με τις οποίες κακουργήματα του άρθρου 187 του Ποινικού Κώδικα, είτε τελέστηκαν στο πλαίσιο εγκληματικής οργάνωσης είτε από μεμονωμένα πρόσωπα και ενέχουν το στοιχείο της μεγάλης απαξίας που έχουν συνταράξει την κοινή γνώμη, υπαγόμενα στην αρμοδιότητα του Μεικτού Ορκωτού Δικαστηρίου θα υπάγονται στις διατάξεις επιτάχυνσης του ν. 4022 με χαρακτηρισμό του κατεπείγοντος κατά την κρίση της Εισαγγελίας Εφετών. 
Δεύτερον, σε δυσχερείς υποθέσεις θα ορίζονται δύο ανακριτές για να γίνεται πολύ πιο γρήγορα η ανάκριση και να ερωτόνται πολύ πιο γρήγορα. Ο ορισμός δικασίμου θα γίνεται εντός σαράντα ημερών από τη διαβίβαση της δικογραφίας στον αρμόδιο εισαγγελέα. 
Τέταρτον, κατά την επιθεώρηση των δικαστικών λειτουργών θα γίνεται υποχρεωτική μνεία για την τήρηση των προθεσμιών τέτοιων υποθέσεων υπό τον αρμόδιο δικαστικό λειτουργό, ενώ αυτό θα αποτελεί και στοιχείο κρίσεως κατά την προαγωγή. 
Πέμπτον και κυριότερο, το Υπουργείο μελετάει κάθε άλλο πρόσφορο μέσο για την έγκαιρη εκδίκαση υποθέσεων ενηλίκων και ανηλίκων κατηγορουμένων, καθώς και για την ασφαλή διακρίβωση της ενηλικίωσης ή μη όσων οδηγούνται στις ανακριτικές αρχές. Υπάρχουν τρόποι για τη διακρίβωση της ηλικίας. Μελετάμε τους τρόπους αυτούς και πολύ σύντομα θα τους δείτε νομοθετημένους. 
Ευχαριστώ πολύ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"24217","  Κι εμείς ευχαριστούμε.
Με την άδεια στου Σώματος, Κυρίες και κύριοι συνάδελφοι, θα προχωρήσουμε στην έκτη με αριθμό 729/10-12-2012 επίκαιρη ερώτηση δεύτερου κύκλου της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με το σχέδιο «Αθηνά» και τη διαδικασία αναδιάρθρωσης της ανώτατης εκπαίδευσης της χώρας. 
Ο κ. Αρβανιτόπουλος έχει επιτροπή και γι’ αυτό γίνεται αυτή η παράκαμψη των άλλων ερωτήσεων.
Κυρία Ρεπούση, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24218"," Ευχαριστώ, κυρία Πρόεδρε.
Κύριε Υπουργέ, κυρίες και κύριοι συνάδελφοι, δεν υπάρχει αμφιβολία ότι η διαμόρφωση του σημερινού χάρτη της ανώτατης εκπαίδευσης της χώρας προέκυψε σταδιακά με αμφίβολα ακαδημαϊκά και αναπτυξιακά κριτήρια, εξυπηρετώντας πολλές φορές πελατειακές λογικές και συμφέροντα τοπικών παραγόντων ή και ισορροπίες που υπήρχαν στο εσωτερικό της ακαδημαϊκής κοινότητας.
Ήταν, συνεπώς, επιτακτική η ανάγκη του επανασχεδιασμού του ακαδημαϊκού χάρτη, προκειμένου να έχουμε πανεπιστήμια που να ανταποκρίνονται στις σύγχρονες επιστημολογικές και αναπτυξιακές ανάγκες.
Στο πλαίσιο αυτό το Υπουργείο Παιδείας ανακοίνωσε ορθά πριν από μερικούς μήνες τον επανασχεδιασμό της οργάνωσης και χωροθέτησης των ανώτατων εκπαιδευτικών ιδρυμάτων με το σχέδιο «Αθηνά», όπως το ονόμασε. Ανακοίνωσε επίσης, την επαναδραστηριοποίηση της Αρχής Διασφάλισης και Πιστοποίησης της Ποιότητας στην Ανώτατη Εκπαίδευση, τη λεγόμενη ΑΔΙΠ, προκειμένου να επεξεργαστεί ένα σχέδιο συγκεκριμένο και να το προτείνει στο Υπουργείο Παιδείας και γενικότερα στην ακαδημαϊκή κοινότητα. Έκτοτε υπάρχουν πάρα πολλές φήμες, πρόσφατα, μάλιστα, ακούσαμε και για κάποια κριτήρια που ανακοινώσατε χωρίς ακόμα να έχει καν ανανεωθεί το Συμβούλιο της ΑΔΙΠ. 
Για λόγους που είναι προφανείς, γιατί η εκπαίδευση είναι ο πιο σημαντικός, κατά την άποψή μας, μοχλός της ανάπτυξης της χώρας και γιατί η υλοποίηση μιας τόσο σημαντικής μεταρρύθμισης πρέπει να γίνει με σεβασμό κάποιων κριτηρίων και ακαδημαϊκότητας και διαφάνειας, έτσι ώστε να γίνει και δυνατή, στη συνέχεια, και αποδεκτή από την ακαδημαϊκή κοινότητα και επειδή ακριβώς, αυτή η αλλαγή θα πρέπει να «κουμπώνει» και να είναι μέρος μιας γενικότερης αναπτυξιακής στρατηγικής, θέλουμε, κύριε Υπουργέ, να μας πείτε συγκεκριμένα τι σκεφτόσαστε, τι σχεδιάζετε ακριβώς να κάνετε, πότε θα ολοκληρωθεί η διαδικασία ορισμού του Συμβουλίου της ΑΔΙΠ, πώς θα γίνει ο διάλογος από εδώ και πέρα -με δεδομένο ότι τα περιθώρια είναι ασφυκτικά- με την ακαδημαϊκή κοινότητα.
Θα θέλαμε να μας πείτε εδώ στη Βουλή, κύριε Υπουργέ, ακόμα, γιατί δημιουργήσατε μια επιτροπή εμπειρογνωμόνων, που μάλιστα την προικίσατε με το ποσό των 137.000 ευρώ, προκειμένου να συνδράμει σε αυτή την υπόθεση κι ενώ έχουμε μια αρχή, ένα θεσμό, όπως είναι η ΑΔΙΠ και έχουμε και μια ακαδημαϊκή κοινότητα με τα όργανά της, τις συγκλήτους, τα πρυτανικά σχήματα, τα νέα συμβούλια, που ολοκληρώθηκε η εκλογή τους σε όλη την Ελλάδα και που θα μπορούσαν να είναι σε ένα διάλογο και σε μία επικοινωνία με το Υπουργείο και την ελληνική κοινωνία, γιατί όλοι προσβλέπουν σε αυτήν την αλλαγή και ανησυχούν γι’ αυτή, έτσι ώστε να προχωρήσουμε ομαλά σε αυτόν τον επανασχεδιασμό, στον οποίο πάρα πολλά επενδύει και η Δημοκρατική Αριστερά.
Ευχαριστώ πολύ.","ΜΑΡΙΑ ΡΕΠΟΥΣΗ",441
"24219"," Ευχαριστούμε, κυρία συνάδελφε.
Στην επίκαιρη ερώτηση θα απαντήσει ο Υπουργός Παιδείας και Θρησκευμάτων, Πολιτισμού και Αθλητισμού κ. Αρβανιτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24220"," Ευχαριστώ, κυρία Πρόεδρε.
Η τριτοβάθμια εκπαίδευση είναι εν μέσω καθοριστικών αλλαγών που θα προδικάσουν, αν θέλετε, το μέλλον τον παιδιών μας, της εκπαίδευσης συνολικά αλλά νομίζω θα επηρεάσουν και την πορεία της κοινωνίας μας. Και γνωρίζετε ότι σήμερα, μετά τις αλλαγές που φέραμε τον Αύγουστο, μπορέσαμε και εκλέξαμε συμβούλια διοίκησης στα ιδρύματα και το πρώτο σκέλος, αν θέλετε, των αλλαγών έχει υλοποιηθεί με επιτυχία.
Επίσης, θα έλεγα ότι υπάρχει και ένα μεγάλο κεκτημένο. Το κεκτημένο αυτό είναι η μεγάλη συμμετοχή της πανεπιστημιακής, της ακαδημαϊκής κοινότητας σε αυτές τις αλλαγές. Γιατί διαπιστώσαμε ότι σε αυτές τις ψηφοφορίες η μεσοσταθμική συμμετοχή ξεπέρασε το 80% με 85%. Αυτό είναι ένα πολύ μεγάλο κεκτημένο. Μας δίνει τη δυνατότητα να προχωρήσουμε, γιατί βλέπουμε ότι η ακαδημαϊκή κοινότητα στη συντριπτική της πλειοψηφία θέλει να πάει μπροστά η μεταρρύθμιση, θέλει να πάνε οι αλλαγές μπροστά, το πανεπιστήμιο, τα ΤΕΙ. Η τριτοβάθμια εκπαίδευση πρέπει να προχωρήσει στις αλλαγές που είναι αναγκαίες. 
Τώρα προχωράμε, όπως έχουμε πει κατ’ επανάληψη, στο δεύτερο –και θεωρώ πιο σημαντικό- βήμα που αφορά αυτά τα οποία θέσατε, τον εξορθολογισμό του ακαδημαϊκού χάρτη της χώρας και συμφωνώ απολύτως μαζί σας στην αποτύπωση, στην περιγραφή του τι συνέβη και γιατί συνέβη και πώς αναπτύχθηκε αυτός ο ακαδημαϊκός χάρτης της χώρας μέχρι σήμερα.
Αυτό, λοιπόν, το οποίο έχουμε πει εδώ και καιρό είναι ότι πρέπει να συμμαζέψουμε, να ξαναδιαμορφώσουμε τον ακαδημαϊκό χάρτη της χώρας.
Και πρέπει να τον κάνουμε λογοδοτώντας σε επιστημονικά κριτήρια, να τον κάνουμε λογοδοτώντας σε αληθινά αναπτυξιακά κριτήρια, να τον κάνουμε λογοδοτώντας στον ορθολογισμό. 
Είπαμε, λοιπόν, ότι αυτό θα γίνει με διάλογο, θα γίνει βήμα-βήμα, αλλά θα γίνει σε ένα συγκεκριμένο χρονικό διάστημα, γιατί η κοινωνία μας δεν αντέχει αυτήν την αβεβαιότητα και την ανασφάλεια. Η κοινωνία μας και η ελληνική οικογένεια βιώνουν μία ανασφάλεια από τη δεινή οικονομική κρίση, στην οποία έχει περιέλθει η χώρα μας. Η ανεργία, ο φόβος του αύριο δημιουργεί μια τεράστια ανασφάλεια στην ελληνική οικογένεια. Δεν μπορούμε να προσθέσουμε –και το θέσατε και εσείς- και την ανασφάλεια που προέρχεται από μία φημολογία για το τι θα γίνει στα ιδρύματα, ποια ιδρύματα και πώς θα συγχωνευτούν.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Επομένως θα πρέπει να προχωρήσουμε σε αυτές τις αλλαγές μέσα σε ένα εύλογο χρονικό διάστημα. Θα είναι ένα χρονικό διάστημα που θα μας δίνει την άνεση του διαλόγου, αλλά θα ξέρουμε ότι θα έχει αρχή και τέλος. Αυτό το έχουμε οριοθετήσει μέχρι τη στιγμή που θα καταθέσουμε το επόμενο μηχανογραφικό, δηλαδή μέχρι το τέλος του επόμενου Μαρτίου. Αυτό μας δίνει ήδη τέσσερις μήνες -έχει ήδη αρχίσει ο διάλογος- μας δίνει τη δυνατότητα να προχωρήσουμε και να λάβουμε αποφάσεις. 
Πώς θα κινηθούμε; Είπαμε εξαρχής ότι θα τεθούν κάποια βήματα. Ποια είναι αυτά τα βήματα; Πρώτον –το πρώτο βήμα- ζητήσαμε από τα ιδρύματα να μας καταθέσουν τις προτάσεις τους για τον εσωτερικό εξορθολογισμό. Και αυτό συνέβη. Τα 2/3 των ιδρυμάτων κατέθεσαν προτάσεις και όσον αφορά τα του οίκου τους, αλλά και όσον αφορά τα κριτήρια πάνω στα οποία θα βασιστούμε για να πάρουμε αποφάσεις για τον εξορθολογισμό του ακαδημαϊκού χάρτη της χώρας. Άρα το πρώτο βήμα έχει ήδη γίνει. 
Στη συνέχεια κάναμε το δεύτερο βήμα που αφορούσε τον καθορισμό των κριτηρίων μέσα από τις συναντήσεις που έχουν ήδη λάβει χώρα. Κάναμε συναντήσεις με τους φορείς, δηλαδή με τη Σύνοδο των Πρυτάνεων, με τη Σύνοδο των Προέδρων των ΤΕΙ, με την ΠΟΣΔΕΠ και εκθέσαμε ένα πρώτο πλαίσιο κριτηρίων. Και εκεί υπήρξε μία συζήτηση όσον αφορά τα κριτήρια αυτά.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24221"," Κύριε Υπουργέ, αν θέλετε, συντομεύετε. Έχετε και τη δευτερολογία σας. Συγγνώμη που σας διακόπτω. Τελειώστε τη σκέψη σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24222"," Ναι. Θα επανέλθω. Η κ. Ρεπούση έχει θέσει μια σειρά από ζητήματα, για τα οποία θα απαντήσω.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24223"," Ναι, σας παρακαλώ, απαντήστε πιο σύντομα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24224"," Εκεί, λοιπόν, έγινε μια πρώτη συζήτηση όσον αφορά τα κριτήρια. Συμφωνήσαμε σε ένα γενικό πλαίσιο κριτηρίων και συμφωνήσαμε, επίσης, για τη δεύτερη φάση του διαλόγου. Δηλαδή σε τι; Συμφωνήσαμε ότι θα προχωρήσουμε τώρα σε εντατικό διάλογο με επιμέρους ιδρύματα, δηλαδή με κάθε ίδρυμα ξεχωριστά, γιατί πέρα από το γενικό πλαίσιο που πρέπει να υπάρχει -όπου θα πρέπει να βάλουμε αντικειμενικά και αδιάβλητα κριτήρια- πρέπει να αναγνωρίσουμε και τις ιδιαιτερότητες κάθε ιδρύματος. 
Άρα η δεύτερη φάση του διαλόγου είναι με κάθε ίδρυμα ξεχωριστά -και αυτός ο διάλογος θα είναι εντατικός και θα ολοκληρωθεί μέχρι το νέο χρόνο- για να μπορέσουμε μετά να καταρτίσουμε μία συνολική πρόταση η οποία θα υποβληθεί και προς τα ιδρύματα και προς την κοινωνία και από εκεί και πέρα μετά να μπορέσουμε να προχωρήσουμε.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24225"," Κυρία Ρεπούση, έχετε τρία λεπτά, για να συμπληρώσετε και εσείς τις σκέψεις σας, τις ερωτήσεις σας, για να ολοκληρώσει μετά και ο κύριος Υπουργός. 
Ορίστε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24226"," Ο κύριος Υπουργός δεν πρόλαβε να μου απαντήσει για την ΑΔΙΠ και θα ήθελα να το σημειώσει, για να μου απαντήσει στη δευτερολογία του. 
Θα ήθελα, επίσης, αν έχετε την καλοσύνη, κύριε Υπουργέ, να μου πείτε ποια είναι τα ιδρύματα που έχουν καταθέσει προτάσεις, ποια είναι τα 2/3 των ιδρυμάτων που έχουν καταθέσει προτάσεις και, αν θέλετε, να μας δώσετε και ένα στίγμα του περιεχομένου των προτάσεών τους. 
Επίσης, σε ό,τι αφορά τις συναντήσεις, πρώτον, η Δημοκρατική Αριστερά υποστηρίζει το αίτημα της ΠΟΣΔΕΠ, όπως σας είχε ζητήσει το διοικητικό της συμβούλιο -για τους συναδέλφους εδώ λέω ότι η ΠΟΣΔΕΠ είναι το τριτοβάθμιο όργανο της εκπροσώπησης των πανεπιστημιακών- και της ΟΣΕΠ-ΤΕΙ για τη δημιουργία μιας επιτροπής, η οποία θα συνδιαλλαγεί με το Υπουργείο, για να θέσει αυτά τα κριτήρια και για να προχωρήσει περαιτέρω.  
Θα μπορούσατε να τη συγκαλέσετε, έτσι ώστε να διευρυνθεί ο κατάλογος των φορέων που συμμετέχουν σ’ αυτήν τη διαβούλευση, την οποία και εσείς θεωρείτε πάρα πολύ σημαντική, προκειμένου να πετύχουμε το καλύτερο δυνατό αποτέλεσμα. 
Επίσης, θα λέγαμε ότι ίσως χρειαστεί να συγκαλέσετε και τη διακομματική επιτροπή –αυτό, άλλωστε, συνηθίζεται σε πολύ μεγάλες θεσμικές αλλαγές- έτσι ώστε σ’ αυτήν να εκφραστούν όλα τα κόμματα πριν περάσετε στην αποκρυστάλλωση των συγκεκριμένων αλλαγών. Αυτές είναι διαδικασίες τις οποίες θεωρούμε πάρα πολύ σημαντικές, γιατί πρόκειται να επηρεάσουν πολύ σημαντικά την πανεπιστημιακή εκπαίδευση στη χώρα μας τα επόμενα χρόνια. 
Επίσης, θα έλεγα ότι θα πρέπει η πολιτεία να αξιοποιήσει τα νεοεκλεγέντα συμβούλια των ιδρυμάτων. Έχουμε έναν καινούργιο θεσμό πάρα πολύ δυναμικό που βγήκε μέσα από τις αλλαγές που κάναμε τον περασμένο Αύγουστο στο ν. 4009/2011 με μαζική συμμετοχή των συναδέλφων. Είναι πολύ αξιόλογα συμβούλια διοίκησης και θα έπρεπε να τα ενεργοποιήσουμε σ’ αυτό το διάλογο για την αναδιάταξη του πανεπιστημιακού χάρτη. Άρα, επειδή είναι νεοεκλεγέντα, ίσως χρειάζεται να τους δώσουμε λίγο χρόνο και ας έχει ξεκινήσει η άλλη διαδικασία, έτσι ώστε να προστεθούν στους φορείς που συμμετέχουν σ’ αυτόν το διάλογο. 
Υπογραμμίζω για άλλη μια φορά ότι η διαφάνεια σ’ αυτό το διάλογο είναι πάρα πολύ σημαντική, διότι ξέρετε πολύ καλά ότι όλο αυτό το διάστημα πολλά τμήματα βρίσκονται σε ανησυχία και πολλοί συνάδελφοι ανησυχούν για το μέλλον των ιδρυμάτων τους. Άρα, μία πληροφόρηση από τη μεριά του Υπουργείου τακτική και υπεύθυνη, όσον αφορά το τι γίνεται και τι δεν γίνεται, είναι πολύ σημαντική για να προχωρήσουμε συντεταγμένα και όσο γίνεται με ομοφωνία όσο γίνεται, γιατί δεν μπορεί να μην υπάρξουν διαφωνίες σ’ αυτήν την αναδιάταξη στην αναδιάταξη του πανεπιστημιακού χάρτη. 
Τέλος, κύριε Υπουργέ, θα ήθελα να αναφερθείτε εδώ στο πρώτο πλαίσιο των κριτηρίων. Θα ήθελα να μας πείτε ποια είναι αυτά τα κριτήρια τα οποία έχουν προκύψει μέσα απ’ αυτές τις συναντήσεις που εσείς λέτε. 
Επίσης, κύριε Υπουργέ,  δεν μου απαντήσατε όσον αφορά την επιτροπή των εμπειρογνωμόνων. 
Σας ευχαριστώ πολύ.","ΜΑΡΙΑ ΡΕΠΟΥΣΗ",441
"24227","  Ευχαριστούμε, κυρία συνάδελφε. 
Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24228","  Συγγνώμη, κυρία Πρόεδρε, αλλά τα θέματα που θέτει η κυρία συνάδελφος είναι θέματα για τα οποία θέλουμε μισή ώρα να συζητάμε.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24229","  Το ξέρω, κύριε Υπουργέ, αλλά θα πρέπει να είστε όσο το δυνατόν πιο σύντομος. Καταλαβαίνω και το ενδιαφέρον όλων σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24230"," Τα θέματα που θέτει η κ. Ρεπούση ξεφεύγουν από τα όρια μιας ερώτησης. Αυτά τα θέματα χρειάζονται ολόκληρη διάλεξη.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24231"," Το ξέρω, κύριε Υπουργέ, αλλά αναφερθείτε όσο μπορείτε πιο σύντομα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24232","  Θα προσπαθήσω, λοιπόν, να είμαι όσο το δυνατόν πιο επιγραμματικός. 
Όσον αφορά την ΑΔΙΠ, αυτή υπάρχει και λειτουργεί. Ορίσαμε πρόεδρο και ένα μέλος συνταξιοδοτήθηκε. Τυπικά, λοιπόν, η Ολομέλεια δεν έχει τη δυνατότητα λήψης αποφάσεων. Αυτό, λοιπόν, το διορθώνουμε σήμερα με μια τροπολογία που καταθέτουμε στο νομοσχέδιο το οποίο εισάγεται προς συζήτηση στην Επιτροπή Μορφωτικών Υποθέσεων. Όμως, η ΑΔΙΠ υπάρχει και λειτουργεί. Και μάλιστα, η ΑΔΙΠ έχει μια θεσμική γνώση και από τη μέχρι τώρα λειτουργία της. Έχει καταθέσει αλλεπάλληλες εκθέσεις, όσον αφορά τα θέματα του εξορθολογισμού του ακαδημαϊκού χάρτη της χώρας και επί Προεδρίας Αμούργη, αλλά και με τη σημερινή διοίκηση κατέθεσε ένα περίγραμμα ιδεών και προτάσεων, όσον αφορά τα κριτήρια. Λειτουργεί, λοιπόν, η ΑΔΙΠ και αυτό είναι το ένα κρατούμενο.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24233"," Κύριε Υπουργέ …(δεν ακούστηκε)","ΜΑΡΙΑ ΡΕΠΟΥΣΗ",441
"24234"," Κυρία συνάδελφε, δεν έχω αντίρρηση αν θέλετε να με ρωτήσετε ξανά και να σας απαντήσω. Όμως, αφήστε με να ολοκληρώσω. 
Το δεύτερο ζήτημα είναι το εξής: Αναφερθήκατε, κυρία συνάδελφε, σε μια μελέτη και σε μια επιτροπή εμπειρογνωμόνων. Δεν πρόκειται για τίποτα απ’ όλα αυτά. Εμείς αναθέσαμε στη διαχειριστική αρχή το περιεχόμενο της καταγραφής και αποτύπωσης όλων των πληροφοριών που βρίσκονται διάσπαρτες εδώ και εκεί, προκειμένου να φτιάξουμε μία βάση δεδομένων την οποία θέσαμε υπ’ όψιν και στη σύνοδο των πρυτάνεων και στη σύνοδο των προέδρων ΤΕΙ και στην ΠΟΣΔΕΠ, αλλά και σε όλους τους φορείς, προκειμένου να δούμε πώς θα κινηθούμε, γιατί οι μεταβλητές τις οποίες καλούμεθα να επεξεργαστούμε για να προχωρήσουμε στις αποφάσεις είναι ποικίλες. Έχουν να κάνουν με οικονομικά ζητήματα, με κτηριολογικά ζητήματα, με κληροδοτήματα, με την καταγραφή των γνωστικών αντικειμένων των μελών ΔΕΠ, με την καταγραφή των τμημάτων και με τη νομική λειτουργία των τμημάτων και των ιδρυμάτων. Διότι όλα αυτά έχουν και νομικές, αν θέλετε, επιπτώσεις και νομικές λειτουργίες τις οποίες θα κληθούμε να αντιμετωπίσουμε. 
Έγινε, λοιπόν, μια καταγραφή δεδομένων, μια τεράστια βάση, την οποία και δείξαμε και στη σύνοδο των πρυτάνεων και στη σύνοδο των προέδρων ΤΕΙ και στην ΠΟΣΔΕΠ.
Διότι πρέπει να υπάρξει μια ταύτιση όσον αφορά τα στοιχεία, τη βάση δηλαδή για να μπορέσουμε να κινηθούμε στα επόμενα βήματα. Αυτό, λοιπόν, έγινε σύννομα, μέσα από τη διαχειριστική αρχή, μέσα από το ΕΣΠΑ και η διαχειριστική αρχή έκανε μια προκήρυξη με τρεις προσφορές και έγινε αυτή η μελέτη. Αυτό είναι το δεύτερο.
Τρίτον, όσον αφορά το πλαίσιο που λέτε και τη διαφάνεια, μα, προφανώς αυτό λέμε και έχουμε απαντήσει σε αλλεπάλληλες ερωτήσεις. Λέμε ότι πάμε βήμα-βήμα και ο διάλογος θα γίνει με όλους τους φορείς και όλοι οι φορείς θα κληθούν να καταθέσουν τις απόψεις τους. Δεν υπάρχει καμμία αμφιβολία γι’ αυτό, δεν υπάρχουν προειλημμένες αποφάσεις, δεν υπάρχει κανένα μυστικό σχέδιο. Υπάρχει μόνο η λογική, υπάρχει ο διάλογος, υπάρχει η κοινή αφετηρία.
Ποια είναι η κοινή αφετηρία; Ότι όλο αυτό που βλέπουμε μπροστά μας, όλο αυτό το διάσπαρτο, ξεχειλωμένο πράγμα που λέγεται σήμερα ακαδημαϊκός χάρτης της χώρας, θέλει μάζεμα, θέλει εξορθολογισμό και αυτό πρέπει να γίνει από την κοινότητα -κατ’ αρχάς από την κοινότητα- με προτάσεις της κοινότητας για να μπορέσουμε να προχωρήσουμε σ’ ένα μοντέλο το οποίο θα λογοδοτεί στη λογική, στον ορθολογισμό, σε ακαδημαϊκά κριτήρια, σε αμιγώς αναπτυξιακά κριτήρια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Αυτό, λοιπόν, ξεκινάμε όλοι με κοινή αφετηρία. Θα έλεγα, αν μου επιτρέψετε, ότι είναι ένα παίγνιο θετικού αθροίσματος, υπό την έννοια ότι κανείς δεν θα χάσει απ’ αυτό. Όλοι θα κερδίσουν απ’ αυτό. Όλοι θα κερδίσουν από αυτές τις αλλαγές. Οι φοιτητές θα κερδίσουν. Γιατί; Διότι θα αναβαθμιστούν τα πτυχία τους. Οι συνάδελφοι θα κερδίσουν. Γιατί; Διότι θα λειτουργήσουν μέσα σε αναβαθμισμένα ιδρύματα. Οι διοικητικοί θα κερδίσουν. Γιατί; Διότι θα αναβαθμιστεί η λειτουργία τους, θα βελτιωθούν οι συνθήκες εργασίας τους. Τα ιδρύματά μας θα κερδίσουν. Το εκπαιδευτικό μας προϊόν θα κερδίσει, γιατί θα αναβαθμιστεί και, αν θέλετε, θα θέσουμε και μια πορεία αναπτυξιακή, γιατί ο μεγαλύτερος μοχλός ανάπτυξης είναι η παιδεία.
Άρα, λοιπόν, ουδείς θα χάσει. Καμμία απώλεια θέσης εργασίας!","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24235"," Ευχαριστούμε, κύριε Υπουργέ. Θα επανέλθουμε, έτσι και αλλιώς, στο θέμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24236"," Μία τελευταία κουβέντα, κυρία Πρόεδρε, μόνο.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24237"," Παρακαλώ, κύριε Υπουργέ, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24238"," Και ένα τελευταίο θα ήθελα να πω, το οποίο είναι κρίσιμο στην εποχή που ζούμε: Καμμία απώλεια θέσης εργασίας, ούτε σε επίπεδο μελών ΔΕΠ ούτε σε επίπεδο διοικητικών. Καμμία απώλεια θέσεων εργασίας!","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24239"," Θα το δούμε.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"24240"," Άρα, λοιπόν, είναι μια άσκηση για τη βελτίωση και τον εξορθολογισμό του ακαδημαϊκού χάρτη της χώρας. Ξεκινάμε από την κοινή παραδοχή ότι όλοι συμφωνούμε ότι πρέπει να βελτιωθεί. Μέσα από το διάλογο θα βρούμε την κοινή συνισταμένη, ούτως ώστε να μπορέσουμε να βελτιώσουμε τον ακαδημαϊκό χάρτη της χώρας.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"24241"," Το περίγραμμα των ιδεών σας ποιο είναι;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"24242"," Ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 14 Δεκεμβρίου 2012.
ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 737/11-12-2012 επίκαιρη ερώτηση της Βουλευτού Α’ Αθήνας της Νέας Δημοκρατίας κ. Φωτεινής Πιπιλή προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με κατάθεση σχεδίου νόμου για το διαδίκτυο και το ηλεκτρονικό έγκλημα.
2. Η με αριθμό 751/11-12-2012 επίκαιρη ερώτηση του Βουλευτή Μεσσηνίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αθανασίου Πετράκου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την ιδιωτικοποίηση της ΕΥΔΑΠ.
3. Η με αριθμό 760/11-12-2012 επίκαιρη ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την άρση των αδικιών για τη συνταξιοδότηση των αγροτών.
4. Η με αριθμό 734/11-12-2012 επίκαιρη ερώτηση της Βουλευτού Δωδεκανήσου των Ανεξάρτητων Ελλήνων κ. Τσαμπίκας Ιατρίδη προς τους Υπουργούς Τουρισμού και Παιδείας και Θρησκευμάτων, Πολιτισμού και Αθλητισμού, σχετικά με την ενδεχόμενη κατάργηση των Ανώτερων Σχολών Τουριστικής Εκπαίδευσης Ρόδου και Αγίου Νικολάου Κρήτης.
5. Η με αριθμό 743/11-12-2012 επίκαιρη ερώτηση του Βουλευτή Αττικής του Λαϊκού Συνδέσμου – Χρυσή Αυγή κ. Ηλία Κασιδιάρη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εκμετάλλευση του εθνικού μας πλούτου.
6. Η με αριθμό 747/11-12-2012 επίκαιρη ερώτηση του Βουλευτή Επικρατείας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με τους φορολογικούς ελέγχους σε εκκλησιαστικά ιδρύματα και πρόσωπα.
7. Η με αριθμό 756/11-12-2012 επίκαιρη ερώτηση του Βουλευτή Β’ Αθήνας του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την είσοδο της πολυεθνικής «DOLE» στα σχολεία με το πρόσχημα των προγραμμάτων υγιεινής διατροφής.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 738/11-12-2012 επίκαιρη ερώτηση του Βουλευτή Δράμας της Νέας Δημοκρατίας κ. Δημητρίου Κυριαζίδη προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λήψη μέτρων για την ανακούφιση των δανειοληπτών.
2. Η με αριθμό 752/11-12-2012 επίκαιρη ερώτηση του Βουλευτή Αττικής του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Γεωργίου Πάντζα προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ενδεχόμενη κατάργηση της Διεύθυνσης Ειδικής Αγωγής του Υπουργείου Παιδείας.
3. Η με αριθμό 735/11-12-2012 επίκαιρη ερώτηση του Βουλευτή Αττικής των Ανεξάρτητων Ελλήνων κ. Παύλου Χαϊκάλη προς τον Υπουργό Οικονομικών, σχετικά με τις αρμοδιότητες της Τράπεζας της Ελλάδος στην περίπτωση του Επικουρικού Κεφαλαίου.
4. Η με αριθμό 744/11-12-2012 επίκαιρη ερώτηση του Βουλευτή Β’ Αθήνας του Λαϊκού Συνδέσμου – Χρυσή Αυγή κ. Ηλία Παναγιώταρου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με την απόφαση Πολυμελούς Πρωτοδικείου Αθηνών για το έκτακτο ειδικό τέλος ηλεκτροδοτούμενων δομημένων επιφανειών (ΕΕΤΗΔΕ).
5. Η με αριθμό 748/11-12-2012 επίκαιρη ερώτηση της Βουλευτού Β’ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Υγείας, σχετικά με τη συνταγογράφηση βάσει της δραστικής ουσίας.
6. Η με αριθμό 757/11-12-2012 επίκαιρη ερώτηση του Βουλευτή Β’ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα προβλήματα των εργαζομένων στα καταστήματα IKEA.
7. Η με αριθμό 718/10-12-2012 επίκαιρη ερώτηση του Ανεξάρτητου Βουλευτή Ηλείας κ. Ιωάννη Κουτσούκου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τα δημοσιεύματα για αρνητική εξέλιξη στη διαπραγμάτευση για την Ολυμπία Οδό.
Εισερχόμαστε στη συζήτηση της έκτης με αριθμό 728/10-12-2012 επίκαιρης ερώτησης πρώτου κύκλου της Βουλευτού Α΄ Θεσσαλονίκης της Δημοκρατικής Αριστεράς, κ. Ασημίνας Ξηροτύρη-Αικατερινάρη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με την αποκρατικοποίηση της Εταιρείας Ύδρευσης και Αποχέτευσης Θεσσαλονίκης (ΕΥΑΘ).
Η κυρία συνάδελφος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24243"," Ευχαριστώ, κυρία Πρόεδρε.
Κύριε Υπουργέ, δυστυχώς, σύμφωνα με το σχεδιασμό του ΤΑΙΠΕΔ όσον αφορά την αποκρατικοποίηση της ΕΥΑΘ, προβλέπεται εντός του πρώτου τριμήνου του 2013 να γίνει η σχετική πρόσκληση εκδήλωσης ενδιαφέροντος.
Υπάρχουν πάρα πολλά προβλήματα σε αυτήν την ιδιωτικοποίηση. Πρώτο, βέβαια, είναι το θέμα το οποίο γνωρίζετε και εσείς πάρα πολύ καλά, ότι δηλαδή πολιτικοί, κοινωνικοί και αυτοδιοικητικοί φορείς της Θεσσαλονίκης συσπειρώνονται ενάντια στην αποκρατικοποίηση της ΕΥΑΘ, επειδή αφορά τη διαχείριση ύψιστου κοινωνικού αγαθού. Υπάρχουν επίσης ανοικτά πολλά σημαντικά θέματα, όπως η αρνητική ευρωπαϊκή εμπειρία, το αναμενόμενο χαμηλό τίμημα πώλησης σε σχέση με τις δυνατότητες της εταιρείας, που αποτρέπουν τουλάχιστον την άμεση αποκρατικοποίηση ή συνηγορούν στο να παραμείνει ένα ισχυρό ποσοστό στο δημόσιο και όχι να παραμείνει το 25% περίπου.
Μέσα σε όλα αυτά υπάρχει βασική υποχρέωση -και μνημονιακή και της προγραμματικής συμφωνίας- ότι πρέπει να προηγηθούν τα ρυθμιστικά πλαίσια και στη συγκεκριμένη περίπτωση, η Ρυθμιστική Αρχή Υδάτων, η οποία θα προστατεύει τα δικαιώματα των καταναλωτών και θα εποπτεύει τις παρεχόμενες υπηρεσίες ύδρευσης-αποχέτευσης.
Σ’ αυτό, λοιπόν, το θεσμικό πρόβλημα, όπου δεν υπάρχει αυτήν τη στιγμή Ανεξάρτητη Αρχή Υδάτων, από τις σχετικές ανακοινώσεις αρμόδιων Υπουργείων  -και δικές σας- προκύπτει το εξής.
Το πρώτο διάστημα και ειδικότερα την πρώτη πενταετία το ρόλο αυτής της αρχής για τη συνολική εποπτεία και τον έλεγχο της διαχείρισης των υδάτων θα τον αναλάβει η Ειδική Γραμματεία Υδάτων.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Κύριε Υπουργέ, η ανάθεση αυτού του ρόλου συνιστά ακόμη μία προχειρότητα στο θέμα της διαχείρισης και του ελέγχου της ποιότητας των υδάτων. Σας είναι γνωστό ότι εδώ και δέκα χρόνια έχει επιδειχθεί τεράστια αδράνεια στην εφαρμογή της οδηγίας-πλαίσιο για τα νερά, με αποτέλεσμα το 2010 την παραπομπή της χώρας στο Ευρωπαϊκό Δικαστήριο και την καταδίκη της τον Απρίλιο του 2012, γιατί μεταξύ των άλλων δεν ολοκλήρωσε το στοιχειώδες: δηλαδή τα διαχειριστικά σχέδια για τα υδατικά διαμερίσματα της χώρας.
Η ειδική γραμματεία αντικατέστησε το 2010 την υπολειτουργούσα Κεντρική Διεύθυνση Υδάτων, προκειμένου να αποβεί αποδοτικότερο το σχήμα και να αποφευχθεί η οριστικοποίηση του προστίμου. Τίθεται έτσι ένα σοβαρό ζήτημα με το ερώτημά μου, πέραν από το θέμα αυτό καθαυτό της αποκρατικοποίησης της ΕΥΑΘ. 
Πώς είναι δυνατόν σήμερα η ειδική γραμματεία, που δεν έχει ολοκληρώσει ακόμη ούτε τα δεκατέσσερα σχέδια των υδατικών διαμερισμάτων, ούτε ένα σωρό άλλα θέματα, να κληθεί να παίξει και το ρόλο του ανεξάρτητου ρυθμιστή αυτής της διαχείρισης των υδάτων;","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"24244"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24245"," Νομίζω ότι πρέπει τα ζητήματα αυτά να τα δούμε με σύνεση, να τα δούμε μέσα στο χρόνο που πρέπει να γίνουν αυτά τα πράγματα, να δούμε τη λειτουργία της Ανεξάρτητης Αρχής Υδάτων με σωστό τρόπο, να αφήσουμε την ειδική υπηρεσία και να την ψέξουμε γιατί μας οδήγησε στο δικαστήριο και από εκεί και πέρα να δούμε το μεγάλο θέμα της αποκρατικοποίησης αυτού του ύψιστου αγαθού. Να μην προχωρήσει, κύριε Υπουργέ, αυτήν τη στιγμή άμεσα ή τουλάχιστον η ΕΥΑΘ να μη χάσει έστω και τα δικαιώματα της μειοψηφίας στη διαχείριση αυτού του αγαθού.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"24246"," Ευχαριστούμε, κυρία συνάδελφε.
Στην επίκαιρη ερώτηση θα απαντήσει ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Σταύρος Καλαφάτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24247"," Ευχαριστώ πολύ, κυρία Πρόεδρε.
Κυρία συνάδελφε, θέσατε δύο θέματα, αλλά παράλληλα μέσα από την τοποθέτησή σας ουσιαστικά περιγράψατε το περιβάλλον μέσα στο οποίο κινείται γενικότερα η ελληνική Κυβέρνηση τους τελευταίους μήνες, τα τεράστια άλματα τα οποία έχει να κάνει προκειμένου να καλύψει αβελτηρίες του παρελθόντος, την προσπάθεια που καταβάλλει γενικότερα να θεραπεύσει παθογένειες που για πολλά χρόνια ταλάνιζαν τη Δημόσια Διοίκηση και βεβαίως ακολούθως την ελληνική κοινωνία. Στο πλαίσιο αυτό, λοιπόν, γίνεται και μία μεγάλη προσπάθεια από το ΥΠΕΚΑ στα δύο ζητήματα που αναφέρατε. 
Σχετικά με το πρώτο θέμα: Σήμερα τα σχέδια διαχείρισης για τα δέκα από τα δεκατέσσερα υδατικά διαμερίσματα Αττική, ανατολική Στερεά Ελλάδα, δυτική Στερεά Ελλάδα, Θεσσαλία, δυτική Πελοπόννησος, ανατολική Πελοπόννησος, βόρεια Πελοπόννησος, ανατολική Μακεδονία και Θράκη έχουν ολοκληρωθεί και γίνονται συντονισμένες προσπάθειες για την επιτάχυνση της διαδικασίας έγκρισής τους, με σκοπό την αποστολή τους στην Ευρωπαϊκή Επιτροπή στις αρχές του επόμενου έτους.
Για δύο ακόμα σχέδια διαχείρισης, αυτά της κεντρικής και δυτικής Μακεδονίας, έχει αρχίσει η διαδικασία της διαβούλευσης των προσχεδίων, ενώ τα δύο τελευταία σχέδια, αυτά της Κρήτης και των νήσων του Αιγαίου, βρίσκονται υπό κατάρτιση και είναι ένας μεγάλος αγώνας, τον οποίο γνωρίζετε, είμαι σίγουρος, πολύ καλά, ιδιαίτερα στο σημείο αυτό.
Στόχος μας είναι η ολοκλήρωση των διαδικασιών, η έγκριση και αποστολή των τεσσάρων αυτών σχεδίων διαχείρισης στην Ευρωπαϊκή Επιτροπή εντός του επόμενου έτους. Επαναλαμβάνω, η προσπάθεια είναι εργώδης στο ζήτημα αυτό. 
Με το ν. 3199 του 2003 καθορίζεται το πλαίσιο εθνικής πολιτικής για το νερό –και υπεισέρχομαι τώρα στο δεύτερο θέμα το οποίο θέσατε με την ερώτησή σας- με δύο αλληλένδετους και αλληλοεξαρτώμενους πυλώνες, σύμφωνα με την οδηγία 2060. Ο ένας πυλώνας είναι η προστασία και ο άλλος η διαχείριση των υδατικών πόρων της χώρας. Στο πλαίσιο της εφαρμογής του νόμου, η διαμόρφωση ενιαίας πολιτικής προστασίας και διαχείρισης των υδάτων απαιτεί ένα σύνολο θεσμικών μέτρων και παρεμβάσεων, καθώς και κατάλληλων διοικητικών δομών και διαδικασιών, αλλά και τη διασφάλιση του αναγκαίου οριζοντίου συντονισμού των εμπλεκόμενων δημοσίων φορέων. 
Σύμφωνα, λοιπόν, με τις αρχές και τους στόχους του νόμου, οι αρμοδιότητες διαχείρισης του υδάτινου δυναμικού της χώρας, η οποία είναι στενά συνδεδεμένη με την προστασία των υδάτων, βρίσκεται στον πυρήνα άσκησης της δημόσιας εξουσίας. Σε αυτό το πλαίσιο όμως έρχεται η Ειδική Γραμματεία Υδάτων και ενόψει των επικείμενων εξελίξεων στο χώρο της ύδρευσης και της αποχέτευσης –εν όψει των επικείμενων αποκρατικοποιήσεων- να διαδραματίσει ένα νέο ρόλο, αυτόν της ρυθμιστικής αρχής. Δεν είναι απαραίτητο να είναι ανεξάρτητη η ρυθμιστική αρχή.
Έρχεται, λοιπόν, η Ειδική Γραμματεία Υδάτων να διαδραματίσει ένα ρυθμιστικό ρόλο που είναι απαραίτητος και αυτό γίνεται σε απόλυτο συντονισμό με τις συναρμόδιες υπηρεσίες, οι οποίες και θα φροντίσουν ώστε να θωρακιστεί η ειδική γραμματεία για να μπορέσει να ανταπεξέλθει στο ρόλο της. Στο πλαίσιο αυτό εντάσσεται η προσπάθεια που καταβάλλεται το τελευταίο διάστημα προκειμένου να υπάρχει η απαραίτητη ρυθμιστική αρχή που, όπως σωστά αναφέρατε, θα εποπτεύει τη λειτουργία της αγοράς και θα προστατεύει και θα διασφαλίζει τα συμφέροντα των καταναλωτών. 
Στο στάδιο της θωράκισης με τις νέες αρμοδιότητες όπως και αυτής του ρυθμιστή της Ειδικής Γραμματείας Υδάτων -ενισχύεται ο ρόλος που είχε η Ειδική Γραμματεία Υδάτων- βρισκόμαστε αυτή τη στιγμή. Φιλοδοξούμε έως το τέλος του χρόνου να έχει ολοκληρωθεί αυτή η προσπάθεια και όπου χρειάζεται ενίσχυση και σε έμψυχο δυναμικό θα το κάνουμε, για να μπορέσουμε να είμαστε ακόμα πιο αποτελεσματικοί στο νέο μας ρόλο. 
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"24248"," Ευχαριστώ, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα έξι μαθητές και μαθήτριες και δυο εκπαιδευτικοί από το 7ο Δημοτικό Σχολείο Άνω Λιοσίων.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει η κ. Ξηροτύρη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24249"," Κύριε Υπουργέ, εργώδης προσπάθεια μπορεί να γίνεται και από το 2010 που συστήθηκε η Ειδική Γραμματεία Υδάτων ή και μετά την επιβολή προστίμου το 2012 για να προλάβουμε όλες αυτές τις διαδικασίες. Και δεν είναι μόνο τα υδατικά διαμερίσματα, είναι και τα θέματα του πλήρους δικτύου και της παρακολούθησης των υδάτων, καθώς και η λειτουργία των εντελώς εγκαταλελειμμένων περιφερειακών διευθύνσεων. 
Το πολύ μεγάλο λάθος του νόμου το 2003 σε εφαρμογή της οδηγίας, ταύτισε τις διοικητικές περιφέρειες με τις λεκάνες απορροής της χώρας. Η διαχείριση των υδάτων είναι ένα τεράστιο θέμα που θα μπορούσε να αποτελέσει ειδική συζήτηση στη Βουλή. 
 Η Γενική Διεύθυνση Υδάτων, οι περιφερειακές διευθύνσεις, η Ειδική Γραμματεία Υδάτων έχουν να κάνουν πάρα πολλή δουλειά και ακόμη δεν είναι σίγουρο ότι θα γλιτώσουν το πρόστιμο. 
Σε σχέση με το άλλο θέμα, γιατί είναι τόσο μεγάλη προτεραιότητα να αποκρατικοποιηθεί η ΕΥΔΑΠ αυτή τη στιγμή, εμείς, ως Δημοκρατική Αριστερά, κατά τη συζήτηση και την ψήφιση του νομοσχεδίου για τις αποκρατικοποιήσεις, είχαμε αντιρρήσεις. 
Η παγκόσμια εμπειρία δείχνει ότι όπου έδωσαν σε ιδιωτικές εταιρίες να διαχειριστούν τα θέματα των υδάτων κατά απόλυτη πλειοψηφία, τα πράγματα δεν πήγαν καλά και ξαναγύρισαν στο δημόσιο έλεγχο. 
Έχουμε ένα ασθενέστατο πλαίσιο λειτουργίας και παρακολούθησης των υδάτων. Από την άλλη πλευρά έχουμε μια ανώνυμη εταιρία, την ΕΥΑΘ, η οποία αυτήν τη στιγμή δεν έχει χρέη και η οποία μαζί με την ΕΥΑΘ Παγίων έχει αναλάβει να κάνει και άλλα έργα. Έχουμε το μεγάλο θέμα της λυματολάσπης, των λυμάτων και των αποβλήτων στο Θερμαϊκό Κόλπο. Χθες σε άλλη απάντησή σας είπατε ότι κάποια θέματα θα προχωρήσουν. 
Πώς λοιπόν θα προχωρήσει αυτό το σύστημα και γιατί είναι τόσο απαραίτητο αυτήν τη στιγμή, χωρίς προϋποθέσεις, να προχωρήσει αυτή η αποκρατικοποίηση και μάλιστα το 74% να δοθεί σε εταιρείες οι οποίες στην Ευρώπη απέτυχαν και τελικά και στο Παρίσι και στην Ιταλία και στη Γερμανία τα πράγματα γυρίζουν στο δημόσιο έλεγχο; 
Η ειδική γραμματεία και οι περιφερειακές διευθύνσεις υδάτων έχουν να παίζουν πολύ μεγάλο ρόλο. Απειλούνται με πρόστιμο. Δεν συντόνισαν ακόμη επί δώδεκα χρόνια το θέμα της διαχείρισης των υδάτων. Άρον-άρον τώρα γι’ αυτήν την αποκρατικοποίηση θα τους βάλουμε και ρυθμιστές; 
Πρέπει να βάλουμε στη σειρά τα πράγματα, κύριε Υπουργέ, και αργότερα θα δούμε πώς θα γίνει η διαχείριση και αν υπάρχει ένα μέρος για αποκρατικοποίηση ή ιδιωτικοποίηση το οποίο όμως θα έχει συνάρτηση και με την ευρύτερη εμπειρία και με τις δυνατότητες της εταιρείας. Η εταιρεία έχει δυνατότητες. Αυτό το τίμημα το οποίο προβλέπεται να πάρετε είναι πολύ λιγότερο από τα έσοδα που έχει σήμερα η εταιρεία.
Σας ευχαριστώ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"24250"," Σας ευχαριστούμε.
Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24251"," Συμφωνώ με το πνεύμα της τοποθέτησής σας σχετικά με τη μεγάλη σημασία που έχει η αξιοποίηση του υδατικού κεφαλαίου στη χώρα μας. Προσθέτω ότι για μένα η αναπτυξιακή διάσταση του υδατικού κεφαλαίου είναι ένα αναξιοποίητο κεφάλαιο, μία αναξιοποίητη παράμετρος η οποία για πολλά χρόνια –το είπατε με σαφήνεια- πραγματικά έμεινε στο περιθώριο. Θα συμφωνήσω μαζί σας ότι όχι μονάχα έμεινε στο περιθώριο, αλλά έμεινε και αρκετά πίσω. Ακριβώς αυτό είναι και το ζητούμενο. Αυτή είναι μία μοναδική προοπτική και μία αναπτυξιακή διάσταση. Ας μην τρομάζουμε με τη λέξη «ανάπτυξη» γιατί όπου υπάρχει αναπτυξιακή διάσταση υπάρχουν και οφέλη τα οποία διαχέονται σ’ όλα τα μέλη της κοινωνίας. 
Η αναπτυξιακή διάσταση των υδατικών πόρων όπου εμπεριέχονται και τα στοιχεία της τιμολόγησης, της κοστολόγησης, της ορθής διαχείρισης, μ’ όλες τις παραμέτρους που αποτελούν τον όρο «ορθή λειτουργία και διαχείριση των υδάτων», είναι ένα ζητούμενο. Ναι, είχαμε και έχουμε μεγάλη διαδρομή να διανύσουμε. Ναι, προσπαθούμε και σ’ ένα πολύ μεγάλο βαθμό τα πρώτα βήματα γραφής είναι θετικά σύμφωνα με την άποψή μας. Αυτό δεν μας εφησυχάζει όσον αφορά τα σχέδια διαχείρισης κατά κύριο λόγο. Άρα στο κομμάτι αυτό θα συνεχίσουμε να προσπαθούμε με όσο το δυνατόν μεγαλύτερο σθένος. 
Εδώ μέσα εντάσσεται και η ενίσχυση του ρόλου της Ειδικής Γραμματείας Υδάτων. Στόχος δικός μας δεν είναι να αποδυναμώσουμε μία υπηρεσία που σας είπα ότι θα μπορούσε να παίξει καταλυτικό ρόλο στην προστασία και στην ανάπτυξη του υδατικού κεφαλαίου της χώρας. Δεν σας κρύβω ότι η σκέψη μου από τους πρώτους μήνες που μού έγινε τιμή να αναλάβω την ευθύνη του Υπουργείου αυτού ήταν με ποιον τρόπο θα ενισχύσουμε το ρόλο της ειδικής γραμματείας υδάτων ακριβώς γιατί γνωρίζουμε το όφελος που μπορεί να έχει όλη η χώρα και η ελληνική κοινωνία. 
Το γεγονός, λοιπόν, ότι λόγω των επικείμενων ειλημμένων αποφάσεων που αφορούν τις αποκρατικοποιήσεις έρχεται η ειδική γραμματεία να διαδραματίσει και ένα ρυθμιστικό ρόλο, ρόλο συμβατό –το έχουμε ελέγξει αυτό- και με το ρόλο που διαδραματίζει μέχρι τώρα, νομίζω ότι δημιουργεί τις διαστάσεις ενός στοιχήματος το οποίο καλούμαστε να κερδίσουμε για να μπορέσουμε επιτέλους να βάλουμε το ζήτημα της διαχείρισης των νερών σε μία λογική. 
Αυτό είναι το στοίχημα που πάμε να κερδίσουμε, πώς θα ενισχύσουμε ήδη υπάρχοντες θεσμούς, πώς θα τους θωρακίσουμε και βεβαίως πολύ σωστά είπατε ότι το στοίχημα είναι πώς και θεσμικά θα δώσουμε τις ειδικότερες αρμοδιότητες που απαιτούνται. Όσον αφορά το σημείο αυτό βρισκόμαστε στο τελικό στάδιο επεξεργασίας. Φιλοδοξούμε και ο προγραμματισμός είναι να έχει ολοκληρωθεί αυτό το κομμάτι της θεσμικής κατοχύρωσης και ενδυνάμωσης της συγκεκριμένης υπηρεσίας από ειδικότερες αρμοδιότητες που είναι απαραίτητες για να διαδραματίσει και το ρυθμιστικό της ρόλο και, βεβαίως, να έχει ολοκληρωθεί και το ζήτημα της ενδυνάμωσης του έμψυχου δυναμικού. Αυτό είναι ένα πολιτικό θέμα που θα παρακολουθούμε από κοντά έτσι ώστε, αν ή όποτε παρίστανται ανάγκες ενίσχυσης σε επίπεδο έμψυχου δυναμικού σε μία υπηρεσία που ήδη έχει πολύ σημαντικά στελέχη, όπου χρειαστεί η πολιτική ηγεσία να είναι εδώ πέρα για να ενισχύσει σε έμψυχο δυναμικό τη νέα υπηρεσία στο νέο της ρόλο.
Σας ευχαριστώ.","ΣΤΑΥΡΟΣ ΚΑΛΑΦΑΤΗΣ",177
"24252"," Η πρώτη με αριθμό 719/10-12-2012 επίκαιρη ερώτηση πρώτου κύκλου του Βουλευτή Αχαΐας της Νέας Δημοκρατίας κ. Αθανασίου Νταβλούρου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις καθυστερήσεις στο πρόγραμμα αποκατάστασης των σεισμοπλήκτων του Νομού Αχαΐας δεν συζητείται λόγω κωλύματος του κυρίου Βουλευτή και διαγράφεται.
Η δεύτερη με αριθμό 725/10-12-2012 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αναστασίου Κουράκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ανάκληση της εγκυκλίου που ζητά «προγραφές» εκπαιδευτικών προς αργία ή απόλυση δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 715/10-12-2012 επίκαιρη ερώτηση πρώτου κύκλου της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Οικονομικών, σχετικά με την οικονομική αποκατάσταση των ζημιών που υπέστησαν οι Έλληνες μικρο-ομολογιούχοι δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 716/10-12-2012 επίκαιρη ερώτηση πρώτου κύκλου της ΣΤ΄ Αντιπροέδρου της Βουλής και Βουλευτού Σερρών των Ανεξάρτητων Ελλήνων κ. Μαρίας Κόλλια-Τσαρουχά προς τον Υπουργό Οικονομικών, σχετικά με τα προβλήματα που δημιουργούνται από την συστέγαση των ενοποιημένων ΔΟΥ του Νομού Σερρών δεν συζητείται λόγω κωλύματος του κυρίου Υπουργού και διαγράφεται. 
Η ερώτηση είναι δική μου και δεν συζητείται για τρίτη φορά. 
Θα συζητηθεί η πρώτη με αριθμό 720/10-12-2012επίκαιρη ερώτηση δευτέρου κύκλου του Βουλευτή Δωδεκανήσου της Νέας Δημοκρατίας, κ. Εμμανουήλ Κόνσολα προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με το Κτηματολόγιο της Σύμης.
Κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24253"," Κύριε Υπουργέ, κυρίες και κύριοι συνάδελφοι, άκουσα με ιδιαίτερο ενδιαφέρον τον Υπουργό προηγουμένως. Είναι αποφασισμένος να κάνει βήματα, ώστε αυτή η Κυβέρνηση να φέρει τον τόπο μπροστά σε αναπτυξιακή πορεία. Το διαπιστώνω και εγώ, κύριε Υπουργέ, γιατί ξέρω τις προθέσεις σας και ως προς αυτό το θέμα. Θα έχουν ενδιαφέρον για έναν ιστορικό μελετητή τα Πρακτικά αυτής της επίκαιρης ερώτησης, που αφορά στο Κτηματολόγιο της Σύμης. Θα γίνω πιο συγκεκριμένος.
Το 1995, ανατέθηκε στο Εθνικό Κτηματολόγιο η εφαρμογή, μετά από διαδικασίες, της καταγραφής των κτηματογραφήσεων των ακινήτων των νησιωτών της Σύμης. Γνωρίζετε όλοι τι σημαίνει Σύμη, τι σημαίνουν Δωδεκάνησα. Ήταν η τελευταία περιοχή της χώρας που ενσωματώθηκε με τον εθνικό κορμό το 1947. Το ελληνικό δημόσιο, μέχρι εκείνη τη στιγμή και μέχρι σήμερα δεν προέβη σε καμμιά ενέργεια διεκδίκησης περιουσίας ή περιουσιακών στοιχείων των κατοίκων της Σύμης. Οφείλω να επισημάνω ότι το ίδιο δε, συνέβη και με τις υπηρεσίες υποθηκοφυλακείων της Σύμης. Οι κάτοικοι της Σύμης σε όλες τις αναγκαίες ενέργειες που συνδέονται με την εγγραφή της ακίνητης περιουσίας στο Εθνικό Κτηματολόγιο κατά την περίοδο της ανάθεσης σ’ αυτό για την καταγραφή της περιουσίας, προέβησαν σε όλες τις νόμιμες ενέργειες, ακόμα και στις νομικές ενέργειες, καταβάλλοντας σε μηχανικούς, σε δικηγόρους και νομικούς την καταβολή φόρων στο ελληνικό δημόσιο επίσης, με αποτέλεσμα να ακολουθήσουν την πεπατημένη  οδό, όπως συνέβη και σε άλλες περιοχές της χώρας, προκειμένου να καταγραφεί η περιουσία τους στο Εθνικό Κτηματολόγιο. 
Εντελώς αιφνιδιαστικά όμως, οι υπάλληλοι της κτηματικής υπηρεσίας ενέγραψαν έξι χιλιάδες ακίνητα στο νησί ως ιδιοκτησίες του Υπουργείου Οικονομικών και του Υπουργείου Αγροτικής Ανάπτυξης. Αντιλαμβάνεστε την έκπληξη των πολιτών, κύριε Υπουργέ, όταν συνέβη αυτό. Αναφέρομαι σε ακίνητα που δεν ήταν ούτε εγκαταλελειμμένα, ούτε δασικές εκτάσεις. 
Φαίνεται πως κάποιοι έχουν επιλεκτική μνήμη. Ξεχνούν την ενσωμάτωση στην Ελλάδα το Μάρτιο του 1947. Αξίζει να τονίσουμε ότι υπάρχει σχετική νομολογία του Αρείου Πάγου, που λαμβάνει υπ’ όψιν την ιδιαιτερότητα από την καθυστερημένη χρονικά ενσωμάτωση των Δωδεκανήσων στην Ελλάδα και θέτει ένα διαφορετικό πλαίσιο στις προϋποθέσεις χρησικτησίας πριν το 1947. 
Αυτό που περιφρούρησαν οι κάτοικοι της Σύμης, κυρία Πρόεδρε, στη διάρκεια της Οθωμανικής Αυτοκρατορίας και της ιταλικής κατοχής, σήμερα ατεκμηρίωτα και αυθαίρετα το ελληνικό δημόσιο το αμφισβητεί. Αμφισβητεί τις ιδιοκτησίες των κατοίκων της περιοχής. 
Είναι επιβεβλημένο, κύριε Υπουργέ, να προστατεύσουμε τους κανόνες δικαίου και τις σχέσεις εμπιστοσύνης του πολίτη απέναντι στο κράτος και στην Εθνική Αντιπροσωπεία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Είναι μία λύση που θα έχει βαρύ κόστος, οικονομικό και ηθικό. Το να μη διορθώσουμε ένα λάθος, είναι χειρότερο από την αρχική διάπραξή. Η επίλυση αυτής της εκκρεμότητας είναι επιβεβλημένη.
Κύριε Υπουργέ, κατά την άποψή μας υπάρχουν δύο δρόμοι:","ΕΜΜΑΝΟΥΗΛ ΚΟΝΣΟΛΑΣ",233
"24254"," Κύριε συνάδελφε, ερώτηση κάνετε. Παρακαλώ ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24255"," Τελειώνω, κυρία Πρόεδρε.
Να υπάρξει επανεξέταση και νέα συνεννόηση ανάμεσα στην «ΚΤΗΜΑΤΟΛΟΓΙΟ Α.Ε.» και στην Κτηματική Υπηρεσία του Δημοσίου ή να υπάρχει επανεξέταση που περνάει μέσα από μία νομοθετική ρύθμιση, η οποία πιστεύω πως είναι η ορθή οδός. 
Θα καταθέσω στα Πρακτικά τα σχετικά παραστατικά, που αφορούν αυτήν την ερώτηση. Είναι ενδιαφέρον και για εσάς, αλλά κυρίως για τον ιστορικό μελετητή, για να διαπιστώσει ότι είναι επιβεβλημένη ανάγκη η άμεση επίλυση αυτού του προβλήματος.
(Στο σημείο αυτό ο Βουλευτής κ. Εμμανουήλ Κόνσολας                          καταθέτει για τα Πρακτικά τα προαναφερθέντα παραστατικά, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΕΜΜΑΝΟΥΗΛ ΚΟΝΣΟΛΑΣ",233
"24256"," Ευχαριστώ, κύριε συνάδελφε.
Στην επίκαιρη ερώτησή σας θα απαντήσει ο Αναπληρωτής Υπουργός κ. Σταύρος Καλαφάτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24257"," Ευχαριστώ πολύ, κυρία Πρόεδρε.
Κυρίες και κύριοι συνάδελφοι, το Εθνικό Κτηματολόγιο οργανώνεται στη βάση δύο νομοθετημάτων, του ν. 2308/1995 και του ν. 2664/1998 όπως τροποποιήθηκαν και ισχύουν. Ο ν. 2308, προ της τροποποίησής του από το ν. 3481/06, προέβλεπε, σχετικά με τη διοικητική διαδικασία κτηματογράφησης, δύο αναρτήσεις.
Στην προκειμένη περίπτωση η δευτεροβάθμια επιτροπή ενστάσεων, που αναφέρεται στη σχετική ερώτηση, είναι κατά τις διατάξεις ένα ανεξάρτητο διοικητικά όργανο, του οποίου ο τρόπος λειτουργίας ορίζεται, σύμφωνα με τις διατάξεις του νόμου, με απόφαση του ΟΚΧΕ. Οι επιτροπές αυτές, προβλέπεται ότι αποφαίνονται επί των αντιρρήσεων, εφαρμόζοντας τις εκάστοτε κείμενες διατάξεις, πιθανολογώντας τα τιθέμενα ενώπιόν τους πραγματικά περιστατικά και οι αποφάσεις τους είναι δεσμευτικές για την κτηματογραφούσα αρχή.
Συνεπώς, οι εν λόγω επιτροπές κατά τη λειτουργία τους δεν υπόκεινται σε εντολές των φορέων κτηματογράφησης, δηλαδή του ΟΚΧΕ και της «ΚΤΗΜΑΤΟΛΟΓΙΟ Α.Ε.», για οποιοδήποτε ζήτημα που αφορά τον τρόπο εργασίας τους και το σχηματισμό κρίσης για τις υποθέσεις που εκκρεμούν ενώπιόν τους. 
Μετά, δε, την ολοκλήρωση των εργασιών τους, έχουν υποχρέωση επιστροφής των φακέλων των ενστάσεων και των προσφυγών που εξέτασαν, μετά των αποφάσεών τους, στον ΟΚΧΕ διά του αναδόχου που εκπονεί την οικεία μελέτη κτηματογράφησης, προκειμένου να ενημερωθούν αναλόγως τα προσωρινά κτηματολογικά στοιχεία.
Μετά το παραπάνω στάδιο, δεν προβλέπεται πλέον δυνατότητα διοικητικής παρέμβασης προς την κατεύθυνση των κτηματολογικών στοιχείων.
Με τις διατάξεις του ν. 2664/1998, το στάδιο του διοικητικού ελέγχου ακολουθεί, μετά τις πρώτες εγγραφές, στάδιο δικαστικού ελέγχου. Μόνα αρμόδια για τη διενέργεια του ελέγχου αυτού είναι τα πολιτικά δικαστήρια στο πλαίσιο της αγωγής του άρθρου (6), 7 του ν. 2308/98 -όπως τροποποιήθηκε δηλαδή- προβλέπεται η διόρθωση των πρώτων εγγραφών με βάση αμετάκλητη απόφαση των πολιτικών δικαστηρίων.
Κυρίες και κύριοι, ο Δήμος Σύμης, κηρύχθηκε υπό κτηματογράφηση το 1995 στα πλαίσια πιλοτικών προγραμμάτων. Η κτηματογράφηση ολοκληρώθηκε στις 7-12-2007. Ημερομηνία έναρξης του κτηματολογίου ορίστηκε η 19-11-2007.
Κατά την κτηματογράφηση της Νήσου Σύμης, τηρήθηκαν όλες οι διατυπώσεις δημοσιότητας για την ανάρτηση των προσωρινών κτηματολογικών πινάκων και διαγραμμάτων και οι υποβληθείσες ενστάσεις και προσφυγές του ελληνικού δημοσίου και των ιδιωτών διαβιβάστηκαν προς εξέταση στις αρμόδιες πρωτοβάθμιες και δευτεροβάθμιες επιτροπές.
Το περιεχόμενο των προσωρινών κτηματολογικών πινάκων, αναμορφώθηκε με βάση τις αποφάσεις των επιτροπών όπου είχαν υποβληθεί οι ενστάσεις, οι προσφυγές και οι σχετικές εγγραφές μεταφέρθηκαν στα κτηματολογικά βιβλία.
Αυτή είναι μία διαδικασία συγκεκριμένη. Θα περιμένω να ακούσω και την τοποθέτησή σας και θα επανέλθω μήπως μπορώ να κάνω κάτι βελτιωτικό.","ΣΤΑΥΡΟΣ ΚΑΛΑΦΑΤΗΣ",177
"24258"," Ευχαριστούμε, κύριε Υπουργέ.
Ο κ. Κόνσολας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24259"," Ευχαριστώ, κυρία Πρόεδρε.
Κύριε Υπουργέ, είναι σαφέστατη η πρόθεσή σας. Αντιλαμβάνομαι ότι δεν είναι ένα πρόβλημα που εσείς δημιουργήσατε. Καλείστε, όμως, σήμερα να το διαχειριστείτε και να δώσετε μία λύση, μία απάντηση στους κατοίκους της Σύμης, της Δωδεκανήσου.
Οι κάτοικοι της Σύμης, κύριε Υπουργέ, είδαν το δημόσιο να διεκδικεί την περιουσία τους χωρίς την παραμικρή νομιμοποιημένη βάση. Περιουσία, που τους μεταβιβάστηκε από τους προγόνους τους, από αιώνες, που κάποιοι δαπάνησαν χρήματα, έκαναν συμβόλαια αγοράς και πλήρωσαν τους αναλογούντες φόρους προς το δημόσιο, σήμερα αμφισβητείται. Το ίδιο το δημόσιο, διεκδικεί την περιουσία τους. Το ίδιο το δημόσιο, τους καλεί να πληρώνουν φόρους και να είναι συνεπείς στις υποχρεώσεις τους. Δεν είναι δυνατόν να μην μπορούμε να υπερβούμε τα εμπόδια, κύριε Υπουργέ, του κανονιστικού πλαισίου, για να αποκαταστήσουμε μία αδικία. Δεν είναι δυνατόν να μηνύουμε ένα μήνυμα στον πολίτη: «Εγώ το κράτος ξέρω ότι ενδεχομένως σε αδικώ αλλά δεν μπορώ να κάνω τίποτα. Πήγαινε στα πολιτικά δικαστήρια για να βρεις το δίκιο σου.»
Με συγχωρείτε πολύ, κύριε Υπουργέ. Νομίζω ότι αυτό είναι ένα λάθος μήνυμα που στέλνουμε στον πολίτη, σε ένα λάθος χρόνο. Ξέρετε την οικονομική συγκυρία. Ξέρετε τι σημαίνει «Αιγαίο» και «αιγαιακός χώρος». Πρέπει να επανεξετάσουμε το θέμα και να πάμε σε νομοθετική ρύθμιση που θα αποκαταστήσει το περί δικαίου αίσθημα στη Σύμη. Όλοι έχετε περάσει από εκεί, φαντάζομαι. Καταλαβαίνετε τι σημαίνει για το συμιακό, να κληρονομήσει και να κληροδοτήσει αυτά που οι πρόγονοί του είχαν. Διαφορετικά, το ζητούμενο της κοινωνικής ευθύνης, της συνοχής και της ενότητας στην πιο κρίσιμη στιγμή για τη χώρα, νομίζω ότι θα παραμένει ένα ζητούμενο. 
Ευχαριστώ, κυρία Πρόεδρε.","ΕΜΜΑΝΟΥΗΛ ΚΟΝΣΟΛΑΣ",233
"24260"," Ευχαριστούμε, κύριε συνάδελφε.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24261"," Ευχαριστώ, κυρία Πρόεδρε. 
Κύριε συνάδελφε, αντιλαμβανόμαστε ότι η συγκεκριμένη περίπτωση είναι μία ιδιάζουσα περίπτωση κτηματογράφησης, καθώς η κτηματογράφηση έγινε στο πλαίσιο των πρώτων πιλοτικών προγραμμάτων του Εθνικού Κτηματολογίου, όπως σας ανέφερα. Δεν προσκομίστηκαν αρχικά τίτλοι ιδιοκτησίας από τους ενδιαφερόμενους, πέραν από χαριστική αιτία τα τελευταία κυρίως χρόνια. Αποτελούν, βεβαίως, κομμάτι των Δωδεκανήσων. Απελευθερώθηκε μετά την ισχύ του Αστικού Κώδικα -αυτό έχει και τη δική του σημασία αναφορικά με τα κριτήρια- με το τεκμήριο κυριότητας υπέρ του ελληνικού δημοσίου.
Αυτήν τη στιγμή, συνεργαζόμαστε με την «ΚΤΗΜΑΤΟΛΟΓΙΟ Α.Ε.» και την κτηματική υπηρεσία, προς ορθή επίλυση του ζητήματος καταχώρησης των εγγραφών με γνώμονα τόσο τη διασφάλιση των δικαιωμάτων του ελληνικού δημοσίου όσο και τη διασφάλιση της ορθής κατοχύρωσης και καταχώρησης των ιδιωτικών δικαιωμάτων. Ερευνάται, επίσης, αν στο πλαίσιο εξέτασης των ενστάσεων, ελήφθη υπ’όψιν ο ν. 3127/2003 και μάλιστα το άρθρο 4 αυτού, με το οποίο εισήχθησαν ειδικότερες ρυθμίσεις, αναφορικά με τα πρόσωπα που νέμονται ακίνητα εντός σχεδίου πόλεως ή μέσα σε οικισμό, που προϋφίσταται του έτους 1923 ή μέσα σε οικισμό κάτω των δύο χιλιάδων κατοίκων, που έχει οριοθετηθεί έναντι του δημοσίου.
Οφείλω πάλι να επισημάνω, ότι σύμφωνα πάντως με τις διατάξεις του ν. 2694/1998 για το Εθνικό Κτηματολόγιο, σε περιοχές που έχει ολοκληρωθεί η διαδικασία κτηματογράφησης, κάθε πολίτης που αμφισβητεί το περιεχόμενο των πρώτων εγγραφών, δικαιούται να επιδιώξει δικαστικά την αναγνώριση του δικαιώματος που προσβάλλεται από την τυχόν ανακριβή εγγραφή, καθώς και τη διόρθωση της τελευταίας, ολικά ή μερικά, ενώπιον του αρμοδίου δικαστηρίου, κατά τα ειδικότερα οριζόμενα άρθρα 6, 7 και 7Α του ίδιου νόμου. Σε κάθε περίπτωση ωστόσο, είμαστε ανοιχτοί σε οποιαδήποτε πρωτοβουλία προς την κατεύθυνση της περαιτέρω διερεύνησης και επίλυσης του προβλήματος των κατοίκων της Σύμης, με οποιονδήποτε νόμιμο τρόπο του υφιστάμενου θεσμικού πλαισίου, για τη λειτουργία του Κτηματολογίου.
Επιτρέψτε μου να πω εδώ και κάτι το οποίο δεν αφορά συγκεκριμένα το ερώτημα για τη Σύμη, είναι όμως σε σχέση με το Κτηματολόγιο. Το Κτηματολόγιο, είναι ένα σημαντικό αναπτυξιακό εργαλείο για τη χώρα μας με πολλαπλές ωφέλιμες λειτουργίες και προεκτάσεις σε πάρα πολλά επίπεδα, εφόσον ολοκληρωθεί. Είναι γεγονός ότι και εδώ -αναφέρθηκα σε προηγούμενη ερώτηση- στο ζήτημα της διαχείρισης των υδάτων, αλλά και στο ζήτημα του Κτηματολογίου, έχουμε να διανύσουμε μεγάλη απόσταση, για να καλύψουμε, αν θέλετε, και μια μεγάλη απόσταση που έρχεται από το παρελθόν. Και το κάνουμε. 
Μετά από συστηματική προσπάθεια των τελευταίων μηνών, δόθηκε σε διαβούλευση, που ολοκληρώνεται, το νομοσχέδιο που αφορά τη λειτουργία του Κτηματολογίου, κυρίως σε σχέση με την επιτάχυνση των διαδικασιών που σχετίζονται με τους διαγωνισμούς για τα εναπομείναντα δικαιώματα. Είναι μία σημαντική πρόοδος αυτή, ώστε να μπορέσουμε να τρέξουμε με πολύ πιο γρήγορα βήματα την ολοκλήρωση του Κτηματολογίου, γεγονός που θα βοηθήσει και τη γενικότερη προσπάθεια ανάτασης της χώρας μας. Έχουμε μεγάλη ανάγκη όλοι να δούμε να γίνονται θετικά βήματα προς την κατεύθυνση της ανάπτυξης. Στο ζήτημα του Κτηματολογίου, γίνονται ήδη πολύ θετικά βήματα. Φιλοδοξούμε ότι ακόμη περισσότερο θα επιταχύνουμε τους ρυθμούς τους επόμενους μήνες.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"24262"," Ευχαριστούμε κι εμείς, κύριε Υπουργέ.
Επόμενη είναι η έβδομη με αριθμό 731/10-12-2012 επίκαιρη ερώτηση πρώτου κύκλου της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Υγείας, σχετικά με την «Πολυκλινική Αθηνών».
Κυρία Κανέλλη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24263"," Ευχαριστώ πολύ, κυρία Πρόεδρε. 
Κύριε Υπουργέ, τυγχάνει να είναι και γυναίκα στο Προεδρείο σήμερα. Θα ήθελα να μιλήσουμε για βασικές αρχές λαϊκής πολιτικής οικονομίας, με βάση αυτήν την ερώτηση.
Έχετε συναίσθηση, φαντάζομαι, τι μπορεί να σημαίνει τρεις μήνες καθυστέρηση στη διάγνωση ενός καρκίνου της μήτρας; Έχετε συναίσθηση τι πάει να πει προληπτική ιατρική;
Έχετε συναίσθηση, τι κόστος είναι να καθυστερείς να κάνεις μια διάγνωση; 
Θα μου πείτε, αυτό τι σχέση έχει με την «Πολυκλινική»; Έχει νούμερο 1 σχέση με την «Πολυκλινική». Σας ακούω όλους κατά καιρούς να κόπτεσθε. «Υποβαθμισμένο το κέντρο», «κινδυνεύει η δημόσια υγεία». Και έχετε την «Πολυκλινική» με τετρακόσιους εργαζόμενους και διακόσιους πενήντα στο «Παράρτημα». Κάνατε τη σοφή πολιτική να συρρικνώσετε τις μονάδες, τους διευθυντές, τις κλινικές. 
Αποτέλεσμα: Για τις εφημερίες στην «Πολυκλινική», από 76.000 για τα δύο νοσοκομεία, «Παράρτημα» και «Πολυκλινική», 36.000. Απλήρωτοι είναι. Δύο παθολόγοι. Δεν μπορεί ο ένας να αρρωστήσει. Είχατε κυτταρολογικό. Το συγχωνεύσατε το κυτταρολογικό στο κέντρο της Αθήνας. Ξέρετε πού είναι η «Πολυκλινική»; Στο κέντρο, στο κατάκεντρο, δεν γίνεται πιο κέντρο. Εκεί εξυπηρετεί. Έχει και μονάδα νεφρού. Δεν παίρνει ο άλλος το λεωφορείο, το ταξί, να πάει στου διαόλου τη μάνα να κάνει αιμοκάθαρση. Αύριο το πρωί μπορεί να κινδυνεύσει αυτό. Διπλή βάρδια, Δευτέρα μέχρι Σάββατο.
Το κυτταρολογικό το συγχωνεύει με τον «Ευαγγελισμό» Το κυτταρολογικό αυτό, κύριε Υπουργέ, έβγαζε απαντήσεις σε τέσσερις, πέντε, έξι μέρες, όσες απαιτούνται. Τώρα πάνε στον «Ευαγγελισμό». Τρεις μήνες! Τρεις μήνες για ένα τεστ ΠΑΠ. Πώς μπορεί να είναι οικονομία αυτό το πράγμα; Δεν μπορεί να είναι οικονομία. Είναι η οικονομία της κολάσεως. Είναι η οικονομία των πεθαμένων.
Ψάχνετε ήρωες; Πηγαίνετε στην «Πολυκλινική» να δείτε σε αυτό το κτήριο, κάτω από αυτές τις συνθήκες, πώς δουλεύουν οι γιατροί. Δεν επιτρέπεται να είναι απλήρωτοι. Δεν επιτρέπεται να το συζητάμε αυτό το πράγμα και να έχουμε συγχώνευση. 
Και κάτι κεντρικής σημασίας. Ετοιμάζεστε να πάρετε από 1η Ιανουαρίου και την αιμοδοσία. Στην Αττική υπάρχουν πενήντα σύλλογοι αιμοδοσίας. Η «Πολυκλινική» καλύπτει τα λεγόμενα «δυτικά προάστια». Είναι πενήντα σύλλογοι και μαζεύουν δυόμισι χιλιάδες μονάδες αίματος το χρόνο, πράγμα για το οποίο καιγόμαστε. Συρρικνώνοντάς το και πηγαίνοντάς το και αυτό στον «Ευαγγελισμό», που είναι κέντρο αναφοράς, θα μειωθούν οι σύλλογοι, θα μειωθεί η αιμοδοσία. Και θα μας φωνάξετε εδώ μέσα σίγουρα κάποια στιγμή, από ανάγκη, το Υπουργείο και οι γιατροί, να συζητήσουμε από πού θα αγοράσουμε μονάδες αίματος. 
Είναι εξαιρετικής ποιότητας και σημασίας για το ζωτικό κέντρο της Αθήνας. Οι άνθρωποι, μπαινοβγαίνουν με κίνδυνο της ζωής τους είτε ασθενείς είτε οτιδήποτε. Περιθάλπουν ανθρώπους, οι οποίοι θα ήταν ενδεχομένως «κινούμενες βόμβες». Εξυπηρετείται συγκλονιστικά ο πληθυσμός της Αθήνας. Αυτές οι συρρικνώσεις δεν μπορεί να είναι στο επίπεδο των γιατρών, στο επίπεδο των οικονομικών. 
Και να μου αφαιρέσουν την υποψία ότι θέλετε να τα κλείσετε αυτά τα νοσοκομεία. Κι επειδή είναι και στο Κέντρο, η αναβάθμιση αύριο το πρωί θα είναι κτήριο φιλέτο, στο κέντρο της Αθήνας είναι, γιατί να μη γίνει ένα ωραίο ιστορικό πολυκατάστημα και αυτό;","ΛΙΑΝΑ ΚΑΝΕΛΛΗ",182
"24264"," Κυρία Κανέλλη, θα έχετε και δευτερολογία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24265"," Θα σηκωθούν αυτοί που έχουν πονέσει και έχουν σωθεί, κυρία Πρόεδρε, από εκεί μέσα και θα μας κυνηγάνε, όπως δεν κυνηγάνε οι πελάτες, τα mall.","ΛΙΑΝΑ ΚΑΝΕΛΛΗ",182
"24266"," Ευχαριστώ πολύ, κυρία συνάδελφε.
Θα απαντήσει ο Υπουργός Υγείας κ. Λυκουρέντζος.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24267"," Ευχαριστώ, κυρία Πρόεδρε.
Κατ’ αρχάς, με την ευκαιρία της ομιλίας μου στη Βουλή θέλω να εκφράσω τα ειλικρινή μου συλλυπητήρια στις οικογένειες των δύο στελεχών του Υπουργείου Υγείας, τα οποία υπηρετούσαν στο ΕΚΑΒ και χθες βρήκαν τραγικό θάνατο σε τροχαίο ατύχημα.","ΑΝΔΡΕΑΣ ΛΥΚΟΥΡΕΝΤΖΟΣ",288
"24268"," Για λογαριασμό όλων μας, προφανώς.","ΛΙΑΝΑ ΚΑΝΕΛΛΗ",182
"24269"," Για λογαριασμό όλων, κυρία Κανέλλη, βεβαίως.
Κοινοβουλευτικές και κυβερνητικές υποχρεώσεις δεν μου επέτρεψαν να παραστώ στην εξόδιο ακολουθία και την ταφή των δύο στελεχών του Υπουργείου μας και λυπάμαι γι’ αυτό.
Τώρα, σε ό,τι αφορά την απάντηση στην ερώτηση της εκλεκτής κυρίας συναδέλφου, κυρία συνάδελφε, κατ’ αρχάς με την κοινή υπουργική απόφαση 43111 η οποία είχε δημοσιευθεί στο Β΄ Τεύχος της Εφημερίδας της Κυβερνήσεως (30 Απριλίου 2012), αριθμός Φύλλου 1433, η «Πολυκλινική» διατηρείται ως νοσηλευτική μονάδα. Έχει δημοσιευθεί ο οργανισμός λειτουργίας της και παραμένουν τα τμήματά της σε λειτουργία.
Το δεύτερο είναι ότι με την πολιτική των συνενώσεων, δεν υπάρχουν κλινικές ή νοσοκομειακές μονάδες που κλείνουν. Αντιθέτως, υπάρχουν νοσοκομειακές μονάδες οι οποίες ενισχύονται. Και ενισχύονται για να μπορούν να προσφέρουν καλύτερες υπηρεσίες στον πολίτη και να κάνουμε την καλύτερη δυνατή αξιοποίηση του ανθρώπινου δυναμικού.
Το πού υπηρετεί ένας επιστήμονας δεν έχει ιδιαίτερη σημασία. Σημασία έχει αν μπορεί να προσφέρει τις υπηρεσίες του και αν οι πολίτες έχουν άνετη πρόσβαση στο Εθνικό Σύστημα Υγείας. Με την πολιτική μας αυτό διασφαλίζεται.
Δεύτερον, διατηρείται το υψηλό επίπεδο των παρεχόμενων υπηρεσιών. Τρίτον και σημαντικότερον, σ’ αυτούς τους καιρούς, ουδείς εργαζόμενος χάνει τη δουλειά του. Αυτό έχει κρίσιμη σημασία για τις οικογένειες, για τους ίδιους τους εργαζόμενους, για την οικονομία μας.
Θα αναφερθώ ιδιαίτερα τώρα για την «Πολυκλινική». Αρχικώς, μπορούσαν να νοσηλεύονται οι ασφαλισμένοι στο ΙΚΑ. Σήμερα, μετά την ίδρυση του ΕΟΠΥΥ μπορούν να νοσηλεύονται πολίτες, οι οποίοι είναι ασφαλισμένοι σ’ όλα τα ταμεία. Για την ηπατίτιδα και το έιτζ μπορούν να εξετάζονται και στην «Πολυκλινική» και σε οποιοδήποτε άλλο νοσοκομείο, δεν χρειάζεται να είναι μόνο ένα νοσοκομείο. 
Σ’ ό,τι αφορά το κυτταρολογικό εργαστήριο, κρατάω ειλικρινώς την παρατήρησή σας και θα δω σήμερα γιατί καθυστερούν οι εξετάσεις. Οι υπηρεσίες, όμως, με πληροφορούν ότι για το τεστ ΠΑΠ, ένας μεγάλος αριθμός εξετάσεων έχει γίνει στον «Ευαγγελισμό». Νομίζω ότι είναι περίπου τριακόσιες πενήντα από όταν άρχισε να λειτουργεί το εργαστήριο στον «Ευαγγελισμό». Θα δω, όμως, για τις καθυστερήσεις τις οποίες αναφέρετε, ειλικρινά με την ίδια ευαισθησία που έχετε και εσείς. Οι εξετάσεις γίνονται, γιατί υπάρχει επάρκεια αντιδραστηρίων μέσω του «Ευαγγελισμού». 
Θα κάνω δύο ακόμα σύντομες παρατηρήσεις, για να μην καταχρώμαι το χρόνο. Σ’ ό,τι αφορά την αιμοδοσία: Η αιμοδοσία, σωστά παρατηρήσατε ότι είναι η προσφορά εθελοντών και την έχει ανάγκη η Ελλάδα. Δεν πρέπει να αγοράζουμε μονάδες από το εξωτερικό κατά το δυνατόν. Γιατί, θα αλλάξει η διάθεση της προσφοράς, του εθελοντισμού σ’ έναν πολίτη, με το αν θα πάει να δώσει το αίμα στο άλφα ή στο βήτα νοσοκομείο; 
Τέλος σ’ ό,τι αφορά τις εφημερίες, σας βεβαιώ ότι όλες οι δεδουλευμένες εφημερίες με υπογραφή δική μου πληρώνονται. Συναντούμε καθυστερήσεις -και το έχω πει και σε άλλες επίκαιρες ερωτήσεις συναδέλφων- οι οποίες όμως δεν αφορούν τις υπηρεσίες του Υπουργείου Υγείας, αφορούν τον πάρεδρο, αφορούν τις υπηρεσίες δημοσιονομικού ελέγχου, αφορούν ακόμα και τα ίδια τα νοσοκομεία, όταν καθυστερούν να μας αποστείλουν τις οφειλόμενες εφημερίες. Διάθεση από εμάς υπάρχει να εξοφλούνται το ταχύτερο δυνατόν, γιατί οι ιατροί είναι συνεργάτες μας. Δεν υπάρχει Υπουργός Υγείας, ο οποίος να θέλει αναστάτωση στα νοσοκομεία. 
Μάλιστα, όταν ανέλαβα τα καθήκοντά μου τον Ιούνιο, υπήρχε και μια υπέρβαση στις εφημερίες, οι οποίες είχαν πραγματοποιηθεί κατά το πρώτο εξάμηνο και σε συνεργασία με τον Υπουργό Οικονομικών, εξασφαλίσαμε αυτήν την υπέρβαση, ούτως ώστε να μην υπάρξει μια δεδουλευμένη εφημερία, η οποία να μην πληρωθεί.","ΑΝΔΡΕΑΣ ΛΥΚΟΥΡΕΝΤΖΟΣ",288
"24270"," Έχετε και δευτερολογία, κύριε Υπουργέ. Σας παρακαλώ να ολοκληρώσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24271"," Αμέσως, κυρία Πρόεδρε.
Αυτή είναι η πραγματικότητα  και επιτρέψτε μου να σας πω ότι διαθέτουμε την ίδια ευαισθησία απέναντι στις γυναίκες που πάσχουν από καρκίνο και στον οποιονδήποτε πολίτη ασθενεί.","ΑΝΔΡΕΑΣ ΛΥΚΟΥΡΕΝΤΖΟΣ",288
"24272"," Ευχαριστούμε, κύριε Υπουργέ.
Η κ. Κανέλλη έχει το λόγο για άλλα τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24273"," Θα κρατήσω το καλοπροαίρετο, γιατί στην πολιτική διαφωνούμε ριζικά, οριζόντια, διαγώνια, κάθετα -και δεν με ενδιαφέρουν οι τρόικες, με ενδιαφέρει η πολιτική βούληση και το τι σημαίνει λαϊκή πολιτική και δημόσιο σύστημα υγείας- μας χωρίζει άβυσσος. Να το αφήσω στην πάντα. Να κρατήσω το καλοπροαίρετο; 
Ένα και ένα στα μαθηματικά κάνουν δύο. Αυτό δεν μπορείτε να μου το αλλάξετε. Στο έρωτα μπορεί να κάνουν και ένα, στα μαθηματικά όμως ένα και ένα κάνει δύο. Θαυμάσια; Ωραία. Μπορείτε να μου πείτε, πώς μου λέτε ότι έχετε βάλει την υπογραφή σας ότι τους πληρώνετε; Εγώ ήμουν εκεί. Οι άνθρωποι είναι απλήρωτοι και θα πληρωθούν όσοι απαιτούνται και χρειάζονται και είναι εκεί και δουλεύουν και τις  κάνουν τις εφημερίες, όταν το κονδύλιο των 76.000 ευρώ, μου το έχετε κάνει 36.000 ευρώ για δύο νοσοκομεία, ενώ ήταν 76.000 για ένα νοσοκομείο; Μαθηματικά εξετάζοντάς το, είχατε 76.000 ευρώ για ένα νοσοκομείο. Τώρα έχετε σε συγχωνευμένα δύο νοσοκομεία, σύνολο 36.000 ευρώ. Κάποιος θα μείνει απλήρωτος. Μαθηματικά δεν γίνεται. Θα μείνει απλήρωτος.
Δεύτερον, μου μιλάτε για επάρκεια και μου λέτε για έιτζ, ηπατίτιδα, βασικά πράγματα για τη δημόσια υγεία. Έκλεισε το ηπατολογικό, κύριε Υπουργέ. Ειλικρινά σας το λέω. Θα τα πάτε όλα στον «Ευαγγελισμό» και πιστεύετε ότι μπορεί να λειτουργήσει; Εγώ σας έφερα το ζήτημα του τεστ ΠΑΠ και της τρίμηνης καθυστέρησης ως χαρακτηριστικό. Από την ώρα που έχετε κλείσει το ηπατολογικό, θα τα πάτε όλα στον «Ευαγγελισμό»; Νομίζετε ότι μπορείτε; 
Έχετε δει να γίνεται απολύμανση των εργαλείων του οφθαλμιατρείου μετά τους σεισμούς, γιατί δεν πάρθηκε μέτρο στον «Ευαγγελισμό» και τούμπαλιν και να πηγαίνουν τα εργαλεία με τα χέρια; Έχετε πάει στο υπόγειο της «Πολυκλινικής»; Ξέρετε τι σημαίνει να είναι μέσα στην Ομόνοια; Γιατί μέσα στην Ομόνοια είναι, μέσα στο κέντρο της Αθήνας, έχει και πρόσβαση συγκοινωνιακή. 
Γιατί όταν εγώ βλέπω να μειώνονται από τις 76.000 ευρώ στις 36.000 ευρώ οι αμοιβές για τις εφημερίες να μην ανησυχήσω για τη μονάδα του νεφρού;
Σας λέω. Δύο παθολόγοι σε βάρδια! Ξέρετε τι σημαίνει δύο παθολόγοι σε βάρδια, σε εφημερίες, σ’ αυτήν την περιοχή της Αθήνας; Ορθώς –δεν κάνετε χάρη σε κανέναν- είναι ανοιχτή η πρόσβαση, ώστε να μπει ο οποιοσδήποτε μέσα. Έχουν μπει χτυπημένοι, κυνηγημένοι, μετανάστες. Ξέρετε πόσα έχουν γίνει; Έχει όμως το νοσοκομείο ιδιωτική φρούρηση. Το ξέρετε; Στο κέντρο της Αθήνας έχει ιδιωτική φρούρηση, έχει σεκιουριτάδες. Έχει έναν σεκιουριτά. Τι να σου κάνει ένας σεκιουριτάς σε τέτοια νοσοκομεία, κάτω απ’ αυτές τις συνθήκες και αυτές τις καταστάσεις; Δεν σας νοιάζει να έχετε κλείσει το ηπατολογικό εκεί, να έχετε μόνο δύο παθολόγους; Έτσι κι αρρωστήσει ένας από κόψιμο, πάνε οι εφημερίες! Δεν θα μπορεί να τις αντιμετωπίσει, σ’ έναν χώρο με πρόσβαση ακόμα και χρηστών. Μπορεί να σωθεί η ζωή χρηστών. Οι νέοι άνθρωποι είναι οι χρήστες. Έχει ρίξει και το σύστημα αυτό το φθηνό ναρκωτικό και πέφτουν σαν τα κοτόπουλα τα παιδιά. 
Τι θα τους λέτε; Θα καταφεύγουν εκεί και λόγω ανεπάρκειας χρημάτων, εφημεριών, προσωπικού, κλειστού αιματολογικού, κλειστού αιμοδοτικού και κλειστού ηπατικού, θα τους λέτε «φύγε τώρα έτσι όπως είσαι και πήγαινε στον «Ευαγγελισμό»; Πόσους θα πάρει ο «Ευαγγελισμός» και πρακτικά και θεωρητικά; Είναι κεντρικής σημασίας να κρατιούνται οι μονάδες. 
Κάνατε τη συγχώνευση με το τρίτο θεραπευτήριο, το ίδιο κάνατε και με το έκτο, το έβδομο και το πρώτο θεραπευτήριο. Αυτά ήταν παρηγοριά για την κατεστραμμένη από πλευράς κοινωνικού ιστού και υποδομών όψη της Αθήνας. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Συγχωρήστε με, θέλω να τελειώσω με μία φράση. 
Κύριε Υπουργέ, μιλάμε για υγεία. Εγώ αρνούμαι να βάλω την υγεία στο επίπεδο του κόστους. Θεωρώ ανυπολόγιστης αξίας την ανθρώπινη ζωή κατ’ άτομον και στο σύνολο. Φαντάζομαι, ελπίζω και θέλω να πιστεύω, ανεξαρτήτως των εφαρμοζομένων πολιτικών, σε υποκειμενικό επίπεδο να μη διαφωνεί κανείς μαζί μου. Σε αντικειμενικό επίπεδο, δυστυχώς, σας ξαναλέω ότι πολιτικά μας χωρίζει άβυσσος. 
Εφόσον, λοιπόν, μιλάμε για το ανεκτίμητο, δεν μπορούμε να το κατεβάσουμε στο επίπεδο της λογιστικής. Τη βάλατε την υπογραφή σας στα μισά λεφτά για δύο νοσοκομεία. Είναι σαν να μου λέτε ότι μοιράζετε ένα κουλούρι στα τέσσερα.","ΛΙΑΝΑ ΚΑΝΕΛΛΗ",182
"24274"," Ολοκληρώστε, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24275"," Με ένα κουλούρι στα τέσσερα, θα πονάνε πολλά στομάχια. Είναι ωραίο πράγμα να λέμε ωραίες κουβέντες κάποια στιγμή και η στέπα να είναι κάτι το οποίο βλέπεις από τη μία άκρη ως την άλλη -γιατί για στέπα μιλάμε στο κέντρο της Αθήνας- αλλά όποτε συγκρούστηκε η ποίηση με το στάρι, κερδίζει πάντα το ψωμί!","ΛΙΑΝΑ ΚΑΝΕΛΛΗ",182
"24276"," Ευχαριστούμε, κυρία Κανέλλη. 
Ο Υπουργός Υγείας κ. Ανδρέας Λυκουρέντζος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"24277"," Ευχαριστώ, κυρία Πρόεδρε.
Η διαφορά ανάμεσα στις ωραίες κουβέντες και στη διαχείριση της πραγματικότητας είναι μεγάλη και σκληρή. Ο Υπουργός Υγείας, ο κάθε Υπουργός Υγείας, καλείται να διαχειριστεί τους διαθέσιμους πόρους που έχει στη διάθεσή του. Το ΑΕΠ της χώρας μας θα κινηθεί στα 200 δισεκατομμύρια ευρώ. Οι πόροι για την υγεία είναι συγκεκριμένοι. Η Ελλάδα, δεν μπορεί να συνεχίσει να παρέχει υπηρεσίες, τις οποίες δεν έχει τη δυνατότητα να χρηματοδοτήσει. 
Αυτή είναι η πραγματικότητα και εγώ αυτήν την πραγματικότητα καλούμαι να διαχειριστώ. Επαναλαμβάνω ότι ούτε εγώ ούτε εσείς ούτε καμμία κυρία ή κύριος εκ των συναδέλφων, διαθέτει περισσότερη ευαισθησία για τα θέματα της υγείας. 
Επίσης συμμερίζομαι απολύτως τις παρατηρήσεις σας για τις συνθήκες κάτω από τις οποίες προσφέρουν τις υπηρεσίες τους οι ιατροί, οι νοσηλευτές και το διοικητικό προσωπικό. 
Επίσης αναγνωρίζω την πολύ σημαντική συμβολή της Πολυκλινικής στο χώρο στον οποίο βρίσκεται, στο κέντρο της Αθήνας, για όλες αυτές τις ανάγκες τις οποίες περιγράψατε. Για τους λόγους αυτούς, σας είπα ότι παραμένει ως νοσηλευτική μονάδα. Η διασύνδεσή της με τον «ΕΥΑΓΓΕΛΙΣΜΟ» δεν είναι για να αποβεί σε βάρος των υπηρεσιών τις οποίες παρέχει, αλλά για να υπάρχει αυτή η διασύνδεση ανθρώπινου δυναμικού, υπηρεσιών που προσφέρονται και για να αντιμετωπιστούν αυτές οι έκτακτες συνθήκες, τις οποίες περιγράψατε. Δεν σημαίνει ότι, επειδή μειώνονται οι δαπάνες, ακρωτηριάζονται και οι παρεχόμενες υπηρεσίες.","ΑΝΔΡΕΑΣ ΛΥΚΟΥΡΕΝΤΖΟΣ",288
"24278"," Μα σας λέω, έκλεισε το θεραπευτήριο.","ΛΙΑΝΑ ΚΑΝΕΛΛΗ",182
"24279"," Σε ό,τι αφορά τις εφημερίες, πράγματι γίνεται μία περιστολή στις εφημερίες. Όχι όμως ότι δεν υπάρχουν εφημερίες. Εφημερεύουν ιατροί οι οποίοι είναι αναγκαίοι, απαραίτητοι για να λειτουργήσει η εφημερία και το νοσοκομείο. 
Όλοι αντιλαμβανόμεθα ότι σ’ αυτήν την εποχή δεν υπάρχει η δυνατότητα να εμφανίζεται ο Υπουργός ή οποιοσδήποτε εδώ και να είναι γενναιόδωρος, να πλειοδοτεί. Αν ήταν μία άλλη εποχή, αν υπήρχαν διαθέσιμοι πόροι, ευχαρίστως θα μπορούσε κανείς να πει ότι υιοθετεί αιτήματα, απ’ όποια πλευρά κι αν προέρχονται.","ΑΝΔΡΕΑΣ ΛΥΚΟΥΡΕΝΤΖΟΣ",288
"24280"," Αν ήταν τράπεζα, πού θα βρίσκατε τα λεφτά;","ΛΙΑΝΑ ΚΑΝΕΛΛΗ",182
"24281"," Εγώ σας ομιλώ ως Υπουργός Υγείας, που διαχειρίζομαι συγκεκριμένα μεγέθη και έχω την ευθύνη με τη διαχείριση αυτή να μην επιδεινώσω τη θέση της χώρας. Και θα την επιδεινώσω, εάν ξοδεύω τα χρήματα που έχω στη διάθεσή μου με αλόγιστο τρόπο. Δεν μπορώ να το κάνω. Αντιθέτως, προσπαθώ κάθε ευρώ το οποίο δαπανάται να πιάνει τόπο. Αυτή είναι η αποστολή μου και η ευθύνη μου.
Σε ό,τι αφορά τα θεραπευτήρια τα οποία είπατε ότι κλείσαμε, οι κλινικές τους λειτουργούν σε άλλες εγκαταστάσεις και εκεί υπήρχαν πληρότητες τις οποίες έχω πάλι καταθέσει στη Βουλή: Στο μεν πρώτο θεραπευτήριο η πληρότητα ήταν της τάξεως του 47% και στο έβδομο ήταν 20,7%. Και αν δείτε τους αριθμούς των υπηρετούντων ιατρών και νοσηλευτών, ήταν σε σχέση με τις ανάγκες των νοσοκομείων υπερβολικοί. Εμείς δεν λέμε να σταματήσει ο ιατρός ή ο νοσηλευτής να προσφέρει τις υπηρεσίες του. Λέμε να ενισχυθούν οι κλινικές, να υπάρχουν καλύτερες υπηρεσίες, να έχει ο πολίτης πρόσβαση στις υπηρεσίες του Εθνικού Συστήματος και αυτήν την προσπάθεια κάνουμε. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Οι παρατηρήσεις σας πάντοτε ευπρόσδεκτες είναι -ας μας χωρίζει η ιδεολογική ή η πολιτική απόσταση- και βελτιώνουν τη δουλειά μας. Αλλά πιστεύω ότι όλοι πρέπει να επιδεικνύουμε περισσότερη ψυχραιμία και αυτοσυγκράτηση, διότι το Εθνικό Σύστημα Υγείας κάτω από εξαιρετικά δυσμενείς συνθήκες έχει σημαντικά αποτελέσματα. Διαθέτουμε κορυφαίους επιστήμονες διεθνούς φήμης, οι οποίοι εργάζονται με αυταπάρνηση στο Εθνικό Σύστημα και πραγματικά οι αμοιβές τις οποίες έχουν δεν ανταποκρίνονται στο επίπεδο και στο ύψος της προσφοράς τους. Αλίμονο εάν εμείς λέγαμε ότι είναι ειδυλλιακή η κατάσταση και ότι όλοι εργάζονται κάτω από άνετες και ιδανικές συνθήκες, αλλά αυτή η πραγματικότητα δεν αφορά την παρούσα Κυβέρνηση και τον ομιλούντα Υπουργό, αφορά τη χώρα μας. Αυτή είναι η πραγματικότητα. Ας συνεργαστούμε όλοι μαζί για να κάνουμε κάτι το καλύτερο. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"24282"," Σε ζωντανούς πολίτες, κύριε Υπουργέ. Άμα πεθάνουν, δεν αφορά σε κανέναν!","ΛΙΑΝΑ ΚΑΝΕΛΛΗ",182
"24283"," Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα δύο μαθητές και μαθήτριες και δύο εκπαιδευτικοί από το 4ο Γυμνάσιο Αμαρουσίου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η δεύτερη με αριθμό 726/10-12-2012 επίκαιρη ερώτηση δευτέρου κύκλου του Βουλευτή Ηρακλείου του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μιχαήλ Κριτσωτάκη προς την Υπουργό Τουρισμού σχετικά με την τουριστική επικοινωνιακή στρατηγική.
Το λόγο έχει ο Βουλευτής κ. Μιχαήλ Κριτσωτάκης για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24284"," Αγαπητέ Πρόεδρε, πριν από εξήντα εννιά χρόνια σαν σήμερα έγινε το μεγαλύτερο ολοκαύτωμα στην Ελλάδα, στα Καλάβρυτα. Πρόταση: Ή να συγκληθεί περισσότερο η Βουλή και να το συζητήσουμε σήμερα -δεν μπορούμε να το αγνοήσουμε- ή πείτε οποιαδήποτε άλλη πρόταση θέλετε.","ΜΑΝΩΛΗΣ ΓΛΕΖΟΣ",143
"24285"," Μάλιστα. Θα το μεταφέρω στον Πρόεδρο, κύριε  Γλέζο.
Παρακαλώ, ο κ. Κριτσωτάκης έχει το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24286"," Κύριε Πρόεδρε, νομίζω ότι είναι σημαντικό αυτό που μόλις ανεφέρθη για τα Καλάβρυτα, όπως είναι σημαντικό και τα συλλυπητήρια που έδωσε προηγουμένως ο Υπουργός Υγείας -και ξέρω ότι τρώω το χρόνο μου, αλλά είναι σημαντικό- να συνοδευτούν από το ότι το υλικό του ΕΚΑΒ θα πρέπει να αναταχθεί κυριολεκτικά. Διότι πριν από ενάμιση χρόνο είχαμε φέρει στοιχεία και είχαμε αποδείξει ότι θα γινόταν κάτι και δυστυχώς -και είναι μακάβριο που το λέω-  έγινε. Αντί συλλυπητηρίων, να δούμε τι θα γίνει με το ΕΚΑΒ.
Κύριε Πρόεδρε, είναι συστηματικά καλλιεργούμενο από το Υπουργείο Τουρισμού το θολό τοπίο στην τουριστική επικοινωνιακή ανάπτυξη και στρατηγική. Τον περασμένο Απρίλιο η μνημονιακή Κυβέρνηση υπό τον κ. Παπαδήμο προώθησε ένα απαράδεκτο νομοσχέδιο, το 4070/2012, μέσω της Βουλής λίγο πριν διαλυθεί αυτή, πριν τις 6 του Μάη. Για την ακρίβεια, το νομοσχέδιο ψηφίστηκε στις 6 Απριλίου και τρεις εργάσιμες μέρες μετά ανακοινώθηκαν οι εκλογές. Ήταν μια παρέκκλιση της κοινοβουλευτικής διαδικασίας. Αλλά επί του συγκεκριμένου τώρα, στο τέλος του νομοσχεδίου αυτού, στο άρθρο 187 που κύρωνε τη σύσταση εταιρείας marketing ως σύμπραξη ανάμεσα στο δημόσιο με 30% συμμετοχή και το ΣΕΤΕ με 70% συμμετοχή, η απόφαση αυτή σηματοδοτούσε την εκχώρηση του πιο κομβικού τμήματος της επικοινωνιακής στρατηγικής του τουρισμού στα χέρια των μεγάλων ιδιωτικών συμφερόντων.
Σκανδαλωδώς το κράτος διά της νομοθεσίας, όχι μόνο εμπλέκει τον ιδιωτικό τομέα στην υπόθεση της προβολής, αλλά του παραχωρεί, τόσο την υλοποίηση, όσο -ακόμα χειρότερα- και το σχεδιασμό της στρατηγικής. Από θέση στρατηγικής και πολιτικής εμείς το είχαμε θεωρήσει λάθος, δεν διαφωνούμε απλά. Το θεωρούμε λάθος, διότι είναι εγκληματικό, ένα κυρίαρχο κράτος να παραδίδει στο διηνεκές «τα κλειδιά» στη διαδικασία λήψης αποφάσεων σε θέματα εθνικής πολιτικής, τη θέση του Διευθύνοντα Συμβούλου και την απόλυτη πλειοψηφία στο ΔΣ στον ιδιωτικό τομέα –προσοχή!- και όχι απλά όσον αφορά στην υλοποίηση, αλλά και στο σχεδιασμό.
Το θεωρούμε λάθος, διότι η επικοινωνιακή στρατηγική για τον τουρισμό αποτελεί καθοριστικό παράγοντα άσκησης πολιτικής σε διεθνές επίπεδο, δεν είναι μόνο ο τουρισμός δηλαδή. Και το θεωρούμε λάθος, γιατί είναι αδιανόητο από τη μια οι κυβερνήσεις του μνημονίου να υπερθεματίζουν διαρκώς για ένα κράτος έκτακτης ανάγκης και από την άλλη να αλυσοδένουν το δημόσιο στη συγκεκριμένη κοινοπραξία μέχρι το 2060 παρακαλώ!
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Το θεωρούμε, λοιπόν, για πολλούς λόγους λάθος, αλλά και γιατί η τεχνογνωσία του ΣΕΤΕ σε θέματα μάρκετινγκ και διαφήμισης δεν αποτελεί απαραίτητα προωθητικό παράγοντα συνολικά για τον ελληνικό τουρισμό, παρά μόνο για κάποια κομμάτια του, και μάλιστα εάν δεν αναλυθούν και δεν εκτιμηθούν πρώτα εκτενώς οι ποσοτικοί και ποιοτικοί δείκτες, με άλλα λόγια το τι σημαίνει ανάπτυξη για τον τουρισμό για εσάς στο Υπουργείο, κυρία Υπουργέ, και για τον ΣΕΤΕ.","ΜΙΧΑΗΛ ΚΡΙΤΣΩΤΑΚΗΣ",262
"24287"," Κύριε συνάδελφε, έχετε και δευτερολογία.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24288"," Ολοκληρώνω, κύριε Πρόεδρε.
Το θεωρούμε λάθος και για πολλούς άλλους λόγους. Να σας πω μόνο ότι ο προϋπολογισμός του ΕΟΤ μειώνεται διαρκώς, θύμα της πολιτικής των περικοπών.
Τέλος, να πω και το επίμαχο. Ποιος θα αναλάβει την υπόθεση της τουριστικής προβολής στη χώρα αυτή; Η ιδιωτική εταιρεία του ΣΕΤΕ; Ο διαρκώς αφαιμαγμένος οικονομικά ΕΟΤ; Ή μήπως η νομοθετημένη εταιρεία μάρκετινγκ, η οποία φαίνεται προσωρινά και επιτηδευμένα ότι παροπλίζεται, αλλά αποτελεί -ενδεικτικό είναι ότι οι διατάξεις του 4070/2012 ισχύουν ακόμα- στρατηγικό σας στόχο; Για ποιο λόγο καλλιεργείται αυτή η σύγχυση και πού αποσκοπεί; 
Θα θέλαμε να ξεκαθαριστεί, για να μπορούμε τουλάχιστον να μιλήσουμε καθαρά και να ξέρουμε πού διαφωνούμε, πού συμφωνούμε και τι μπορεί να γίνει.","ΜΙΧΑΗΛ ΚΡΙΤΣΩΤΑΚΗΣ",262
"24289"," Το λόγο έχει η Υπουργός Τουρισμού, κ. Όλγα Κεφαλογιάννη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24290"," Κυρίες και κύριοι συνάδελφοι, πρωταρχικός στόχος της Κυβέρνησης αυτής είναι να βρει άμεσα και αποτελεσματικά βιώσιμη διέξοδο από την κρίση, να βρει τρόπους στήριξης, τόσο της εθνικής οικονομίας, όσο και της ελληνικής κοινωνίας, να αναπτύξει τις δυνατότητες της χώρας και να βασιστεί στις δικές της δυνάμεις.
Ο τουρισμός αποτελεί για τη χώρα μας ένα πολύ ισχυρό αναπτυξιακό όπλο, για να καταπολεμήσουμε την ύφεση, να αυξήσουμε το ΑΕΠ της χώρας, να μειώσουμε την ανεργία. 
Θα περίμενα από την Αξιωματική Αντιπολίτευση, από εσάς, θέσεις και προτάσεις προς αυτήν την κατεύθυνση, όχι μόνον εύκολη κριτική, αλλά  συγκεκριμένες πρωτοβουλίες και όχι κυνήγι φαντασμάτων που μόνον εσείς βλέπετε. Σας διαβεβαιώνω, λοιπόν, κύριε συνάδελφε, πως τα φαντάσματα που σας κατατρύχουν, δεν υπάρχουν.
Από την πρώτη στιγμή που αναλάβαμε το Υπουργείο Τουρισμού και ύστερα από μια τριετία που η Ελλάδα απουσίασε επικοινωνιακά από τις διεθνείς αγορές, θέσαμε ως στόχο τη διαμόρφωση μιας νέας τουριστικής ταυτότητας για τη χώρα μας, σύγχρονης, εξωστρεφούς, που να ανταποκρίνεται όχι μόνο στις ανάγκες των διεθνών αγορών, αλλά και να συμβαδίζει με την οικονομική και κοινωνική πραγματικότητα στην οποία βρίσκεται σήμερα η Ελλάδα.
Έτσι εξ’αρχής θέσαμε τρεις ρεαλιστικές προϋποθέσεις. Πρώτον, να αφυπνίσουμε και να αξιοποιήσουμε στο έπακρο το πολύτιμο κεφάλαιο γνώσης και εμπειρίας του δημοσίου. Δεύτερον, να εκμεταλλευτούμε με τον καλύτερο δυνατό τρόπο την ευελιξία, την τεχνογνωσία και την πείρα του ιδιωτικού τομέα. Και τρίτον, να εξυπηρετήσουμε το δημόσιο συμφέρον στις σημερινές συνθήκες οικονομικής κρίσης που απαιτούν από όλους μας τη μεγαλύτερη δυνατή εξοικονόμηση πόρων και ενέργειας. Αυτό είναι το πλαίσιο της πολιτικής μας.
Το ελληνικό δημόσιο δεν έχει σ’ αυτή τη συγκυρία καμμία πολυτέλεια να στηρίξει δεσμευτικές συμπράξεις, που πιθανά σε άλλες περιόδους να φαίνονταν λογικές. Τα δεδομένα απαιτούν από όλους μας εξοικονόμηση πόρων και σχέδια ρεαλιστικά και βιώσιμα. 
Σε αυτή την κρίσιμη για τον τόπο  χρονική συγκυρία επιλέγουμε να χτίσουμε μια νέα σχέση συνεργασίας δημοσίου και ιδιωτικού τομέα, μια σχέση συνεργασίας που θα σφυρηλατηθεί μέσα από συγκεκριμένες κοινές δράσεις, μέσα από ευέλικτα αντιγραφειοκρατικά και κυρίως οικονομικά βιώσιμα σχήματα. Η Ελλάδα θα προχωρήσει μπροστά, μόνο με τη συνεργασία όλων των φορέων.
Καμμία τουριστική προβολή δεν εκχωρείται. Είναι ξεκάθαρο πως ο φορέας που ηγείται της επικοινωνιακής στρατηγικής του ελληνικού τουρισμού είναι ο Ελληνικός Οργανισμός Τουρισμού, ο οποίος αποτελεί τον εκτελεστικό βραχίονα του Υπουργείου Τουρισμού.
Στόχος του Υπουργείου είναι να αναμορφώσουμε και να ισχυροποιήσουμε τον Οργανισμό, να του προσδώσουμε ουσιαστικό και ενεργό ρόλο και να τον μετατρέψουμε στο ισχυρό μας όπλο για την προώθηση του ελληνικού τουριστικού προϊόντος.
Είναι απαραίτητο, όμως, να μπορούμε να συμβαδίζουμε και με τις αυξημένες ανάγκες των καιρών, να μπορέσει ο ΕΟΤ να συνδυάσει τη συσσωρευμένη πείρα του παρελθόντος και την τεχνογνωσία με την νεωτερικότητα που χρειάζεται σήμερα ο ελληνικός τουρισμός.
Εμείς σχεδιάζουμε έναν νέο ισχυρό ΕΟΤ, απαλλαγμένο από τις παθογένειες του παρελθόντος, θωρακισμένο απέναντι στις δυσκολίες των ημερών. Το 2012 καταφέραμε να αντιστρέψουμε το αρνητικό κλίμα του εξαμήνου. Έτσι η χρονιά έκλεισε με ελάχιστες απώλειες. Δουλεύουμε σκληρά για να πετύχουμε, το 2013 να είναι η χρονιά ανάκαμψης του ελληνικού τουρισμού.","ΟΛΓΑ ΚΕΦΑΛΟΓΙΑΝΝΗ",222
"24291"," Το λόγο έχει ο Βουλευτής κ. Μιχαήλ Κριτσωτάκης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24292"," Κύριε Πρόεδρε, απαντώντας στην αιτίαση της κυρίας Υπουργού που λέει ότι δεν έχουμε θέσεις, θέλω να πω ότι έχουμε θέσεις και για το λόγο αυτόν προσπαθούμε να ξεκαθαριστεί το τι λέει το Υπουργείο. Διότι, σ’ αυτό το θολό τοπίο θα αντιπαρατάξω μια συγκεκριμένη πρόταση, η οποία δεν θα είναι καθόλου θολή, αλλά θα είναι σταθερή και αποτελεσματική.
Το πρώτο που θέλω να πω είναι ότι η γνώση, η εμπειρία, η ευελιξία και το δημόσιο συμφέρον είναι γενικότητες, κυρία Υπουργέ και δεν καλύπτουν ούτε μια αντιπολίτευση –και θα έλεγα- ούτε καν την Αξιωματική. Δεν θα έπρεπε να εκφέρονται με αυτόν τον τρόπο.
Έχω, όμως, δυο αποδείξεις, κύριε Πρόεδρε, οι οποίες αποδεικνύουν ότι η αποτυχία της πολιτικής -είτε των παλαιότερων κυβερνήσεων που ήταν με το δικομματικό πρόσωπο είτε όπως έχουν μετεξελιχθεί τώρα με το μνημονιακό πρόσωπο- είναι σαφέστατη. 
Πρώτον, το σημαντικότερο που θέσατε, την επιμήκυνση δηλαδή της τουριστικής περιόδου, δεν το έχετε πετύχει. Αντίθετα, έχετε πετύχει τη σμίκρυνση. Φύγαμε, δηλαδή, από τους επτά και οκτώ μήνες και είμαστε στους τέσσερις μήνες, με προοπτική μείωσης. 
Το δεύτερο που έχω να σας πω, το οποίο είναι αποδεικτικό στοιχείο από την πραγματικότητα και δεν μπορείτε να το αντικρούσετε ό,τι και αν κάνετε, είναι ότι αντί να έχουμε αύξηση του ποιοτικού τουρισμού έναντι του υποβαθμισμένου τουρισμού –για να μην το αντιπαραθέσω με τον μαζικό- των ειδικών και των εναλλακτικών δηλαδή μορφών τουρισμού -δεν έχετε κάνει τίποτε για όλα αυτά όλα αυτά τα χρόνια με όποιες μορφές και δεν αναφέρομαι σ’ εσάς προσωπικά, αλλά στις κυβερνήσεις- έχουμε αύξηση του «all inclusive» έναντι των υπολοίπων.
Θα ήθελα να σας πω ακόμη ότι έχει παραδεχθεί ο ίδιος ο Πρωθυπουργός προεκλογικά στη Ρόδο, όταν παρουσίαζε το πρόγραμμα της Νέας Δημοκρατίας για τον τουρισμό, ότι δεν υπάρχει εθνική στρατηγική για τον τουρισμό στη χώρα. Αυτό δεν θεραπεύτηκε, διότι δεν μας παρουσιάσατε ποτέ κάτι που να μπορείτε να ισχυριστείτε ότι είναι εθνική στρατηγική. 
Τέλος, θα ήθελα να σας πω και κάτι ακόμα: Η προβολή είναι σημαντική. Το σημαντικότερο, όμως, ξέρετε ποιο είναι; Είναι το τι προβάλλω. «Επί του ψητού» δηλαδή, που λέει και ο ελληνικός λαός δεν έχετε πει τίποτε. Δεν έχετε πει τίποτε ούτε για το μοντέλο, το οποίο έχει εκμετρήσει το χρόνο του ούτε για την κατάσταση, η οποία είναι άσχημη.
Θα παρατηρήσω κάτι, το οποίο είναι βαθύτατα πολιτικό: Κυρία Υπουργέ, δεν γίνεται να κάνεις ανάπτυξη με μνημόνιο πουθενά ούτε και στον τουρισμό. Τώρα, όμως, είπατε ότι τελικά την προβολή –παρά του ότι τα μπερδέψατε, είπατε και για τα τρία, δηλαδή για τις τρεις εκδοχές για το ποιος θα κάνει τη στρατηγική για την προώθηση του τουρισμού - θα την κάνει ο ΕΟΤ. Χαίρομαι που αναγνωρίζετε τον ΕΟΤ ως το νούμερο ένα μοχλό της επικοινωνιακής στρατηγικής για τον τουρισμό, παρά του ότι το μπερδεύετε και με τα άλλα.
Συμφωνούμε, λοιπόν, ότι το ελληνικό κράτος πρέπει με τις υπηρεσίες που διαθέτει στο οπλοστάσιό του να σχεδιάζει τέτοιου είδους ζητήματα. Και πρέπει ο ΕΟΤ να παίξει αυτόν το ρόλο, σε έναν στρατηγικό, όμως, σχεδιασμό που όμως, όπως σας είπα και πριν, έχετε παραδεχθεί ήδη δια του ιδίου του Πρωθυπουργού ότι δεν υπάρχει.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Το δεύτερο που θα ήθελα να σας πω είναι ότι συνεχίζεται αυτό. Και φοβάμαι ότι θα συνεχίζεται και εσαεί, διότι τώρα δεν έχουμε μια εκπομπή από ένα …","ΜΙΧΑΗΛ ΚΡΙΤΣΩΤΑΚΗΣ",262
"24293"," Ολοκληρώστε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24294"," Ολοκληρώνω, κύριε Πρόεδρε.
Θα έχουμε από τρεις πηγές εκπομπή για το θέμα της προβολής του τουρισμού. Πώς θα μπορέσει να ανταγωνιστεί ένας αποδυναμωμένος ΕΟΤ τα μεγάλα ιδιωτικά συμφέροντα, τα οποία εσείς βάλατε στο παιχνίδι της προβολής με τα κεφάλαια που διαθέτουν και την τεχνογνωσία στους νόμους της αγοράς;
 Ούτε, βεβαίως, είναι δυνατόν να δεχθούμε έναν «νέο ΕΟΤ» που θα επιδίδεται σε απροσδιορίστου αποτελέσματος πολυδάπανα διαφημιστικά σποτ και καμπάνιες, όπως εκείνο που κυκλοφόρησε στο διαδίκτυο και έχει ήδη αποσυρθεί, αφού, όμως, κόστισε και πληρώθηκε, χωρίς να έχει και αποτελέσματα.
Εμείς αυτά τα απορρίπτουμε, όπως τα απορρίπτει και η ματωμένη τσέπη των Ελλήνων φορολογουμένων. 
Σας ζητώ, λοιπόν, να αφήσετε τώρα τις υπεκφυγές και αν πράγματι επιθυμείτε έναν ισχυρό ΕΟΤ -και ισχυρός σημαίνει ότι χαράσσει αυτοτελώς πολιτική μέσα στα πλαίσια όμως μιας στρατηγικής που δεν έχετε, και πρωταγωνιστεί στη διαδικασία της λήψης των αποφάσεων- να επαναφέρετε ολοκληρωτικά και με σαφήνεια το σχεδιασμό της τουριστικής προβολής και συνολικά της επικοινωνιακής στρατηγικής στο δημόσιο, στη δημόσια σφαίρα. 
Αυτό σημαίνει ότι δεν θα μπορεί να δεσμεύεται θεσμικά πλέον και από τον απαράδεκτο ν. 4070 και το συγκεκριμένο που σας είπα ότι έγινε μέσα στην προεκλογική περίοδο…","ΜΙΧΑΗΛ ΚΡΙΤΣΩΤΑΚΗΣ",262
"24295"," Δεν γίνεται έτσι, όμως, κύριε Κριτσωτάκη. Σας παρακαλώ ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24296"," …και ότι θα πραγματοποιηθούν οι σχετικές ενέργειες για την ακύρωσή του.
Ευχαριστώ, κύριε Πρόεδρε.","ΜΙΧΑΗΛ ΚΡΙΤΣΩΤΑΚΗΣ",262
"24297"," Το λόγο έχει η Υπουργός Τουρισμού, κ. Κεφαλογιάννη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24298"," Κύριε συνάδελφε, λυπάμαι, γιατί ο ΣΥΡΙΖΑ ακολουθεί μια τόσο ξεπερασμένη αντιπολιτευτική πρακτική. Διαστρεβλώνει την πραγματικότητα, λαϊκίζει χωρίς όρια και κατασκευάζει εχθρούς εκεί που δεν υπάρχουν. 
Δυστυχώς, συνεχίζετε να μην έχετε να προτείνετε καμμία απολύτως λύση και φοβάμαι ότι δεν με ακούσατε με προσοχή στην πρωτολογία μου ή μάλλον δεν θέλετε να με ακούσετε. Ήρθατε αποφασισμένος να πείτε συγκεκριμένα πράγματα που, δυστυχώς για εσάς, δεν ανταποκρίνονται στην πραγματικότητα. 
Θα έπρεπε να γνωρίζετε, κύριε Κριτσωτάκη, ότι δεν θα ήταν ποτέ δυνατόν να εκχωρήσουμε, όπως λέτε, την τουριστική προβολή της χώρας. Το ελληνικό δημόσιο δεν θα συμμετέχει ούτε οικονομικά στο μετοχικό κεφάλαιο της υπό σύσταση εταιρείας «Marketing Greece» ούτε με οποιοδήποτε άλλο τρόπο. 
Η εταιρεία «Marketing Greece», στην οποία -σύμφωνα με αυτά που έχουν ανακοινωθεί από τον ιδιωτικό τομέα- θα συμμετέχουν ο Σύνδεσμος Ελληνικών Τουριστικών Επιχειρήσεων, το Ξενοδοχειακό Επιμελητήριο της Ελλάδας και η Ένωση Διαφήμισης και Επικοινωνίας Ελλάδας, θα μπορεί να προσφέρει τεχνογνωσία, ταχύτητα και εμπειρία, τόσο στο Υπουργείο, όσο και στον ΕΟΤ, όταν και όπως εμείς κρίνουμε ότι μπορεί και πρέπει να προσφέρει.
Αναρωτιέμαι, όμως, σε μια τόσο δύσκολη συγκυρία για τη χώρα μας θέλετε ή δεν θέλετε να έχετε όλους τους φορείς του τουρισμού συμμάχους και συνοδοιπόρους; Συμφωνείτε ή διαφωνείτε να μπορεί το δημόσιο να συνεργάζεται χωρίς δεσμεύσεις και προϋποθέσεις με τον ιδιωτικό τομέα για το καλό του ελληνικού τουριστικού προϊόντος; Ενδιαφέρεστε ή δεν ενδιαφέρεστε τελικά να προωθήσουμε τον ελληνικό τουρισμό στο εξωτερικό με τον καλύτερο και πιο σύγχρονο τρόπο, χωρίς τα υπέρογκα κόστη και τις σπατάλες του παρελθόντος;
Σας ξεκαθαρίζω, λοιπόν, και πάλι ότι θέλουμε, επιδιώκουμε και αναζητούμε να πετύχουμε μία καθολική συμμαχία όλων των φορέων του τουρισμού. Σε αυτήν καλώ κι εσάς την Αξιωματική Αντιπολίτευση να συμμετέχετε. Μπορείτε κι εσείς να έχετε το δικό σας ρόλο, να στηρίξετε κι εσείς με τον τρόπο σας την ανάγκη για κοινωνική ειρήνη και ηρεμία στην Αθήνα. Κάντε το αν κόπτεστε για τον τουρισμό, για τους εργαζομένους και για όλους τους επιχειρηματίες του κέντρου. Πάψτε να τροφοδοτείτε τον αποκλεισμό του κέντρου της Αθήνας, τον στραγγαλισμό των εμπόρων, την ασφυξία των ξενοδοχείων της πρωτεύουσας, την τουριστική απαξίωση της πρωτεύουσας. Αποδείξτε ότι νοιάζεστε για τον ελληνικό τουρισμό.
Κυρίες και κύριοι συνάδελφοι, στόχος μας είναι να μπορέσουμε εν μέσω κρίσης να υλοποιήσουμε στο ακέραιο μια συγκροτημένη και οικονομικά ρεαλιστική επικοινωνιακή στρατηγική του ελληνικού τουρισμού. Σε αυτό το σκοπό θα συνεργαστούμε και με την εταιρεία «Marketing Greece», με τη μορφή που θα πάρει και στο αμέσως επόμενο διάστημα θα συμφωνήσουμε και θα ανακοινώσουμε κοινές δράσεις συνεργασίας. Οι ενέργειες αυτές θα συμφωνηθούν από κοινού με το Υπουργείο, θα υλοποιηθούν με βάση την εθνική επικοινωνιακή στρατηγική για τον ελληνικό τουρισμό που έχει εκπονήσει ο ΕΟΤ και το Υπουργείο Τουρισμού.
Μιας και αναφέρατε, κύριε συνάδελφε, για το θέμα αυτό του flash mob και επειδή είπατε εσείς ότι θέλετε να αξιοποιούμε την εμπειρία του δημοσίου, μου δίνετε την ευκαιρία να σας δώσω μια συνολική απάντηση για ένα θέμα που εξαντλήθηκε ο λαϊκισμός και η παραποίηση της πραγματικότητας. Το συγκεκριμένο βίντεο που είδατε ήταν μια ενέργεια στα πλαίσια της παγκόσμιας έκθεσης τουρισμού στο Λονδίνο. Αποφασίστηκε και εκτελέστηκε από τον ΕΟΤ και συγκεκριμένα από το γραφείο του ΕΟΤ στο Λονδίνο, με πρωτοβουλία των εργαζομένων στο γραφείο του ΕΟΤ στο Λονδίνο. Δεν αποτελεί, σε καμμία περίπτωση, μέρος της καμπάνιας, που ούτως ή άλλως δεν έχει ξεκινήσει. Δεν είναι η καμπάνια της Ελλάδας στο εξωτερικό, λοιπόν.","ΟΛΓΑ ΚΕΦΑΛΟΓΙΑΝΝΗ",222
"24299"," Πόσο κόστισε;","ΜΙΧΑΗΛ ΚΡΙΤΣΩΤΑΚΗΣ",262
"24300"," Το κόστος του δεν ξεφεύγει, σε καμμία περίπτωση, από το μέσο όρο κόστους αντίστοιχων ενεργειών.
Παρ’ όλα αυτά, κάναμε τους απαραίτητους ελέγχους. Τέτοιου είδους happening γίνονται κατά κόρον από εταιρείες και φορείς σε ολόκληρο τον κόσμο. Έχουν συγκεκριμένη στόχευση και απευθύνονται σε συγκεκριμένο κοινό στο εξωτερικό και κυρίως στην Αγγλία. Είναι τόσο απλό.","ΟΛΓΑ ΚΕΦΑΛΟΓΙΑΝΝΗ",222
"24301"," Ολοκληρώστε, κυρία Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24302"," Θα ήθελα να πω και κάτι ακόμα. Ο εκάστοτε Υπουργός Τουρισμού κατά την άσκηση των καθηκόντων του παρευρίσκεται σε εκατοντάδες εκδηλώσεις σε ολόκληρο τον κόσμο, οι οποίες βιντεοσκοπούνται και για τις οποίες παράγονται κάθε λογής βίντεο. 
Πιστεύετε ότι πρέπει να τις λογοκρίνουμε, να μην εμφανίζεται ο Υπουργός, να γίνεται μοντάζ, να μην παρευρίσκεται σε εκδηλώσεις; Πιστεύετε ότι είχα την ανάγκη των ελάχιστων δευτερολέπτων παρουσίας σε ένα τέτοιο βίντεο χαμηλού ενδιαφέροντος, όταν τις ίδιες μέρες εμφανίστηκα στο CNN, στο Bloomberg, στο Euronews, στο CNBC, στο BBC και σε ώρες τηλεθεάσεως εκατομμυρίων θεατών;
Νομίζω ότι η υποκρισία και ο λαϊκισμός έχουν τα όριά τους! Φθάνει πια!","ΟΛΓΑ ΚΕΦΑΛΟΓΙΑΝΝΗ",222
"24303"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο Εκπαιδευτικό Πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι ένας μαθητές και μαθήτριες και δύο εκπαιδευτικοί-συνοδοί από τη Σχολή Hill.
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Η Διαρκής Επιτροπή Εθνικής Άμυνας και Εξωτερικών Υποθέσεων καταθέτει τις εκθέσεις της στα σχέδια νόμου του Υπουργείου Εξωτερικών:
1. «Κύρωση του Πρωτοκόλλου μεταξύ της Κυβέρνησης της Ελληνικής Δημοκρατίας και της Κυβέρνησης της Γεωργίας για την τροποποίηση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Γεωργίας, σχετικά με την ίδρυση προξενικών αρχών». 
2. «Κύρωση του Μνημονίου Κατανοήσεως μεταξύ της Ελληνικής Δημοκρατίας και της Αυστραλίας, αναφορικά με διπλωματικά προνόμια και ασυλίες προσώπων με διπλή ιθαγένεια». 
Η τέταρτη με αριθμό 717/10-12-2012 επίκαιρη ερώτηση δεύτερου κύκλου του Βουλευτή Β΄ Αθηνών των Ανεξάρτητων Ελλήνων κ. Βασιλείου Καπερνάρου προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με δημοσιεύματα για νέες μειώσεις συντάξεων, δεν θα συζητηθεί λόγω κωλύματος του κυρίου Υπουργού και διαγράφεται. 
Θα συζητηθεί τώρα η τρίτη με αριθμό 727/10-12-2012 επίκαιρη ερώτηση του Βουλευτή Χαλκιδικής του Πανελλήνιου Σοσιαλιστικού Κινήματος κ. Ιωάννη Δριβελέγκα προς τον Υπουργό Εξωτερικών, σχετικά με την απλοποίηση των διαδικασιών εισόδου για βραχείες τουριστικές επισκέψεις από πολίτες της Τουρκίας. 
Στον ερωτώντα Βουλευτή θα απαντήσει ο Υφυπουργός κ. Δημήτριος Κούρκουλας. 
Το λόγο έχει ο συνάδελφος κ. Ιωάννης Δριβελέγκας για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24304"," Ευχαριστώ πολύ, κύριε Πρόεδρε. 
Άκουσα και την παρέμβαση της κυρίας Υπουργού Τουρισμού για τις προσπάθειες που κάνει η Κυβέρνηση για την προσέλκυση τουριστών, απαντώντας σε ερώτηση συναδέλφου σχετικά με την επικοινωνιακή στρατηγική. Δεν έχω καμμία αντίρρηση για όλα αυτά. 
Επιτέλους, όμως, σε αυτήν την Αίθουσα και σε αυτήν τη χώρα πρέπει να μιλάμε για πρακτικά θέματα και να τα λύνουμε, για να έχουμε αποτελέσματα. Έχει περάσει πάρα πολύς χρόνος για να μιλάμε όλοι παντού για την ανάπτυξη. Όπου και να γυρίσεις, σε κανάλια, εφημερίδες, Βουλή κ.λπ. οι πάντες μιλούν για την ανάπτυξη. Όμως, η ανάπτυξη θέλει και ορισμένες λύσεις, προτάσεις, πρακτικές. 
Επί του συγκεκριμένου, κύριε Υπουργέ, υπάρχει –για παράδειγμα- στα νησιά του Ανατολικού Αιγαίου η βραχεία βίζα. Εσείς έχετε υπάρξει και στην Τουρκία και ξέρετε πάρα πολύ καλύτερα από όλους πόσο ενδιαφέρον έχουν, ιδιαίτερα οι Τούρκοι, για επισκέψεις στην Ελλάδα και ιδιαίτερα στη Μακεδονία, στα Γιαννιτσά, στον Έβρο, στη Χαλκιδική, στη Θεσσαλονίκη και πόσος πολύς χρόνος χρειάζεται –πάνω από ένας μήνας - για να πάρουν βίζα. Ξέρετε, επίσης, ότι είναι και κοστοβόρα. 
Πιστεύω, λοιπόν, ότι πρέπει να βρούμε τρόπους. Ιδιαίτερα δημοσιεύματα εφημερίδων της Θεσσαλονίκης μιλούν –σας έχει υποβάλει αίτημα και η «Turkish Airlines»- για την απλοποίηση των διαδικασιών για βίζα, για να έχουμε πάρα πολλούς τουρίστες, τους οποίους χρειαζόμαστε. Δεν θέλω να σας πω περισσότερα πράγματα. Θα μιλήσω και στη δευτερολογία μου. 
Θα σας πω ένα μόνο. Όσον αφορά τον προηγούμενο Πρωθυπουργό, τον κ. Παπαδήμο, μου έλεγαν οι Βουλευτές της Θράκης, του Έβρου ότι η Ανδριανούπολη έχει χιλιάδες φοιτητές. Απέχει δέκα χιλιόμετρα. Μόνο με μία διευκόλυνση καθημερινά -έναν καφέ να πιουν- θα είχε τεράστιο όφελος η περιοχή του Έβρου. Επιτέλους, να ασχοληθούμε με αυτά τα ζητήματα, τα εθνικά και όχι γενικά και αόριστα να λέμε ότι είμαστε υπέρ της ανάπτυξης και ότι θα διευκολύνουμε τη βίζα, αλλά να μην έχουμε αποτέλεσμα.
Ξέρετε ότι και λόγω νομού ασχολούμαι πολλά χρόνια με τον τουρισμό. Έχω πάει πολλές φορές σε εκθέσεις. Δεν θέλω να σας πω το παράδειγμα του Δημάρχου της Μόσχας. Τι μου είπε; Μια φράση μόνο: «Δεν μας θέλετε στην Ελλάδα. Εάν μας θέλετε, υπάρχει τρόπος να έρθουμε και να δούμε και τις διαδικασίες του Σένγκεν».
Αυτά και επιφυλάσσομαι για τη δευτερολογία και ελπίζω ότι θα έχω μία απάντηση συγκεκριμένη, όχι γενική και αόριστη.
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"24305"," Το λόγο έχει ο Υφυπουργός, κ. Δημήτριος Κούρκουλας, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24306"," Επιτρέψτε μου να ξεκινήσω από την τελευταία σας παρατήρηση για το Δήμαρχο Μόσχας. Όπως γνωρίζετε, η ένταξη της Ελλάδας στο χώρο του Σένγκεν μάς υποχρεώνει να ακολουθούμε κάποιους κοινούς αγώνες. Στα πλαίσια των κανόνων αυτών, η Κυβέρνηση και το Υπουργείο Εξωτερικών καταβάλλουν κάθε προσπάθεια για να διευκολύνουν την είσοδο στη χώρα μας ενδιαφερομένων επισκεπτών από τις τρίτες χώρες.
Στην πράξη, Σένγκεν σημαίνει ότι άπαξ και μπεις στον κοινό χώρο, δεν υπάρχουν έλεγχοι διαβατηρίων. Γι’ αυτό, ο έλεγχος στα εξωτερικά σύνορα, τα οποία είναι και τα σύνορα της Ελλάδας, πρέπει να είναι αυστηρός και πρέπει να ακολουθεί κοινούς κανόνες.
Όπως είπα, αναγνωρίζοντας και συμφωνώντας απόλυτα με τον αξιότιμο κύριο Βουλευτή για τη σημασία που έχει η διευκόλυνση και η επιτάχυνση παροχής θεωρήσεων διαβατηρίων για τον τουρισμό, έχουμε ήδη πάρει πολύ συγκεκριμένα μέτρα. Πρώτον, όπως εσείς ο ίδιος αναφέρατε, φέτος, στη θερινή σεζόν υλοποιήσαμε αυτό το πιλοτικό πρόγραμμα για τα μεγάλα νησιά του Ανατολικού Αιγαίου. Αυτό κατέδειξε, είχε ως αποτέλεσμα τη θεαματική αύξηση των τουριστών από την Τουρκία, Τούρκων ή υπηκόων άλλων τρίτων χωρών.
Έχουμε ήδη υποβάλει στην Ευρωπαϊκή Ένωση την έκθεση για να αποδείξουμε ότι όλα έγιναν όπως έπρεπε, τηρήσαμε όλες τις υποχρεώσεις μας και έχουμε υποβάλει αίτημα για την επανάληψη αυτού του πιλοτικού προγράμματος για τα νησιά του Ανατολικού Αιγαίου το επόμενο καλοκαίρι.
Όσον αφορά το αίτημά σας για ένα παρόμοιο πιλοτικό πρόγραμμα στη Θεσσαλονίκη, θα το κοιτάξουμε, θα το προωθήσουμε. Το έχουμε σκεφτεί, αλλά μέχρι τώρα οφείλω να σας πω ότι η άποψη της Ευρωπαϊκής Επιτροπής είναι αρνητική, διότι δεν θέλει να εφαρμόζονται τέτοια πιλοτικά προγράμματα σε αεροδρόμια, φοβούμενη ότι δεν θα υπάρχει δυνατότητα άμεσου ελέγχου και ελέγχου του πού διακινούνται αυτοί που έρχονται με αυτήν τη θεώρηση βραχείας διαρκείας.
Θα συνεχίσουμε να το εξετάζουμε, αλλά θα ήθελα να σας πω το εξής. Όσον αφορά τη Ρωσία, ήδη εμείς προωθούμε το αίτημά μας σε επίπεδο Ευρωπαϊκής Ένωσης για πλήρη απελευθέρωση των θεωρήσεων διαβατηρίων υπηκόων της Ρωσίας. Όπως γνωρίζετε, κάτι τέτοιο για να γίνει χρειάζεται ευρωπαϊκή απόφαση. Αυτό συζητήθηκε και στην πρόσφατη συνάντηση του Υπουργού Εξωτερικών του κ. Αβραμόπουλου με τον κ. Λαβρόφ στις Βρυξέλλες.
Προωθούμε, λοιπόν, στα ευρωπαϊκά όργανα το αίτημά μας -το οποίο είναι αίτημα και της Ρωσικής Ομοσπονδίας- για πλήρη απελευθέρωση, το οποίο νομίζω ότι θα έχει πάρα πολλές ευεργετικές επιπτώσεις. Ας μη ξεχνάμε -νομίζω ότι ενδιαφέρει ιδιαίτερα τη Βόρεια Ελλάδα- ότι το 2013 είναι σημαντικό επετειακό έτος για τον Κύριλλο και τον Μεθόδιο. Προβλέπουμε ότι πάρα πολλοί τουρίστες από σλαβόφωνες χώρες θα θελήσουν να επισκεφθούν τη γενέτειρα του Κυρίλλου και του Μεθοδίου.
Επίσης, με τη Ρωσία έχουμε αποστείλει σχέδιο κοινής δήλωσης. Μόλις χθες λάβαμε τη ρωσική απάντηση, ώστε να μπορέσουμε να έχουμε τη δυνατότητα να δίνουμε, κάτω από ορισμένες προϋποθέσεις, θεωρήσεις πολλαπλών εισόδων και μεγάλης διάρκειας. Σε περιπτώσεις τουριστών οι οποίοι παρέχουν ορισμένα εχέγγυα, θα μπορούμε να δίνουμε μακροχρόνια θεώρηση και για πολλαπλές εισόδους.
Νομίζω ότι θα συμβάλει και αυτό μέχρις ότου υπάρξει πλήρης απελευθέρωση στη διευκόλυνση του τουρισμού από τη Ρωσία που είναι πάρα πολύ σημαντική αγορά και στην οποία παρατηρήθηκε θεαματική αύξηση του τουρισμού τη φετινή χρονιά και ιδίως μετά τον Ιούνιο. 
Γενικότερα, θα ήθελα να πω, ότι το Υπουργείο Εξωτερικών έχει κατορθώσει οι ελληνικές προξενικές αρχές, σε σχέση με τα άλλα κράτη-μέλη, να έχουν οδηγίες να παρέχουν τις θεωρήσεις εντός σαράντα οκτώ ωρών. Είμαστε πολύ καλύτεροι ανάμεσα σε πάρα πολλές χώρες -μεταξύ αυτών και η Ρωσία- όσον αφορά την ταχύτητα παροχής θεωρήσεων. 
Σας ευχαριστώ.","ΔΗΜΗΤΡΙΟΣ ΚΟΥΡΚΟΥΛΑΣ",251
"24307"," Το λόγο έχει για τρία λεπτά ο ερωτών συνάδελφος κ. Ιωάννης Δριβελέγκας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24308"," Ευχαριστώ, κύριε Πρόεδρε. 
Κύριε Υπουργέ, αναγνωρίζω τις προσπάθειες που γίνονται. Είπατε και μόνος σας ότι ιδιαίτερα όσον αφορά τη Μακεδονία, η γειτνίαση με τις πρώην ανατολικές χώρες δίνει τεράστιες δυνατότητες –κάτι που αποδεικνύεται κάθε μέρα- για την προσέλκυση τουριστών και μάλιστα τουριστών υψηλού επιπέδου. 
Πρέπει, λοιπόν, να δούμε συγκεκριμένα πράγματα. 
Επαναλαμβάνω ότι όσον αφορά την Τουρκία -και μιλάω σε έναν άνθρωπο ο οποίος, όπως είπα, ξέρει τα θέματα αυτά καλύτερα από όλους- δεν είναι δυνατόν για λίγες μέρες επίσκεψη να απαιτείται ένας και ενάμισης μήνας για να βγει η βίζα και να πληρώνει κάποιος και εξήντα ευρώ. 
Σε ό,τι αφορά τώρα τις αιτιάσεις για τη Συνθήκη Σένγκεν, θα ήθελα να σας πω ότι βεβαίως και τις γνωρίζουμε. Όμως, χώρες που έχουν ιδιαίτερα ενδιαφέροντα βρίσκουν τον τρόπο -σε συνεννόηση πάντα με την Ευρωπαϊκή Ένωση- και προβαίνουν σε κάποιες ενέργειες. Για παράδειγμα, ξέρετε ότι η Γερμανία έχει θεσπίσει την επιχειρηματική βίζα, η οποία και τους ενδιέφερε. Με τον τρόπο αυτό, «παρακάμπτουν» –εντός εισαγωγικών- κατά κάποιο τρόπο το θέμα της βίζας. 
Επιπροσθέτως θέλω να σας πω ότι όταν εμείς κάναμε εβδομάδες και μήνες για να πάρουν βίζα οι Ρώσοι υπήκοοι, η Ισπανία την έδινε σε δεκατέσσερις ώρες, κύριε Υπουργέ. Χαίρομαι, λοιπόν, αν φτάσαμε στο να δίνεται η βίζα σε είκοσι οκτώ ώρες. 
Όμως, εγώ θέλω να μου πείτε συγκεκριμένα –και σας λέω ότι υπάρχει τεράστιο ενδιαφέρον από τους Τούρκους υπηκόους- αν έχουμε πρόθεση, αν έχουμε επεξεργαστεί σχέδιο μέσω του οποίου να χρειάζεται λίγος χρόνος και βεβαίως και λιγότερα χρήματα για ολιγοήμερη επίσκεψη. 
Είπατε ότι δεν δίνει τη δυνατότητα η Συνθήκη Σένγκεν ή η Ευρωπαϊκή Ένωση –δεν άκουσα καλά τι είπατε, όσον αφορά αυτό το θέμα- στα αεροδρόμια για να χορηγούν τη βίζα, γιατί, όπως λέτε, δεν υπάρχουν οι εγκαταστάσεις –αν κατάλαβα καλά- στα αεροδρόμια, ώστε να ελέγχεται η γνησιότητα των διαβατηρίων και των εγγράφων. Αυτό είναι δικό μας θέμα. Εάν εξοπλίσουμε το Αεροδρόμιο «ΜΑΚΕΔΟΝΙΑ» της Θεσσαλονίκης και με προσωπικό, αλλά και με τα απαραίτητα εργαλεία, νομίζω ότι το όφελος από το κόστος αυτής της επένδυσης θα είναι πολλαπλάσιο και θα έχει αποσβεστεί σε μία μέρα και όχι σε πολλές. 
Κύριε Υπουργέ, είμαι χρόνια στο Κοινοβούλιο και έχω ασχοληθεί επανειλημμένα με το ζήτημα αυτό. Όλοι οι Υπουργοί Εξωτερικών όλων των κυβερνήσεων βεβαίως και αναγνωρίζουν αυτό το θέμα και λένε ότι θα κάνουν προσπάθειες. Μάλιστα, έχω υποβάλει ερωτήσεις και σε Πρωθυπουργούς.  Όμως, οι περισσότεροι Υπουργοί Εξωτερικών ασχολούνται με τα «μεγάλα» -εντός εισαγωγικών- εθνικά ζητήματα και ίσως δεν βρίσκουν το χρόνο να ασχοληθούν με ζητήματα πρακτικά και άμεσα ωφέλιμα για τη χώρα μας. 
Σας ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"24309"," Το λόγο έχει ο Υφυπουργός Εξωτερικών κ. Κούρκουλας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24310"," Κύριε συνάδελφε, το Υπουργείο Εξωτερικών ασχολείται βέβαια και με τα μεγάλα εθνικά ζητήματα, αλλά θεωρεί πρώτης προτεραιότητας ζήτημα αυτό που ονομάζουμε «οικονομική διπλωματία» γενικότερα, αλλά ειδικότερα στη σημερινή εποχή που η πατρίδα μας απειλείται και για οικονομικούς λόγους. Με την έννοια αυτή, έχουμε κάνει πολύ συγκεκριμένες κινήσεις και έχουμε πάρει πολύ συγκεκριμένες αποφάσεις. 
Αναφέρθηκα και αναφερθήκατε και εσείς, κύριε βουλευτά, στο πιλοτικό πρόγραμμα όσον αφορά τα νησιά. 
Θέσατε το θέμα της επέκτασης κάποιου παρόμοιου προγράμματος για τον Αερολιμένα της Θεσσαλονίκης. Έχουμε προσεγγίσει την Ευρωπαϊκή Επιτροπή. Μέχρι τώρα η πρώτη της αντίδραση ήταν μάλλον αρνητική, αλλά θα συνεχίσουμε, με την επιχειρηματολογία που εσείς αναφέρατε, να προσπαθούμε να επεκτείνουμε το πιλοτικό πρόγραμμα και σε άλλες περιοχές της χώρας μας. Αυτό που θα ήθελα να πω είναι ότι, αναγνωρίζοντας τη σημασία της ρωσικής αγοράς για τον τουρισμό μας,  έχουμε ήδη πετύχει να χορηγούνται όλες οι θεωρήσεις στη Ρωσία εντός σαράντα οκτώ ωρών. Υπενθυμίζω ότι το ελάχιστο επιτρεπόμενο από τη Συνθήκη Σένγκεν είναι τριάντα έξι ώρες. Εμείς δίνουμε εντός σαράντα οκτώ ωρών τις βίζες, συντομότερα από οποιαδήποτε άλλη χώρα της Ευρωπαϊκής Ένωσης. 
Αναφέρθηκα στο σχέδιο κοινής δήλωσης, στο οποίο πήραμε την απάντηση της ρωσικής πλευράς μόλις χθες. Όταν αυτό υπογραφεί, θα μας επιτρέπει να δίνουμε σε μεγάλες κατηγορίες πολιτών μακροχρόνια βίζα πολλαπλών χρήσεων. Επίσης, θέλω να αναφέρω ότι σε δέκα πόλεις της Ρωσίας έχουμε ιδιωτικό πάροχο, ο οποίος διευκολύνει. Έτσι, δεν υποχρεώνεται ο υποψήφιος επισκέπτης να μεταβεί σε μακρινές αποστάσεις. Είναι σε δέκα πόλεις: στη Μόσχα, στην Αγία Πετρούπολη, στο Αικατερινμπούργκ, στο Νοβοσιμπίρσκ, στο Ροστόφ, στο Καζάν, στη Σαμάρα, κ.λπ.. Και έχουμε σκοπό να επεκτείνουμε αυτό το δίκτυο, αν χρειαστεί. Στατιστικά απλώς σας λέω ότι οι αρχές μας στη Ρωσία χορήγησαν το 2011 πεντακόσιες δεκατρείς χιλιάδες θεωρήσεις -μια μέση αύξηση γύρω στο 30% σε σχέση με την προηγούμενη χρονιά- ενώ τα μέχρι στιγμής στοιχεία για το 2012 είναι ακόμα πιο εντυπωσιακά. Νομίζω ότι πολύ σύντομα θα φτάσουμε το ένα εκατομμύριο. 
Βεβαίως μιλάω για θεωρήσεις, διότι υπάρχουν και πολλοί τουρίστες, οι οποίοι μας έρχονται από τη Ρωσία μέσω άλλων χωρών. Το πιο σημαντικό είναι αυτό που είπα στην αρχή, ότι κάνουμε προσπάθειες –δεν είναι εύκολο- ώστε να υπάρξει πλήρης απελευθέρωση των θεωρήσεων διαβατηρίων για τους Ρώσους πολίτες, κάτι που θα διευκολύνει τα μέγιστα. Εν τω μεταξύ, όμως, παίρνουμε πολύ πρακτικά και συγκεκριμένα μέτρα για να βοηθήσουμε αυτό τον πολύ σημαντικό τομέα του τουρισμού. Το Υπουργείο Εξωτερικών θα συνεχίσει και στη Ρωσία και στην Κίνα και σε άλλες χώρες, που είναι αναδυόμενες οικονομίες, να διευρύνει το δίκτυο διευκόλυνσης της παροχής θεωρήσεων.
Ευχαριστώ.","ΔΗΜΗΤΡΙΟΣ ΚΟΥΡΚΟΥΛΑΣ",251
"24311"," Κυρίες και κύριοι συνάδελφοι, ο κ. Σπυρίδων Λυκούδης ζητεί άδεια απουσίας του στο εξωτερικό από τις 13 έως τις 16 Δεκεμβρίου. 
Η Βουλή εγκρίνει;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24312"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"24313"," Η Βουλή ενέκρινε τη ζητηθείσα άδεια. 
Η έβδομη με αριθμό 732/10-12-2012 επίκαιρη ερώτηση δευτέρου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την απόλυση εργαζομένου στην εταιρεία «GOLDAIR HANDLING» στο Αεροδρόμιο «Ελευθέριος Βενιζέλος» δεν θα συζητηθεί  λόγω κωλύματος του κυρίου Υπουργού και διαγράφεται. 
Επόμενη είναι η πέμπτη με αριθμό 724/10-12-2012 επίκαιρη ερώτηση δευτέρου κύκλου του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τους Υπουργούς Εθνικής Άμυνας και Εξωτερικών, σχετικά με την κοινή άσκηση της Πολεμικής Αεροπορίας Ελλάδος και Ισραήλ με αντικείμενο ενδεχόμενη επίθεση στο Ιράν. 
Το λόγο έχει τώρα ο ερωτών Βουλευτής κ. Αρτέμιος Ματθαιόπουλος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24314"," Ευχαριστώ, κύριε Πρόεδρε. 
Κύριε Υπουργέ, πληροφορηθήκαμε ότι στις 3 και 4 Δεκεμβρίου του τρέχοντος έτους πραγματοποιήθηκε κοινή άσκηση μέσα στο FIR των Αθηνών ανάμεσα στην Ελληνική Πολεμική Αεροπορία και σε αυτήν του Ισραήλ. Πληροφορηθήκαμε, επίσης, από το Γενικό Επιτελείο Αεροπορίας, ότι η άσκηση αυτή εντάσσεται στο πλαίσιο μιας γενικότερης στρατηγικής συμμαχίας, την οποία τόσο εσείς ο ίδιος προσωπικά όσο και άλλα στελέχη της Κυβέρνησης έχουν σθεναρά υπερασπιστεί, χωρίς βέβαια ποτέ να γίνει αντιληπτό ποιο το όφελος σε επίπεδο εθνικού συμφέροντος από μία τέτοια κίνηση.
Η άσκηση αυτή, λοιπόν, που έλαβε χώρα στην περιοχή της Πελοποννήσου, της Κρήτης, του κεντρικού και νοτίου Αιγαίου, περιελάμβανε μεταξύ άλλων ανεφοδιασμό αεροσκαφών στον αέρα, επιστροφή αεροσκαφών στη βάση, προσβολή εικονικών στόχων και άλλες τακτικές, τις οποίες συναντάμε σε πραγματικές συνθήκες πολέμου, ενός πολέμου που, όπως δηλώνουν επίσημοι αξιωματικοί του Ισραήλ, είναι πάρα πολύ πιθανό να συμβεί στο άμεσο μέλλον, καθώς η κατάσταση στη Μέση Ανατολή είναι παραπάνω από έκρυθμη. 
Θα πρέπει, επίσης, να γνωρίζετε, όπως προκύπτει από τα γεγονότα, ότι η άσκηση αυτή ίσως να αποτελεί και τον προπομπό μιας επικείμενης επίθεσης του Ισραήλ και της Αμερικής από κοινού εναντίον του Ιράν. Θα πρέπει, επίσης, να ξέρετε ότι οι γεωπολιτικές ανακατατάξεις που συντελούνται τόσο στη Μέση Ανατολή όσο και στην ευρύτερη περιοχή της Ανατολικής Μεσογείου επιτάσσουν την άμεση αποστασιοποίηση της Ελλάδας, αλλά και την αυστηρή ουδετερότητα σε ένα τέτοιο ενδεχόμενο.
Επομένως το ερώτημα που θέτω είναι ευθύ και θέλω να πάρω συγκεκριμένες απαντήσεις.
Κατά πρώτον, ποια είναι τα οφέλη από τη de facto ταύτιση της Ελλάδος με τις επιδιώξεις του Ισραήλ στην περιοχή;
Δεύτερον, εξασφαλίζεται ότι πράγματι σε ένα τέτοιο ενδεχόμενο σύρραξης η Ελλάδα θα παραμείνει ουδέτερη; Κι αν όχι, ποιο είναι το κόστος το οποίο θα επιβαρυνθεί η Ελλάδα ανάμεσα στις διμερείς σχέσεις μεταξύ Ελλάδος και Ιράν; 
Θα αναφέρω στη δευτερολογία μου συγκεκριμένα για το Ιράν κάποιες σκέψεις τις οποίες θα πρέπει να δούμε πιο διεξοδικά, γιατί θεωρούμε ότι το ζήτημα αυτό είναι εξαιρετικά πολύπλοκο και θέλει λεπτούς χειρισμούς.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"24315"," Το λόγο έχει ο Υπουργός Εθνικής Άμυνας κ. Παναγιωτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24316"," Ευχαριστώ, κύριε Πρόεδρε.
Κύριε Πρόεδρε, κυρίες και κύριοι συνάδελφοι, κατ’ αρχάς να ευχαριστήσω το συνάδελφο τον κ. Ματθαιόπουλο, διότι με την επίκαιρη ερώτησή του μου δίνει τη δυνατότητα να ξεκαθαρίσω ορισμένα πράγματα που αφορούν την πολυδιάστατη πολιτική της Ελλάδος στην ευρύτερη περιοχή της Μέσης Ανατολής.
Το πρώτο που θέλω να πω είναι το πολιτικό πλαίσιο αναφοράς, τον τρόπο δηλαδή με τον οποίο σκέπτεται αυτή η Κυβέρνηση.
Κύριε Πρόεδρε, κυρίες και κύριοι συνάδελφοι, για μας, για την Κυβέρνηση, για μένα προσωπικά που έχω την τιμή να ηγούμαι του Υπουργείου Εθνικής Άμυνας, αυτό που χαρακτηρίζει σήμερα την Ελλάδα σε αυτήν τη δύσκολη ιστορική συγκυρία δεν είναι ότι είμαστε μία χώρα με δημοσιονομικά προβλήματα. Είναι κι αυτό μία διάσταση της σημερινής πραγματικότητας που αφορά τη χώρα μας, αλλά αυτό που μας χαρακτηρίζει πάνω απ’ όλα και πριν απ’ όλα, πέρα από τον πολιτισμό, την ιστορία μας, τη γλώσσα, την παράδοσή μας, τη συμβολή μέσω όλων αυτών στην ανθρωπότητα, είναι ότι είμαστε μία χώρα κλειδί για τα θέματα ασφάλειας στην περιοχή. Έχουμε μία σπουδαία γεωστρατηγική και γεωπολιτική θέση και χάρη στις θυσίες του ελληνικού λαού και χάρη στα λαμπρά στελέχη των ελληνικών Ενόπλων Δυνάμεων έχουμε και ισχυρότατες Ένοπλες Δυνάμεις με υψηλή επιχειρησιακή ετοιμότητα, με αξιόμαχο, με μεγάλη αποτρεπτική δύναμη.
Κατά συνέπεια κι άλλες χώρες είχαν, έχουν και θα έχουν δημοσιονομικά προβλήματα, και θα τα ξεπεράσουν. Αλλά το ότι η Ελλάδα αποτελεί χώρα «κλειδί» για θέματα ασφάλειας, για το διεθνές, το παγκόσμιο, αλλά και το περιφερειακό σύστημα, είναι κάτι που πρέπει να το συνειδητοποιήσουμε, κάτι το οποίο πρέπει να το διαπραγματευόμαστε, να το αναβαθμίζουμε συνολικότερα, να το ενισχύουμε και να το λέμε προς κάθε κατεύθυνση.
Σε ό,τι αφορά τις σχέσεις με το Ισραήλ, ναι, είμαι ιδιαίτερα ικανοποιημένος που υλοποιώ μια πολιτική στρατηγικής συμμαχίας με το Ισραήλ, η οποία ωφελεί το εθνικό συμφέρον της Ελλάδος, ωφελεί το δημόσιο συμφέρον του ελληνικού λαού, μας καθιστά πολύ πιο δυνατούς και πιο ισχυρούς στην περιοχή. Αλλά αυτή η πολιτική δεν είναι μονοδιάστατη. Αυτή η πολιτική αποτελεί μόνο ένα μέρος της συνολικότερης, πολυδιάστατης πολιτικής που ακολουθεί η Ελλάδα στην περιοχή, μιας πολιτικής που υλοποιείται από τον Πρωθυπουργό, πριν απ’ όλα, που τη σχεδιάζει και την καθοδηγεί, από το Υπουργείο Εξωτερικών και από το Υπουργείο Εθνικής Άμυνας μέσω της στρατιωτικής διπλωματίας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
 Να σας θυμίσω ότι εκτός από το Ισραήλ έχουμε αναπτύξει προνομιακές σχέσεις και στον τομέα της στρατιωτικής συνεργασίας με χώρες όπως η Αίγυπτος. Πρέπει να σας πω ότι έχω απευθείας, σχεδόν σε μηνιαία βάση, γραμμή τηλεφωνική με τον Αιγύπτιο ομόλογό μου, που ταυτόχρονα είναι και Αρχηγός του ΓΕΕΘΑ και επικεφαλής του Ανωτάτου Στρατιωτικού Συμβουλίου της Αιγύπτου τον Στρατηγό Αμπντέλ Φατάχ Αλ-Σίσι.
Το ίδιο συμβαίνει και με άλλες αραβικές χώρες της Μέσης Ανατολής, όπως ο Λίβανος. Πριν από λίγες ημέρες είχαμε εδώ τον Πρόεδρο του Λιβάνου και ένας από τους πέντε Υπουργούς που τον συνόδευαν ήταν και ο καλός μου φίλος Υπουργός Άμυνας του Λιβάνου, ο κ. Φαγιές Γκόσν. Συμφωνήσαμε ότι τους πρώτους μήνες του 2013 θα είμαι στο Λίβανο που είναι μια μικρή χώρα, αλλά είναι χώρα κλειδί για τις εξελίξεις στον αραβικό κόσμο και στην ευρύτερη περιοχή.
Την Τρίτη το απόγευμα γύρισα από ένα ταξίδι μου πολύ πρόσφατο στο Κατάρ. Είχα την τιμή να είμαι προσκεκλημένος του διαδόχου του θρόνου του Κατάρ, ο οποίος είναι αρμόδιος για θέματα εθνικής άμυνας. Μικρό κράτος, με μεγάλες πρωτοβουλίες στην περιοχή. Πήρε πρωτοβουλίες για τα θέματα της Λιβύης, πήρε πρωτοβουλίες για τα θέματα της Συρίας, πήρε πρωτοβουλίες για τα θέματα της Γάζας και είδατε ότι ο Εμίρης του Κατάρ, διαρκούσης της κρίσεως στη Γάζα, παρενέβη στην περιοχή και έπαιξε σημαντικό ρόλο, καταλυτικό θα έλεγα, μαζί με τον Πρόεδρο της Αιγύπτου τον κ. Μόρσι, για να αποκλιμακωθεί η ένταση στην περιοχή.
Κατά συνέπεια η Ελλάδα δεν σύρεται από κανένα. Η Ελλάδα κάνει επιλογές μακράς προοπτικής, οι οποίες εξυπηρετούν το εθνικό συμφέρον των Ελλήνων. 
Μια τέτοια προοπτική και τέτοια επιλογή είναι η συνεργασία με το Ισραήλ. Δεν είναι ούτε μονοδιάστατη ούτε μονομερής. Εξυπηρετεί το εθνικό συμφέρον  μας, εξυπηρετεί την πολυδιάστατη πολιτική της και επιτρέψτε μου να πω ότι έχει δίπλα της και τη στρατιωτική συνεργασία με την Αίγυπτο –όπως ξέρετε οργανώνουμε κοινά γυμνάσια, πυκνώνουμε τις σχέσεις και σε αυτόν τον τομέα- και με τις υπόλοιπες χώρες της περιοχής. Μόνο από το Κατάρ τους τελευταίους μήνες φιλοξενήσαμε και μετεκπαιδεύσαμε πάνω από διακόσιους πενήντα ανώτατους αξιωματικούς. 
Είμαι στη διάθεσή σας και για περαιτέρω συζήτηση.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"24317"," Το λόγο έχει ο Βουλευτής κ. Αρτέμιος Ματθαιόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24318"," Κύριε Υπουργέ, αν και έθεσα τρία ερωτήματα, μετά βίας πήρα έστω μια άμεση απάντηση σε κάποιο από αυτά. Εφόσον, όμως, θέλετε να κάνουμε πιο γενική τη συζήτηση, δεν έχω καμμία αντίρρηση. Καλό είναι να ακουστούν κάποια πράγματα γιατί η Χρυσή Αυγή έχει συγκεκριμένη άποψη και προτάσεις για το θέμα που συζητάμε.
Μιλήσατε για τη γεωστρατηγική θέση της Ελλάδος σε μια περιοχή που αποτελεί κλειδί ασφαλείας. Με μια όμως διαφορά. Εμείς πιστεύουμε ότι ο Στρατός πρέπει να επαγρυπνεί και να δραστηριοποιείται μόνο για την εξυπηρέτηση των εθνικών συμφερόντων. 
Δεν μπορώ να καταλάβω από πού προκύπτει τουλάχιστον σε σας ότι η σύμπραξη με το Ισραήλ εξυπηρετεί τα εθνικά συμφέροντα. Μου θυμίζετε την περίπτωση της Αμερικής που για χρόνια επιχειρηματολογούσε ότι επιδιώκοντας  τη στρατηγική του Ισραήλ στη Μέση Ανατολή είναι σαν να εξυπηρετείς τα αμερικάνικα συμφέροντα. Και είδαμε λίγα χρόνια αργότερα ποια συμφέροντα εξυπηρέτησε η Αμερική και πώς κατέληξε η όλη υπόθεση. 
Επομένως μια τέτοια συνεργασία θα πρέπει να γίνεται πρωτίστως μόνο εις όφελος της Ελλάδος. Και πραγματικά μου κάνει εντύπωση το γεγονός ότι δεν αναφέρατε –άσχετα αν κάνω το δικηγόρο του διαβόλου ή όχι- το εξής περιστατικό: Είναι γεγονός ότι με την άσκηση που έχει κάνει το Ισραήλ εντός του FIR Αθηνών στην ουσία επικαιροποιεί τον εναέριο χώρο της Ελλάδος. Είναι η μοναδική χώρα μαζί με την Ρωσία, αν δεν κάνω λάθος, η οποία δεν ζητάει την άδεια της Τουρκίας για να προβεί σε ασκήσεις εντός του FIR Αθηνών. Και αντί να το χρησιμοποιήσετε αυτό ως επιχείρημα ώστε να βάλετε τέλος επιτέλους στην προκλητική στάση της Τουρκίας που κάθε λίγο και λιγάκι παραβιάζει τον εναέριο χώρο με τα F-16, προβαίνετε σε δηλώσεις σήμερα ότι με μια άσκηση έχουμε εξυψώσει την Ελλάδα σε παράγοντα ασφάλειας και άλλα διάφορα φαιδρά. 
Για ποιο εθνικό συμφέρον μιλάτε; 
Επίσης, μιλήστε για το αξιόμαχο του Ελληνικού Στρατού. Εσείς οι ίδιοι έχετε φροντίσει να το καταρρακώσετε με αφορμή τις περικοπές των μισθών και του ηθικού των Ενόπλων Δυνάμεων. Έχετε καταστήσει το Στρατό κομματικό μαγαζί. Αυτό δεν το λέω εγώ. Πολλοί συνάδελφοι έχουν τοποθετηθεί μέσα στην Αίθουσα που αποδεικνύουν τα λεγόμενά μου. 
Εν πάση περιπτώσει, έχετε πει πολλά πράγματα. Μιλήσατε για την Αίγυπτο. 
Ποια είναι η θέση της Αιγύπτου για την ΑΟΖ της Κύπρου ή για τη δική μας ΑΟΖ; Δέχεται τη δική μας θέση ή την άποψη της Τουρκίας; 
Είναι πολύπλοκο το ζήτημα. Και επειδή η θέση μας εδώ είναι κομβικής σημασίας, θα πρέπει εμείς να πάρουμε πρωτοβουλίες και να κάνουμε πράξη αυτό που επιτάσσει το καθήκον: να υπερασπίσουμε τα εθνικά μας συμφέροντα. 
Δεν μπορώ, λοιπόν, να δεχθώ το γεγονός ότι κάθε λίγο και λιγάκι δεν μπορεί για παράδειγμα να κάνει επιχειρήσεις ο Ελληνικός Στρατός σε διάφορες περιοχές γιατί δεν έχει πετρέλαιο το όχημα αλλά μπορεί να προβαίνει σε τέτοιες ασκήσεις μεγάλου κόστους χωρίς να υπάρχει κάποιο συγκεκριμένο όφελος για την Ελλάδα. 
Καθώς μιλάμε για ένα τέτοιο ζήτημα σημαντικής φύσεως, θα ήθελα να πω ότι θα πρέπει επιτέλους ως Υπουργείο Εθνικής Άμυνας να ξεκαθαρίσετε ποια είναι η θέση σας μέσα στην Ελλάδα και έπειτα στον ευρωπαϊκό ή παγκόσμιο χάρτη. 
Για τη Χρυσή Αυγή θα πρέπει ο Στρατός να είναι προασπιστής των εθνικών συμφερόντων. Θα πρέπει να γίνει αυτό που η Χρυσή Αυγή λέει εδώ και τόσα χρόνια, ο ενιαίος αμυντικός χώρος. Και αντί για τα ισραηλινά F-15 να περιφρουρούν την ΑΟΖ της Κύπρου, να τα περιφρουρούν τα ελληνικά F-16. 
Κάντε, λοιπόν, αυτά τα απλά βήματα και μετά συζητάμε όλα τα υπόλοιπα.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"24319"," Το λόγο έχει ο Υπουργός Εθνικής Άμυνας κ. Πάνος Παναγιωτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24320"," Ευχαριστώ, κύριε Πρόεδρε. 
Δεν θα σταθώ σε κάποιον χαρακτηρισμό που είπατε. Είπατε τη λέξη φαιδρά. Θα μπορούσα να το ανταποδώσω αλλά δεν το κάνω διότι σέβομαι και τους τριακόσιους της Βουλής των Ελλήνων. Κανείς δεν είναι τυχαία εδώ. Είμαστε όλοι εντολοδόχοι του κυρίαρχου ελληνικού λαού. Δεν θα παρασυρθώ σε τέτοιας ποιότητας αντεγκλήσεις. Θα μιλήσω επί της ουσίας. 
Σ’ αυτήν την Αίθουσα δεν πρόκειται να δεχθώ ότι υπάρχει μία πτέρυγα η οποία μονοπωλεί την ευαισθησία για τα εθνικά θέματα. Με συγχωρείτε, αλλά αυτό δεν θα το δεχθώ. Δέχομαι όμως να ανταλλάσσω απόψεις με όλους καθαρά και ειλικρινά και να υφιστάμεθα όλη τη δοκιμασία της κρίσεως και της κριτικής του ελληνικού λαού.
Κατ’ αρχάς, εξυπηρετούνται τα εθνικά συμφέροντα από τη συμμαχία με το Ισραήλ; Φυσικά και εξυπηρετούνται σε πάρα πολλά επίπεδα και σε πάρα πολλούς τομείς. Ίσα-ίσα, αποτέλεσε εξαιρετικά μεγάλη παράλειψη για τη χώρα -και η χώρα πλήρωσε αυτήν την παράλειψη- που όταν ακόμη και η τότε Σοβιετική Ένωση είχε αναγνωρίσει το Ισραήλ, μία Σοβιετική Ένωση που, όπως γνωρίζετε, διατηρούσε στενές σχέσεις στρατιωτικής συνεργασίας με αραβικές χώρες την περίοδο εκείνη, η Ελλάδα επέμενε τότε να βρίσκεται πίσω από τις προτεραιότητες και από το συμφέρον της, από επιλογές που επέβαλε το συμφέρον της. 
Το πρώτο λοιπόν, που κερδίζουν οι ελληνικές Ένοπλες Δυνάμεις είναι ότι βελτιώνουν και αναβαθμίζουν την επιχειρησιακή τους ετοιμότητα. 
Το δεύτερο το οποίο η χώρα κερδίζει στην περιοχή είναι ότι αναβαθμίζει το ρόλο της και το ειδικό βάρος που έχει σε μία περιοχή και σ’ ένα περιφερειακό σύστημα ασφάλειας στο οποίο η Ελλάδα οφείλει να έχει ρόλο και μάλιστα πρωταγωνιστικό. 
Το τρίτο είναι ότι αναβαθμίζει τις σχέσεις της με τον αραβικό κόσμο διότι η Ελλάδα είναι συνομιλητής όλων. 
Ταξιδεύω σ’ όλες τις αραβικές χώρες. Όπως σας είπα, έχω μπροστά μου ταξίδια στην Ιορδανία, στο Λίβανο και στα Ηνωμένα Αραβικά Εμιράτα και αμέσως μετά στη Σαουδική Αραβία. Έχω πλήρη γνώση του διπλωματικού και στρατιωτικού παιγνίου στην περιοχή. Σας διαβεβαιώνω ότι όλες οι κινήσεις που έχουν γίνει τον τελευταίο καιρό από την Κυβέρνηση Σαμαρά έχουν αναβαθμίσει ουσιαστικά το ρόλο της Ελλάδας και θα το δείτε αυτό στην πορεία.
Σ’ ό,τι αφορά τα έξοδα και τις δαπάνες, πρέπει να ξέρετε πως ό,τι ξοδεύεται σε καύσιμα εδώ, καλύπτεται κατά τις ασκήσεις αυτές. Το Ισραήλ ήλθε με δύο ιπτάμενα τάνκερς που έκαναν εν πτήσει τον ανεφοδιασμό των ελληνικών και των ισραηλινών αεροσκαφών.
Κλείνοντας θα πω ότι η συνεργασία αυτή δεν στρέφεται εναντίον τρίτου κράτους και βεβαίως δεν στρέφεται εναντίον του Ιράν. Είναι μία συνεργασία που εξυπηρετεί το εθνικό συμφέρον του ελληνικού λαού και τις σχέσεις των δύο χωρών. 
Επειδή ακούστηκε κάτι περί ΑΟΖ, θα κάνω μία δήλωση και θα επανέλθω, επειδή ο χρόνος δεν το επιτρέπει: Η ελληνική Κυβέρνηση και ο σημερινός Πρωθυπουργός Αντώνης Σαμαράς δεν αφίσταται ούτε κατά ένα χιλιοστό από τις δεσμεύσεις που ανέλαβε προεκλογικά για το θέμα της αποκλειστικής οικονομικής ζώνης. 
Τα υπόλοιπα θα τα πούμε όποτε χρειαστεί.
Σας ευχαριστώ πολύ.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"24321"," Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24322"," Κυρίες και κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Τουρισμού: «Κύρωση της Συμφωνίας συνεργασίας στον τομέα του Τουρισμού μεταξύ της Κυβέρνησης της Ελληνικής Δημοκρατίας και της Κυβέρνησης της Ανατολικής Δημοκρατίας της Ουρουγουάης.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Τουρισμού: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Λαϊκής Δημοκρατίας της Κίνας για συνεργασία στον τομέα του Τουρισμού».
Κυρίες και κύριοι συνάδελφοι, δέχεστε να συζητηθούν οι δύο κυρώσεις μαζί;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24323"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"24324"," Το Σώμα έκανε δεκτή την πρόταση.
Τα δύο σχέδια νόμου ψηφίστηκαν στη Διαρκή Επιτροπή κατά πλειοψηφία, άρα εισάγονται στη Βουλή με τη διαδικασία του άρθρου 108, δηλαδή μπορούν να λάβουν το λόγο μόνο όσοι έχουν αντίρρηση επί των κυρώσεων. 
Αφού δεχθήκαμε ότι θα συζητήσουμε και τις δύο κυρώσεις μαζί, ενημερώνω το Σώμα ότι ο Κοινοβουλευτικός Εκπρόσωπος των Ανεξάρτητων Ελλήνων κ. Τέρενς-Σπένσερ-Νικόλαος Κουίκ ορίζει ως ειδικό αγορητή το Βουλευτή κ. Ιωάννη Δημαρά.
Ο κ. Χρήστος Παππάς, Κοινοβουλευτικός Εκπρόσωπος  της Χρυσής Αυγής ορίζει τον κ. Αρτέμη Ματθαιόπουλο. 
Η Κοινοβουλευτική Ομάδα του Κομμουνιστικού Κόμματος Ελλάδας ορίζει τον κ. Χρήστο Κατσώτη. 
Θα λάβει το λόγο από ένας συνάδελφος απ’ αυτούς που έχουν αντίρρηση.
Έχει υποβληθεί το αίτημα να προηγηθεί, αν δεν υπάρχει αντίρρηση, ο συνάδελφος κ. Χρήστος Κατσώτης του Κομμουνιστικού Κόμματος, επειδή υπάρχει πρόβλημα με κάποια άλλη απασχόληση. Νομίζω ότι συμφωνούμε όλοι να δώσουμε το λόγο στο συνάδελφο κ. Χρήστο Κατσώτη. 
Έχετε το λόγο για πέντε λεπτά, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24325"," Ευχαριστώ, κύριε Πρόεδρε. Ευχαριστώ τους συναδέλφους.
Με το παρόν σχέδιο νόμου έρχονται για κύρωση συμφωνίες συνεργασίας μεταξύ των κυβερνήσεων της Ουρουγουάης, της Κίνας και της χώρας μας στον τομέα του τουρισμού. Οι συμφωνίες που είναι σχεδόν οι ίδιες δίνουν έμφαση στις κοινές επιχειρήσεις, στην ανταλλαγή σπουδαστών για πρακτική άσκηση, για απόκτηση εργασιακής εμπειρίας, για εκπαίδευση στελεχών και ταξίδια δημοσιογράφων για να γνωρίσουν και να προβάλλουν τα πλεονεκτήματα των χωρών στις αντίστοιχες χώρες στους πελάτες. 
Το ΚΚΕ δεν είναι αντίθετο στη σύναψη διακρατικών συμφωνιών όταν αυτές συμβάλλουν στο αμοιβαίο όφελος των λαών των χωρών σε διάφορους τομείς. Όμως αυτές οι συμφωνίες δεν έχουν τέτοιο περιεχόμενο. Ποιοι θα ωφεληθούν άραγε και ποιοι θα ζημιωθούν απ’ αυτές τις συμφωνίες; 
Η Κυβέρνηση δουλεύει για το μεγάλο κεφάλαιο που δραστηριοποιείται στον τουρισμό. Αυτό θέλει. Επιδιώκει τη διεύρυνση των αγορών για διεύρυνση των κερδών του. Αυτό θέλει να εκμεταλλευθεί μέσα και απ’ αυτές τις συμφωνίες: την προσφορά ακόμα πιο φτηνής εργατικής δύναμης από χώρες που ο μισθός είναι από τους χαμηλότερους. Η ανταλλαγή σπουδαστών είναι μια από τις δράσεις των συμφωνιών. Στον κλάδο του τουρισμού υπάρχει μεγάλη πείρα τι σημαίνει ανταλλαγή σπουδαστών για απόκτηση εργασιακής εμπειρίας. 
Είπα και στην επιτροπή, το λέω και σήμερα εδώ, ότι υπάρχουν πάρα πολλά μεγάλα πολυτελή ξενοδοχεία στα οποία απασχολούνται ως διακόσιοι πενήντα εργαζόμενοι από τους οποίους οι είκοσι μόνο είναι αυτοί που θα πρέπει να αμείβονται κανονικά και να τηρούνται γι’ αυτούς όσα προβλέπουν οι συλλογικές συμβάσεις και τα εργασιακά και ασφαλιστικά δικαιώματα, που έχουν απομείνει. Όλοι οι άλλοι είναι μαθητές από άλλες χώρες με τους οποίους έχουν συναφθεί παρόμοιες συμβάσεις. Να, λοιπόν, πώς οι Υπουργοί τουρισμού  μέχρι τώρα λειτούργησαν σαν επικεφαλής μεγάλων δουλεμπορικών γραφείων μετακίνησης  εργαζομένων, προσφέροντας τζάμπα εργατική δύναμη στις επιχειρήσεις που δραστηριοποιούνται στον τουρισμό. 
Οι μαθητές αυτοί δουλεύουν ατέλειωτες ώρες την ημέρα για ένα πιάτο φαΐ, στην κυριολεξία και για λίγα ευρωψίχουλα. Είπε στην επιτροπή –και το λέτε και εσείς- ότι η πρακτική άσκηση είναι αναγκαία για να μαθαίνει ο σπουδαστής. Μα εδώ δεν πρόκειται καν για διαδικασία εκπαίδευσης, για πρακτική άσκηση. Εδώ πρόκειται για δουλειά ήλιο με ήλιο, για δουλεία. Θέση μας είναι να καταργηθεί αυτό το αίσχος της λεγόμενης πρακτικής άσκησης. 
Αρέσκεστε να λέτε ότι οι τουρίστες που μένουν ικανοποιημένοι, είναι οι καλοί πρεσβευτές του τουρισμού στις χώρες τους. Οι μαθητές αυτοί όταν γυρνούν πίσω στη χώρα τους -είναι γνωστό, το είπα και στην επιτροπή- είναι οι χειρότεροι πρεσβευτές, γιατί δεν θέλουν να θυμούνται το σκλαβοπάζαρο που έζησαν. Θέλουν να ξεχάσουν αυτήν τη μαρτυρική περίοδο που έζησαν εδώ στη χώρα μας. Οι εργασιακές σχέσεις συνολικά στον κλάδο είναι μεσαιωνικές. Η κατάσταση με τους σπουδαστές έχει ξεπεράσει κάθε προηγούμενο. Όσο επιμένετε εδώ είστε υπεύθυνη και προσωπικά, κυρία Υπουργέ. 
Η κατάσταση των εργαζομένων στον τουρισμό, για τον οποίον επαίρεστε ότι είναι η βιομηχανία της χώρας, είναι κόλαση. Πιστεύουμε ότι επαίρεστε γιατί πετύχατε μεγάλη μείωση της φτηνής εργατικής δύναμης και την αύξηση των κερδών στους ξενοδόχους. Γι’ αυτό εξάλλου και χειροκροτήσατε την υπογραφή της κατάπτυστης σύμβασης από τους συμβιβασμένους και υποταγμένους της ομοσπονδίας, εδώ, στους εργαζομένους στον τουρισμό, που προβλέπει μείωση 15% στους κατώτερους μισθούς. 
Οι μονοπωλιακοί όμιλοι που δραστηριοποιούνται και στον τουρισμό, έχουν μείνει έκπληκτοι με τις επιτυχίες σας. Σας χειροκροτούν, σας επαινούν και για τις εν λόγω συμφωνίες. Εξάλλου αυτοί έχουν στα χέρια τους την εκπαίδευση, τη διακίνηση, τη διαμονή, τη διατροφή, τη διασκέδαση και ό,τι άλλο σχετίζεται με το ταξίδι.
Πριν από λίγο υπήρχε και μία ερώτηση για την προβολή. Ακόμα και η προβολή, στα χέρια των μεγάλων «tour operators», γίνεται με δεκάδες εκατομμύρια ευρώ των Ελλήνων φορολογουμένων -των εργαζομένων πάνω απ’ όλα, γιατί αυτοί είναι τα υποζύγια του κρατικού προϋπολογισμού- που διοχετεύονται για να προβάλλεται η χώρα μας και βέβαια να κερδίζουν οι εργοδότες.
Αυτοί λοιπόν οι tour operators θέλουν νέους δρόμους κερδοφορίας. Αυτοί ελέγχουν, αυτοί καθορίζουν τους προορισμούς, με βάση τα δικά τους συμφέροντα.
Όσον αφορά τις επιχειρήσεις που έχουν δημιουργηθεί και τις «κοινές» που λέτε ότι θα δημιουργηθούν: Έχουμε εδώ παραδείγματα όπως η «COSCO», που είναι αδιάψευστος μάρτυρας για το ποιος θα ωφεληθεί και ποιος θα ζημιωθεί από αυτές τις συμφωνίες.
Στο όνομα της αντιμετώπισης της κρίσης, επιταχύνετε το ρυθμό ικανοποίησης των αναγκών του κεφαλαίου, δημιουργείτε συνθήκες κόλασης για τους εργαζομένους.
Με το νέο φορολογικό νομοσχέδιο φέρνετε νέα δεινά για το λαό και αντίστοιχα, νέες φοροαπαλλαγές για το κεφάλαιο, με επίκληση στην ανεργία, νέες επιδοτήσεις στους ξενοδόχους για δωρεάν απασχόληση των εργαζομένων. Είναι χαρακτηριστικά τα προγράμματα του ΟΑΕΔ για απασχόληση στον τουρισμό με τζάμπα εργαζομένους.
Για να τελειώνω, κύριε Πρόεδρε, αυτές οι συμφωνίες δεν ενισχύουν αυτό που είπαμε, το αμοιβαίο όφελος των λαών. Γι’ αυτό κι εμείς τις καταψηφίζουμε.","ΧΡΗΣΤΟΣ ΚΑΤΣΩΤΗΣ",214
"24326"," Κύριε Κριτσωτάκη, ζήτησε να προηγηθεί υμών, για δύο λεπτά, ο κ. Δημαράς. Αυτό θα γίνει μόνο αν συμφωνήσετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24327"," Συμφωνώ, κύριε Πρόεδρε.","ΜΙΧΑΗΛ ΚΡΙΤΣΩΤΑΚΗΣ",262
"24328"," Κύριε Δημαρά, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24329"," Σας ευχαριστώ πολύ για την ανοχή και τη δυνατότητα που μου δίνετε, να προηγηθώ των υπολοίπων θέσεων, απόψεων, τοποθετήσεων των συναδέλφων.
Κύριε Πρόεδρε, δεν ενθυμούμαι στη Βουλή των Ελλήνων ποτέ να έχει υπάρξει διακρατική συμφωνία μεταξύ κάποιου άλλου κράτους με την Ελλάδα και να έχει καταψηφιστεί από την Ολομέλεια. Από αυτήν την άποψη, ρεαλιστικά και ορθολογικά αν προσεγγίσουμε το θέμα, θα πρέπει να σας πω ότι ως εκ περισσού γίνεται η συζήτηση, όχι γιατί δεν πρέπει να ακουστούν οι απόψεις, αλλά γιατί για το «δια ταύτα» είναι δεδομένη η απόφαση της Βουλής. 
Δεν κάνω καμμία παραχώρηση στον τρόπο με τον οποίο προσεγγίζω τη συμφωνία Ελλάδας – Κίνας. Απλά ως διαπίστωση καταθέτω τη σκέψη μου. 
Πρέπει να σας πω ότι δυστυχώς –και αυτό είναι μία ευθύνη του συνόλου της ελληνικής πολιτείας και της πολιτικής ζωής της χώρας- αυτή η συμφωνία υπεγράφη έξι χρόνια πριν, κατά τη διάρκεια των Ολυμπιακών Αγώνων. Θα έπρεπε λοιπόν με ιδιαίτερο ενδιαφέρον να αντιμετωπίσει στο σύνολό της η πολιτική ζωή της χώρας μια τέτοια συμφωνία με ένα λαό που ξεπερνάει το ένα δισεκατομμύριο τριακόσια εκατομμύρια κατοίκους.
Τα οφέλη είναι πολλαπλά και μπορεί να τα δει κανείς, δεδομένου ότι μάλιστα, οι Κινέζοι σήμερα –κάτι που είχα διαπιστώσει στα ταξίδια που είχα κάνει τότε- αλλά και η πολιτική ηγεσία της Κίνας, θεωρούν ότι δύο πολιτισμοί είναι φωτοδότες στην ιστορία του κόσμου: Ο κινεζικός και ο ελληνικός.
Επομένως η δυνατότητα να δραστηριοποιηθούμε προς αυτήν την κατεύθυνση είναι πάρα πολύ μεγάλη.
Το μόνο παράπονο και η μόνη επισήμανση, όταν έρθει η ώρα να εξειδικευθεί αυτή η συμφωνία, απευθυνόμενος στην κυρία Υπουργό, είναι η εξής: μέσα σε όλο αυτό το πλαίσιο της συμφωνίας, θα πρέπει να έχουν υπάρξει και κάποιες δραστηριότητες που σχετίζονται με τον αθλητισμό. Και ο αθλητισμός είναι μέρος του πολιτισμού και μέρος του τουρισμού.
Κύριε Πρόεδρε, για να μη σας κουράσω, εμείς, ναι, θα ψηφίσουμε αυτήν τη διακρατική συμφωνία.","ΙΩΑΝΝΗΣ ΔΗΜΑΡΑΣ",125
"24330"," Το λόγο έχει ο Βουλευτής κ. Μιχαήλ Κριτσωτάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24331"," Κύριε Πρόεδρε, μετά από έξι μήνες κυβερνητικής θητείας, το Υπουργείο Τουρισμού αφού ωρίμασε –πώς αλλιώς να το πω;- προχωρά σε νομοθετικές πρωτοβουλίες. Οι νομοθετικές πρωτοβουλίες όμως αυτές είναι κυρώσεις συμβάσεων. Μάλιστα είναι σοβαρές, διότι η μία είναι με την Κίνα και η άλλη με την Ουρουγουάη.
Δεν υποτιμώ καμμία, αλλά είναι σοβαρότερη, είναι πάρα πολύ σοβαρή, λόγω του πλήθους των ανθρώπων που έχει η Κίνα. 
Θα έλεγα όμως ότι υπάρχει κάτι που επίσης είναι σοβαρό. Οι διακρατικές συμφωνίες για την τουριστική συνεργασία είναι εκ των ων ουκ άνευ, όμως αυτή την ώρα πολλά καίνε τον ελληνικό τουρισμό. Θα έπρεπε να είχαμε πρωτοβουλίες εδώ. Την ίδια στιγμή που περισσεύουν τα μεγάλα λόγια για την τεράστια σημασία που έχει η κινεζική αγορά για τον ελληνικό τουρισμό, περνούν εξίμισι χρόνια, για να έλθει στη Βουλή για κύρωση αυτή η συγκεκριμένη συμφωνία με την Κίνα.
Μίλησε η κυρία Υπουργός στη συνεδρίαση της Επιτροπής Μορφωτικών Υποθέσεων για την αναγκαιότητα ενός σύγχρονου θεσμικού πλαισίου. Δεν νομίζω να θεωρεί ότι αυτές οι νομοθετήσεις, η κύρωση δηλαδή αυτών των συμφωνιών, είναι το άπαν. Εγώ θα έλεγα, τι θα έπρεπε να εμπεριέχουν αυτές οι συμφωνίες για να έχουν μια αντανάκλαση και να πάνε τα πράγματα ένα βήμα, μία μοίρα πιο θετικά; Όχι αυτά που έχουν τώρα.
Και παρατηρήσαμε στο άρθρο 4 ότι προβλέπει -και δεν έχει διορθωθεί καν, έτσι, για τα μάτια του κόσμου που λένε- τι θα κάνουμε το 2007 με μια συγκεκριμένη  εκδήλωση η οποία έχει γίνει και λέει «να γίνει» κ.λπ.. 
Συζητάτε λοιπόν, κυρία  Υπουργέ, με τους μεγαλοπαράγοντες του τουρισμού, με εκπροσώπους της τρόικας και της Γερμανίας –προχθές με τον κ. Φούχτελ- για κάποια σοβαρά, υποθέτω, ζητήματα και μετά ανακοινώνετε νομοσχέδια για τον ιατρικό τουρισμό, για το θαλάσσιο τουρισμό, για την τουριστική εκπαίδευση και κατάρτιση και πολλά άλλα, μέχρι τώρα όμως δεν έχουμε δει τίποτε. Πλήρης ένδεια τουριστικών πολιτικών, νομοσχεδίων τουλάχιστον, που να αναφέρονται σε αυτά.
Και από την άλλη μεριά, μας κατηγορήσατε προηγουμένως στην επίκαιρη ερώτηση που σας έκανα ότι εμείς, ως Αξιωματική Αντιπολίτευση, δεν έχουμε θέσεις. Πού είναι οι δικές σας θέσεις; Και πού είναι τα «Ζάππεια», όλα αυτά που είχατε και όλα αυτά που λέγατε; Πού είναι η δική σας ετοιμότητα, που κάθε χρόνο τρέχετε να προλάβετε για να πείτε «να σώσουμε φέτος τη χρονιά»; Τώρα λέτε «να σώσουμε την επόμενη χρονιά». Στη μέση της χρονιάς θα είστε εσείς ή κάποιος άλλος που θα πει αυτά που λέγατε εσείς πέρυσι.
Από τις προγραμματικές δηλώσεις της τρικομματικής Κυβέρνησης επαναλαμβάνετε συνεχώς τα περί σχεδίου εθνικής στρατηγικής για τον τουρισμό και λέτε τέσσερα μόνο πράγματα –τα είπατε και προχθές στην Επιτροπή των Μορφωτικών Υποθέσεων. Δεν βλέπουμε να προτείνετε κάτι άλλο, εκτός από αυτήν την εξαγγελία. Μπορεί στις υπάρχουσες συνθήκες με την πολιτική που ακολουθείτε και τα μνημόνια που συνεχώς υπογράφετε, να σχεδιάσετε εθνική τουριστική πολιτική; Εμείς λέμε όχι. Δεν γίνεται και μνημόνιο και ανάπτυξη. Προφανώς δεν γίνεται και μνημόνιο και ανάπτυξη στον τουρισμό.
Για ποιον εθνικό στρατηγικό σχεδιασμό και για ποια εθνική πολιτική για τον τουρισμό μπορείτε να μιλήσετε, όταν βλέπουμε την πολιτική της Κυβέρνησης να πηγαίνει για ιδιωτικοποίηση όλων των δικτύων της χώρας; Μεταφορές, ενέργεια, νερό, ιαματικές πηγές, τα πάντα τα πουλάτε. 
Παραχώρηση σε ιδιώτες όλων των πυλών εισόδου της χώρας -αεροδρόμια, λιμάνια- και το κυριότερο, δεν υπάρχει μια στρατηγική για τις πύλες εισόδου σε μια χώρα που είναι στο νότιο άκρο της Ευρώπης, που συνδέει τρεις ηπείρους, που είναι τουριστική και επιπλέον είναι νησιωτική. 
Υπάρχει ανυπαρξία εθνικού αερομεταφορέα –κάποιοι φρόντισαν γι’ αυτό- και μετά μιλάτε για την αναγκαιότητα απευθείας αεροπορικής σύνδεσης της Αθήνας με το Πεκίνο. Εγώ θα έλεγα, εάν είχαμε εθνικό αερομεταφορέα ότι θα μπορούσαμε να έχουμε μια παρέμβαση θετική στην αγορά και αυτού του πράγματος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ξεπουλάτε την ακίνητη περιουσία του δημοσίου, μέχρι και τους αιγιαλούς και υπάρχει η καταστροφή του περιβάλλοντος. Και εσείς ψηφίσατε πρόσφατα την κατάργηση των περιβαλλοντικών μελετών για τις τουριστικές επενδύσεις. Αυτό είναι ανάπτυξη ή είναι για να μην είμαστε η νοτιότερη χώρα της Ευρώπης, αλλά η βορειότερη της Αφρικής;
Ακόμη θα σας πω ότι μόνο ένας τρόπος υπάρχει για να μπορέσουμε να σχεδιάσουμε και να οραματιστούμε το μέλλον του τουρισμού: Να καταργήσουμε το μνημόνιο, να ανακτήσουμε όλα εκείνα τα αναπτυξιακά εργαλεία που η Κυβέρνηση ετοιμάζεται να ιδιωτικοποιήσει. Και αυτό μπορεί να το κάνει μόνο μια άλλη κυβέρνηση. Μπορεί να το κάνει μια κυβέρνηση του ΣΥΡΙΖΑ με πολλούς και διάφορους τρόπους.
Μιλάτε για την ποιότητα των υποδομών και των…","ΜΙΧΑΗΛ ΚΡΙΤΣΩΤΑΚΗΣ",262
"24332"," Ολοκληρώστε, κύριε  συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24333"," Κύριε  Πρόεδρε, επειδή είναι δύο συμβάσεις, νομίζω ότι ο χρόνος ήταν πολύ λίγος.","ΜΙΧΑΗΛ ΚΡΙΤΣΩΤΑΚΗΣ",262
"24334"," Μα πήραμε απόφαση να τις αντιμετωπίσουμε ως μία, δηλαδή θα ψηφίσετε τη μία και δεν θα ψηφίσετε την άλλη;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24335"," Έχετε δίκιο. Κύριε  Πρόεδρε, ευθύνομαι που δεν ήμουν στην Αίθουσα εκείνη τη στιγμή, αλλά ξέρετε ότι είχα προηγουμένως επίκαιρη ερώτηση και αμέσως μετά…","ΜΙΧΑΗΛ ΚΡΙΤΣΩΤΑΚΗΣ",262
"24336"," Εντάξει. Παρακαλώ, ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24337"," Πώς θα εξασφαλίσετε την ποιότητα –είναι σημαντικό αυτό- των υπηρεσιών; Με εξαθλιωμένους τους εργαζομένους στον τουρισμό; Αυτό δεν ρίχνει και την ποιότητα; Με τις εργασιακές σχέσεις «γαλέρας» που έχετε διαμορφώσει; Με τους άγρια εκμεταλλευόμενους μετανάστες, δήθεν εκπαιδευόμενους σπουδαστές, για τους οποίους έχουν φροντίσει άλλοι συνάδελφοί σας να ψηφίσουν νόμους απαράδεκτους, που όχι μόνο δεν είναι δίκαιοι, αλλά είναι για να ρίξουν κι άλλο την ποιότητα;
Με την τουριστική εκπαίδευση και κατάρτιση την οποία ουσιαστικά έχετε απαξιώσει και την οδηγείτε στην ιδιωτικοποίηση;
Με τις σχολές του ΟΤΕΚ, που δεν λειτουργούν, τα οικοτροφεία που κλείσατε και το διοικητικό μηχανισμό του ΟΤΕΚ που είναι στον αέρα; Φέρατε και νομοσχέδιο που τα θεσμοθετείτε όλα αυτά που εξαγγείλατε περί κατάργησης του ΕΟΤ.
Λέτε λοιπόν ότι εμείς δεν είμαστε έτοιμοι να κυβερνήσουμε. Έτσι όπως κυβερνάτε εσείς, βεβαίως και δεν είμαστε. Εμείς είμαστε έτοιμοι να κυβερνήσουμε διαφορετικά. Ξέρουμε ότι θα είναι δύσκολο. Θα το προσπαθήσουμε. 
Για να τελειώνω όμως και να μην καταχραστώ άλλο το χρόνο, θα σας πω συγκεκριμένα ερωτήματα για τη σύμβαση. Υπάρχει προχειρότητα και αρκετή ανευθυνότητα στην αντιμετώπιση ενός τόσο σημαντικού παράγοντα για την ανάπτυξη του ελληνικού τουρισμού, όπως είναι το άνοιγμα της κινεζικής αγοράς. Και στις δύο συμβάσεις στα άρθρα 9, αναφέρεται η λειτουργία μεικτής επιτροπής για την παρακολούθηση της υλοποίησης κάθε συμφωνίας και τη δυνατότητα συμμετοχής εμπειρογνωμόνων από το δημόσιο και τον ιδιωτικό τομέα. 
Σας είχα ρωτήσει και στην επιτροπή και δεν απαντήσατε: Λειτούργησε αυτή η επιτροπή; Με τι αποτελέσματα; Ποια αξιολόγηση υπάρχει; Υπήρχε συμμετοχή από αυτούς που άμεσα τους αφορά και από τους φορείς του τουρισμού; Υπάρχουν καταγγελίες -αυτό δεν σας το είχα πει στην επιτροπή, μας το είπαν μετά- για λειτουργία παράνομων -εγώ αυτό το «παράνομων» το αντιλαμβάνομαι ως μη ενταγμένων στο πλαίσιο αυτής της συμφωνίας- κινεζικών ταξιδιωτικών γραφείων. Είναι όμως μόνο έτσι; Τι ξέρετε; Τι πληροφορίες έχετε γι’ αυτό το θέμα; Αν αληθεύουν οι καταγγελίες μας, τι θα κάνετε;
Και κάτι ακόμα όσον αφορά τις σχέσεις μας με την Κίνα: Ο πρώην Υφυπουργός, ο κ. Νικητιάδης, πανηγυρικά είχε ανακοινώσει τον Μάιο του 2011, την επέκταση της πτήσης της συγκεκριμένης κινεζικής εταιρείας Πεκίνο-Μόναχο-Αθήνα. Υπάρχει αυτή η σύνδεση; Δεν υπάρχει και αποδεικνύεται ότι δεν μπορείτε ούτε σε αυτά τα μικρά να κάνετε κάτι συγκεκριμένο.
Τελειώνοντας, θέλω να σας πω το εξής: Γνωρίζουμε αυτό που είπε και ο προλαλήσας συνάδελφος, ο κ. Δημαράς, ότι όλες οι συμφωνίες αυτού του είδους έχουν κυρωθεί από τη Βουλή. Θα μου πείτε: «Γιατί λοιπόν κάνατε όλη αυτήν την κριτική; Γιατί κάνατε όλη αυτή τη φασαρία;». Να σας απαντήσω ότι υπάρχει λόγος. Είπαμε και γενικά, είπαμε όμως και συγκεκριμένα πράγματα για το τι θα έπρεπε να γίνει και τι πρέπει να γίνεται. Προτάσεις κάνουμε και δεν εκμεταλλευόμαστε το θέμα, αλλά αξιοποιούμε την ευκαιρία, όπως έχουμε υποχρέωση να κάνουμε. Σκεφτείτε τι θα μπορούσε να γίνει, πόσα θετικά και πολλά θα μπορούσαν να είχαν μπει σ’ αυτές τις συμβάσεις, αν γινόταν σωστός διάλογος, αν είχε γίνει εγκαίρως και όχι να εκκρεμεί και να περιφέρεται από το 2006.
Θα σας πω ότι με όλα αυτά, εμείς θα ψηφίσουμε θετικά για την κύρωση και των δύο συμβάσεων και παρακαλούμε να ληφθούν υπ’ όψιν τουλάχιστον τα περισσότερα και τα πιο σημαντικά από αυτά που σας έχουμε προτείνει.
Ευχαριστώ, κύριε Πρόεδρε.","ΜΙΧΑΗΛ ΚΡΙΤΣΩΤΑΚΗΣ",262
"24338"," Το λόγο έχει ο Βουλευτής κ. Γεώργιος Κυρίτσης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24339"," Ευχαριστώ, κύριε Πρόεδρε.
Κυρίες και κύριοι συνάδελφοι, οι δύο συμφωνίες συνεργασίας που καλούμαστε να κυρώσουμε τόσο με την Κίνα όσο και με την Ουρουγουάη στόχο έχουν την ενίσχυση του τουρισμού, ενός δυναμικού τομέα που αντιπροσωπεύει το 15% περίπου του ΑΕΠ της ελληνικής οικονομίας και στον οποίο απασχολείται το 19% του εργατικού δυναμικού.
Παρά την καθυστέρηση με την οποία ήρθαν στη Βουλή οι συμφωνίες, δείχνουν τη βούληση της χώρας να αποκομίσει περαιτέρω οφέλη μέσω του τουρισμού, να επιδιώξει την ενίσχυση της εξωστρέφειας του τουριστικού προϊόντος, την ανάπτυξη της τουριστικής διπλωματίας με προεκτάσεις τις διμερείς σχέσεις της Ελλάδας με την Κίνα και την Ουρουγουάη.
Θέλω να σταθώ ιδιαίτερα στη συμφωνία με την Κίνα, μια αναδυόμενη αγορά-στόχο για νέους επισκέπτες. Στο κείμενο αντιμετωπίζουμε τον τουρισμό, ως μέσο για την επίτευξη καλύτερης κατανόησης της ιστορίας και του πολιτισμού των δύο εθνών. Και στέκομαι σ’ αυτό το σημείο της συμφωνίας, γιατί είναι πιο κοντά και στη δική μου αντίληψη για τον τουρισμό και στην αντίληψη της Δημοκρατικής Αριστεράς. 
Μέχρι στιγμής η Ελλάδα στηρίζεται κυρίως στο μαζικό τουρισμό, σ’ ένα μοντέλο που συνδέεται με δίπτυχα: «Ήλιος – θάλασσα, μουζάκα – σουβλάκι». Αυτό το μοντέλο κάποτε έδωσε κάποια οφέλη αλλά τώρα είναι ξεπερασμένο. Δεν εκμεταλλεύεται τον πολιτιστικό πλούτο, τις ιδιαιτερότητες της χώρας, τα πλεονεκτήματα που θα μας επιτρέψουν να αναπτύξουμε τον τουρισμό, που θα παρέχει υψηλής ποιότητας υπηρεσίες.
Φοβάμαι, κυρία Υπουργέ, ότι αν δεν υπάρξει άμεσα ένα σύγχρονο σχέδιο, οι τουρίστες βραχυπρόθεσμα ή μακροπρόθεσμα θα μας γυρίσουν την πλάτη και θα προτιμήσουν άλλους προορισμούς και αυτό, επειδή επί χρόνια αναπαυθήκαμε και δεν φροντίσαμε το αυτονόητο, δηλαδή να αξιοποιήσουμε την πλούσια πολιτιστική παράδοση και το φυσικό πλούτο που θα μας επιτρέψει να αναδείξουμε τη διαφορετικότητά μας.
Στόχος μας λοιπόν θα πρέπει να είναι η ενίσχυση του τουρισμού μέσω μιας επιθετικής τουριστικής αλλά και πολιτιστικής πολιτικής. Το νέο μοντέλο θα πρέπει να στηρίζεται σε συνέργειες και συνεργασίες, που θα συμβάλλουν όχι μόνο στην αύξηση επισκεπτών αλλά και στην εξαγωγή του ελληνικού πολιτισμού. 
Κάποτε ο Μάνος Κατράκης έπαιξε τον «Οιδίποδα» στην Ιαπωνία. Κάποτε ο Ροντήρης έπαιξε τους «Πέρσες» στις πυραμίδες του Μεξικού. Τι ήταν αυτοί; Ήταν οι κράχτες για τον ελληνικό πολιτισμό. 
Πάμε στον αντίποδα τώρα. Οι Έλληνες έμαθαν να τρώνε σούσι. Τι κάνουν; Κάνουν εισβολή στις χώρες και με άλλα προϊόντα, με κινέζικο φαγητό για παράδειγμα. Εμείς ποτέ δεν είχαμε ένα ολοκληρωμένο σχέδιο για να πούμε ότι όχι μόνο ο πολιτισμός μπορεί να είναι κράχτης, αλλά και τόσα άλλα πράγματα. Όμως αυτό, κυρία Υπουργέ, δεν είναι μόνο θέμα Υπουργείου Τουρισμού αλλά θέλει σύνδεση με όλα τα άλλα Υπουργεία, για να πούμε ότι «έχουμε μια μεσογειακή κουζίνα. Πώς μπορούμε να την περάσουμε στις μεγάλες αγορές της Κίνας, αλλά και άλλα προϊόντα που πουλάμε κι εμείς προς τα εκεί, αλλά κι έξω από αυτούς;» 
Πέραν της σύνδεσης του πολιτισμού με τον τουρισμό και του σημερινού προτύπου που στηρίζεται στον ήλιο και τη θάλασσα -το οποίο και πρέπει να αναπροσαρμόσουμε- απαραίτητο είναι να ενισχύσουμε, να δημιουργήσουμε τις υποδομές για εναλλακτικές μορφές τουρισμού, τουρισμού τριακόσιες εξήντα πέντε μέρες το χρόνο. 
Είχα μιλήσει στην Επιτροπή Μορφωτικών Υποθέσεων και κατ’ ιδίαν στην κυρία Υπουργό και με άκουσε με πολλή προσοχή, για τους δρόμους του χιονιού, για τους δρόμους του κρασιού, για μορφές τουρισμού που θα αναδεικνύουν τα ιδιαίτερα χαρακτηριστικά και πλεονεκτήματα κάθε περιοχής.
Γιατί να μην ασχοληθούμε με τον ιατρικό τουρισμό; Θα έπρεπε να δώσουμε προτεραιότητα στον ιατρικό τουρισμό. Σκεφτήτε κάποια ξενοδοχεία στα καλύτερά μας μέρη, που να είναι ειδικά κατασκευασμένα για παιδιά με ειδικές ανάγκες. Σκεφτείτε πόσο τουρισμό θα μπορούσαμε να φέρουμε από τη Βόρεια Ευρώπη. 
Γιατί να μην ενισχύσουμε το θρησκευτικό τουρισμό; Μιλήσαμε για τους δρόμους της θρησκείας. Όμως αυτό είναι ένα όραμα. Πρέπει ν’ αλλάξουμε τα πάντα σ’ αυτόν τον τόπο. Έτσι θα δημιουργήσουμε τις προϋποθέσεις για να έρθουν νέοι επισκέπτες. Θα μπορέσουμε σιγά-σιγά να επιμηκύνουμε την τουριστική σεζόν, να αυξήσουμε την τουριστική κατανάλωση, να παρέχουμε υψηλής ποιότητας υπηρεσίες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε, δεν θα σας απασχολήσω πολύ. 
Κυρίες και κύριοι συνάδελφοι, σας σκιαγράφησα σε αυτό το στενό πλαίσιο που ορίζει ο Κανονισμός της Βουλής τη δική μας αντίληψη για ένα νέο και βιώσιμο μοντέλο τουρισμού με έμφαση κυρίως στον πολιτισμό. 
Ως Δημοκρατική Αριστερά, φυσικά θα υπερψηφίσουμε τις δύο συμφωνίες με την Κίνα και την Ουρουγουάη. Οι συμφωνίες αυτές είναι μια βάση για περαιτέρω συνεργασία. Αν τα αποτελέσματα είναι θετικά, θα πρέπει να τις διευρύνουμε, αλλά προέχει ένα σύγχρονο μακροπρόθεσμο, στρατηγικό σχέδιο που θα υλοποιεί το όραμα αυτής της χώρας για το μέλλον. 
Σας ευχαριστώ πολύ.","ΓΕΩΡΓΙΟΣ ΚΥΡΙΤΣΗΣ",266
"24340"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία της Βουλής, αφού συμμετείχαν στο εκπαιδευτικό πρόγραμμα «Η Αρχή της Δεδηλωμένης από τον Τρικούπη στο σήμερα», που οργανώνει το Ίδρυμα της Βουλής, είκοσι εννέα μαθητές και μαθήτριες και δύο συνοδοί-καθηγητές από το Γυμνάσιο Θρακομακεδόνων. 
 Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24341"," Κύριε Πρόεδρε, μπορώ να έχω το λόγο;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"24342"," Δεν μιλάνε οι Κοινοβουλευτικοί Εκπρόσωποι, κύριε συνάδελφε. Είναι ειδική συνεδρίαση, είναι κύρωση συμβάσεων. Μιλάνε από τους έχοντες αντίρρηση στην επιτροπή…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24343"," Είχαμε αντίρρηση στην επιτροπή, κύριε Πρόεδρε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"24344"," Βεβαίως μίλησε ο συνάδελφός σας κ. Κριτσωτάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24345"," Είχαμε αντίρρηση…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"24346"," Μίλησε ο συνάδελφός σας κ. Κριτσωτάκης. Οι μη έχοντες αντίρρηση, η Νέα Δημοκρατία και το ΠΑΣΟΚ ή επιφυλάξεις, δεν μιλάνε. Δεν μιλάνε ούτε από τη Νέα Δημοκρατία ούτε από το ΠΑΣΟΚ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24347"," Κύριε Πρόεδρε, είναι ένα τόσο ιδιαίτερο θέμα…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"24348"," Δεν παίρνουν το λόγο οι Κοινοβουλευτικοί Εκπρόσωποι, μόνο οι έχοντες αντίρρηση.","ΣΟΦΙΑ ΒΟΥΛΤΕΨΗ",73
"24349"," Δεν είναι γενικευμένη συζήτηση για τον τουρισμό. Είναι δύο συγκεκριμένες συμβάσεις. 
Τώρα, αν από το «παράθυρο» αρχίζει και μιλάει κανείς για την πολιτική του τουρισμού, αυτό δεν επιτρέπεται κανονικά από τον Κανονισμό. Εδώ έχουμε δύο συγκεκριμένες συμβάσεις με συγκεκριμένους όρους. 
Και αυτό θα παρακαλέσω να το λάβει υπ' όψιν της πάρα πολύ η κυρία Υπουργός στην απάντησή της επί της κυρώσεως, εάν θέλει να μιλήσει, διότι η πλειοψηφία έχει επιτευχθεί.
Θα μιλήσετε, κυρία Υπουργέ; Είναι η σειρά σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24350"," Όχι, κύριε Πρόεδρε. Σε κάθε περίπτωση, κοινοβουλευτικά δεν υπάρχει κάτι.","ΟΛΓΑ ΚΕΦΑΛΟΓΙΑΝΝΗ",222
"24351"," Ωραία, ως εκ τούτου, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Τουρισμού: « ","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24352"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24353"," Συνεπώς το νομοσχέδιο του Υπουργείου Τουρισμού: « ","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24354"," Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Τουρισμού: « ","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24355"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"24356"," Συνεπώς το νομοσχέδιο του Υπουργείου Τουρισμού: « ","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24357"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24358"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"24359"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, σας έχουν διανεμηθεί τα Πρακτικά της Δευτέρας 29 Οκτωβρίου 2012, της Τετάρτης 31 Οκτωβρίου 2012, της Πέμπτης 1 Νοεμβρίου 2012 και της Παρασκευής 2 Νοεμβρίου 2012 και ερωτάται το Σώμα αν τα επικυρώνει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24360"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"24361"," Συνεπώς τα Πρακτικά της Δευτέρας 29 Οκτωβρίου 2012, της Τετάρτης 31 Οκτωβρίου 2012, της Πέμπτης 1 Νοεμβρίου 2012 και της Παρασκευής 2 Νοεμβρίου 2012 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"24362"," Μάλιστα, μάλιστα.
Με τη συναίνεση του Σώματος και ώρα 12.22΄ λύεται η συνεδρίαση για αύριο, ημέρα Παρασκευή 14 Δεκεμβρίου 2012 και ώρα 10.00΄ με αντικείμενο εργασιών του Σώματος: κοινοβουλευτικό έλεγχο,  συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
