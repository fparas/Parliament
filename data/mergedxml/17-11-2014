"","Content","name","ParlmemberID"
"38686","Date","17-11-2014",NA
"38687"," Σύμφωνα με την από 14-11-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΚΖ΄ συνεδριάσεώς του, της Παρασκευής 14 Νοεμβρίου 2014, σε ό,τι αφορά στην ψήφιση στο σύνολο του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Ενσωμάτωση στο ελληνικό δίκαιο α) της Απόφασης-Πλαίσιο 2008/909/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις, οι οποίες επιβάλλουν ποινές στερητικές της ελευθερίας ή μέτρα στερητικά της ελευθερίας, για τον σκοπό της εκτέλεσής τους στην Ευρωπαϊκή Ένωση (ΜΕΡΟΣ Α΄), β) της Απόφασης-Πλαίσιο 2008/947/ΔΕΥ του Συμβουλίου της 27ης Νοεμβρίου 2008, όπως τροποποιήθηκε με την Απόφαση-Πλαίσιο 2009/299/ΔΕΥ του Συμβουλίου της 26ης Φεβρουαρίου 2009, σχετικά με την εφαρμογή της αρχής της αμοιβαίας αναγνώρισης σε ποινικές αποφάσεις που προβλέπουν την αναστολή εκτέλεσης της ποινής ή απόλυση υπό όρους, με σκοπό την επιτήρηση των μέτρων αναστολής και των εναλλακτικών κυρώσεων στην Ευρωπαϊκή Ένωση (ΜΕΡΟΣ Β΄), γ) της Απόφασης-Πλαίσιο 2009/829/ΔΕΥ του Συμβουλίου της 23ης Οκτωβρίου 2009, σχετικά με την εφαρμογή, μεταξύ των κρατών-μελών της Ευρωπαϊκής Ένωσης, της αρχής της αμοιβαίας αναγνώρισης στις αποφάσεις περί μέτρων επιτήρησης εναλλακτικά προς την προσωρινή κράτηση (ΜΕΡΟΣ Γ΄) και άλλες διατάξεις»)
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 18 Νοεμβρίου 2014.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 3139/30-9-2014 ερώτηση του Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με το Ακτινοθεραπευτικό Κέντρο του Νοσοκομείου Παίδων. 
2. Η με αριθμό 2690/18-9-2014 ερώτηση του Βουλευτή Μεσσηνίας του Συνασπισμού Ριζοσπαστικής Αριστεράς κ. Αθανασίου Πετράκου προς τον Υπουργό Υποδομών, Μεταφορών και Δικτύων, σχετικά με τη δημοπράτηση των αναγκαίων έργων αναβάθμισης του αεροδρομίου Καλαμάτας.
3. Η με αριθμό 3602/13-10-2014 ερώτηση της Βουλευτού Μεσσηνίας των Ανεξαρτήτων Ελλήνων κ. Μαρίνας Χρυσοβελώνη προς τους Υπουργούς Οικονομικών και Τουρισμού, σχετικά με την εκποίηση ακινήτων του δημοσίου στη Μαγνησία. 
4. Η με αριθμό 1175/17-7-2014 ερώτηση του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με τις offshore εταιρείες. 
5. Η με αριθμό 3174/30-9-2014 ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδόση Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα προβλήματα των εργαζομένων – απολυμένων στο κλειστό πλέον εργοστάσιο «FANCO» (πρώην «ΤΡΙΚΟΛΑΝ») με έδρα τη Νάουσα στην ΠΕ Ημαθίας.
6. Η με αριθμό 400/3-7-2014 αναφορά  του Βουλευτή Κιλκίς των Ανεξάρτητων Δημοκρατικών Βουλευτών κ. Θεοδώρου Παραστατίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την άμεση καταβολή δεδουλευμένων και αποκατάστασης των εργαζομένων της εταιρείας «Αλουμίνιον Μακεδονίας Α.Ε. ΑΛΜΑΚΟ». 
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 1017/10-7-2014 ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Χαράς Καφαντάρη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την κωλυσιεργία του ΚΕΣΥΠΟΘΑ στη λήψη απόφασης για την τροποποίηση λόγω άρσης απαλλοτρίωσης στο ΟΤ 111 του εγκεκριμένου ρυμοτομικού σχεδίου του Δήμου Γαλατσίου.
Κυρίες και κύριοι συνάδελφοι, η Βουλή των Ελλήνων τιμά σήμερα την τεσσαρακοστή πρώτη επέτειο από την εξέγερση του Πολυτεχνείου στις 17 Νοεμβρίου 1973, μια πάνδημη εξέγερση που, με προπομπό και πρωτοστάτη τη νεολαία, έθεσε τα θεμέλια για την πτώση της δικτατορίας των συνταγματαρχών και την επιστροφή της χώρας στη δημοκρατική διακυβέρνηση.
Οι κινητοποιήσεις φοιτητών και εργατών που είχαν ξεκινήσει από τον Φεβρουάριο του 1973 κορυφώθηκαν τον Νοέμβριο του ίδιου έτους. Η λαϊκή αγανάκτηση είχε πλέον προσλάβει εκρηκτικές διαστάσεις. Ο αγώνας από καθαρά φοιτητικός και συνδικαλιστικός μετατράπηκε σταδιακά σε αγώνα ολόκληρης της ελληνικής κοινωνίας για δημοκρατία.
Ο ραδιοφωνικός σταθμός του Πολυτεχνείου έγινε η φωνή της αγωνιζόμενης νεολαίας. Τα συνθήματα των νέων διερμήνευαν τους πόθους ολόκληρου του ελληνικού λαού για ριζοσπαστική αλλαγή. 
Στις 17 Νοεμβρίου το καθεστώς των συνταγματαρχών κατέφυγε στη χρήση ωμής βίας, βάφοντας με αίμα μια από τις πιο λαμπρές σελίδες της σύγχρονης ελληνικής ιστορίας.
Σήμερα, τέσσερις δεκαετίες μετά, τα γεγονότα του Πολυτεχνείου παραμένουν ζωντανά στη συλλογική μας μνήμη ως σύμβολο παλλαϊκής αντίστασης.
Η εξέγερση της νεολαίας εκείνης της εποχής κατάφερε να αλλάξει τα δεδομένα και να σηματοδοτήσει μια νέα περίοδο. Ταυτόχρονα απέδειξε ότι οι ολοκληρωτικές αντιλήψεις και τα καθεστώτα της βίας δεν βρήκαν ποτέ απήχηση στον ελληνικό λαό. 
Πέρα όμως από την τιμητική υπόμνηση των γεγονότων του Πολυτεχνείου, αυτό που οφείλουμε όλοι μας να κάνουμε είναι η ειλικρινής αυτοκριτική για το κατά πόσο τα ιδανικά για τα οποία πάλεψαν οι νέοι εκείνης της περιόδου δικαιώθηκαν ή αν προδόθηκαν με την πάροδο του χρόνου. Δυστυχώς και η γενιά του Πολυτεχνείου διολίσθησε προς το κατεστημένο -και μάλιστα ένα σαθρό κατεστημένο. Αυτό είναι κάτι που πρέπει να μας απασχολήσει.
Ο Ελευθέριος Βενιζέλος είπε κάποτε: «Ένα έθνος χωρίς επαναστατημένα νιάτα είναι χαμένο.». Τα ελληνικά νιάτα στο Πολυτεχνείο αντιστάθηκαν στη βία, την ανελευθερία και την καταπίεση, με ανάχωμα την πίστη τους στα υψηλά ιδανικά της ελευθερίας και της δημοκρατίας. 
Οι νέοι του Πολυτεχνείου είχαν όνομα, είχαν ταυτότητα, είχαν φωνή και υπηρέτησαν συλλογικές αξίες, αλλά ποτέ δεν οχυρώθηκαν πίσω από την ανωνυμία του πλήθους. Αυτήν την κριτική και εποικοδομητική επαναστατικότητα αποζητούμε από τους νέους και σήμερα, μια επαναστατικότητα που υπηρετεί τον σεβασμό των κοινοβουλευτικών αξιών, των θεσμών, και αρθρώνει με  δημοκρατικά μέσα την αντίθεσή της σε κάθε οπισθοδρόμηση. 
Κυρίες και κύριοι συνάδελφοι, κάθε εποχή χρειάζεται τις δικές της εξεγέρσεις, τη δική της αφύπνιση. Μέσα στην οικονομική και ευρύτερα κοινωνική κρίση που βιώνουμε αυτήν την εποχή χρειαζόμαστε περισσότερο από ποτέ σύμπνοια και συμπαράταξη όλου του ελληνικού λαού, σύνεση και αυτοσυγκράτηση, προκειμένου να αντιμετωπίσουμε τις προκλήσεις των καιρών. 
Είναι πατριωτικό καθήκον όλων μας, τιμώντας αυτούς που αγωνίστηκαν και τη μνήμη όσων έχασαν τη ζωή τους στο Πολυτεχνείο, να θωρακίσουμε τη δημοκρατία μας, να ξεπεράσουμε τις στρεβλώσεις του παρελθόντος και να δώσουμε στους νέους μας τις ευκαιρίες που τους αξίζουν. 
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 250/11-11-2014 επίκαιρη ερώτηση πρώτου κύκλου του Β΄ Αντιπροέδρου της Βουλής και Βουλευτή Καβάλας της Νέας Δημοκρατίας κ. Γεωργίου Καλαντζή προς τον Υπουργό Παιδείας και Θρησκευμάτων, σχετικά με την ίδρυση Ανώτατης Σχολής Επιστήμης και Τεχνολογίας και Ινστιτούτου Πετρελαίου στην Καβάλα, δεν θα συζητηθεί λόγω κωλύματος του κυρίου Υπουργού και διαγράφεται.","ΕΠΙΚΥΡΩΣΗ ΠΡΑΚΤΙΚΩΝ",NA
"38688"," Κύριε Πρόεδρε, θα ήθελα τον λόγο για ένα λεπτό, σας παρακαλώ.","ΓΕΩΡΓΙΟΣ ΚΑΛΑΝΤΖΗΣ",174
"38689","  Ορίστε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38690"," Ευχαριστώ, κύριε Πρόεδρε. 
Τιμή και δόξα -σήμερα που γιορτάζουμε- σε όλους αυτούς που αγωνίστηκαν για να αποκατασταθεί η δημοκρατία και έπεσαν για την ελευθερία του ελληνικού λαού! 
Κι εγώ ως μέλος αυτής της γενιάς του Πολυτεχνείου θέλω, κύριε Πρόεδρε, δι’ ημών να ζητήσω συγγνώμη από τον ελληνικό λαό, γιατί αυτή η γενιά, οι δεξιοί, αλλά περισσότερο οι αριστεροί προδώσαμε τις ελπίδες, τα όνειρα και τις προσδοκίες του ελληνικού λαού. Νιώθω αυτήν την ευθύνη κι αυτήν την ανάγκη να ζητήσω αυτήν τη συγγνώμη, όσον αφορά εμένα, αλλά και όσον αφορά τη γενιά μου, η οποία δεν ανταποκρίθηκε στις προσδοκίες, στα όνειρα και σε αυτά που υποσχέθηκε ότι θα κάνει αυτή η γενιά για το καλό του τόπου. 
Θέλω, επίσης, να ευχαριστήσω τον Υπουργό κ. Λοβέρδο, ο οποίος μού τηλεφώνησε σήμερα, κύριε Πρόεδρε, και λόγω της ημέρας ως Υπουργός Παιδείας μού ζήτησε –και το καταλαβαίνω απόλυτα- να μη συζητηθεί αυτή η επίκαιρη ερώτηση, γιατί πρέπει να βρίσκεται στο Υπουργείο του. 
Και πάλι σας ευχαριστώ.","ΓΕΩΡΓΙΟΣ ΚΑΛΑΝΤΖΗΣ",174
"38691"," Εισερχόμαστε τώρα στη συζήτηση της έκτης με αριθμό 232/10-11-2014 επίκαιρης ερώτησης πρώτου κύκλου του Βουλευτή Κιλκίς των Ανεξαρτήτων Δημοκρατικών Βουλευτών κ. Θεόδωρου Παραστατίδη προς τον Υπουργό…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38692"," Κύριε Πρόεδρε, με συγχωρείτε. Θα μπορούσαμε να κάνουμε μια αλλαγή, διότι πρέπει να φύγω, και να προηγηθεί η δική μου ερώτηση, λόγω του ότι καθυστερήσαμε κατά την έναρξη;","ΜΙΧΑΗΛ ΧΡΥΣΟΧΟΪΔΗΣ",554
"38693","  Αν συμφωνεί ο κύριος συνάδελφος του οποίου την ερώτηση θα συζητούσαμε τώρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38694"," Εντάξει, κύριε Πρόεδρε.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"38695"," Θα συζητηθεί, λοιπόν, η τρίτη με αριθμό 260/11-11-2014 επίκαιρη ερώτηση δεύτερου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τους Υπουργούς Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με την πεζοδρόμηση της οδού Πανεπιστημίου. 
Στην επίκαιρη ερώτηση της κυρίας συναδέλφου θα απαντήσει ο Υπουργός Υποδομών, Μεταφορών και Δικτύων κ. Χρυσοχοΐδης. 
Κυρία συνάδελφε, έχετε τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38696"," Ευχαριστώ, κύριε Πρόεδρε. 
Κύριε Υπουργέ, πρώτα απ’ όλα, σας ευχαριστώ πάρα πολύ που μια τόσο δύσκολη μέρα, λόγω εγκλωβισμού του Κέντρου και απομόνωσης, ήρθατε. Είναι όμως και μια μεγάλη και πολύ ιστορική ημέρα για τη δημοκρατία μας. Με πολύ μεγάλη προσοχή και χαρά άκουσα τη συγγνώμη από τον κ. Καλαντζή. Βέβαια, δεν κατάλαβα, γιατί η συγγνώμη πρέπει να είναι περισσότερο εξ αριστερών κι όχι εκ δεξιών. Κάποια στιγμή, ίσως, το συζητήσουμε, μιας και είναι άλλη η επίκαιρη ερώτηση σήμερα. 
Θα ήθελα να πω μόνο ότι η αστυνόμευση του Κέντρου σήμερα –κύριε Χρυσοχοΐδη, έχετε διατελέσει και Υπουργός Δημοσίας Τάξης- είναι κάτι που προκαλεί ένα περίεργο δέος.
Ελπίζω κάποια στιγμή ως πολιτεία να ανακαλύψουμε τις ισορροπίες μας -γιατί αυτό εκεί έξω δεν είναι ισορροπία- και να επικεντρωθούμε στην ουσία και στην ιστορικότητα της ημέρας. 
Ελπίζω, επίσης, σήμερα, για να έρθω και στο θέμα, να μιλήσουμε μόνο για την ανάπλαση της οδού Πανεπιστημίου και όχι για βανδαλισμούς. Η ανάπλαση αυτή, με όποιον συμβολισμό έχει αυτήν την πολύ ιδιαίτερη μέρα, θεωρώ ότι είναι το μεγάλο στοίχημα για το Κέντρο, για να μπορέσει ουσιαστικά να ξαναγίνει αυτό που του αξίζει: Ένα σημείο αναφοράς, ιστορικότητας, τουρισμού, πολιτισμού και σίγουρα μιας άλλης αισθητικής και μιας άλλης Αθήνας, που νομίζω ότι όλοι εμείς ονειρευόμαστε. 
Να πούμε ότι εκτός από τα οικονομικά οφέλη θα υπάρχουν και πολύ μεγάλα κοινωνικοοικονομικά οφέλη και ψυχολογικά φυσικά και πάνω από όλα νομίζω ότι θα μπει πάλι η Αθήνα σε μια κουλτούρα χωροταξικού σχεδιασμού, κάτι που έλειπε πάρα πολύ. Γιατί πέρα από μια προσπάθεια που έγινε για το εμπορικό τρίγωνο και για την ενοποίηση των αρχαιολογικών χώρων εν όψει των Ολυμπιακών Αγώνων του 2004, δυστυχώς ο χωροταξικός σχεδιασμός ποτέ δεν αποτέλεσε το εργαλείο που θα έπρεπε να αποτελέσει για το αστικό κέντρο, για την Αθήνα μας. 
Να πούμε ότι η πεζοδρόμηση της Πανεπιστημίου είναι ένα έργο που ξεκίνησε με πρωτοβουλία του Ιδρύματος Ωνάση και χρηματοδοτείται από ευρωπαϊκά προγράμματα και από το ίδρυμα. Πρόκειται για ένα έργο που εντάχθηκε και στο Ρυθμιστικό της Αθήνας, με αντίστοιχο διαγωνισμό, που ολοκληρώθηκε το 2013. Δεν χρειάζεται να πω -κι ελλείψει χρόνου- πολλά στοιχεία. Είναι ένα έργο που έχει φανατικούς θαυμαστές και πολέμιους στον αρχιτεκτονικό κόσμο. Είχε προκριθεί το έργο της Σταδίου από κάποιους, σήμερα όμως έχουμε φτάσει στο παρά πέντε γι’ αυτό το μεγάλο οραματικό έργο για την ανάπλαση και την ανάδειξη του κέντρου της Αθήνας και το μεγάλο ερώτημα, πέραν των επιμέρους, είναι: Γιατί δεν έχει υπάρξει κυκλοφοριακή μελέτη -δεν έχει παρουσιαστεί, τουλάχιστον- και γιατί δεν υπήρξε ΣΜΠΕ, Στρατηγική Μελέτη Περιβαλλοντικών Επιπτώσεων, ουσιαστικά πριν κατατεθεί η μελέτη για τον διαγωνισμό; Επίσης, θέλουμε να σας ρωτήσουμε αν έχουν προβλεφθεί όλες εκείνες οι «παρενέργειες», να το πω έτσι, από την πεζοδρόμηση της Πανεπιστημίου στις κάθετες οδούς και σίγουρα στις περιοχές, όπως είναι το Κολωνάκι και τα Εξάρχεια, τα οποία ουσιαστικά απομονώνονται. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Ολοκληρώνω, κύριε Πρόεδρε, κι ευχαριστώ.
Θέλω να πω μόνο για τον κόσμο ότι πρόκειται ουσιαστικά για απαγόρευση της κυκλοφορίας από το Σύνταγμα  μέχρι και την Πατησίων, την Πλατεία Αιγύπτου. 
Ευχαριστώ, κύριε Πρόεδρε.","ΝΙΚΗ ΦΟΥΝΤΑ",529
"38697"," Ευχαριστούμε, κυρία συνάδελφε. 
Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38698"," Ευχαριστώ, κύριε Πρόεδρε. 
Θέλω να πω κι εγώ δύο λόγια για τη σημερινή ημέρα. Η σημερινή ημέρα είναι ημέρα μνήμης και αναστοχασμού πάντα και διαχρονικά, εδώ και σαράντα ένα χρόνια. Η μάχη για τη δημοκρατία δεν σταματά ποτέ. Η δημοκρατία δεν είναι στόχος μία και έξω, αλλά είναι ένας συνεχής αγώνας για να γίνει αυτή πιο καλή, πιο βαθιά, πιο ώριμη, πιο περιεκτική. Η υπεράσπιση της δημοκρατίας και σήμερα είναι ένα μεγάλο ζητούμενο, για να μπορέσει το πολιτικό σύστημα να συνεννοηθεί στα μεγάλα εθνικά και κοινωνικά ζητήματα, να δουλέψουν οι θεσμοί και η δικαιοσύνη προς όφελος των πολλών και να μειωθούν οι ανισότητες, ώστε να στηριχθούν οι φτωχοί Έλληνες και η αγωνιζόμενη μεσαία τάξη. Πρέπει να βάλουμε τις βάσεις, λοιπόν, με αφορμή και τη σημερινή μέρα και τη συγκυρία, για μια νέα εθνική πολιτική συμφωνία. 
Κύριε Πρόεδρε, η συνάδελφος, που είναι τεχνικός και είμαι βέβαιος ότι έχει πάρα πολλές ευαισθησίες και γνώση των ζητημάτων που έχουν να κάνουν με τις παρεμβάσεις που γίνονται στον αστικό ιστό των πόλεών μας και ιδιαίτερα στο Κέντρο, στην καρδιά του αστικού ιστού της Αθήνας, υπέβαλε αυτήν την επίκαιρη ερώτηση, που είναι πάρα πολύ ενδιαφέρουσα, διότι περιλαμβάνει ένα αντικείμενο εξαιρετικά σημαντικό, την παρέμβαση που γίνεται επί της οδού Πανεπιστημίου στην Αθήνα. 
Η συγκοινωνιακή και κυκλοφοριακή μελέτη, που αφορά τις κυκλοφοριακές αλλαγές και ρυθμίσεις που συνοδεύουν το έργο ανάπλασης του κέντρου της Αθήνας, έχει εκπονηθεί από την «ΑΤΤΙΚΟ ΜΕΤΡΟ Α.Ε.», η οποία είναι μια πάρα πολύ έμπειρη εταιρεία, με πάρα πολύ καλά στελέχη.
Έχει δημιουργήσει πολύ μεγάλα και πετυχημένα έργα στην Αττική και ιδιαίτερα στον αστικό ιστό, με το μετρό, και με τη συνεργασία, όπως κι εσείς είπατε, κυρία συνάδελφε, του Ωνασείου Ιδρύματος, που χρηματοδότησε γενικότερα τις μελέτες του έργου. 
Η μελέτη παρουσιάστηκε σε όλους τους αρμόδιους εμπλεκόμενους φορείς και συζητήθηκε εκτενώς. Συζητήθηκαν όλα τα στοιχεία της μελέτης και όλο το αντικείμενο της συζήτησης αυτής και της διαβούλευσης αποτέλεσε το αντικείμενο της μελέτης περιβαλλοντικών επιπτώσεων, για την οποία ακολουθήθηκε στο ακέραιο η διαδικασία της δημοσιότητας και της διαβούλευσης που προβλέπεται από τις διατάξεις, προτού τελικώς πάρει την οριστική μορφή της περιβαλλοντικής αδειοδότησης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Θα τελειώσω, κύριε Πρόεδρε. Δεν θα χρειαστώ πολύ χρόνο στη συνέχεια. Αν έχω τη δυνατότητα, θα ήθελα να χρησιμοποιήσω λίγο από τον χρόνο της δευτερολογίας μου.
Η συγκοινωνιακή και κυκλοφοριακή μελέτη έχει προβλέψει όλες τις επιπτώσεις στην ευρύτερη περιοχή του κέντρου της Αθήνας, χρησιμοποιώντας τα κατάλληλα μοντέλα προσομοίωσης που ενδείκνυνται σε παρόμοιες μελέτες και τεκμηρίωσε τα αποτελέσματα αυτά με τον πλέον δόκιμο επιστημονικά και αξιόπιστο τρόπο.
Στην περιοχή παρέμβασης του έργου προβλέπονται πεζοδρομήσεις στις οδούς Ρήγα Φεραίου και Αρσάκη, ενώ η ίδια η Πανεπιστημίου διαμορφώνεται σε οδό ήπιας κυκλοφορίας, δεδομένου ότι θα επιτρέπεται η διέλευση τραμ, καθώς και με περιορισμούς, η πρόσβαση οχημάτων τροφοδοσίας, τουριστικών λεωφορείων ταξί κ.λπ..
Αντίστοιχα, ως οδοί ήπιας κυκλοφορίας διαμορφώνονται τμήματα των οδών Τρικούπη, Ιπποκράτους, Πεσμαζόγλου, Βερανζέρου και Κάνιγγος, στην πλατεία.
Σύμφωνα με το τρέχον χρονοδιάγραμμα υλοποίησης του έργου, προβλέπεται η δημοπράτηση αυτού μέχρι το τέλος του έτους. Υπάρχουν κάποιες διευθετήσεις που γίνονται αυτήν τη στιγμή, ούτως ώστε η τελική σύμβαση να υπογραφεί το καλοκαίρι του 2015.
Ευχαριστώ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"38699"," Ορίστε, κυρία συνάδελφε, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38700"," Ευχαριστώ πολύ, κύριε Πρόεδρε.
Θέλω να πω ότι ουσιαστικά χαίρομαι πολύ που λέτε ότι αυτή η συγκοινωνιακή μελέτη παρουσιάστηκε στους αρμόδιους εμπλεκόμενους φορείς, για να γίνει ουσιαστικά και μία διαβούλευση. 
Θα ήθελα να σας προτείνω πάντως, αν έχετε την καλοσύνη, οι αρμόδιοι να έλθουν στη Βουλή σε μία συνεδρίαση της Επιτροπής Παραγωγής και Εμπορίου που θα γίνει για να μας την παρουσιάσουν, ώστε να ακούσουμε κι εμείς περί τίνος πρόκειται και να είμαστε ενημερωμένοι, γιατί υπάρχουν και κάποιοι συγκοινωνιολόγοι μελετητές, κυρίως από το Πολυτεχνείο, από το Τμήμα Αρχιτεκτόνων, οι οποίοι εκφράζουν ενστάσεις σε σχέση με όλα αυτά τα μοντέλα προσομοίωσης και τεκμηρίωσης, τα οποία επικαλείστε. 
Λένε, μάλιστα, ότι κάποιες παραδοχές που επικαλείται η μελέτη, ας το πω έτσι, αφορούν σε διέλευση διακοσίων πενήντα λεωφορείων την ώρα από τη Σταδίου, σε μείωση της κίνησης των αυτοκινήτων κατά 30% στο κέντρο της Αθήνας, πράγμα που δεν ξέρω από πού προκύπτει, ουσιαστικά σε κάποια προβλήματα τύπου κλειστών λεωφόρων και οδών, που πρέπει να δημιουργηθούν και αφορούν κυρίως τις οδούς Αλεξάνδρας, Χαμοστέρνας και Βασιλέως Κωνσταντίνου. Η πρόταση λέγεται ότι αφορά αυτές κυρίως τις οδούς. Γίνονται ταχείας κυκλοφορίας και ουσιαστικά αποκλείουν όλες τις κάθετες διελεύσεις των οχημάτων. Αυτό, όπως καταλαβαίνετε, θα είναι μια ριζική αλλαγή, η οποία θα αλλάξει εντελώς την αίσθηση της μικροκλίμακας και όλη την αίσθηση που έχουμε για τις γειτονιές και τις συνοικίες της Αθήνας. 
Οπότε είναι παράκληση -και γι’ αυτό την έκανα επίκαιρη αυτήν την ερώτηση- να γίνει η παρουσίαση αυτή, να δούμε και τις πεζοδρομήσεις τις οποίες αναφέρετε. Πρόκειται για οδούς, κάποιες εκ των οποίων είναι ήδη κορεσμένες και στις οποίες διοχετεύεται η κίνηση από κυκλοφορία και ουσιαστικά από συμφόρηση κάποιες φορές.
Ο λόγος αυτής της επίκαιρης ερώτησης είναι για να γίνει ό,τι είναι δυνατόν προληπτικά για να μη φτάσουμε εκείνη τη στιγμή και ανακαλύψουμε ότι το έργο, δυστυχώς, δεν μπορεί να λειτουργήσει.
Ολοκληρώνω λέγοντας ότι υπάρχει και το θέμα του τραμ, που αναφέρατε. Θα παραβλέψω τη χρησιμότητα της γραμμής, τη στιγμή που ουσιαστικά στην ίδια γραμμή θεωρητικά θα υπάρχει μετρό. 
Αν θέλετε, ας μας κάνετε και μία αναφορά για τη Γραμμή 4, που θεωρητικά θα ξεκινούσε στις αρχές του επομένου έτους και θα ένωνε την περιοχή του Γουδή με την Κυψέλη.
Θέλω να επισημάνω ότι η πεζοδρόμηση της λεωφόρου Πανεπιστημίου προϋπολογίζεται στα 110 εκατομμύρια ευρώ, ενώ η κατασκευή του τραμ στην Πανεπιστημίου υπολογίζεται γύρω στα 45 εκατομμύρια ευρώ.
Κύριε Υπουργέ, το ερώτημα που προκύπτει είναι, μήπως τελικά μιλάμε για έργα τα οποία θα μπορούσαν να λειτουργήσουν με άλλον τρόπο; Αυτά τα 45 εκατομμύρια ευρώ είναι ένας πολύ μεγάλος προϋπολογισμός. Μήπως θα μπορούσαν να είναι εξίσου χρήσιμα –για να το πω έτσι- εάν δεν υπήρχε όλη αυτή η μεγάλη επιβάρυνση;
Θα ήθελα να πω ολοκληρώνοντας –και λόγω της ημέρας και με επίκεντρο τη σημερινή ερώτηση- ότι θα ήθελα αυτή η Βουλή να είναι πιο οραματική. Να προσπαθούμε να κάνουμε έργα τέτοιας κλίμακας και εσείς που είστε σε ένα Υπουργείο, το οποίο μπορεί να διαχειριστεί το επόμενο ΣΕΣ - εκεί που υπάρχουν δηλαδή χρήματα -ας κάνετε και πέντε πράγματα ουσιαστικά σε επίπεδο χωροταξικού ή άλλου σχεδιασμού και όχι ασκήσεις λογιστικής ικανότητας.","ΝΙΚΗ ΦΟΥΝΤΑ",529
"38701"," Ευχαριστούμε, κυρία συνάδελφε.
Κύριε Υπουργέ, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38702"," Κύριε Πρόεδρε, θα συμφωνήσω με τη συνάδελφο για το τι πρέπει να κάνουμε τα επόμενα χρόνια στη χώρα στο πλαίσιο του νέου προγράμματος των ευρωπαϊκών πόρων για την περίοδο 2014-2020, του ΣΕΣ, στο πλαίσιο της όποιας χρηματοδότησης έχουμε από την Ευρωπαϊκή Τράπεζα Επενδύσεων, του Εθνικού Προγράμματος Δημοσίων Επενδύσεων που είναι πολύ μικρό αλλά και τώρα στο πλαίσιο του νέου «πακέτου-Γιούνγκερ», το οποίο πιστεύω ότι θα είναι πολύ χρήσιμο. 
Πιστεύω ότι οι μεγάλες υποδομές στη χώρα έχουν τελειώσει και αυτό που χρειάζεται να γίνει από εδώ και πέρα είναι να βοηθήσουμε σημαντικά την αστική κινητικότητα, δηλαδή να βοηθήσουμε τις πόλεις μας να γίνουν πιο ανθρώπινες, να δώσουμε τη δυνατότητα στους ανθρώπους να μετακινούνται με τα μέσα μαζικής μεταφοράς, να περιορίσουμε κατά εκατοντάδες εκατομμύρια τόνους το διοξείδιο του άνθρακα, να φτιάξουμε τις πόλεις πιο φιλικές στα παιδιά μας. Αυτό σημαίνει ότι θα πρέπει να γίνουν υποδομές προς την κατεύθυνση αυτή. 
Γι’ αυτόν ακριβώς τον λόγο, λοιπόν, η παρέμβασή μας αφορά, καθοριστικά θα έλεγα, στην κατασκευή του μετρό της Αθήνας, στη Γραμμή 4 από το κτήμα Βεΐκου στο Γαλάτσι μέχρι του Γουδή, στην περιοχή Ζωγράφου, στα νοσοκομεία. 
Πρόκειται για ένα έργο τεράστιας σημασίας για τη πόλη της Αθήνας και το περιβάλλον της. Επίσης, πρόκειται για ένα έργο τεράστιας αξίας για τους πολίτες της Αθήνας, διότι περίπου πεντακόσιες χιλιάδες άνθρωποι θα μετακινούνται καθημερινά με τη γραμμή αυτή και θα προστεθούν στις υπόλοιπες γραμμές του μετρό. Είναι ένα έργο κατά κοινή ομολογία πολύ επιτυχημένο.
Θα έχουμε νέα πολύ σύντομα για το μετρό. Παρά τις όποιες κάθε φορά ανακοινώσεις μας, υπάρχουν είτε οι  κακόπιστοι είτε αυτοί οι οποίοι δεν πιστεύουν αυτά που ανακοινώνουμε και θεωρούν ότι είναι εξαγγελίες. Θα έχουμε, λοιπόν, νέα σε λίγες μέρες για το μετρό της Αθήνας και θα ξεκινήσουμε αυτά που είπαμε, για όλα τα έργα τα οποία εξελίσσονται αυτήν τη στιγμή με πολύ υψηλούς ρυθμούς και έχουν αποδώσει στη χώρα ένα πολύ σημαντικό τμήμα της ανάπτυξης του 1,7% που γνωρίζει η χώρα τους τελευταίους μήνες.
Να είστε βέβαιοι ότι του χρόνου, στο τέλος του 2015 θα βρει τη χώρα με πολύ μεγάλες και σύγχρονες υποδομές στους οδικούς άξονες, το νέο σιδηροδρομικό δίκτυο, τα λιμάνια και τα αεροδρόμια και βεβαίως τα μεγάλα έργα στις πόλεις μας. 
Θα ήθελα επίσης να πω στην κυρία συνάδελφο ότι βεβαίως και θα μπορούσε να γίνει μια ενημέρωση στην επιτροπή, αλλά θα δώσω εντολή στην «ΑΤΤΙΚΟ ΜΕΤΡΟ Α.Ε.» να σας κάνει και μία πλήρη ενημέρωση και περιγραφή για το έργο και τις τεχνικές του λεπτομέρειες, ούτως ώστε να είστε πλήρως ενήμεροι.
Ευχαριστώ πολύ.","ΜΙΧΑΗΛ ΧΡΥΣΟΧΟΪΔΗΣ",554
"38703"," Και εμείς ε υχαριστούμε, κύριε Υπουργέ.
Κυρίες και κύριοι συνάδελφοι, ο Βουλευτής Τρικάλων κ. Γεώργιος Κυρίτσης αιτείται ολιγοήμερη άδεια απουσίας του στο εξωτερικό. 
Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38704"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"38705"," Η Βουλή εγκρίνει. 
Επίσης θα ήθελα να ανακοινώσω στο Σώμα ότι οι Υπουργοί Δικαιοσύνης, Διαφάνειας και Ανθρωπίνων Δικαιωμάτων και Οικονομικών κατέθεσαν σχέδια νόμου:
1.«Τροποποιήσεις στον Κώδικα Πολιτικής Δικονομίας» και «Ρύθμιση δεσμευμένων ή κατασχεμένων χρηματικών απαιτήσεων και μετρητών»
Παραπέμπονται στην αρμόδια Διαρκή Επιτροπή.
Εισερχόμεθα τώρα στη συζήτηση της έκτης με αριθμό 232/10-11-2014 επίκαιρης ερώτησης πρώτου κύκλου του Βουλευτή Κιλκίς των Ανεξάρτητων Δημοκρατικών Βουλευτών κ. Θεόδωρου Παραστατίδη προς τον Υπουργό Υποδομών, Μεταφορών και Δικτύων, σχετικά με την αντιμετώπιση των προβλημάτων στη συγκοινωνιακή εξυπηρέτηση των περιοχών του Νομού Κιλκίς. 
Στην επίκαιρη ερώτηση του κυρίου συναδέλφου θα απαντήσει ο Υφυπουργός κ. Μιχάλης Παπαδόπουλος. 
Ορίστε, κύριε συνάδελφε, έχετε τον λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38706"," Ευχαριστώ, κύριε Πρόεδρε. 
Πριν μπω στο θέμα, λόγω και της σημερινής ημέρας, θα σας παρακαλούσα να μου δώσετε τη δυνατότητα να σημειώσω πως είναι πράγματι γεγονός ότι πολλά από τα αιτήματα της εποχής εκείνης του Πολυτεχνείου, δυστυχώς, παραμένουν σήμερα επίκαιρα. 
Έρχομαι στο θέμα της ερώτησης τώρα. 
Κύριε Υπουργέ, ευθύς εξαρχής θέλω να σας πω πως το ζήτημα αυτό έχει φθάσει σε εμένα –για να σας προλάβω, για να μη μου πείτε ποιοι φορείς είναι υπεύθυνοι και λοιπά- αφού απευθύνθηκαν όλοι οι ενδιαφερόμενοι προς πάσα κατεύθυνση και δυστυχώς, ανταπόκριση δεν βρήκαν. 
Οι κάτοικοι ορισμένων περιοχών του Νομού Κιλκίς έχουν τεθεί σε μια ιδιότυπη απομόνωση από όλα τα αστικά κέντρα του Νομού Κιλκίς και όχι μόνο. Οι οικισμοί Λιμνοτόπου, Άσπρου και Αξιοχωρίου δεν έχουν απολύτως καμμία υπεραστική σύνδεση. Είναι αναγκαίο τα δρομολόγια που εκτελούν τα λεωφορεία του ΚΤΕΛ από τον Δήμο Πολυκάστρου προς τη Θεσσαλονίκη και αντίστροφα να περνούν μέσα από τους οικισμούς τους, οι οποίοι βρίσκονται πολύ κοντά στον οδικό άξονα στον οποίο κινούνται. Ταυτόχρονα, πρέπει να διευθετηθεί και το ωράριο διέλευσής τους από και προς τη Θεσσαλονίκη, ώστε να μπορούν να εξυπηρετούνται. 
Σήμερα οι πολίτες αυτοί υποχρεώνονται μέσα στο κρύο το χειμώνα και στη ζέστη το καλοκαίρι να πηγαίνουν ενάμισι χιλιόμετρο μακριά από τα χωριά τους επί της παλιάς εθνικής οδού Πολυκάστρου-Θεσσαλονίκης, προκειμένου να ταξιδέψουν. 
Κάτι αντίστοιχο συμβαίνει, βέβαια και με τους κατοίκους των οικισμών Μικροκάμπου, Ανθοφύτου και Αγιονερίου, οι οποίοι ανήκουν και εξυπηρετούνται σε θέματα τραπεζών, υποθηκοφυλακείου, ταχυδρομείου και γεωργικών συνεταιρισμών από τον Νομό Θεσσαλονίκης, που βρίσκεται σε κοντινή απόσταση, παρ’ όλο που οι οικισμοί αυτοί υπάγονται στον Νομό Κιλκίς. 
Τελειώνω, κύριε Πρόεδρε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δυστυχώς, οι κάτοικοι των περιοχών αυτών δεν μπορούν να εξυπηρετηθούν με το ισχύον ωράριο της υπεραστικής συγκοινωνίας. Επομένως είναι αναγκαία η αναπροσαρμογή του ωραρίου διέλευσης των λεωφορείων του ΚΤΕΛ, ώστε να εξυπηρετούνται με τον καλύτερο δυνατό τρόπο. 
Σε διαφορετική περίπτωση, είναι επιβεβλημένη η επέκταση της γραμμής του ΟΑΣΘ, της οποίας το τέρμα απέχει πέντε με έξι χιλιόμετρα από τους παραπάνω οικισμούς, ώστε να καλύπτει τις ανάγκες των οικισμών αυτών για την καλύτερη εξυπηρέτησή τους προς τη Θεσσαλονίκη και αντίστροφα. 
Κύριε Υπουργέ, περιμένω την απάντησή σας σε σχέση με το ερώτημά μου και θα επανέλθω στη δευτερολογία μου.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"38707"," Ορίστε, κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38708"," Ευχαριστώ, κύριε Πρόεδρε. 
Σήμερα όντως είναι ημέρα τιμής, ημέρα μνήμης. Είναι γεγονός ότι ο Κωνσταντίνος Καραμανλής εγκαθίδρυσε τη δημοκρατία στην Ελλάδα. Η σημερινή Κυβέρνηση, ο Αντώνης Σαμαράς ως Πρωθυπουργός βγάζει από το αδιέξοδο τη χώρα, η οποία στηρίζεται σε δημοκρατικές διαδικασίες. 
Εμείς, κύριε Πρόεδρε, νομίζω ότι όλοι έχουμε την υποχρέωση να διατηρήσουμε αλλά και να δυναμώσουμε ακόμη περισσότερο τις ενέργειές μας προς όφελος των Ελλήνων πολιτών και όλοι μαζί να ενισχύσουμε και να αξιοποιήσουμε ακόμη περισσότερο τις δημοκρατικές διαδικασίες που περιλαμβάνει το πολίτευμά μας και η χώρα μας. 
Κύριε συνάδελφε, πριν σας απαντήσω στην επίκαιρη ερώτηση, θα σας πω με δύο λόγια τι ήταν και τι είναι ο ΟΑΣΘ. Όπως προκύπτει από τον ιδρυτικό του νόμο, τον ν. 3721/1957, έγινε παραχώρηση του αποκλειστικού δικαιώματος εξυπηρέτησης των συγκοινωνιακών αναγκών της αστικής περιοχής της πόλης της Θεσσαλονίκης και των προαστίων της με τη σύμβαση που υπέγραψε το ελληνικό δημόσιο –πρώτη οικονομική συμφωνία που έγινε- και στη συνέχεια με τις διατάξεις του ν. 866/1979 παρατάθηκε η διάρκεια της ισχύος της σύμβασης του ΟΑΣΘ ως τον Δεκέμβρη του 2000. Ταυτόχρονα, επεκτάθηκε η εξυπηρέτηση της αστικής συγκοινωνίας σε προάστια της περιοχής της Θεσσαλονίκης. Το 2003 υπογράφηκε μία συμπληρωματική σύμβαση, μια οικονομική συμφωνία, με την οποία επεκτάθηκε ακόμη περισσότερο η περιοχή εκτέλεσης του συγκοινωνιακού έργου από τον ΟΑΣΘ σε επιπλέον δεκαπέντε δήμους. Το 2010 έγινε νέα συμπληρωματική οικονομική συμφωνία μεταξύ ελληνικού δημοσίου και ΟΑΣΘ, με την οποία επεκτάθηκε από 1-1-2011 η εξυπηρέτηση σε εννέα ακόμα δήμους επαρχίας του Λαγκαδά.
Όπως αντιλαμβάνεστε, ενώ ο ΟΑΣΘ ξεκίνησε να εξυπηρετεί την πόλη της Θεσσαλονίκης και τα προάστια αυτής, σήμερα έχει φθάσει να εξυπηρετεί όλο τον Νομό Θεσσαλονίκης.
Αποτέλεσμα αυτής της επέκτασης που έγινε και εκτός Νομού Θεσσαλονίκης ήταν να δημιουργηθούν τεράστια ελλείμματα στον ΟΑΣΘ, να αυξηθεί πάρα πολύ η καταβολή του ελληνικού δημοσίου προς τον οργανισμό σε βάρος του κρατικού προϋπολογισμού.
Δεν μπορώ βέβαια να μην αναφέρω την επέκταση που έγινε και το 2006, με την οποία επετράπη η εκτέλεση συγκοινωνιακού έργου για την εξυπηρέτηση δημοτικών διαμερισμάτων και κοινοτήτων των οποίων η έδρα βρίσκεται μέχρι έξι χιλιόμετρα από την έδρα του δήμου που υπάγεται και υπήρχε συγκοινωνία στην περιοχή εκτέλεσης αστικής συγκοινωνίας στον Νομό Θεσσαλονίκης.
Έτσι, με τη ρύθμιση αυτή, ο ΟΑΣΘ βρέθηκε να εξυπηρετεί κάποιες περιοχές του Νομού Πέλλας. Και βρέθηκε με τη διάταξη αυτή, η οποία δεν μπορεί να εφαρμοστεί στην ουσία για κάποιους άλλους οικισμούς, όπως του Μικροκάμπου, του Ανθόφυτου και του Αγιονερίου, δεδομένου ότι η απόσταση του πλησιέστερου οικισμού του Αγιονερίου από τα Κουφάλια, που είναι η έδρα του δήμου που εξυπηρετεί ο ΟΑΣΘ, να ξεπερνά κατά πολύ το ως άνω όριο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Μισό λεπτό, κύριε Πρόεδρε.
Όπως αντιλαμβάνεστε, η οποιαδήποτε επέκταση της δυνατότητας εξυπηρέτησης των παραπάνω οικισμών πρέπει να γίνει με νομοθετική ρύθμιση. Με αυτόν τον τρόπο έγινε.
Γνωρίζετε πολύ καλά ότι ασχολήθηκα με το θέμα αυτό και μάλιστα ήμασταν από αυτούς που ακούσαμε άμεσα το πρόβλημα των πολιτών. Δεν ξέρω σε ποιους αναφέρεστε, οι οποίοι δεν άκουσαν. Και εξέδωσα και μία σχετική πράξη με την οποία υποχρέωσα τους αρμόδιους του ΟΑΣΘ μέχρι τις 31-07-2014 να εκτελέσουν δοκιμαστικά δρομολόγια -κάτι το οποίο έγινε- προκειμένου να διαπιστωθεί αν εξυπηρετεί, όντως, τους πολίτες και αν υπάρχει επιβατική κίνηση της γραμμής. 
Επίσης, πρέπει να σας πω ότι η απόφασή μου αυτή προσεβλήθη από το υπεραστικό ΚΤΕΛ του Νομού Κιλκίς, αφού η παρουσία του ΟΑΣΘ αφαιρούσε έργο από το ΚΤΕΛ, το οποίο είχε παραχωρηθεί με νόμο στο ΚΤΕΛ Κιλκίς και μάλιστα χωρίς καμμία αποζημίωση, με τη ζημιά που έπαθαν από τον ΟΑΣΘ. 
Ολοκληρώνοντας την πρωτομιλία μου και θα σας πω ποιες είναι οι ενέργειες που γίνονται στη δεύτερη τοποθέτηση μου, θέλω να σας πω ότι ακούσαμε το πρόβλημα, κάναμε δοκιμαστικά δρομολόγια με τον ΟΑΣΘ, είδαμε ότι, όντως, υπάρχει ενδιαφέρον και άρα πρέπει να ασχοληθούμε και θα περάσουμε στη νομοθετική ρύθμιση. 
Στη δευτερολογία μου θα σας εξηγήσω ακριβώς ποια θα είναι η παρέμβαση η οποία θα κάνουμε.","ΜΙΧΑΛΗΣ ΠΑΠΑΔΟΠΟΥΛΟΣ",401
"38709"," Κύριε συνάδελφε, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38710"," Κύριε Υπουργέ, γνωρίζετε πάρα πολύ καλά πως η σημερινή ερώτηση που συζητείται επανέρχεται μετά από προηγούμενη αναβολή λόγω επίκλησης από πλευράς σας ανειλημμένων υποχρεώσεων.
Όμως υπήρξε μία επικοινωνία μεταξύ μας, κατά την οποία με είχατε διαβεβαιώσει πως εντός του μηνός Σεπτεμβρίου –αν θυμάμαι καλά- θα είχατε επιληφθεί του θέματος αυτού προκειμένου να βρεθεί κάποια λύση. 
Δυστυχώς υποχρεώνομαι να επανέλθω εγώ στο ίδιο ζήτημα διότι δεν υπήρξε μέχρι στιγμής καμμία επίλυση του προβλήματος αυτού, τη στιγμή μάλιστα που, κύριε Υπουργέ, η ανθρωπότητα ταξιδεύει στο διάστημα και προσεγγίζει κομήτες. Κι εμείς εδώ, ειλικρινά, δεν μπορούμε να δώσουμε κάποιες λύσεις σε αυτονόητα και απλά πράγματα. 
Είναι γνωστό πως όλοι αυτοί οι άνθρωποι δεν έχουν τη δυνατότητα της εύκολης πρόσβασης σε όμορα αστικά κέντρα, προκειμένου να κάνουν τη δουλειά τους. Και αντιλαμβάνεστε ότι μιλάμε όχι για αποστάσεις πενήντα, εξήντα και εβδομήντα χιλιόμετρων. Η απόσταση από τη Θεσσαλονίκη, για παράδειγμα, είναι είκοσι οκτώ χιλιόμετρα. Είναι πεδινές περιοχές κι όχι ορεινές.
 Απορώ πραγματικά γιατί να μην μπορεί να γίνει ένας συνδυασμός ακόμη και με το ΚΤΕΛ. Εμείς δεν λέμε σώνει και καλά ότι πρέπει να είναι μόνο ο ΟΑΣΘ. Το ΚΤΕΛ όμως θα πρέπει να προσαρμόζει τα ωράρια, έτσι ώστε να μπορούν να εξυπηρετούνται οι πολίτες. Δεν μπορεί να έρχεται από τη Θεσσαλονίκη το πρωί και να φεύγει το μεσημέρι προς Θεσσαλονίκη. Πώς θα επιστρέψουν αυτοί οι άνθρωποι; Υπάρχουν κάποια πράγματα που πρέπει να διορθωθούν κι αυτά, δυστυχώς, παραμένουν και σήμερα.
Ελπίζω, κύριε Υπουργέ, πραγματικά να δώσετε σαφείς απαντήσεις κυρίως προς τους ενδιαφερόμενους κι όχι σε εμένα, σε σχέση με την οριστική λύση αυτού του σοβαρού προβλήματος, που πραγματικά απασχολεί όλους αυτούς τους οικισμούς που προανέφερα. Είναι ένα πρόβλημα που επιζητεί τη λύση του εδώ και πάρα πολλά χρόνια.
Σας θυμίζω πως αυτό που αναφέρατε είναι γεγονός, αλλά αυτό συνέβη πριν τις αυτοδιοικητικές εκλογές, κύριε Υπουργέ. Βάλατε σε πειραματικό στάδιο ενάμιση μήνα να λειτουργήσει, απέδωσε και απορώ γιατί δεν δώσατε συνέχεια σε αυτό το πράγμα, έτσι ώστε πραγματικά να οριστικοποιηθεί η ύπαρξή του και να λυθεί και το πρόβλημα.
Από την άλλη πλευρά, δεν ξέρω την αρμοδιότητά σας σε σχέση με το ΚΤΕΛ, την πρώτη περίπτωση, την περιοχή του Άσπρου, Αξιοχωρίου, όπου πραγματικά εκεί είναι τραγική η κατάσταση. Οι άνθρωποι υποχρεώνονται το χειμώνα να κατεβαίνουν ενάμισι χιλιόμετρο στον κεντρικό δρόμο, ο οποίος είναι παράλληλος. Ξέρετε ότι δεν είναι κόπος ούτε είναι παραπάνω τα χιλιόμετρα. Κάνει μια παράκαμψη, ξαναβγαίνει στην εθνική, δεν γυρίζει ούτε πίσω ούτε μπρος. Δεν γίνεται αυτό το πράγμα. Δεν περνάει μέσα από τα χωριά και αυτό είναι το πρόβλημα.
Παράκληση να το δείτε, έτσι ώστε πραγματικά οι άνθρωποι αυτοί να εξέλθουν της απομόνωσης. Δεν γίνεται τη σημερινή εποχή να μη μπορούν να ταξιδέψουν σε πόλεις. Εδώ στο Πολύκαστρο που είναι δέκα χιλιόμετρα και δεν μπορούν να πάνε. Μην ξεχνούμε ότι δεν έχουν όλοι ιδιωτικό μέσο μεταφοράς.
Αυτά ήθελα να πω και ελπίζω, κύριε Υπουργέ, με τις απαντήσεις πραγματικά να ικανοποιήσετε αυτούς που περιμένουν τις λύσεις αυτών των προβλημάτων.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"38711"," Ευχαριστούμε, κύριε συνάδελφε.
Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38712"," Κύριε συνάδελφε, σας είπα στην πρωτομιλία μου ότι αυτό το οποίο μας αναφέρθηκε, όντως το είχαμε κουβεντιάσει από τον Σεπτέμβριο. Αφορούσε το νομοσχέδιο του Υπουργείου ΥΠΟΜΕΔΙ, το οποίο δεν έχει κατατεθεί ακόμα μέχρι σήμερα στη Βουλή από τον Σεπτέμβριο ή μάλλον, για να είμαι πιο ακριβής, περιμένουμε από τον Ιούνιο να κατατεθεί και δεν έχει κατατεθεί. Η ενημέρωση που έχω είναι ότι θα κατατεθεί την επόμενη βδομάδα το νομοσχέδιο αυτό που σας είπα ότι θα περνούσε τον Σεπτέμβριο.
Το πρόβλημα το γνωρίζω από την αρχή, γι’ αυτό και ακριβώς κάναμε το δοκιμαστικό δρομολόγιο, το οποίο θα μπορούσε να συνεχίσει. Γιατί σταμάτησε το δρομολόγιο; Διότι οι αρμόδιοι του ΚΤΕΛ Κιλκίς έκαναν μήνυση στους αρμόδιους του ΟΑΣΘ και σταμάτησε το δρομολόγιο. Για αυτό, λοιπόν, βρεθήκαμε…","ΜΙΧΑΛΗΣ ΠΑΠΑΔΟΠΟΥΛΟΣ",401
"38713"," Να δώσουν λύση οι αρμόδιοι του ΚΤΕΛ, αφού έκαναν μήνυση.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"38714"," Παρακαλώ, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38715"," Οι αρμόδιοι του ΚΤΕΛ προφανώς αδυνατούν να δώσουν λύση.
Γι’ αυτό, λοιπόν, συνεννοήθηκα και συναντήθηκα και με τους αρμόδιους του ΚΤΕΛ και με τους αρμόδιους του ΟΑΣΘ και βρήκαμε τη χρυσή τομή. Η χρυσή τομή, λοιπόν, ποια είναι; Στο νομοσχέδιο που σας είπα ότι θα κατατεθεί στη Βουλή την επόμενη εβδομάδα θα υπάρχει μία τροπολογία του Υπουργείου Υποδομών, Μεταφορών και Δικτύων. Με την τροπολογία αυτή προβλέπεται να υπάρχει μία σύμβαση μεταξύ του ΟΑΣΘ και του οικείου ΚΤΕΛ με την οποία θα καθορίζεται η ελάχιστη παρεχόμενη εξυπηρέτηση, καθώς και το ύψος της αποζημίωσης του οικείου ΚΤΕΛ που θα αποξενωθεί της εξυπηρέτησης των περιοχών με περιορισμό στους δήμους του Νομού Θεσσαλονίκης.
Έτσι, λοιπόν, θα συμφωνήσουν ΚΤΕΛ και ΟΑΣΘ, θα κάνουν μία οικονομική συμφωνία μεταξύ τους. Θα κάνει κάποια δρομολόγια το ΚΤΕΛ που θα συνεχίζει μετά ο ΟΑΣΘ και θα λύσουμε το σημαντικό πρόβλημα για την περιοχή αυτή. Αυτό θα γίνει την επόμενη εβδομάδα σαν τροπολογία κατατιθέμενη με το νομοσχέδιο του Υπουργείου Υποδομών, Μεταφορών και Δικτύων. Είμαι απόλυτα σίγουρος ότι έτσι λύνουμε ένα πολύ σημαντικό πρόβλημα -το έχουμε εντοπίσει αυτό- και πιθανόν η τροπολογία αυτή θα βοηθήσει και για άλλες περιοχές κοντινές προς το Νομό Θεσσαλονίκης, γιατί και εκεί υπάρχουν θέματα όπου το ΚΤΕΛ δεν έχει δρομολόγια και οι κάτοικοι αυτοί πρέπει να εξυπηρετούνται.
Πρέπει, όμως, να ξέρετε ότι όλη αυτή η προσπάθεια που κάναμε με τον ΟΑΣΘ -και μιλώ για την εξυγίανση του ΟΑΣΘ- είναι μια προσπάθεια η οποία φέρνει τα αποτελέσματά της και θα τα δούμε άμεσα τους επόμενους μήνες. Δηλαδή, απηλλάγησαν οι Έλληνες πολίτες από ένα ετήσιο βάρος 80 εκατομμυρίων ευρώ για το μειωμένο εισιτήριο του ΟΑΣΘ και μεταφέρθηκε όλο αυτό σε έναν εξορθολογισμό του ΟΑΣΘ, όπου και οι ίδιοι οι εργαζόμενοι και η διοίκηση μείωσαν και τους μισθούς και τις αποδοχές τους.
Όλη αυτή, λοιπόν, η λογική και το συμμάζεμα -αν μου επιτρέπεται ο όρος- το οποίο έγινε βοηθά στο να κάνουμε τέτοιου είδους παρεμβάσεις για να ενισχύσουμε τους πολίτες πλησίον και όμορων νομών.
Ευχαριστώ.","ΜΙΧΑΛΗΣ ΠΑΠΑΔΟΠΟΥΛΟΣ",401
"38716"," Ευχαριστούμε, κύριε Υπουργέ. Θα τα δούμε όλα αυτά.
Κυρίες και κύριοι συνάδελφοι, η δεύτερη με αριθμό 255/11-11-2014 επίκαιρη ερώτηση πρώτου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Παναγιώτη Κουρουμπλή προς τον Υπουργό Οικονομικών, σχετικά με την φοροαπαλλαγή των πολυεθνικών εταιρειών στην Ευρωπαϊκή Ένωση, δεν θα συζητηθεί λόγω κωλύματος του κυρίου Υπουργού και διαγράφεται.
Η τρίτη με αριθμό 248/11-11-2014 επίκαιρη ερώτηση πρώτου κύκλου του Βουλευτή Αχαΐας των Ανεξαρτήτων Ελλήνων κ. Νικολάου Νικολόπουλου προς τον Υπουργό Οικονομικών, σχετικά με τον αποκλεισμό της χώρας μας από τις διεθνείς χρηματαγορές, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 259/11-11-2014 επίκαιρη ερώτηση πρώτου κύκλου της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τον Υπουργό Δημόσιας Τάξης και Προστασίας του Πολίτη, σχετικά με τις συνθήκες κράτησης στο κέντρο της Αμυγδαλέζας, δεν θα συζητηθεί λόγω κωλύματος του κυρίου Υπουργού, και διαγράφεται.
Η πέμπτη με αριθμό 261/11-11-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Οικονομικών, σχετικά με την επαναπρόσληψη των απολυμένων δημοσίων υπαλλήλων, δεν θα συζητηθεί λόγω κωλύματος του κυρίου Βουλευτή και διαγράφεται.
Η πρώτη με αριθμό 265/11-11-2014 επίκαιρη ερώτηση δευτέρου κύκλου του Βουλευτή Ευβοίας της Νέας Δημοκρατίας κ. Κωνσταντίνου Μαρκόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη μείωση των ασφαλιστικών εισφορών στους ελεύθερους επαγγελματίες, δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 256/11-11-2014 επίκαιρη ερώτηση δευτέρου κύκλου της Βουλευτού Αιτωλοακαρνανίας του Συνασπισμού Ριζοσπαστικής Αριστεράς κ. Μαρίας Τριανταφύλλου προς τον Υπουργό Υγείας, σχετικά με την υποβάθμιση της δημόσιας υγείας στον Νομό Αιτωλοακαρνανίας, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 262/11-11-2014 επίκαιρη ερώτηση δευτέρου κύκλου της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Παιδείας και Θρησκευμάτων, σχετικά με την ανάγκη κάλυψης των κενών των εκπαιδευτικών στα σχολεία της χώρας, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"38717"," Μάλιστα, μάλιστα.
Με τη συναίνεση του Σώματος και ώρα 19.10΄ λύεται η συνεδρίαση για αύριο ημέρα Τρίτη 18 Νοεμβρίου 2014 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση αναφορών και ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
