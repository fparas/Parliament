"","Content","name","ParlmemberID"
"58030","Date","20-12-2013",NA
"58031"," Κυρίες και κύριοι συνάδελφοι, εισερχόμεθα στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Πολιτισμού και Αθλητισμού: «Άδεια εγκατάστασης και λειτουργίας χώρου παραστάσεων - Άδεια παράστασης».","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58032"," Κυρία Πρόεδρε, θα παρακαλούσα να λάβω τον λόγο για να κάνω μία διόρθωση.","ΙΩΑΝΝΗΣ ΑΝΔΡΙΑΝΟΣ",26
"58033"," Τον λόγο έχει ο Υφυπουργός Αθλητισμού κ. Ιωάννης Ανδριανός.
Ορίστε, κύριε Υφυπουργέ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58034"," Θα ήθελα να κάνω μία προσθήκη, κυρία Πρόεδρε, στον τίτλο του νομοσχεδίου, επειδή προστέθηκαν με τροπολογίες και άλλες διατάξεις. 
Συνεπώς ο τίτλος του σχεδίου νόμου είναι: «Άδεια εγκατάστασης και λειτουργίας χώρου παραστάσεων - Άδεια παράστασης και άλλες διατάξεις».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, θα παρακαλούσα να λάβω τον λόγο.","ΙΩΑΝΝΗΣ ΑΝΔΡΙΑΝΟΣ",26
"58035"," Δεν μπορείτε να πάρετε τον λόγο, βέβαια. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, θα ήθελα να κάνω μία δήλωση που είναι για τα Πρακτικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58036"," Μετά, μόλις ψηφιστεί.
Δεν γίνεται και δεν θα καταγραφούν στα Πρακτικά, γιατί δεν επιτρέπεται, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Πριν την ψήφιση, για να δικαιολογήσουμε την ψήφο μας.
(Θόρυβος στην Αίθουσα)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58037"," Μα, δεν μπορείτε να πάρετε τον λόγο. Τι να πούμε τώρα; 
Έχει ψηφιστεί στα άρθρα και έχουν συζητηθεί οι τροπολογίες, σε όλες τις διατάξεις. Έχει καταγραφεί η θέση των Ανεξάρτητων Ελλήνων στην ψήφιση των άρθρων και στις τροπολογίες.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Επί του συνόλου να αιτιολογήσουμε την ψήφο μας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58038"," Δεν γίνεται. Την έχετε δικαιολογήσει.
Προχωράμε στην ψήφιση στο σύνολο του σχεδίου νόμου του Υπουργείου Πολιτισμού και Αθλητισμού: «Άδεια εγκατάστασης και λειτουργίας χώρου παραστάσεων - Άδεια παράστασης και άλλες διατάξεις» με τη προσθήκη του κυρίου Υπουργού.
Ερωτάται το Σώμα: Γίνεται δεκτό το νομοσχέδιο και στο σύνολο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58039"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58040"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΓΕΩΡΓΙΟΣ ΠΑΝΤΖΑΣ",392
"58041"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Πολιτισμού και Αθλητισμού: «Άδεια εγκατάστασης και λειτουργίας χώρου παραστάσεων - Άδεια παράστασης και άλλες διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 7α)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58042"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58043"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"58044"," Το Σώμα παρέσχε τη ζητηθείσα εξουσιοδότηση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τώρα μπορώ να έχω τον λόγο, κυρία Πρόεδρε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58045"," Ούτε τώρα μπορείτε, κύριε Μαριά, γιατί τελείωσε η συζήτηση αυτού του νομοσχεδίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58046"," Δεν μπορούμε να αιτιολογήσουμε την ψήφο μας;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να μην δικαιολογήσουμε την ψήφο μας;","ΓΕΩΡΓΙΟΣ ΠΑΝΤΖΑΣ",392
"58047"," Δεν μπορείτε. Δεν καταγράφεται στα Πρακτικά.
Συνέχιση της συζήτησης επί των άρθρων και των τροπολογιών του σχεδίου νόμου του Υπουργείου Οικονομικών: «Ενιαίος Φόρος Ιδιοκτησίας Ακινήτων και άλλες διατάξεις».
Στη χθεσινή συνεδρίαση συζητήθηκε και ψηφίστηκε το νομοσχέδιο επί της αρχής. Στη σημερινή συνεδρίαση θα συζητηθούν τα άρθρα και οι τροπολογίες του νομοσχεδίου ως μία ενότητα. Η διαδικασία έχει ως εξής: Θα μιλήσουν οι εισηγητές και οι ειδικοί αγορητές επί των άρθρων. Θα ακολουθήσουν οι εναπομείναντες ομιλητές επί της αρχής και επί των άρθρων και των τροπολογιών και τέλος θα μιλήσουν όσοι τυχόν Βουλευτές εγγραφούν.
Τον λόγο έχει η εισηγήτρια της Νέας Δημοκρατίας κ. Φεβρωνία Πατριανάκου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58048"," Κυρίες και κύριοι συνάδελφοι, συνεχίζουμε σήμερα την κατ’ άρθρον συζήτηση ενός εξαιρετικά σημαντικού και δύσκολου νομοσχεδίου. 
Πριν ξεκινήσουμε, θα ήθελα να καταθέσω στα Πρακτικά την αποτύπωση της χθεσινής συζήτησης, όπως αυτή καταγράφηκε από την εφημερίδα «ΑΥΓΗ», προκειμένου ο ιστορικός του μέλλοντος να μπορέσει να προσεγγίσει το θέμα της γνήσιας και αντικειμενικής δημοσιογραφίας από μία άλλη οπτική γωνία.
(Στο σημείο αυτό η Βουλευτής κ. Φεβρωνία Πατριανάκου καταθέτει για τα Πρακτικά το προαναφερθέν δημοσίευμα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Επειδή, πέρα από τις βασικές μας τοποθετήσεις, λόγω του υψηλού ενδιαφέροντος του νομοσχεδίου εκχωρούμε το δικαίωμα της δευτερολογίας, θα ήθελα να ξεκινήσω με μία αντίκρουση των όσων χθες αναπτύχθηκαν από πλευράς Αντιπολίτευσης εντός της Αιθούσης. Είναι προφανές ότι η Αξιωματική Αντιπολίτευση δεν μπόρεσε να αντικρούσει την ουσία του νομοσχεδίου, τις βασικές παραδοχές του, τη μεθοδολογία του. Η κριτική που άσκησε και ασκεί είναι επιφανειακή, είναι περιφερειακή, είναι δευτερεύουσα. Είναι στη λογική «ικανοποιώ τους πάντες και για όλα». 
Ο ΣΥΡΙΖΑ αυτοαναιρείται και ιδεολογικά και προγραμματικά και γι’ αυτό, πρώτα απ’ όλα, η κριτική που ασκεί είναι αντιφατική. «Φορολογείτε τα ακίνητα δύο φορές» μας έλεγαν μέχρι και στην επιτροπή. Στην Ολομέλεια το επιχείρημα αλλάζει: «Υποφορολογείτε τις μεγάλες περιουσίες». Μα, ο συμπληρωματικός φόρος επιβάλλεται για συνολική αξία ακίνητης περιουσίας πάνω από τις 300.000 ευρώ και υπολογίζεται στο μέρος της συνολικής αξίας που υπερβαίνει τις 300.000. Τι ακριβώς προτείνετε; Να αυξήσουμε το συμπληρωματικό φόρο και να φορολογήσουμε παραπάνω τις μεγάλες περιουσίες; Τότε προς τι οι ενστάσεις σας; Τότε θα πάψει να είναι διπλός; 
Αποφασίστε: Ή ο φόρος είναι διπλός και επομένως άδικος και εισπρακτικός ή είναι δίκαιος και τουλάχιστον επιτυγχάνει για εσάς τον ταξικό και προγραμματικό σας στόχο. Μιλήστε καθαρή γλώσσα στους πολίτες. Και τα δύο μαζί δεν γίνονται. Εσείς δεν λέτε ότι θα φορολογήσετε τη συνολική περιουσία, κινητή και ακίνητη, πάνω από τις 300.000 ευρώ; Τελικά τι θα φορολογήσετε; Γιατί, αν στις 300.000 περιλαμβάνονται όχι οι ατομικές περιουσίες αλλά οι οικογενειακές και όχι μόνο τα ακίνητα αλλά και οι καταθέσεις και τα λοιπά κινητά στοιχεία, τότε μιλάμε πραγματικά για το colpo grosso.
Ξαφνικά ο κ. Γελαλής αναπολεί το αρχικό σχέδιο. Και να θυμίσω στον κ. Τσακαλώτο, επειδή έκανε ένα σχόλιο, ότι αυτό αναρτήθηκε στη διαβούλευση και αποσύρθηκε μετά τις αντιδράσεις των Βουλευτών που στηρίζουν την Κυβέρνηση.
Ας δούμε μερικά χαρακτηριστικά παραδείγματα. Για αγροτεμάχιο είκοσι στρεμμάτων με δενδροκαλλιέργεια κοντά στη θάλασσα με πρόσοψη στην επαρχιακή οδό με το προηγούμενο σχέδιο νόμου, το οποίο «ερωτεύτηκε» όψιμα ο ΣΥΡΙΖΑ, ο αγρότης θα πλήρωνε 198 ευρώ. Με τον ΕΝΦΙΑ θα πληρώσει 52,8 ευρώ, 73% λιγότερο. 
Εδώ, βεβαίως, να πω ότι και ο εισηγητής της ΔΗΜΑΡ έβαλε ένα θέμα περί της μονοετούς καλλιέργειας και λέει: «Τι κάνετε; Εκεί που πλήρωνε πριν ενάμισι ευρώ, τώρα θα πληρώνει δύο η μονοετής καλλιέργεια». Ναι, αλλά στη μονοετή καλλιέργεια, αν βάζαμε μέσα τους συντελεστές που καταργήθηκαν, οι οποίοι ήταν συντελεστής απόστασης από τη θάλασσα, συντελεστής θέσης σε σχέση με την επαρχιακή οδό και μία σειρά άλλους τους οποίους καταργήσαμε, αυτό το ενάμισι ήταν πλασματικό και ανέβαινε από πέντε και πάνω.
Γι’ αυτό, λοιπόν -συνεχίζω- για το οικόπεδο ενός στρέμματος με αξία 20.000 ευρώ, με το προηγούμενο νομοσχέδιο που αναπολεί ο ΣΥΡΙΖΑ, θα πλήρωνε ο φορολογούμενος 300 ευρώ. Με το συζητούμενο νομοσχέδιο θα πληρώσει 60, πέντε φορές λιγότερο. Και αντίστοιχα, για οικόπεδο ενός στρέμματος αξίας 300.000 ευρώ με τον προηγούμενο πλήρωνε 2.000, με το συζητούμενο θα πληρώσει 600 ευρώ, τρεισήμισι φορές λιγότερο.
Είναι προφανές, λοιπόν, ότι ανάλογα με τον κάθε φορά επιδιωκόμενο πολιτικό σας στόχο αλλάζετε θέση, αλλάζετε άποψη, γιατί δεν έχετε θέση, γιατί δεν έχετε σχέδιο. Γιατί, βέβαια, πάντα κρίνετε και δεν προτείνετε. Γιατί η επιλογή της πρότασης έχει και απώλειες. Γιατί κάποιους θα δυσαρεστήσετε. Αλλά η πολιτική σας είναι, όπως είπαμε, «ικανοποιώ τους πάντες για τα πάντα». 
Και αν ο Αρχηγός σας είναι στη λίστα αμερικανικού περιοδικού μαζί με τους εκατό διανοητές στον κόσμο, θυμίζω ότι στην ίδια λίστα στο ίδιο περιοδικό προϋπήρξε και ο κ. Παπανδρέου, εν τούτοις δεν διδάσκεται τίποτα από το «λεφτά υπάρχουν» και το εφήμερο της νίκης, που μας έριξε όμως όλους μαζί στην ξέρα του μνημονίου.
Κυρίες και κύριοι συνάδελφοι, το κεφάλαιο Α' στα πρώτα δεκατρία άρθρα του παρόντος νομοσχεδίου πραγματεύεται τον ενιαίο φόρο ιδιοκτησίας ΑΚΙΝΗΤΩΝ. Στα επόμενα, από το 14 μέχρι το 20, ρυθμίζονται θέματα αναφορικά με τη χορήγηση οικονομικής παροχής από τα μέλη της ναυτιλιακής κοινότητας συν 150 εκατομμύρια, 500 εκατομμύρια περίπου την τριετία, τη λειτουργία της Γενικής Γραμματείας Εσόδων, των ανωνύμων εταιρειών επενδύσεων σε ακίνητη περιουσία, καθώς και λοιπά θέματα του Υπουργείου Οικονομικών.
Στο τρίτο και στο έκτο κεφάλαιο συμπληρώνονται διατάξεις του ν. 4172/2013 και του ν. 4174/2013 για την ορθή ερμηνεία και εφαρμογή τους, ενώ καταργούνται διατάξεις που αντίκεινται προς αυτές ή ρυθμίζονται διαφορετικά.
Στο τέταρτο κεφάλαιο εισάγονται ρυθμίσεις για τον Οργανισμό Διαχείρισης Δημόσιου Χρέους, των υπηρεσιών δημοσιονομικού ελέγχου, καθώς και θέματα εθελοντικής και διαδημοτικής κινητικότητας. 
Στο πέμπτο κεφάλαιο ρυθμίζονται, μεταξύ άλλων, θέματα για τη δημόσια περιουσία, τις ανώνυμες εταιρείες επενδύσεων σε ακίνητη περιουσία, θέματα αναφορικά με τη λειτουργία της Επιτροπής Εποπτείας και Ελέγχου τυχερών παιχνιδιών, για τους οικοδομικούς συνεταιρισμούς, για τον ΕΟΜΜΕΧ, για τους ορκωτούς εκτιμητές και θέματα διαπίστευσης των ΚΤΕΟ. 
Ξεκινώντας από το πρώτο κεφάλαιο, όπως επεσήμανα και στην αρχή της τοποθέτησής μου, αν θα ήθελα να βάλω έναν τίτλο, αυτός είναι: «Περισσότεροι θα πληρώσουν λιγότερο». Τίτλο έβαλα, όμως, ούτε περί επαναστατικού μανιφέστου πρόκειται ούτε περί κανόνα χάραξης οικονομικής πολιτικής, όπως είπε ο κ. Τσακαλώτος. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κυρία Πρόεδρε, θέλω δύο λεπτά ακόμα. 
Βεβαίως, του ανταποδίδω την πρόκληση και του απαντώ ότι εμείς κάναμε την επιλογή «περισσότεροι λιγότερα». Για εσάς, γνωρίζουμε ότι πριν από τις εκλογές η επιλογή είναι «λιγότεροι λιγότερα» και μετά τις εκλογές, εάν βεβαίως σας δώσει εντολή ο ελληνικός λαός, η επιλογή θα είναι «περισσότεροι περισσότερα». Αυτό, όμως, λέγεται κεφαλικός φόρος, κύριε Τσακαλώτο.
Επειδή έχει γίνει πολύς λόγος για το συμπληρωματικό φόρο, θα ήθελα να πω απλώς ότι αυτόν θα κληθεί να τον καταβάλει το 6% των φορολογουμένων, μόνο τριακόσιες χιλιάδες φορολογούμενοι από τα πέντε εκατομμύρια επτακόσιες πενήντα χιλιάδες. 
Θα ήθελα να επισημάνω, επίσης, ότι κατά 15% σε σχέση με το 2013 μειώσαμε το ΕΕΤΗΔΕ, το οποίο έγινε ΕΕΤΑ και σε σχέση με το ΕΕΤΑ επιχειρείται μείωση πάλι κατά 15%. 
Από τον ΕΝΦΙΑ απαλλάσσονται –και το λέω, για να καταγραφεί στα Πρακτικά- τα ακίνητα στα οποία υφίσταται απαγόρευση οποιασδήποτε χρήσης, σύμφωνα με τον ισχύοντα πολεοδομικό κανονισμό, ιδίως πολεοδομικά βάρη, ρυμοτομική απαλλοτρίωση ή για λόγους προστασίας μνημείων και αρχαιοτήτων. Απαλλάσσονται από τον ΕΝΦΙΑ ακίνητα για τα οποία έχει διαταχθεί με ανωτάτη δικαστική απόφαση ή αποδέσμευση από απαλλοτρίωση ή ρυμοτομικό βάρος, αλλά δεν έχει εκδοθεί σχετική πράξη της διοίκησης.
Για τις ευπαθείς κοινωνικές ομάδες λαμβάνεται ειδική μέριμνα, αφού προβλέπεται η χορήγηση έκπτωσης του ΕΝΦΙΑ κατά 50% ή 100% στην περίπτωση των οικογενειών που έχουν τρία παιδιά και άνω, καθώς και των οικογενειών που έχουν ένα άτομο με ειδικές ανάγκες και ποσοστό αναπηρίας 80% και άνω. Και εδώ θα πρέπει να πω ότι απ’ αυτές τις διατάξεις ωφελούνται επτακόσιες τριάντα πέντε χιλιάδες νοικοκυριά που εμπίπτουν στην κατηγορία του 50%, τριάντα χιλιάδες οικογένειες τριτέκνων και πολυτέκνων, καθώς επίσης και το σύνολο των ατόμων με αναπηρία από 80% και άνω. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΦΕΒΡΩΝΙΑ ΠΑΤΡΙΑΝΑΚΟΥ",422
"58049"," Κλείστε, κυρία Πατριανάκου, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58050"," Ναι, κυρία Πρόεδρε.
Είναι προφανές ότι οι αλλαγές που έγιναν χθες και οι βελτιώσεις του νομοσχεδίου βρίσκονται σε θετική κατεύθυνση. Είναι αλλαγές και βελτιώσεις τις οποίες ζητήσαμε οι Κοινοβουλευτικές Ομάδες της Νέας Δημοκρατίας αλλά και του ΠΑΣΟΚ μέσα στην επιτροπή. Είναι βελτιώσεις που βρίσκονται σε ορθή κατεύθυνση και επιθυμούμε να γίνουν και κάποιες άλλες που θα βελτιώσουν περαιτέρω το νομοσχέδιο. Είναι προφανές ότι υπάρχουν ζητήματα στα οποία έχουν δεσμευθεί οι Υπουργοί, να γίνουν αλλαγές και αποσύρσεις. Περιμένουμε μέχρι τη λήξη της συνεδρίασης να υλοποιηθούν αυτές οι δεσμεύσεις. Θεωρούμε οι Βουλευτές που στηρίζουμε την Κυβέρνηση ότι αυτό το νομοσχέδιο είναι το δικαιότερο δυνατό με βάση τις προσαρμογές και το δημοσιονομικό στόχο ο οποίος έχει οριστεί.
Ευχαριστώ πολύ για την ανοχή σας, κυρία Πρόεδρε.","ΦΕΒΡΩΝΙΑ ΠΑΤΡΙΑΝΑΚΟΥ",422
"58051"," Κυρίες και κύριοι συνάδελφοι, σας ενημερώνω ότι όσοι έχουν εγγραφεί από χθες δεν χρειάζεται να ξαναδηλωθούν σήμερα. Θα προηγηθούν οι συνάδελφοι που έμειναν από χθες και οι καινούργιοι εγγεγραμμένοι θα ακολουθήσουν. 
Ο εισηγητής του ΣΥΡΙΖΑ-Ενωτικού Κοινωνικού Μετώπου κ. Δημήτριος Γελαλής έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58052"," Ευχαριστώ, κυρία Πρόεδρε.
Κυρία Πατριανάκου, δεν αναπολούμε ούτε το σχέδιο νόμου το οποίο κατατέθηκε, υποτίθεται, για διαβούλευση, ούτε αυτό εδώ. Αισχρό το ένα, αισχρό και το άλλο! Απαράδεκτο το ένα, απαράδεκτο και το άλλο! Το λέω, για να καταλαβαίνουμε τι λέμε. Απλώς, επειδή εκείνο το φέρατε υποτίθεται για διαβούλευση, ενώ αυτό εδώ δεν το συζητήσατε ούτε καν μεταξύ σας, γι’ αυτό λέμε ότι είναι απαράδεκτη η όλη διαδικασία.
Απαράδεκτη είναι και η διαδικασία που έχουμε με τις συνεχείς τροπολογίες. Χθες το βράδυ ο κύριος Υπουργός ήταν εδώ στη 1 παρά, με έντεκα ή δεκατρείς σελίδες τροπολογίες, που σημαίνει ότι είναι ένα καινούργιο νομοσχέδιο. Αυτή είναι η διαδικασία που ακολουθείτε και γι’ αυτό λέμε ότι είναι απαράδεκτα και αισχρά αυτά τα νομοσχέδια που φέρνετε. 
Για το σχέδιο νόμου, το οποίο κατατίθεται για συζήτηση αυτές τις ημέρες, θα σας αναφέρω βασικά στοιχεία τα οποία περνούν μέσα απ’ αυτό το νομοσχέδιο.
Υπερφορολογείτε τη μικρή και τη μεσαία περιουσία. Μονιμοποιείτε το χαράτσι, το οποίο είχε μπει για ένα χρόνο. Τώρα το μονιμοποιείτε στα ακίνητα, το επεκτείνετε στα μη ηλεκτροδοτούμενα και σε όλα τα αγροτεμάχια. 
Εισάγετε για πρώτη φορά χαράτσι στα οικόπεδα και στα αγροτεμάχια. Είναι στοιχεία του καινούργιου νομοσχεδίου. Στον τρόπο υπολογισμού λαμβάνονται υπ' όψιν οι αντικειμενικές αξίες οι οποίες είναι από το 2007 και είναι πολύ υψηλότερες από τις σημερινές εμπορικές αξίες. Σκοπός σας είναι να εισπράξετε χρήματα, τίποτα άλλο.
Δεν υπάρχει αφορολόγητο όριο και δεν προστατεύεται η πρώτη κατοικία. Φέρατε και άλλο νομοσχέδιο, θα τα ισοπεδώσετε όλα. Θα το συζητήσουμε στην επιτροπή σήμερα και αύριο στην Ολομέλεια. 
Προσθέτετε εξαιρέσεις στη φορολόγηση των offshore εταιρειών, παρ’ όλο που ο κύριος Υπουργός απέσυρε τις παραγράφους 2 και 5 από το άρθρο 33. Παρ’ όλα αυτά, υπάρχουν και άλλες ευνοϊκές διατάξεις για τις offshore εταιρείες. 
Βεβαίως, κάνετε και δωράκια στους καναλάρχες. Υπάρχει τροπολογία η οποία έγινε άρθρο και θα τα πούμε στο τέλος. 
Ακόμη, οι ίδιοι οι Βουλευτές της Συγκυβέρνησης εγείρουν θέμα αντισυνταγματικότητας -εδώ ήμασταν χθες και τα ακούσαμε- σε σχέση με τις αντικειμενικές αξίες που είναι υψηλότερες των εμπορικών, σε σχέση με τη συμμετοχή των φορολογουμένων στα δημόσια βάρη ανάλογα με τη φοροδοτική ικανότητα και τις πραγματικές δυνατότητες που έχει ο καθένας, με τη φορολόγηση του ακινήτου που δεν παράγει αμέσως ή εμμέσως πρόσοδο, αφού κάτι τέτοιο οδηγεί στην έμμεση δήμευσή του. Δεν είναι δικές μας αυτές οι λέξεις, δικές σας είναι, Βουλευτών της Συγκυβέρνησης. 
Όμως, και η Διεύθυνση Επιστημονικών Μελετών της Βουλής αναφέρεται πάλι σε αυτήν την αντισυνταγματικότητα και λέει ότι η επιβολή φόρου ακίνητης περιουσίας με κριτήριο τη συνολική αξία της περιουσίας του υποκειμένου στο φόρο, βρίσκεται εγγύτερα στο πνεύμα του άρθρου 4 παράγραφος 5 του Συντάγματος, λαμβανομένου υπ' όψιν ότι η φοροδοτική ικανότητα κρίνεται εν τέλει στο επίπεδο του υποκειμένου σε φόρο και δεν εξαντλείται στο επίπεδο του αντικειμένου. Η Επιστημονική Επιτροπή της Βουλής τα λέει, δεν τα λέμε εμείς.
Κυρία Πατριανάκου, εμείς στηρίζουμε την πρόταση την οποία έχουμε κάνει και την οποία εσείς εδώ και χρόνια δεν θέλετε να τη φέρετε για το περιουσιολόγιο. Καταγραφή του συνόλου της κινητής και ακίνητης περιουσίας στην Ελλάδα και στο εξωτερικό όλων των φορολογουμένων. Τονίζουμε, όμως, ότι το περιουσιολόγιο δεν αποτελεί φόρο, είναι ένα εργαλείο, ένας οδικός χάρτης -για να το εμπεδώσει ο κ. Βορίδης- για την καταγραφή της περιουσίας, όπως γίνεται και σε άλλες χώρες. 
Τι σημαίνει αυτό; Σημαίνει ότι παρακολουθώντας τις μεταβολές της περιουσίας κάθε φορολογουμένου στο τέλος κάθε χρόνου μπορούμε να ελέγξουμε τη φοροδιαφυγή. 
Το μεγαλύτερο προσόν για μια χώρα είναι να υπάρχει μικρότερη –έως μηδενική- φοροδιαφυγή. Αν θέλετε να το καταλάβετε, καλώς. Διαφορετικά, συνεχίστε αυτήν την τακτική. Το περιουσιολόγιο είναι o ακρογωνιαίος λίθος για την επιβολή ενός δίκαιου φορολογικού συστήματος, γιατί θα δείχνει και θα λειτουργεί ανάλογα με τη φοροδοτική ικανότητα που έχει ο κάθε φορολογούμενος. Εγκαλούμε σε αυτήν την κατεύθυνση την Κυβέρνηση, η οποία ανέφερε το περιουσιολόγιο αλλά περιουσιολόγιο δεν βλέπουμε εδώ και καιρό. 
Δεν επιτρέπεται να φορολογούμε τα μέσα παραγωγής αλλά το εισόδημα που προκύπτει από αυτά. Θέλουμε κίνητρα για την παραγωγική ανασυγκρότηση της χώρας. Έχετε διαλύσει την ελληνική οικονομία και συνεχίζετε ακόμα αυτήν την τακτική, να φορολογείτε τους Έλληνες και ειδικά τα χαμηλά και μεσαία στρώματα. Δεν κοιτάτε καθόλου μα καθόλου την παραγωγική ανασυγκρότηση της χώρας μας. Το αγροτικό εισόδημα είναι 3%. 
Οι αγρότες, κυρία Πατριανάκου, είναι εδώ έξω. Πηγαίνετε να τους πείτε αυτά τα οποία λέτε μέσα στην Αίθουσα. 
Ας έρθουμε λίγο στα καθ’ ημάς. Στο Κεφάλαιο Α΄ τα άρθρα 1 έως 13 ακριβώς αναφέρουν τη φιλοσοφία του νόμου. Αναφέραμε και καταψηφίζουμε αυτά τα άρθρα, γιατί είμαστε ακριβώς αντίθετοι σε αυτήν τη λογική η οποία περνάει μέσα από το νομοσχέδιο για τον ΕΝΦΙΑ αλλά βέβαια και σε όλα τα διαδικαστικά, τα οποία ακολουθούν και αφορούν τη διαδικασία αυτή. 
Να σημειώσω στο σημείο αυτό ότι το άρθρο 11 που αφορά τη μείωση φόρου μεταβίβασης ακινήτων είναι στη σωστή κατεύθυνση. Μπορεί αυτό να είναι ένα στοιχείο για αναθέρμανση της αγοράς ακινήτων, πρέπει όμως να μπουν κλίμακες προοδευτικότητας. Πρέπει να προσέξουμε και την άλωση της αγοράς από τα ξένα χρηματιστηριακά κεφάλαια, από τα ξένα funds. Αυτό είναι το πρόβλημά μας. 
Στο Κεφάλαιο Β΄ τα άρθρα 14 έως 20 τα καταψηφίζουμε, εκτός από το άρθρο 16, την παράταση του μέτρου για την απόσυρση αυτοκινήτων και το άρθρο 18.
Κύριε Υπουργέ, τα τελευταία χρόνια υπάρχει ένα μεταναστευτικό ρεύμα και ένα κύμα Ελλήνων προς χώρες οι οποίες δεν είναι συνεργάσιμες. Θα πρέπει να δούμε το πρόβλημα της διπλής φορολογίας μεταξύ των χωρών. 
Για τη φορολόγηση της συνταξιοδοτικής παροχής των υπαλλήλων της Επιτροπής Ολυμπιακών Αγώνων υπάρχει θέμα αναδρομικής φορολόγησης. Επομένως, είναι σωστό να μην επιβαρυνθούν με προσαυξήσεις φόρων. 
Στο Κεφάλαιο Γ΄ τα άρθρα 21 έως 26 τα καταψηφίζουμε. Τα άρθρα αυτά συμπληρώνουν, διορθώνουν και τροποποιούν με δεκάδες παραγράφους όλα τα άρθρα τα οποία ίσχυαν με τον Κώδικα Φορολογίας Εισοδήματος. Πραγματικά χάνουμε τον μπούσουλα, κύριε Υπουργέ, με τις συνεχείς τροπολογίες, οι οποίες γίνονται. 
Με τα άρθρα 27 έως 29 αποκόπτονται αρμοδιότητες από τις κρατικές δομές, όπως από το Γενικό Λογιστήριο του Κράτους και ανατίθενται στον ΟΔΔΗΧ, ο οποίος λειτουργεί, κύριε Υπουργέ, χωρίς κανόνες του δημοσίου. Κατεύθυνσή σας είναι η ιδιωτικοποίηση των πάντων. Βέβαια, δεν θα λογοδοτήσει και κανένας για αυτήν τη διαδικασία. 
 Έρχομαι στο άρθρο 30 που αναφέρεται στο Πρόγραμμα Εθελοντικής Διαδημοτικής Κινητικότητας. Πρόκειται για διάταξη με την οποία μέσω μιας υποτιθέμενης κινητικότητας, η οποία θα γίνει διαθεσιμότητα, ένας αριθμός δημοτικών υπαλλήλων θα οδηγηθεί στην ανεργία, ενώ κάποιοι άλλοι ημέτεροί σας θα τακτοποιηθούν. Αν δεν κάνω λάθος, έχετε και τροπολογία επί του άρθρου. 
Το άρθρο 31 το καταψηφίζουμε. Δίνετε το δικαίωμα στον Υπουργό Οικονομικών να νομιμοποιεί όλα τα αυθαίρετα τεχνικά έργα σε αιγιαλό και παραλίες χωρίς να λαμβάνονται υπ’ όψιν ούτε μελέτες περιβαλλοντικές ούτε τίποτα. 
Το άρθρο 32 έχει θετικές διατάξεις. Κύριε Υπουργέ, όμως, μιλάμε εδώ και πολύ καιρό για τη λειτουργία των «μαύρων» - θα έλεγα- ταμείων.  Αλλά εσείς ανοίγετε ένα παράθυρο στο Γενικό Γραμματέα –αν δεν κάνω λάθος- για χορηγίες και βοηθήματα. Πρέπει να είμαστε ξεκάθαροι με αυτά και πρέπει να είναι διάφανα τα πάντα. 
Στο άρθρο 33, παρ’ όλο, κύριε Υπουργέ, που πήρατε πίσω δύο παραγράφους την 2 και την 5, εν τούτοις παραμένουν τα προβλήματα με τις off shore εταιρείες. 
Τα άρθρα 34 και 35 είναι θετικά, αλλά πιστεύουμε ότι για το διορισμό ή την ανανέωση των μελών της τριμελούς επιτροπής θα πρέπει να γνωμοδοτεί και η Βουλή. Αν δεν τηρηθούν, αναλάβετε την ευθύνη, κύριε Υπουργέ. 
Στο άρθρο 36 για τους οικοδομικούς συνεταιρισμούς –τα αναφέραμε και προχθές- είμαστε σε αντίθετη κατεύθυνση.
Η διάταξη του άρθρου 37 είναι θετική, κύριε Υπουργέ, αλλά να αναφέρουμε ένα στοιχείο: Η υποχρηματοδότηση, την οποία κάνετε στους δήμους έχει σαν αποτέλεσμα να μην έχουν τη δυνατότητα να πληρώσουν τη μισθοδοσία του προσωπικού και βέβαια και τις ασφαλιστικές εισφορές. Νομίζω ότι θα πρέπει να το δείτε αυτό το θέμα. Θα πρέπει να δίνονται περισσότεροι πόροι στην τοπική αυτοδιοίκηση για να μπορούν να αντεπεξέλθουν έστω και στα στοιχειώδη που είναι η μισθοδοσία του προσωπικού.","ΔΗΜΗΤΡΗΣ ΓΕΛΑΛΗΣ",85
"58053","  Ολοκληρώστε, σιγά-σιγά, κύριε Γελαλή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58054"," Τελειώνω, κυρία Πρόεδρε.
Στο άρθρο 38, αναφορικά με την πρώτη παράγραφο που αφορά το ΕΟΜΜΕΧ, πραγματικά δεν είναι δυνατόν η υποχρηματοδότηση των εταιρειών του ΕΟΜΜΕΧ όλα τα χρόνια να βαρύνει τα φυσικά πρόσωπα των διοικητικών συμβουλίων. Εν τούτοις, έρχεστε με το ίδιο άρθρο να απαλλάξετε τον ειδικό διαχειριστή της ΕΡΤ από κάθε ευθύνη, γεγονός που το θεωρούμε απαράδεκτο. 
Βέβαια και εδώ υπάρχουν στοιχεία αντισυνταγματικότητας. Άρα, δηλαδή, εάν υπήρχε μόνο το πρώτο άρθρο, κύριε Υπουργέ, θα το ψηφίζαμε. Εν τούτοις, επειδή υπάρχει η δεύτερη παράγραφος, δεν μπορούμε να το ψηφίσουμε.
Στο άρθρο 39 σωστά δίνετε την κατεύθυνση, έστω και για ένα εξάμηνο παράτασης. Το θέμα είναι, όμως, το εξής. Θα χρηματοδοτηθούν τα δημόσια ΚΤΕΟ, κύριε Υπουργέ –να είναι στη σωστή κατεύθυνση- ή μετά από ένα εξάμηνο, αφού δεν θα δώσετε και χρήματα, θα έρθετε να πείτε «επειδή τα δημόσια ΚΤΕΟ δεν είναι σε θέση να αντεπεξέλθουν, τα κλείνουμε και τα δίνουμε όλα στον ιδιωτικό τομέα»;
Τα άρθρα 40 και 41 τα καταψηφίζουμε στο σύνολο. Είναι διατάξεις του Κώδικα Φορολογικής Διαδικασίας. Το έχουμε πει: Ό,τι λένε από την τρόικα έρχεστε να το περάσετε με συνεχείς αλλαγές. Πραγματικά δεν είναι σε θέση οι ίδιοι οι λογιστές να παρακολουθούν αυτές τις αλλαγές. 
Το άρθρο 52 το θεωρούμε εντελώς απαράδεκτο, κύριε Υπουργέ. Μια βδομάδα κυριολεκτικά έμεινε πριν την έναρξη της λειτουργίας από 1η Ιανουαρίου 2014 της τήρησης Βιβλίων και Στοιχείων και έρχεστε και δεν θέτετε ένα τέτοιο πλαίσιο καθαρό -θα έλεγα- που να μπορούν να λειτουργήσουν οι επιχειρηματίες και ειδικότερα οι αγρότες, στους οποίους σταματάτε το δελτίο αποστολής και τα φορτωτικά έγγραφα. Βέβαια, όλα αυτά γίνονται με αποφάσεις του Γενικού Γραμματέα.","ΔΗΜΗΤΡΗΣ ΓΕΛΑΛΗΣ",85
"58055","  Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58056"," Ολοκληρώνοντας, θα ήθελα να πω για την τροπολογία, η οποία έγινε πλέον το τελευταίο άρθρο. Είναι τέταρτη χρονιά που δίνετε ένα δώρο στους καναλάρχες μη φορολογώντας τους με το 20% των διαφημίσεων, το οποίο είναι απαράδεκτο. Λέτε ότι είναι τέτοιες οι συνθήκες οι οποίες δημιουργήθηκαν. Δηλαδή για τις άλλες επιχειρήσεις δεν είναι συνθήκες οικονομικής κρίσης; Μόνο για τους καναλάρχες ισχύει, επειδή σας προβάλλουν τα Μέσα Μαζικής Ενημέρωσης;
Ευχαριστώ πολύ.","ΔΗΜΗΤΡΗΣ ΓΕΛΑΛΗΣ",85
"58057","  Ευχαριστούμε και εμείς.
Το λόγο έχει ο ειδικός αγορητής του ΠΑΣΟΚ κ. Γιάννης Κουτσούκος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58058"," Ευχαριστώ, κυρία Πρόεδρε.
Χθες, μιλώντας επί της αρχής, είπα πως όταν θεσμοθετούμε –διότι δεν επιβάλλουμε από την αρχή ένα καινούργιο φόρο- μία διαδικασία για την επιβολή ενός φόρου στα ακίνητα, πρέπει να αιτιολογήσουμε για ποιο λόγο το κάνουμε και να προσδιορίσουμε και τα κριτήρια με βάση τα οποία θα τον εισηγηθούμε και θα τον ψηφίσουμε. Εγώ, κυρίες και κύριοι συνάδελφοι, αναφέρθηκα σε τέσσερα-πέντε πολύ συγκεκριμένα κριτήρια.
Το πρώτο κριτήριο έχει να κάνει με τα φορολογικά βάρη που επιφέρει αυτό το καινούργιο νομοθέτημα και για να έχουμε γνώμη για τα φορολογικά βάρη θα πρέπει να έχουμε ένα μέτρο σύγκρισης. Πρώτο μέτρο σύγκρισης είναι η υφιστάμενη φορολογική επιβάρυνση. Επιχειρηματολόγησα ότι το καινούργιο νομοσχέδιο θα επιφέρει λιγότερα φορολογικά βάρη για όλους και πολύ λιγότερα για τους περισσότερους πολίτες, ένα ποσοστό που το έχουμε προσδιορίσει γύρω στο 75%. Θα επιβαρυνθεί μόνο ένα μικρό μέρος των πολιτών, περίπου ένα 5% και εκείνο όχι υπέρμετρα. Βεβαίως, ένα μέτρο σύγκρισης είναι τα προηγούμενα σχέδια που είχαν παρουσιαστεί, τα οποία ήταν και αυτά σχέδια τα οποία επέβαλλαν φορολογία επαχθέστερη από την υφιστάμενη. 
Το δεύτερο κριτήριο είναι η κατανομή των βαρών. Επιχειρηματολόγησα χθες –και το επαναλαμβάνω και σήμερα- πως έχουμε μία πιο δίκαιη κατανομή των βαρών και με την επιβολή του συμπληρωματικού φόρου, αλλά και στις κατώτερες, χαμηλότερες περιουσίες με μία αναλογικότερη κατανομή των συντελεστών.
Το τρίτο κριτήριο είναι ότι περιλαμβάνει απαλλαγές, ελαφρύνσεις και εκτιμά την φορολογική ικανότητα των πολιτών. 
Το τέταρτο είναι ότι προστατεύει την παραγωγή και αναφέρθηκα –και θα το επαναλάβω και σήμερα- στην ψεύτικη αντιπαράθεση μεταξύ αγροτών και αστών, ενώ η ουσιαστική αντιπαράθεση ήταν μεταξύ μεγάλης και μικρής περιουσίας, μεταξύ αυτών που παράγουν και αυτών που επενδύουν, χωρίς να παράγουν. 
Βεβαίως, ένα κριτήριο θεσμικό είναι το αν αυτό το νομοθέτημα βάζει τις βάσεις για να πάμε στην ολοκλήρωσή του σε ένα επόμενο στάδιο, όταν οι συνθήκες το επιτρέψουν, όταν θα έχουμε το περιουσιολόγιο, όταν θα έχουμε την καταγραφή όλης της περιουσίας για να πάμε σε ένα ιδεατό φορολογικό σύστημα που θα αθροίζει, θα φορολογεί όλη την περιουσία με χαμηλούς συντελεστές, με προοδευτική κλίμακα και με απαλλαγές. 
Σε αυτά τα ερωτήματα η απάντηση είναι θετική και άρα στο δίλημμα που έχει κάθε Βουλευτής αν θα ψηφίσει ή όχι –αν θα αφήσουμε, δηλαδή, το υφιστάμενο καθεστώς, την φορολογία επί των ηλεκτροδοτούμενων ακινήτων ή αν θα πάμε ένα βήμα μπρος- πρέπει να απαντήσει. Εμείς απαντάμε «ναι», δεν μπορούμε να πάμε πίσω, θα πάμε μπρος. 
Άκουσα χθες –και δεν δευτερολογήσαμε κυρία Πρόεδρε- ένα σωρό επιχειρήματα, τα οποία βρίθουν από αντιφατικότητες και ανορθολογισμούς. Μία κατηγορία είναι ότι απαλλάσσουμε τη μεγάλη περιουσία. Μα, δεν έχετε αντιληφθεί, αγαπητοί συνάδελφοι, ότι οι πολέμιοι αυτού του νομοσχεδίου είναι οι κατέχοντες τη μεγάλη ακίνητη περιουσία, όπως αυτοί εκφράζονται μέσα από τις ενώσεις τους, τα Μαζικά Μέσα Ενημέρωσης κ.λπ.; Είναι δε τόσο αντιφατική η επιχειρηματολογία που ένας άλλος συνάδελφος μας πρότεινε εδώ να πάμε το αφορολόγητο στις 800 χιλιάδες! Ποιος, δηλαδή, θα πληρώσει σε αυτόν τον τόπο; 
Επίσης, τα επιχειρήματα περί της δήμευσης απαντιούνται αν έχουμε μία αριθμητική σύγκριση με το τι συμβαίνει σε άλλες χώρες που έχουν προοδευμένα φορολογικά συστήματα και η απάντηση είναι ότι η επιβάρυνση είναι πολύ χαμηλότερη ακόμα και από το μέσο όρο της Ευρώπης. Εκείνο δε που προκαλεί μερικούς συναδέλφους να σηκώσουν τους τόνους σε μία ρητορεία, ιδιαίτερα φιλοαγροτική, έχει να κάνει με τη φορολόγηση των αγροτεμαχίων. 
Μια και σήμερα, λοιπόν, έχουμε τη συγκέντρωση των αγροτών, να μας πουν οι συνάδελφοι αν είναι δήμευση το 1‰ ή 2‰ στα αγροτεμάχια, διότι αυτή είναι η επιβάρυνση, αγαπητοί συνάδελφοι. Κάντε ένα λογαριασμό. Δεν είστε από αγροτικές περιοχές; Δεν ξέρετε πόσο έχει το στρέμμα, αν αγοράσει ένας αγρότης και πόσο είναι η επιβάρυνση; Κάντε ένα λογαριασμό να μας πείτε. 
Βεβαίως, έχουν δίκιο οι αγρότες, διότι είχε δεσμευτεί η Κυβέρνηση. Υπήρχε μία προεργασία για την κάρτα στο πετρέλαιο, τους μειώσαμε το ΦΠΑ, έχουν κι άλλα προβλήματα, στερούνται ρευστότητα στην παραγωγή αλλά να μην αξιοποιούμε τα άλλα προβλήματα για να υπονομεύσουμε μία φορολογία, η οποία στη φιλοσοφία της είναι σωστή. Γιατί αντιλαμβάνομαι ότι κι εσείς, συνάδελφοι της Αξιωματικής Αντιπολίτευσης, όταν λέτε ότι θα αθροίζουμε όλη την περιουσία για να φορολογήσουμε, μέσα σε αυτό το άθροισμα προφανώς θα είναι και τα αγροτεμάχια. Δεν θα είναι εκτός τα αγροτεμάχια.
Αγαπητοί συνάδελφοι, θα ήθελα να προχωρήσω στις παρατηρήσεις μας επί των άρθρων. Ο κύριος Υπουργός, χθες το βράδυ με τις νομοτεχνικές βελτιώσεις, έκανε μια σειρά τροποποιήσεις και αλλαγές, πολλές από τις οποίες είχαμε ζητήσει κι εμείς. Κύριε Υπουργέ, μας ξενυχτήσατε βέβαια, αλλά πρέπει να τα διαβάζουμε γιατί ξέρετε ότι «ο διάβολος κρύβεται στις λεπτομέρειες» καμμιά φορά, όπως λένε και διάφοροι έγκριτοι αναλυτές. 
Στα άρθρα του ΕΝΦΙΑ η πιο ουσιαστική αλλαγή που κάνατε ήταν αυτή για την αύξηση του εισοδήματος των 12 χιλιάδων στους τρίτεκνους και στους ανάπηρους. Εγώ επιμένω ότι και στην άλλη κατηγορία, των 9 χιλιάδων για τους υπόλοιπους, πρέπει να προλάβουμε πρόνοια για τους άνεργους, διότι θα τρέχουν στον έφορο να αποδείξουν –με το τεκμήριο που είναι μαχητό για τους άνεργους- ότι δεν έχουν χρήματα! Η αντίφαση είναι ότι ενώ τους δίνουμε εκατόν πενήντα τετραγωνικά όριο για την κατοικία, αυτά τα εκατόν πενήντα τετραγωνικά έχουν 12 χιλιάδες τεκμήριο. Άρα, αυτό πρέπει να το λύσουμε, να υπερβούμε αυτήν την αντίφαση. 
Σας έχω επισημάνει τη διαφορά μας στη μη φορολόγηση των νομικών προσώπων με το συμπληρωματικό φόρο. Έστω και το συμβολικό 1‰ θα είχε την αξία του, γιατί υπήρχε και το καταργούν. Σας έχω επισημάνει ότι πρέπει να υπάρξει μία σηματοδότηση της οριοθέτησης των διατηρητέων κτισμάτων, για να φύγουμε από τη γραφειοκρατία και να έχουν μία μεγαλύτερη απαλλαγή και βεβαίως σας είχα επισημάνει τον περιορισμό της απαλλαγής με βάση τα ληξιπρόθεσμα. Κάνατε μία βελτίωση, ότι θα πρέπει να έχουν πάει και να έχουν ρυθμίσει τις οφειλές. 
Υπάρχει ένα πρακτικό θέμα που θα αντιμετωπίσετε. Έχει να κάνει με την υλοποίηση του νομοσχεδίου και θα πρέπει η φορολογική διοίκηση ή να προσδιορίσει αντικειμενικές αξίες σε όλη την Ελλάδα –γιατί δεν έχουμε αντικειμενικές αξίες παντού και κατά συνέπεια θα πρέπει να ξαναδεί τους συντελεστές αξιοποίησης των οικοπέδων- ή να πάει σε μία διαφορετική διαδικασία. Νομίζω πρέπει να το αντιμετωπίσετε στην πορεία.
Στα υπόλοιπα άρθρα, επίσης, έχετε κάνει σημαντικές αλλαγές. Αφαιρέσατε τις επίδικες παραγράφους, δηλαδή την παράγραφο 2 του άρθρου 33 και την παράγραφο 5 του άρθρου 33, όπως είχαμε επισημάνει. 
Όμως, θέλω να κάνω μία παρατήρηση, την οποία παρακαλώ να τη λάβετε υπ’ όψιν σας, κύριε Υπουργέ. Αυτή αφορά στις υποκεφαλοποιημένες επιχειρήσεις, σε αυτές δηλαδή που με το άρθρο 26 παράγραφο 3 και με την μεταβατική διάταξη αυξάνουμε το όριο της έκδοσης των τόκων. Η αρχική διάταξη προέβλεπε 25%, το πάμε 30% και μεταβατικά στο 60% και τα ποσά από το 1 εκατομμύριο στα 5 εκατομμύρια. Το άνοιγμα είναι πάρα πολύ μεγάλο. 
Εγώ δεν είμαι αντίθετος να διευκολύνουμε τις ελληνικές επιχειρήσεις αλλά πρέπει να σκεφτούμε στρατηγικά, κύριε Υπουργέ. Λέγοντας «να σκεφτούμε στρατηγικά», εννοώ ότι κάποιοι που έχουν κεφάλαια πρέπει να τα επενδύσουν και να μην προστρέχουν στο δανεισμό κι έτσι να στερούν τους πόρους, οι οποίοι θα μπορούσαν να πάνε στη ρευστότητα στην αγορά. Περιμένω μία βελτίωση, στο βαθμό που δεν θα την κάνετε αυτήν τη βελτίωση, εγώ θα σας καλέσω να αναλάβετε τις ευθύνες σας έναντι της υλοποίησης του προϋπολογισμού. Διότι έχουμε πει κατά τη συζήτηση του προϋπολογισμού ότι θέλουμε να υλοποιηθεί και δεν θα δεχθούμε καινούργια μέτρα γιατί υπάρχει απώλεια εσόδων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επίσης, έχουμε κάνει μία σοβαρή παρατήρηση σε σχέση με την ασυδοσία στη διακίνηση των προϊόντων που θα υπάρξει από 1η Ιανουαρίου 2014 με την κατάργηση του δελτίου αποστολής και της φορτωτικής. Δεν μπορεί να υπάρξει τέτοια ασυδοσία. Έχουμε προτείνει και στον κ. Μαυραγάνη –που του ευχόμαστε και περαστικά- μία διόρθωση στο σχετικό άρθρο 52 για τα δελτία αποστολής. Αν δεν υπάρξει διόρθωση, δεν θα υπάρξει έλεγχος στη διακίνηση και πρέπει να το αντιληφθείτε αυτό. Θα οργιάσει η φοροδιαφυγή, κανένας δεν θα αποδίδει φόρο προστιθέμενης αξίας και τους άλλους φόρους που έχουν να κάνουν με τη διακίνηση των προϊόντων. 
Επίσης, είχαμε επισημάνει στο κ. Μαυραγάνη –το λέω και σε εσάς- ότι εμείς δεν μπορούμε να εξουσιοδοτήσουμε τον Γενικό Γραμματέα του Υπουργείου για να ορίσει το όριο της απαλλαγής των αγροτών από τα βιβλία. Είχαμε προτείνει τις 20 χιλιάδες ως εισόδημα με στάθμιση τον επιστρεφόμενο φόρο προστιθέμενης αξίας γύρω στις 2 χιλιάδες που ήταν και μία πρόταση της ΠΑΣΕΓΕΣ. Είναι μία λογική πρόταση, θέλουμε να τη νομοθετήσουμε στη Βουλή, να την εισηγηθείτε εσείς, να την συμφωνήσουμε εμείς και να έχει τη δυνατότητα ο Γενικός Γραμματέας να την αλλάζει κάθε φορά. Νομίζω ότι είναι πολύ σημαντικό να το λύσουμε σήμερα, μια και έχουμε μόνο λίγες μέρες από την έναρξη του νέου έτους και οι αγρότες περιμένουν να δούν ποιοι θα πάρουν βιβλία και ποιοι δεν θα πάρουν.
Έρχομαι τώρα στις διατάξεις που έχουν να κάνουν με τα υπόλοιπα κεφάλαια. Έχουμε πει «ναι» στη διαδημοτική κινητικότητα. Πρέπει να κάνουμε ορισμένες διορθώσεις για να μη γίνει το σύστημα γραφειοκρατικό και να αποδώσει. Αν το είχαμε κάνει νωρίτερα, θα είχαμε γλιτώσει πάρα πολλά προβλήματα. 
Λέμε «ναι» στην αυστηροποίηση της διαδικασίας πιστοποίησης των ΚΤΕΟ γιατί θέλουμε να έχουμε ασφαλή οχήματα στους δρόμους. Δεν συμφωνούμε, όμως, με το πιεστικό χρονοδιάγραμμα για την εφαρμογή της νέας διαδικασίας, δηλαδή της διαπίστευσης στο ΕΣΥΔ, γιατί φοβόμαστε ότι πολλοί δεν θα προλάβουν να την τηρήσουν και φοβόμαστε ότι δεν θα την τηρήσουν και τα δημόσια ΚΤΕΟ. Άρα, θέλει μία αντιμετώπιση λίγο διαφορετική το συγκεκριμένο θέμα. 
Επίσης, για τις απαλλαγές που δίνουμε εν είδει αμνηστίας στις διοικήσεις ορισμένων δημοσίων οργανισμών, παραδείγματος χάριν στον ΕΟΜΜΕΧ, τοποθετείται η Επιστημονική Υπηρεσία της Βουλής και λέει ότι είναι αμνηστία επί συγκεκριμένων αδικημάτων και ότι μπορεί για λόγους ανωτέρας βίας να μην ήταν ικανοί να πληρώσουν τους φόρους και τις εισφορές στα ασφαλιστικά ταμεία.
Όμως, μία διάταξη που την είδαμε χθες το βράδυ να μπαίνει και να δίνει γενική ασυλία σε κάποιους συνεταιριστές για αδικήματα τα οποία δεν τα γνωρίζουμε φοβάμαι, κύριε Υπουργέ, ότι έχει πρόβλημα συνταγματικότητας. Μια τέτοια διάταξη έπρεπε να έρθει με μία γνώμη της Επιστημονικής Επιτροπής της Βουλής, γιατί η Βουλή δεν είναι «πλυντήριο». 
Παράλληλα, θέλω να τοποθετηθώ και στα ζητήματα του Γενικού Λογιστηρίου, για τα οποία δεν πήραμε μία απάντηση. Είχαμε θέσει ορισμένα θέματα για ορισμένες διατάξεις που εγώ τις θεωρώ λίγο φωτογραφικές. Παραδείγματος χάριν, γιατί καταργούμε τα εξήντα επτά για τους γενικούς διευθυντές; 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΓΙΑΝΝΗΣ ΚΟΥΤΣΟΥΚΟΣ",258
"58059"," Ολοκληρώστε, κύριε Κουτσούκο, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58060"," Θα ολοκληρώσω.","ΓΙΑΝΝΗΣ ΚΟΥΤΣΟΥΚΟΣ",258
"58061"," Έχετε υπερβεί το χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58062"," Είπα, κυρία Πρόεδρε, ότι, πρώτον, χθες τήρησα το χρόνο, δεύτερον, δεν δευτερολόγησα και δεν διεκδικώ τίποτα παραπάνω από την ισότητα με τους υπόλοιπους συναδέλφους.","ΓΙΑΝΝΗΣ ΚΟΥΤΣΟΥΚΟΣ",258
"58063"," Πλησιάζετε, λοιπόν, την ισότητα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58064"," Θα τελειώσω, λοιπόν, με μία, δύο παρατηρήσεις ακόμα. 
Σας θυμίζω ότι με το νόμο για το ενιαίο μισθολόγιο ψηφίσαμε τα εξήντα επτά έτη για τους γενικούς διευθυντές και δυστυχώς, το όριο των εξήντα επτά ετών το επεκτείναμε ακόμα και στους αγρότες, στους ελεύθερους επαγγελματίες, στους πάντες. 
Γιατί το καταργείτε; Θέλετε να διώξετε κάποιον; Πρέπει να απαντήσετε σε αυτό το ερώτημα. Μου θυμίζει φωτογραφική διάταξη.  
Επίσης, πρέπει να διευρύνετε τη δυνατότητα των υπαλλήλων του Γενικού Λογιστηρίου που έχουν εμπειρία γύρω από ζητήματα που αφορούν το δημόσιο χρέος και την περιουσία του δημοσίου να πηγαίνουν στον ΟΔΙΧ, να μην τους περιορίσετε δηλαδή μόνο στο συγκεκριμένο. 
Πρέπει να ομολογήσω –για να τελειώσω- ότι όλες αυτές τις αλλαγές στον Κώδικα Φορολογικής Διαδικασίας, όπως τροποποιούνται και με τις χθεσινές νομοτεχνικές βελτιώσεις, αδυνατώ να τις παρακολουθήσω στο σύνολο. Είναι ανθρωπίνως αδύνατο. 
Είπαμε, λοιπόν, στον κ. Μαυραγάνη ότι δεν μπορεί να έρχεται το καλοκαίρι εδώ και να μας λέει «ενοποιούμε τις διάσπαρτες διατάξεις από το 1955 και μετά σε ένα σύγχρονο Κώδικα και με μια διαδικασία τέτοια τις αλλάζουμε». 
Εγώ στους συναδέλφους του Υπουργείου Οικονομικών έχω εμπιστοσύνη, εν πάση περιπτώσει, αλλά η Βουλή δεν είναι δυνατόν –το τονίζω- να νομοθετεί με αυτόν τον τρόπο και μάλιστα σε τόσο σοβαρά νομοθετήματα που αφορούν στην τροποποίηση του Κώδικα Φορολογίας Εισοδήματος και στον Κώδικα Φορολογικής Διαδικασίας. Γι’ αυτό η παράκλησή μου είναι να γίνεται καλύτερη νομοθετική προετοιμασία  και να υπάρχει δυνατότητα για συζήτηση στη Βουλή.
Με αυτές τις παρατηρήσεις, κυρία Πρόεδρε, θα κατέβω από το Βήμα, παρακαλώντας τον κύριο Υπουργό στα ζητήματα που έχω θέσει επί των άρθρων και δεν μας έχει απαντήσει να δώσει μία απάντηση μέχρι το τέλος της διαδικασίας. 
Ευχαριστώ για την προσοχή σας και για την ανοχή σας.","ΓΙΑΝΝΗΣ ΚΟΥΤΣΟΥΚΟΣ",258
"58065"," Και εγώ ευχαριστώ, κύριε Κουτσούκο. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και τρεις εκπαιδευτικοί-συνοδοί από το 3ο Γυμνάσιο Πειραιώς. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ζητήσει για λίγο ο κύριος Υπουργός. 
Ορίστε, κύριε Υπουργέ, έχετε τον λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58066"," Θα απαντήσω στο ερώτημα του κ. Κουτσούκου για την υποκεφαλαιοποίηση επιχειρήσεων. Αυτή η αλλαγή έγινε σε σχέση με αυτό που ψηφίσαμε το καλοκαίρι διότι το πλαίσιο που ψηφίσαμε το καλοκαίρι ήταν πάρα πολύ σκληρό. Είχε υιοθετηθεί το γερμανικό πρότυπο που έχει άλλα επιτόκια, για παράδειγμα, αλλά ήταν πολύ μεγάλο το βάρος για τις ελληνικές επιχειρήσεις. Αυτό το κάναμε ακριβώς για να είναι το πλαίσιο περισσότερο συνεπές με τη σημερινή οικονομική κρίση. Αν το αφήναμε έτσι, η επιβάρυνση των επιχειρήσεων θα ήταν μεγάλη, δηλαδή ενδεχομένως θα φορολογούσαμε και επιχειρήσεις που έχουν ζημιές. Ο προϋπολογισμός δεν έχει ζημία από την αλλαγή αυτή, γιατί δεν έχουμε υπολογίσει καθόλου έσοδα από τη ρύθμιση αυτή.","ΙΩΑΝΝΗΣ ΣΤΟΥΡΝΑΡΑΣ",168
"58067"," Ευχαριστούμε, κύριε Υπουργέ. 
Από την Κοινοβουλευτική Ομάδα της Χρυσής Αυγής μάς ενημερώνουν ότι ορίζεται ειδικός αγορητής για τη σημερινή συζήτηση ο Βουλευτής Σερρών κ. Αρτέμιος Ματθαιόπουλος και Κοινοβουλευτικός Εκπρόσωπος ο Βουλευτής Μεσσηνίας κ. Δημήτριος Κουκούτσης. 
Ο ειδικός αγορητής των Ανεξάρτητων Ελλήνων κ. Επαμεινώνδας Μαριάς έχει τον λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, κύριε Υπουργέ, κύριοι συνάδελφοι, απ’ ό,τι βλέπετε, όταν υιοθετείς το γερμανικό μοντέλο χωρίς να εξετάσεις τι ισχύει στην Ελλάδα, έχεις αυτά τα αποτελέσματα τα οποία μας περιέγραψε ο ίδιος ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58068"," Τι θα υιοθετούσαν;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Βρισκόμαστε σε μία κατάσταση σε σχέση με τον τρόπο του νομοθετείν που δημιουργεί πάρα πολλά προβλήματα. Αυτήν τη στιγμή που μιλούμε συνεδριάζει η Επιτροπή Οικονομικών Υποθέσεων, στην οποία είμαι μέλος εγώ και αρκετοί συνάδελφοι από εδώ μέσα, για να εξετάσει νομοσχέδιο της Επιτροπής Οικονομικών Υποθέσεων και Παραγωγής και Εμπορίου. Επειδή στην επιτροπή τώρα γίνεται μία ψηφοφορία για το κατεπείγον ή όχι, στην οποία υποτίθεται ότι πρέπει να συμμετέχω και εγώ και ο κ. Γελαλής και ο συνάδελφος από το Κομμουνιστικό Κόμμα, πρέπει να είμαστε δισυπόστατοι, δηλαδή και εδώ να μιλάμε και επάνω να ψηφίζουμε. Αντιλαμβάνεστε ότι δεν μπορεί να γίνεται ταυτόχρονα συνεδρίαση της επιτροπής στην οποία ανήκουμε και συζήτηση στην Ολομέλεια νομοσχεδίου της επιτροπής στην οποία ανήκουμε. Αυτή είναι η πρώτη παρατήρηση. 
Δεύτερη παρατήρηση, το νομοσχέδιο που συζητούν επάνω περιέχει διατάξεις που τροποποιούν αυτές που θα ψηφίσουμε σήμερα, διότι σήμερα έχουμε διατάξεις, κύριε Υπουργέ, στο Κεφάλαιο ΣΤ΄ «Συμπλήρωση του Κώδικα Φορολογικής Διαδικασίας» και πάνω συζητούν διατάξεις στο άρθρο 7 που συμπληρώνουν και τροποποιούν τον Κώδικα Είσπραξης Δημοσίων Εσόδων, που, όμως, αυτός ο Κώδικας αναφέρεται στον Κώδικα Φορολογικής Διαδικασίας. Και ρωτάω: Αν αλλάξετε σήμερα τον Κώδικα Φορολογικής Διαδικασίας –που τον αλλάζετε- και στην επιτροπή συζητούν με βάση τις διατάξεις του ισχύοντος Κώδικα Φορολογικής Διαδικασίας, τι νομοσχέδιο θα ψηφιστεί αύριο; 
Γι’ αυτό σας λέω ότι αυτή η ταχύτητα για να τα βάλετε όλα μαζί δεν βοηθάει. Σας είπα να τα μαζέψετε όλα, να τα φέρετε ήρεμα και κανονικά να τα δούμε, διότι θα υπάρχουν πάρα πολλές αντιφάσεις. 
Τρίτη παρατήρηση, αν θυμάμαι καλά, κύριε Υπουργέ, στις 22.10΄ δώσατε αυτές τις τροπολογίες. Όταν είχαμε κάνει αυτές τις παρατηρήσεις και εμείς και οι συνάδελφοι από τη συμπολίτευση, είχατε άνεση χρόνου να τα ετοιμάσετε και να τα φέρετε. Όμως, έτσι όπως πηγαίνει η διαδικασία, δεν μπορεί να νομοθετήσει κανείς σοβαρά. 
Επίσης, η υποτιθέμενη άνεση χρόνου για να μιλήσουμε για τα άρθρα –τα οκτώ, δέκα, δεκατέσσερα λεπτά- δεν υφίσταται, όταν στην επιτροπή κάνουμε παρατηρήσεις και μετά φέρνετε τροπολογίες και θα φέρετε και άλλες μέχρι το βράδυ. 
Ας έρθουμε τώρα στο νομοσχέδιο. Εμείς σας θέσαμε τρία, τέσσερα απλά θέματα, κύριε Υπουργέ. Όλος ο κόσμος έχει το εξής πρόβλημα. Για να μπορέσει να πάρει την έκπτωση του ΕΝΦΙΑ, θα πρέπει να πληροί τη μία βασική σημαντική προϋπόθεση, να μην έχει ληξιπρόθεσμα χρέη προς το δημόσιο και τα ασφαλιστικά ταμεία. Δεσμευθήκατε ότι θα τροποποιήσετε αυτό το θέμα. 
Πράγματι, φέρατε μία αλλαγή και λέτε «ο φορολογούμενος ή η σύζυγός του δεν πρέπει να έχουν ευθύνη για ληξιπρόθεσμες οφειλές που δεν έχουν ρυθμιστεί». Ναι, αλλά αυτό το βάζετε –και προσέξτε, κύριοι συνάδελφοι- μόνο για τους πολύτεκνους και τους αναπήρους, εκτός αν κάνατε λάθος στη διατύπωση. Δηλαδή όλοι οι άλλοι που δεν είναι δεν μπαίνουν σε αυτήν τη ρύθμιση, γιατί τροποποιείται εν προκειμένω το άρθρο 7 παράγραφος 2 που αναφέρεται στην έκπτωση 100%. Στην έκπτωση του 50% -που σας λέμε- είναι όλη η Ελλάδα μέσα. Πάνω από δύο εκατομμύρια εξακόσιες πενήντα χιλιάδες έχουν ληξιπρόθεσμα χρέη στο δημόσιο, επτακόσιες τριάντα χιλιάδες έχουν στα ασφαλιστικά ταμεία. Αν θέλετε να συμπεριλάβετε και τους άλλους, έχετε κάνει λάθος στον τρόπο με τον οποίο φέρνετε την τροπολογία, γιατί τροποποιείτε το άρθρο 7 παράγραφος 2 και το κάνετε στην έκπτωση του 100%.
Εάν επιθυμείτε να το βάλετε σε όλους, τότε αλλάξτε λίγο τη διατύπωση -θα συμφωνήσουμε- για να συμπεριλάβει όλους όσοι είναι στην κατάσταση αυτή. 
Επόμενο σημαντικό θέμα που σας θέσαμε: Τι θα γίνει με αυτούς που δεν έχουν την κυριότητα επί ακινήτου, το οποίο αγόρασαν με δάνειο; Να τα χρεωθεί η τράπεζα αυτά. Δεν το βάζετε. Σας φέραμε ζήτημα για αυτούς που είναι δανειολήπτες και έχουν υποθήκες. Ούτε αυτό το αντιμετωπίσατε. Αλλά τι κάνατε; 
Εγώ νομίζω ότι αξιοποιήσατε τις παρατηρήσεις μας και επειδή έγιναν παρατηρήσεις ότι γίνεται απαλλαγή πληρωμής από τον ΕΝΦΙΑ για το ΤΑΙΠΕΔ και τις άλλες εταιρείες του δημοσίου, κάποιοι –από ό,τι φαίνεται ενδιαφερόμενοι- το άκουσαν και φέρατε μια τροπολογία για να διασφαλίσετε ότι θα μπει και η «Παράκτιο Αττικό Μέτωπο Α.Ε.». Δεν το είχε βάλει μέσα. Το είχε ξεχάσει. 
Φαίνεται ότι αυτοί που το άκουσαν, οι ενδιαφερόμενοι, ήρθαν και προφανώς ενημέρωσαν τον Υπουργό ή το κατάλαβε μόνος του και έτσι άλλαξε. Ενώ οι εξαιρέσεις δεν ήταν στο ΤΑΙΠΕΔ και στην Εταιρεία Ακινήτων του Δημοσίου, για να είναι πιο σίγουρος, πρόσθεσε και την εταιρεία «Παράκτιο Αττικό Μέτωπο Α.Ε.» ώστε να έχει και αυτή απαλλαγή, μη γίνει κανένα λάθος. 
Αυτοί που θα αγοράσουν –οι δήθεν επενδυτές- την «Παράκτιο Αττικό Μέτωπο Α.Ε.» θα έχουν και τις απαλλαγές από το συμπληρωματικό φόρο. Δεν θα πληρώσουν τίποτα. Θα έχουν τις θετικές απαλλαγές στα υπόλοιπα και έτσι η κουβέντα και οι παρατηρήσεις που κάνουμε εδώ αξιοποιήθηκαν από την άλλη πλευρά. Το πρόσθεσαν, λοιπόν, αυτό με τροπολογία το βράδυ για να απαλλαγούν και άλλο. Δηλαδή, αυτοί που δεν θα γλίτωναν κάτι, τώρα να μπουν και –εντός εισαγωγικών- τα «κορόιδα», δηλαδή οι πλειοψηφία του κόσμου, να πληρώσουν.","ΒΑΣΙΛΕΙΟΣ ΚΑΠΕΡΝΑΡΟΣ",185
"58069"," Βγάλε τα εισαγωγικά!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Επομένως, όχι μόνο δεν διευκολύνετε, όχι μόνο δεν βάλατε τα θέματα, αλλά επί της ουσίας δημιουργείτε επιπλέον προβλήματα. 
Άρα, επειδή δεν έχουμε χρόνο, η ψήφος μας στο κάθε άρθρο θα έχει την έννοια της αιτιολόγησης ενόψει των όσων έχουμε πει και γιατί ψηφίζουμε ή κυρίως γιατί θα καταψηφίσουμε τα περισσότερα άρθρα επί της αρχής, στο σύνολο και επί των άρθρων. Αν είναι θετικό κάτι θα ειπωθεί. Άλλωστε έπεται και ο Κοινοβουλευτικός Εκπρόσωπος ο κ. Καπερνάρος. 
Κύριε Υπουργέ, θα ήθελα την προσοχή σας. Είναι σημαντικό. Θα σας ενημερώσει μετά ο συνάδελφος.","ΒΑΣΙΛΕΙΟΣ ΚΑΠΕΡΝΑΡΟΣ",185
"58070"," Σας ακούω.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, δεν γίνεται έτσι όμως δουλειά. Ακούτε με το ένα αυτί εμένα και με το άλλο τον κ. Ντινόπουλο. Αλλά έτσι θα γίνεται σύγχυση στο μυαλό. 
Υπήρχε, λοιπόν, ένα θέμα σε σχέση με τη φορολόγηση των πλοίων και κυρίως των εφοπλιστών. Απαντήσατε στην επιτροπή ότι με βάση το άρθρο 107 του Συντάγματος δεν μπορεί να γίνει. Σας εξήγησα ότι οι διατάξεις του ν.27/1975 έχουν και δίνουν τη δυνατότητα σε εσάς -αν θέλετε- να επιβάλετε φορολογία. Η αυξημένη ισχύς καλύπτει μόνο τα κεφάλαια Α΄ έως Δ΄. Δεν καλύπτει τα υπόλοιπα. Επομένως εκεί μπορείτε να νομοθετήσετε. 
Δεύτερον, το πιο σημαντικό σε σχέση με το φόρο που επιβάλλετε είναι κυρίως οι συντελεστές, με τους οποίους φορολογεί κανείς την παλαιότητα και τη χωρητικότητα. Επομένως, οι συντελεστές μπορούν να αλλάξουν με απλό νόμο. Και έχουν αλλάξει με τον απλό ν. 3943/2011. 
Αλλάξτε, λοιπόν, το νόμο αυτό, βάλτε μεγαλύτερους συντελεστές και έτσι θα υπάρξει φορολόγηση πολύ μεγάλη –όποια πρέπει να γίνει- με βάση τα κέρδη τα οποία έχουν, ούτως ώστε να συνεισφέρουν και οι εφοπλιστές, εν προκειμένω, στην εθνική οικονομία. 
Άρα, αυτό που σας είχα υποσχεθεί, κύριε Υπουργέ, ότι θα σας δώσω λύση, το κάνω. Αν δεν είστε έτοιμος τώρα, φέρτε ρύθμιση αντίστοιχη με το ν.3943/2011 που επικαλέστηκα, διαβάστε τον, αλλάξτε τα κριτήρια εκεί και τελείωσε το θέμα. Όσον αφορά τα περί συνταγματικού κωλύματος, δεν ισχύουν και υπάρχουν μόνο προκειμένου να εξυπηρετούν άλλες καταστάσεις. Αν έχετε άλλες αντιρρήσεις εδώ είμαστε. Πείτε μας τα προβλήματά σας να σας τα λύσουμε, αν δεν έχετε την τεκμηρίωση που σας χρειάζεται. 
Όσον αφορά το άρθρο 27 για τον ΟΔΔΗΧ: Έτσι όπως γίνονται οι διαδικασίες που αποσπάται ουσιαστικά ο έλεγχος του δημοσίου χρέους από το Γενικό Λογιστήριο του Κράτους και πάει στον ΟΔΔΗΧ, μας βρίσκει αντίθετους. Να την πάρετε πίσω. Και εάν συνδυάζεται με άλλες καταστάσεις, να ξέρετε ότι θα μας βρείτε αντίθετους. Μέχρι εδώ μένω και περιμένω παρακάτω να δω πώς θα εξελιχθεί το θέμα. 
Πήρατε πίσω τις διατάξεις του άρθρου 33 μετά την καταγγελία που έγινε στην επιτροπή, μετά τα όσα είπαμε εδώ και όσα είπε ο κ. Καμμένος. Έχετε αφήσει διατάξεις στο κεφάλαιο Ε΄ στο άρθρο 31 για το ότι δίνεται δικαίωμα παραχώρησης χρήσης αιγιαλού, παραλίας, θαλασσίου χώρου και πυθμένα για την εκτέλεση έργων κοινής ωφέλειας και επιχειρηματικής δραστηριότητας. Είναι όλοι οι ενδιαφερόμενοι. Συνεχίζεται, λοιπόν, η πολιτική αυτή η οποία προφανώς δεν εξυπηρετεί κατά την άποψή μας το δημόσιο συμφέρον. 
Τα υπόλοιπα θέματα αφορούν –και εκεί θα επικεντρωθώ καθώς τελειώνει ο χρόνος- τα ζητήματα της εκτέλεσης. Σας έγινε μια παρατήρηση, κύριε Υπουργέ και δεν πήραμε απάντηση σε σχέση με το πιστοποιητικό που χρειάζεται να έχει πληρώσει κανείς ΕΝΦΙΑ για να είναι παραδεκτή η συζήτηση αγωγής για ζητήματα που έχουν σχέση με μισθώματα κ.λπ.. 
Εδώ επί της ουσίας, αν το βάλετε αυτό ως στοιχείο, δεν δίνετε τη δυνατότητα προστασίας των ιδιοκτητών ακινήτων. Πάρτε το πίσω αυτό. Βάλτε κάτι άλλο γιατί εκεί δημιουργεί πρόβλημα. Έτσι, πηγαίνουμε στην πολιτική που λέει ότι αφού διασφαλίζετε ένα πλαίσιο φορομπηχτικής πολιτικής, πρέπει να διασφαλίσετε και ένα πλαίσιο είσπραξης. Γιατί προφανώς γνωρίζετε ότι ο ελληνικός λαός έχει φοροδοτική αδυναμία. Άρα, πρέπει με το ζόρι να αναγκαστεί να πληρώσει και εξαρτάται το άρθρο 46 του ν. 4174/2013 σε σχέση με την συντηρητική κατάσχεση. 
Με αυτό λέτε ότι η φορολογική διοίκηση μπορεί σε επείγουσες περιπτώσεις ή για να αποτραπεί επικείμενος κίνδυνος για την είσπραξη φόρων να προβαίνει με βάση τον τίτλο πριν τη λήξη προθεσμίας καταβολής οφειλής. Δηλαδή, πρέπει να πληρώσεις την οφειλή στις 30 Οκτώβρη, είναι Σεπτέμβρης και εκτιμάει η φορολογική Αρχή ότι μπορεί να μην πληρώσεις. Άρα, από το Σεπτέμβρη τι σου κάνει; Χωρίς δικαστική απόφαση –απαράδεκτο αυτό- επιβάλλει μέτρο συντηρητικής κατάσχεσης κινητών, ακινήτων, εμπραγμάτων δικαιωμάτων, απαιτήσεων και περιουσιακών στοιχείων. Μα, άμα σε καλεί να πληρώσεις 30 Οκτωβρίου, δεν μπορεί να σου κάνει συντηρητική κατάσχεση εκ των προτέρων, εφόσον δεν έχει λήξει η ημερομηνία που πρέπει να πληρώσεις. Αυτά δεν γίνονται ούτε στην Ταγκανίκα. Και συνεχίζει λέγοντας ότι μετά θα μετατρέψει τη συντηρητική –χωρίς προϋποθέσεις- και θα την κάνει αναγκαστική. 
Βάζετε φοβερά ποσά για πρόστιμα. 
Επίσης, η άσκηση και η προθεσμία της ενδικοφανούς προσφυγής δεν αναστέλλει την εκτέλεση. Μα, βασική αρχή της διοίκησης είναι το δικαίωμα ενδικοφανούς προσφυγής. Δηλαδή, σου στέλνει να πληρώσεις για ένα οικόπεδο που δεν είναι δικό σου και πας εκεί να τους δείξεις τα χαρτιά. Αυτή είναι η ενδικοφανής προσφυγή. Μέχρι να στο εξετάσει θα πρέπει να αναστέλλεται η εκτέλεση. Όχι! Θα γίνει η εκτέλεση των διοικητικών μέτρων και εσύ θα τρέχεις στους διοικούμενους να αποδείξεις ότι δεν είσαι ελέφαντας.","ΙΩΑΝΝΗΣ ΣΤΟΥΡΝΑΡΑΣ",168
"58071"," Ολοκληρώστε, κύριε Μαριά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω. 
Επίσης, πριν γίνει εκτέλεση, πρέπει να σε ειδοποιήσουν. Ωστόσο λέει ότι δεν απαιτείται η κοινοποίηση της ειδοποίησης για την επιβολή κατάσχεσης στις περιπτώσεις κατάσχεσης χρηματικών ποσών ή απαιτήσεων στα χέρια τρίτων ή του φορολογουμένου.
Δηλαδή, σου κάνει την κατάσχεση η τράπεζα του ποσού που έχεις και δεν σε έχει ειδοποιήσει καν. Αυτά συνάδουν με το κράτος δικαίου; Είναι πράγματα που πρέπει να τα πάρετε πίσω. Το κράτος να κάνει εκτέλεση, να τηρήσει τις συνταγματικές προϋποθέσεις. Αφού κάνετε φορομπηχτική πολιτική, έχετε φτωχοποιήσει τον ελληνικό λαό, δεν θα έχει λεφτά να πληρώσει, θα του παίρνετε τα σπίτια και δεν θα έχει και άμυνες. Στο τέλος που θα πάμε;
Αυτά, κύριε Υπουργέ, πρέπει να τα αντιμετωπίσετε. Οφείλω να σας μεταφέρω, επίσης, τη διαμαρτυρία των ιδιοκτητών ενοικιαζομένων δωματίων Κρήτης για αυτά τα οποία κάνετε και έτσι όπως τα αντιμετωπίζετε. Και έχω να σας μεταφέρω επίσης πάρα πολλές διαμαρτυρίες των αγροτών, οι οποίοι συγκεντρώνονται τώρα στο Σύνταγμα και διαμαρτύρονται, όχι γιατί θα πληρώσουν το 1 ευρώ αλλά γιατί ανοίγει ο δρόμος υπερφορολόγησης των αγροτεμαχίων και κυρίως των μέσων παραγωγής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58072"," Κύριε Μαριά, ολοκληρώστε σας παρακαλώ. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελείωσα, κυρία Πρόεδρε. Δέκα δευτερόλεπτα θα χρειαστώ μόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58073","  Σας παρακαλώ. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Υπερφορολογείτε το μέσο παραγωγής που είναι το χωράφι, ενώ πρέπει να τους μειώσετε το κόστος παραγωγής για να είναι οι αγρότες παραγωγικοί. 
Επομένως, με όλα αυτά -αν έχουμε και δευτερολογία θα συμπληρώσουμε, ο Κοινοβουλευτικός Εκπρόσωπος κ. Καπερνάρος θα συμπληρώσει κι αυτός τα υπόλοιπα- εμείς καταψηφίζουμε και τα άρθρα, κύριε Υπουργέ, κι όταν έρθει κι επί του συνόλου, επειδή δεν θα έχουμε τη δυνατότητα αιτιολόγησης, θα το καταψηφίσουμε και επί του συνόλου. 
Κυρία Πρόεδρε, αναγκαστήκαμε στην προηγούμενη διαδικασία να ψηφίσουμε «ΠΑΡΩΝ» για τα θέατρα, διότι προστέθηκε τελευταία στιγμή μία τεράστια τροπολογία, ένα νομοσχέδιο που είχε σχέση με το Υπουργείο Παιδείας, κατέστρεψε το νομοσχέδιο του Υπουργείου Πολιτισμού το οποίο εμείς θέλαμε να ψηφίσουμε και ψηφίσαμε μόνο επί των άρθρων. Αιτιολογώ τη ψήφο μας, αφού δεν μπορούσαμε προηγουμένως λόγω Κανονισμού να την αιτιολογήσουμε.
Ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58074"," Ευχαριστώ πολύ, κύριε Μαριά.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι δύο μαθητές και μαθήτριες και δύο εκπαιδευτικοί-συνοδοί από το 3ο Δημοτικό Σχολείο Αργυρούπολης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει τώρα ο ειδικός αγορητής της Χρυσής Αυγής κ. Αρτέμιος Ματθαιόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58075"," Ευχαριστώ, κυρία Πρόεδρε. 
Θα προσπαθήσω να κινηθώ πάντα μέσα στο πλαίσιο του χρόνου και να είμαι περιεκτικός.
Θα ήθελα να απευθυνθώ προσωπικά στον κύριο Υπουργό, γιατί θεωρώ ότι τα τεχνικά ζητήματα κάθε νομοσχεδίου είναι πράγματι σημαντικά, αλλά αυτά από μόνα τους δεν επαρκούν. Στη συγκεκριμένη περίπτωση, για ένα νομοσχέδιο σαν το σημερινό που αφορά εκατοντάδες χιλιάδες Έλληνες που έχουν στην κυριότητά τους κάποιο ή κάποια ακίνητα, θα πρέπει να αποστασιοποιηθούμε από αυτά και να εξετάσουμε την ηθική διάσταση του ζητήματος και να δούμε κατά πόσο ο συγκεκριμένος νόμος -εάν τελικά ψηφιστεί- είναι δίκαιος και σύμφωνος προς το Σύνταγμα, γιατί αυτό είναι το ζητούμενο. Γιατί αν έχουμε ένα νόμο ο οποίος είναι τελικά άρτια καταρτισμένος αλλά  δεν είναι δίκαιος, για μας δεν είναι ένας καλός νόμος και τίποτα δεν έχει να προσφέρει στο καλό του Έθνους και της πατρίδας, πόσω δε μάλλον στους Έλληνες πολίτες, οι οποίοι σήμερα δυστυχώς αναγκάζονται να  ζουν κάτω από τέτοιες δυσάρεστες οικονομικές συνθήκες.
Τρία χρόνια, λοιπόν, μετά από την επιβολή του μνημονίου στην Ελλάδα, με τα όσα δυσάρεστα αποτελέσματα έχουμε βιώσει όλοι μας, με την ανείπωτη οικονομική, κοινωνική κ.λπ. καταστροφή στην Ελλάδα, θα έπρεπε όλα αυτά να ενεργοποιήσουν το Υπουργείο και τη μνημονιακή Συγκυβέρνηση, ώστε να λάβει κάποιες νομοθετικές πρωτοβουλίες για να αναστρέψει αυτήν τη δυσάρεστη κατάσταση. Αντιθέτως, βλέπουμε σήμερα ότι αυτή η άπληστη Κυβέρνηση κάνει ό,τι περνάει από το χέρι της για να επιταχύνει την καταστροφή της ελληνικής κοινωνίας, της ελληνικής οικονομίας και κατ’ επέκταση κάθε τομέα της ζωής των Ελλήνων. 
Γι’ αυτόν τον λόγο, λοιπόν, θεωρούμε ότι θα έπρεπε να εξετάσουμε συνολικά το νομοσχέδιο και να δούμε σε ποιους δίνει κάποιες ευνοϊκές διατάξεις, ποιους ευνοεί στο κάτω-κάτω. Γιατί όσοι μίλησαν πριν από εμένα αναφέρθηκαν σε κάποια τεχνικά ζητήματα και είπαν «ναι, δεν είναι δίκαιο», για τους εκάστοτε λόγους που επικαλέστηκαν. Συμφωνούμε, αλλά θα πρέπει επιτέλους να καταλάβει το ίδιο το Υπουργείο ότι δεν μπορεί να νομοθετεί εσαεί μόνο και μόνο επειδή η τρόικα έχει βάλλει κάποιο πλαίσιο, μέσα στο οποίο αναγκάζεται να κινείται, αγνοώντας ότι έξω από την Αίθουσα αυτή ο λαός κυριολεκτικά πεθαίνει από την πείνα.
Κάνω αυτήν την εισαγωγή γιατί σε όλα –μα σε όλα- τα νομοσχέδια που έχουν να κάνουν με την οικονομία που συζητήθηκαν εδώ μέσα, όσες απαντήσεις δόθηκαν από τον κύριο Υπουργό ήταν όλες στο ίδιο πλαίσιο, ότι δηλαδή δεν μπορούμε να κάνουμε τίποτα γιατί η τρόικα επέβαλε εκείνο, δεν μπορούμε να κάνουμε κάτι διαφορετικό γιατί ψάχνουμε έσοδα, δεν μπορούμε να κάνουμε τίποτα γιατί οι αριθμοί δεν βγαίνουν. 
Ερώτημα: Εφόσον οι αριθμοί δεν βγαίνουν –και το παραδέχεστε εσείς οι ίδιοι- και όλα τα στατιστικά δεδομένα που έχουν έρθει στο φως της δημοσιότητας, αποδεικνύουν ότι η πολιτική που έχετε ακολουθήσει έχει κυριολεκτικά αποτύχει, για ποιο λόγο δεν αλλάζετε ρότα στην πολιτική σας; Η απάντηση είναι απλή: γιατί δεν είστε εσείς οι οποίοι έχετε την εξουσία στα χέρια σας. Νομοθετείτε ως άτομα τα οποία έχετε διορισθεί από ξένα κέντρα εξουσίας, τα οποία σας υποδεικνύουν κάθε λίγο και λιγάκι τι πρέπει να κάνετε. 
Έτσι λοιπόν φτάσαμε σήμερα να συζητήσουμε σήμερα -άκουσον, άκουσον- για τη φορολογία της πρώτης κατοικίας ή γενικότερα της κατοικίας που έχουν στην κυριότητά τους οι Έλληνες πολίτες. 
Να θυμίσω ότι τα προηγούμενα χρόνια, τις προηγούμενες δεκαετίες, το οικονομικό μοντέλο που εσείς πείσατε τον ελληνικό λαό να υιοθετήσει ήταν αυτό το οποίο τον παρακινούσε να παίρνει στεγαστικά δάνεια, το ένα πίσω από το άλλο, για να αγοράζει ακίνητα. Το «κεραμίδι» στο κάτω, κάτω, για μένα δεν είναι κάτι κακό, ο καθένας έχει δικαίωμα να αγοράσει ένα ακίνητο γιατί ήταν ένα όνειρο ζωής. 
Μετά, λοιπόν, από κόπους μίας ζωής, μετά από δύο και τρεις δουλειές που δούλευε ο καθένας και απέκτησε ένα ακίνητο, έρχεστε τώρα να το φορολογήσετε, χωρίς να κάνετε και την πιο ουσιαστική διάκριση, εάν δηλαδή το ακίνητο αυτό επιφέρει κάποιο έσοδο σε αυτόν που το έχει στη διάθεσή του.
Με ποιο κριτήριο δηλαδή φορολογείτε; Έτσι, φορολογείτε τα πάντα, χωρίς να δείτε το πιο δίκαιο, ότι δηλαδή υπάρχουν άνθρωποι οι οποίοι είτε τα κληρονόμησαν είτε δουλεύοντας μία ολόκληρη ζωή πήραν ένα ακίνητο, ένα φτωχό ακίνητο σαράντα, πενήντα ή εκατό τετραγωνικών μέτρων κι όχι βίλλες και κότερα, όπως έχετε εσείς. 
Αφού, λοιπόν, το απέκτησαν, έρχεστε να το φορολογήσετε, χωρίς να δείτε αν του επιφέρει κάποιο έσοδο. Αυτό το θεωρείτε δίκαιο; Το θεωρείτε σωστό; Και αν η λογική σας είναι να βρείτε κάποια έσοδα για να καλύψετε τρύπες, τις οποίες βλέπετε ότι δεν μπορείτε να τις καλύψετε γιατί έχετε ακολουθήσει -όπως είπα- λάθος πολιτική, γιατί δεν βρίσκετε κάποιο άλλο δρόμο έτσι ώστε να δώσετε μία ανάσα στον Έλληνα, ο οποίος ζει κάτω από τέτοιες δυσάρεστες συνθήκες; 
Να, λοιπόν, που φτάσαμε, να συζητάμε σήμερα το πιο τραγικό, την κατάργηση της ιδιοκτησίας. Γιατί τι γίνεται σήμερα; Αναγκάζεται ο Έλληνας χρόνο με το χρόνο να πληρώνει κάτι το οποίο έχει στην κυριότητά του και να το πληρώνει μάλιστα με φορολογικούς συντελεστές οι οποίοι πλέον ξεπερνούν κάθε όριο προκλητικότητας. Τι να πει κανείς, όταν σήμερα μιλάμε για το γεγονός ότι κάποιοι αναγκάζονται να πληρώνουν ενοίκιο για κάποια κατοικία η οποία ανήκει σε αυτούς; 
Και να θυμίσω εδώ πέρα, επειδή μίλησα για συνταγματικότητα προηγουμένως, ότι το Συμβούλιο της Επικρατείας είχε βγάλει μία απόφαση. Γιατί εδώ πέρα παίζουμε με τις λέξεις και ονομάσατε «ΕΝΦΙΑ» το χαράτσι και νομίζατε ότι αλλάζοντας την ονομασία ξεπερνάτε και το νομικό κώλυμα. Ποιο είναι αυτό; Είχε γνωμοδοτήσει το Συμβούλιο της Επικρατείας ότι το χαράτσι, επειδή είχε πρόσκαιρο χαρακτήρα και συγκεκριμένα αφορούσε τα έτη 2011 και 2012, πράγματι θα μπορούσε να επιβληθεί ως μία εισφορά για να διορθώσουμε τα κακώς κείμενα στην ελληνική οικονομία. Επειδή η Κυβέρνηση από το 2012 και μετά δεν κατήργησε το χαράτσι, έκανε κάτι πολύ απλό. Άλλαξε την ονομασία και πίστεψε ότι έτσι θα ξεπεράσει το νομικό αυτό κώλυμα και θα συνεχίσει να επιβάλει στον Έλληνα να πληρώνει ενοίκιο στην ιδιοκτησία του.
Επομένως, λοιπόν, με αυτές τις προχειρότητες και με αυτές τις προκλητικές πρακτικές τις οποίες επικαλείστε κάθε λίγο και λιγάκι, φέρνετε τα πράγματα σε οριακό σημείο και μας κάνει να πούμε ότι έχετε φτάσει σε τέτοιο σημείο, ώστε να σας αποκαλέσουμε «κράτος τοκογλυφικό» γιατί πλέον είστε άπληστοι και δεν έχετε αντιληφθεί το μέγεθος της καταστροφής που έχετε επιφέρει στην ελληνική κοινωνία. 
Διάβασα όλα τα τεχνικά χαρακτηριστικά του νομοσχεδίου για τα οποία βλέπετε ότι δεν κάνω λόγο, διότι –επαναλαμβάνω- για μένα είναι ηθικό το ζήτημα πάνω απ’ όλα. Ωστόσο, θα ήθελα να αναφερθώ και στο αυριανό θέμα για τους πλειστηριασμούς. Τι θα πείτε στις τριακόσιες και πλέον χιλιάδες οικογένειες που θα χάσουν τα σπίτια τους; Προσέξτε ποιες λέξεις χρησιμοποιώ: «που θα χάσουν τα σπίτια τους». 
Είμαι βέβαιος γι’ αυτό, γιατί άκουσα τους λεγόμενους αντάρτες της Συγκυβέρνησης, αλλά και κάποιους από το κόμμα σας να λένε «θα δούμε», «θα εξετάσουμε», «εγγυούμαστε ότι δεν θα γίνει αυτό που όλοι φοβόμαστε αύριο», ότι ο Έλληνας δηλαδή θα χάσει το σπίτι του και θα μείνει άστεγος, θα αναγκαστεί να ζήσει έξω στο κρύο, στην παγωνιά, γιατί εσείς θέλετε να του πάρετε την πρώτη κατοικία.
Και επειδή εσείς, προσωπικά, κύριε Υπουργέ, είστε ένας άνθρωπος ο οποίος πολλές φορές σε δική μου αντιπαράθεση έχετε πει ότι πρέπει να σώσουμε τις τράπεζες, είστε από τους ανθρώπους εκείνους που λένε ότι το τραπεζικό σύστημα να είναι καλά πάνω απ’ όλα και δεν πειράζει, ας πεθαίνει ο λαός, πώς δίνετε το δικαίωμα στις τράπεζες ως ενδιάμεσοι να προβαίνουν σε πλειστηριασμό της κατοικίας των Ελλήνων, όταν ξέρετε ότι τα τραπεζικά αυτά ιδρύματα έχουν χρεοκοπήσει; Γιατί δεν φορολογείτε τα τραπεζικά συστήματα τα οποία έχετε ανακεφαλαιοποιήσει τόσο γενναιόδωρα, όλα αυτά τα χρόνια; 
Τι θέλω να πω με αυτό; Ότι εάν είχατε την ίδια λογική και τα την ίδια προοπτική στο να φορολογείτε όλους αυτούς οι οποίοι έχουν το χρήμα στην τσέπη τους κι όχι τον ελληνικό λαό ο οποίος πεθαίνει, τότε πράγματι θα βρίσκατε τα έσοδα για να καλύψετε τις μαύρες τρύπες. Τη στιγμή, όμως, που εσείς επιλέγετε να φορολογήσετε, να υπερφορολογήσετε, ανθρώπους οι οποίοι δεν έχουν πλέον κανένα εισόδημα, τότε αντιλαμβάνεστε ότι μας φέρνετε πραγματικά ένα βήμα πριν την ολοκληρωτική καταστροφή. 
Θα σταθώ σε ένα τελευταίο σε ό,τι αφορά μία τροποποίηση, μία διάταξη, η οποία δεν είναι καθόλου τυχαία και η οποία αφορά μία παράταση στο ειδικό τέλος του 20% επί των διαφημίσεων που προβάλλονται από τα κανάλια. 
Πόσο τυχαίο είναι το γεγονός ότι πριν από μία εβδομάδα νομοθετήσατε εις όφελος  των μεγαλοκαναλαρχών, οι οποίοι ταυτόχρονα είναι και μεγαλοεργολάβοι και μέσα από τα κανάλια τους που είναι στην ιδιοκτησία τους βρίζουν καθημερινά τη Χρυσή Αυγή; Έρχεστε, λοιπόν, σήμερα μία εβδομάδα μετά να νομοθετήσετε, πάλι, εις όφελος των ίδιων προσώπων –γιατί πρόκειται για τα ίδια πρόσωπα και τις ίδιες οικογένειες- δίνοντας μία παράταση επί του 20%. 
Και τι επικαλεστήκατε για την παράταση αυτή; Είπατε –προσέξτε!- ότι η οικονομία δεν είναι εύρωστη, δεν είναι σε καλά επίπεδα, άρα θα πρέπει να δώσουμε μία ευνοϊκή παράταση στα κανάλια. Δηλαδή, η οικονομία είναι χάλια για τα κανάλια, αλλά είναι καλή για τους Έλληνες πολίτες που αναγκάζονται να πληρώσουν από την τσέπη τους φόρους μέχρι να τους στραγγίξετε οικονομικά. 
Άρα, λοιπόν, εμείς θεωρούμε ότι όλα αυτά συνιστούν ακόμα ένα νομοσχέδιο το οποίο αποσκοπεί στην αφαίμαξη των Ελλήνων.
Δεν μπορούμε να το ψηφίσουμε διότι δεν θέλουμε να λερώσουμε τα χέρια μας με αίμα αθώων ανθρώπων οι οποίοι έπεσαν στην παγίδα να σας πιστέψουν και σήμερα πληρώνουν το τίμημα της επιλογής τους. 
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"58076"," Ευχαριστώ κι εγώ.
Ο ειδικός αγορητής της Δημοκρατικής Αριστεράς κ. Δημήτριος Αναγνωστάκης, έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58077"," Ευχαριστώ πολύ.
Κυρία Πρόεδρε, κύριε Υπουργέ, θα ήθελα να ξεκινήσω στηλιτεύοντας τη διαδικασία νομοθέτησης. 
Θεωρώ απαράδεκτο ως και προσβλητικό χθες το βράδυ στις δώδεκα και είκοσι λίγο πριν τη λήξη της συνεδρίασης για το συγκεκριμένο νομοσχέδιο να μας δίνονται νομοτεχνικές βελτιώσεις σε ένα σύνολο δεκατριών σελίδων. 
Βέβαια, θεωρώ απαράδεκτο να έρχεται με τη μορφή του κατεπείγοντος ένα ζήτημα που αφορά χιλιάδες συμπολίτες μας. Αναφέρομαι στο νομοσχέδιο που διάταξή του έχει και την αντιμετώπιση των πλειστηριασμών πρώτης κατοικίας. Όλα αυτά αναδεικνύουν και αποδεικνύουν πως η Κυβέρνηση δυστυχώς εξακολουθεί να ακολουθεί ένα δρόμο που προσβάλλει τα κοινοβουλευτικά ήθη και έθιμα, που προσβάλλει την κοινοβουλευτική παράδοση. 
Θερμή παράκληση, κύριε Υπουργέ, μην συνεχίσετε σ’ αυτόν το δρόμο της εκτροπής, το δρόμο τον ολισθηρό, που δυστυχώς δεν ενισχύει και δεν θωρακίζει τη δημοκρατία, αντίθετα της δημιουργεί πολλά τραύματα και βρίσκουν το έδαφος κάποιοι οι οποίοι την επιβουλεύονται για να βγάζουν διάφορες κορώνες.
Επί της ουσίας, κυρία Πρόεδρε, κυρίες και κύριοι βουλευτές, εμείς από την πρώτη στιγμή στην επιτροπή καταγγείλαμε ότι αυτό το νομοσχέδιο έχει πάρα πολλά αρνητικά. Το σημαντικότερό του ίσως είναι ότι δεν έχει κοινωνική δικαιοσύνη. Δεν στηρίζεται σε μια αναλογικότητα, σε μια ισχυρή προοδευτικότητα που θα έπρεπε να έχει ένας φόρος ακινήτων αλλά το αντίθετο ακριβώς. Έχει μια ανάπηρη προοδευτικότητα, μια αντίστροφη προοδευτικότητα. 
Κλασσικό παράδειγμα, για να στηρίξω τον ισχυρισμό μου, είναι η μείωση των κλιμακίων από 20 σε 12 και η ανόμοια κατανομή των ποσοστών στις σχέσεις 5ου με 6ου κλιμακίου -η αύξηση είναι 33%- ενώ στα μεγαλύτερα κλιμάκια, 9ο με 10ο η αύξηση είναι μόλις 3%. Από την ανάγνωση και μόνο αυτών των συντελεστών βλέπετε, κυρίες και κύριοι Βουλευτές, ότι υπερφορολογείται η μεσαία και η μικρή ακίνητη περιουσία και η μεγάλη ακίνητη περιουσία προστατεύεται.
Εμείς, κύριε Yπουργέ, σας καλέσαμε να δείτε λίγο το άρθρο 7 που αναφέρεται στην προστασία των ομάδων εκείνων που πραγματικά δεν έχουν τη δυνατότητα. Μιλώ για τη χορήγηση εκπτώσεων από 50%-100% σε κάποιες ευπαθείς κοινωνικές ομάδες. 
Προς τιμήν σας χθες το βράδυ στις δεκατρείς σελίδες νομοτεχνικών βελτιώσεων κάνατε μια προσπάθεια και έχετε σε ένα βαθμό ικανοποιήσει το αίτημα της Δημοκρατικής Αριστεράς. Αναφέρομαι στην αύξηση του τεκμαρτού αφορολόγητου. Από 9.000 πάνε στις 12.000 ευρώ. Είναι θετικό. Το αρνητικό είναι ότι δεν απαλείφεται η τρίτη προϋπόθεση που έχει να κάνει με τις ληξιπρόθεσμες οφειλές προς το δημόσιο και τα ασφαλιστικά ταμεία. 
Χθες, κύριε Υπουργέ -δεν ξέρω αν ήσασταν στην τοποθέτησή μου- έκανα μια αναφορά λέγοντας ότι 2,5 εκατομμύρια έχουν ληξιπρόθεσμες οφειλές. Μια συνάδελφος με διόρθωσε λέγοντας ότι τα νέα στοιχεία, δυστυχώς, φτάνουν αυτό το νούμερο στα 3,4 εκατομμύρια. Αντιλαμβάνεστε ότι αν παραμείνει αυτή η τρίτη προϋπόθεση, δεν πρόκειται σε καμμία περίπτωση να υπάρξει ανακούφιση σ’ αυτήν την κατηγορία. 
Το δεύτερο που θέλω να παρατηρήσω είναι ότι εμείς είχαμε κάνει μια πρόταση το 80% να γίνει 67%, έτσι ώστε οι άνθρωποι που πραγματικά έχουν τη φροντίδα της πολιτείας, να αντιμετωπιστούν όπως οφείλουμε να τους αντιμετωπίσουμε.
Στα θετικά σας, κύριε Υπουργέ, είναι η απόσυρση των παραγράφων 2 και 5 του άρθρου 33. Παρ’ όλα αυτά όμως έχουμε πολλά να πούμε. 
Ξεκινώ, κυρία Πρόεδρε, λέγοντας ότι σε ό,τι αφορά στο πρώτο άρθρο, η ΔΗΜΑΡ, όπως και στην χθεσινή μου τοποθέτηση τόνισα, πίστευε και πιστεύει στην αναγκαιότητα ενός δίκαιου με προοδευτική κλίμακα ενιαίου φόρου στο σύνολο της ακίνητης περιουσίας και όχι στο κάθε ακίνητο ξεχωριστά, στο κάθε μεμονωμένο ακίνητο. 
Για το άρθρο 2 δεν έχω κάποιο σχόλιο.
Το άρθρο 3 έχει να κάνει με τις απαλλαγές από τον ΕΝΦΙΑ. Θέλω να πω ότι ως προς τα ακίνητα νομικών προσώπων δημοσίου δικαίου, ιδιωτικού ΔΙΚΑΙΟΥ, ΤΑΙΠΕΔ και της Εταιρείας Ακινήτων του Δημοσίου, όταν ιδιοχρησιμοποιούνται, απαλλάσσονται από τον ΕΝΦΙΑ. 
Όσον αφορά όμως -κι εδώ δεν άκουσα πολλούς χώρους- τα ακίνητα της Εκκλησίας, ισχύουν περίπου τα ίδια, όπως δηλαδή και για τα νομικά πρόσωπα δημοσίου και ιδιωτικού δικαίου, που δεν εντάσσονται μέσα στους φορείς γενικής κυβέρνησης αλλά ιδιοχρησιμοποιούνται αποκλειστικά για την εκπλήρωση μορφωτικού, εκπαιδευτικού, πολιτιστικού, αθλητικού, φιλανθρωπικού, και κοινωφελούς σκοπού. 
Δημιουργείται βέβαια, κυρίες και κύριοι συνάδελφοι, ένα μεγάλο εύρος απαλλαγών με τις παραπάνω διατάξεις. Κατά τη γνώμη της Δημοκρατικής Αριστεράς υπάρχουν αρκετές ασάφειες για την εφαρμογή του. Εκείνο που θεωρούμε σωστό είναι ότι και η Εκκλησία πρέπει να συμβάλει στην προσπάθεια ενός ολόκληρου λαού να αντιμετωπίσει αυτήν την εξαιρετικά δεινή κατάσταση που αντιμετωπίζει η χώρα. 
Για τον υπολογισμό του κύριου φόρου στο άρθρο 4 είπα κάποια πολύ λίγα. 
Να προχωρήσω στο άρθρο 5 για τον υπολογισμό του συμπληρωματικού φόρου. Πρόκειται μεν για μια βελτίωση του προηγούμενου σχεδίου, αυτού που είχε διαρρεύσει προ διμήνου για τον υπολογισμό μεγάλης ακίνητης περιουσίας, παρ’ όλα αυτά υστερεί κατά πολύ σε σχέση με το αρχικό σχέδιο, κατά την τρικομματική κυβέρνηση, που προέβλεπε σε μια κλίμακα προοδευτικά τη φορολόγηση του συνόλου της ακίνητης περιουσίας. Έτσι, λοιπόν, το επαναλαμβάνω, παγιώνεται η υπερφορολόγηση της μεσαίας κυρίως περιουσίας. Πέραν αυτών εγείρεται μεγάλος προβληματισμός ως προς το θέμα των εμπορικών τιμών με τις αντικειμενικές.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, θα ήθελα την ανοχή σας.
Να σημειώσουμε, κυρίες και κύριοι Βουλευτές, ότι με την Τράπεζα της Ελλάδας την τελευταία τετραετία έχει μειωθεί κατά μέσο όρο 37,5% η πραγματική τιμή των ακινήτων. 
Για τις φοροαπαλλαγές και τη νομοτεχνική βελτίωση στο άρθρο 7 μίλησα. 
Να σημειώσω στα θετικά την μείωση φόρου μεταβίβασης ακινήτων. Αν και κύριε Υπουργέ, να σημειώσουμε, ότι από 1-1-2014 τίθεται σε εφαρμογή και ο φόρος υπεραξίας κατά την πώληση των ακινήτων. Ο φόρος αυτός επιβαρύνει τον πωλητή και προσδιορίζεται στο 15% της διαφοράς ανάμεσα στην τιμή κτήσης και στην τιμή πώλησης ενός ακινήτου. Οπότε κατά τη γνώμη μας ελάχιστη είναι στην ουσία η συμβολή της μείωσης του φόρου της μεταβίβασης στην αναθέρμανση της αγοράς, που είναι πρακτικά παγωμένη, πρακτικά νεκρή. 
Για το άρθρο 14 τα είπαμε και στην επιτροπή. Είναι μια θετική διάταξη. Αναφέρομαι στα χρήματα που θα δώσει η κοινότητα των πλοιοκτητών για τρία χρόνια. Αλλά δεν έχουμε ξεκαθαρίσει αν αυτό γίνεται προς χάριν της σωτηρίας της πατρίδας και της προσπάθειας εξόδου από την κρίση ή υπάρχουν τίποτα ανταλλάγματα που εμείς δεν τα έχουμε δει.
Θα ήθελα μια συγκεκριμένη απάντηση, κύριε Υπουργέ, όταν πάρετε τον λόγο. 
Ξέρω, λοιπόν, ότι πρέπει να ολοκληρώσω, για να πάρουν τον λόγο και οι υπόλοιποι συνάδελφοι. Εμείς επί της αρχής έχουμε καταψηφίσει, κύριε Υπουργέ. Επί των άρθρων έχουμε κάποιες θετικές αναφορές. Έκανα μια και στο άρθρο 14. Από εκεί και πέρα θα επιφυλαχθούμε να ακούσουμε τις δικές σας τοποθετήσεις. 
Βεβαίως, κυρία Πρόεδρε, θα ήθελα να πω ότι θα καταθέσουμε αίτηση για ονομαστική ψηφοφορία σε ό,τι έχει να κάνει με το άρθρο 7.
Σας ευχαριστώ πολύ.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58078"," Ευχαριστούμε πολύ.
Ο ειδικός αγορητής του Κομμουνιστικού Κόμματος Ελλάδας ο κ. Νικόλαος Καραθανασόπουλος, έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58079"," Ευχαριστώ, κυρία Πρόεδρε.
Κατά τη χθεσινή συζήτηση αναδείξαμε ότι έχουμε να κάνουμε με ένα νέο φόρο επιβάρυνσης της λαϊκής κατοικίας και κατά κύριο λόγο της μικρής και μεσαίας ακίνητης περιουσίας, για να διασφαλίσει το κράτος φορολογικά έσοδα ούτως ώστε να μπορέσει να χρηματοδοτήσει μετά τις ανάγκες των επιχειρηματικών ομίλων και του κεφαλαίου. Από αυτήν την άποψη είναι άδικος και αντιλαϊκός ο συγκεκριμένος φόρος, γιατί όσο μικρότερη είναι η αξία ενός ακινήτου τόσο μεγαλύτερη είναι η σχετική επιβάρυνση διευκολύνοντας ουσιαστικά με μικρή επιβάρυνση την υψηλής αξίας ακίνητη περιουσία.
Δεύτερο στοιχείο της αντιλαϊκότητας του συγκεκριμένου νόμου αναδεικνύεται από το γεγονός ότι η φορολογική επιβάρυνση είναι ανά ακίνητο και όχι ανά υπόχρεο, με αποτέλεσμα αυτοί οι οποίοι έχουν πολλά ακίνητα και μεγάλη ακίνητη περιουσία να διευκολύνονται συνολικότερα. 
Βεβαίως, υπάρχουν εξαιρέσεις σκανδαλώδεις για την ακίνητη περιουσία την οποία χρησιμοποιούν ή κατέχουν νομικά πρόσωπα με διάφορους τρόπους, όπως για παράδειγμα ο συντελεστής απομείωσης επιφάνειας που εξυπηρετεί τις μεγάλες βιομηχανίες και τα ξενοδοχεία. 
Ταυτόχρονα, οι εκπτώσεις για ορισμένες ειδικές κατηγορίες, όπως για παράδειγμα για τα άτομα με ειδικές ανάγκες, για τις πολύτεκνες οικογένειες ή για αυτούς οι οποίοι ουσιαστικά είναι στο όριο της επιβίωσης, της φτώχειας και της εξαθλίωσης,είναι ανεπαρκείς, γιατί με τις προϋποθέσεις τις οποίες βάζουν αποκλείουν ένα πολύ μεγάλο τμήμα των συγκεκριμένων κατηγοριών.
Επίσης, ο συγκεκριμένος νόμος με την ενιαία φορολογία για τα ακίνητα επιδιώκει να συγκεντρώσει τη γη, κατά κύριο λόγο την αγροτική γη αλλά και την ακίνητη περιουσία, σε όλο και λιγότερα χέρια, διευκολύνοντας την αλλαγή χρήσης γης. 
Γι’ αυτόν ακριβώς τον λόγο, όπως δείξαμε και χθες, επιβαρύνονται ουσιαστικά η μικρή αγροτική καλλιέργεια με τη φορολόγησή της από τη στιγμή που το μεγαλύτερό της τμήμα, το 77%, πρόκειται για ενοικιαζόμενες γαίες. Αυτό έχει σαν αποτέλεσμα όλη αυτή η διαδικασία να οδηγήσει στην περαιτέρω συγκέντρωση της αγροτικής γης, για να λύσει με αυτόν τον τρόπο, δηλαδή μέσω του ξεκληρίσματος, την υπόθεση συγκέντρωσης της γης σε όλο και λιγότερα χέρια σε μεγάλες καπιταλιστικού χαρακτήρα επιχειρήσεις.
Βεβαίως, στο συγκεκριμένο νόμο υπάρχουν και μια σειρά άλλες διατάξεις, οι οποίες δεν είναι αποκομμένες από τη συνολικότερη πολιτική και επί της ουσίας διευκολύνουν, ικανοποιούν ανάγκες των επιχειρηματικών ομίλων και της δράσης του κεφαλαίου. 
Για παράδειγμα, με το άρθρο 22 παρέχετε ακόμη μεγαλύτερο ποσοστό έκπτωσης στους επιχειρηματικούς ομίλους για τις δαπάνες της επιστημονικής και τεχνολογικής έρευνας. 
Με το άρθρο 23 δίνετε αύξηση στους επιχειρηματικούς ομίλους να εκπίπτουν τις δαπάνες για τους τόκους των δανείων τους. 
Με το άρθρο 31 επεκτείνετε το δικαίωμα και επιτρέπετε την παραχώρηση δικαιώματος χρήσης αιγιαλού, παράλιας και θαλάσσιων περιοχών για την επιχειρηματική δραστηριότητα. 
Με το άρθρο 54, τη σκανδαλώδη αυτή τροπολογία που ενσωματώθηκε σε άρθρο, παρατείνετε για ένα ακόμη χρόνο, μέσα από τις αλλεπάλληλες παρατάσεις που έχει πάρει η συγκεκριμένη διάταξη, την καταβολή του 20% από τις διαφημίσεις των επιχειρήσεων των τηλεοπτικών επιχειρήσεων.
Άρα, όλα αυτά τα μέτρα και άλλα ακόμη, τα οποία κρύβονται κάτω από δήθεν ουδέτερες διατάξεις αποτελούν παράθυρα διευκόλυνσης της δράσης των επιχειρηματικών ομίλων, του κεφαλαίου, διαμορφώνονται προϋποθέσεις αποφυγής της όποιας τυπικής φορολογικής επιβάρυνσης. 
Για παράδειγμα και με την τροπολογία για την ενέργεια -μια και παρευρίσκεται εδώ πέρα και ο αρμόδιος Υφυπουργός- δίνετε τέτοιες δυνατότητες. Θα θέλαμε να ρωτήσουμε πολύ συγκεκριμένα, κύριε Υφυπουργέ: Η μείωση, για παράδειγμα, της MWh για βιομηχανική χρήση της μέσης τάσης, ποιους αφορά; Ποιούς και πόσους αφορά η συγκεκριμένη μείωση, την οποία κάνετε; Γιατί είναι μια μείωση πολύ μεγάλη, 40%; Ποιος θα πληρώσει αυτήν τη μείωση από τα διαφυγόντα έσοδα που θα έχει η ΔΕΗ; Θα κληθεί να πληρώσει το λαϊκό τιμολόγιο αυτήν την πολύ μεγάλη έκπτωση την οποία κάνετε ουσιαστικά για να μειώσετε το ενεργειακό κόστος στους επιχειρηματικούς ομίλους; Θέλουμε στο συγκεκριμένο ζήτημα μια πολύ συγκεκριμένη απάντηση από μέρους σας.
Επίσης, με διάταξη που υπάρχει στη συγκεκριμένη τροπολογία διευκολύνετε τη διαδικασία περαιτέρω ιδιωτικοποίησης της «ΛΑΡΚΟ». 
Εκτός αυτών των ζητημάτων υπάρχουν και μια σειρά άλλες διατάξεις και ρυθμίσεις με τις οποίες επιταχύνονται οι διαδικασίες αλλαγής στη Δημόσια Διοίκηση στο πλαίσιο των συνολικότερων αναδιαρθρώσεων του αστικού κράτους στη λογική της ικανοποίησης των αναγκών των επιχειρηματικών ομίλων. Τέτοιου είδους διαδικασίες έχουν να κάνουν με τις αλλαγές στη Γενική Γραμματεία Δημοσιών Εσόδων αλλά και με τη μεταβίβαση αρμοδιοτήτων του Γενικού Λογιστηρίου του Κράτους για τον έλεγχο του δημόσιου χρέους στον Οργανισμό Διαχείρισης Δημόσιου Χρέους, που είναι συνολικά στο πλαίσιο ακόμη μεγαλύτερης συρρίκνωσης του στενού δημόσιου τομέα προς όφελος της ιδιωτικοποίησης πλευρών, ακόμη και λειτουργιών, όπως είναι ο έλεγχος, όπως είναι η είσπραξη εσόδων από παραχωρούντες αυτό το δικαίωμα σε ιδιωτικές επιχειρήσεις που δραστηριοποιούνται σε αντίστοιχους τομείς. 
Αυτό ακριβώς το ζήτημα έχει και τη λογική της προώθησης με το άρθρο 30 της εθελούσιας διαδημοτικής κινητικότητας, που είναι στο πλαίσιο των συνολικότερων ενεργειών που γίνονται για τους δημοσίους υπαλλήλους, την κατάργηση δηλαδή της σταθερής απασχόλησης, τη διευκόλυνση των διαδικασιών να μειωθούν ακόμη περισσότερο οι μισθοί και τα εργασιακά και ασφαλιστικά τους δικαιώματα. Βεβαίως μέσα από αυτήν τη διαδικασία προσπαθείτε να διευκολυνθούν οι απολύσεις και η μείωση των εργαζόμενων στο στενό αλλά και στον ευρύτερο δημόσιο τομέα. Πρόκειται ακριβώς για μια διαδικασία που στο όνομα του εθελοντισμού δεν μπορεί να αποκρύψει τη λογική ότι εντάσσεται στο γενικότερο πρόγραμμα κινητικότητας και διαθεσιμότητας των δημοσίων υπαλλήλων και επίτευξης του στόχου για μείωση του συνολικού αριθμού αλλά και ανατροπές του εργασιακού περιβάλλοντος και μείωση των μισθών.
Στην ίδια λογική είναι και το άρθρο 38, μέσα στο οποίο υπάρχει η απαλλαγή από ποινικές ευθύνες του διαχειριστή της ΕΡΤ. Αντίστοιχα και άλλα ζητήματα τα οποία κινούνται σε μια κατεύθυνση να εντοπίσουν υπαρκτά και πολύ οξυμένα προβλήματα των εργαζόμενων προχωρούν με τέτοιο τρόπο, που ουσιαστικά ακυρώνουν την όποια τέτοια προοπτική. Μιλάω για το άρθρο 37, παράγραφος 3, όπου υπάρχουν οι εργαζόμενοι στην Εταιρεία Ακινήτων του Δημοσίου με έδρα τη Θεσσαλονίκη, που όλο το διάστημα του 2013 είναι απλήρωτοι.
Με τη συγκεκριμένη ρύθμιση που κάνετε, προσπαθείτε να αντιμετωπίσετε και να καλύψετε τις δαπάνες μισθοδοσίας και τις λειτουργικές δαπάνες της εταιρείας μέσω της Περιφέρειας Κεντρικής Μακεδονίας. Εμάς δεν μας απασχολεί με ποιον τρόπο θα μπορούν αυτοί οι εργαζόμενοι να λαμβάνουν τους μισθούς και τα δεδουλευμένα τους, αλλά την ίδια στιγμή δεν διαθέτετε τα απαραίτητα κονδύλια στην Περιφέρεια Κεντρικής Μακεδονίας, ώστε να μπορέσει να ανταποκριθεί στη συγκεκριμένη ευθύνη, την οποία της μεταφέρετε σήμερα με τη συγκεκριμένη διάταξη.
Λαμβάνοντας υπ' όψιν τη συνολική μείωση της κρατικής επιχορήγησης στις περιφέρειες και τους δήμους, αυτή η διάταξη ενδεχομένως στην πορεία να αποδειχθεί αναποτελεσματική και να συνεχιστεί αυτή η κατάσταση των τεράστιων καθυστερήσεων στη μισθοδοσία των εργαζομένων στη συγκεκριμένη εταιρεία.
Τέλος, κυρία Πρόεδρε, θα ήθελα να θίξω δύο σημεία όσον αφορά την τροπολογία του Υπουργείου Υγείας. 
Το περιεχόμενο της τροπολογίας –ενδεχομένως, στη δευτερολογία μας να αναφερθούμε και αναλυτικά- είναι ενταγμένο στις γενικότερες αναδιαρθρώσεις που προωθεί η Κυβέρνηση στο πλαίσιο του προγράμματος δημοσιονομικής προσαρμογής και ανατροπών στον τομέα της υγείας. Έχει αρνητικές ρυθμίσεις, οι οποίες υπερσκελίζουν το όποιο θετικό περιεχόμενο της συγκεκριμένης διάταξης, όπως για παράδειγμα την προσπάθεια εξόφλησης των ληξιπρόθεσμων οφειλών του ΕΟΠΥΥ προς τους παρόχους υγείας –τους φαρμακοποιούς και τους γιατρούς- που ενταγμένη στο συνολικότερο πλαίσιο της τροπολογίας ως ενιαίο άρθρο. Κάτι τέτοιο δεν μας επιτρέπει να την ψηφίσουμε, παρά το γεγονός ότι η συγκεκριμένη διάταξη για να ικανοποιηθεί, δηλαδή για να εξοφληθούν οι ληξιπρόθεσμες οφειλές, οι ίδιοι οι πάροχοι –γιατροί και φαρμακοποιοί- επιβαρύνονται με τον έλεγχο των ληξιπρόθεσμων οφειλών που έχει ο ΕΟΠΥΥ προς αυτούς.
Μ’ αυτόν τον τρόπο, λοιπόν, ανοίγετε το παράθυρο για την έμμεση ιδιωτικοποίηση της διαδικασίας του ελέγχου που πρέπει να κάνουν οι δημόσιες υπηρεσίες, όσον αφορά μία σειρά ευθύνες που πρέπει να καλύψει ο στενός και ευρύτερος δημόσιος τομέας.
Απ’ αυτήν την άποψη, κυρία Πρόεδρε, αν εξαιρέσουμε κάποια ελάχιστα άρθρα, είναι φανερό ότι θα καταψηφίσουμε συγκεκριμένα, όσον αφορά σύνολο των άρθρων.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58080"," Ευχαριστώ πολύ, κύριε Καραθανασόπουλε.
Κυρίες και κύριοι συνάδελφοι, εισερχόμαστε στον κατάλογο των ομιλητών επί των άρθρων και των τροπολογιών. 
Παρακαλώ να είμαστε συνεπείς στο χρόνο των οκτώ λεπτών, όσο γίνεται, γιατί είναι εγγεγραμμένοι πάρα πολλοί συνάδελφοι.
Πρώτη θα μιλήσει η κ. Κανελλοπούλου.
Ορίστε, κυρία Κανελλοπούλου, έχετε τον λόγο για οκτώ λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58081"," Ευχαριστώ πολύ, κυρία Πρόεδρε.
Κυρίες και κύριοι Βουλευτές, δεν σίγησαν ακόμα οι πανηγυρισμοί της Κυβέρνησης για το «success story» και το πρωτογενές πλεόνασμα και καλούμαστε να ψηφίσουμε έναν ακόμα εξοντωτικό φόρο, τον Ενιαίο Φόρο Ακινήτων. Έχουμε, δηλαδή, μπροστά μας ένα από τα πολλά τιμήματα του πρωτογενούς πλεονάσματος, 2,6 δισεκατομμυρίων ευρώ που θα εισπραχθούν από το φόρο που εισάγετε σήμερα.
Αφού καταφέρατε το πρωτοφανές, να καθιερώσετε δηλαδή σχεδόν σαν μόδα τη λέξη «χαράτσι» στη δημόσια ζωή της χώρας με το τάχα έκτακτο και προσωρινό ΕΕΤΗΔΕ, σήμερα επανέρχεστε δριμύτεροι και φορολογείτε τα πάντα. Φορολογείτε ό,τι βρείτε μπροστά σας, σπίτια, οικόπεδα, χωράφια, κήπους, περιβόλια, αυλές, ανεξαρτήτως αν είναι προσοδοφόρα για τους ιδιοκτήτες τους ή όχι. Δεν φθάνουν οι περικοπές παντού, οι απολύσεις, η διάλυση της κοινωνικής ασφάλισης, η ιδιωτικοποίηση της υγείας και της παιδείας, πρέπει ο κόσμος ξανά να πληρώσει νοίκι γι’ αυτό που ήδη κατέχει και γι’ αυτό που ήδη έχει πληρώσει πολύ ακριβά.
Εισάγετε, βεβαίως –δεν μπορώ να πω- και εξαιρέσεις από το φόρο. Δεν θα μπορούσατε να κάνετε κι αλλιώς, γιατί διαφορετικά πώς θα περιφέρονταν οι Βουλευτές σας στα κανάλια για να δημαγωγήσουν τάχα στενοχωρημένοι και να υποδυθούν τους σκληρά διαπραγματευόμενους χάριν της εκλογικής τους πελατείας, η οποία –ειρήσθω εν παρόδω- δυσανασχετεί και όχι αδίκως;
Εισάγετε εξαιρέσεις που ούτε ως προσχηματικές δεν αντέχουν. Πέραν των εξευτελιστικών ορίων οικογενειακού επιδόματος που προβλέπονται και οι οποίες περιλαμβάνουν ελάχιστους πολίτες, για να εξαιρεθεί κάποιος απαιτείται να μην έχει ληξιπρόθεσμες οφειλές προς το δημόσιο. 
Κάντε μία βόλτα στις περιφέρειές σας, κύριοι Βουλευτές της Κυβέρνησης. Γνωρίζετε πολλούς από τους πάμφτωχους πλέον συμπολίτες μας που να μην έχουν οφειλές προς το δημόσιο, τις οποίες μάλιστα αδυνατούν να ικανοποιήσουν; Σε ποιον πλανήτη και για ποιους πολίτες νομοθετείτε; 
Βεβαίως, καταφέρατε να εισάγετε ένα φορολογικό μέτρο κλιμακούμενο, τουλάχιστον πιο κλιμακούμενο από τα μέχρι τώρα ισχύοντα. Όμως, από την αντίστροφη πλευρά, ενώ χτυπάτε τη μικροϊδιοκτησία, θεσπίζετε φοροαπαλλαγές για τη μεγάλη ιδιοκτησία, επιβαρύνοντας αναλογικά περισσότερο τα ακίνητα σε περιοχές με μικρότερη τιμή ζώνης.
 Επιπλέον, φοροελαφρύνετε με σκανδαλώδη τρόπο την πολύ μεγάλη ακίνητη περιουσία, αφού καταργείτε την ανώτερη κλίμακα 2% του φόρου ακίνητης περιουσίας που ισχύει σήμερα.
Συγχαρητήρια, κύριοι! Επιτέλους, βρήκατε ποιοι έχουν ανάγκη προστασίας στον καιρό της κρίσης. Βρήκατε, επίσης, ποιοι πρέπει να πληρώσουν. Προστατεύονται αυτοί που ήδη προστατεύονταν και πληρώνουν αυτοί που ήδη έχουν πληρώσει ακριβά, μερικοί μάλιστα εξ αυτών με την ίδια τη ζωή τους.
Ξέρω, λαϊκίζω! 
Δεν θέλω να υπεισέλθω περισσότερο στα τεχνικά ζητήματα του νομοσχεδίου. Τα ανέπτυξαν και θα τα αναπτύξουν άλλοι σύντροφοι Βουλευτές του ΣΥΡΙΖΑ, αρμοδιότεροι από εμένα. Θέλω απλώς να σταθώ στη μεγάλη, την εφιαλτική εικόνα. Διαλύσατε και διαλύετε το δημόσιο τομέα. Διαλύσατε και διαλύετε τις εργασιακές σχέσεις, την υγεία, την παιδεία. Συρρικνώνετε συνεχώς το εισόδημα των συμπολιτών μας. Πόσο, κατά τη γνώμη σας, θα μπορέσει να αντέξει η οικονομία αυτήν την πολιτική των περικοπών και της φτώχειας; Πόσο θα αντέξει η αγορά, όταν οι πολίτες δεν έχουν λεφτά για να την αιμοδοτήσουν; Στέκεται αγορά με συνεχώς μειούμενη αγοραστική δύναμη των καταναλωτών;
Όσο μας νανουρίζετε με το παραμύθι της ανάπτυξης, οι μικρές και μεσαίες επιχειρήσεις κλείνουν η μία μετά την άλλη και μέτρα, όπως η κατάργηση της κυριακάτικης αργίας, όχι μόνο δεν σώζουν την αγορά αλλά ενεργοποιούν τον κοινωνικό αυτοματισμό. 
Ως προς αυτό το τελευταίο, την υποδαύλιση του κοινωνικού κανιβαλισμού, παίρνετε άριστα και μπράβο σας!
Έχουμε πει και λέμε ξανά ότι για μας η οικονομία δεν είναι μόνο οι αριθμοί. Οι αριθμοί μπορούν να προκύψουν με διάφορους πλασματικούς και επώδυνους τρόπους. Οικονομία δεν είναι μόνο το πρωτογενές πλεόνασμα, στο οποίο επενδύετε με κάθε κοινωνικό κόστος. Οικονομία είναι οι άνθρωποι, οι άνεργοι, οι νέοι, αυτοί που εγκαταλείπουν τις σπουδές τους για οικονομικούς λόγους και αυτοί που με δύο μεταπτυχιακά αναγκάζονται να ξενιτευτούν. Οικονομία είναι οι συνταξιούχοι που έχοντας ζήσει σκληρές εποχές, έχοντας δουλέψει από τα δώδεκα και από τα δεκατέσσερα, επιβιώνουν σήμερα με το ζόρι μεταξύ φθοράς και αφθαρσίας. Οικονομία είναι οι άνθρωποι στις ουρές των συσσιτίων, οι άστεγοι, οι ασθενείς που δεν μπορούν να αγοράσουν τα φάρμακά τους.
Όμως, ας πούμε έτσι, για να σας κάνουμε το χατίρι, ότι δηλαδή η οικονομία είναι μόνο αριθμοί. Ε, λοιπόν, κύριοι, αυτοί οι αριθμοί δεν βγαίνουν. Αυτό δεν το λέμε εμείς, δεν το λέει ο ΣΥΡΙΖΑ. Το λένε διεθνείς οργανισμοί πια. Ακούγεται ακόμα από νεοφιλελεύθερους κύκλους αναγνωρισμένων οικονομολόγων. Διαβάστε την προχθεσινή έκθεση του Ευρωκοινοβουλίου που αναδεικνύει την αναποτελεσματικότητα των μέτρων λιτότητας. Δεν πρόκειται να αντέξει η οικονομία τους εξαντλητικούς φόρους των κατωτέρων και των μεσαίων τάξεων. Δεν πρόκειται να αντέξει η κοινωνία.
Κυρίες και κύριοι συνάδελφοι, το κατ’ επανάληψη παραβιασμένο από τις κυβερνήσεις και τις πολιτικές σας Σύνταγμα των Ελλήνων στο άρθρο 4, παράγραφος 5, προβλέπει τη συνεισφορά των Ελλήνων στα δημόσια βάρη, ανάλογα με τις δυνάμεις τους. Δεν διακρίνουμε αυτήν την κατεύθυνση στο νόμο για τον ενιαίο φόρο ακινήτων που φέρνετε προς ψήφιση. Θα το καταψηφίσουμε και θα συνεχίσουμε τον αγώνα μας κατά των μέτρων λιτότητας, κατά των πολιτικών σας, μέσα και έξω από τη Βουλή. 
Παράλληλα, θα σας επαναλαμβάνουμε συνεχώς την πρότασή μας: Συντάξτε, επιτέλους, περιουσιολόγιο  με βάση τις πραγματικές αξίες της περιουσίας των πολιτών.
Καθιερώστε προοδευτική φορολογία. Σταματήστε τις φοροαπαλλαγές της μεγάλης ιδιοκτησίας. Νομοθετήστε για τους πολλούς και όχι για τους φίλους σας. Είναι μερικά απ’ αυτά που θα παράξουμε εμείς σαν μελλοντική κυβέρνηση αυτής της χώρας, πριν καταλήξει αληθινά έρημη χώρα. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ.  ΓΕΩΡΓΙΟΣ ΚΑΛΑΝΤΖΗΣ )
Επειδή το έργο «υπόσχεστε σε όλους όλα» παίχτηκε και στην Αίθουσα, όπως παίζεται διαρκώς στα κανάλια, σας λέμε ότι δεν υποσχόμαστε τίποτα. Ελπίζουμε και ευχόμαστε να μας αφήσετε μετά από αυτήν την καταστροφή να μπορέσουμε να σταθούμε στο ύψος των προθέσεων και των οραμάτων μας, γνωρίζοντας πως αυτό δεν είναι εφικτό χωρίς τη βοήθεια και τη δύναμη του λαού. Αυτή είναι η δική μας δύναμη, αγαπητοί συνάδελφοι. 
Σας ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΚΑΝΕΛΛΟΠΟΥΛΟΥ",183
"58082"," Κι εμείς ευχαριστούμε. 
Ο συνάδελφος κ. Γάκης έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58083"," Ευχαριστώ, κύριε Πρόεδρε.
Σήμερα το ελληνικό Κοινοβούλιο πέτυχε δύο παγκόσμιες πρωτιές: Η πρώτη είναι ότι κατάφερε να υλοποιήσει τη θεωρία του διακτινισμού, αφού μπορεί να λειτουργεί στην Ολομέλεια συζητώντας και ψηφίζοντας τον ενιαίο φόρο ιδιοκτησίας ακινήτων, ενώ ταυτόχρονα συνεδριάζουν οι Επιτροπές των Οικονομικών Υποθέσεων και της Παραγωγής και Εμπορίου στην αίθουσα 223 και η Κυβέρνηση να παρακολουθεί ταυτόχρονα και τις δύο διαδικασίες. 
Η δεύτερη πρωτιά ανήκει στο ΠΑΣΟΚ. Κατάφερε να μας πείσει ότι είναι υλοποιήσιμη η μετατροπή του «λύκου σε αρνάκι». Διότι δεν είναι τίποτα άλλο παρά μια τέτοια μετατροπή η «κωλοτούμπα» που έκανε στη διαδικασία της συζήτησης αυτού του νομοσχεδίου. Μου θυμίζει αυτό το περίφημο ότι πριν το γάμο η προίκα είναι φουσκωμένη και η νύφη υποτιμημένη, ενώ μετά το γάμο η προίκα είναι υποτιμημένη και η νύφη είναι φουσκωμένη. 
Κυρίες και κύριοι συνάδελφοι, αποδομώντας κανείς το νομοσχέδιο για τον ενιαίο φόρο ιδιοκτησίας ακινήτων καταλήγει στο συμπέρασμα ότι αυτός στοχεύει στη γενικευμένη λεηλασία της μικρομεσαίας ιδιοκτησίας. Τα κύρια χαρακτηριστικά του είναι το διπλό χαράτσι στους μικρομεσαίους ιδιοκτήτες, οι φοροελαφρύνσεις στη μεγάλη ακίνητη περιουσία, η επιλεκτικά ευνοϊκή μεταχείριση σε επενδυτές που θα εκμεταλλευτούν ακίνητα του δημοσίου, η έλλειψη προστασίας των πιο ευπαθών ομάδων του πληθυσμού και η απουσία ανταποδοτικότητας. Τέλος, δεν λαμβάνει υπ’ όψιν καθόλου την ιδιαιτερότητα της γεωμορφολογίας και το μεγάλο ποσοστό της ιδιοκτησίας και ιδιοκατοίκησης που υπάρχει στη χώρα. 
Κύριε Υπουργέ, αυτό το σχέδιο νόμου αποδεικνύει την έλλειψη κοινωνικής ευαισθησίας της Κυβέρνησή σας. Είναι το μέσο που οδηγεί στην περαιτέρω υποτίμηση ακόμα και των πιο στοιχειωδών κοινωνικών δικαιωμάτων και αναγκών των πολιτών, όπως είναι η κατοικία. Είναι πια ολοφάνερο ότι στοχοποιείται η μικρή και μεσαία περιουσία. 
Η ακίνητη περιουσία φορολογείται τόσο κατά την απόκτησή της όσο και για τη χρήση της αλλά και για την κατοχή της. Με τον ενιαίο φόρο ιδιοκτησίας ακινήτων από τη μια μεριά και με το σχέδιο για τους πλειστηριασμούς από την άλλη, που καταθέσατε χθες κατεπειγόντως, παραδίνετε τους πολίτες στο έλεος της ανεξέλεγκτης μνημονιακής βαρβαρότητας. 
Θα σταθώ επιγραμματικά σε ορισμένα χαρακτηριστικά σημεία του νομοσχεδίου. 
Πρώτον, πρόκειται για ένα νέο, άδικο και αναποτελεσματικό φόρο. Δεν είναι καινοτόμος, όπως λέτε. Ουσιαστικά περιλαμβάνει και νομιμοποιεί δια της ενσωμάτωσης το Έκτακτο Τέλος Ηλεκτροδοτούμενων Επιφανειών και τον ΦΑΠ. Διευρύνει τη φορολογική βάση, όμως σε βάρος των μη εχόντων, της μικρομεσαίας ιδιοκτησίας και των αγροτών. Κάνετε επιδρομή στις μικρές επαρχιακές κοινωνίες φορολογώντας τα σπίτια των αγροτών, ακόμα και τα οικόπεδα μέσα στα οποία είναι κτισμένα αυτά. 
Δεύτερον και ακόμα χειρότερα, χρησιμοποιείτε δύο μέτρα και δύο σταθμά. Για παράδειγμα στη φορολόγηση των τουριστικών καταλυμάτων. Διαχωρίζετε τις τουριστικές επιχειρήσεις σε αυτές που ανήκουν σε φυσικά πρόσωπα και σε αυτές που ανήκουν σε νομικά πρόσωπα. Αποτέλεσμα αυτής της διαφοροποίησης είναι η άνιση φορολόγηση, που δημιουργεί συνθήκες αθέμιτου ανταγωνισμού. Για παράδειγμα, τα καταλύματα που ανήκουν σε φυσικά πρόσωπα φορολογούνται με ποσοστό 0,5%-2%, ανάλογα με την περιοχή στην οποία βρίσκονται, ενώ αυτά που ανήκουν σε εταιρείες νομικών προσώπων τα φορολογείτε με ποσοστό 0,33‰. 
Ένα παράδειγμα σε πραγματική διάσταση, αφού αρέσκετε στα παραδείγματα, είναι το παρακάτω: Τουριστικό κατάλυμα αξίας 1.463.972 ευρώ, αν ανήκει σε νομικό πρόσωπο, θα πληρώσει φόρο 483,11 ευρώ, ενώ αν ανήκει σε φυσικό πρόσωπο θα πληρώσει φόρο 7.439,72 ευρώ. 
Κύριε Υπουργέ, θέλω να σας ενημερώσω ότι το 99% των τουριστικών καταλυμάτων ανήκουν σε φυσικά πρόσωπα. Αυτές τις επιχειρήσεις, που στηρίζουν τη χειμαζόμενη περιφερειακή αλλά και την εθνική οικονομία, εσείς τις οδηγείτε στην καρμανιόλα των πλειστηριασμών. Διορθώστε άμεσα αυτή τη στρέβλωση. 
Τρίτον, κύρια σημεία που αφορούν ειδικά τα νησιά είναι τα εξής: Μειώνεται η φορολογία για τα νησιά που έχουν μέχρι τρεις χιλιάδες κατοίκους, μέχρι όμως το 2015 αυξάνοντας κατά 50% το φορολογητέο εισόδημα του πρώτου κλιμακίου φορολογικής κλίμακας. 
Θεωρούμε θετική αυτήν τη ρύθμιση, αλλά αναρωτιόμαστε γιατί μέχρι το 2005 και γιατί δεν την επεκτείνετε και σε μεγαλύτερα νησιά, παραδείγματος χάριν μέχρι οκτώ χιλιάδες κατοίκους, γιατί αυτό θα δημιουργήσει μια αναπτυξιακή δυναμική. 
Στα μικρά νησιά επίσης υπάρχει ένα μεγάλο πρόβλημα, που θα πρέπει να αντιμετωπίσετε με τον προσδιορισμό των αντικειμενικών αξιών. Για παράδειγμα, στη Νίσυρο, στην Κάρπαθο και στην Τήλο, όπως έχουν διαμορφωθεί οι αντικειμενικές αξίες, ορισμένες περιοχές είναι ακριβότερες και από τη Μύκονο, ακόμα και από την Κηφισιά. 
Όσον αφορά στη διαδημοτική κινητικότητα, δεν περιλαμβάνεται ειδική ρύθμιση για τη νησιωτική χώρα, όπως προβλέπει το άρθρο 101 του Συντάγματος, αλλά και η κοινή λογική. Σας υπενθυμίζω ότι στο Νομό Δωδεκανήσου λειτουργούν δεκατέσσερις δήμοι που είναι δήμος και νησί. Η ενδοκοινοτική λοιπόν κινητικότητα δεν μπορεί να εφαρμοστεί. Πρέπει να δώσετε στους δημοτικούς υπαλλήλους τη δυνατότητα επιλογής και σε άλλες δημόσιες υπηρεσίες πάνω στο ίδιο νησί, αν έχει απομείνει καμμία, διότι όλες σχεδόν τις έχετε καταργήσει. 
Βλέπουμε θετικά -παρά τις επιφυλάξεις και τους φόβους μας για πιθανές στρεβλώσεις που μπορεί να δημιουργήσει- τη ρύθμιση για τη μείωση του ποσοστού στο τέλος μεταβίβασης των ακινήτων από το 10% στο 3%, γιατί θα δημιουργήσει μια κίνηση στην κτηματαγορά και επομένως δυνατότητα επενδύσεων, άρα αναπτυξιακή δυναμική στην οικοδομή. 
Σχετικά με τον φόρο εφοπλιστών, η ρύθμιση αφήνει ουσιαστικά τη φορολόγηση των εφοπλιστών στην καλή τους προαίρεση. Με την έκτακτη φορολόγηση ουσιαστικά επιχειρείτε να βελτιώσετε τη δημόσια εικόνα και να διαμορφώσετε ένα ψευδοκοινωνικό πρόσωπο για τους εφοπλιστές. Πρόκειται δηλαδή, για επικοινωνιακού τύπου ρύθμιση και όχι για ουσιαστική φορολόγηση των εφοπλιστών. 
Κλείνοντας, θα ήθελα να αναφερθώ στην τροπολογία με γενικό 1028 με ειδικό αριθμό 192, την οποία έχετε ενσωματώσει στο σχέδιο νόμου στο άρθρο 54. Με την τροπολογία αυτή χαρίζετε προκλητικά στους πολιτικούς σας φίλους, στους διαφημιστές της πολιτικής σας, στους κρατικοδίαιτους πια καναλάρχες, για τέταρτη συνεχή χρονιά τους φόρους από τα ποσά των διαφημίσεων, αναστέλλοντας με τη σύμφωνη γνώμη της τρόικας -περίεργο και αυτό- την έναρξη της εφαρμογής της φορολόγησης κατά 20% των διαφημίσεων που προβάλλονται από την τηλεόραση επικαλούμενοι προκλητικά τη δυσμενή οικονομική συγκυρία –λέτε και ισχύει μόνο γι’ αυτούς και όχι και για τις άλλες επιχειρήσεις- χωρίς να υπάρχει καν κοστολόγηση αυτής της ρύθμισης για την απώλεια εσόδων για το 2014 από το Γενικό Λογιστήριο του Κράτους και χωρίς την πρόβλεψη αναπλήρωσης των απωλειών αυτών των εσόδων από άλλες πηγές, όπως προβλέπει η έκθεση της Βουλής. 
Κύριε Υπουργέ, ποιο είναι το κόστος αυτής της ρύθμισης; Ποιος θα το πληρώσει; Ποια είναι τα ισοδύναμα μέτρα, κύριε Υπουργέ; Ή επιβεβαιώνετε το ρητό που λέει «δάσκαλε που δίδασκες και νόμο δεν εκράτεις»; 
Εσείς, κύριοι Βουλευτές της συμπολίτευσης, μπορείτε να ψηφίσετε αυτήν τη ρύθμιση, που αποτελεί ένα χριστουγεννιάτικο μποναμά στα μεγαλοσυμφέροντα των Μέσων Μαζικής Ενημέρωσης; 
Εμείς νομίζουμε ότι πρέπει αυτήν τη ρύθμιση να την πάρετε πίσω γιατί θεωρείται μία από τις χειρότερες νομοθετικές ρυθμίσεις, μια «ντροπολογία». Τα δωράκια αυτά θα πρέπει να τα διαθέσετε στις αδύναμες κοινωνικές ομάδες που έχουν δικαίωμα να έχουν πετρέλαιο θέρμανσης και ηλεκτρικό ρεύμα, κάνοντας δεκτές τις τροπολογίες που καταθέσαμε για τη μείωση της τιμής του πετρελαίου θέρμανσης και τη χορήγηση δωρεάν ηλεκτρικής ενέργειας. 
Η Κυβέρνηση θέλει να ψηφίσει σήμερα ένα πολυνομοσχέδιο χωρίς στόχο και χωρίς μέλλον, χωρίς κοινωνική ευαισθησία. Αντίθετα, εμείς προτείνουμε φορολόγηση με ανταποδοτικά τέλη, με ανταποδοτικά οφέλη για την κοινωνία. Στοχεύουμε σε μια συνολική μεταρρύθμιση που θα λαμβάνει υπ’ όψιν κοινωνικά κριτήρια, την ιδιαιτερότητα της ελληνικής πραγματικότητας στην ιδιοκτησία και το συσσωρευμένο πλούτο, σε ένα κοινωνικά δίκαιο φορολογικό καθεστώς των ακινήτων χωρίς εξαιρέσεις και με αναπτυξιακά κριτήρια. 
Η Κυβέρνηση θέλει να ψηφίσει ένα πολυνομοσχέδιο που δεν έχει ούτε στόχο ούτε προοπτική ούτε κοινωνική ευαισθησία. Μου θυμίζει –να πω πάλι ένα ρητό- ότι όταν ρωτήσανε τον κόρακα πώς πάνε τα παιδιά του, αυτός απάντησε  «όσο πάνε και μαυρίζουν». Έτσι και εσάς, κύριε Υπουργέ, τώρα τα Χριστούγεννα αν σας ρωτήσουν πώς πάει η ελληνική οικονομία και η κοινωνία, μη διστάσετε να πείτε την αλήθεια. Όσο πάει και μαυρίζει. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΓΑΚΗΣ",79
"58084"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα έξι μαθητές και μαθήτριες και τέσσερις εκπαιδευτικοί από το 2ο Γυμνάσιο Κομοτηνής.
 Η Βουλή τους καλωσορίζει. 
(Χειροκροτήματα απ’ όλες τις πτέρυγες της Βουλής)
 Το λόγο έχει ο συνάδελφος κ. Συρμαλένιος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58085"," Ευχαριστώ, κύριε Πρόεδρε.
Κύριε Υπουργέ, αγαπητοί συνάδελφοι, νομίζω ότι και με τη συζήτηση που γίνεται σήμερα και θα γίνει και αύριο ο ελληνικός λαός ζει μια τραγωδία γιατί κινδυνεύει με δήμευση ακόμη και η ακίνητη περιουσία του αλλά το Κοινοβούλιο ζει μια αντιδημοκρατική φαρσοκωμωδία καθώς, όπως διαπιστώσαμε πριν από λίγο στην Επιτροπή Παραγωγής και στην Επιτροπή Οικονομικών Υποθέσεων, πραγματικά η Κυβέρνηση, η οποία μας έχει συνηθίσει να νομοθετεί με πράξεις νομοθετικού περιεχομένου και με κατεπείγοντα νομοσχέδια, για άλλη μια φορά βρέθηκε μπροστά στην κατακραυγή ακόμα και συμπολιτευόμενων Βουλευτών που την ανάγκασαν να αναδιπλωθεί με ένα διάλειμμα –δεν ξέρουμε ποιο θα είναι το αποτέλεσμα- και έτσι εδώ δεν παρίσταται ούτε καν ο Υπουργός Οικονομικών για να ακούσει τις τοποθετήσεις των Βουλευτών. 
Εν πάση περιπτώσει, νομοθετείτε ένα φόρο ο οποίος έρχεται εκτός ενιαίου φορολογικού συστήματος, ένα φόρο ο οποίος επεκτείνει και μονιμοποιεί το χαράτσι, το οποίο ήταν αντισυνταγματικό τα προηγούμενα χρόνια και υποτίθεται έκτακτο και τώρα μονιμοποιείται. Αυτός ο φόρος αφορά όλα τα ακίνητα, αστικά και αγροτικά, ηλεκτροδοτούμενα και μη, νοικιασμένα και μη. Υποψιάζομαι ότι για τα ανοίκιαστα θα υπάρξει προς το τέλος μια νομοθετική βελτίωση, διότι ακούω πολλούς Βουλευτές της Νέας Δημοκρατίας και της συμπολίτευσης να βάζουν το θέμα και υποψιάζομαι ότι είναι ένα θέμα δημόσιας εσωκυβερνητικής διαπραγμάτευσης για να εμφανιστεί ως δώρο και παροχή προς το τέλος της συνεδρίασης.
Σωρευτικά, λοιπόν, έχετε επιβάλλει στον ελληνικό λαό μια εκτεταμένη φοροεπιδρομή με καθαρά εισπρακτικό χαρακτήρα και με κανένα αναπτυξιακό περιεχόμενο και φυσικά ένα αντικοινωνικό και αντιλαϊκό περιεχόμενο. 
Μας κατηγορείτε ότι θα επιβάλουμε γενικευμένη φορολογία, όταν εσείς υποτίθεται ότι κάνετε εκπτώσεις στα ευάλωτα κοινωνικά στρώματα. Σας απαντάμε: Βεβαίως ο ΣΥΡΙΖΑ θα επιβάλει μια απλή, κοινωνικά δίκαιη και αναπτυξιακή φορολογική πολιτική με πολύ απλό και κατανοητό τρόπο. Η πρότασή μας αυτή βασίζεται σε μια απλή φιλοσοφία που συνδυάζει την περιουσία με το εισόδημα. Δεν μπορεί να έχεις, παραδείγματος χάριν, μεγάλη ακίνητη περιουσία και ελάχιστο εισόδημα και να πληρώνεις πολλά ή αντίθετα να έχεις μεγάλο εισόδημα και μικρή ακίνητη περιουσία και να μην πληρώνεις τίποτα. Άρα, φορολογικό σύστημα που θα συνδυάζει αυτά τα δύο και θα εντάσσει όλα τα εισοδήματα ανεξάρτητα πηγής σε μια ενιαία προοδευτική κλίμακα με συντελεστές οι οποίοι θα είναι μεγαλύτεροι για τα υψηλά εισοδήματα και πολύ μικροί έως καθόλου για τα μικρά εισοδήματα. 
Εσείς τι κάνετε; Αντίθετα, φορολογείτε ακόμα περισσότερο τα μικρά και μεσαία εισοδήματα και τις περιουσίες με όλο το πλέγμα των φορολογικών νόμων που έχετε περάσει σωρευτικά τα τελευταία χρόνια. Και ας μην ξεχνάμε τις αντικειμενικές αξίες του 2007, διότι αυτές οι αντικειμενικές αξίες ανταποκρίνονται σήμερα σε μία ψεύτικη πραγματικότητα, σε μία ψεύτικη αξία, αφού είναι 40% πάνω από τις πραγματικές εμπορικές αξίες. 
Υποτίθεται ότι κάνετε εκπτώσεις και λέτε ότι θα υπάρξει έκπτωση για τα μικρά εισοδήματα με 9.000 ευρώ το χρόνο και για 1.000 ευρώ για κάθε μέλος της οικογένειας, όταν αυτή η έκπτωση και αυτό το εισόδημα υπολογίζεται –άκουσον, άκουσον- στο τεκμαρτό εισόδημα. Δηλαδή σε ανθρώπους οι οποίοι μπορεί να έχουν ένα σπιτάκι, ένα μικρό αυτοκίνητο, υπολογίζονται και αυτά μέσα στο εισόδημα των 9.000 έως 12.000 ευρώ. Και βεβαίως υπολογίζεται σ’ αυτούς που δεν έχουν ληξιπρόθεσμες οφειλές προς το δημόσιο ή τα ασφαλιστικά ταμεία. Εάν βρείτε μια οικογένεια μεσαία ή μικρή στην Ελλάδα που δεν έχει ληξιπρόθεσμη οφειλή προς το δημόσιο ή τα ασφαλιστικά ταμεία, τότε να μου το πείτε. 
Όσο για τα μικρά νησιά, όσο και αν είναι θετική αυτή η διάταξη, στην ουσία είναι μια διάταξη η οποία αφορά μόνο μέχρι το 2015. Επιπλέον τι κάνει; Τα εισοδήματα τα οποία είναι μέχρι 25.000 ευρώ, αυξάνονται κατά 50%, δηλαδή εισοδήματα μάξιμουμ μέχρι 37.500 ευρώ φορολογούνται με συντελεστή 22%, όταν προηγουμένως τα προηγούμενα χρόνια υπήρχαν φοροαπαλλαγές για τα εισοδήματα και μάλιστα για τα εισοδήματα των μικρών επιχειρήσεων σε αυτά τα νησιά, ακριβώς για να ενισχυθεί η στήριξη και η μόνιμη κατοικία σε αυτά τα νησιά. Στην ουσία είναι μια κοροϊδία αυτό που γίνεται για τα μάτια του κόσμου.
Σε ό,τι αφορά το άρθρο 14, καθίσταται υποχρεωτική η εθελοντική συνεισφορά των εφοπλιστών. Ποια όμως συνεισφορά; Προσδοκάτε 500 εκατομμύρια σε τρία χρόνια, μέχρι το 2016. Φαίνεται ότι τη μηδαμινή αυτή φορολόγηση των εφοπλιστών προσπαθείτε να την κάνετε τουλάχιστον υποχρεωτική, κατόπιν πιέσεων της Ευρωπαϊκής Επιτροπής, η οποία διερευνά για λόγους ανταγωνισμού εάν αυτή η υποφορολόγηση που υπάρχει στις πλοιοκτήτριες εταιρείες ανταποκρίνεται στα ευρωπαϊκά δεδομένα. Και μας έχετε αποκρύψει συνειδητά –και σας το επαναλαμβάνουμε- μετά από ερώτηση για κατάθεση εγγράφων που έχουμε κάνει τέσσερις επιστολές της Ευρωπαϊκής Ένωσης με ημερομηνία 4-11-2011, 31-7-2012, 24-8-2012 και 4-4-2013, όλη την αλληλογραφία μεταξύ της Ευρωπαϊκής Επιτροπής και των Υπουργείων αλλά και μεταξύ των Υπουργείων Ναυτιλίας και Οικονομίας, όπως είχατε υποχρέωση να το κάνετε.
Θεωρείτε ότι αυτή η φορολόγηση είναι κοινωνικά δίκαιη, όταν οι εφοπλιστές, οι οποίοι είναι από τις πλουσιότερες κοινωνικές ομάδες στον κόσμο, μόνο για φέτος παρήγγειλαν στο εξωτερικό νέα πλοία 11 δισεκατομμυρίων δολαρίων και εσείς τους καλείτε να πληρώσουν 140 εκατομμύρια; Δηλαδή θα συνεισφέρουν στα 2,6 δισεκατομμύρια του φόρου το 5,3% περίπου. Αλλά δεν είναι αυτό, γιατί αυτός είναι ο ένας φόρος. 
Στο σύνολο της φορολογίας η συνεισφορά των εφοπλιστών κατεβαίνει γύρω στο 2% και όχι παραπάνω και καλείτε το υπόλοιπο 98% του ελληνικού λαού να καλύψει τη φορολογία. Και μετά το 2016 τι θα κάνετε, εφόσον λήγει αυτός ο φόρος; Το πιθανότερο είναι ότι θα επιστρέψετε στα 50 εκατομμύρια το χρόνο, όταν οι ναυτικοί πλήρωσαν μόνο για το 2012 57 εκατομμύρια. 
Στην ουσία, αυτό που γίνεται με το φόρο αυτό, καθώς και με αυτόν που θα ψηφιστεί αύριο για τους πλειστηριασμούς, είναι ότι παραδίδετε την ακίνητη περιουσία στα ξένα κερδοσκοπικά funds και στους μονοπωλιακούς ομίλους, που καραδοκούν να πάρουν μπιρ παρά ακίνητα κάθε είδους. Γιατί; Γιατί τα γεωπολιτικά δεδομένα της ελληνικής επικράτειας, με φυσική εγγύτητα στην Ευρώπη και στις αραβικές χώρες, αποτελούν προνομιακό πεδίο για κάθε είδους επενδύσεις. 
Αυτό διευκολύνεται με το ήδη ψηφισμένο θεσμικό πλαίσιο για στρατηγικές επενδύσεις και το χωροταξικό του τουρισμού, που δίνουν βορά σε αυτά τα συμφέροντα την αγροτική γη, τις εκτεταμένες ακτές και τα νησιά μας.
Αν αυτό το μοντέλο ανάπτυξης προτείνετε στον ελληνικό λαό, ανάπτυξη με μισθούς Ασίας, με ανύπαρκτο κοινωνικό κράτος, με ξεπουλημένους στρατηγικούς τομείς της οικονομίας και δημόσια περιουσία, με δήμευση της ακίνητης περιουσίας, σε μια χώρα αλλοτριωμένη και μεταλλαγμένη, τότε αυτή την ανάπτυξη σας την χαρίζουμε, κύριοι της Κυβέρνησης. 
Ο λαός, όμως, έχει γνώση και κρίση και δεν θα αργήσει η ώρα που θα σας ανατρέψει .
Ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΣΥΡΜΑΛΕΝΙΟΣ",488
"58086","  Ο συνάδελφος κ. Κουράκος έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58087"," Κυρίες και κύριοι συνάδελφοι, θα κάνω μία διαπίστωση. Η Κυβέρνηση θέλει να παραδώσει την εξουσία και η Αξιωματική Αντιπολίτευση της παρατείνει το χρόνο όσο γίνεται πιο πίσω, για να μην παραλάβει αυτήν την καυτή πατάτα. 
Προφανώς, πρόκειται για κωμικοτραγικά γεγονότα, όταν η Βουλή έχει χάσει κάθε έννοια της ευθύνης και έχει μετατραπεί σε διαδικαστικό όργανο επικύρωσης αποφάσεων. Ποιος από τους συναδέλφους δεν αισθάνεται ανάλογα; Και τον θεσμικό ρόλο της Βουλής κάποιοι προσπαθούν να τον απαξιώσουν. Μάλιστα, ο νεοείσακτος όρος «μονομερής» καταλύει κάθε περιθώριο αυτονομίας της Κυβέρνησης, του Κοινοβουλίου και του πολιτεύματος. 
Ο Πρόεδρος της Δημοκρατίας δηλώνει ότι ο ελληνικός λαός δεν αντέχει άλλα βάρη, τις πράξεις νομοθετικού περιεχομένου, όμως, τις υπογράφει αδιαμαρτύρητα. Σε ποια άλλη χώρα θα συζητούσε η Κυβέρνηση για μονομερές δικαίωμα ψήφισης νόμου και επαίρεται μάλιστα γι’ αυτό; Ούτε στις χώρες τις αποικιοκρατίας.
Στην ουσία του νομοσχεδίου, πρόκειται για ένα μείγμα πασπαρτού κυβερνητικής πολιτικής, αφού συμπεριλαμβάνονται ρυθμίσεις όλων των ειδών, όλων των Υπουργείων, Υπουργεία Οικονομικών, Ανάπτυξης, Αγροτικής Ανάπτυξης, Ναυτιλίας, Τουρισμού κλπ. Βρισκόμαστε για άλλη μία φορά μπροστά σε ένα κομβικής σημασίας σχέδιο νόμου. 
Όσον αφορά τις ρυθμίσεις που αφορούν στα ακίνητα, έχω να κάνω τις εξής επισημάνσεις, ξεκινώντας από τα θετικά: Είναι θετική η ρύθμιση για τη μείωση της φορολογίας εισοδήματος σε νησιά με πληθυσμό τριών χιλιάδων εκατό κατοίκων. Επίσης, σημειώνω τη μείωση του φόρου μεταβίβασης ακίνητης περιουσίας στο 3% επί της φορολογητέας αξίας. 
Στην πραγματικότητα, όμως, προκύπτει μια ρύθμιση με θετική φιλοσοφία, αλλά καμμία εφαρμοστικότητα. Ρωτήστε τους ανθρώπους της αγοράς να σας μεταφέρουν την πραγματική κατάσταση της οικονομίας. Το βασικό πρόβλημα της κτηματαγοράς είναι η αναντιστοιχία αγοραστικής και αντικειμενικής αξίας. Σας παραπέμπω στις ανακοινώσεις των Ενώσεων Ιδιοκτητών, ΠΟΜΙΔΑ, ΠΟΕ-ΔΥΟ, ακόμα και ο Πρόεδρος των πολυτέκνων που συμμετείχε στην επιτροπή, θεωρούν ότι το μέτρο αποτελεί ταφόπλακα για την κτηματαγορά, καταλύει την έννοια της ιδιοκτησίας. 
Κάποτε, η Δεξιά παράταξη και η παράταξη του Κέντρου πέρναγαν το μήνυμα ότι εάν βγει η Αριστερά θα χάσουν τα σπίτια τους οι νοικοκυραίοι. Σήμερα, με το μανδύα του νεοφιλελευθερισμού και του σοσιαλισμού, τα κατάσχουν αδιάκριτα. 
Θετικό, έστω και με καθυστέρηση, είναι το άρθρο 18 για τη ρύθμιση της διπλής φορολογίας των ομογενών. Συγκεκριμένα, η ρύθμιση αποτελεί πρόταση την οποία έχω καταθέσει με μορφή ερώτησης προς τα Υπουργεία Εξωτερικών και Οικονομικών από τις 21-2-2013. Το Υπουργείο Εξωτερικών δήλωσε αναρμόδιο και το Υπουργείο Οικονομικών ποτέ δεν απάντησε. Έστω και με καθυστέρηση, σήμερα ευτυχώς δίνει μια μερική λύση. Θα το παρακολουθήσουμε. 
Στα αρνητικά του νομοσχεδίου είναι όλο το νομοσχέδιο. Το προσωρινό χαράτσι που λέγατε μέχρι χθες το κάνετε μόνιμο με νόμο. Η απαράδεκτη διπλή φορολόγηση για τα ακίνητα πάνω από 300 χιλιάδες. Η επιβολή φορολογίας ακόμα και σε όσα είναι ακατοίκητα και ανοίκιαστα. Λεηλατείτε τον ελληνικό λαό, κύριε Στουρνάρα, με εντολή της τρόικας. Απαλλάσσονται τα ακίνητα που ανήκουν στο ΤΑΙΠΕΔ. 
Με το άρθρο 10 προβλέπεται το δικαίωμα εξόφλησης της οφειλής μέσω της εκχώρησης της ακίνητης περιουσίας ή μέρους αυτής, στο δημόσιο ή σε τρίτο. Πιστεύετε δηλαδή ότι μετά από τρία μνημόνια και έξι χρόνια ύφεσης, τα ελληνικά νοικοκυριά μπορούν να ξεσπιτωθούν για να πληρώνουν τους φόρους; Για εσάς είναι λογικό; Για εσάς είναι δίκαιο; 
Το θέατρο παραλόγου συνεχίζεται. Σε μία αγορά που έχει στεγνώσει, προκειμένου να στηρίξουμε το τραπεζικό σύστημα, σε μία οικονομία που αποδίδει τις συντάξεις μετά από δύο-τρία χρόνια, ο νόμος απαιτεί την απαράδεκτη αύξηση της παρακράτησης του 20% στους συνταξιούχους και στους μισθωτούς, όταν καταβάλλονται τα αναδρομικά. Ανάλογη περίπτωση είναι και η φορολόγηση στους αγρότες.
Επειδή ο χρόνος δεν είναι αρκετός ώστε να καλύψω το εύρος του πολυνομοσχεδίου, θα επιλέξω να αναδείξω την προχειρότητα και την πλήρη έλλειψη σχεδιασμού με τα εξής παραδείγματα: Δύο Υπουργεία Εσωτερικών και ο Πρωθυπουργός, αφού εδώ και μήνες εξήγγειλαν το νέο εκλογικό νόμο για την τοπική αυτοδιοίκηση, τον απέσυραν, αφού το ΠΑΣΟΚ έσυρε και διέσυρε τον ίδιο τον Πρωθυπουργό.   
Τώρα εξαγγέλλουν νέο πολυνομοσχέδιο για την αυτοδιοίκηση και ενώ είναι σε σειρά συναντήσεων -υποτίθεται διαβουλεύονται με τους φορείς Α΄ και Β΄ βαθμού αυτοδιοίκησης- εμβόλιμα με το παρόν νομοσχέδιο εισάγουν την κινητικότητα των δημοτικών υπαλλήλων. Μόλις προχθές ο αρμόδιος Αναπληρωτής Υπουργός ανακοίνωσε πλεόνασμα τριών χιλιάδων επτακοσίων δημοτικών υπαλλήλων, με αλχημιστικό αλγόριθμο. 
Απαράδεκτο είναι το άρθρο 38, με το οποίο απαλλάσσετε τον κ. Γκίκα Μανάλη από κάθε ποινική ευθύνη - έχω καταθέσει ερώτηση από τις 25-10-2013 και δεν έχει απαντηθεί- για κακοδιαχείριση της καινούργιας ΝΕΡΙΤ. Σας καταθέτω για τα Πρακτικά την ερώτηση που είχα κάνει τότε. Κι εσείς θέλετε να τον απαλλάξετε, όταν έχει νοικιάσει μηχανήματα για δύο μήνες σε κόστος ανάλογο της αγοράς των. 
(Στο σημείο αυτό ο Βουλευτής κ. Ιωάννης Κουράκος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Συνοψίζοντας, δεν υπάρχει καμμία αιτιολογία για όσα συμβαίνουν. Η τρόικα δίνει εντολές, οι Υπουργοί εισάγουν νομοσχέδια –είναι εδώ και ο κ. Καραβίτης που τα σερβίρει αριστοτεχνικά. Οι τεχνοκράτες κάθε κλάδου πιστοποιούν με κάθε τρόπο την αποτυχία του μέτρου και την παράθεση της ύφεσης. 
Οι Βουλευτές της συμπολίτευσης αρνούνται να ψηφίσουν τα μέτρα στα τηλεοπτικά παράθυρα και έρχονται στην Ολομέλεια της Βουλής και τα ψηφίζουν. Είναι η πρόθυμη ομάδα των Βουλευτών που προβάλλεται από τα τηλεοπτικά δίκτυα, των οποίων την άδεια παρέτειναν παρατύπως και παρανόμως και τελικά υπερισχύει ο εκβιασμός και η συγκάλυψη.
Η Κυβέρνηση ξεπέρασε τον εαυτό της. Δεν νομοθετεί πια μόνο με πράξεις νομοθετικού περιεχομένου αλλά και με άμεσο ή έμμεσο εκβιασμό των Κοινοβουλευτικών Ομάδων.
Χαρακτηριστική η δήλωση του Βουλευτού της Κυβέρνησης: «Θα ψηφίσω τον ενιαίο φορέα ακινήτων έστω και με κρύα καρδιά». Είναι τουλάχιστον απαράδεκτο να απαιτούμε ακόμη περισσότερες θυσίες από τον ελληνικό λαό, όταν βγαίνει απόφαση ότι δεν υπάρχει καμία ευθύνη για το σκάνδαλο του Χρηματιστηρίου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Κυρίες και κύριοι συνάδελφοι, ποιος θα σας πιστέψει; 
Κύριε Στουρνάρα, πόσα έχετε εισπράξει ως κράτος από τη λίστα Λαγκάρντ; Τι έγινε με τη «SIEMENS» και τη λίστα της «SIEMENS»; Τι έγινε με τις άλλες λίστες; 
Πανηγυρίζει ο Υπουργός Οικονομικών για τη δόση του 1 δισεκατομμυρίου. Πανηγυρίζει, όταν μόνο τριάντα από τις εκατόν σαράντα ΔΟΥ έπιασαν το στόχο των εσόδων και όταν τα ληξιπρόθεσμα εκτοξεύθηκαν σε 65 δισεκατομμύρια ευρώ. Τι έγινε με το χρέος των 500 εκατομμυρίων της γερμανικής «HOCΗTIEF»; Το Επαγγελματικό Επιμελητήριο καταγγέλλει χαριστικές ρυθμίσεις σε πολυεθνικές που έφυγαν από τη χώρα αφήνοντας πίσω τους χρέη πάνω από 15 δισεκατομμύρια ευρώ. 
Κυρίες και κύριοι, κλείνοντας, ο λαός δοκιμάζεται σκληρά εδώ και τέσσερα χρόνια. Η ύφεση και η ανεργία έχουν κλιμακώσει το φαινόμενο της ανθρωπιστικής κρίσης. Δεν υπάρχει κανένα περιθώριο για επιπλέον μέτρα επιβάρυνσης.
Εμείς ως «Νέα ΜΕΡΑ» προτείνουμε να συγκροτηθεί ένα πλήρες αναλυτικό σχέδιο ανάταξης της χώρας με όρους δικαιοσύνης, ρεαλισμού, αξιοπρέπειας και διαφάνειας. 
Γι’ αυτόν το λόγο το καταψηφίζουμε. 
(Χειροκροτήματα)","ΙΩΑΝΝΗΣ ΚΟΥΡΑΚΟΣ",250
"58088"," Το λόγο έχει ο συνάδελφος κ. Ζαχαριάς.
Ορίστε, κύριε Ζαχαριά, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58089"," Κυρίες και κύριοι συνάδελφοι, ανιχνεύουμε σήμερα τα χαρακτηριστικά ενός νέου καταστροφικού φόρου για τις μικρές και μεσαίες ακίνητες περιουσίες, για το πώς δηλαδή ένα νέο χαράτσι θα αντικαταστήσει το προηγούμενο. 
Είναι περισσότερο μια συζήτηση για την ανίχνευση ψευδών, μια επιτομή του άδικου και αναποτελεσματικού συστήματος που γνωρίζει εκ των προτέρων ότι θα σωρεύσει και νέα ληξιπρόθεσμα χρέη στα υπερχρεωμένα νοικοκυριά και αποτιμά αυτά τα χρέη με ακρίβεια. Έχει προβλέψει το Υπουργείο μας ότι φόροι 3 δισεκατομμύρια 240 εκατομμύρια θα βεβαιωθούν, 2 δισεκατομμύρια 650 εκατομμύρια θα εισπραχθούν και 600 εκατομμύρια χρέη επιπλέον θα προστεθούν στα βάρη των εργαζομένων, των αγροτών, των συνήθων απαξιωμένων υποζυγίων της κοινωνίας μας. 
Και αυτόματα γεννιέται το ερώτημα: Γιατί αυτή η συγκεκριμένη στόχευση στη μικρή ιδιοκτησία, στο μεγάλο πλήθος των χαμηλών εισοδημάτων που θα κάνει τους φτωχούς φτωχότερους, γιατί η φορολόγηση των ακαλλιέργητων αγροτεμαχίων και πολύ περισσότερο των μη ηλεκτροδοτούμενων ακινήτων, δηλαδή των κλειστών μαγαζιών και των ανοίκιαστων σπιτιών, που μόνο δαπάνες προκαλούν στους ιδιοκτήτες; Πώς αιτιολογείται η φορολογία στην ακίνητη περιουσία σε ερημωμένες και απομακρυσμένες ορεινές περιοχές; Πώς στα παμπάλαια σωζόμενα χαρακτηρισμένα ή μη διατηρητέα ακίνητα; Πώς χαρακτηρίζεται η αντικειμενική αξία ενός ακινήτου, όταν είναι υψηλότερη 40% έως 60% της πραγματικής και απλώς συγκαλύπτονται αδικίες και στρεβλώσεις στη διαμόρφωση των τιμών ζώνης, αλλά κυρίως στην κατάρρευση της εμπορικής αξίας και την απαξίωση της περιουσίας όλων λόγω της οικονομικής κρίσης;
Σε αυτό το ψευδεπίγραφο νομοσχέδιο περί ενιαίου φόρου ο Υπουργός Υγείας έρχεται να προσθέσει σήμερα μια τροπολογία για σημαντικά ζητήματα που απασχολούν τους εργαζόμενους στην πρωτοβάθμια και δευτεροβάθμια φροντίδα υγείας. Επίσης, με μια τροπολογία πριν από ένα μήνα αντιμετώπισε σημαντικά ζητήματα, καίρια ζητήματα για τη δημόσια υγεία, όπως είναι η τιμολόγηση των φαρμάκων. 
Ο Υπουργός δεν μπορεί να δεχθεί τον διάλογο ή τη διαβούλευση που προϋποθέτει η κατάθεση και ψήφιση ενός νομοσχεδίου, όπως προβλέπεται θεσμικά. Επιλέγει τηλεοπτικό μονόλογο, περιφρονεί τους φορείς των εργαζομένων και τις διαδικασίες της Βουλής και τους ίδιους τους Βουλευτές. Έτσι, έρχεται και η σημερινή τροπολογία του Υπουργείου, μια «ορφανή» τροπολογία μέσα σε ένα νομοσχέδιο για τη φορολόγηση και συζητιέται βέβαια η τροπολογία αυτή απουσία του Υπουργού μας. 
Ήδη από το πρώτο άρθρο μπαίνει η έννοια της «κινητικότητας» των εργαζομένων χωρίς καν να ακουστούν οι απόψεις τους, της κινητικότητας που μετά από αυτήν έρχεται η διαθεσιμότητα και οι απολύσεις. Το πρώτο άρθρο μιλάει για αποσπάσεις, μεταθέσεις, μετατάξεις προσωπικού και νοσηλευτικού και παραϊατρικού προσωπικού, διαδικασίες που είχαν ανασταλεί την τελευταία διετία και έχουν εγκλωβίσει μεγάλο αριθμό εργαζομένων στα νοσοκομεία εκτός τόπου κατοικίας και οικογένειας, σε θέσεις πολλές φορές αναντίστοιχες με τα προσόντα τους. Χωρίς όμως τη θέσπιση κριτηρίων και μάλιστα χωρίς την ιεράρχηση αυτών των κριτηρίων και των αιτημάτων, οι εργαζόμενοι οδηγούνται σε πρόσδεση στην εκάστη κυβερνητική εξουσία όπου μόνο οι εξυπηρετήσεις, δηλαδή τα γνωστά «ρουσφέτια», επικρατούν. 
Και πρέπει να σημειώσουμε ότι παρόμοια ρουσφετολογική διάταξη  ψηφίστηκε πριν από λίγες μέρες και προβλέπει ότι ο διοικητής μιας υγειονομικής περιφέρειας μπορεί με προσωπικό και αυθαίρετο τρόπο να ορίζει τις μετακινήσεις-μεταθέσεις εντός της υγειονομικής περιφέρειας -που πολλές φορές είναι τεράστια- και μάλιστα για χρόνο που καθορίζει ο ίδιος. Είναι μια καθαρά ρουσφετολογική  τροπολογία για να συγκαλύψουμε καταστάσεις τακτοποίησης των «δικών μας παιδιών». 
Μονογονεϊκές και πολύτεκνες οικογένειες, συνυπηρέτηση συζύγων, κριτήρια προϋπηρεσίας και οικονομικής αδυναμίας θα μπορούσαν να εκτιμηθούν σε ένα πλαίσιο που θα εξασφάλιζε ταυτόχρονα τη λειτουργικότητα των νοσοκομείων, λείπουν όμως αυτά τα κριτήρια από την τροπολογία που κατατίθεται. Έτσι, με αυτήν μπορεί να υπάρξει μεγάλη μετακίνηση εργαζομένων, να απογυμνωθούν νοσοκομεία, γιατί προσλήψεις -όπως είναι γνωστό- δεν γίνονται και ακόμη περισσότερο ήδη από το μεσοπρόθεσμο προβλέπεται μείωση των εργαζομένων στα νοσοκομεία, κυρίως με αποχωρήσεις και συνταξιοδοτήσεις κατά δεκατρείς χιλιάδες μέσα στην επόμενη διετία. 
Υπάρχει και ένα δεύτερο άρθρο με το οποίο δημιουργούνται πλην των άλλων και επιτροπές από γιατρούς, φαρμακοποιούς και οικονομολόγους υγείας που θα γνωματεύσουν για τη χορήγηση και χρήση των φαρμάκων υψηλού κόστους. Και εδώ εισάγεται μια άλλη έννοια, επίσης αμφίσημη, η έννοια του «ορίου των μηνιαίων επιτρεπομένων δαπανών» που κρίνονται από τις επιτροπές και δεν διευκρινίζετε το υποκείμενο των ορίων. Θα είναι τα όρια της δαπάνης για τους ασθενείς; Τα όρια της δαπάνης στη συνταγογράφηση των γιατρών, της συνολικής δαπάνης τον Φορέα Ασφάλισης του ΕΟΠΥΥ δηλαδή; Ποιος θα πληρώνει τις επιπλέον δαπάνες; Θα υπάρξει μετακύλιση και μάλιστα σε φάρμακα υψηλού κόστους που αφορούν καρκινοπαθείς, που αφορούν ασθενείς με χρόνιες παθήσεις; Πάλι τα βάρη θα μετακυλίσουν στην κοινωνία; 
Υπάρχει ένα τρίτο άρθρο της τροπολογίας που δίνει τη δυνατότητα στον ΕΟΠΥΥ να καταγγείλει αζημίως όλες τις ισχύουσες συμβάσεις με θεραπευτές που ισχύουν μέχρι σήμερα, προκειμένου να εφαρμοστεί η καινούργια πολιτική του Υπουργείου Υγείας στην πρωτοβάθμια περίθαλψη. 
Θεσπίζεται με το άρθρο η παντοδυναμία του Υπουργού Υγείας και η απουσία σταθερού οργανογράμματος και περιγεγραμμένων στόχων στα δίκτυα ή στα κέντρα ή στα ιατρεία του ΕΟΠΥΥ. Με μια απλή υπουργική απόφαση μπορεί να καθορίζεται και να αλλάζει ο αριθμός των γιατρών που συμβάλλονται, ο αριθμός των επισκέψεων, το ύψος, ο τρόπος καταβολής της αμοιβής και κυρίως οι ειδικότητες γιατρών. Μπορεί, δηλαδή, με απλή υπουργική απόφαση, χωρίς νομοθέτηση, να αλλάζει ολόκληρη πολιτική, προς το συντηρητικότερο βέβαια, για την πρωτοβάθμια φροντίδα περίθαλψης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Σήμερα οι εργαζόμενοι στην υγεία και κυρίως το σύνολο των ασφαλισμένων βιώνουν την κατάρρευση του συστήματος δημόσιας υγείας. Δεν βρίσκουν ούτε καν γιατρό για συνταγογράφηση, επωμίζονται καθημερινά όλο και μεγαλύτερες δαπάνες από τη μετακύλιση στους ασφαλισμένους των δαπανών για την περίθαλψη και τα φάρμακα. Υπάρχουν και οι ανασφάλιστοι, τρία εκατομμύρια συμπολιτών μας, έρμαια μιας ανάλγητης πολιτικής που εξαγγέλλεται από τα Μέσα Μαζικής Ενημέρωσης και κυρίως από το Σεπτέμβριο του 2013 προσπαθεί να διαλύσει τον ιστό και της πρωτοβάθμιας φροντίδας υγείας. 
Κύριοι συνάδελφοι, οι κοινωνικές παροχές, η μικρή ιδιοκτησία, βασικές υπηρεσίες στον λαό μας, όπως είναι το ρεύμα, η θέρμανση, αποκλείονται κυρίως για τις ευάλωτες ομάδες. Η κοινωνία είναι στο στόχαστρο των κυβερνητικών μνημονιακών πολιτικών. 
Δεν θα σας αφήσουμε, κύριοι της Κυβέρνησης! Η Αριστερή διακυβέρνηση με το ΣΥΡΙΖΑ-ΕΚΜ θα αποδώσει ένα καθολικό, αξιόπιστο, δωρεάν και δημόσιο σύστημα υγείας και θα αποκαταστήσει την αξιοπρέπεια του λαού μας. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΖΑΧΑΡΙΑΣ",151
"58090"," Το λόγο έχει η κ. Αικατερίνη Ιγγλέζη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58091"," Ευχαριστώ, κύριε Πρόεδρε.
Παραμονές Χριστουγέννων φέρνετε προς ψήφιση ένα ακόμα φορολογικό νομοσχέδιο, ένα από τα άπειρα που έχουν ψηφιστεί τα τελευταία χρόνια, αφού η φορολογική νομοθεσία αλλάζει στη χώρα μας τόσο συχνά που πιστεύω ότι όλοι οι φοροτεχνικοί πρέπει να υποφέρουν από ίλιγγο. Και, βέβαια, πάντοτε αλλάζει προς το χειρότερο για τα φτωχά και μεσαία εισοδήματα. Φέρνετε ένα νομοσχέδιο με το οποίο θέλετε να μονιμοποιήσετε το άδικο και αντισυνταγματικό χαράτσι, ένα φόρο που επί τρία χρόνια κοροϊδεύατε τον ελληνικό λαό ότι είναι κάτι έκτακτο που το εφαρμόζατε για δημοσιονομικούς λόγους. 
Σήμερα, όμως, που όπως ισχυρίζεστε η χώρα έχει δημοσιονομικό πλεόνασμα, όχι μόνο δεν τον καταργείτε, αλλά τον μετατρέπετε σε έναν μόνιμο φόρο στην πρώτη κατοικία, στη βασική ανάγκη επιβίωσης κάθε ανθρώπου. Πολύ περισσότερο τον επεκτείνετε και φορολογείτε και τις αυλές των σπιτιών και τα χωράφια των φτωχοποιημένων από τις δικές σας πολιτικές αγροτών. Γιατί δεν φορολογείτε και τον αέρα που αναπνέουμε; 
Ο νέος φόρος για τα ακίνητα είναι το χαράτσι μεταλλαγμένο και μάλιστα προς το χειρότερο. Είναι ένας φόρος που παραβιάζει την συνταγματική αρχή που λέει ότι κάθε έννοια συμβολής στα δημόσια οικονομικά πρέπει να είναι ανάλογη με τη φοροδοτική ικανότητα του πολίτη. Ο ενιαίος φόρος για τα ακίνητα επιβάλλεται εξίσου στους ιδιοκτήτες όμοιων κατοικιών ανεξάρτητα από τη φοροδοτική τους ικανότητα. Δηλαδή, δύο διαμερίσματα ίσων τετραγωνικών μέτρων στην ίδια πολυκατοικία, στον ίδιο όροφο, πληρώνουν τον ίδιο φόρο ανεξάρτητα αν ο ιδιοκτήτης του ενός έχει εισόδημα 20.000 ευρώ και του άλλου 100.000 ευρώ. Λέτε ότι το Συμβούλιο της Επικρατείας είχε αποφανθεί για τη συνταγματικότητα του μέτρου, αλλά το Συμβούλιο της Επικρατείας είχε αποφανθεί για το έκτακτο τέλος που αντιμετώπιζε άμεσες δημοσιονομικές ανάγκες του κράτους, όχι για έναν μόνιμο φόρο που θα ισχύει εσαεί ανεξάρτητα από την οικονομική κατάσταση του ελληνικού δημοσίου.
Ισχυρίζεστε ότι απαλλάσσονται του φόρου οι οικονομικά αδύναμοι. Στην ουσία δεν φοροαπαλλάσσεται κανείς. Ακόμη και ένας άνεργος που έχει στην κατοχή του ένα μικρό ή μεγάλο διαμέρισμα και ένα μικρό αυτοκίνητο υπερβαίνει το τεκμαρτό εισόδημα των 9.000 ευρώ και έτσι φορολογείται. Φυσικά, το αν θα πληρώσει το φόρο είναι μάλλον αβέβαιο. Το πιο πιθανό είναι να συσσωρευθεί και αυτός με τα υπόλοιπα χρέη του προς το δημόσιο, με αποτέλεσμα σε συνδυασμό με την απελευθέρωση των πλειστηριασμών, που προωθείτε, στο τέλος να χάσει το σπίτι του.
Με το παρόν νομοσχέδιο επιβάλλεται φόρος στην ακίνητη περιουσία όχι στο σύνολό της αλλά σε κάθε ακίνητο χωριστά, χωρίς να έχετε φροντίσει να υπάρχουν θεσμικές υποδομές που πρέπει να έχει η κάθε ευνομούμενη πολιτεία, όπως το Περιουσιολόγιο, το Κτηματολόγιο, ο καθορισμός των χρήσεων γης. Φυσικά, με την παγιωμένη πια τακτική σας και τη δεδομένη ταξική κατεύθυνση που έχει κάθε νομοσχέδιο που καταθέτετε, φοροελαφρύνσεις υπάρχουν, αλλά αφορούν όπως πάντα τους κατέχοντες πολύ μεγάλη ακίνητη περιουσία για τους οποίους ο φόρος μειώνεται αισθητά.
Παραμονές Χριστουγέννων, λοιπόν, και ποτέ ξανά δεν ήταν τόσο επίκαιρη η Χριστουγεννιάτικη Ιστορία του Τσαρλς Ντίκενς, ξέρετε, αυτή με τον Σκρουτζ και τα πνεύματα των Χριστουγέννων που τον επισκέπτονταν στον ύπνο του. Σε τι διαφέρει αλήθεια, κυρίες και κύριοι Βουλευτές, η Ελλάδα του 2013 από το Λονδίνο της εποχής του Ντίκενς; Ο λαός είναι φτωχοποιημένος, προσπαθεί να ζεσταθεί με κάρβουνα στο μαγκάλι, οι άστεγοι γίνονται όλο και περισσότεροι, όπως και αυτοί που ψάχνουν στα σκουπίδια για να τραφούν, η εργοδοτική ασυδοσία γίνεται όλο και πιο σκληρή, τα εργασιακά δικαιώματα είναι ανύπαρκτα. Τα Χριστούγεννα του παρελθόντος είναι ένα ξεχασμένο όνειρο, τότε που υπήρχε σπίτι που ήταν ζεστό και το τραπέζι ήταν γεμάτο, που ο Άη Βασίλης ερχόταν σε όλα τα παιδιά. Ο Άη Βασίλης φέτος δεν θα επισκεφθεί πολλά παιδιά, γιατί μας τελείωσε και αυτός μαζί με το χριστουγεννιάτικο δώρο από τη σύνταξη του παππού.
Για κάποιους, όμως, φροντίσατε να τους επισκεφτεί ο γενναιόδωρος άγιος. Για κάποιους υπάρχει πρωτοχρονιάτικος μποναμάς. Πρόκειται για τους ευνοούμενούς σας μεγαλοκαναλάρχες, για τους οποίους μετατίθεται για άλλον έναν χρόνο η έναρξη ισχύος της διάταξης για την επιβολή ειδικού φόρου στις διαφημίσεις που προβάλλονται από την τηλεόραση. 
Κυρίες και κύριοι της Κυβέρνησης, το πνεύμα των Χριστουγέννων του μέλλοντος βρίσκεται στη θέληση του λαού να αλλάξει τη μοίρα που του επιβάλατε με τη μνημονιακή σας πολιτική και τις επιταγές της τρόικας. Η ανάσταση του λαού έρχεται πολύ σύντομα με την Κυβέρνηση της Αριστεράς, με την κατάργηση του μνημονίου και την αναπτυξιακή προοπτική της χώρας, τότε που τα Χριστούγεννα δεν θα είναι μόνο για τον Σκρουτζ, αλλά για όλο το λαό. 
Καλή Ανάσταση, λοιπόν!
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΙΚΑΤΕΡΙΝΗ ΙΓΓΛΕΖΗ",166
"58092"," Το λόγο έχει ο κ. Αλέξανδρος Μεϊκόπουλος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58093"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι Βουλευτές, μια σοβαρή και υπεύθυνη πολιτεία, μια κυβέρνηση που σέβεται την κοινωνία και τις ανάγκες της, που εκτιμά τον καθημερινό μόχθο του πολίτη και αντιλαμβάνεται τα προβλήματά του, που νοιάζεται και αγωνιά για τον άνεργο και τον φτωχό και θέλει να αξιοποιήσει τους νέους ανθρώπους, θα έπρεπε να νομοθετεί και να ασκεί πολιτική με βάση δύο πολύ σημαντικές αξίες, το δίκαιο και την αλήθεια. 
Δυστυχώς, όμως, μέσα σε συνθήκες οξύτατης οικονομικής κρίσης έχουμε μια πολιτική ηγεσία, η οποία, αντί να προστατεύει τους πολίτες από τις συνέπειες της κρίσης, πράγμα που αποτελεί και το βασικό της καθήκον, επιλέγει να ακολουθήσει μια αδιέξοδη συνταγή, κοινωνικά άδικη και επικίνδυνη, με δογματική προσήλωση σε μια πολιτική λιτότητας, παρ’ όλο που όλο και περισσότεροι πλέον σε διεθνές και ευρωπαϊκό επίπεδο ομολογούν το αδιέξοδο αυτής της λογικής. 
Έτσι, λοιπόν, ενώ η συγκυβέρνηση επιμένει να βαφτίζει αυτό το νομοσχέδιο ως επαναστατικό και ότι τάχα περισσότεροι θα πληρώσουν λιγότερα και ότι δήθεν διευρύνεται η φορολογική βάση, η αλήθεια είναι ότι μπαίνει προς ψήφιση ένα φορολογικό νομοσχέδιο που χαρακτηρίζεται για άλλη μια φορά από μία καθαρή εισπρακτική λογική, το οποίο και ακολουθεί την πεπατημένη όλων των μνημονιακών μέτρων και νόμων που έχουν θεσπιστεί και ψηφιστεί μέχρι σήμερα.
Δηλαδή, προκειμένου να καλυφθούν τα δημοσιονομικά κενά, τα οποία διευρύνονται συνεχώς και αναπαράγονται λόγω ακριβώς της ύφεσης που προκαλείται από την πολιτική λιτότητας, πέρα από τους μισθούς και τις συντάξεις και τις κοινωνικές προνοιακές παροχές, πλέον μπαίνουν στο στόχαστρο με το παρόν νομοσχέδιο τα δύο τελευταία αναχώματα που κρατούν ακόμα την κοινωνία όρθια, η κατοικία και ο ίδιος ο θεσμός της οικογένειας. Αυτή είναι, λοιπόν, η περιβόητη επαναστατικότητα και προοδευτικότητα του ενιαίου φόρου ακινήτων, να πληρώσει δηλαδή ο άνεργος, ο ανασφάλιστος, ο υπερχρεωμένος, ο εργαζόμενος των 400 ευρώ, ο φτωχός. 
Είμαι σίγουρος, όμως, κυρίες και κύριοι της συγκυβέρνησης, ότι αυτές οι αγωνίες, αυτές οι τραγικές εικόνες της ελληνικής καθημερινότητας μόνο ως λαϊκισμοί και καταστροφολογίες μπορούν να εκληφθούν από ανθρώπους που έχουν λύσει εδώ και χρόνια το βιοποριστικό τους πρόβλημα, έχουν μεγάλη περιουσία, πολλά χρήματα και εξουσία. Αυτό είναι και το πρόβλημα, ότι σε αρκετούς από εσάς, το πολιτικό και κοινωνικό σας αισθητήριο δεν αντιλαμβάνεται το καθημερινό πρόβλημα επιβίωσης για εκατομμύρια πλέον συμπολιτών μας. 
Δεν κατανοείτε, κύριοι της συγκυβέρνησης, τι σημαίνει να μην μπορείς να πάρεις φάρμακα, να μην έχεις να πληρώσεις την ασφαλιστική σου εισφορά για να μπορείς να έχεις υγειονομική φροντίδα, αν και πότε θα χτυπήσει τα τηλέφωνό σου για τα βιογραφικά που έχεις στείλει εδώ και μήνες, το άγχος και το φόβο κάθε μήνα αν θα έχεις να πληρώσεις το ρεύμα, το νερό, το ενοίκιο, τη δόση του δανείου, αν θα μπορείς να πληρώσεις το ενοίκιο του σπιτιού για το παιδί σου που σπουδάζει σε άλλη πόλη. Αυτή, λοιπόν, η πραγματικότητα, κυρίες και κύριοι της συγκυβέρνησης, δεν αποτυπώνεται σε καμμία περίπτωση στο παρόν νομοσχέδιο. 
Τρέχετε να αποδείξετε μετά μανίας ότι το παρόν νομοσχέδιο διακατέχεται από κοινωνική ευαισθησία και τονίζετε αρκετοί από εσάς ότι εμπεδώνεται για πρώτη φορά αίσθημα κοινωνικής δικαιοσύνης με τον ΕΝΦΙΑ. Δεν λέτε, όμως, ότι η ευαισθησία και η κοινωνική δικαιοσύνη παρέχονται με προϋποθέσεις πολύ συγκεκριμένες. Εξαιρούνται, για παράδειγμα, από την πληρωμή του ΕΝΦΙΑ ναι μεν αυτοί που έχουν τεκμαρτό εισόδημα, με την προϋπόθεση όμως να μη χρωστούν ασφαλιστικές εισφορές και να μην έχουν γενικά ληξιπρόθεσμες οφειλές προς το δημόσιο. Δεν θα εξαιρεθούν, δηλαδή, πάνω από 3 εκατομμύρια συμπολίτες μας. Ποιοι, λοιπόν, θα απολαύσουν την ευαισθησία σας και την αντίληψή σας περί κοινωνικής δικαιοσύνης;
Θα περίμενε κανείς, κυρίες και κύριοι της συγκυβέρνησης, σε μία χώρα, όπως η Ελλάδα, όπου υπάρχει ανισοκατανομή των φορολογικών βαρών, μία κυβέρνηση που θέλει να ενισχύσει τα έσοδά της, να πράξει το αυτονόητο, δηλαδή να ζητήσει από τα ανώτερα κοινωνικά στρώματα να συνεισφέρουν περισσότερο και να αντιμετωπίσει αποτελεσματικά τη φοροδιαφυγή, η οποία γνωρίζετε πολύ καλά ότι συνδέεται με όσους στα χρόνια της ανάπτυξης συγκέντρωσαν τεράστια περιουσία. Αυτό είναι, άλλωστε, και το πνεύμα των φόρων περιουσίας που υπάρχουν στις περισσότερες ευρωπαϊκές χώρες. 
Στον αντίποδα, όμως, εσείς καταθέτετε έναν νόμο, που στην ουσία επιτείνει την υπερφορολόγηση των φτωχών και μεσαίων στρωμάτων, αφού μονιμοποιείται το χαράτσι και θα επιβάλλεται από το πρώτο τετραγωνικό μέτρο για κάθε ακίνητο ξεχωριστό. Ο φόρος διαμορφώνεται με βάση τις αντικειμενικές αξίες των ακινήτων οι οποίες είχαν οριστεί το 2007. Από τότε, όμως, η εμπορική αξία των ακινήτων έχει μειωθεί πάνω από 40%, με αποτέλεσμα να επιβεβαιώνεται με αυτόν τον τρόπο η αδικία του φόρου. 
Κυρίες και κύριοι της συγκυβέρνησης, εάν ποτέ αποφασίσετε να ενεργήσετε με βάση την κοινωνική πραγματικότητα, υπερασπιζόμενοι τις ανάγκες των πολιτών, υπάρχει τρόπος να διορθώσετε τις αδικίες και να προβείτε σε μία δίκαιη κατανομή των βαρών. 
Εμείς, λοιπόν, λέμε το εξής, ότι το φορολογικό σύστημα δεν πρέπει να έχει τη μορφή ενός σκληρού εισπρακτικού μηχανισμού, αλλά να είναι εργαλείο, μέσο αναδιανομής του πλούτου και κοινωνικής δικαιοσύνης, να εμπεδώνεται η δίκαιη κατανομή των φορολογικών βαρών με μεταφορά των βαρών από τα χαμηλά και μεσαία εισοδηματικά στρώματα στις μεγάλες και πολύ μεγάλες περιουσίες, να υλοποιεί το αυτονόητο, κυρίες και κύριοι της συγκυβέρνησης, σεβασμό δηλαδή στη φοροδοτική ικανότητα του Έλληνα πολίτη. 
Σταθμός σε αυτήν τη λογική είναι η δημιουργία περιουσιολογίου, όπου θα καταγράφεται η αξία της ακίνητης και κινητής περιουσίας των φορολογούμενων με υψηλά αφορολόγητα όρια για το σύνολό της, ώστε να μη θιγεί με αυτόν τον τρόπο η μικρή και μεσαία περιουσία. Πολιτική βούληση, εάν θέλετε, για την αντιμετώπιση της φοροδιαφυγής, έλεγχος των χιλιάδων περιπτώσεων φοροαποφυγής μέσω της ενίσχυσης του θεσμικού πλαισίου, αλλά και των φοροελεγκτικών και φοροεισπρακτικών μηχανισμών, κατάργηση των προκλητικών φοροελαφρύνσεων, αποκατάσταση των εργασιακών σχέσεων, για να μην υπάρχει εισφοροδιαφυγή.
Αυτά, κυρίες και κύριοι Βουλευτές, είναι τα πραγματικά ισοδύναμα και όχι τα σπίτια των ανθρώπων.
Ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΛΕΞΑΝΔΡΟΣ ΜΕΪΚΟΠΟΥΛΟΣ",314
"58094"," Ο κ. Γκόκας έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58095"," Ευχαριστώ, κύριε Πρόεδρε.
Κυρίες και κύριοι συνάδελφοι, συζητούμε τον ενιαίο φόρο ιδιοκτησίας ακινήτων και έχουν ειπωθεί πολλά σε σχέση με τα χαρακτηριστικά αυτού του φόρου.
Κατ’ αρχάς, είναι ένας άμεσος φόρος. Άρα είναι κατ’ αναλογία αντικειμενικός και αφορά όλους, αντίθετα με τον φόρο εισοδήματος, όπου δεν υπάρχει αντίστοιχη δυνατότητα μέχρι στιγμής. Αφορά βέβαια και εισοδήματα που έμμεσα δεν έχουν ενδεχομένως φορολογηθεί, μιας και δεν έχουμε ακόμα θεσμοθετήσει, παραδείγματος χάριν, το «πόθεν έσχες» για όλους τους πολίτες. 
Είναι αλήθεια ότι είναι πιο δίκαιος ένας άμεσος φόρος από τους έμμεσους φόρους. Επίσης, είναι αλήθεια ότι εμείς έχουμε μιλήσει για έναν ενιαίο φόρο στα ακίνητα, δίκαιο και προοδευτικό, που θα λαμβάνει υπ' όψιν τη συνολική αξία της περιουσίας, θα έχει προοδευτική κλίμακα και ένα αφορολόγητο όριο. 
Αυτή τη στιγμή για λόγους που έχουν ειπωθεί, όπως λόγοι τεχνικοί, λόγοι που έχουν να κάνουν με την έλλειψη επικαιροποιημένων αντικειμενικών αξιών, με την έλλειψη Κτηματολογίου και Περιουσιολογίου, δεν υπάρχει αυτή η δυνατότητα. Παραδείγματος χάριν, οι αντικειμενικές αξίες ξέρουμε ότι είναι πολύ υψηλότερες των πραγματικών, αντίθετα με το παρελθόν που ήταν πολύ χαμηλότερες. Από την άλλη μεριά, υπάρχει ανάγκη να καλυφθούν δαπάνες από συγκεκριμένα έσοδα. 
Αυτή η εξίσωση, κυρίες και κύριοι συνάδελφοι, δυστυχώς, δεν λύνεται εύκολα και δεν υπάρχει, δεν έχει υποδειχθεί κάποιος καλύτερος τρόπος. Πρόταση που να παραπέμπει στο μέλλον, με εύκολα λόγια, με ανευθυνότητα που στην ουσία παραπέμπει στο πουθενά δεν μπορεί να δώσει λύση στο πρόβλημα. 
Φαίνεται σήμερα η αναγκαιότητα για το ειδικό τέλος ηλεκτροδοτούμενων κτισμάτων στο χρόνο και για τον λόγο που είχε θεσπιστεί και αναδεικνύεται, επίσης σήμερα, η δυσκολία της λύσης του θέματος της συνολικής φορολόγησης και από τις δύο πηγές, δηλαδή από το εισόδημα και από τα ακίνητα. Και πραγματικά, υπάρχει υπερφορολόγηση για όσους θέλουν ή για όσους δεν μπορούν παρά να είναι συνεπείς και υποφορολόγηση για κάποιους άλλους. Είπαμε, βέβαια, ότι αυτήν τη στιγμή δεν είναι η ώρα που να μπορούμε να λύσουμε συνολικά το πρόβλημα και με τον απόλυτα επιθυμητό τρόπο. Όμως, αυτή η λύση θα πρέπει να επιταχυνθεί ως προς τη δρομολόγησή της. 
Επίσης, αυτός ο φόρος έρχεται σε μία εποχή που έχουν μειωθεί πάρα πολύ τα εισοδήματα. Υπάρχουν άνεργοι, επιχειρήσεις και επαγγελματίες που δεν έχουν πλέον έσοδα ή δεν έχουν τα έσοδα που είχαν. 
Σε αυτή, λοιπόν, τη συγκυρία σε σχέση με τα αρχικά σχέδια και ειδικά το προτελευταίο, έγιναν πολλές προσπάθειες και αρκετές βελτιώσεις. Να θυμίσω ότι ξεκινήσαμε από ένα σχέδιο που προέβλεπε 4,1 δισεκατομμύρια ευρώ φόρους από την ακίνητη περιουσία και μετά από παρεμβάσεις και από το ΠΑΣΟΚ με τον Πρόεδρό μας κ. Βενιζέλο και σε συνεννόηση με τον κ. Σαμαρά και από τη συνεργασία των δύο Κοινοβουλευτικών Ομάδων υπήρξε ένα αποτέλεσμα, ούτως ώστε το συνολικό ποσό να μειωθεί στα 2,65 δισεκατομμύρια προσδοκώμενου ποσού είσπραξης, αλλά κυρίως να υπάρξει μία εξισορρόπηση στις μεγάλες διαφορές που υπήρχαν με τη μεγάλη μείωση ειδικά στη μεγάλη ακίνητη περιουσία σε βάρος των νέων ειδών ακινήτων που φορολογούνται, όπως είναι τα αγροτεμάχια, τα οικόπεδα που ήταν εκτός φόρου μεγάλης ακίνητης περιουσίας ή των εγκαταστάσεων, κτηριακών, παραγωγικών, αγροτικών κ.λπ.. 
Αυτές οι βελτιώσεις έφεραν, κυρίες και κύριοι συνάδελφοι, μία ισορροπία και σε καμμία περίπτωση δεν μπορεί να το δει κάποιος σαν αντιπαράθεση μεταξύ κέντρου και περιφέρειας, όπως πήγε να παρουσιαστεί. Διότι ακόμη και σήμερα υπάρχουν παραδείγματα φορολογίας που για έναν που είναι στην ύπαιθρο, που είναι αγρότης ή κάνει κάποια άλλη δουλειά, μπορεί να έχει μειωμένη φορολογία στο ακίνητο, στο σπίτι του, αλλά συνολικά επειδή φορολογούνται το οικόπεδο και τα αγροτεμάχιά του, να έχει μεγαλύτερη φορολογία. 
Επίσης, υπάρχουν και περιπτώσεις στα αστικά κέντρα, ακόμη και σε ακριβές περιοχές, που πάλι συνολικά η φορολογία από το ακίνητο και από το συμπληρωματικό φόρο να είναι μικρότερη. Άρα, λοιπόν, πρέπει να δει κάποιος ένα μεγάλο εύρος παραδειγμάτων, για να διαπιστώσει ότι δεν υφίσταται πρακτικά αυτή η διάκριση. 
Αυτό που αποκαταστάθηκε, κυρίες και κύριοι συνάδελφοι, ήταν η υπερβολική μείωση των φόρων από τη μεγάλη ακίνητη περιουσία, όπως ήταν το πρώτο σχέδιο και η υπερβολική επιβάρυνση των νέων πηγών φορολόγησης ακινήτων. Υπάρχει μία καλύτερη εξισορρόπηση, μία προοδευτικότητα, που αυτή τη στιγμή διασφαλίζεται και με το συμπληρωματικό φόρο, για τον υπολογισμό του οποίου ανέβηκε το όριο στις 300.000 και πάνω έναντι των 200.000 ευρώ. Έτσι, αποκαθίσταται σε κάποιο βαθμό η μείωση της αντικειμενικής αξίας και έχουν μειωθεί οι συντελεστές που παράλληλα έχουν και μία προοδευτικότητα. Η προοπτική, βέβαια, όπως είπα, είναι να έχουμε ένα άλλο σύστημα, να έχουμε αντικειμενικές αξίες επικαιροποιημένες, να πάμε σε έναν απόλυτα προοδευτικό τρόπο φορολόγησης, που να έχει και το αφορολόγητο ποσό.
Πιστεύω, κυρίες και κύριοι συνάδελφοι, ότι με τις θετικές εξελίξεις που προσδοκούμε να υπάρξουν στην ελληνική οικονομία και τις μεταρρυθμίσεις που μπορούν να οδηγήσουν σε έναν εξορθολογισμό δαπανών και λειτουργίας γενικότερα του δημόσιου τομέα, παράλληλα και με την καταπολέμηση της φοροαποφυγής, θα καταφέρουμε να φθάσουμε σε μία μείωση αυτών των επιβαρύνσεων που σήμερα και σε αυτές τις συνθήκες προκύπτουν. Αυτή η προσπάθεια και αυτός ο στόχος για εμάς παραμένουν, αφού αυτήν τη στιγμή δεν μπορούμε να έχουμε ένα διαφορετικό αποτέλεσμα, όπως θα το επιθυμούσαμε. 
Ωστόσο, όμως, και στη διάρκεια των συνεδριάσεων της επιτροπής και μέχρι σήμερα στην Ολομέλεια έχει γίνει μεγάλη συζήτηση πάνω σε πολλά σημεία που μπορούν να φέρουν ακόμη μεγαλύτερες βελτιώσεις, με πολλές σοβαρές προτάσεις από πολλές πλευρές και ιδιαίτερα από τους Βουλευτές της Συμπολίτευσης, που προσεγγίζουν υπεύθυνα αυτό το ζήτημα. Ορισμένα θέματα απ’ αυτά αντιμετωπίστηκαν και ορισμένα έθιξε ο εισηγητής μας στις ομιλίες του και δεν θα ήθελα να επαναλάβω το σύνολο όσων ανέφερε. Απλώς, θέλω να θίξω δύο-τρία θέματα. 
Το πρώτο αφορά τα αγροτεμάχια, τα οποία κάποια στιγμή χαρακτηρίστηκαν από αποφάσεις της αυτοδιοίκησης ότι βρίσκονται εντός οικισμού. Είναι μεγάλα αγροτεμάχια έως και δέκα στρεμμάτων. 
Θεωρούνται με αυτές τις αποφάσεις τα αγροτεμάχια αυτά ότι είναι μέσα σε οικισμούς. Στην ουσία δεν έχουν κανένα σχέδιο, καμμία ρυμοτόμηση. Εδώ, πρέπει ή να δούμε έναν μειωτικό συντελεστή γι’ αυτές τις περιπτώσεις ή να δηλώνονται με κάποιο ειδικό κι ιδιαίτερο τρόπο στο Ε9. Έχει μειωθεί, βέβαια, η επιβάρυνση των αγροτεμαχίων, γύρω στα 2 ευρώ συν τις προσαυξήσεις μέχρι 20% που έχουμε πει. 
Ένα άλλο θέμα αφορά το συντελεστή δόμησης και το συντελεστή αξιοποίησης οικοπέδου που δεν θα πρέπει να το αφήσουμε να προσδιορίζεται αυθαίρετα μέχρι να προκύψουν οι αντικειμενικές αξίες. 
Όσον αφορά το θέμα των μακροχρόνια ανέργων, των πολυτέκνων και αναπήρων, πρέπει να κάνουμε κάποια βήματα ακόμη που να φτάνουν ή να προσεγγίζουν τις προτάσεις που έχουν διατυπωθεί, όπως –παραδείγματος χάριν- για το τεκμαρτό του ανέργου ή τον αριθμό τέκνων, το εμβαδό κατοικίας και το εισόδημα των πολυτέκνων. 
Πρέπει να δούμε τις περαιτέρω δυνατότητες μείωσης συντελεστή για τα ημιτελή και ξενοίκιαστα σπίτια. Πρέπει να προβλέψουμε –ή να καθορίσουμε εμείς- ότι θα καθοριστούν τελικά με απόφαση της Βουλής τα ποσά και ο τρόπος με τον οποίο θα προσδιορίζονται τα εισοδήματα για την τήρηση Βιβλίων Εσόδων-Εξόδων Αγροτών και Κτηνοτρόφων, είτε με το εισόδημα είτε με επιστροφή ΦΠΑ. Αυτό πρέπει να το δούμε εμείς και σε όλες τους τις πλευρές. Υπάρχουν διαφορές, για παράδειγμα, στα αγροτικά και στα κτηνοτροφικά εισοδήματα. Θα πρέπει να βρούμε με τι θα υποκατασταθεί το δελτίο αποστολής, ούτως ώστε να είναι αποτελεσματικό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κλείνω, κύριε Πρόεδρε, σε λιγότερο από μισό λεπτό. Κι ευχαριστώ για την ανοχή σας. 
Θα ήθελα να πω ότι ήταν πολύ σημαντική η απόσυρση της διάταξης για τον έλεγχο που δεν προστάτευε και την ελάχιστη αξιοπρέπεια των ελευθέρων επαγγελματιών που αναγκάστηκαν να έχουν ως έδρα το σπίτι τους για την άσκηση του επαγγέλματός τους. 
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)","ΧΡΗΣΤΟΣ ΓΚΟΚΑΣ",112
"58096"," Κι εμείς ευχαριστούμε.
Το λόγο έχει η Πρόεδρος της Κοινοβουλευτικής Ομάδας του Κομμουνιστικού Κόμματος Ελλάδας κ. Παπαρήγα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58097"," Ευχαριστώ, κύριε Πρόεδρε.
Κυρίες και κύριοι Βουλευτές, είναι γεγονός ότι στο σύστημα που ζούμε, πολιτικό και κοινωνικοοικονομικό, τα δικαιώματα είναι ελεύθερα. Κάποιος, δηλαδή, μπορεί να έχει μια κατοικία, μπορεί να έχει και μια δεύτερη, μπορεί να έχει και πενήντα κατοικίες. Κάποιος μπορεί να είναι μισθωτός, μπορεί να είναι άνεργος, μπορεί να έχει ολόκληρο βιομηχανικό συγκρότημα, μπορεί να είναι μεγαλέμπορος ή οτιδήποτε. Κάποιος μπορεί να έχει καταθέσεις 1.000.000 ευρώ, μπορεί να έχει και καταθέσεις 100 ευρώ. Υπάρχει μεγάλη ελευθερία και δυνατότητα τα δικαιώματα να ασκηθούν –ας πούμε- με οποιονδήποτε τρόπο. 
Ωστόσο, αυτά ακριβώς τα δικαιώματα που παρέχονται δείχνουν ακριβώς πόσο βαθιά ταξική, άδικη και εκμεταλλευτική είναι η κοινωνία μας. Διότι, βεβαίως, δεν έχουν όλοι τα ίδια δικαιώματα στην άσκηση των τυπικών δικαιωμάτων που τους παρέχονται. 
Διαβάζοντας το νομοσχέδιο και ιδιαίτερα εκείνα τα ζητήματα που έχουν σχέση με την «καθολική» –όπως λέγεται- φορολογία της ιδιοκτησίας της κατοικίας μπορεί κανείς πάρα πολύ εύκολα να επιβεβαιώσει το συμπέρασμα αυτό που για εμάς ισχύει και είναι πάρα πολύ στέρεο –και δεν αλλάζουμε γνώμη- ότι το σύστημα, στο οποίο ζούμε και το οποίο παρέχει το δικαίωμα να έχεις τη δική σου κατοικία -μια, δυο, τρεις από είκοσι τετραγωνικά μέχρι και χίλια, σου παρέχει αυτό δικαίωμα- είναι ένα σύστημα όχι απλώς ταξικό και εκμεταλλευτικό, αλλά βρίσκεται σε μια φάση που σαπίζει βαθιά. 
Εμείς πιστεύουμε ότι κυριολεκτικά αυτό το σύστημα είναι στη δύση του. Αυτό εκδηλώνεται και μέσα από ένα απλό νομοσχέδιο, βαρύ για το λαό, που το συζητάμε σήμερα.
Βέβαια, όταν λέμε ότι ένα σύστημα σαπίζει κι ότι είναι στη δύση του, ξέρουμε πάρα πολύ καλά ότι το ίδιο το σύστημα έχει τεράστιες εφεδρείες να αντέξει ακόμη για αρκετά χρόνια. Μια από τις βασικές του εφεδρείες –πέρα από τις κοινωνικές και πολιτικές εφεδρείες που έχει, ακόμα και επιστημονικές- είναι ο λαός και η κάλπη, δυστυχώς. 
Γι’ αυτό κι εμείς παλεύουμε, ούτως ώστε όσο γίνεται μεγαλύτερο μέρος του λαού –έστω κι αν ακόμα δεν μπορεί να γίνει πλειοψηφικό- να μη συντελέσει στο να γίνει εφεδρεία στην επιβίωση για μεγαλύτερο χρονικό διάστημα, όσο μπορεί, του ίδιου του συστήματος, για να ξεκαθαρίσουμε τα πράγματα. 
Στις συνθήκες που ζούμε –ξαναλέμε- έχεις δικαίωμα να αποκτήσεις κατοικία, την οποία την έχεις πληρώσει δέκα και δεκαπέντε φορές. Αυτή η κατοικία είτε είναι κληρονομιά –την έχει πληρώσει ο πατέρας σου, ο παππούς σου ή δεν ξέρω ποιος άλλος- είτε την έχεις φτιάξει ο ίδιος, γιατί έχεις και το δικαίωμα να πάρεις δάνειο. Μην ξεχνάτε αυτό το μεγάλο δικαίωμα. Έχεις το δικαίωμα της αποταμίευσης, δηλαδή ένα μεγάλο μέρος του λαού να στερείται από μια σειρά πράγματα που οι σύγχρονες ανάγκες επιβάλλουν, προκειμένου να αποταμιεύσει και να κάνει σπίτι, είτε με αποταμίευση είτε –στη μεγάλη πλειοψηφία των περιπτώσεων-  με δάνειο. Έχεις δικαίωμα το σπίτι αυτό να το πουλήσεις. Έχεις δικαίωμα το σπίτι αυτό να το νοικιάσεις. Σου έχει κοστίσει, όμως, το σπίτι αυτό πάρα πολύ. Κι αυτό το κόστος δεν προσμετρείται. 
Σκεφτόμουν το εξής πράγμα, διαβάζοντας αυτό το νομοσχέδιο κι ακούγοντας και βλέποντας –αν θέλετε- από την τηλεόραση της Βουλής τις ομιλίες: Έχει σκεφθεί αλήθεια κάποιος ότι ένα μεγάλο μέρος του πληθυσμού –μιλάμε για το λαό τώρα- ζει σε σπίτια τα οποία είναι είκοσι, τριάντα, σαράντα και πενήντα χρόνων. Για να μπορέσεις να ζήσεις στα σπίτια αυτά, πρέπει να τα «ταΐζεις» συνέχεια. Το υπολόγισε αυτό κανείς; Τα καζανάκια χαλάνε. Τα συστήματα θέρμανσης χαλάνε. 
Για να μην αναφέρω τις προκλητικές διαφημίσεις της τηλεόρασης που υπήρχαν και πριν την κρίση και έχουν πολλαπλασιαστεί τώρα στην κρίση «αν θέλετε να μειωθεί, να μην έχετε διαφυγούσα θερμότητα ή να έχετε δροσιά πρέπει να βάλετε τα «τάδε» παράθυρα, να κάνετε τις «τάδε» επισκευές στο σπίτι». 
Πραγματικά, υπάρχουν πολύ σύγχρονα μέσα που μπορείς να κάνεις το σπίτι σου οικολογικά άρτιο και πολύ πιο υγιεινό. Έχετε σκεφτεί πόσα πρέπει να πληρώσουμε, κύριε Στουρνάρα, γι’ αυτά; Όποιος έχει σπίτι τριάντα, σαράντα και πενήντα χρόνων είναι να τον κλαις σήμερα. Διότι δεν μπορεί να μη λάβετε υπ’ όψιν κι αυτά, το κόστος, δηλαδή, της κατοικίας, αυτού του δικαιώματος το οποίο δεν στο έδωσαν δωρεάν. Δεν μας έδωσε κανείς δωρεάν κατοικία. Είτε τη βρήκαμε την κατοικία είτε τη φτιάξαμε. 
Ένα μεγάλο μέρος του λαού ζει σε κατοικίες –μάλιστα, στα μεγάλα αστικά κέντρα- που δεν έχουν αντισεισμική θωράκιση. Δεν υπήρχε, παραδείγματος χάριν, Αντισεισμικός Κώδικας στην Αττική. Θεωρούταν ότι η Αττική ήταν απαλλαγμένη από σεισμούς και το μεγαλύτερο μέρος της Αθήνας είναι χτισμένο με σπίτια και πολυκατοικίες που δεν έχουν προσαρμοστεί στους καινούργιους αντισεισμικούς κανόνες. Δεν θα κατηγορήσω κανέναν επιστήμονα, γιατί δεν πρόβλεψε όλα τα ρήγματα που υπάρχουν στην Αττική ή κοντά στην Αττική. Έχετε σκεφθεί δηλαδή,  ότι αυτήν τη στιγμή έπρεπε να έχουμε τη δυνατότητα να πάμε σε καινούργια σπίτια;
Λέτε «σπίτια, μονοκατοικίες». Άκουσα κι έναν Βουλευτή της Νέας Δημοκρατίας να το θίγει το θέμα αυτό. Υπάρχουν μονοκατοικίες που είναι παραπήγματα. Υπάρχουν και μονοκατοικίες που είναι βίλες. Φορολογείται μέχρι και το οικόπεδο που είναι μια μονοκατοικία –λες κι είναι δυνατόν μια μονοκατοικία να μην έχει οικόπεδο γύρω γύρω!-, αφού σου λέει ο Κανονισμός ότι θα το χτίσεις τόσα μέτρα από εκεί, τόσα από εκεί και τόσο περίσσευμα θα έχεις. 
Επομένως η πρώτη κατοικία δεν μπορεί να φορολογείται. Στην πραγματικότητα, πρέπει να υπάρχει πρόγραμμα λαϊκής στέγασης και στις συνθήκες του καπιταλισμού. Διότι ο καπιταλισμός δεν μπορεί να τα εξασφαλίσει αυτά 100%. 
Υπάρχουν άνθρωποι που ζουν στο νοίκι, διότι δεν μπορούν να κάνουν δικό τους σπίτι. Από τη μια μεριά, υπάρχουν απούλητα διαμερίσματα –πολλοί το έθιξαν αυτό το ζήτημα- αλλά υπάρχουν κι αυτοί που νοικιάζουν και σηκώνονται και φεύγουν και πηγαίνουν να ζήσουν με τη μαμά τους και τον μπαμπά τους. 
Να σας πω και το εξής πράγμα: Λέτε: Αυτό που φέραμε είναι φθηνότερο από το ΕΕΤΗΔΕ. Είδα μερικούς πίνακες. Υπάρχουν κι αλχημείες. Εγώ να δεχθώ όμως τους δικούς σας πίνακες, ότι δηλαδή γλιτώνω 10-15 ευρώ. 
Με τι το συγκρίνετε; Το συγκρίνετε με το αν το αρχικό σχέδιο της Κυβέρνησης ήταν χειρότερο και κάπου βελτιώθηκε με την παρέμβαση των Βουλευτών της Νέας Δημοκρατίας, οι οποίοι είναι πάρα πολύ περήφανοι για το ρόλο τους και την προσφορά τους, ύστερα από την μακρόχρονη συζήτηση που είχαν σε μία ειδική συνεδρίαση της Κοινοβουλευτικής Ομάδας της Νέας Δημοκρατίας. 
Εμείς μετράμε το θέμα της κατοικίας, το κόστος, την ποιότητα, την οικολογική –αν θέλετε- οπτική της κατοικίας με ό,τι ζούμε το 2014 και όχι σύμφωνα με τη δεκαετία του ’50 του ’60  ούτε καν -αν θέλετε- τη δεκαετία του ’80. Πριν από πενήντα χρόνια, ένα σπίτι χρειαζόταν δύο δωμάτια. Σε ένα δωμάτιο έμεναν και πέντε άτομα και είχαν και ένα άλλο μέρος όπου μαζευόταν η οικογένεια γύρω από το τζάκι. Σήμερα, μία οικογένεια που έχει δύο παιδιά χρειάζεται τρεις κρεβατοκάμαρες. Το κάθε παιδί πρέπει να έχει το δωμάτιό του, το γραφείο του, διότι τα παιδιά πάνε σχολείο. Δεν πάνε από οκτώ χρονών στις αγροτικές δουλειές. Έχει αλλάξει ο τρόπος ζωής της οικογένειας και επομένως οι απαιτήσεις για ένα σύγχρονο σπίτι είναι πολύ μεγάλες. 
Δεν υπάρχει πρόγραμμα λαϊκής στέγης, μετεγκατάστασης, αλλαγής -αν θέλετε- ολόκληρων περιοχών. Υπάρχουν περιοχές που δεν εξυπηρετούν σήμερα τη δόμηση κι αποδείχτηκε ότι έχουν πρόβλημα σεισμικότητας. Βεβαίως, κάποιοι έχουν το δικαίωμα να κτίσουν στο δάσος, στον αιγιαλό, ειδικά αν έχουν και γνωριμίες. Αυτά τα δικαιώματα υπάρχουν στον καπιταλισμό. 
Αρκετοί έξυπνοι βγήκαν εδώ στο Βήμα της Βουλής, αλλά και στην τηλεόραση και είπαν ότι το ΚΚΕ το οποίο είναι κατά της ατομικής ιδιοκτησίας, την υπερασπίζεται και υπερασπίζεται και τη δεύτερη κατοικία. Γιατί να μην υπερασπιστούμε τη δεύτερη εξοχική κατοικία το 2014; Δεν ζούμε στο 1900, οπότε κάτι τέτοιο δεν θα το λέγαμε, ούτε στη δεκαετία του ’50 που ήταν αδιανόητο να έχεις και δεύτερο σπίτι. Αυτό καταλάβατε από όσα λέμε; 
Ο σοσιαλισμός μπορεί και πρέπει να εγγυηθεί το δικαίωμα στη στέγαση, το δικαίωμα στις διακοπές, το δικαίωμα στην αναψυχή, είτε έχει τη μορφή μιας κατασκήνωσης είτε έχει τη μορφή της δεύτερης κατοικίας. Είναι στοιχειώδες δικαίωμα, πάνω στην κοινωνικοποιημένη γη φυσικά, αλλά δεν μπορεί κανείς να με βγάλει από το σπίτι μου. Δεν είναι μόνο αυτό, αλλά υπάρχει και το δικαίωμα της επισκευής, το δικαίωμα ανανέωσης, ανάλογα με το επίπεδο ανάπτυξης και τις δυνατότητες της κάθε χώρας. 
Εμείς μετράμε τα πράγματα με βάση τις παραγωγικές και αναπτυξιακές δυνατότητες που έχει η Ελλάδα και τις σύγχρονες ανάγκες των εργαζόμενων λαμβάνοντας υπ’ όψιν ότι οι εργαζόμενοι παράγουν. Με συγχωρείτε, αλλά αυτοί που έχουν τα κεφάλαια, ναι, είναι κηφήνες, έστω και αν από το πρωί μέχρι το βράδυ, κάτω από το βάρος της κρίσης, όταν κοιτάνε τις τιμές του χρηματιστηρίου και φοβούνται τον ανταγωνιστή τους, ζουν σε μία μεγάλη αγωνία. Άλλη όμως είναι η αγωνία αν έχεις σπίτι να ζήσεις, αν έχεις να φας και άλλη αγωνία είναι απέναντι στον ανταγωνιστή σου μπας και σου «φάει» το μεγαλύτερο μερίδιο της αγοράς. Αυτούς δεν τους λυπόμαστε, τους βλέπουμε προσωρινούς, ενώ τους εργαζόμενους τους βλέπουμε αιώνιους, παρ’ ότι η ζωή βέβαια για κανένα δεν είναι αιώνια. 
Επομένως, εμείς δεν δεχόμαστε να υπάρχει φορολογία, γιατί πρόκειται για ένα στοιχειώδες δικαίωμα που το κατακτάμε με κόπους και θυσίες και που το πληρώνουμε.
Θα ήθελα, κύριε Στουρνάρα, να σας πω ότι τα επόμενα χρόνια, αν δεν αλλάξει η κατάσταση, θα είμαστε όλοι φοροφυγάδες. Κύριε Υπουργέ, θα σας το πούμε καθαρά και όχι από ιδεολογία ούτε γιατί πιστεύουμε ότι το καπιταλιστικό σύστημα ανατρέπεται με τη φοροδιαφυγή –αντιθέτως, τρέφεται από αυτήν- αλλά για τον εξής λόγο: για να πληρώσουμε το ένα χαράτσι, πρέπει να μην πληρώσουμε ένα άλλο. Για να πληρώσεις τη ΔΕΗ, πρέπει να κόψεις τη δόση του στεγαστικού δανείου. 
Εσείς εδώ υπολογίζετε σκόπιμα την ακραία φτώχεια. Σε καμμία περίπτωση δεν ταυτίζουμε την ακραία εξαθλίωση με την σχετική εξαθλίωση. Είναι άλλο πράγμα να ζεις σε ένα σπίτι που δεν έχει ρεύμα και είναι άλλο πράγμα να ζεις σε ένα σπίτι που δεν έχει θέρμανση. Αλλά αυτές τις συγκρίσεις κάνουμε σήμερα. Κλαίνε γι’ αυτούς που δεν έχουν ρεύμα και καλά κάνουν. Εμείς δεν κλαίμε, παλεύουμε, οργιζόμαστε. Δεν είναι το ίδιο. Σκεφτείτε όμως ότι κι αυτός που έχει ρεύμα, κρυώνει. Δηλαδή, πάμε σε μία πολιτική να αντιμετωπίσουμε την ακραία φτώχεια και –με συγχωρείτε- οι εναλλακτικές προτάσεις που υπάρχουν μέσα σε αυτήν τη Βουλή κυβερνητικού επιπέδου ξεκινάνε από εκεί, την ακραία φτώχεια. Το 2014, δηλαδή τον 21ο αιώνα, μιλάμε για την ακραία εξαθλίωση που, αν θέλετε, στην Ελλάδα υπήρχε την περίοδο της κατοχής! Ούτε τη δεκαετία του ’50 δεν ήταν έτσι τα πράγματα, με τέτοια μορφή σχετικής και απόλυτης εξαθλίωσης. 
Θα σας το πούμε καθαρά. Κάθε μήνα η οικογένεια, για να πληρώσει το ρεύμα πρέπει να κόψει από κάπου. Για να έχει ρεύμα και να μπορεί να στείλει το παιδί στο σχολείο και να αντιμετωπίσει τα έξοδα σπουδών, δεν θα πληρώσει την εφορία. Το «δεν πληρώνω» μπορεί να ήταν πριν τρία χρόνια μία μορφή πίεσης. Σηκώσαμε κι εμείς σημαία. Σήμερα, με συγχωρείτε, αλλά δεν έχεις άλλη επιλογή. Θα είμαστε φοροφυγάδες κι εμείς που δεν φαινόμαστε, κάποιος που έχει ένα δικό του σπίτι και ενδεχομένως και ένα αυτοκίνητο. Δεν μπορείς να πληρώσεις, δεν βγαίνει!
Επομένως αυτό το σύστημα, το οποίο για εμάς έχει σαπίσει και είναι στη δύση του, δεν μπορεί να κάνει εκείνες τις παραχωρήσεις και τις υποχωρήσεις που έκανε πριν. Σήμερα δεν μπορεί κάποιος να κάνει σπίτι ακόμα και με δάνειο, ενώ πριν είκοσι-τριάντα χρόνια μπορούσε. Σήμερα δεν μπορεί και δεν πρόκειται μετά την κρίση να γίνουν αυτά που ακούμε, δηλαδή να φύγουμε από την τρόικα, να μπούμε ξανά στην αγορά. 
Ας υποθέσουμε –λέμε εμείς- ότι αυτό μπορεί να γίνει. Θα φύγεις από την τρόικα και θα πας στη μόνιμη επιτήρηση που επιβάλλει η Ευρωπαϊκή Ένωση. Θα βρει –λέει- και η Ελλάδα χρήμα στις αγορές. Θα βρει, αλλά δεν πρόκειται, με καμμία κυβέρνηση, να σου γυρίσει πίσω αυτά που σου πήρε και πολύ περισσότερο με τις γνωστές διαδικασίες που συνήθως γίνονται οι εναλλαγές των κυβερνήσεων. Δεν πρόκειται να γίνει αυτό. 
Εμείς δεν δεχόμαστε τίποτα για την πρώτη κατοικία, πολύ περισσότερο που εδώ όσο μεγαλώνουν τα τετραγωνικά, πέφτει το ποσοστό του φόρου. Μπορεί βέβαια εγώ να δίνω 200 και ο άλλος να δίνει 10.000, αλλά δεν συγκρίνονται έτσι. Τα πράγματα δεν συγκρίνονται από τη μάζα των χρημάτων αλλά από το ποσοστό, με το οποίο φορολογείσαι. 
Θα έλεγα ότι εύχομαι να είστε η τελευταία κυβέρνηση που υπάρχει και με όλη μας την ευχή να μην μας ξαναγυρίσετε, γιατί δεν αντέχουμε άλλο. Μακάρι να ήμασταν σε αυτή τη φάση, θα ήταν ευχής έργον για το λαό. Δυστυχώς, όμως, παραμένουν μέσα στο λαό σημαντικές εφεδρείες αυτής της πολιτικής κι ο λαός δεν πρέπει να γίνει εφεδρεία. Εφεδρείες έχετε –κόμματα, πολιτικούς, μη πολιτικούς, εξωπολιτικούς, εξωκοινοβουλευτικούς, τεχνοκράτες- πάρα πολλές, έχει το σύστημα εφεδρείες. Εμείς δεν θεωρούμε ότι είναι ένα σύστημα με πήλινα πόδια ή είναι μία τίγρης που εν πάση περιπτώσει τώρα έχει χάσει τη ζωή της, αλλά αυτό που σας δίνει μεγάλη δύναμη είναι δυστυχώς ακόμα ένα σημαντικό μέρος του λαού, που πιστεύει ότι όταν αλλάξει ο οδηγός, αυτό το ξεχαρβαλωμένο για το λαό λεωφορείο μπορεί να κινείται. Αυτό δεν γίνεται. 
Εμείς υποστηρίζουμε πως ό,τι αφορά το προσωπικό επίπεδο και την ποιότητα ζωής είναι δικαίωμα ατομικό και συλλογικό και θα παλεύουμε και στις οποιεσδήποτε συνθήκες. Υποστηρίζουμε ένα σύστημα, το σοσιαλιστικό, το οποίο υποχρεούται να διασφαλίζει δουλειά, υγεία, παιδεία, κατοικία, αναψυχή. Όχι ότι μένουμε σε αυτά –οι ανάγκες αυξάνονται- αλλά τουλάχιστον να έχεις αφετηρία αυτά. 
Απορώ πώς ακόμα και οι Βουλευτές της Νέας Δημοκρατίας και του ΠΑΣΟΚ χαίρονται γιατί ήρθε κάτι καλύτερο, συγκρίνοντας με το κάτι χειρότερο που είχε ξεκινήσει. Αυτό αποδεικνύει ότι όταν αντικειμενικά ωριμάζει η ανάγκη ανατροπής, τότε μέσα στο λαό γίνεται κυριολεκτικά πλύση εγκεφάλου, για να εγκαταλείψει δίκαιες απαιτήσεις και τα ελάχιστα μέσα διαβίωσης. Ελπίζουμε να μην κρατήσει για πολλά χρόνια αυτό. 
(Χειροκροτήματα από την πτέρυγα του ΚΚΕ)","ΑΛΕΞΑΝΔΡΑ ΠΑΠΑΡΗΓΑ",413
"58098"," Έχει ζητήσει το λόγο για μία παρέμβαση ο Υφυπουργός κ. Παπαγεωργίου. 
Ορίστε, κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58099"," Ευχαριστώ πολύ, κύριε Πρόεδρε. 
Θα ήθελα να πω δυο λόγια για την τροπολογία που έχουμε καταθέσει από το ΥΠΕΚΑ με γενικό αριθμό 1048 και ειδικό αριθμό 209, η οποία περιλαμβάνει ορισμένα θέματα τα οποία έπρεπε να τακτοποιηθούν μέχρι τέλους του έτους. 
Το πρώτο από αυτά είναι η παράταση αναστολής σύναψης συμβάσεων σύνδεσης και πώλησης φωτοβολταϊκών σταθμών για ένα ακόμη έτος με τον όρο ότι αν και εφόσον εξελιχθούν καλύτερα τα πράγματα μέσα στο χρόνο, αυτό θα σταματήσει. Μάλιστα, σε αυτήν την περίπτωση, βεβαίως, συνεχίζουν να εξαιρούνται τα φωτοβολταϊκά στεγών. Εξαιρούνται, επίσης –θα καταθέσω μία νομοτεχνική βελτίωση- και οι φωτοβολταϊκές εγκαταστάσεις που είναι στην κατηγορία του αυτοπαραγωγού και αποτελούν μέρος επιχειρηματικού σχεδίου που συγχρηματοδοτείται από πόρους της Ευρωπαϊκής Ένωσης. Αυτά εξαιρούνται.
(Στο σημείο αυτό ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(να καταχωρισθεί η σελ. 133)","ΑΣΗΜΑΚΗΣ ΠΑΠΑΓΕΩΡΓΙΟΥ",395
"58100"," Παρακαλώ να διανεμηθεί στους Βουλευτές.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58101"," Ούτως ή άλλως θα ήθελα να πω ότι με τα φωτοβολταϊκά εκτός στεγών έχουμε ξεπεράσει το στόχο του 2014, το οποίο ξεκινά σε λίγες μέρες, κατά 572 MW, είμαστε δηλαδή ούτως ή άλλως πάνω από το στόχο τον οποίο είχαμε. 
Το δεύτερο στοιχείο που υπάρχει στην τροπολογία αυτή είναι η παράταση της ενιαίας άδειας λειτουργίας της ΔΕΗ για δύο ακόμη χρόνια. Λήγει στις 31 Δεκεμβρίου 2013. Αυτές οι άδειες περιλαμβάνουν τα πάντα, λειτουργία, περιβαλλοντικά, τεχνολογικά. Είναι μία πολύ μεγάλη διαδικασία. Δίνουμε δύο χρόνια στη ΔΕΗ και στις θυγατρικές της ΔΕΗ. Τον πρώτο χρόνο, το 2014, θα πρέπει να συμπληρώσει τους φακέλους κάθε εταιρεία για την κάθε μονάδα που έχει και τις όποιες άλλες δραστηριότητες και το 2015 θα είναι η χρονιά που θα αξιολογηθούν οι φάκελοι, ώστε να πάρει την οριστική άδεια. 
Το τρίτο στοιχείο είναι ότι διευκολύνουμε τις εταιρείες εμπορίας πετρελαιοειδών κατόπιν σύστασης της Επιτροπής Ανταγωνισμού, για να μπορούν να πάρουν άδεια εμπορίας απλώς με την υποβολή εγγυητικής επιστολής ισόποσης με το ελάχιστο εταιρικό κεφάλαιο. Αυτό διευκολύνει προφανώς –και νομίζω ότι το καταλαβαίνουμε όλοι- τον ανταγωνισμό και τις μικρές εταιρείες πετρελαιοειδών. 
Το τέταρτο στοιχείο στην τροπολογία αυτή είναι η παράταση όλων των αδειών με τους ίδιους όρους, καθώς και η σύμβαση που αφορά τη ΛΑΡΚΟ. Αυτή η παράταση θα ισχύσει μέχρι την ημέρα εγκατάστασης και λειτουργίας της ΛΑΡΚΟ από τον οποιονδήποτε επενδυτή κατόπιν του ανοιχτού διεθνούς διαγωνισμού, ο οποίος πρόκειται να διενεργηθεί. Με αυτόν τον τρόπο, επειδή έληγε η βασική άδεια στις 31 Δεκεμβρίου και οι υπόλοιπες στα μέσα Φεβρουαρίου, όπως γνωρίζετε, καλύπτονται όλες οι άδειες της ΛΑΡΚΟ και για όσο χρόνο θα διαρκέσει ο διαγωνισμός. Το κυριότερο στοιχείο που νομίζω ότι πρέπει να έχουμε στο μυαλό μας είναι ότι καλύπτονται όλες οι άδειες μέχρι την ημέρα που θα εγκατασταθεί ο επενδυτής και θα λειτουργεί κανονικά η ΛΑΡΚΟ. 
Το πέμπτο στοιχείο στην τροπολογία αυτή είναι η παράταση ρύθμισης στην αγορά φυσικού αερίου στη σχέση μεταξύ ΔΕΠΑ και επιλεγόντων πελατών. Οι επιλέγοντες πελάτες θυμίζω ότι είναι οι βιομηχανίες, γιατί μιλούμε για συμβόλαια με κατανάλωση πάνω από 100.000 MW το χρόνο, που είναι η αναλογία του φυσικού αερίου που χρησιμοποιούν. Όσον αφορά αυτήν την παράταση διευκρινίζεται πολύ απλά ότι εάν η ΔΕΠΑ δεν έχει δυσμενέστερους όρους από αυτούς που προβλέπονται στις συμβάσεις, δεν μπορεί να τις περάσει στους πελάτες της. Ειδικά αυτό έχει να κάνει με το γνωστό όρο «take or pay» με τους μεγάλους προμηθευτές, όπως η «GAZPROM», «SONATRACH» και την «BOTAS». Αν δεν συμπληρώσει την ετήσια κατανάλωση που χρειάζεται, εκεί υπάρχει κάποιο πέναλτι. Εφόσον δεν το έχει η ΔΕΠΑ, δεν μπορεί να το επιβάλει και στους πελάτες της. 
Η έκτη ρύθμιση είναι απλή, διαδικαστική. Θυμάστε ότι είχαμε αποφασίσει και στην επιτροπή όλοι ομόφωνα τότε να δοθεί η δυνατότητα μεταφοράς προσωπικού από τη ΔΕΗ προς το ΔΕΔΔΗΕ. Κατόπιν συμφωνίας όλων μας είχαμε πει να γίνει αυτό στις 31 Δεκεμβρίου. Δυστυχώς η διαδικασία έδειξε ότι ο χρόνος δεν ήταν επαρκής και κατόπιν αιτήματος των εργαζομένων και των δύο εταιρειών, ο χρόνος αυτής της διαδικασίας, της διαδικασίας του να μεταφερθούν από τη μία εταιρεία στην άλλη, τελειώνει στις 31 Μαρτίου 2014. 
Το τελευταίο το οποίο περιλαμβάνει αυτή η τροπολογία είναι η εξίσωση στη χρέωση των ΥΚΩ μεταξύ μέσης τάσης και υψηλής. Αφορά τις ενεργοβόρες βιομηχανίες, οι οποίες είναι αρκετές. Δεν είναι τεράστιος ο αριθμός, αλλά είναι τουλάχιστον δεκαπέντε. Αυτές έχουν ακριβώς το ίδιο προφίλ, όπως διαπιστώθηκε στην κατανάλωση ηλεκτρικού ρεύματος, αλλά και στον τρόπο κατανάλωσης αυτού. 
Με αυτόν τον τρόπο και μέσα στα πλαίσια τού να ενισχύσουμε τις εταιρείες που κάνουν τεράστια προσπάθεια για εξαγωγή των προϊόντων τους και έχουν μεγάλο εξαγωγικό χαρακτήρα –γιατί κυρίως αυτές είναι εξαγωγικές, ώστε να διατηρήσουν τα επίπεδα δυνατοτήτων που έχουν- σε συνδυασμό με το ότι αυτή η κατηγορία έχει νέα συμβόλαια από τη ΔΕΗ με μία μείωση κόστους της τάξεως του 15% και με κάποιες άλλες ρυθμίσεις που θα συζητήσουμε στο νομοσχέδιο που θα έρθει από μας τον Ιανουάριο βοηθάμε τη βιομηχανία, ώστε να σταθεί ανταγωνιστικά με κατάλληλες τιμές στη διεθνή αγορά. 
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"58102"," Τις απώλειες ποιος θα τις πληρώσει; Αυτό είναι το θέμα.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58103"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Η αρχή της δεδηλωμένης, από τον Τρικούπη στο σήμερα» που οργανώνει το Ίδρυμα της Βουλής, είκοσι τέσσερις μαθητές και μαθήτριες και δύο εκπαιδευτικοί-συνοδοί από το Γυμνάσιο Πεντέλης. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο Κοινοβουλευτικός Εκπρόσωπος των Ανεξάρτητων Δημοκρατικών Βουλευτών κ. Ανδρέας Λοβέρδος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58104"," Δέκα λεπτά δικαιούμαι, κύριε Πρόεδρε;
Χθες, πάντως, δεν μιλήσαμε, παρ’ ό,τι είχαμε τη δυνατότητα. Και ο κ. Κουκουλόπουλος και ο κ. Κεφαλογιάννης μίλησαν.","ΑΝΔΡΕΑΣ ΛΟΒΕΡΔΟΣ",286
"58105"," Επειδή και έγκυρος και έμπειρος είστε, ξέρω ότι θα χρησιμοποιήσετε σωστά το χρόνο σας και αν χρειαστεί να μιλήσετε παραπάνω, είναι γιατί πρέπει να μιλήσετε. Οπότε, κανένας δεν θα σας διακόψει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58106"," Ευχαριστώ, κύριε Πρόεδρε. 
Κυρίες και κύριοι Βουλευτές, πρέπει να πάμε λίγο πίσω –όχι πολύ πίσω, λίγο πίσω, ένα χρόνο πίσω- για να είμαστε ακριβείς και δίκαιοι σε ό,τι επιχείρημα αναπτύξουμε σχετικά με το φόρο των ακινήτων. 
Πάμε, λοιπόν, ένα χρόνο πίσω, τον Οκτώβριο, τον Νοέμβριο, τον Δεκέμβριο του 2012, όπου γινόταν η συζήτηση για το λεγόμενο «τρίτο μνημόνιο», για το μεσοπρόθεσμο του Νοεμβρίου του 2012 δηλαδή. Πριν από το μεσοπρόθεσμο και την ψήφιση του προϋπολογισμού, κατά τη διάρκεια της σύνταξης αυτών των κειμένων και μετά την ψήφισή τους γινόταν και μία συζήτηση στο ανώτατο δυνατό πολιτικό επίπεδο της τότε συγκυβέρνησης, στο επίπεδο δηλαδή των τριών πολιτικών Αρχηγών για το θέμα της φορολογίας των ακινήτων, κύριε Υπουργέ. 
Τελικά, είναι δεδομένο, γνωστό ότι δεν είχε κάποια αναφορά το πρόγραμμα στο όλο θέμα ούτε ο προϋπολογισμός έκανε ειδική αναλυτική αναφορά εκτός από το ότι ανέφερε τη φορολογία των ακινήτων ως μία πηγή εσόδων, χωρίς να προσδιορίζει ύψος.
Στη συζήτηση στο πεδίο των πολιτικών Αρχηγών μαθαίναμε ότι γινόταν λόγος για ένα έσοδο της τάξης του 1,5 δισεκατομμυρίου ευρώ, δηλαδή λιγότερο από ό,τι εισέπραττε το ελληνικό δημόσιο από το ΕΕΤΗΔΕ. Ταυτοχρόνως γινόταν μια θετική συζήτηση για το αφορολόγητο, όπου άλλες φορές ακούγαμε το όριο να είναι στις 50.000 ευρώ και άλλες φορές κάτι παραπάνω, θυμάμαι ένα ποσό κοντά στις 80.000 ευρώ. 
Κυρίες και κύριοι Βουλευτές, θέλω να θυμίσω σε ό,τι αφορά τη στάση του κ. Αηδόνη και τη δική μου στην Αίθουσα, τότε είχαμε ψηφίσει και το μεσοπρόθεσμο –το Νοέμβριο του 2012- και τον προϋπολογισμό του 2013. Στηρίξαμε εκείνες τις επιλογές και μέσα σε αυτές στηρίξαμε την ανάγκη εξορθολογισμού της φορολογίας των ακινήτων, διότι η φορολόγηση μέσω του ΕΕΤΗΔΕ δεν ήταν φορολόγηση, ήταν ένα έκτακτο τέλος το οποίο η τότε κυβέρνηση είχε θεσπίσει για να καλύψει ανάγκες εφαρμογής του προγράμματος, ανάγκες εκτέλεσης του προϋπολογισμού, ανάγκες μείωσης των ελλειμμάτων, ανάγκες αντιμετώπισης της κρίσης με όλες τις μορφές της. 
Πρέπει να υπάρχει φόρος ακινήτων. Είναι μια θέση αρχής. Όταν ο φόρος είναι άμεσος, είναι προτιμότερος από τους εμμέσους. Πρέπει όλοι να συνεισφέρουν στα κοινά βάρη, ειδικά σε αυτήν τη δύσκολη περίοδο της κρίσης. Κοινοί τόποι, κοινές βάσεις, για να θεμελιώσουμε επιχειρήματα. 
Γινόταν, λοιπόν, τότε συζήτηση για έσοδα γύρω στο 1.5 εκατομμύριο ευρώ, άντε 2 δισεκατομμύρια ευρώ –όσα δηλαδή και από το ΕΕΤΗΔΕ, που το λέγατε χαράτσι- και όχι με την ίδια μέθοδο, όχι δηλαδή ως έκτακτη εισφορά, αλλά ως πάγιος δίκαιος φόρος, επειδή έτσι θα καταστρωνόταν, προοδευτικός, επειδή έτσι θα καταστρωνόταν, όπως ακούγαμε, ότι θα αντιμετώπιζε το σύνολο της περιουσίας και όχι φυσικά ένα έκαστον των ακινήτων που τη συνθέτουν.
Μέχρι εδώ τα λέγατε καλά. Κι εμείς στηρίζαμε. Η τρικομματική κυβέρνηση στο προκείμενο ήταν σε καλό δρόμο. Ο συνάδελφος κ. Αναγνωστάκης από τη ΔΗΜΑΡ τα είπε χθες αυτά. Τα επαναλαμβάνω με τον δικό μου τρόπο, ίσως και με μια περισσότερη ανάλυση. 
Από εκεί και πέρα, όμως, όσο μπαίνει το 2013 και κυλάμε προς την άνοιξη, αρχίζετε να τα χαλάτε. Δεν προλαβαίνετε να κάνετε το ένα, δεν έχετε τις διοικητικές προϋποθέσεις να κάνετε το δεύτερο. Φέρνετε τον Απρίλιο του 2013 ένα ΕΕΤΗΔΕ με άλλο όνομα, δηλαδή έναν ΕΕΤΑ με προσδοκώμενα εισπρακτικά αποτελέσματα μεγαλύτερα από το ΕΕΤΗΔΕ. Από τα 2 δισεκατομμύρια ευρώ πάτε στα 2,4 δισεκατομμύρια ευρώ. Εκεί λέμε όχι. Άλλα είπαμε, άλλα κάνετε. 
Είπατε κι εσείς κι εμείς και όλοι στη Βουλή -όσοι παίρναμε για τρίτο χρόνο στις πλάτες μας ευθύνες για την αντιμετώπιση της κρίσης με τους περισσότερους εδώ να δημαγωγούν- όχι σε άλλα μέτρα. Πήρατε 400 εκατομμύρια παραπάνω. Δεν θα σας το ψηφίσαμε αυτό στις 25 Απριλίου. 
Ενώ αυτό που αποκαλούσαν οι περισσότεροι εδώ χαράτσι ήταν έκτακτο τέλος εισπρακτικής δυνατότητας 2 δισεκατομμυρίων ευρώ. Φέρατε μέτρα που τα παρουσιάζατε απαλότερα και μάλιστα οι Βουλευτές της Συμπολίτευσης επαίρονταν στα κανάλια γι’ αυτό. Όμως, είχαν σκοπό να εισπράξουν 400 εκατομμύρια περίπου περισσότερα. 
Θυμάμαι, κύριε Υπουργέ και τι δεν έλεγαν εναντίον μας οι σημερινοί σας συνοδοιπόροι. Και τι δεν έχουμε ακούσει! Και τι συζητήσεις δεν γίνονταν στα μέσα ενημέρωσης σε βάρος μας όταν κρατάγαμε μόνοι μας στην πλάτη τη χώρα. 
Τώρα, κυρίες και κύριοι Βουλευτές, θέλουν να εισπράξουν 3,2 δισεκατομμύρια ευρώ, 3,3 δισεκατομμύρια ευρώ; Κάτι τέτοιο είχε καταγράψει ο δημόσιος λόγος από αρμόδιους του Υπουργείου. Υπολογίζονται, όμως, ως δυνάμενα να εισπραχθούν στον προϋπολογισμό που ψηφίσατε 2,65 δισεκατομμύρια ευρώ. Το υπόλοιπο θα βεβαιωθεί και αυτό με ό,τι αυτό συνεπάγεται γι’ αυτόν που δεν έχει να το πληρώσει. Το καταλαβαίνετε ότι κάποιοι αδυνατούν να πληρώσουν. Γι’ αυτό υπολογίζετε ότι θα πάρετε λιγότερα από όσο δίνει το μέτρο. Αυτό δεν σημαίνει ότι για έναν έκαστο των ανθρώπων αυτών δεν θα υπάρχουν διοικητικές ποινικές συνέπειες και όλα τα μέτρα που έχουν ψηφιστεί θα υπάρχουν. Απλώς η δική σας προσδοκία εισπράξεως είναι λιγότερη, είναι 2,65 δισεκατομμύρια ευρώ αντί κοντά στα 3,2 με 3,3 δισεκατομμύρια ευρώ, που αποδίδει το μέτρο αν εφαρμοστεί στην πληρότητά του αυτό καθαυτό. 
Κυρίες και κύριοι Βουλευτές, ξεκινάω εδώ την κριτική επιχειρηματολογία. Δεν πρόκειται για έναν δίκαιο φόρο. Αυτό που λέγαμε πέρσι, έχοντας εμείς του ΠΑΣΟΚ ευθύνη τότε για το έκτακτο τέλος και εσείς οι υπόλοιποι διάθεση να κάνετε κάτι καλύτερο, δεν πρόκειται για δίκαιο φόρο, ,αλλά μόνο για μια πηγή άντλησης χρημάτων, που επειδή δεν έχετε από πού αλλού να εισπράξετε από τον κόσμο, βρίσκετε τα ακίνητα. Δίκαιο δεν είναι. Μήπως είναι προοδευτικό; 
Εάν δει κανείς τους αριθμούς του τι ζητάμε –και μένω στην περίπτωση της πρώτης κατοικίας- πράγματι θα διαπιστώσει ότι όσο η περιοχή είναι ακριβότερη τόσο ο αριθμός της υποχρέωσης του φόρου είναι και μεγαλύτερος. Θα έλεγε κανείς από πρώτη άποψη ότι υπάρχει προοδευτικότητα. 
Όμως, κύριε Υπουργέ,  χρησιμοποίησα ένα κριτήριο που σχετίζεται πάντα σε ομοειδή παραδείγματα, για να έχουμε συγκρίσιμα μεγέθη: Ένα διαμέρισμα εκατό τετραγωνικών μέτρων σε τρίτο όροφο πολυκατοικίας, παλαιότητας δεκατριών ετών, δηλαδή ίδια δεδομένα παντού, με προφανώς διαφορετική τιμή ζώνης και τελικό εισπραττόμενο φόρο διαφορετικό. Εδώ, κυρίες και κύριοι Βουλευτές, αποδεικνύεται η «αρνητική προοδευτικότητα». Και το λέω εισαγωγικά, γιατί αυτοί οι δύο όροι είναι αντιφατικοί.  Όσο ακριβότερη είναι η περιοχή –έχω παραδείγματα της Αττικής- τόσο το ποσό που καλείται να πληρώσει ο φορολογούμενος σε σχέση με την αντικειμενική αξία αυτού του ακινήτου που περιέγραψα προηγουμένως, είναι μεγαλύτερο. 
Επαναλαμβάνω ότι όσο πιο φθηνή είναι η περιοχή τόσο περισσότερο καλείται να πληρώσει ο φορολογούμενος. Όσο ακριβότερη είναι η περιοχή τόσο λιγότερο είναι το ποσοστό και ξαναλέω, με κριτήριο την αντικειμενική αξία του κτίσματος και σε σχέση με αυτήν την καταβαλλόμενη φορολογική οφειλή. 
Το καταθέτω για τα Πρακτικά. 
(Στο σημείο αυτό ο Βουλευτής κ. Ανδρέας Λοβέρδος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Είναι πάρα πολύ χαρακτηριστικό παράδειγμα, κυρίες και κύριοι Βουλευτές. Ρίξτε του μια ματιά. Νομίζω ότι σε σχέση με την αρνητική προοδευτικότητα δίνει ανάγλυφα τα θέματα έτσι όπως ακριβώς υπάρχουν στο συγκεκριμένο νόμο. 
Η δήθεν προοδευτικότητα επιχειρείται να επιβληθεί με τη φορολόγηση της ακίνητης περιουσίας εν συνόλω άνω των 300.000 ευρώ. Αλλά, όπως ειπώθηκε εδώ από πολλούς συναδέλφους, εδώ έχουμε διπλό φόρο, είναι επιπρόσθετη η επιβάρυνση. Δεν έχουμε μία προοδευτική επιβάρυνση με κριτήριο το σύνολο της περιουσίας, έχουμε κατ’ ουσίαν έναν δεύτερο φόρο. 
Κυρίες και κύριοι, επειδή μιλάμε για ευρωπαϊκούς μέσους όρους και σεβόμαστε αυτά τα επιχειρήματα -εγώ τα σέβομαι και είμαι από αυτούς που πιστεύουν στην Ευρώπη και δεν αλλάζω άποψη- θα χρησιμοποιήσω ένα παράδειγμα, καθώς δεν έχω κάποια τεχνική ή επιστημονική πηγή να κάνω την αναφορά μου, αλλά έχω ως στοιχεία αυτά τα οποία μας δίνει ο τρέχον πολιτικός διάλογος: Ο μέσος όρος, λοιπόν, των συντελεστών για τη φορολόγηση των ακινήτων –περιουσίας ή μεμονωμένων- κείται κάπου ανάμεσα στο 1,6 με 1,9. Αυτός είναι ο συντελεστής. Το γινόμενο, δε, του πολλαπλασιασμού αυτού του συντελεστή προς το ΑΕΠ της χώρας δίνει -με τις σχετικές αριθμητικές πράξεις- τι ακριβώς θα συγκεντρώσει το κράτος ως έσοδο από τη φορολογία των ακινήτων. 
Εμείς από το 1,6 έως το 1,9 συντελεστή διαλέγουμε το 1,9, δηλαδή τον ανώτατο σε σχέση με τους άλλους ευρωπαϊκούς εν μέσω δριμύτατης ύφεσης υπερφορολόγησης και κάτι ακόμα που δεν το αξιολογούμε, ενός επιμένοντος -από τον Απρίλιο του 2013 που πρωτοεμφανίστηκε- αποπληθωρισμού.
Ύφεση και αποπληθωρισμός συνθέτουν εκρηκτικό μείγμα. Σε αυτήν τη συγκυρία επιλέγουμε τον συντελεστή 1,9. Ο συντελεστής 1,6 θα μας έδινε ένα έσοδο 1,96 δισεκατομμύρια περίπου. Τώρα το προσδοκώμενο έσοδο είναι 3,3 τρισεκατομμύρια και αυτό που έχει καταγραφεί στον προϋπολογισμό είναι 2,65 δισεκατομμύρια. 
Το 1,96 θα ήταν μια σχετικά δίκαιη φορολόγηση των ακινήτων. Το 3,3 ως προσδοκία είναι απολύτως άδικη, όπως μου δόθηκε η ευκαιρία να αποδείξω. Θα ψηφίζαμε την πρώτη εκδοχή. Δεν μπορούμε σε καμμία περίπτωση να ψηφίσουμε τη δεύτερη.
Κυρίες και κύριοι Βουλευτές, θα σημειώσω κάτι σε μια από τις πιο χαρακτηριστικές ομιλίες όλων, του κ. Προκόπη Παυλόπουλου. Μαζί του και μαζί με άλλους συναδέλφους, απ’ όλα σχεδόν τα κόμματα, είχαμε καταθέσει μια ερώτηση προς τον κ. Ρουπακιώτη σχετικά με το τι γίνεται μ’ αυτούς που χρωστούν, δεν έχουν να πληρώσουν και παρ’ ότι αντέχουν κάποια χρόνια ύφεσης -επιχειρηματίες στον χώρο της ιδιωτικής οικονομίας- το κράτος τους κυνηγάει. Είχαμε πει ότι σήμερα οι περισσότεροι οφείλουν. 
Στο άρθρο 7, κυρίες και κύριοι Βουλευτές, που γίνονται οι εξαιρέσεις από τον κανόνα ή οι μειώσεις, αποκλείονται όσοι οφείλουν. Μα, όπως λέει και η Διεύθυνση Επιστημονικών Μελετών της Βουλής, αυτούς που οφείλουν πρέπει να καλύψουμε, αυτούς που δεν μπορούν. Δεν υπάρχει πειστικότερο τεκμήριο για την οικονομική αδυναμία στην οποία περιήλθε κάποιος από το ότι οφείλει σε φόρους ή στα ασφαλιστικά ταμεία. Αυτούς εξαιρείτε; Είναι απαράδεκτο. Είναι πρωτοφανές. Και είναι μια συνέχεια μονίμων πρακτικών. Αντί να βοηθηθούν οι επιχειρήσεις που αντέχουν έξι χρόνια ύφεσης, διώκονται. 
Κυρίες και κύριοι Βουλευτές, θα σας αναφέρω ένα πρόσφατο στατιστικό. Συλλαμβάνονται πενήντα έξι επιχειρηματίες την ημέρα σε όλη τη χώρα. Κάποιοι υπερηφανεύονται γι’ αυτό. 
Νομίζω ότι πρέπει να δούμε την υφεσιακή κατάσταση και την ανεργία ως πηγές διατάραξης της ιδιωτικής οικονομίας που σε ένα σημείο «χ» θα χτυπήσουν και πάλι τα δημόσια οικονομικά. Θα παραχθεί φαύλος κύκλος. Η μηδενική ύφεση που προσδοκάται και ελπίζω να υπάρξει το 2014 θα διατηρήσει την κατάσταση ακριβώς όπως είναι σήμερα. Βελτίωση δεν θα υπάρχει. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου ένα λεπτό, κύριε Πρόεδρε.
Άρα, αν κάτι έπρεπε να κάνετε στο προκείμενο, είναι να αφαιρέσετε από τις ρυθμίσεις σας εκείνη που αποκλείει ευεργετικές διατάξεις γι’ αυτόν που τις έχει ανάγκη, που είναι αυτός που οφείλει. Είναι πρωτοφανές αυτό που κάνετε και υπάρχει χρόνος ακόμα να το αλλάξετε.
Τελευταίο μου επιχείρημα και κλείνω, κύριε Πρόεδρε. 
Αυτό που θα πω στον κύριο Υπουργό δεν θέλω να το πάρει ως προσωπικό. Γνωριζόμαστε πάρα πολλά χρόνια. Δυστυχώς η κατάσταση είναι πάρα πολύ σκληρή, κύριε Υπουργέ. Άκουσα να λέτε στην Επιτροπή Οικονομικών «αν κάτι θέλετε να μειώσω, φέρτε μου ισοδύναμα». 
Αυτό είναι δική σας δουλειά. Δεν μπορείτε να το απευθύνετε σε κανέναν Βουλευτή, κυβερνητικό, της Πλειοψηφίας ή της Αντιπολίτευσης. Είναι δουλειά της Κυβέρνησης να δημιουργήσει πόρους που θα δώσουν ισοδύναμα. Γιατί; Γιατί είχατε τα «Ζάππεια». Τα ξέρατε. Τα είχατε δει τα θέματα. Είχατε άλλο μείγμα. Ρωτήστε αυτούς που είχαν το άλλο μείγμα, να σας αποδείξουν πώς πρέπει να πάμε. 
Τέλος πάντων, ας δώσουμε μια άφεση αμαρτιών. Λόγος της Αντιπολίτευσης. Όταν κάνατε προγραμματικές δηλώσεις σε όλους τους κρίσιμους τομείς για την ανάπτυξη, πρωτευόντως στα αγροτικά, στον πρωτογενή τομέα, υποσχεθήκατε ότι θα απορροφήσετε ανεργία, υποσχεθήκατε επιχειρηματική κινητικότητα. Υποσχεθήκατε ρυθμίσεις σε αυτούς που χρωστούν. Υποσχεθήκατε συμψηφισμό χρέους όταν χρωστάει το κράτος σε εταιρεία και η εταιρεία στο κράτος. Δεν κάνατε τίποτα. 
Υποσχεθήκατε μείωση της γραφειοκρατίας. Πιο εχθρική έχει γίνει απέναντι στην επιχειρηματικότητα. 
Άρα, δεν υπάρχει κάποιος λόγος να απευθύνεστε στο Σώμα να σας δώσει ισοδύναμα. Είχατε το καθήκον να τα βρείτε και αποτύχατε. Και επειδή αποτύχατε, ψάχνετε να βρείτε πόρους από αλλού. Βρήκατε τα ακίνητα ως ένα πεδίο που κάτι μπορεί να δώσει και μας το παρουσιάζετε ως αφορμή χαράς, να βγούμε να το στηρίξουμε, να βγούμε να πούμε πόσο δίκαιο είναι, επειδή είναι άμεσο ή επειδή είναι χειρότερο από άλλα, αν τυχόν επιλέγαμε. Κανένας λόγος δεν υπάρχει να ψηφιστεί ο συγκεκριμένος άδικος και όπως χθες υποστήριξα με συνέπεια και σοβαρότητα, ενδεχομένως και αντισυνταγματικός νόμος. 
Δεν ισχύει αυτό που λέτε, από περισσότερους λιγότερα. Ισχύει από περισσότερους κάποια λιγότερα για να εισπράξετε πολλά περισσότερα. 
Έχουμε, όπως είπα, πολλούς λόγους να καταψηφίσουμε το σχέδιο νόμου και αυτό θα κάνουμε.","ΑΝΔΡΕΑΣ ΛΟΒΕΡΔΟΣ",286
"58107"," Ο Κοινοβουλευτικός Εκπρόσωπος της Νέας Δημοκρατίας κ. Κεφαλογιάννης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"58108"," Κύριοι συνάδελφοι, άκουσα με ιδιαίτερη προσοχή τις αναλύσεις και τις τοποθετήσεις των στελεχών της Αντιπολίτευσης, δεν άκουσα όμως λύσεις. Διότι πέρα από τις αναλύσεις σ’ αυτήν τη χώρα και κυρίως σ’ αυτήν την οικονομική περίοδο χρειαζόμαστε και λύσεις. Η τεχνητή ευημερία, που ζούσαμε με δανεικά όλα αυτά τα χρόνια, τελείωσε. 
Εμείς, κυρίες και κύριοι συνάδελφοι, ως παράταξη είμαστε υπέρ της μείωσης των φορολογικών συντελεστών και υπέρ της μείωσης της φορολογίας. Δεν υπάρχει καμμία αμφιβολία γι’ αυτό. Όμως υπάρχουν τέσσερις δρόμοι για να ξαναφτάσουμε στη σταθερότητα και την ανάπτυξη. 
Ο ένας δρόμος είναι να αυξήσουμε τα έσοδα. Πώς μπορούμε να αυξήσουμε τα έσοδα; Με τις ιδιωτικοποιήσεις. Η Αντιπολίτευση τις απορρίπτει μετά βδελυγμίας.
Ο δεύτερος δρόμος είναι να αυξήσουμε τα φορολογικά έσοδα και κυρίως από την άμεση φορολογία. Δηλαδή, τη δίκαιη φορολογία. Αυτό που συζητούμε σήμερα με το νομοσχέδιο που έχει καταθέσει η Κυβέρνηση. Εκεί βλέπουμε μια άρνηση της Αντιπολίτευσης. 
Ο δεύτερος δρόμος είναι με τη μείωση των δαπανών. Οφείλουν αυτοί που πρέπει να μας πουν για λύσεις, να καταθέσουν τις προτάσεις τους στη Βουλή και να πουν από πού θα κόψουμε δαπάνες.
Ο τρίτος δρόμος είναι η δημιουργία νέου πλούτου. Αλλά πώς θα δημιουργηθεί, κύριοι συνάδελφοι, νέος πλούτος, όταν τα κόμματα της Αντιπολίτευσης και  κυρίως ο ΣΥΡΙΖΑ προσφεύγει στο Συμβούλιο της Επικρατείας με προσφυγές και άλλα νομοτεχνικά τερτίπια για να σκοτώσει –αυτή είναι η έκφραση- κάθε επένδυση η οποία γίνεται στο δημόσιο και τον ιδιωτικό τομέα; Αυτή είναι η έκκληση που κάνουμε στο ΣΥΡΙΖΑ.
Κυρίες και κύριοι συνάδελφοι, σας είπα και στον προϋπολογισμό ότι λεφτά δεν υπάρχουν. Και αν αυτό το πράγμα δεν το ξέρετε, να ρωτήσετε τον πρώην συνάδελφό μας, Παντελή Οικονόμου, ο οποίος στη λογική τη δική σας σήμερα, που λέτε ότι λεφτά υπάρχουν, έψαξε να βρει τι χρήματα υπήρχαν από τις εκκρεμείς υποθέσεις εις βάρος του ελληνικού δημοσίου. Από τα τριάντα δισεκατομμύρια μετά από δύο χρόνια μελετών και ερευνών κατάφερε να εγγράψει 300 εκατομμύρια στον προϋπολογισμό. Άρα λεφτά δεν υπάρχουν. 
Διάβασα με ιδιαίτερη προσοχή το πρόγραμμα του ΣΥΡΙΖΑ, το οποίο κατατέθηκε το Μάρτιο του 2013. Τι μας είπε ο ΣΥΡΙΖΑ στο πρόγραμμά του; Είναι η μόνη πρότασή του που μπορέσαμε να βρούμε. 
Στο κεφάλαιο Η’ μιλάει για φορολόγηση περιουσίας και στο εδάφιο 1 για φόρο μεγάλης περιουσίας. 
Τι λέτε, κύριοι συνάδελφοι του ΣΥΡΙΖΑ, για τον φόρο μεγάλης ακίνητης περιουσίας; Λέτε ότι ο φόρος  μεγάλης περιουσίας θα έχει υψηλό αφορολόγητο όριο. Το προσδιορίζετε στις 300.000 ευρώ. Αυτό προβλέπει και το νομοσχέδιο. 
Λέτε ότι θα έχει προοδευτική κλίμακα. Λέτε ότι θα καταργηθεί το τέλος που ισχύει μέχρι σήμερα. Καταργήθηκε ο ΕΕΤΗΔΕ, καταργήθηκε ο ΕΕΤΑ, δηλαδή το έκτακτο τέλος ηλεκτροδοτούμενων ακινήτων και το έκτακτο ειδικό τέλος στα ακίνητα. 
Λέτε ότι θα φορολογήσετε τη μεγάλη ακίνητη περιουσία. Αυτό γίνεται με το νομοσχέδιο.
Λέτε, επίσης, ότι θα στοχεύετε τα έσοδά σας να είναι στο μέσο όρο της Ευρωπαϊκή Ένωσης. Αυτό ακριβώς κάνει το νομοσχέδιο. 
Να σας ρωτήσω κάτι; Γιατί δεν ψηφίζετε το νομοσχέδιο αφού είναι μέσα στη γραμμή των προτάσεών σας; 
Μας λέτε επίσης ότι με το φόρο μεγάλης ακίνητης περιουσίας –και διαβάζω από το δικό σας το πρόγραμμα- θα φορολογηθεί η κατοχή κτηρίων, οικοπέδων, ακινήτων. Η κατοχή.
Λέτε, επίσης, ότι θα φορολογηθούν τα έργα τέχνης –να δω πού θα τα βρείτε- οι καταθέσεις των τραπεζών -δεν θα μείνει ούτε μία «δραχμή» από τα 160 δισεκατομμύρια που υπάρχουν στις τράπεζες- οι επενδύσεις προϊόντων, οι συμμετοχές. Κανείς δεν θα ασφαλίζει, θα καταρρεύσει και η ασφαλιστική αγορά. 
Κύριοι συνάδελφοι, το ένα κομμάτι που είναι στο πρόγραμμά σας, είναι στο σημερινό νομοσχέδιο και αφορά την άμεση φορολογία, που η άμεση φορολογία είναι η δίκαιη φορολογία. Αν για κάτι πρέπει να ασκήσουμε κριτική στην Ελλάδα τη μετά της Μεταπολίτευσης, είναι ότι τα έσοδα που εισέπραττε το κράτος κατά 2/3 ήταν από έμμεση φορολογία και κατά 1/3 από άμεση φορολογία. Επομένως, εσείς θα έπρεπε να είσαστε οι πρώτοι που θα στηρίζατε τον παριστάμενο Υπουργό –και τον συγχαίρω για την παρουσία του τόσες ώρες και χθες και σήμερα-  και όχι να ασκείτε κριτική. 
Μας ρώτησε ο εισηγητής του ΣΥΡΙΖΑ, πώς υπολογίζεται ο ενιαίος φόρος. Θα καταθέσω έναν πίνακα για να κάνει τους δικούς του υπολογισμούς για το δικό του ακίνητο, να ξέρει και ο ίδιος -γιατί είναι απλός ο τρόπος ο οποίος βάλατε στο νομοσχέδιο- τι φόρο θα πληρώσει. 
Και θα σας πω με λίγα λόγια, κύριοι συνάδελφοι, για τα κτήρια: Εάν πάρουμε το μικρό συντελεστή, που είναι μέχρι 500 ευρώ, ο συντελεστής είναι «2». Εάν έχετε εκατό τετραγωνικά θα πληρώσετε 200 ευρώ. Εάν η αντικειμενική σας αξία είναι 5.000 ευρώ, ο συντελεστής είναι «13», άρα θα πληρώσετε 1.300 ευρώ. Άρα στη μικρή κλίμακα πληρώνει κανείς στα εκατό τετραγωνικά 200 ευρώ, στη μεγάλη κλίμακα στα εκατό τετραγωνικά πληρώνει 1.300. Τόσο απλά. 
Πάμε στα οικόπεδα τώρα: Ο μικρός συντελεστής είναι μέχρι 20.000 ευρώ κι εκεί είναι 0,3%, δηλαδή 3‰. Άρα στο ένα στρέμμα σε μία κωμόπολη θα πληρώσει ένας πολίτης 30 ευρώ. Στη μεγάλη κλίμακα, που είναι τα 5.000 αντικειμενική αξία, θα πληρώσει με συντελεστή 9%, άρα θα πληρώσει 9.000. Στα οικόπεδα, επομένως, κύριοι συνάδελφοι του ΣΥΡΙΖΑ, ο μικρός θα πληρώσει 30 ευρώ, ο μεγάλος θα πληρώσει 9.000 ευρώ. Πού είναι το πρόβλημά σας; 
Στον πρόσθετο φόρο ακινήτου, αυτός που αντικατέστησε το φόρο προστιθέμενης αξίας, 300.000 είναι το αφορολόγητο -όπως λέτε κι εσείς- και για κάθε 100.000 μετά, δηλαδή για τα 400.000 αντικειμενική αξία, θα πληρώσει με συντελεστή 0,1%, δηλαδή θα πληρώσει 100 ευρώ. Εάν ξεπερνάει το 1.000.000, θα πληρώσει 3.600 ευρώ. Αυτό δεν το θέλετε; Πώς θα πάρετε δηλαδή τα λεφτά; 
Κι επειδή μπερδευτήκαμε λίγο με τα παραδείγματα, θα σας καταθέσω δώδεκα παραδείγματα. Τα διαβάζω, κύριοι συνάδελφοι: Εκατό τετραγωνικά στην Αγία Βαρβάρα, θα πληρώσει 200 ευρώ. Εκατό τετραγωνικά στο Περιστέρι, θα πληρώσει 400 ευρώ. Εκατό τετραγωνικά στο Ηράκλειο Κρήτης –να τιμήσουμε και λίγο της εκλογική μας περιφέρεια- και στον Πειραιά, θα πληρώσει 500 ευρώ. Αυτά έχουν μείωση από τον προηγούμενο φόρο 10% έως 20%. 
Στις ακριβές περιοχές: Αν πάτε στο Καβούρι κι έχετε τα διπλάσια τετραγωνικά, δηλαδή διακόσια τετραγωνικά με πεντακόσια τετραγωνικά μέτρα οικόπεδο, θα πληρώσετε 26.000. Αν είστε στην Εκάλη με τετρακόσια τετραγωνικά σπίτι –τετραπλάσιο δηλαδή από τα εκατό τετραγωνικά- και τέσσερα στρέμματα, θα πληρώσετε 68.000. Δηλαδή, 200 ευρώ στην Αγία Βαρβάρα, 400 ευρώ στο Περιστέρι, 500 ευρώ στο Ηράκλειο και στον Πειραιά, 26.000 στο Καβούρι κι 68.000 χιλιάδες στην Εκάλη. Έχετε πρόβλημα με αυτό; Μα ποιος θα βρει τα εξήντα οκτώ χιλιάρικα, κύριοι συνάδελφοι, που πρέπει να έχει μεικτά έσοδα παραπάνω από 200.000; Ούτε τα golden boys των τραπεζών δεν βγάζουν πια αυτά τα χρήματα. 
Το καταθέτω για τα Πρακτικά. 
(Στο σημείο αυτό ο Βουλευτής κ. Εμμανουήλ Κεφαλογιάννης καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Μας είπε ο ΣΥΡΙΖΑ, κύριοι συνάδελφοι, ότι θα θεσπίσει αφορολόγητο στις 300.000 ευρώ και μάλιστα κατ’ άτομο, όχι κατά ακίνητο. Πήρα λοιπόν το Περιουσιολόγιο. Με τη ρύθμιση αυτή ουσιαστικά αναφέρεστε στο 95% των συμπολιτών μας, οι οποίοι είναι υπόχρεοι για φορολογία. 
Είναι, κυρίες και κύριοι συνάδελφοι, πέντε χιλιάδες τριακόσιοι οι υπόχρεοι για φορολογία. Εάν αυτό το βάζετε -όπως το βάζετε- κατ’ άτομο, ουσιαστικά θα έχετε αφορολόγητο 500.000. Άρα, το 98% δεν θα πληρώσει τίποτα -κατά το ΣΥΡΙΖΑ- και περιμένουν από εκατό χιλιάδες ανθρώπους -γιατί πέντε εκατομμύρια διακόσιες χιλιάδες θα έχουν αφορολόγητο- να εισπράξουν τα χρήματα που χρειάζεται το κράτος για να κινηθεί. 
Μα, είμαστε σοβαροί; Αυτά είναι οικονομικά σοβαρών κομμάτων που θέλουν να κυβερνήσουν; Επειδή άκουσα το ερώτημα: Πόση είναι η περιουσία; Να το μάθουμε, λοιπόν, η περιουσία είναι με βάση το Περιουσιολόγιο 540 δισεκατομμύρια ευρώ. Αυτή είναι η περιουσία όλων των Ελλήνων με βάση την αντικειμενική αξία. Κι εσείς αφήνετε τα 440 δισεκατομμύρια αφορολόγητα.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58109"," Δεν υπάρχει Περιουσιολόγιο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58110"," Και να δημεύσετε την περιουσία –να θυμηθείτε λίγο την παλιά σας σύνεση με το ορθόδοξο Κομμουνιστικό Κόμμα, γιατί εσείς λίγο παραπαίετε- δεν φτάνουν για να καλύψετε τα έξοδά σας.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58111"," Εμείς παραπαίουμε; Εσείς παραπαίετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"58112"," Άρα, κυρίες και κύριοι συνάδελφοι, όλα αυτά είναι σε μία λογική «λεφτά υπάρχουν» που στο τέλος βυθίζει την Ελλάδα εδώ που έχει φτάσει σήμερα.
Τώρα, δεν θα σας πω τίποτα άλλο για τον φόρο, γιατί τα είπε πολύ καλά η δική μας εισηγήτρια κ. Πατριανάκου. Δεν θα σας πω τίποτα για τα χαρακτηριστικά του φόρου. Το ερώτημα είναι: Ο φόρος είναι δίκαιος; 
Κανένας φόρος, κυρίες και κύριοι συνάδελφοι, δεν είναι δίκαιος. Αν μπορούμε να πούμε κάτι, είναι ότι αυτός ο φόρος είναι δίκαιος μέσα στην αδικία του, γιατί διευρύνει τα όρια για φορολόγηση και κατεβάζει τους συντελεστές. Κι αν μας ρωτάτε γιατί δεν μειώνουμε την αντικειμενική αξία των ακινήτων, είναι γιατί γι’ αυτούς τους δύο λόγους που σας ανέφερα ήδη, ουσιαστικά έχει μειωθεί η αντικειμενική αξία κατά 40%. 
Εμείς, λοιπόν, καταθέτουμε ένα νομοσχέδιο για άμεση φορολογία, που είναι δίκαιη φορολογία, στην οποία το 75% πληρώνει λιγότερα, το 20% πληρώνει τα ίδια και το 5% πληρώνει περισσότερα. Και αυτή είναι η πραγματικότητα. 
Τώρα, τι ισχύει διεθνώς; Διεθνώς ισχύει ότι το 0,7%, δηλαδή το 7‰, είναι ο μέσος όρος της φορολογίας της ακίνητης περιουσίας. Εμάς είναι 0,6%, υπολογίζει η Κυβέρνηση ότι θα εισπράξει 0,5%. 
Όμως, κύριε Υπουργέ, πρέπει να λάβετε κι εσείς κάτι σοβαρά υπ’ όψιν. Και αυτό που πρέπει να λάβει η Κυβέρνηση σοβαρά υπ’ όψιν, είναι ότι η ακίνητη περιουσία έχει καταρρεύσει. Και αυτό είναι το πρόβλημα που αντιμετωπίζουμε σήμερα. Εκεί που μπαίνει το 0,7% στη φορολογία, ο κάθε πολίτης έχει τη δυνατότητα να πουλήσει ένα κομμάτι περιουσίας για να μπορέσει να λύσει το πρόβλημά του. Αυτή είναι η αντικειμενική αδυναμία. Κι επειδή είμαστε ένα φιλελεύθερο κόμμα, ενδεχομένως γίνεται και με έναν τρόπο τα χρήματα να μη λιμνάζουν μόνο στα ακίνητα αλλά να πηγαίνουν σε επενδύσεις και να δημιουργούν θέσεις εργασίας. 
Θα ήθελα να σας κάνω κάποιες προτάσεις για την προστασία της πρώτης κατοικίας των οφειλετών και των δανειοληπτών και κλείνω με αυτό, κύριε Πρόεδρε.  
Το νομοσχέδιο για την προστασία της πρώτης κατοικίας, παρά τις διαδικαστικές αντιπαραθέσεις που υπήρξαν στην επιτροπή, είναι ένα νομοσχέδιο που δίνει λύσεις. Πραγματικά δίνει λύσεις κι εμείς της Πλειοψηφίας είμαστε ιδιαίτερα ευχαριστημένοι που φέρνετε αυτό το νομοσχέδιο όχι με πράξη νομοθετικού περιεχομένου και με τροπολογία, αλλά είναι ένα νομοσχέδιο που θα συζητηθεί στη Βουλή, γιατί δίνει σε ένα μεγάλο κομμάτι των ανθρώπων που βρίσκονται σε αδιέξοδο, διέξοδο. 
Για να δώσουμε, όμως, σε όλους τους ανθρώπους διέξοδο, πρέπει να θεσπίσουμε και άλλα θέματα, τα οποία αφορούν την ακίνητη περιουσία και κερδίζετε χρόνο. Νομίζω ότι στον χρόνο που μπαίνει μπορούμε να αναλάβουμε πρωτοβουλίες που θα δώσουν λύση. 
Εγώ θα σας προτείνω κάτι: Σας έχω καταθέσει μία τροπολογία που λέει το δημόσιο να είναι υποχρεωμένο να αγοράζει ακίνητα στην αντικειμενική τους αξία, για να μπορέσει να πληρώσει τις υποχρεώσεις του κι αν περισσεύει και κάτι, ας μείνει ως καταπίστευμα για μελλοντικές φορολογικές του υποχρεώσεις. 
Αυτό δεν είναι κάτι που το ανακαλύψαμε εμείς –γιατί στην Ελλάδα δεν χρειάζεται πια να ανακαλύψουμε τον τροχό- έχει ανακαλυφθεί πριν από μας και για μας. Το έκανε ο Ρούσβελτ, κύριε Υπουργέ, ξέρω ότι το γνωρίζετε πολύ καλά, μετά τη μεγάλη κρίση του 1930. Και μάλιστα ίδρυσε τράπεζα ειδικού σκοπού, η οποία έκλεισε το 1951 και σώθηκαν ένα εκατομμύριο νοικοκυριά, χωρίς να πληρώσει τίποτα το αμερικανικό δημόσιο. 
Λοιπόν, αυτό μπορούμε πραγματικά να το θεσμοθετήσουμε, γιατί έτσι θα έχετε και περισσότερα φορολογικά έσοδα. Λέμε ότι σήμερα υπάρχουν εκκρεμείς υποθέσεις στο δημόσιο εξήντα δισεκατομμύρια. Αφού αδυνατούν αυτοί οι άνθρωποι να πληρώσουν αυτές τις υποχρεώσεις, ένα μεγάλο ποσό μπορεί να πληρωθεί με αυτόν τον τρόπο. Έτσι, ένα μεγάλο κομμάτι της μεσαίας τάξης θα αναπνεύσει. 
Δεν θα πάρετε βεβαίως ακίνητα, τα οποία είναι αποθηκευμένα. Θα πάρετε καθαρά ακίνητα. Θα πάρετε άπειρα ακίνητα. Γνωρίζω ότι το έχετε μελετήσει. Γνωρίζω ότι είχατε προσπαθήσει με τις υπηρεσίες σας να βρείτε ένα πλαίσιο να το εισηγηθείτε. Νομίζω, όμως, ότι έχει ωριμάσει και στο Υπουργείο και σε εμάς. Θα σας παρακαλέσω με ιδιαίτερη προσοχή -ξέρω ότι έχετε κάνει πολλά πράγματα δεκτά- να το κάνετε δεκτό γιατί νομίζω ότι θα βοηθήσει πάρα πολύ τη μέση ελληνική οικογένεια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Συμπληρωματικά -και κλείνω, κύριε Πρόεδρε- αυτό που πρέπει να κάνουμε επίσης, είναι να δίνουμε το δικαίωμα στον δανειολήπτη να αγοράζει το ακίνητο του -τέτοιες προτάσεις περιμένω, κύριοι συνάδελφοι του ΣΥΡΙΖΑ από εσάς, που είστε Αξιωματική Αντιπολίτευση- από την τράπεζα αν αποφασίζει η τράπεζα να το πουλήσει σε τρίτον. Κυρίως τα anti-stress funds, δηλαδή τα funds τα οποία ουσιαστικά είναι για να αγοράζουν τις επισφάλειες των τραπεζών σε ποσοστό 15% και 20% να τις αγοράζουν οι ίδιοι οι δανειολήπτες. Είναι μια διάταξη την οποία πρέπει να συζητήσουμε και να φέρουμε.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Άλλη διάταξη είναι να υποχρεούται το δημόσιο να δέχεται εγγυητικές επιστολές τραπεζών, να δέχεται πρώτες προσημειώσεις σε ακίνητα για να μπορέσει ο δανειολήπτης να κάνει προσφυγή στα διοικητικά εφετεία και να μην είναι υποχρεωμένος να πληρώνει το 50%. Έτσι θα ανασάνει η μέση ελληνική οικογένεια.
Βεβαίως, ένα άλλο θέμα που αφορά το Υπουργείο Δικαιοσύνης -και νομίζω ότι το συζητά το Υπουργείο Δικαιοσύνης- είναι να καταργηθεί ο θεσμός της προσωποκράτησης. Το έχουμε κάνει για χρέη προς το δημόσιο. Υπάρχει διεθνής πρακτική. Υπάρχουν ιδιαίτεροι προσδιορισμοί για χρέη και προσημειώσεις. Νομίζω πως είναι κάτι που πρέπει να το σκεφτούμε.
Κυρίες και κύριοι συνάδελφοι, τα δύο νομοσχέδιο που έφερε η Κυβέρνηση πριν από τα Χριστούγεννα είναι προς τη σωστή κατεύθυνση. Νομίζω ότι με περίσσευμα καρδιάς πρέπει όλα τα κόμματα να ψηφίσουν τις διατάξεις εκείνες που πρέπει να ψηφίσουν. Και αν υπάρχει κριτική και προτάσεις, όπως αυτές που έκανε ο κ. Λαφαζάνης και άλλα στελέχη των κομμάτων -και προς τιμήν του κυρίου Υπουργού κάποιες από αυτές τις έκανε ήδη δεκτές- νομίζω ότι μπορεί να είμαστε σε έναν καλό δρόμο. 
Είμαστε όλοι Έλληνες. Είμαστε Έλληνες στο ίδιο βαπόρι. Μαζί θα ταλαιπωρηθούμε. Δεν είμαστε εχθροί. Πρέπει να συνεννοηθούμε εκεί που μπορούμε να συνεννοηθούμε, να βρούμε κοινό τόπο συνεννόησης, να λύσουμε αυτά τα προβλήματα και έχουμε πολλά άλλα θέματα για να τσακωθούμε πολιτικά.
Ψηφίζουμε το νομοσχέδιο. 
Σας ευχαριστώ για την προσοχή σας.
(Χειροκροτήματα από την πτέρυγα της Νέας Δημοκρατίας)","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58113"," Το λόγο έχει ο Κοινοβουλευτικός Εκπρόσωπος του ΠΑΣΟΚ κ. Κουκουλόπουλος για δέκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58114"," Ευχαριστώ, κύριε Πρόεδρε.
Κυρίες και κύριοι συνάδελφοι, μέσα στην τρομακτική δίνη της κρίσης αν έμεινε κάτι όρθιο τα τελευταία τριασήμισι χρόνια δεν είναι παρά η προοπτική της ευρωπαϊκής ολοκλήρωσης της χώρας, ο δρόμος που χάραξαν ο Κωνσταντίνος Καραμανλής, ο Ανδρέας Παπανδρέου και ο Κώστας Σημίτης. Το έχω πει πολλές φορές από το Βήμα της Βουλής. 
Οι Βουλευτές του ΠΑΣΟΚ, που από την αρχή στηρίξαμε αυτήν την προσπάθεια, έχουμε κάθε λόγο να αισθανόμαστε περήφανοι. Δικαιωμένοι δεν είμαστε, το είπα και άλλη φορά, αλλά έχουμε κάθε λόγο να είμαστε περήφανοι γιατί σταθήκαμε όρθιοι. 
Ξεκινάω με το ζήτημα της ευρωπαϊκής ολοκλήρωσης, γιατί αυτό είναι το κεντρικό ζητούμενο της χώρας από την απελευθέρωσή της, κυρίες και κύριοι συνάδελφοι, αν θέλουμε να διεξάγουμε μια σοβαρή συζήτηση με αφορμή έναν νόμο, που όπως και αν το δει κανείς είναι ολοκληρωμένος και αφορά την ακίνητη περιουσία  εν τω συνόλω της. Άρα, λοιπόν, δεν χωρούν υπεκφυγές. 
Το πρώτο βασικό σημείο του νόμου, είναι ότι η ακίνητη περιουσία, στο ακροτελεύτιο σημείο της χώρας, έστω και συμβολικά ένας βράχος, για πρώτη φορά από το 1821 φορολογείται. Είναι καλό ή κακό αυτό; Είναι στοιχείο ολοκλήρωσης της χώρας. Είναι το τέλος μιας μακράς περιόδου καθυστέρησης της χώρας. Μπορούμε να συμφωνήσουμε σε αυτό; 
Δεν μιλάμε για ένα απλό ζήτημα, μιλάμε για μια χώρα που δεν έχει ολοκληρώσει ακόμα το Περιουσιολόγιο, δεν έχει ολοκληρώσει ακόμα το Κτηματολόγιο, δεν έχει -όπως είχε πει σε μια μνημειώδη ομιλία του πριν ένα χρόνο από το Βήμα της Βουλής ο κ. Λιβιεράτος, καθηγητής στο Αριστοτέλειο και έγκριτος επιστήμων διεθνούς ακτινοβολίας στο ζήτημα της χαρτογραφίας- χαρτογραφικά υπόβαθρα η χώρα. Το είχε πει εδώ ο κ. Λιβιεράτος και είχε παρουσιάσει ντοκουμέντα. Κάτι δεν πάει καλά με το ζήτημα της γης. 
Ποιοι βρέθηκαν με περιουσία μετά το τέλος της Τουρκοκρατίας; Εμείς από τις νέες χώρες τους ξέρουμε καλύτερα από εσάς που ζείτε στην παλιά Ελλάδα, όπως λέμε. Και ποιοι είναι ακόμα στα κουμάντα της κοινωνίας που βρεθήκαν με περιουσία μετά την Τουρκοκρατία; Πώς και γιατί διαχειρίστηκε η Ελλάδα έτσι το ζήτημα της περιουσίας; Γιατί η Ελλάδα ταλανίζεται εδώ και δεκαετίες;","ΠΑΡΙΣ ΚΟΥΚΟΥΛΟΠΟΥΛΟΣ",245
"58115"," Και μετά τον εμφύλιο…","ΑΘΑΝΑΣΙΟΣ ΠΑΦΙΛΗΣ",425
"58116","  Και μετά τον εμφύλιο, επίσης, είχαμε μια νέα εμφάνιση ιδιοκτητών, αυτήν τη φορά και καταπατητών δημόσιας περιουσίας, που με άνεση μέχρι και σήμερα καταπατούν δημόσια και δημοτική περιουσία μεταξύ των άλλων και γιατί δεν φορολογείται και γιατί λείπουν όλα τα υπόβαθρα.
Θέλω να ολοκληρώσω αυτή μου την αναφορά και με ένα ζήτημα που είναι στίγμα για την αυτοδιοίκηση. Δεν με αφορά, έκανα ακριβώς το αντίθετο ως δήμαρχος. Άκουγα χθες με έκπληξη πραγματικά συναδέλφους από προοδευτικά κόμματα -δεν αναφέρομαι στον Αρχηγό των Ανεξάρτητων Ελλήνων, τι να πω- για τα ποσοστά εισφοράς σε γη και οτιδήποτε άλλο ξέρετε πόσο είναι σε όλον τον κανονικό, πολιτισμένο κόσμο; Μιλάμε για αυτοδιοίκηση που δεν μπορεί τις πιο χαμηλές στην Ευρώπη εισφορές σε χρήμα, όταν γίνονται επεκτάσεις, να τις εισπράξει και διστάζει να επιβάλει τις αντίστοιχες εισφορές σε γη.
Στη Γερμανία όταν γίνεται μια επέκταση σχεδίου πόλης τα 5/7 της ιδιοκτησίας πάνε υπέρ του δημοσίου για να γίνουν οι δημόσιες υποδομές. Είναι τελείως αντίστροφες οι λογικές που έχουν επικρατήσει εδώ και δύο αιώνες στην Ελλάδα. Έστω και με αυτόν τον όχι ορθόδοξο τρόπο -η κανονική σειρά θα ήταν χαρτογραφικά υπόβαθρα, Κτηματολόγιο, Περιουσιολόγιο και στη συνέχεια ένας ολοκληρωμένος φόρος- κανένας δεν μπορεί να ξεφύγει από αυτό το ζήτημα που είναι μια τεράστια τομή στην ιστορία του νεοελληνικού κράτους.
Το δεύτερο ζήτημα, έχει ειπωθεί από πάρα πολλούς ομιλητές, που χαρακτηρίζει τον φόρο, έχει να κάνει με το καθολικό αίτημα κοινωνικής δικαιοσύνης, που είναι το υπ’ αριθμόν ένα αίτημα στην κρίση, ακριβώς γιατί η έκρηξη των ανισοτήτων είναι εκτός ελέγχου πραγματικά τα τελευταία τρία χρόνια. Γι’ αυτό και το αίτημα κοινωνικής δικαιοσύνης είναι το υπ’ αριθμόν ένα αίτημα. Ο φόρος, λοιπόν, είναι άμεσος και είναι εξ αντικειμένου δικαιότερος από έναν οποιονδήποτε έμμεσο φόρο. Είναι το δεύτερο σημείο για το οποίο κανείς θα έπρεπε επί της αρχής να λέει «ΝΑΙ».
Το τρίτο σημείο που χαρακτηρίζει τον φόρο είναι ότι είναι μια εναρμόνιση σε ένα πολύ χειροπιαστό επίπεδο με όσα ισχύουν σε άλλες χώρες. Και θα έπρεπε να είμαστε επισπεύδουσες όλες οι πτέρυγες της Βουλής, επισπεύδοντες όλοι οι συνάδελφοι, ακριβώς γιατί στην Ελλάδα το άδικο φορολογικό σύστημα, οι τρομακτικές αδυναμίες στη φορολογία εισοδήματος, η μεγάλη έκταση της παραοικονομίας που υπάρχει στην Ελλάδα, οδηγούν σε ένα πολύ απλό συμπέρασμα, ότι πολλές φορές η ακίνητη περιουσία υποκρύπτει κραυγαλέα φοροδιαφυγή. 
Για ποιον λόγο, λοιπόν, να μην είμαστε όλοι ένα στην απόπειρα φορολόγησης της ακίνητης περιουσίας όταν έχει και αυτό το χαρακτηριστικό; Δεν επιβάλλεται αναδρομικά ποτέ η φορολογική δικαιοσύνη αλλά σε ένα βαθμό μπορεί να γίνει και αυτό. 
Είναι, λοιπόν, τρία πολύ συγκεκριμένα χαρακτηριστικά που έχει ο νόμος, τα οποία είναι πρόκληση για μια ενδιαφέρουσα πολιτική και ιδεολογική συζήτηση, αλλά οι πτέρυγες της Αντιπολίτευσης στο σύνολό τους υπεκφεύγουν, όπως θα πω παρακάτω.
Δεν έχει αδυναμίες; Έχει πάρα πολλές. Πώς διορθώνονται; Τα είπα και χθες μιλώντας επί του πεδίου της αντισυνταγματικότητας, αυτός ο φόρος θα διορθωθεί στη λεπτομέρειά του μόλις μεταβιβαστεί εκεί που πρέπει να μεταβιβαστεί, στην τοπική αυτοδιοίκηση. Στις πιο πολλές χώρες του παλιού Βορρά, της Δύσης, όπως έλεγε ένας μεγάλος ιστορικός που χάσαμε πριν ένα, ενάμιση χρόνο, ο Ερικ Χόμπσομ, αυτός ο φόρος ανήκει και διαχειρίζεται από την αυτοδιοίκηση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, όλοι είχαν δέκα λεπτά και μίλησαν δεκαέξι, όχι οκτώ. Μην μας τρελάνει το κουδούνι!
Όντως εκεί πρέπει να πάει και εκεί μπορεί να γίνουν οι διορθώσεις στις λεπτομέρειες. Για ποιον λόγο; Εγώ που έκανα δεκαεννέα χρόνια δήμαρχος, θα σας πω. Είναι και ο κ. Κασσής που έκανε δήμαρχος, πιθανόν και άλλοι συνάδελφοι. Τίποτα άλλο δεν επηρεάζει περισσότερο και πιο καθοριστικά μία δημοτική ή μία τοπική αρχή, με τη δράση της ή με την αδράνειά της, από την ακίνητη περιουσία. Από μία αγροτική οδοποιία μέχρι την ανάπλαση μίας περιοχής, από την προτεραιότητα σε μία περιουσία έναντι μίας άλλη, επηρεάζει άμεσα ή έμμεσα τις αξίες προς τα πάνω ή προς τα κάτω. 
Ας πάρουμε για παράδειγμα τις υποδομές. Υπάρχουν κραυγαλέα παραδείγματα. Στον τόπο μου είχα την τύχη να διαχειριστώ ένα έργο της τηλεθέρμανσης ως δήμαρχος με το δημοτικό συμβούλιο και σας πληροφορώ ότι όπου πήγαινε το δίκτυο –επειδή είναι ένα αγαθό που και σήμερα το απολαμβάνουν οι συμπολίτες μου πληρώνοντας κάτω από το μισό της πετρελαϊκής τιμής σε μία τόσο δύσκολη περίοδο για τη θέρμανσή τους- ανέβαιναν 30% και 40% τα ενοίκια και οι αξίες των διαμερισμάτων. 
Είναι μία κραυγαλέα και ακραία περίπτωση που δείχνει πού πρέπει να πάει ο φόρος, κρατώντας και έναν κεντρικό μηχανισμό για την αναδιανομή υπέρ των περιοχών, όπου δεν προκύπτει φορολογητέα ύλη –έσοδα δηλαδή- από τη συγκεκριμένη περιοχή γιατί είναι, εν πάση περιπτώσει, φτωχός ο τόπος.
Αυτά τα σημεία, τα οποία μνημόνευσα, κυρίες και κύριοι συνάδελφοι, είναι σκληρά πολιτικά σημεία εκσυγχρονισμού της χώρας στην πορεία για την ευρωπαϊκή της ολοκλήρωση, τα οποία θα έπρεπε να μας είχαν απασχολήσει και στην επιτροπή και στην Ολομέλεια τα μέγιστα. 
Εγώ τιμώ πραγματικά την ομιλία και της κ. Παπαρήγα και του κ. Παφίλη που άκουσα χθες, γιατί έβαλαν μία εντελώς άλλη διάσταση καθαρά ιδεολογική. Πραγματικά, άκουσα τις ομιλίες με πολύ μεγάλο ενδιαφέρον. Είναι μία άλλη διάσταση. Όλα τα άλλα –και δεν το λέω υποτιμητικά- είναι υπεκφυγές. 
Μέχρι τώρα, ακόμα και από Βουλευτές της Συμπολίτευσης, ακούσαμε ολόκληρη θεωρία ότι φορολογούμαστε με υπερφορολόγηση. Προφανώς, αυτοί που πληρώνουν υπερφορολογούνται στην Ελλάδα, γιατί είναι άδικο το φορολογικό σύστημα. Η απάντηση, όμως, είναι η εξής: Πώς λέμε «όχι» σε έναν φόρο που είναι εξ αντικειμένου δικαιότερος σε σχέση με το υπάρχον σύστημα; Αυτή είναι η απάντηση, απλή και ολοκληρωμένη.
Δεύτερον, ακούσαμε ολόκληρες θεωρίες για την αντικειμενική αξία. Πέραν του ότι δεν εξαρτάται μόνο από την αντικειμενική αξία ο φόρος, θέλω να πω κάτι, κυρίες και κύριοι συνάδελφοι, για να έχουμε καλή σχέση με τους αριθμούς. Εάν κατεβάσουμε τις αντικειμενικές αξίες –που δεν είναι καθόλου κακό να τις κατεβάσουμε, να πάμε δηλαδή επί του πραγματικού- θα ανέβουν οι συντελεστές, για να επιτευχθούν οι στόχοι. 
Πετύχαμε κάτι; Τι είναι αυτή η θεωρία για τις αντικειμενικές αξίες και θεμελιώνουμε μάλιστα και εικασίες περί αντισυνταγματικότητας και οτιδήποτε άλλο; Πραγματικά, είναι ακατανόητο. Όλα αυτά είναι προφάσεις εν αμαρτίαις. 
Ακούσαμε πάρα πολλά, δυστυχώς και μέσα στο Κοινοβούλιο, για το ρόλο των Βουλευτών της Συμπολίτευσης. Αναρωτήθηκα και χθες μιλώντας επί της ενστάσεως της αντισυνταγματικότητας της κ. Γιαταγάνα για το εξής: Μα, ποιος είναι ο ρόλος μας; Δεν είναι ο ρόλος των Βουλευτών και, μάλιστα, σε ένα φορολογικό νομοσχέδιο που αφορά όλη την επικράτεια, να μεταφέρουν τον παλμό της κοινωνίας;
Από την πλευρά μας ως ΠΑΣΟΚ κάναμε παρέμβαση σε τρία καθοριστικά σημεία. Πρώτον, σε ό,τι αφορά την αγροτική γη που είναι παραγωγικό εργαλείο, προφανώς δεν μπορούσε και δεν έπρεπε να υπερφορολογηθεί. Δεν θέλω να εκτραπώ εδώ πέρα, γιατί στη συγκυβέρνηση των τριών κομμάτων είχαμε και προτάσεις που έλεγαν να εισπράξουμε ένα δισεκατομμύριο ευρώ από τους αγρότες.","ΠΑΡΙΣ ΚΟΥΚΟΥΛΟΠΟΥΛΟΣ",245
"58117"," Πες το, επιτέλους!","ΧΡΥΣΑΝΘΟΣ ΛΑΖΑΡΙΔΗΣ",275
"58118"," Επιτέλους! Κάποιοι να έχουν το θάρρος να λένε και από το Βήμα της Βουλής αυτά που έλεγαν επί μήνες στις συσκέψεις μεταξύ μας!  
Φίλε μου, Ανδρέα, αυτά έλεγαν, για να καλύψουμε το κενό. Αυτές τις προτάσεις είχαν οι εισηγητές που τίμησες νωρίτερα ονομαστικά, δηλαδή να πάρουμε ένα δισεκατομμύριο ευρώ από τους αγρότες, για να καλύψουμε το κενό.
Δεύτερον, αντιδράσαμε, με επικεφαλής τον Πρόεδρό μας Ευάγγελο Βενιζέλο. Όλη η Κοινοβουλευτική Ομάδα, μετέφερε το δικό μας παλμό, στο ότι δεν δεχόμασταν επ’ ουδενί 4,2 δισεκατομμύρια ευρώ βεβαίωση. Το ξέρει ο κύριος Υπουργός και μπορεί να το επιβεβαιώσει. 
Πώς έγινε αυτό κατορθωτό; Εγώ θέλω να πω τι έχω εγώ αντιληφθεί. Εάν δεν φθάναμε στα πλεονάσματα λίγο νωρίτερα, αποκλείεται να γινόταν δεκτό αυτό, κύριε Υπουργέ. Αυτό είναι που έκανε πραγματικά δεκτό το αίτημα, κάτω από την πίεση της Κοινοβουλευτικής Ομάδας του ΠΑΣΟΚ. 
Το τρίτο ζήτημα, στο οποίο η Κοινοβουλευτική Ομάδα του ΠΑΣΟΚ είχε στυλώσει τα πόδια κυριολεκτικά, ήταν όταν διαπιστώσαμε όλοι ότι ο φόρος ακίνητης περιουσίας εξαφανιζόταν και πηγαίναμε να πάρουμε τα 580 εκατομμύρια ευρώ από το σύνολο του πληθυσμού και όχι από τη μεγάλη ακίνητη περιουσία. Έχανε κάθε χαρακτήρα προοδευτικότητας. 
Αυτά ήταν τα τρία κεντρικά σημεία. Από εκεί και πέρα, σημεία που έχουν να κάνουν με τα διατηρητέα, με ιδιαίτερες περιοχές, με δεσμευμένα ακίνητα και όλα αυτά, Βουλευτές μας όπως ο κ. Σηφουνάκης, η κ. Γκερέκου, ο κ. Γκόκας, ο κ. Κασσής, όλοι μας, εν πάση περιπτώσει, έχουμε βάλει ζητήματα και μέχρι το βράδυ, όπως είπα και εχθές, έχουμε περιθώριο να κάνουμε πολλές βελτιώσεις και διορθώσεις.
 Ένα επόμενο ζήτημα που τέθηκε είναι αυτό της δήμευσης της περιουσίας. Δεν θέλω να πω κάτι τώρα σ’ αυτό. Απλώς, θέλω να επισημάνω μία κραυγαλέα αντίφαση σ’ αυτά που είπε εχθές ο κ. Καμμένος. Ξεκίνησε καλώντας μας σε επανάσταση σαν τους αγρότες στην Αγγλία και στη συνέχεια διάβαζε τη λίστα με τη μεγαλύτερη φορολογία της ακίνητης περιουσίας στην Αγγλία. Στην Αγγλία –στην οποία, βέβαια, πάνω από πενήντα εννέα χρόνια δεν μπορείς να έχεις ακίνητο- η αγγλοσαξονική Δεξιά είναι αλλιώτικη από τη δική μας. Η δική μας είναι αυτή που έλεγα νωρίτερα, δηλαδή έχει προέλευση από τους κοτζαμπάσηδες και έχει μεγάλη σχέση με το δοσιλογισμό του Εμφυλίου, για να λέμε τα πράγματα με το όνομά τους.","ΠΑΡΙΣ ΚΟΥΚΟΥΛΟΠΟΥΛΟΣ",245
"58119"," Ίδια είναι.","ΑΘΑΝΑΣΙΟΣ ΠΑΦΙΛΗΣ",425
"58120"," Εκεί, λοιπόν, είναι άλλη η Δεξιά, Παναγιώτη μου. Είναι η αγγλοσαξονική Δεξιά. Γνωρίζεις τι ισχύει. Γι’ αυτό και έχει τον υψηλότερο φορολογικό συντελεστή. Δεν λέω ότι πρέπει να γίνουμε Αγγλοσάξονες, αλλά απλώς να μην πέφτουμε σε τέτοιες κραυγαλέες αντιφάσεις.
Υπάρχει ζήτημα; Φυσικά υπάρχει ζήτημα. Εκεί που είναι δικαιολογημένη η κριτική, από όπου και αν ασκήθηκε, έχει να κάνει με την αντικειμενική δυσκολία των πολιτών, γιατί είναι πραγματικά δυσβάσταχτο το μέτρο. Προφανώς, εδώ πέρα δεν μπορεί να πει κανείς τίποτα. 
Εδώ, όμως, έχω να πω το εξής: Ας κάνουν καλά αυτοί, ξεκινώντας από τη Νέα Δημοκρατία που είχε ονομάσει «γονατογράφημα» το Σεπτέμβριο του 2011 το χαράτσι και πηγαίνοντας στη Νέα Δημοκρατία και τη ΔΗΜΑΡ που έλεγαν ότι θα τον καταργήσουν τον φόρο πριν τις εκλογές, όπως και ο ΣΥΡΙΖΑ. Εμείς είπαμε ότι θα τον αντικαταστήσουμε. Δεν είπαμε ποτέ ότι θα τον καταργήσουμε. 
Για κάποιους, λοιπόν, ο σημερινός φόρος είναι το τέλος των ψευδαισθήσεων. 
Ήθελα, μάλιστα, να πω στον φίλο μου Ανδρέα Λοβέρδο ότι η κεντροαριστερά, όπως λέει όλη η Ευρώπη, δεν έχει δίλημμα αν οικοδομείται εντός ή εκτός κυβέρνησης. Σήμερα, όμως, τέθηκε ένα ζήτημα από το Βήμα της Βουλής και θέλω να απαντήσω.
Προφανώς, φίλε μου Ανδρέα, η κεντροαριστερά δεν οικοδομείται εντός των ψευδαισθήσεων αλλά εκτός των ψευδαισθήσεων.","ΠΑΡΙΣ ΚΟΥΚΟΥΛΟΠΟΥΛΟΣ",245
"58121","  Το ξέρω πριν από εσάς αυτό.","ΑΝΔΡΕΑΣ ΛΟΒΕΡΔΟΣ",286
"58122"," Θέλουμε έναν πραγματικά ειλικρινή λόγο, ο οποίος οδηγεί κάπου τη χώρα, στην πορεία της ευρωπαϊκής ολοκλήρωσης.
Θέλω να πω και στον ΣΥΡΙΖΑ –και ολοκληρώνω, κύριε Πρόεδρε- ότι η γενίκευση της κριτικής με την οποία προσπάθησαν να αποφύγουν μία ουσιαστική συζήτηση, υιοθετώντας ακραίες συντηρητικές θέσεις και φερόμενοι αντιστρόφως ανάλογα της σοβαρότητας που έχει το ζήτημα του φόρου ακίνητης περιουσίας, είναι μία μέθοδος που δεν οδηγεί πουθενά. Στο κάτω-κάτω, δεν σας συμφέρει. Η γενίκευση της συζήτησης δεν σας συμφέρει. Διότι, ποιο είναι το κεντρικό σας μότο; Είναι άδικο το φορολογικό σύστημα, πηγαίνετε να πάρετε από τη φοροδιαφυγή. Αυτή είναι η κεντρική σας θέση.","ΠΑΡΙΣ ΚΟΥΚΟΥΛΟΠΟΥΛΟΣ",245
"58123"," Ολοκληρώστε, σας παρακαλώ, κύριε Κουκουλόπουλε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58124"," Ε, λοιπόν, αυτή η συζήτηση φέρνει υπ’ αριθμόν «ένα» θέμα στην ημερήσια διάταξη τη μεγάλη φοροδιαφυγή που για πρώτη φορά το Υπουργείο Οικονομικών έχει στα χέρια του εδώ και δεκαετίες. Αναφέρομαι, βέβαια, στη λίστα των πενήντα πέντε χιλιάδων που έβγαλαν τα λεφτά τους έξω στα χρόνια της κρίσης. Αυτό έγινε κατορθωτό με την άρση του τραπεζικού απορρήτου, που δύο φορές ψήφισε η Κοινοβουλευτική Ομάδα του ΠΑΣΟΚ, τη δεύτερη φορά με τη Νέα Δημοκρατία σε ονομαστική ψηφοφορία. 
Ο ΣΥΡΙΖΑ, επιτέλους, μας χρωστά μία απάντηση. Είναι η εικοστή φορά που το λέω.","ΠΑΡΙΣ ΚΟΥΚΟΥΛΟΠΟΥΛΟΣ",245
"58125"," Ένα ευρώ έχετε εισπράξει; Δύο χρόνια είναι τώρα αυτό.","ΝΙΚΟΛΑΟΣ ΒΟΥΤΣΗΣ",75
"58126"," Κύριε Κουκουλόπουλε, φέρνετε σε δύσκολη θέση το Προεδρείο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58127"," Εσείς, αν γίνετε κυβέρνηση, θα επαναφέρετε το απόρρητο; Πρέπει να ξέρουμε, διότι το καταψηφίσατε σε ονομαστική ψηφοφορία. Τα μέτρα που λάβαμε ως κυβέρνηση ΠΑΣΟΚ για τη φοροδιαφυγή ήταν δρακόντεια, κυρίες και κύριοι συνάδελφοι. Υπάρχει ένα ζήτημα για το πώς έχουν λειτουργήσει. Όμως, σε όλα αυτά τα μέτρα σάς είχαμε απέναντι, όπως σας είχαμε απέναντι όταν πηγαίναμε τη φαρμακευτική δαπάνη από 5,5 δισεκατομμύρια ευρώ στα 2,5 δισεκατομμύρια ευρώ.
Ευχαριστώ πολύ.
(Χειροκροτήματα)","ΠΑΡΙΣ ΚΟΥΚΟΥΛΟΠΟΥΛΟΣ",245
"58128"," Κι εμείς ευχαριστούμε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58129"," Κύριε Πρόεδρε, θα ήθελα το λόγο επί προσωπικού.","ΑΝΔΡΕΑΣ ΛΟΒΕΡΔΟΣ",286
"58130"," Έχετε δίκιο, κύριε Λοβέρδο. Από τη στιγμή που κάνουμε προσωπικές αναφορές, δίνουμε το δικαίωμα για να έχουμε προσωπικό ζήτημα. Προφανώς, αυτό θα θέλετε να πείτε. 
(Θόρυβος-διαμαρτυρίες)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58131"," Δεν το εξέλαβα ως προσωπικό, με την έννοια που το λέμε στην Αίθουσα αυτή. Επειδή όμως έγινε αναφορά, θα ήθελα κάτι να σχολιάσω.
Έχει απόλυτο δίκιο ο κύριος συνάδελφος, ο αγαπητός Πάρις Κουκουλόπουλος, ότι η οικοδόμηση όλων των πολιτικών σχημάτων και προφανώς του Κέντρου και της Κεντροαριστεράς πρέπει να γίνει πάνω στην πραγματικότητα και όχι στις ψευδαισθήσεις. Θέλω να συμπληρώσω, για να είμαστε εντάξει στο πλαίσιο αυτό, ότι προφανώς δεν μπορεί να γίνει και όταν βρισκόμαστε μέσα σε παραισθήσεις, κύριε συνάδελφε. 
Το δεύτερο που θέλω να σας πω είναι ότι γνωρίζω πάρα πολύ καλά τι είναι πραγματικότητα, γιατί σκαρφαλώσαμε αυτόν τον κακοτράχαλο και ανηφορικό δρόμο βήμα-βήμα ως κυβέρνηση του ΠΑΣΟΚ, όταν επιχειρήθηκε -αποτελεσματικά τελικά- να μας ανατρέψουν και μέσα από τα τείχη και έξω από τα τείχη.","ΑΝΔΡΕΑΣ ΛΟΒΕΡΔΟΣ",286
"58132"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι μαθητές και μαθήτριες, τρεις εκπαιδευτικοί και είκοσι γονείς από το 1ο Δημοτικό Σχολείο «Ρήγας Φεραίος» Ζαγοράς Πηλίου. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58133"," Κύριε Πρόεδρε...","ΠΑΝΑΓΙΩΤΗΣ ΛΑΦΑΖΑΝΗΣ",279
"58134"," Ζητήσατε το λόγο, κύριε Λαφαζάνη;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58135"," Θα μιλήσω μετά.","ΠΑΝΑΓΙΩΤΗΣ ΛΑΦΑΖΑΝΗΣ",279
"58136"," Βεβαίως.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58137"," Κύριε Πρόεδρε, ένας ποιητής είπε για παραισθήσεις.","ΠΑΡΙΣ ΚΟΥΚΟΥΛΟΠΟΥΛΟΣ",245
"58138"," Κύριε Πρόεδρε, είναι η δική μου σειρά για να μιλήσω.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"58139"," Ζητάτε τον λόγο ως Κοινοβουλευτική Εκπρόσωπος;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58140"," Εγώ είμαι ομιλήτρια από χθες.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"58141"," Είστε μετά τον κ. Ρήγα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58142"," Ο κ. Ρήγας δεν ενδιαφέρεται να μιλήσει.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"58143"," Ποιος είπε ότι δεν ενδιαφέρομαι;","ΠΑΝΑΓΙΩΤΗΣ ΡΗΓΑΣ",443
"58144"," Κύριε Ρήγα, έχετε το λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58145"," Με καλέσατε στο Βήμα, κύριε Πρόεδρε;","ΠΑΝΑΓΙΩΤΗΣ ΡΗΓΑΣ",443
"58146"," Ναι, σας κάλεσα στο Βήμα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58147"," Ευχαριστώ, κύριε Πρόεδρε.
Κυρίες και κύριοι συνάδελφοι, αφού προσυπογράψω αυτά που ο Κοινοβουλευτικός μας Εκπρόσωπος Πάρις Κουκουλόπουλος ανέφερε σχετικά με την ιδεολογική και φιλοσοφική προσέγγιση του θέματος της επιβολής φόρου επί της ακίνητης περιουσίας, θα ήθελα στον χρόνο που μου αναλογεί να αναφερθώ στην πορεία, αλλά και στη θεσμοθέτηση του συγκεκριμένου νομοσχεδίου, το οποίο καλούμαστε να ψηφίσουμε. 
Μπαίνουν κάποια ερωτήματα: Είναι δίκαιος ο φόρος; Είναι άδικος; Επηρεάζει σήμερα το μέσο Έλληνα πολίτη; 
Είναι αυτονόητη η απάντηση. Σε μια περίοδο κρίσης, όπου τα εισοδήματα μειώνονται, οποιαδήποτε επιβάρυνση, έστω και 1 ευρώ, επιβαρύνει σίγουρα τον Έλληνα φορολογούμενο. Επομένως, και δίκαιος να πούμε ότι είναι ο φόρος -που κατά την άποψή μου σε συνθήκες ομαλές είναι δίκαιος και θα έπρεπε να έχει επιβληθεί- είναι γεγονός ότι ο λαός, ο πολίτης, ο φορολογούμενος τον εκλαμβάνει ως επιβάρυνση. Αυτό θα πρέπει να το δεχθούμε. 
Επίσης, τα χρήματα τα οποία εισπράττει ο κρατικός προϋπολογισμός από την είσπραξη του συγκεκριμένου φόρου είναι απαραίτητα σε μια περίοδο ύφεσης, όπου η οικονομία λειτουργεί με μια συγκεκριμένη εξίσωση: Έσοδα = δαπάνες. 
Έχουμε πει πολλές φορές το εξής απλό, ότι τα έσοδα σε αυτή τη χώρα έρχονται από τη φορολόγηση. Αν, λοιπόν, ο φόρος ακινήτων δεν πρέπει να επιβληθεί, κάποιος άλλος φόρος στο εισόδημα ή κάπου αλλού πρέπει να επιβληθεί. Αυτό είναι δεδομένο. Ή αν δεν επιβληθούν φόροι, δηλαδή τα έσοδα δεν είναι αρκετά εξαιτίας της μείωσης των φόρων, πρέπει να περιορίσουμε τις δαπάνες. Σε μια εποχή, όμως, που οι δαπάνες έχουν περιοριστεί στις ανελαστικές πλέον, αυτό σημαίνει πολύ απλά ότι θα κόψεις πάλι μισθούς και συντάξεις, θα κάνει απολύσεις, θα περάσεις στον σκληρό πυρήνα του κράτους και εκεί θα περιορίσεις τις δαπάνες για την παιδεία και την υγεία. Τα πράγματα είναι πολύ συγκεκριμένα. Ό,τι άλλο λέγεται είναι ή άγνοια ή υπεκφυγή ή δημαγωγία. 
Υπάρχει όμως και κάτι άλλο, στο οποίο η Κυβέρνηση οφείλει να απαντήσει. Εδώ, αγαπητοί φίλοι της Κυβέρνησης, στην οποία συμμετέχουμε και στηρίζουμε, δεν τα πάμε πολύ καλά. Πρόκειται για το ζήτημα της αποτελεσματικότητας των φοροεισπρακτικών μηχανισμών. Δεν είναι εδώ κάποιος εκπρόσωπος του οικονομικού επιτελείου. 
Η αποτελεσματικότητα των φοροεισπρακτικών μηχανισμών έχει μειωθεί. Τον τελευταίο δε καιρό υπάρχει σοβαρό πρόβλημα. Πρέπει το επιτελείο του Υπουργείου Οικονομικών να κοιτάξει πώς θα βελτιωθεί η κατάσταση, διότι τα δημόσια έσοδα σε λίγο θα εισπράττονται με προβληματικό τρόπο και η φοροδιαφυγή θα θεριέψει ακόμα περισσότερο. 
Είναι ένα ζήτημα το οποίο οφείλουμε να αντιμετωπίσουμε. Δεν μπορούμε να κλείνουμε τα μάτια. Οι φοροεισπρακτικοί μηχανισμοί πρέπει να ανασυνταχθούν και να λειτουργήσουν. Δεν είναι σε καλή κατάσταση. 
Επιπλέον, θα πρέπει οι προσπάθειες που έγιναν και από την Κοινοβουλευτική Ομάδα του ΠΑΣΟΚ, με συγκεκριμένο και συστηματικό τρόπο, χωρίς συνδικαλιστική διάθεση, να τελεσφορήσουν. Έχουμε δει σημαντικές βελτιώσεις. Υποδείξαμε συγκεκριμένα πράγματα, το κάναμε με πολύ συστηματική δουλειά, συνεργαστήκαμε με τους συναδέλφους της Νέας Δημοκρατίας και το αποτέλεσμα είναι πολύ καλύτερο από αυτό που παρουσιάστηκε ως αρχικό σχέδιο. 
Αυτό, όσο και αν κάποιοι θέλουν να το λοιδορήσουν, αποδεικνύει την ουσιαστική συμβολή των Βουλευτών ως ατόμων και της κάθε μιας Κοινοβουλευτικής Ομάδας ως συλλογικής οντότητας στο να διαμορφώνουν ουσιαστικά νομοσχέδια. Αυτό έχει γίνει και στον ΕΝΦΙΑ και στο νομοσχέδιο για τους πλειστηριασμούς. Αυτό είναι μια κατάκτηση και μάλιστα σε περίοδο κρίσης, την οποία η Κοινοβουλευτική Ομάδα του ΠΑΣΟΚ δεν την απεμπολεί και θα τη συνεχίσει σε όλα τα νομοσχέδια. 
Υπάρχουν και κάποια ζητήματα, τα οποία τα έβαλαν συνάδελφοι από εδώ και τα οποία έχουν εν μέρει ενσωματωθεί. Υπάρχει ένα ζήτημα από το οποίο δεν θα απομακρυνθούμε. 
Στα κτήρια ειδικού σκοπού έχουμε πει ότι πρέπει να συμπεριληφθούν και τα ενοικιαζόμενα διαμερίσματα και όχι μόνο οι ξενοδοχειακές μονάδες. Θα πρέπει ο Υπουργός Οικονομικών -και αυτό θα το ζητήσουμε και θα το απαιτήσουμε- να συμπεριλάβει τις συγκεκριμένες επιχειρήσεις μέσα στα κτήρια ειδικού σκοπού, όπου θα τυγχάνουν της συγκεκριμένης απομείωσης. Θέλουμε γι’ αυτόν το λόγο συγκεκριμένη δέσμευση και δήλωση από πλευράς του Υπουργού Οικονομικών. 
Σε αυτήν τη λογική εμείς θα επιμείνουμε και θα περιμένουμε -θα το πούμε και κατ’ ιδίαν, επειδή ο Υπουργός δεν βρίσκεται εδώ- να κάνει τη συγκεκριμένη δήλωση-δέσμευση. 
Αγαπητές και αγαπητοί συνάδελφοι, υπάρχουν θέματα τα οποία χρήζουν ακόμα μεγαλύτερης βελτίωσης. Είδαμε σημαντικές αλλαγές, είδαμε αλλαγές όσον αφορά τα ακίνητα που είναι δεσμευμένα από την Αρχαιολογία, που ήταν μια πολύ μεγάλη αδικία, και τα ακίνητα που είναι δεσμευμένα με πολεοδομικούς νόμους και με χωροταξικά σχέδια. Και σε αυτό υπάρχει βελτίωση. 
Για πρώτη φορά λαμβάνεται υπ’ όψιν το γεγονός, που η εφορία μέχρι τώρα δεν το είχε αντιμετωπίσει, να μην επιβαρύνονται και να μη φορολογούνται ακίνητα, τα οποία το κράτος με αποφάσεις του, νόμους, χωροταξικά σχέδια και πολεοδομικές μελέτες έχει δεσμεύσει και τα οποία δεν έχουν αξία, δεν είναι οικοδομήσιμα. Αυτό ευτυχώς έχει συμπεριληφθεί μέσα στο νομοσχέδιο και είναι μια θετική εξέλιξη. 
Ομοίως, και όσον αφορά τον περιορισμό της επιβάρυνσης των ακινήτων γεωργικών εκμεταλλεύσεων, των αγροτεμαχίων και εκεί το αρχικό σχέδιο περιείχε σοβαρές και μεγάλες επιβαρύνσεις για τους αγρότες. Αυτήν τη στιγμή έχει περιοριστεί η επιβάρυνση, έχει έρθει σε ένα ποσό το οποίο είναι αρκετά προσιτό και συμβατό με την ικανότητα των αγροτών να συνεισφέρουν, έχει περιοριστεί και η επιβάρυνση στα οικόπεδα τα οποία περιέχουν μέσα κτίσματα και, βεβαίως, έχει μειωθεί και η επιβάρυνση στα ακίνητα, στα κτήρια που βρίσκονται σε περιοχές με χαμηλή τιμή ζώνης.
Από εκεί και έπειτα, αγαπητές και αγαπητοί συνάδελφοι, ο φόρος αυτός, ο οποίος επιβλήθηκε –επαναλαμβάνω και πάλι- με τρόπο πολλές φορές βιαστικό και έκτακτο, ήταν το ειδικό τέλος το οποίο θα πρέπει να ομολογήσουμε ότι τη στιγμή που επιβλήθηκε έσωσε την παρτίδα εκείνη τη στιγμή. Γιατί αν αυτό το ποσό, το οποίο εισπράχθηκε από το ΕΕΤΗΔΕ, δεν διασφαλιζόταν, η δανειακή σύμβαση, η οποία περιελάμβανε τα 130 δισεκατομμύρια δανείου, δεν ήταν καθόλου μα καθόλου εξασφαλισμένη. Υπήρξε μία επιβάρυνση η οποία πολεμήθηκε, λοιδορήθηκε, είχε τις ατέλειές της, επιβάρυνε τους πολίτες, όμως στην ουσία άνοιξε το δρόμο για την εφαρμογή ενός φόρου που θα πρέπει να έχει ως κατάληξη την ανάληψη της είσπραξής του και της διαχείρισής του από την τοπική αυτοδιοίκηση. 
Ο φόρος αυτός, λοιπόν, όταν η χώρα ηρεμήσει, όταν η οικονομία επανεκκινήσει και όταν έχουμε τη δυνατότητα να μοιράζουμε πλεόνασμα με την έννοια της μείωσης των φόρων και των επιβαρύνσεων, τότε θα έχει ανταποδοτικό χαρακτήρα, θα εισπράττεται από την αυτοδιοίκηση, θα τον διαχειρίζεται η αυτοδιοίκηση. 
Αυτήν τη στιγμή έχουμε ανάγκη να εμπεδώσουμε μία νοοτροπία ότι και η περιουσία φορολογείται και η ακίνητη περιουσία και τα ακίνητα φορολογούνται. Πρέπει να φορολογούνται αναλογικά και δίκαια. Πρέπει να πληρώνουν όλοι ανάλογα με τις ικανότητές τους. Πρέπει να σπάσουμε αυτήν την αντίληψη του «δεν πληρώνω γιατί είμαι μάγκας» και να προσπαθήσουμε ο καθένας με τις δυνατότητές του, χτυπώντας τη φοροδιαφυγή -την οποία επαναλαμβάνω και πάλι ότι δεν έχουμε αντιμετωπίσει αποτελεσματικά- να μπορέσουμε να κάνουμε τον προϋπολογισμό πραγματικό προϋπολογισμό, να υλοποιηθεί, για να μπορέσει η χώρα μας μέσα στο 2014 να αναπνεύσει οικονομικά, να μπει στο δρόμο της δημιουργίας μεγαλύτερων πλεονασμάτων.
Ευχαριστώ, κύριε Πρόεδρε.
(Χειροκροτήματα από την πτέρυγα του ΠΑΣΟΚ)","ΠΑΝΑΓΙΩΤΗΣ ΡΗΓΑΣ",443
"58148"," Ευχαριστούμε τον κ. Ρήγα.
Το λόγο έχει ο συνάδελφος κ. Καράμπελας για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58149"," Εγώ είμαι, κύριε Πρόεδρε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"58150"," Όχι, κυρία Γιαταγάνα. Αμέσως μετά είστε εσείς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58151"," Εγώ πότε θα μιλήσω;","ΠΑΝΑΓΙΩΤΗΣ ΛΑΦΑΖΑΝΗΣ",279
"58152"," Εσείς είστε Κοινοβουλευτικός Εκπρόσωπος και μπορείτε να μιλήσετε όποτε το ζητήσετε. Μόνος σας είπατε …","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58153"," Κύριε Πρόεδρε …","ΠΑΝΑΓΙΩΤΗΣ ΛΑΦΑΖΑΝΗΣ",279
"58154"," Μην το θέτετε το θέμα, γιατί δεν θα μιλήσει ο κ. Μητρόπουλος κανονικά τη στιγμή που εκφωνήθηκε. 
Και εσείς μόνος σας ζητήσατε, κύριε Λαφαζάνη. Σας ρώτησα για ποιον λόγο και μου είπατε «μετά». Όποτε, λοιπόν, το ζητήσετε, θα έχετε το λόγο. Θέλετε αμέσως μετά; Θέλετε να μιλήσετε μετά τον κ. Καράμπελα;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58155"," Δεν πειράζει. Ας μιλήσει η κ. Γιαταγάνα.","ΠΑΝΑΓΙΩΤΗΣ ΛΑΦΑΖΑΝΗΣ",279
"58156"," Ωραία, θα μιλήσετε μετά την κ. Γιαταγάνα. Δεν υπάρχει κανένα πρόβλημα. 
Συγγνώμη, κύριε Καράμπελα, για την καθυστέρηση. Έχετε το λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58157"," Ευχαριστώ πάρα πολύ, κύριε Πρόεδρε.
Κυρίες και κύριοι Βουλευτές, ο ενιαίος φόρος ακίνητης περιουσίας είναι κάτι που απασχολεί τη Βουλή εδώ και δύο μήνες. Το γεγονός αυτό καταμαρτυρεί και το υψηλό αίσθημα ευθύνης από πλευράς Συμπολίτευσης, καθώς και την παραδοχή ότι ο μέσος Έλληνας έχει εξαντληθεί φοροδοτικά. Γι’ αυτό και όλο αυτό το διάστημα το νομοσχέδιο ξαναγράφτηκε ουσιαστικά από την αρχή, αφού η αρχική του έκδοση είχε προκαλέσει πολλές ενστάσεις όταν πρωτοπαρουσιάστηκε. 
Θα ήθελα να σταθώ σε μια πολύ σημαντική τροπολογία που κατατέθηκε από είκοσι τρεις Βουλευτές της Νέας Δημοκρατίας την περασμένη εβδομάδα. Η πρωτοβουλία αυτή ανήκει στην κ. Παπακώστα και αφορά την ανάγκη για τριετή παράταση τουλάχιστον της καταβολής του ΦΠΑ αυτοπαράδοσης 23%, δηλαδή ως την 1-1-2017. Με τα μέχρι τώρα δεδομένα όσοι κατασκευαστές έχουν περαιώσει ακίνητα από το 2006 έως το 2010 καλούνται μέχρι το τέλος του έτους να πληρώσουν χιλιάδες ευρώ σε ΦΠΑ, με τα συγκεκριμένα ακίνητα να παραμένουν απούλητα λόγω της βαθιάς ύφεσης και χωρίς να τους αποφέρουν το παραμικρό έσοδο. Η περίοδος που διανύουμε κοντεύει να ισοπεδώσει τον κατασκευαστικό κλάδο. Το αγοραστικό ενδιαφέρον κυμαίνεται σε ιστορικά χαμηλά και η υιοθέτηση της συγκεκριμένης τροπολογίας θα αποτελούσε ανάσα ρευστότητας για τις οικοδομικές επιχειρήσεις. 
Στο σχέδιο νόμου, επίσης, υπάρχει μια διάταξη που αφορά την αγορά και για την οποία θα ήθελα πολύ σύντομα να εκφράσω τις έντονες αντιρρήσεις μου. Το ενδεχόμενο επιβολής νέων φόρων επί των συναλλαγών στο Χρηματιστήριο θα πλήξει ιδιαίτερα την ανταγωνιστικότητα του Χρηματιστηρίου Αθηνών και θα λειτουργήσει αποτρεπτικά στην τοποθέτηση κεφαλαίων, τόσο από ξένους όσο και από εγχώριους επενδυτές, αφού σε καμμιά χώρα της Ευρώπης δεν ισχύει παράλληλα και ο φόρος υπεραξίας και ο φόρος επί των συναλλαγών, χωρίς να υπάρχουν φοροαπαλλαγές ή να συντρέχουν συγκεκριμένες προϋποθέσεις. Το Υπουργείο θα πρέπει να έχει ως στόχο και ως παράδειγμα τα φορολογικά καθεστώτα των μεγάλων κεφαλαιαγορών της Κεντρικής και Βόρειας Ευρώπης, προκειμένου να βοηθήσει το ελληνικό Χρηματιστήριο να συνεχίσει την τροχιά ανάπτυξης και να μην ατονήσει το ενδιαφέρον των χρηματιστών σε μια τόσο κρίσιμη περίοδο για την ελληνική οικονομία.
Σχετικά τώρα με τη φιλοσοφία του νέου φόρου ακίνητης περιουσίας, το κυριότερο χαρακτηριστικό του είναι ο ενιαίος χαρακτήρας του. Επιβάλλεται, δηλαδή, με τον ίδιο τρόπο σε όλων των ειδών τα ακίνητα -κτήρια, γήπεδα, ηλεκτροδοτούμενα ή μη- ανεξάρτητα από τη νομική μορφή του ιδιοκτήτη. Ως αποτέλεσμα μειώνει τη δυνατότητα φοροαποφυγής που υπήρχε με το να μετατοπίζεται ο φόρος σε πρόσωπα με χαμηλότερη φορολογική επιβάρυνση. 
Είναι καιρός το κράτος με τον πολίτη να αναπτύξουν μια σχέση εμπιστοσύνης με ξεκάθαρες υποχρεώσεις για τα δύο μέρη, χωρίς να υπάρχει αυτό το κρυφτό μεταξύ τους και μια σειρά από παραθυράκια προς χρήση, προκειμένου ο ένας να επωφελείται εις βάρος του άλλου. Πρέπει να μπει στη νοοτροπία του μέσου Έλληνα πως κρατικός μηχανισμός και φορολογούμενος δεν είναι εχθροί, αλλά συγκοινωνούντα δοχεία, αφού η ευημερία του ενός εξασφαλίζει την ευημερία του άλλου. Για να επιτευχθεί κάτι τέτοιο, απαιτούνται δίκαιοι φορολογικοί νόμοι και ο συγκεκριμένος είναι πιο δίκαιος από ό,τι είχαμε μέχρι σήμερα με σημαντικές μειώσεις 15% για το τρέχον έτος και επιπλέον μειώσεις για το επόμενο που θα κυμαίνονται από το 21% στις χαμηλές ζώνες έως 4% στις πολύ υψηλές ζώνες, περιλαμβάνοντας και μία σοβαρή και υπαρκτή διεύρυνση της φορολογικής βάσης.
Είναι γεγονός ότι δεν ευνοεί τους φορολογούμενους που έχουν στη διάθεσή τους μεγάλη περιουσία. Από την άλλη, όμως, ελαφραίνει σημαντικά μεγάλο αριθμό μικροϊδιοκτητών. Αυτό είναι και το κύριο αίτημα της κοινωνίας, να σταματήσουν να πληρώνουν το μεγάλο μερίδιο οι μη έχοντες και να συνεισφέρουν περισσότερο στα κρατικά ταμεία οι υψηλότερες τάξεις από πλευράς περιουσίας. Η επιβάρυνση στις υψηλότερες τάξεις έγκειται στην κατοχή αστικών οικοπέδων μόνο, γιατί όπως ανέφερα η φορολόγηση των κατοικιών, των διαμερισμάτων θα είναι μικρότερη σε σχέση με το 2013 σε όλες τις ζώνες, από την πιο φθηνή ως την πιο ακριβή τιμή ζώνης. 
Στο παρόν νομοσχέδιο έχουμε τη θέσπιση ενός βασικού φόρου ανά ακίνητο και μόνο αν η ακίνητη περιουσία του φορολογούμενου ξεπερνά τις 300.000 ευρώ αντικειμενική αξία θα επιβάλλεται συμπληρωματικός φόρος. Δηλαδή, έχουμε αύξηση του αφορολόγητου ορίου κατά 100.000 ευρώ σε σχέση με αυτό που ίσχυε με τον ΦΑΠ, κάτι που σημαίνει ότι εκατοντάδες χιλιάδες νοικοκυριά που είχαν την υποχρέωση να πληρώνουν μέχρι φέτος ΦΑΠ από το επόμενο έτος δεν θα επιβαρύνονται με συμπληρωματικό φόρο, ο οποίος υπολογίζεται ότι θα εφαρμοστεί μόνο στο 6% του συνόλου των φορολογουμένων. Κατά κάποιον τρόπο η συμβολή που θα είχε μια μείωση των αντικειμενικών αξιών στη μείωση της φοροεπιβάρυνσης έρχεται να επιτευχθεί μέσω της αύξησης του αφορολογήτου κατά 33%, δηλαδή μέσα από μια αντίστροφη διαδικασία. 
Με την ευκαιρία, θα ήθελα να πω δύο πράγματα για τις αντικειμενικές αξίες. Σύμφωνα με μελέτη του ΟΟΣΑ την περίοδο από το 1995 έως το 2008, τη μεγαλύτερη αύξηση στις εμπορικές τιμές των ακινήτων τις σημείωσαν πρώτη η Ιρλανδία με συνολική αύξηση 393% με τη γνωστή «φούσκα» των ακινήτων και δεύτερη η Ελλάδα με συνολική αύξηση 238%.
Θα είχε πολύ μεγάλο ενδιαφέρον, κύριε Υπουργέ, αν υπάρχουν διαθέσιμα στοιχεία, να βλέπαμε και το ποσοστό αύξησης των αντικειμενικών αξιών των ακινήτων εκείνη την περίοδο. Θα βγάζαμε πολύ χρήσιμα συμπεράσματα. 
Συνεχίζοντας με τα αγροτεμάχια, τα οποία και εξαιρούνται από το συμπληρωματικό φόρο, έχω να σημειώσω τα εξής: Όντως, τα αγροτεμάχια για πρώτη φορά μπαίνουν σε καθεστώς φορολογίας με το στρέμμα, μέσω του φόρου ακινήτων. Υπήρχε μεγάλη ανησυχία από ολόκληρο τον αγροτικό κόσμο για το ύψος της επιβάρυνσης. 
Μετά τις παρεμβάσεις των Βουλευτών της Συμπολίτευσης και τις πιέσεις μέσα από κοινοβουλευτικές διαδικασίες, διορθώθηκαν αρκετές αδικίες από το αρχικό σχέδιο. Είχα τονίσει πώς ίσως αρκετοί σύμβουλοι του Υπουργού Οικονομικών δεν είχαν ποτέ την ευκαιρία να φορέσουν γαλότσες και να πάνε να πατήσουν χωράφια της επαρχίας, γι’ αυτό προφανώς υπήρχαν και κάποια ακατανόητα σημεία στο αρχικό πλάνο του νομοσχεδίου.
Ευτυχώς, στην πορεία μάλλον το έκαναν, οπότε ο φόρος υπολογίζεται περίπου στα 2 ευρώ ανά στρέμμα για τα καλλιεργήσιμα χωράφια και 0,5 ευρώ ανά στρέμμα για τα ακαλλιέργητα. Συνεπώς, δεν υπάρχουν συντελεστές θέσης ανάλογα με τη θέση του αγροτεμαχίου ως προς το οδικό δίκτυο ή τη θάλασσα, όπως προβλεπόταν στο αρχικό σχέδιο. 
Επιπλέον, όλοι οι βοηθητικοί χώροι εντός των αγροτεμαχίων, δηλαδή μαντριά, κοτέτσια, στάνες και όλα αυτά που συζητήθηκαν τόσο πολύ, απαλλάσσονται πλήρως από τον φόρο. Ένας αγρότης με πενήντα στρέμματα, για παράδειγμα, θα έχει 100-150 ευρώ ετήσια επιβάρυνση, τα οποία όμως θα αφαιρούνται αντίστοιχα από τις μειώσεις στα ακίνητα. 
Επί της ουσίας, ο στόχος είναι το κράτος να έχει το επιδιωκόμενο δημοσιονομικό αποτέλεσμα, δίνοντας περισσότεροι από λιγότερο. Γι’ αυτό προηγουμένως έκανα και λόγο για υπαρκτή διεύρυνση της φορολογικής βάσης. Μάλιστα, ο δημοσιονομικός στόχος του φόρου ακινήτων περιορίστηκε κατά 350 εκατομμύρια ευρώ στον προϋπολογισμό του 2014, σε σχέση με ό,τι προβλεπόταν, ενώ μόνο το 5% όσων έχουν ακίνητη περιουσία θα πληρώσουν περισσότερο από πέρυσι. Αυτά, προς αποκατάσταση της αλήθειας, γιατί υπάρχουν πολλές φωνές από πλευράς αντιπολίτευσης που κάνουν λόγο για ληστρική φορολογία. 
Ακόμη, διαβάζοντας πως το 11,3% των συνολικών ετησίων εσόδων του ενιαίου φόρου ιδιοκτησίας θα αποδίδεται στους δήμους, αφού πλέον καταργήθηκε ο ΦΑΠ, ελπίζω η πρόταση του Πρωθυπουργού Αντώνη Σαμαρά για τη μεταβίβαση της φορολογίας των ακινήτων στην τοπική αυτοδιοίκηση να βρει πρόσφορο έδαφος, ώστε η τοπική αυτοδιοίκηση να έχει πλέον ισχυρή πολιτική ευθύνη για τον προσδιορισμό και τη διάθεση του κατ’ εξοχήν ανταποδοτικού της φόρου. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΚΑΡΑΜΠΕΛΑΣ",192
"58158"," Κι εμείς ευχαριστούμε, κύριε συνάδελφε. 
Το λόγο έχει η κ. Γιαταγάνα για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58159"," Κυρίες και κύριοι συνάδελφοι, στη χθεσινή μου τοποθέτηση ανέφερα κάποια από τα σημεία της αντισυνταγματικότητας που έχει αυτό το νομοσχέδιο και προσπάθησα να κάνω μια σύντομη υπαγωγή σε αυτές τις διατάξεις. 
Σήμερα είχα ετοιμαστεί να κάνω μια αναλυτικότερη υπαγωγή σε αυτές τις διατάξεις και να προσθέσω κάτι επί των άρθρων. Δεν χρειάζεται. Σας ακούω όλους με μεγάλη προσοχή και όσους δεν ακούω τους διαβάζω από τα Πρακτικά, γιατί όλοι εδώ μέσα κάτι έχουμε να προσφέρουμε. Βλέπουμε τα πράγματα από τη δική μας οπτική γωνία μιας πλευράς της κοινωνίας. 
Σήμερα άκουσα με μεγάλη μου χαρά την κ. Παπαρήγα. Η κ. Παπαρήγα έκανε μία υπαγωγή των πραγματικών γεγονότων, της πραγματικής κατάστασης που βιώνει η συντριπτική πλειοψηφία του ελληνικού λαού –γι’ αυτούς που κοιτάνε τα στατιστικά, το 92,8% του ελληνικού λαού- σήμερα που πάει να επιβληθεί αυτός ο φόρος, για το ποια είναι η κατάσταση της κατοικίας του και το αν υπάρχουν ανισότητες, δηλαδή αν παραβιάζεται το άρθρο 4 του Συντάγματος. Και υπάρχουν, είναι αποδεδειγμένο αυτό. Τι να πω μετά την ομιλία της κ. Παπαρήγα; Έκανε πλήρη υπαγωγή αυτών που είπα εγώ χθες. 
Πρέπει, λοιπόν, να ακούμε με προσοχή εδώ όλους τους συναδέλφους από όλες τις παρατάξεις. Όλοι έχουν να βοηθήσουν στην επίλυση των προβλημάτων. Γι’ αυτό μας θέλει ο ελληνικός λαός –ξέρετε- εδώ, για να βοηθήσουμε να επιλυθούν κάποια προβλήματα.  
Ο προλαλήσας συνάδελφος, ο κ. Καράμπελας, είπε ότι κάποιοι δεν έχουν γαλότσες ψηλές για να δουν τα χωράφια και τώρα ενδεχομένως έβαλαν και πάνε να δουν. Κύριε Καράμπελα, έχω να σας πω το εξής: Αυτό το νομοσχέδιο ήρθε με e-mail από το εξωτερικό. Πού να ξέρουν τα χωράφια της δικής σας επαρχίας; Και δεν το έχει γράψει κάποιος αγρότης του εξωτερικού. Το έγραψε κάποιος –δεν ξέρω τι είναι, νομικός προφανώς- που δεν ήξερε και οικονομικά, απ’ ό,τι βλέπουμε διαβάζοντας το νομοσχέδιο. 
Εν πάση περιπτώσει, το νομοσχέδιο αυτό δεν αντιμετωπίζει τον φόρο ακινήτων και το ξέρετε. Άκουσα κραυγές αγωνίας απ’ όλους σας, ακόμα κι από εσάς της Συμπολίτευσης. Εγώ σέβομαι όλους τους συναδέλφους και τους ακούω. 
Η εισηγήτρια της Νέας Δημοκρατίας είπε στην αρχή του λόγου της στην επιτροπή ότι είχαμε να επιλύσουμε έναν γόρδιο δεσμό και είπε τα προβλήματα που υπάρχουν. Λέω τώρα εγώ: Είναι γνωστό πώς ο Μέγας Αλέξανδρος έλυσε τον γόρδιο δεσμό. Διά της σπάθης. Εδώ όμως δεν έχουμε κανέναν Μεγαλέξανδρο. Μέσοι άνθρωποι είμαστε, ταπεινοί άνθρωποι είμαστε, από αυτήν την κοινωνία –και να το καταλάβουμε- είμαστε όλοι. Δεν υπάρχουν Μεγαλέξανδροι εδώ, δεν μπορούν να το λύσουν. 
Με το νομοσχέδιο που μας έφερε εδώ ο κ. Στουρνάρας, από το εξωτερικό σταλμένο, τι κάνετε; Έχετε βγάλει ένα σπαθάκι και κόβετε κεφάλια. Αποκεφαλίζετε την ελληνική κοινωνία. Αποκεφαλίζετε τη μεσαία τάξη. Αποκεφαλίζετε αυτόν που έχει ένα σπιτάκι είκοσι, τριάντα, πενήντα τετραγωνικά. Τι να σας λέω. Σας τα είπε τόσο ωραία η κ. Παπαρήγα.   
Επίσης, ό,τι ήταν να πω εγώ τα έχει αναλύσει ο Κοινοβουλευτικός μας Εκπρόσωπος και τώρα θα τα αναλύσει ακόμα περισσότερο. Ακούστε, λοιπόν –κάλαντα είπαν στον Υφυπουργό Εργασίας, εγώ δεν θέλω να πω κάλαντα- επειδή τελειώνει το έτος, κάποιες συμβουλές από τη γιαγιά εδώ του Κοινοβουλίου, γιατί  όλοι έχουμε να προτείνουμε: Φτάνουν γιορτές, θα γυρίσουμε στα σπίτια μας και τελειώνει ο χρόνος. Είναι χρόνος απολογισμού και ισολογισμού, αν θέλετε -θα έλεγε ο κ. Στουρνάρας και κάποιοι άλλοι- πάντως τον κάνουμε όλοι ή πρέπει να τον κάνουμε όλοι. Τι κάναμε αυτόν το χρόνο; Τι προσφέραμε και τι μπορούμε να προσφέρουμε; 
Εγώ, λοιπόν, κάνω συστάσεις πρώτα απ’ όλα στον Πρωθυπουργό μας. Του λέω να διαβάσει το ωραιότερο βιβλίο, οικονομικό και κοινωνικό, την ωραιότερη θεωρία -Ελληνίδα ήταν αυτή που το έγραψε, η γιαγιά του- το «Παραμύθι χωρίς όνομα».         
Βέβαια, του το διάβασε η γιαγιά του τότε, αλλά, επειδή ήταν μικρός όταν του το είπε, έπιασε μόνο το happy end, δηλαδή το success story και αυτό μάς λέει. 
Του συνιστώ, λοιπόν, να εμβαθύνει. Είναι εξαιρετική θεωρία, η οποία προσιδιάζει στα δεδομένα της Ελλάδας. Να τη μελετήσει σε βάθος. Δίνει ένα εξαιρετικό, αν θέλετε, υπόβαθρο. Να διαβάσει, επίσης, τα «Ηθικά Νικομάχεια» του Αριστοτέλη. Όλα αυτά είναι ελληνικής παραγωγής προϊόντα και είναι διαχρονικά. Μας λένε πότε μία κοινωνία είναι ευτυχισμένη και πώς ένας κυβερνήτης μπορεί να την κάνει ευτυχισμένη. Διαβάστε τα, κύριε Πρωθυπουργέ.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε. Ένα λεπτό, δεν θα σας απασχολήσω περισσότερο.
Επίσης, σας κάνω την εξής σύσταση. Αν θέλετε να καταλάβετε πώς βιώνει την κατάσταση αυτός ο λαός σήμερα –και αναφέρομαι σε αυτόν τον λαό που δεν έχει σήμερα θέρμανση, που δεν έχει σήμερα φωτισμό- ας κάνετε αυτό που έκανα εγώ. Το είχα ζήσει στα νιάτα μου, αλλά το έκανα τα δύο τελευταία βράδια. Φεύγοντας απ’ αυτό το ωραία φωτισμένο κτήριο και το καλά θερμασμένο, πήγα στο σπίτι μου, όπου έχω ένα ηλεκτρικό σώμα με το οποίο θερμαίνομαι κι έχω και ηλεκτρικό ρεύμα. Έσβησα, λοιπόν, τα φώτα. Είχα τη δυνατότητα να ανάψω το φως και το ηλεκτρικό σώμα –έχω τη δυνατότητα να πληρώσω το ηλεκτρικό ρεύμα- αλλά δεν τα άναψα. Κάντε το δύο μέρες και θα δείτε πόσο θυμό θα έχετε μέσα σας. 
Αυτόν τον θυμό έχει ο Έλληνας. Καταλάβετέ τον, προσεγγίστε τον, έστω και για λίγες στιγμές. 
Ευχαριστώ πολύ και εύχομαι σε όλους χρόνια πολλά και θα τα ξαναπούμε και αύριο. 
(Χειρoκροτήματα από την πτέρυγα των ΑΝΕΛ)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"58160"," Κύριε Πρόεδρε, θα ήθελα τον λόγο.","ΑΝΤΩΝΙΟΣ ΜΠΕΖΑΣ",343
"58161"," Τέσσερα-πέντε λεπτά είναι αρκετά, κύριε Υφυπουργέ;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58162"," Πέντε λεπτά.
Κυρίες και κύριοι συνάδελφοι, θα αλλάξω το κλίμα και το περιεχόμενο της συζήτησης και θα αναφερθώ στην τροπολογία του Υπουργείου Υγείας. 
(Θόρυβος στην Αίθουσα)","ΑΝΤΩΝΙΟΣ ΜΠΕΖΑΣ",343
"58163"," Σας παρακαλώ, κάντε ησυχία.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58164"," Θα αναφερθώ στην τροπολογία του Υπουργείου Υγείας με γενικό αριθμό 1043 και ειδικό αριθμό 204. Με τη συγκεκριμένη τροπολογία ρυθμίζονται ορισμένα επείγοντα ζητήματα, τα οποία έχουν σχέση με συγκεκριμένες προθεσμίες καθώς και με το ανθρώπινο δυναμικό του Υπουργείου και επίσης θεσπίζονται διατάξεις για την καλύτερη εξυπηρέτηση των ασφαλισμένων του ΕΟΠΥΥ, με αφορμή την παρατεταμένη απεργία των γιατρών του ΕΟΠΥΥ, λόγω της μεταρρύθμισης η οποία είναι σε εξέλιξη και τα προβλήματα που αυτή η απεργία έχει δημιουργήσει στους ασφαλισμένους του οργανισμού. 
Πιο συγκεκριμένα, με την πρώτη παράγραφο της τροπολογίας κωδικοποιούνται και απλοποιούνται οι διαδικασίες μετατάξεων, μεταθέσεων και αποσπάσεων νοσηλευτικού και παραϊατρικού προσωπικού των νοσοκομείων του ΕΣΥ, με στόχο να υπάρχει καλύτερη αξιοποίηση του προσωπικού, αλλά και για να λυθούν οξυμμένα κοινωνικά προβλήματα, τα οποία έχουν δημιουργηθεί τα τελευταία χρόνια, λόγω της απαγόρευσης μετατάξεων και μεταθέσεων που υπήρχαν στο νοσηλευτικό και παραϊατρικό προσωπικό. 
Παραμένει το όριο της διετίας, αντί της πενταετίας, ως χρονικό σημείο αναφοράς, μετά από το οποίο παρέχεται στον εργαζόμενο η δυνατότητα μετακίνησης. Δίνεται ιδιαίτερο βάρος στις μετακινήσεις αυτού του προσωπικού στις παραμεθόριες περιοχές, όπου δεν απαιτείται η γνώμη των υπηρεσιακών συμβουλίων. Στο δικαίωμα συνυπηρέτησης με σύζυγο υπάλληλο του δημόσιου τομέα και στη διευκόλυνση των πολύτεκνων οικογενειών, όσοι από το νοσηλευτικό και το παραϊατρικό προσωπικό είναι πολύτεκνοι προβλέπεται να μετακινούνται κατά προτεραιότητα. Επίσης, προβλέπεται αμοιβαία μετάταξη νοσηλευτικού και παραϊατρικού προσωπικού μεταξύ των νοσοκομείων του ΕΣΥ και των εποπτευόμενων φορέων του Υπουργείου Υγείας. 
Με τη δεύτερη παράγραφο συστήνονται πρωτοβάθμιες, δευτεροβάθμιες υγειονομικές επιτροπές, Ανώτατο Υγειονομικό Συμβούλιο και επιτροπές που θα κρίνουν την αναγκαιότητα χορήγησης συγκεκριμένων φαρμακευτικών θεραπειών στον ΕΟΠΥΥ. Όλες αυτές οι επιτροπές δεν είναι αμειβόμενες. 
Οι πρωτοβάθμιες επιτροπές, οι οποίες λειτουργούν αποκεντρωμένα, είναι αρμόδιες για τη χορήγηση αναρρωτικών αδειών, αδειών εγκυμοσύνης κ.λπ.. Οι δευτεροβάθμιες επιτροπές επιλαμβάνονται των περιστατικών σε δεύτερο βαθμό, όταν έχουν περάσει από τις πρωτοβάθμιες και υπάρχει κρίση της πρωτοβάθμιας. Το Ανώτατο Υγειονομικό Συμβούλιο προβλέπεται από τον Ενιαίο Κανονισμό Παροχών Υγείας του ΕΟΠΥΥ. Είναι επιστημονικό ιατρικό συμβούλιο και επιλαμβάνεται σε εξαιρετικές περιπτώσεις, όταν αιτούνται μεγάλες δαπάνες οι οποίες δεν προβλέπονται από τον Κανονισμό Παροχών του ΕΟΠΥΥ και οι Επιτροπές Φαρμακευτικών Θεραπειών εγκρίνουν τη χορήγηση καινοτόμων φαρμάκων και καινοτόμων θεραπειών, οι οποίες δεν προβλέπονται από τον κανονισμό του ΕΟΠΥΥ. 
Τι συνέβαινε μέχρι τώρα; Αυτές οι επιτροπές λειτουργούσαν και τώρα στον οργανισμό, αλλά λειτουργούσαν στους φορείς κοινωνικής ασφάλισης των οποίων οι κλάδοι υγείας εντάχθηκαν στον ΕΟΠΥΥ. Οφείλουμε, λοιπόν, αυτό το καθεστώς να το αναπροσαρμόσουμε, να προβλέψουμε νομοθετικό πλαίσιο, ώστε αυτές οι επιτροπές να συσταθούν με αποφάσεις του Υπουργού Υγείας και μετά από γνώμη του Διοικητικού Συμβουλίου του ΕΟΠΥΥ και να λειτουργούν ορθώς από 1-1-2014. Αυτό κάνουμε με τη συγκεκριμένη διάταξη.
Με την τρίτη παράγραφο παρέχεται η εξουσιοδότηση στους Υπουργούς Υγείας και Οικονομικών να καθορίζουν με κοινές αποφάσεις τους το ύψος της αμοιβής και τον αριθμό των μηνιαίων επισκέψεων των συμβεβλημένων γιατρών που αποζημιώνονται από τον ΕΟΠΥΥ από 1-12-2013 για καλύτερη εξυπηρέτηση των ασφαλισμένων. 
Ήδη, ο ΕΟΠΥΥ έχει ανακοινώσει ότι από την 1η Δεκεμβρίου του τρέχοντος έτους έχει διπλασιαστεί ο αριθμός των επισκέψεων που ο οργανισμός αποζημιώνει στους συμβεβλημένους γιατρούς από διακόσιες σε τετρακόσιες επισκέψεις. Αυτή η δυνατότητα θεσμοθετείται με τη συγκεκριμένη διάταξη και δίνεται και η ευελιξία τροποποίησής της στο μέλλον με υπουργική απόφαση. 
Επίσης, παρατείνονται οι συμβάσεις των ιατρών που είναι συμβεβλημένοι με τον ΕΟΠΥΥ –των ιδιωτών ιατρών, των εξωτερικών ιατρών, που είναι συμβεβλημένοι με τον ΕΟΠΥΥ- και των οποίων οι συμβάσεις λήγουν στις 31-12-2013 για ένα τρίμηνο, μέχρι 30-3-2014, μέχρις ότου καταρτιστούν οι νέες συμβάσεις. Επίσης, παρέχεται η εξουσιοδότηση στους Υπουργούς Υγείας και Οικονομικών να καθορίζονται με κοινές αποφάσεις: ο αριθμός των συμβαλλόμενων με τον οργανισμό ιατρών, οι ειδικότητες και το ύψος της αμοιβής τους, ανάλογα με τις ανάγκες που υπάρχουν σε κάθε περιοχή της χώρας και ανάλογα με τις ελλείψεις που έχουν σε κάθε περιοχή της χώρας ειδικευμένων γιατρών. Δηλαδή, για να το πω πρακτικά, παρέχεται πλέον η δυνατότητα ο οργανισμός να προχωρήσει σε νέες συμβάσεις με γιατρούς ιδιώτες, να μπουν και νέοι γιατροί στο καθεστώς των συμβεβλημένων ιατρών του ΕΟΠΥΥ.
Με την πέμπτη παράγραφο μετατίθεται από την 1-1-2014, από την αρχή του νέου έτους, στην 1-1-2015 η έναρξη εφαρμογής των διατάξεων του άρθρου 1 του ν. 4052/2012, με τις οποίες ταυτίζονται τα γεωγραφικά όρια των υγειονομικών περιφερειών με τα αντίστοιχα όρια των αποκεντρωμένων διοικήσεων. 
Θεωρούμε ότι από τη στιγμή που υπάρχει σε εξέλιξη μία μεταρρύθμιση τόσο στη δευτεροβάθμια όσο και στην πρωτοβάθμια φροντίδα υγείας και οι υγειονομικές περιφέρειες παίζουν έναν καθοριστικό ρόλο στην υλοποίηση αυτής της μεταρρύθμισης, δεν πρέπει να πειράξουμε –αν και είναι αναγκαίο αυτό να γίνει κάποια στιγμή αργότερα- τα γεωγραφικά όρια των υγειονομικών περιφερειών. Τα αφήνουμε, λοιπόν, ως έχουν σήμερα για έναν ακόμη χρόνο, διότι, αν κάναμε κάτι τέτοιο, θα δημιουργούσαμε κινδύνους στην ομαλή υλοποίηση των μεταρρυθμίσεων για τη βελτίωση και την ενίσχυση του ΕΣΥ. 
Τέλος, με την τελευταία παράγραφο της τροπολογίας, θεσπίζεται μία ιδιαίτερη διαδικασία για την επίσπευση της αποπληρωμής των ληξιπρόθεσμων οφειλών του ΕΟΠΥΥ. Η διαδικασία αποπληρωμής των ληξιπρόθεσμων οφειλών του ΕΟΠΥΥ –που βέβαια δεν είναι για την ακρίβεια ληξιπρόθεσμες οφειλές του ΕΟΠΥΥ, αλλά ληχθείσες οφειλές των φορέων κοινωνικής ασφάλισης, των οποίων οι κλάδοι υγείας έχουν ενταχθεί στον ΕΟΠΥΥ- έχει επιταχυνθεί το τελευταίο εξάμηνο. 
Μέχρι το τέλος της προηγούμενης εβδομάδας η χρηματοδότηση, η οποία έχει ληφθεί για το σύνολο των δανείων, ανέρχεται σε 1,4 δισεκατομμύριο. Τα ποσά που έχουν ενταλματοποιηθεί είναι 1,1 δισεκατομμύριο, δηλαδή έχει ενταλματοποιηθεί το 78% της χρηματοδότησης, και τα ποσά που έχουν πληρωθεί, δηλαδή σε ρευστό χρήμα στην αγορά, είναι 1,033 δισεκατομμύριο, δηλαδή έχει πληρωθεί το 73% περίπου της ληφθείσης χρηματοδότησης, όταν στο τέλος του πρώτου εξαμήνου είχαν πληρωθεί 350 εκατομμύρια του πρώτου εξαμήνου του 2013. 
Έχει επιτευχθεί πρόοδος με πολλές διευκολυντικές νομοθετικές ρυθμίσεις, που για πρώτη φορά έχουν γίνει στη χώρα μας, όμως έχουμε ακόμη δρόμο μπροστά μας. Οφείλουμε να αποπληρώσουμε όλα τα ληξιπρόθεσμα των φορέων κοινωνικής ασφάλισης του ΕΟΠΥΥ πριν από το 2012, καθώς επίσης να μην αφήσουμε να δημιουργηθούν νέες ληξιπρόθεσμες οφειλές μετά το 2012, γιατί υπενθυμίζω ότι ο ΕΟΠΥΥ μετά την 1-1-2012 με πρόχειρο λογιστικό έλεγχο αποπληρώνει το 90% των παραστατικών που του υποβάλλονται. Το υπόλοιπο 10% μένει πίσω και θα πρέπει και αυτό το 10% να το εκκαθαρίσουμε και να γίνουν συνολικές πληρωμές στους παρόχους. 
Με τη συγκεκριμένη, λοιπόν, διάταξη τι γίνεται; Ακολουθούμε το μοντέλο που ακολουθήθηκε στη διαδικασία του κλινικού ελέγχου των ελεγκτικών εταιρειών, δηλαδή των εταιρειών που κάνουν κλινικό έλεγχο στους παρόχους υπηρεσιών υγείας για το 2013 και τα επόμενα έτη. 
Ο ΕΟΠΥΥ έχει τη δυνατότητα να θέτει τις προϋποθέσεις και τους όρους, προκειμένου οι ιδιωτικές εταιρείες να αναλάβουν τον πλήρη έλεγχο των αναλυτικών παραστατικών δαπανών των παρόχων υπηρεσιών υγείας. Οι ελεγκτικές αυτές εταιρείες θα αμείβονται από τους ίδιους τους παρόχους και όχι από τον ΕΟΠΥΥ. 
Ο ΕΟΠΥΥ στη συνέχεια θα παραλαμβάνει, κάτω βέβαια από ορισμένες προϋποθέσεις που ο ίδιος θέτει, τα αποτελέσματα αυτών των ελέγχων και θα προχωράει ακολούθως στην αναγνώριση, την εκκαθάριση και την ενταλματοποίηση πληρωμής των συγκεκριμένων δαπανών. Όταν λέμε ιδιώτες παρόχους υπηρεσιών υγείας, εννοούμε βέβαια τους φαρμακοποιούς, τους ιατρούς, τις κλινικές, τα διαγνωστικά κέντρα, τα διαγνωστικά εργαστήρια και όλους εκείνους οι οποίοι αποζημιώνονται από τον ΕΟΠΥΥ. 
Γιατί γίνεται αυτή η διαδικασία; Επαναλαμβάνω ότι γίνεται για να επισπευθεί η αποπληρωμή ληξιπρόθεσμων οφειλών του ΕΟΠΥΥ, οι οποίες αφορούν στο διάστημα από την 1-1-2013 και πριν, πίσω, δηλαδή, από την 1-1-2013. 
Ολοκληρώνοντας, κύριε Πρόεδρε και κυρίες και κύριοι συνάδελφοι, πιστεύω ότι οι διατάξεις αυτής της τροπολογίας είναι διατάξεις, οι οποίες θα βρουν τη σύμφωνη γνώμη όλων των συναδέλφων, διότι είναι διατάξεις που πραγματικά είναι επείγουσες, είναι διατάξεις οι οποίες είναι κοινωνικά δίκαιες και ευνοϊκές για τους πολίτες και επίσης υπάρχουν διατάξεις, οι οποίες βοηθούν στην υλοποίηση των μεγάλων μεταρρυθμίσεων που γίνονται αυτήν την περίοδο στη χώρα μας στον τομέα της υγείας, τόσο στο επίπεδο της πρωτοβάθμιας φροντίδας υγείας, όσο και στο επίπεδο της δευτεροβάθμιας φροντίδας υγείας.
Ευχαριστώ.","ΑΝΤΩΝΙΟΣ ΜΠΕΖΑΣ",343
"58165"," Κι εμείς ευχαριστούμε τον κ. Μπέζα.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής είκοσι τρεις μαθητές και μαθήτριες, ένας εκπαιδευτικός και είκοσι εννιά γονείς από το 1ο Δημοτικό Σχολείο «Ρήγας Φεραίος» Ζαγοράς Πηλίου, Β΄ Τμήμα.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει τώρα ο Κοινοβουλευτικός Εκπρόσωπος του ΣΥΡΙΖΑ-Ενωτικού Κοινωνικού Μετώπου κ. Παναγιώτης Λαφαζάνης για οκτώ λεπτά, με την ίδια ανοχή από το Προεδρείο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58166"," Ευχαριστώ, κύριε Πρόεδρε.
Είναι θετικό ότι χθες ο Υπουργός Οικονομικών κ. Στουρνάρας μετά και από την παρέμβασή μας απέσυρε τις διατάξεις των παραγράφων 2 και 5 του άρθρου 33, διατάξεις απαράδεκτες, σκανδαλώδεις, χαριστικές, οι οποίες αφορούσαν offshore εταιρείες, οι οποίες με το παράθυρο των ναυτιλιακών θα μπορούσαν –αν πέρναγαν αυτές οι διατάξεις- να γλιτώνουν τον φόρο του 15%. 
Ωστόσο, κύριε Υπουργέ, παραμένει το άρθρο 33 και το άρθρο 33, πέραν των παραγράφων 2 και 5, έχει και άλλες διατάξεις που αφορούν offshore εταιρείες, οι οποίες και αυτές είναι απαράδεκτες και πρέπει να αποσυρθούν, ιδιαίτερα η παράγραφος 6. 
Όμως, πέραν αυτού έχουμε για πολλοστή φορά την αναστολή είσπραξης του φόρου 20% επί των τηλεοπτικών διαφημίσεων. Τι γίνεται με αυτήν την υπόθεση μπορείτε να μας πείτε; Γιατί δεν αναστέλλετε την είσπραξη φόρων από αναξιοπαθούντες στην ελληνική κοινωνία, από τους άνεργους, από τους φτωχούς, από αυτούς που έχουν φτάσει στα όρια της εξαθλίωσης; Και γιατί κινείται το δημόσιο για να εισπράξει αυτούς τους φόρους πολλές φορές και με κατασχέσεις; 
Πώς είναι δυνατόν, λοιπόν, σε όλους αυτούς να επιτίθεται σαν κόρακας το κράτος και να λέει επί χρόνια τώρα «τον φόρο επί των τηλεοπτικών διαφημίσεων συνεχώς τον αναστέλλω»; Μπορείτε να μου το εξηγήσετε αυτό; Μπορείτε να μου δώσετε μία απάντηση; Γιατί κάποιος πρέπει να απαντάει και σε αυτήν την Αίθουσα, να δίνει μία λογική απάντηση. Ποιος είναι ο λόγος; Δεν είναι αυτός ο φόρος αναγκαίος; Είναι μεγάλος; Θέλουμε να εξυπηρετήσουμε τα τηλεοπτικά συμφέροντα, για να υποβοηθήσουν την επικοινωνιακή μας πολιτική; Κάθε εξήγηση είναι δεκτή, αλλά πείτε μας μία εξήγηση.
Θα σας πω κάποιο ιστορικό επ’ αυτού του φόρου, το οποίο ίσως να μην το θυμάστε. Αυτός ο φόρος είχε τεθεί ως αντιστάθμισμα στα τηλεοπτικά κανάλια και για τις άδειες που είχαν πάρει αλλά και για τη συγκέντρωση των διαφημίσεων, την οποία έκαναν εκ των πραγμάτων. Το κράτος θεώρησε λογικό, όταν συγκεντρώνονται διαφημίσεις και όταν δίνονται άδειες και το 2%, που ήταν αντιστάθμισμα των αδειών αυτών δεν προσφέρεται από αυτούς, να πάρει έναν φόρο. 
Θα σας πρόσθετα ότι, προς τιμήν του, ο κ. Βενιζέλος, που είχε εισαγάγει αυτόν τον φόρο, τι είχε προβλέψει; Ότι είναι ο μοναδικός φόρος για τον οποίο, αν δεν αποδιδόταν, θα υπήρχε αυτεπάγγελτη δίωξη του εισαγγελέα –άκουσον, άκουσον- χωρίς έγκληση και ταυτόχρονα η ποινή ήταν φυλάκιση για τη μη απόδοση του φόρου όχι κατώτερη των δύο ετών. Δρακόντειος φόρος, δηλαδή. Όσο υπήρχαν αυτές οι διατάξεις τα κανάλια τον απέδιδαν κανονικότατα, γιατί, ξέρετε, κανένας διευθύνων σύμβουλος καναλιού δεν διακινδύνευε να μην πληρώσει τον φόρο, να έχει την αυτεπάγγελτη δίωξη και να έχει και δύο χρόνια φυλακή. Επομένως απέδιδαν τον φόρο. 
Το πρώτο βήμα που έγινε ήταν να φύγουν όλα αυτά. Έφυγε, δηλαδή, η αυτεπάγγελτη δίωξη, έφυγε και η φυλάκιση κι έμεινε ο φόρος έτσι, γενικός φόρος, όπως εισπράττονται και οι άλλοι φόροι. Έκτοτε άρχισε η συνεχής αναστολή είσπραξής του. Φτάσαμε εδώ, δεν θυμάμαι ακριβώς πότε, αλλά είναι αρκετά χρόνια τώρα που γίνεται αυτή η υπόθεση. Είναι σκάνδαλο αυτό. Δεν μπορείτε να το συνεχίσετε και θα σας παρακαλέσω να το αποσύρετε. Αποσύρετε αυτήν τη διάταξη.
Θα παρακαλέσω και τους Βουλευτές, ιδιαίτερα της Συμπολίτευσης, να μην ψηφίσουν αυτήν την αναστολή είσπραξης αυτού του φόρου. Προβλέπεται περίπου στα 100 εκατομμύρια η είσπραξη αυτού του φόρου. Γιατί να μην εισπραχθεί, λοιπόν; Γιατί οι Βουλευτές της Συμπολίτευσης να πούνε «ΝΑΙ» σ’ αυτήν τη σκανδαλώδη ρύθμιση; 
Μπορεί να μην είστε ο κατ’ εξοχήν αρμόδιος, αλλά είστε ένας Αναπληρωτής Υπουργός και επομένως έχετε μία δικαιοδοσία επ’ αυτού. Το δεύτερο που θα ήθελα να σας πω είναι για τη διάταξη του άρθρου 38, η οποία αφορά τον ειδικό διαχειριστή της ΕΡΤ κ. Γκίκα Μάναλη, με τον οποίο έρχεστε και κάνετε ρυθμίσεις, οι οποίες είναι εξωφρενικές. Λέτε, λοιπόν, ότι ο κ. Γκίκας Μάναλης απαλλάσσεται από κάθε αστική και ποινική ευθύνη προς τρίτους, με μία ρύθμιση «αεροπλανική», την οποία εισάγετε σε αυτό το νομοσχέδιο, άσχετη βεβαίως με τον φόρο ακίνητης περιουσίας. 
Σας ρωτώ: Γιατί το κάνετε αυτό; Εξήγησα και κατά τη χθεσινή μου ομιλία ότι, όπως λέει και η αρμόδια Επιστημονική Επιτροπή στην Έκθεσή της, αν μεν έχει τελέσει ποινικά κολάσιμες πράξεις στο παρελθόν, προκειμένου να παραγραφούν, να διαγραφούν, αυτές οι ποινικές του ευθύνες, θα ήθελε αμνηστία με βάση το άρθρο 4 και 5 του Συντάγματος. Δεν το λέω εγώ αυτό, δεν είμαι ο ειδικότερος από όλους, δεν είμαι νομικός, το λέει η Επιστημονική Επιτροπή της Βουλής. Επομένως παραβιάζετε το Σύνταγμα παραγράφοντας τις ποινικές ευθύνες για το παρελθόν. 
Όσο δε αφορά στο μέλλον, λέει ότι δεν μπορείτε να το κάνετε με τίποτα αυτό, δηλαδή να έρθετε με ρύθμιση και να λέτε «ό,τι και να διαπράξετε που έχει ποινικές ευθύνες, ποινικές διαστάσεις στο μέλλον, εγώ εκ των προτέρων έρχομαι και το διαγράφω». Δηλαδή, αυτό είναι προτροπή προς διάπραξη εγκλημάτων, διότι έτσι του λέτε ότι «ό,τι και να κάνετε, εδώ δεν θα έχετε καμμία επίπτωση, υπάρχει μία ρύθμιση η οποία σάς έχει απαλλάξει». Το αιτιολογικό ότι μπορεί να μην έχουν γίνει βροχή οι μηνύσεις εις βάρος του ασφαλώς δεν ευσταθεί.
Δεν ευσταθεί με τίποτα και είναι προφανές γιατί δεν ευσταθεί, διότι, εάν βάζετε «μαύρο» στην ΕΡΤ, εάν κάνετε του κόσμου τις ατασθαλίες όσον αφορά στη διαχείριση της περιουσίας της ΕΡΤ, ασφαλώς θα υπάρξουν παρεμβάσεις. Αυτός, όμως, δεν είναι λόγος για να φέρνετε αντισυνταγματικές ρυθμίσεις και να διαγράφετε ποινικές ευθύνες από τον καθέναν. 
Θα σας παρακαλέσουμε, λοιπόν, να αποσύρετε αυτήν τη διάταξη. Αυτή η διάταξη είναι σκάνδαλο. Δεν μπορεί να εφαρμοστεί. Δεν μπορείτε να κάνετε ειδική μεταχείριση στον κ. Γκίκα Μάναλη, όταν δεν έχει καμμία τέτοια ειδική μεταχείριση κανένας άλλος πολίτης, κανένας άλλος λειτουργός στο δημόσιο, πολύ περισσότερο που ο κ. Γκίκας Μάναλης απ’ αυτήν την ειδική του θέση, η οποία είναι αμαρτωλή θέση, για μια αμαρτωλή υπόθεση, ασφαλώς θα κερδίσει και θα επωφεληθεί από τεράστια ποσά. Ξέρετε πόσο κερδίζουν οι εκκαθαριστές και πόσα χρόνια διαρκεί αυτή η υπόθεση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, τελειώνω σε δύο λεπτά, με μερικές παρατηρήσεις για το νομοσχέδιο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58167"," Και παραπάνω, με την άνεσή σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58168"," Κατά πόσο αυτό το νομοσχέδιο είναι, υποτίθεται, καλύτερο σε σχέση με τον ΕΕΤΗΔΕ που υπήρχε πριν και τον φόρο ακίνητης περιουσίας; Είναι η μια πλευρά της συζήτησης αυτή, η οποία όμως δεν ευνοεί αυτούς οι οποίοι λένε ότι βελτιώσαμε τις επιπτώσεις που έχει στα μικρομεσαία εισοδήματα και τις αυξήσαμε για τις μεγάλες περιουσίες. Δεν ευσταθεί καθόλου αυτός ο συλλογισμός. Ο φόρος γίνεται πιο επώδυνος και εξηγήθηκε και από τον εισηγητή μας και από πολλούς ομιλητές. 
Δεν θα σταθώ, όμως, σ’ αυτό, διότι νομίζω ότι έχει εξαντληθεί η συζήτηση και όσοι καλόπιστοι παρακολουθούν τη συζήτηση σ’ αυτήν την Αίθουσα έχουν βγάλει τα δικά τους συμπεράσματα. Αυτό που θα ήθελα να πω είναι ότι δεν είναι δυνατόν για μια μικρομεσαία ακίνητη περιουσία, ακόμη και για το σπίτι στο οποίο μένει κάποιος, το οποίο δεν του αποφέρει κανένα απολύτως εισόδημα, να του βάζετε ένα δεύτερο νοίκι και στην ουσία να το δημεύετε ή να βάζετε τον ιδιοκτήτη της πρώτης κατοικίας να πληρώσει ξανά μέσα σε λίγα χρόνια το σπίτι που έχει αγοράσει και που μπορεί να μην το έχει αποπληρώσει. Δεν υπάρχει κανένα έννομο δικαίωμα για να κάνετε αυτό το πράγμα. 
Εγώ αφήνω το γεγονός του τι λέμε εμείς, τι λέγεται σ’ αυτήν την Αίθουσα, τι λέγεται από δικαστήρια σε σχέση με αυτήν την υπόθεση. Εγώ θα αναφερθώ σ’ αυτά τα οποία αναγράφονται και καταγράφονται από το Γερμανικό Ομοσπονδιακό Συνταγματικό Δικαστήριο. Τι λέει το Γερμανικό Ομοσπονδιακό Συνταγματικό Δικαστήριο, κύριε Κεφαλογιάννη; Ο φόρος, λέει, πρέπει να μπορεί να καταβάλλεται ετησίως από τα εισοδήματα τα οποία προέρχονται κατά συνήθη χρήση από την ακίνητη περιουσία. Ο φόρος, δηλαδή, που θα τους βάλεις θα πρέπει να καταβάλλεται από τη συνήθη χρήση της ακίνητης περιουσίας. Από το σπίτι που έχει ο άλλος και μένει έχει κανένα εισόδημα; Προέρχεται κανένα εισόδημα; Κανένα.","ΠΑΝΑΓΙΩΤΗΣ ΛΑΦΑΖΑΝΗΣ",279
"58169"," Το ίδιο λέτε και εσείς.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58170"," Με ποια δυνατότητα, λοιπόν, έρχεστε και βάζετε να πληρώσει φόρο στο σπίτι που μένει, όταν δεν έχει κανένα εισόδημα; Το λέει το Γερμανικό Ομοσπονδιακό Συνταγματικό Δικαστήριο. Έγινε προσφυγή. 
Σας αναφέρω το Γαλλικό Συνταγματικό Συμβούλιο. Η συλλογική φορολογική επιβάρυνση της ακίνητης περιουσίας δεν μπορεί να υπερβαίνει κατά προσέγγιση το ήμισυ του εισοδήματος που παράγεται απ’ αυτήν. Από το σπίτι στο οποίο μένει ο άλλος τι εισόδημα παράγεται; Κανένα εισόδημα. Επομένως πώς βάζετε αυτόν τον ειδικό φόρο; 
Να σας πω και κάτι; Εδώ δεν παίρνετε υπ’ όψιν σας όχι το εισόδημα που παράγεται από το σπίτι ή τη μικρομεσαία ακίνητη περιουσία, αλλά ότι μπορεί να μην έχει κανένα απολύτως εισόδημα αυτός που έχει ακίνητη περιουσία. Γιατί; Γιατί είναι άνεργος. Δηλαδή, όχι εισόδημα από ακίνητη περιουσία, αλλά κανένα απολύτως εισόδημα γιατί είναι άνεργος και ταυτόχρονα έχει την ατυχία να έχει ένα σπίτι. 
Λέει η Έκθεση του Επιστημονικού Συμβουλίου της Βουλής ότι, για παράδειγμα, κάποιος έχει μηδέν εισόδημα, αλλά έχει ένα σπίτι εκατόν είκοσι τετραγωνικών μέτρων στο οποίο μένει η οικογένειά του. Το τεκμαρτό γι’ αυτό το σπίτι είναι 10.500 ευρώ. Με μηδέν εισόδημα και μηδέν εισόδημα από το σπίτι του -διότι δεν έχει κανένα εισόδημα από το σπίτι του- έχοντας τεκμαρτό 10.500 ευρώ, θα πληρώσει τον φόρο ακίνητης περιουσίας. Σκεφθείτε δε να το χρωστάει και αυτό το σπίτι, να καταβάλλει δόσεις και, αφού είναι άνεργος, να έχουν κοκκινίσει οι δόσεις, να είναι ληξιπρόθεσμες οι οφειλές. Τι θα τον κάνετε αυτόν τον άνθρωπο; Είναι δήμευση αυτό της περιουσίας του ή δεν είναι; 
Σας είπα το παράδειγμα του εμπόρου που κλείνει το μαγαζί του. Δείτε μαγαζιά ξενοίκιαστα σε όλα τα κέντρα των πόλεων. Κλείνει το μαγαζί του. Υπάρχει περίπτωση να έχει κλείσει το μαγαζί του, χωρίς να έχει ληξιπρόθεσμες οφειλές στον ΟΑΕΕ; Καμμία περίπτωση. Πρώτα έχει τις ληξιπρόθεσμες οφειλές στον ΟΑΕΕ και μετά θα κλείσει ασφαλώς το μαγαζί του, τη βιοτεχνία του. Τι γίνεται τότε; Θα πληρώνει για το σπίτι φόρο ακίνητης περιουσίας όντας άνεργος και με ληξιπρόθεσμες οφειλές στον ΟΑΕΕ, με αποτέλεσμα ο ΟΑΕΕ να κατασχέσει το σπίτι του για τις ληξιπρόθεσμες οφειλές, το δημόσιο, επειδή δεν θα μπορεί να πληρώσει την ακίνητη περιουσία, θα είναι έτοιμο να κατασχέσει το σπίτι του και, φυσικά, αν δεν το έχει πληρώσει, θα είναι έτοιμη και η τράπεζα να του το πάρει. Θα ανταγωνίζονται τρεις, το δημόσιο, ο ΟΑΕΕ και η τράπεζα ποιος θα πρωτοπάρει το σπίτι, την πρώτη κατοικία. 
Κλείνω, λέγοντας ότι με αυτό το νομοσχέδιο οδηγείτε σε δήμευση τη μικρομεσαία ακίνητη περιουσία, τα σπίτια των απλών ανθρώπων και από το 2014 αυτά τα σπίτια θα αρχίσουν να εκπλειστηριάζονται είτε από το δημόσιο που έχει αυτήν τη δυνατότητα είτε από τις τράπεζες με το πλημμελέστατο αυτό νομοσχέδιο το οποίο θα το συζητήσουμε -όπως θα το συζητήσουμε- και θα εξηγήσουμε ότι δεν καλύπτει αυτόν που έχει πρώτη κατοικία. Αυτά που κάνετε είναι, δυστυχώς, τραγωδία γι’ αυτήν τη χώρα. Γι’ αυτήν την τραγωδία που υφίσταται αυτή η χώρα θα φύγετε πάρα πολύ γρήγορα από την Κυβέρνηση. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"58171"," Τον λόγο έχει ζητήσει ο Κοινοβουλευτικός Εκπρόσωπος της Δημοκρατικής Αριστεράς κ. Τσούκαλης, κύριε Καπερνάρο, και αμέσως μετά θα μιλήσετε εσείς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58172"," Κύριε Πρόεδρε, δεν υπάρχει εναλλαγή ομιλητών μετά τους Κοινοβουλευτικούς Εκπροσώπους;","ΔΙΟΝΥΣΙΟΣ ΣΤΑΜΕΝΙΤΗΣ",478
"58173"," Κύριε Σταμενίτη, οι Κοινοβουλευτικοί Εκπρόσωποι έχουν το δικαίωμα λόγου όταν το ζητήσουν. Εναπόκειται στους ίδιους αν θέλουν να παρεμβάλλονται και οι Βουλευτές. Το Προεδρείο κάνει αυτό που λέει ο Κανονισμός.
Κύριε Τσούκαλη, έχετε τον λόγο για οκτώ λεπτά, με τη γνωστή ανοχή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58174"," Χθες, λοιπόν, κατά την τοποθέτησή μου περιέγραψα με αρκετά μεγάλη σαφήνεια πώς με το παρόν νομοσχέδιο έχει ανατραπεί πλήρως η φιλοσοφία την οποία είχαμε διατυπώσει και λίγο-πολύ είχαν αποδεχθεί και τα άλλα δυο κόμματα της συγκυβέρνησης, όταν διαμορφώναμε το αντίστοιχο σχέδιο στις αρχές του 2013.
Με έκπληξη σήμερα άκουσα από τον κ. Κουκουλόπουλο, προσπαθώντας να αντικρούσει, να αντιστρέψει την πραγματικότητα και, προφανώς επειδή δεν είχε ουσιαστικά επιχειρήματα, να αναφέρεται εμμέσως πλην σαφώς στη Δημοκρατική Αριστερά, λέγοντας ότι τότε η Δημοκρατική Αριστερά με την πρόταση που είχε κάνει επιβάρυνε τους αγρότες με 1 δισεκατομμύριο. Επειδή το δις εξαμαρτείν ουκ ανδρός σοφού, να θυμίσω στον απόντα αυτήν τη στιγμή κ. Κουκουλόπουλο ότι την ίδια ακριβώς αιτίαση παρουσίασε σε πρωινή τηλεοπτική εκπομπή και με παρεμβάσεις καίριες ουσιαστικά ανέτρεψα άρδην την επιχειρηματολογία του. 
Για να είμαστε καθαροί, κυρίες και κύριοι συνάδελφοι, η Δημοκρατική Αριστερά κατά τη διάρκεια των τότε διαβουλεύσεων είχε καταθέσει πλήρες σχέδιο που αναφερόταν στη φορολόγηση της ακίνητης περιουσίας και όχι στη φορολόγηση των ακινήτων.
Τότε είχαμε διατυπώσει τη θέση ότι πρέπει να φορολογείται το σύνολο της περιουσίας με συντελεστές προοδευτικούς και ουσιαστικά να αποτυπώνεται στο πλαίσιο αυτό η όσο το δυνατόν ακριβέστερη φοροδοτική ικανότητα των Ελλήνων πολιτών. 
Έτσι, λοιπόν, αυτό το οποίο πρέπει να γίνει κατανοητό, κυρίες και κύριοι συνάδελφοι, και να το γνωρίζετε, είναι ότι τότε η Δημοκρατική Αριστερά είχε κάνει συγκεκριμένη πρόταση και για τη φορολόγηση των εκτός σχεδίου ακινήτων. Ίσως σκοπίμως να περιπλέκεται η εκτός σχεδίου ιδιοκτησία με την αγροτική γη. Για μια χώρα –τη μοναδική χώρα της Ευρώπης- όπου ισχύει η εκτός σχεδίου δόμηση, ξέρετε ότι είναι πάρα πολύ εύκολο να χρησιμοποιείς τέτοια τεχνάσματα.  
Τότε, λοιπόν, η πρότασή μας ήταν τα αγροτεμάχια να διαχωρίζονται σε αγροτικά και μη αγροτικά. Προτείναμε πώς θα φορολογούνται τα μη αγροτικά. Τα δε αγροτικά προτείναμε να φορολογούνται με άλλη κλίμακα και με χαρακτηριστικά.
Πρώτον, να υπάρχει αφορολόγητο 20.000-30.000 ευρώ. Σημειωτέον ότι αυτό το αφορολόγητο αφορά όλα τα αγροτεμάχια που είναι μικρότερα των δεκαπέντε στρεμμάτων και βεβαίως να υπάρχουν μικρότεροι ειδικοί συντελεστές για κάθε είδους καλλιέργεια. 
Επειδή θέλουμε να είμαστε κι ακριβείς, η πρόταση αυτή περιλαμβάνεται σε επιστολή, η οποία εστάλη στις 14 Φεβρουαρίου 2013 προς τον Υπουργό Οικονομικών Γιάννη Στουρνάρα. Καταθέτω αυτήν την πρόταση στα Πρακτικά προς γνώση και μη επανάληψη αυτών των αιτιάσεων. 
(Στο σημείο αυτό ο Βουλευτής κ. Νικόλαος Τσούκαλης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Εμείς είχαμε κοστολογήσει, αξιολογήσει, αυτήν τη συγκεκριμένη πρόταση, τα 500 εκατομμύρια, στα οποία συμπεριλαμβάνονταν –να θυμίσω για άλλη μια φορά- και τα μη αγροτικά, εκτός σχεδίου, ακίνητα. 
Κυρίες και κύριοι συνάδελφοι, χθες είπαμε ότι έχουμε καταθέσει πρόταση για ονομαστική ψηφοφορία στο άρθρο 7. Όλη μου η τοποθέτηση ήταν μια ανάλυση του άρθρου 7. Γιατί το θεωρούμε κρίσιμο το άρθρο 7; Διότι ουσιαστικά εκεί περιλαμβάνονται όλες οι περιπτώσεις, τα κριτήρια για εξαιρέσεις ή μειώσεις από τον φόρο ακινήτων και η αναστολή καταβολής του φόρου. 
Σήμερα είδαμε μια βελτιωτική παρέμβαση στο συγκεκριμένο άρθρο, η οποία –θα μου επιτρέψετε να σας πω- κατ’ ελάχιστον μόνο αλλάζει ή βελτιώνει το συγκεκριμένο άρθρο. Θα αποδείξω γιατί ουσιαστικά δεν εξυπηρετεί παρά ελάχιστους. 
Αναφέρθηκε προηγουμένως ο Παναγιώτης Λαφαζάνης σε ένα παράδειγμα, το οποίο ανέφερα χθες, κυρίες και κύριοι συνάδελφοι. Ένας άνεργος σήμερα, ο οποίος έχει ένα ακίνητο εκατό τετραγωνικά, συγχρόνως τυχαίνει να έχει στην ιδιοκτησία του κι ένα αυτοκίνητο μικρό, πενταετίας, χίλια διακόσια κυβικά. Συγχρόνως, ο άνεργος αυτός έχει κι ένα ακίνητο από κληρονομιά στο χωριό από τον πατέρα του, το πατρικό. Αν προσθέσουμε και το τεκμήριο διαβίωσης, τις 3.000 ευρώ, ξεπερνά –όχι κατ’ ελάχιστον- κατά πολύ το ποσό το εισοδηματικό που αναφέρεται στο συγκεκριμένο άρθρο, δηλαδή 9.000 ευρώ συν 1.000 ευρώ ανά προστατευόμενο μέλος. 
Η δεύτερη περίπτωση: Για όποιον καταφέρει και καλύπτει αυτό το κριτήριο των 9.000 ευρώ –που θα το καλύψουν ελάχιστοι πλέον απ’ όσους γνωρίζουμε- υπάρχει το δεύτερο κριτήριο, το οποίο λέει «να μην έχει το σύνολο της οικογένειάς του ακίνητη περιουσία συνολική σε όλη την Ελλάδα, που να υπερβαίνει τα εκατόν πενήντα τετραγωνικά». 
Ποια είναι αυτά τα εκατόν πενήντα τετραγωνικά, κυρίες και κύριοι συνάδελφοι; Λέει, παραδείγματος χάριν, «το σύνολο της επιφάνειας των κτισμάτων στα οποία κατέχονται δικαιώματα της παραγράφου 2 του άρθρου 1». Όποιος από εμάς είναι νομικός θα το καταλάβει ακριβώς. 
Ποια είναι αυτά τα δικαιώματα της παραγράφου 2; Είναι τα εμπράγματα δικαιώματα πλήρους κυριότητας, ψιλής κυριότητας, επικαρπίας και οίκησης. Συνεχίζει: «Εμπράγματα, επίσης, ή ενοχικά δικαιώματα αποκλειστικής χρήσης, θέσης στάθμευσης, βοηθητικού χώρου και, επίσης, δικαίωμα νομής και οιονεί νομής». 
Ξέρετε τι σημαίνει αυτό; Αυτό σημαίνει ότι ένας πολίτης, μια οικογένεια, που έχει εκατό τετραγωνικά μέτρα σπίτι –δεν λέω εκατόν είκοσι τετραγωνικά για μια τετραμελή οικογένεια, που είναι το απολύτως φυσιολογικό- και έχει βοηθητικούς χώρους είκοσι τετραγωνικά και έχει τριάντα τετραγωνικά μέτρα κάπου σε κάποιο χωριό ή συγχρόνως ασκεί τη νομή ή την οιονεί νομή σε ένα ακίνητο, είναι προφανές ότι υπερβαίνει τα εκατόν πενήντα τετραγωνικά μέτρα. 
Κυρίες και κύριοι συνάδελφοι, θα κληθείτε όσοι ψηφίσετε το συγκεκριμένο άρθρο πολύ σύντομα, μετά από λίγους μήνες, να αντιμετωπίσετε συμπολίτες μας, στους οποίους ξαφνικά θα τους έρθει ο ουρανός σφοντύλι, γιατί, ενώ δεν πλήρωναν το ΕΕΤΗΔΕ, τώρα θα κληθούν να πληρώσουν τον συγκεκριμένο φόρο και δεν θα μπορείτε να τα δικαιολογήσετε αυτά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε.
Στη δεύτερη παράγραφο που βελτιώθηκε, σε σχέση με τους πολύτεκνους, εκεί τα πράγματα είναι ακόμη χειρότερα. Είναι ακόμη χειρότερα, διότι, κυρίες και κύριοι συνάδελφοι, μια πολύτεκνη οικογένεια, δηλαδή μια εξαμελή οικογένεια, ουσιαστικά την υποχρεώνει με τους όρους που έχει θέσει μέσα να κατοικεί σε ένα σπίτι εκατόν δέκα τετραγωνικών. 
Γνωρίζετε εσείς πολύτεκνη οικογένεια που να κατοικεί σε σπίτι εκατόν δέκα τετραγωνικών και να είναι ανθρώπινη η διαβίωσή της; Αν υπολογίσετε κι όλα τα υπόλοιπα, τα οποία σάς ανέφερα, είναι προφανές ότι και η πολύτεκνη οικογένεια θα πληρώσει. 
Κλείνω με το εξής, για να γίνει κατανοητός ο τρόπος με τον οποίο ουσιαστικά νομοθετείτε. Σύμφωνα με τον προϋπολογισμό του 2014, θέλουμε να εισπράξουμε 2,65 δισεκατομμύρια. Για να εισπράξουμε αυτά τα 2,65 δισεκατομμύρια, καταλογίζουμε, βεβαιώνουμε φόρους συνολικούς 3,2 δισεκατομμυρίων. Πολλοί το ανέφεραν αυτό. Αυτό σημαίνει ότι αυτοί οι οποίοι είναι συνεπείς, συνυπολογιζομένης της δυσαναλογίας της αντικειμενικής αξίας, θα πληρώσουν φόρο για μια περιουσία 50% περίπου της συνολικής αξίας του ακινήτου, που δεν την έχουν. Θα πληρώσουν, δηλαδή, ένα 25% για αυτούς που δεν θα πληρώσουν κι ένα 25% περίπου αναντιστοιχία της αντικειμενικής με την αγοραία αξία. 
Ερώτηση: Γιατί, κυρίες και κύριοι συνάδελφοι, αφού ακολουθούμε αυτήν τη φιλοσοφία της αλληλεγγύης –να πληρώσουν αυτοί που έχουν για αυτούς που δεν έχουν- οι άλλοι, οι οποίοι δεν έχουν να πληρώσουν –και έρχομαι στο πρώτο παράδειγμα- να βαρύνονται με όλα τα διωκτικά μέσα εκ μέρους της διοίκησης και να υποχρεωθούν ακόμα και με κατασχέσεις να πληρώσουν; 
Σε τελευταία ανάλυση, ας πούμε ότι υπερβαίνουμε το ποσό των 2,65 δισεκατομμυρίων με όλη αυτήν τη διαδικασία και εισπράττουμε 2,9 δισεκατομμύρια. Το επιπλέον αυτό ποσό τι θα το κάνει το δημόσιο; Θα καλύψει τρύπα; Δεν θα έπρεπε κανονικά να υπάρχει πρόβλεψη ότι οτιδήποτε επιπλέον εισπράξουμε να δίδεται για κοινωνικές παροχές; 
Αυτός, λοιπόν, είναι ο τρόπος νομοθέτησης. Γι’ αυτό ακριβώς η Δημοκρατική Αριστερά θα καταψηφίσει το νομοσχέδιο. Και καλούμε τους συναδέλφους της Συμπολίτευσης το άρθρο 7 να το καταψηφίσουν χωρίς καμμία συνέπεια, αφού το συγκεκριμένο άρθρο, κυρίες και κύριοι συνάδελφοι, δεν είναι μνημονιακή υποχρέωση, αλλά ουσιαστικά διαμορφώνει το μείγμα των μέτρων για κάλυψη του στόχου των 2,65 δισεκατομμυρίων.","ΝΙΚΟΛΑΟΣ ΤΣΟΥΚΑΛΗΣ",520
"58175"," Ευχαριστούμε τον κ. Τσούκαλη.
Τον λόγο έχει ζητήσει ο Κοινοβουλευτικός Εκπρόσωπος των Ανεξάρτητων Ελλήνων κ. Βασίλειος Καπερνάρος. 
Έχετε τον λόγο, κύριε συνάδελφε, για οκτώ λεπτά, με τη γνωστή ανοχή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58176"," Κύριε Πρόεδρε, θα σεβαστώ τον χρόνο όπως πάντα, να είστε βέβαιος. Κι εσείς να σεβαστείτε ότι υπάρχει ένας μέσος όρος μεταξύ όλων των Βουλευτών όλων των κομμάτων. 
Κύριε Υπουργέ, πέρα από το πολιτικό θέμα, έχουμε και το νομικό θέμα. Είμαι όμως υποχρεωμένος να στερεώσω την ομιλία μου σε κάποιες περικοπές, αποστροφές, αν θέλετε, από τον Κοινοβουλευτικό Εκπρόσωπο της Νέας Δημοκρατίας κ. Κεφαλογιάννη, τον οποίο άκουσα πολύ προσεκτικά, όπως και απ’ αυτά που είπε ο Κοινοβουλευτικός Εκπρόσωπος του ΠΑΣΟΚ κ. Κουκουλόπουλος, τον οποίο ομοίως άκουσα πολύ προσεκτικά.
Αναφερόμενος, λοιπόν, στον κ. Κεφαλογιάννη, σημείωσα το γεγονός ότι, αν αυτά τα τετραγωνικά έχουν αυτά τα ευρώ, δηλαδή αν στο Περιστέρι έχουν αυτά τα ευρώ και στην Εκάλη έχουν αυτά τα ευρώ, ο φόρος είναι δίκαιος; Διερωτήθηκε αν αυτός ο φόρος είναι δίκαιος και απαντά πως ο φόρος είναι δίκαιος μέχρι την αδικία του. 
Το βασικό ερώτημα που αφορά εμάς ως νομοθετική εξουσία είναι το εξής: ο νόμος είναι δίκαιος; Ο φόρος μπορεί να μην είναι δίκαιος ή μπορεί να είναι. Ο νόμος είναι απόλυτη απαίτηση να είναι δίκαιος, αλλιώς τι νόμος είναι αυτός, που νομοθετεί η νομοθετική εξουσία, έτσι ώστε να μπορεί η εκτελεστική εξουσία να υποκαθιστά τη δικαστική εξουσία. Καταργούμε, δηλαδή, το διακριτό των εξουσιών. 
Θα αναφερθώ συγκεκριμένα στο άρθρο το οποίο σάς αναφέρω. Λέει ο κ. Κεφαλογιάννης επί λέξει: «Η ακίνητη περιουσία έχει καταρρεύσει.». Σωστό. 
Σας διαβάζω τι είπε στον ραδιοφωνικό σταθμό «REAL FM» ο κ. Χρύσανθος Λαζαρίδης πρόσφατα: «Ο καθένας αγόραζε ένα κομμάτι γης, το πάρκαρε και το άφηνε να πάρει αξία. Έκανε, δηλαδή, κερδοσκοπία γης. Τώρα αρχίζει να του μπαίνει η ανάγκη… να το εκμεταλλευτεί και αυτό σημαίνει θέσεις εργασίας, σημαίνει περισσότερη ανάπτυξη, σημαίνει μακροχρόνια και περισσότερα έσοδα, άρα λιγότερα ελλείμματα, άρα λιγότερη εξάρτηση από δανειστές.». 
Ποιος λέει την αλήθεια; Θα ισχύσει, δηλαδή, αυτό που λέει ο κ. Λαζαρίδης για την ακίνητη περιουσία των Ελλήνων –αυτών, οι οποίοι θα φορολογηθούν με αυτό το νομοσχέδιο, εφόσον γίνει νόμος- ή ισχύει ρεαλιστικά, πραγματικά, αυτό που λέει ο κ. Κεφαλογιάννης, ότι η ακίνητη περιουσία έχει καταρρεύσει; Επιλέξτε, ποιος λέει την αλήθεια αυτήν τη στιγμή. 
Ο κ. Κεφαλογιάννης, επίσης, λέει, ότι πρέπει να θεσπίσουμε και άλλα μέτρα, να ενισχύσουμε την ακίνητη περιουσία κ.λπ.. Γιατί δεν τα φέρατε; Πότε περιμένετε να τα φέρετε; Στο μέλλον; Ας πούμε, λοιπόν, για το παρόν. 
Ο κ. Κουκουλόπουλος μίλησε για την Ευρωπαϊκή Ένωση, αναφέρθηκε στον Κωνσταντίνο Καραμανλή, στη συνέχεια στον Ανδρέα Παπανδρέου –ένα πολιτικό σχόλιο έκανε, ως Κοινοβουλευτικός Εκπρόσωπος- και κατέληξε στον κ. Κώστα Σημίτη, κατά την άποψή μας τον καταστροφέα της χώρας. Εν πάση περιπτώσει, συνέχισε με την πράγματι ρεαλιστική άποψη, ότι ο Κωνσταντίνος Καραμανλής μάς έβαλε στην Ευρωπαϊκή Ένωση, ΕΟΚ τότε -θυμόμαστε τον αείμνηστο Ανδρέα Παπανδρέου, ο οποίος έλεγε «ΕΟΚ και ΝΑΤΟ το ίδιο συνδικάτο» κ.λπ.,- ώσπου άρχισαν να πέφτουν τα πακέτα Σαντέρ, τα πακέτα Ντελόρ, τα μεσογειακά προγράμματα και, αντί να γίνουν παραγωγικές επενδύσεις, διασπαθίστηκε το δημόσιο χρήμα και φθάσαμε στη σημερινή κατάσταση που φθάσαμε, όπως φθάσαμε. 
Εν πάση περιπτώσει, για να μην κάνουμε τέτοιες αναδρομές, αναφέρομαι επειδή το ανέφερε ο κ. Κουκουλόπουλος, συγκεκριμένα οριοθέτησε τη φιλοσοφία αυτού του νομοσχεδίου. Ένας βράχος φορολογείται. Είναι κακό αυτό; 
Το πρωί άκουσα τον κ. Στουρνάρα, αναφερόμενος στο γερμανικό μοντέλο, σε μία παρατήρηση που έκανε στα όσα είπε ο κ. Κουτσούκος. Βεβαίως, ο κ. Στουρνάρας δεν θα μπορούσε να χρησιμοποιήσει άλλο μοντέλο πλην του γερμανικού. 
Όμως, ας πάρουμε το γερμανικό μοντέλο, το οποίο φυσικά αφορά τον φόρο εισοδήματος. Είναι δίκαιο αυτό, όπως έθεσε το ερώτημα ο κ. Κουκουλόπουλος, όταν στην Ελλάδα φορολογείται με 43% το εισόδημα άνω των 42 χιλιάδων ευρώ και σύμφωνα με τη Γερμανία και το γερμανικό μοντέλο με 43% να φορολογείται το εισόδημα πάνω από 200 χιλιάδες ευρώ; Ποιο είναι κακό; Στην Ελλάδα 43% πάνω από 42 χιλιάδες, στη Γερμανία 43% πάνω από 200 χιλιάδες. Αυτό είναι δίκαιο, όπως λέγαμε νωρίτερα για τον δίκαιο νόμο; Φυσικά όχι. Γιατί το βάζετε; Γιατί συγκρίνοντας -με αποτέλεσμα να σκεφτόμαστε πως καλύτερη κρίση είναι η σύγκριση- να λέμε καμμιά φορά αυτό γίνεται εκεί κι εκεί και εδώ γιατί δεν γίνεται, όσον αφορά στη διάταξη που θα βγει για να φορολογήσει τους Έλληνες της σημερινής κατάστασης; 
Το λέω αυτό γιατί, κύριε Υπουργέ; Διότι, όταν παράγουμε άδικους νόμους, έχουμε δύο τεράστιες απώλειες. Την καταφρόνηση στο νομοθετικό Σώμα, αλλά πιο επικίνδυνη είναι η καταφρόνηση στο δικαστικό Σώμα. Γιατί ο κόσμος νομίζει ότι οι αποφάσεις αυτές βγαίνουν αφ’ εαυτού τους από τα δικαστήρια, δηλαδή από τη δικαστική εξουσία, ενώ βγαίνουν από εδώ μέσα. Γι’ αυτό θα έχουμε τεράστιες επιπτώσεις, όχι μόνο συναισθηματικά, αλλά είναι τεράστιο θέμα να νομίζει ο κόσμος ότι τα δικαστήρια είναι άδικα, βγάζοντας άδικες αποφάσεις. 
Κύριοι συνάδελφοι, θα ήθελα να σχολιάσω αυτό που είπε ο κ. Κουκουλόπουλος, ότι δεν έχει ολοκληρωθεί το Κτηματολόγιο, δεν υπάρχει χαρτογραφικό υπόβαθρο στη χώρα αυτή, δεν υπάρχει Περιουσιολόγιο, κ.λπ.. Παρακαλώ πάρα πολύ να θυμηθούμε ότι είχε πάει να γίνει εξεταστική επιτροπή για το Κτηματολόγιο, που τιμωρηθήκαμε από την Ευρωπαϊκή Ένωση, επί Υπουργίας του κ. Λαλιώτη, μετά επί Υπουργίας της κ. Βάσως Παπανδρέου, που περιορίστηκε το πρόστιμο σε 20 εκατομμύρια, και ήταν θρίαμβος γιατί το κάναμε να το πληρώνουμε με δόσεις. 
Φθάνω τώρα στο συγκεκριμένο νομοσχέδιο, σε ένα άρθρο. 
Κύριε Υπουργέ, το άρθρο 46 αφορά νομικό θέμα, προσέξτε το, σας παρακαλώ. Η φορολογική διοίκηση προκειμένου να διασφαλίσει την είσπραξη φόρων, μπορεί -σε επείγουσες περιπτώσεις ή για να αποτραπεί επικείμενος κίνδυνος για την είσπραξη των φόρων- να προβαίνει με βάση τον εκτελεστό τίτλο του άρθρου 45 του κώδικα, πριν από τη λήξη της προθεσμίας καταβολής της οφειλής και χωρίς δικαστική απόφαση στην επιβολή συντηρητικής κατάσχεσης κινητών, ακινήτων, εμπραγμάτων δικαιωμάτων σε αυτά, απαιτήσεων και γενικά όλων των περιουσιακών στοιχείων του οφειλέτη του δημοσίου, είτε βρίσκονται στα χέρια του είτε στα χέρια τρίτου. 
Προσέξτε, η συντηρητική κατάσχεση τρέπεται αυτοδίκαια σε αναγκαστική, με την πάροδο της νόμιμης προθεσμίας καταβολής της οφειλής, και έχει τις συνέπειες της αναγκαστικής κατάσχεσης από τον χρόνο της εγγραφής της. 
Κατά τα λοιπά εφαρμόζονται αναλογικά τα άρθρα 707 έως 723 του Κώδικα Πολιτικής Δικονομίας, εξαιρουμένων των άρθρων 715 παράγραφος 5, που είναι η εντός τριών ημερών άσκηση αγωγής από τις εκδόσεις αποφάσεων των ασφαλιστικών μέτρων, κ.λπ. -καταργείται αυτό- και 722 του ανωτέρω κώδικα, που μιλά για τελεσιδικία, το οποίο καταργείται και αυτό. 
Παρακάτω, παράγραφος 2, η φορολογική διοίκηση μπορεί με τις προϋποθέσεις της παραγράφου 1 να προβαίνει στη λήψη των προβλεπόμενων στο Κώδικα Πολιτικής Δικονομίας ασφαλιστικών μέτρων με βάση τον εκτελεστό τίτλο αλλά και πριν από την απόκτηση του εκτελεστού τίτλου, κατά ανάλογη εφαρμογή του άρθρου 691 του Κώδικα Πολιτικής Δικονομίας. 
Ακούστε, κύριε Υπουργέ, να πείτε στους δικηγόρους σας ότι, για να έχουμε εκτελεστό τίτλο, δεν πρέπει να έχουμε ασφαλιστικά μέτρα. 
Η απόφαση των ασφαλιστικών μέτρων εκδίδεται παρανόμως, παρανομότατα, γιατί πιο κάτω λέει «τα μέτρα της προηγούμενης παραγράφου διατάσσονται από τον πρόεδρο του διοικητικού πρωτοδικείου της έδρας του οργάνου της φορολογικής διοίκησης, χωρίς να απαιτείται προηγούμενη κλήτευση του φορολογουμένου», δηλαδή θα γίνονται ασφαλιστικά μέτρα και δεν θα κλητεύεται ο ενδιαφερόμενος εναντίον του οποίου πρόκειται να πραγματοποιηθεί η συντηρητική κατάσχεση. Τέτοια πράγματα γίνονται. 
Το λέω αυτό, γιατί εδώ αυτά γίνονται όταν πρόκειται να εισπράξει το κράτος. Όταν υπάρχουν διαφορές μεταξύ ιδιωτών, ισχύουν όλα αυτά τα άκρα και όλος ο Κώδικας Πολιτικής Δικονομίας. Συνεπώς μιλάμε για ισονομία, ισοπολιτεία και λέμε ότι δεν καταργούμε την αρχή της αναλογικότητας; 
Εν πάση περιπτώσει, ας προχωρήσουμε. Εδώ μιλάει για εκτελεστό τίτλο. Σας διαβάζω τον νόμο που λέει ποιος είναι εκτελεστός τίτλος: «1. Αναγκαστική εκτέλεση μπορεί να γίνει μόνο βάσει εκτελεστού τίτλου, δηλαδή εκτελεστοί τίτλοι είναι α. οι τελεσίδικες αποφάσεις καθώς και οι αποφάσεις κάθε ελληνικού δικαστηρίου που κηρύχθηκαν προσωρινώς εκτελεστές» -η απόφαση των ασφαλιστικών μέτρων δεν είναι προσωρινώς εκτελεστή, επειδή είναι των ασφαλιστικών μέτρων, είναι απόφαση τακτικού δικαστηρίου, οριστική απόφαση, το ένα μέρος λέει «αυτό το κηρύσσω προσωρινώς εκτελεστό» και εξηγεί τον λόγο- «β. οι διαιτητικές αποφάσεις, γ. τα πρακτικά ελληνικών δικαστηρίων που περιέχουν συμβιβασμό ή προσδιορισμό δικαστικών εξόδων, δ. τα συμβολαιογραφικά έγγραφα, ε. οι διαταγές πληρωμής και απόδοσης της χρήσης μισθίου ακινήτου που εκδίδουν Έλληνες δικαστές, στ. οι αλλοδαποί τίτλοι που κηρύχθηκαν εκτελεστοί, ζ. οι διαταγές και πράξεις που αναγνωρίζονται από τον νόμο ως τίτλοι εκτελεστοί.». 
Πού είναι στον νόμο η αναφορά στην απόφαση ασφαλιστικών μέτρων και μάλιστα όχι κατ’ αντιμωλία, αλλά μονομερώς δικάζον το διοικητικό δικαστήριο, με τη διαδικασία των ασφαλιστικών μέτρων; 
Αυτά αντιβαίνουν όχι μόνο στο νόμο, αλλά στη λογική. Είναι παράλογα και παράνομα. Δεν πρέπει να τα διορθώσετε, δηλαδή να πάτε στους δικηγόρους σας και να πείτε «ήρθε ένας Βουλευτής και μου έκανε μία παρατήρηση, ότι προσδιορίζεται στον νόμο ποιος είναι εκτελεστός τίτλος»; 
Εκτελεστός τίτλος δεν είναι η απόφαση των ασφαλιστικών μέτρων και μάλιστα από τον διοικητικό πρωτοδίκη και μάλιστα χωρίς αντιμωλία, χωρίς να έρθει ο άλλος να πει τις αντιρρήσεις του, να πει τα παράπονά του, να πει τις δικαιολογίες του, να πει την αιτιολογία του, γιατί δεν πρέπει να ισχύσει αυτό που λέει αυτός ο νόμος, ο οποίος δεν ισχύει ιδιοτύπως, ισχύει γενικά, για όλους τους Έλληνες πολίτες. 
Γιατί αλλιώς, κύριε Υπουργέ –και ευχαριστώ πολύ για την ανοχή σας, τελειώνω αμέσως, κύριε Πρόεδρε- πάμε στους φωτογραφικούς νόμους. Θέλετε να πούμε στους Έλληνες πολίτες «παράγουμε νόμους φωτογραφικούς», δηλαδή όχι νόμους, όπως λένε οι θεμελιώδεις δικαιικές αρχές, με γενικά και αφηρημένα κριτήρια, αλλά με ειδικά κριτήρια; Γιατί ο νόμος που ψηφίζεται με ειδικά κριτήρια ονομάζεται φωτογραφικός νόμος. Είναι σκοπιμότητα η οποία εξυπηρετείται ύστερα  από την εντολή που πρέπει να εκτελέσουμε, γιατί μας είπαν «φτιάξτε φωτογραφικούς νόμους» -παρένθεση, γι’ αυτό η τρόικα επισκέφθηκε μια ομάδα δικαστών- «γιατί πρέπει να μαζέψετε λεφτά, ακόμα και αν τα χρήματα αυτά προέρχονται από την πώληση, από το ρούφηγμα του αίματος και του ιδρώτα του Έλληνα πολίτη». 
Σας ευχαριστώ πολύ για την ανοχή σας, κύριε Πρόεδρε.","ΒΑΣΙΛΕΙΟΣ ΚΑΠΕΡΝΑΡΟΣ",185
"58177"," Και εμείς ευχαριστούμε τον κ. Καπερνάρο. 
Τον λόγο έχει ο συνάδελφος κ. Γλέζος. Έπεται ο κ. Σταμενίτης και ο κ. Ταμήλος. 
Ορίστε, κύριε Γλέζο, έχετε τον λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58178"," Αγαπητοί συνάδελφοι, ο ενιαίος φόρος ιδιοκτησίας ακινήτων δεν πρόλαβε να εμφανιστεί και πήρε και αρκτικόλεξο, ΕΝΦΙΑ. Τι θα καταλαβαίνει ο κόσμος από το ΕΝΦΙΑ; Όμως, μας αρέσει να εγκλωβίζουμε τις έννοιες μέσα σε λεκτικά σχήματα αδιανόητα για τον λαό. 
Θα επιχειρήσω μία άλλη τοποθέτηση. Πρόκειται για ενιαία κατάλυση της οικογενειακής και της κοινωνικής συνοχής, δηλαδή εδώ επιχειρείται να φορολογηθεί το συναίσθημα, επιχειρείται να φορολογηθεί το υψηλότερο ιδανικό, να έχεις φροντίδα, επιμέλεια για τα παιδιά σου. Εάν ο πατέρας ενδιαφέρεται να δώσει κάτι στο παιδί του, στο εγγόνι του ή στο δισέγγονό του, πρέπει να φορολογηθεί. Για ποιον λόγο; Για ποιον λόγο πρέπει να φορολογούμε –προσέξτε!- το κοινωνικό αίσθημα, την κοινωνική συνοχή; 
Εδώ πρόκειται για ένα νομοσχέδιο που επιχειρεί να υπονομεύσει τα θεμέλια της ελληνικής κοινωνίας. Αυτό πρέπει να γίνει κατανοητό σε όλο τον ελληνικό λαό. Μπορεί να είναι η ώρα προχωρημένη και να μην είναι στο Κοινοβούλιο οι συνάδελφοι Βουλευτές, αλλά ο ελληνικός λαός μάς ακούει και θέλω να γίνω κατανοητός. Εδώ υπονομεύονται τα θεμέλια της ελληνικής κοινωνίας, της ελληνικής οικογένειας. Αυτή είναι η ουσία. 
Μου κάνει εντύπωση πώς σας ξέφυγε –ειλικρινά το λέω τώρα- και δεν φορολογείτε τον φωταγωγό, τον αεραγωγό; Πώς σας ξέφυγε αυτό; Πρέπει και αυτό να φορολογείται. Αφού φορολογείται η πυλωτή, αφού φορολογούνται οι διάδρομοι, πώς σας ξέφυγε και δεν φορολογείται ο φωταγωγός και ο αεραγωγός; Ακόμα και το κλιμακοστάσιο που είναι προς διαφυγή όταν ξεσπά πυρκαγιά σε μια πολυκατοικία, αυτό το κλιμακοστάσιο διαφυγής, σωτηρίας των ανθρώπων πώς σας διέφυγε; Δεν σας μιλάω τώρα προσωπικά. Καταλαβαίνει ο Υπουργός. Ακόμα, οι αναβατήρες, ο χώρος που καταλαμβάνουν οι αναβατήρες πώς σας ξέφυγε; Και αυτοί πρέπει να φορολογηθούν. Σύμφωνα με την αντίληψη αυτή, πρέπει να φορολογηθούν. 
Αγαπητοί συνάδελφοι, αγαπητέ ακροατή που μας ακούς από το κανάλι της Βουλής, κανόνας πρέπει να είναι ένας: φορολογείται ό,τι παράγει εισόδημα. Αυτό που δίνει ο πατέρας στον γιο του, ο παππούς στον εγγονό του, ο παππούς στο δισέγγονό του δεν μπορεί να φορολογείται, διότι δεν παράγει εισόδημα. Μπορούμε να ξεχωρίσουμε αυτήν την αρχή; Πρέπει να φορολογείται μόνο ό,τι παράγει εισόδημα. 
Έχω πει σε αυτό το Βήμα πολλές δεκαετίες πριν ότι δεν με ενδιαφέρει τι κάνουν στη Γερμανία και αλλού, σημασία έχει στην Ελλάδα τι κάνουμε. Ο Έλληνας έχει το εξής ιδανικό -και δεν το κρύβουμε- να φτιάξει το σπίτι του να κατοικήσει και παράλληλα και στην παραλία του χωριού του να φτιάξει και εκεί ένα σπίτι, για να πάει να κάνει το μπάνιο του, με ελάχιστα τετραγωνικά. Αν έρθει και στην Αθήνα, θέλει να έχει σπίτι και στην Αθήνα. Το ιδανικότερο είναι να έχει τέσσερα σπίτια και δεν το έχω κρύψει ποτέ μου. Παράγουν εισόδημα; Όχι. Γιατί να φορολογούνται; 
Να δεχθώ ότι, αν έχεις πολλά τετραγωνικά ως κατοικήσιμο χώρο, μπορεί να σου πει το κράτος «έλα εδώ, δώσε και στον άστεγο. Δεν μπορείς να έχεις άπειρα τετραγωνικά να κατοικείς, πρέπει να δώσεις μερικά και στον άστεγο». Όμως, δεν μπορεί να φορολογηθεί η ιδιοκατοίκητη κατοικία. 
Τονίζω ότι εμείς ως ΣΥΡΙΖΑ –το λέω από τώρα, για να το μάθουν όλοι- το οικόπεδο, το σπίτι που πήρες από τους γονείς σου δεν θα το φορολογήσουμε, το σπίτι που έφτιαξες με τον μόχθο σου δεν θα το φορολογήσουμε, το σπίτι που έφτιαξες με δάνειο από την τράπεζα θα υποχρεώσουμε να εφαρμοστεί ο νόμος του Σόλωνα, η σεισάχθεια. Δεν μπορεί να ποινικοποιείται εκείνος που δεν έχει να πληρώσει τα χρέη προς την τράπεζα. Και μόνο το γεγονός ότι πάμε να τον ποινικοποιήσουμε ξεφεύγει από κάθε όριο λογικής. Θα εφαρμοστεί η σεισάχθεια προς τις τράπεζες, από τώρα το λέμε, για να το έχουν υπ’ όψιν τους οι τράπεζες. 
Εδώ, στην προσπάθεια που γίνεται να βγάλετε από τη μύγα ξίγκι –έτσι το λέει ο λαός- από τη μύγα ξίγκι πάτε να βγάλετε. Αν είναι δυνατόν να βγάλεις από τη μύγα ξίγκι κατά τον ίδιο τρόπο λέτε «ότι δεν θα πάρουμε νέα μέτρα», όπως εξήγγειλε η δικομματική Κυβέρνηση. Αυτά τι είναι; Είναι παλαιά μέτρα; Πρέπει να δούμε και αυτό το θέμα. Είναι παλαιά ή νέα μέτρα; Πρέπει να μπούμε και στην ουσία του πράγματος.
Λέμε, λοιπόν, κάτι –όσο ξεκάθαρα μπορούμε- και για τα αγροτεμάχια. Έχεις ένα χωράφι. Παράγει εισόδημα; Να φορολογηθεί. Δεν παράγει εισόδημα; Δεν μπορεί να φορολογηθεί. Όμως, αν έχει ανάγκη ο τόπος και εσύ το αφήνεις ακαλλιέργητο, οπωσδήποτε θα σε υποχρεώσουμε να το δώσεις προς καλλιέργεια, αν δεν καλλιεργήσεις ο ίδιος, προκειμένου να παραχθεί εισόδημα. Μ’ αυτόν τον κανόνα πρέπει να λειτουργήσει η σκέψη μας εδώ. Ο κάθε Βουλευτής που βρίσκεται μπροστά στο πρόβλημα –αυτό ειλικρινά δεν το καταλαβαίνω- κατά την αντίληψή του, για να σωθεί ο τόπος, πρέπει να υποφέρει ο λαός. Η συνείδησή τους τους οδηγεί σ’ αυτό το άτοπο και εξωφρενικό.
Επιτέλους, πρέπει να κατανοήσουν εδώ όλοι οι Βουλευτές ότι δεν μπορούμε να παίζουμε ούτε με τις συνειδήσεις ούτε με την ύπαρξη του λαού ούτε με την ύπαρξη αυτού του τόπου. Πολλοί επιχείρησαν να καταλύσουν την Ελλάδα, αλλά δεν τα κατάφεραν. Πολλοί! 
Το ίδιο λέμε και τώρα. Όποια προσπάθεια και αν κάνουν, ο τόπος θα υπάρξει γιατί ο τόπος παράγει πολιτισμό. Σε κανένα άλλο μέρος του κόσμου έργα ποιητικά, ακόμα και κωμωδίες, δεν παίζονται ως σύγχρονα έργα. Έχω μελετήσει τους πολιτισμούς όλων των λαών. Δεν παίζονται τα αρχαία έργα των άλλων πολιτισμών ως σύγχρονα έργα.
Επειδή, λοιπόν, αυτός ο τόπος παράγει πολιτισμό, γι’ αυτόν τον λόγο και μόνο πρέπει να το σκεφτούμε. Εκτός αν θέλουμε να φορολογήσουμε και τον πολιτισμό. Δηλαδή, όταν παίζεται η κωμωδία του Αριστοφάνη «Εκκλησιάζουσες», πρέπει να επέμβουμε να φορολογήσουμε και τον χώρο του θεάτρου, επειδή παράγει εισόδημα εκείνη την ώρα. 
Ευχαριστώ.
(Χειροκροτήματα)","ΜΑΝΩΛΗΣ ΓΛΕΖΟΣ",143
"58179"," Ευχαριστούμε πολύ τον κ. Γλέζο.
Τον λόγο έχει ο κ. Σταμενίτης για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58180"," Κύριε Πρόεδρε, κυρίες και κύριοι συνάδελφοι, δεν ξέρω εάν αυτός ο νόμος δημεύει την περιουσία. Πάντως ο νόμος που συζητείται στην Επιτροπή Παραγωγής και Εμπορίου προστατεύει την πρώτη κατοικία. Το 90% των κατοικιών που έχουν πρόβλημα προστατεύεται και η Αντιπολίτευση δεν τον ψηφίζει. Όταν συζητάμε, πρέπει να συζητάμε επί του πραγματικού και κρινόμαστε από τα έργα μας. Ο νόμος είναι στην Επιτροπή Παραγωγής και Εμπορίου και η Αντιπολίτευση δεν τον ψηφίζει. Άρα, λοιπόν, δεν ψηφίζει έναν νόμο που προστατεύει την πρώτη κατοικία για τα χαμηλά και μεσαία εισοδήματα.
Σήμερα συζητάμε ένα νομοσχέδιο το οποίο θέτει τις βάσεις για την άρση των αδικιών και των ανισομερών φορολογικών βαρών. Το συγκεκριμένο νομοσχέδιο προβλέπει μια δίκαιη και ενιαία φορολογία της ακίνητης περιουσίας, όπως συμβαίνει σε όλες τις σύγχρονες κοινωνίες, σε όλα τα αναπτυγμένα κράτη. Η λογική του είναι μία και ξεκάθαρη, δηλαδή περισσότεροι πληρώνουν λιγότερα. Είναι χαρακτηριστικό ότι, μέσω του ενιαίου φόρου για τα ακίνητα, επιτυγχάνεται για πρώτη φορά στην ελληνική κοινωνία διεύρυνση της φορολογικής βάσης και δίνεται τέλος στη διαρκή επιβάρυνση συγκεκριμένων κοινωνικών ομάδων. Αυτό γίνεται γιατί η προσπάθεια να βγούμε από την κρίση είναι δύσκολη και γιγάντια και όλοι θα πρέπει να συμβάλλουμε, ανάλογα με τις δυνάμεις μας και με δίκαιο τρόπο, δηλαδή να συμμετέχουμε στο βαθμό που αναλογεί στον καθέναν, ανάλογα με την οικονομική του κατάσταση, για την ανασύνταξη της χώρας και την ανάκαμψη της οικονομίας. 
Κυρίες και κύριοι συνάδελφοι, είναι γεγονός ότι για το συγκεκριμένο νομοσχέδιο έγιναν πάρα πολλές συζητήσεις. Υπήρξε ένας γόνιμος διάλογος μέσα στους κόλπους της Νέας Δημοκρατίας, προκειμένου να βρεθούν λύσεις που θα κάνουν αυτές τις ρυθμίσεις περισσότερο ευνοϊκές για τους Έλληνες φορολογούμενους. 
Αυτό κι έγινε. Συγκεκριμένα, πρώτον, ο σημερινός νόμος προβλέπει ότι το 2014 οι πολίτες θα πληρώσουν τα ίδια με πέρυσι, αλλά με πολύ δίκαιη κατανομή και διεύρυνση της φορολογικής βάσης. Δεύτερον, η φορολόγηση των κτηρίων θα είναι μικρότερη απ’ αυτήν που ίσχυε το 2013. Από το 2012 έχουμε μείωση κατά 15% και το 2013-2014 έχουμε άλλο ένα 15%. Τρίτον, η φορολόγηση στα αστικά ακίνητα εντός σχεδίου είναι πολύ χαμηλότερη σε σχέση με τα προβλεπόμενα των προηγούμενων σχεδίων. Τέταρτον, τα αγροτεμάχια για τα οποία γίνεται πάρα πολύς λόγος θα φορολογηθούν κατά κανόνα με 2 ευρώ το στρέμμα για τα καλλιεργούμενα και με 2,2 ευρώ το στρέμμα για τα αρδευτικά, ενώ η επιβάρυνση για τους βοσκοτόπους ανέρχεται σε 0,5 ευρώ το στρέμμα. 
Κύριε Πρόεδρε, κύριε Υπουργέ, εδώ θα πρέπει να κάνω μια παρατήρηση. Έχουν αναφερθεί πολλοί συνάδελφοι σ’ αυτό. Αφορά το θέμα των κοινωνικών κριτηρίων και των παρεχόμενων εκπτώσεων σ’ αυτούς που πράγματι δεν μπορούν. Νομίζω ότι η Κυβέρνηση θα πρέπει να εξετάσει τη δυνατότητα διεύρυνσης και αύξησής τους, προκειμένου να προστατευθούν αυτοί που πραγματικά αδυνατούν να αντεπεξέλθουν και ταλαιπωρούνται περισσότερο από την οικονομική κατάσταση της χώρας, όπως είναι οι άνεργοι. 
Κυρίες και κύριοι συνάδελφοι, βρισκόμαστε λίγο πριν από το τέλος του 2013 και την αρχή μιας νέας χρονιάς και ύστερα από πολλά χρόνια δυσκολιών, ύφεσης και αστάθειας είμαστε σε θέση να αισιοδοξούμε πάνω σε μια πραγματική και στέρεα βάση και όχι σε λόγια του αέρα. Μπορούμε να ελπίζουμε, στηριζόμενοι στις προσπάθειες και τα αποτελέσματα που βήμα-βήμα φέρνει η πολιτική του Αντώνη Σαμαρά και της Κυβέρνησης αλλά και των Βουλευτών της συγκυβέρνησης. Μπορούμε να πιστεύουμε ότι οι παραγωγικές δυνάμεις της χώρας, οι νέοι επιστήμονες, τα νέα παιδιά, ο πρωτογενής τομέας, οι επιχειρήσεις, η ιδιωτική επένδυση, η ναυτιλία, η εμπορευματική δραστηριότητα μπορούν επιτέλους να δρουν και να αναπτύσσονται σε ένα οικονομικά και πολιτικά ασφαλές, σταθερό περιβάλλον.
Τέλος, είμαστε σε θέση να αποκαταστήσουμε τις συντελούμενες αδικίες σε βάρος των αδυνάτων με μια δέσμευση και ένα προσωπικό στοίχημα του Πρωθυπουργού, που το κερδίζει για τη χώρα μας, για τους πολίτες, για όλους μας. 
Κύριοι της Αντιπολίτευσης, σας προτρέπουμε επιτέλους, ακόμα και τώρα, την τελευταία στιγμή, με τον πολιτικό πολιτισμό που πρέπει να υπάρχει σ’ αυτήν τη χώρα να αναγνωρίσετε ό,τι θετικό έχει γίνει και να κρίνετε το έργο της Κυβέρνησης με γνώμονα το εθνικό συμφέρον. Πρέπει να προτείνετε συγκεκριμένα και ρεαλιστικά μέτρα. Πρέπει να παρουσιάσετε συγκεκριμένες προτάσεις, οι οποίες να βασίζονται στη λογική, στην ευρωπαϊκή και παγκόσμια πραγματικότητα. 
Η κοινωνία μας δεν έχει ανάγκη τους λαϊκισμούς ούτε τη συνωμοσιολογία ούτε τις διχαστικές θέσεις. Πρέπει επιτέλους να προσγειωθούμε στην πραγματικότητα. Εκτός αν δυσκολεύεστε να το πείτε. Είναι γεγονός ότι η κατάσταση καλυτερεύει. Τι να κάνουμε! Οι Κασσάνδρες διαψεύστηκαν. Δυστυχώς για σας, τα καταφέραμε πολύ καλύτερα απ’ ό,τι υπολογίζατε. Δυστυχώς για σας, έχουμε έναν Πρωθυπουργό ο οποίος διεκδικεί και διαπραγματεύεται. Έχουμε μια Κυβέρνηση που συζητά και πράττει. Έχουμε Βουλευτές που αφουγκράζονται τις ανάγκες της κοινωνίας και προτείνουν. Χορτάσαμε πια από υποσχέσεις. Μας κούρασε η καταστροφολογία σας. Πρέπει να εναρμονιστείτε με την πραγματικότητα. Μπορεί να σας δυσκολεύει αυτό, αλλά προσπαθήστε, για το καλό του τόπου. Η χώρα σας έχει εισέλθει σε μια νέα εποχή και εσείς εκφράζετε το παρελθόν και ούτε καν το σήμερα. Για το μέλλον δεν το συζητάμε, αλλά γι’ αυτό δεν σας σώζει ούτε η μηχανή του χρόνου. 
Κυρίες και κύριοι συνάδελφοι, το 2014 είναι χρονιά ορόσημο για τη χώρα μας. Ασφαλώς έχουμε δρόμο μπροστά μας. Ασφαλώς η κοινωνία δοκιμάζεται και ο κόσμος ταλαιπωρείται. Δεν υπάρχουν μαγικά ραβδιά. Δεν υπάρχουν εύκολες λύσεις. Όμως, υπάρχει αποφασιστικότητα και σχέδιο. Υπάρχει σοβαρότητα και αίσθημα ευθύνης. Υπάρχει πολιτική βούληση. Υπάρχει θέληση να αφήσουμε πίσω το χθες, να διορθώσουμε τις αιτίες που μας οδήγησαν στην κρίση. Υπάρχει η βεβαιότητα ότι τον Δεκέμβριο του 2014 η Ελλάδα θα είναι απαλλαγμένη από τα μνημόνια και η οικονομία μας θα στέκεται στα πόδια της.
Γι’ αυτούς τους λόγους υπερψηφίζω το σημερινό νομοσχέδιο, γιατί αποτελεί ένα βήμα ώστε οι εθνικοί μας στόχοι να πραγματοποιηθούν.
Ευχαριστώ.
(Χειρoκροτήματα από την πτέρυγα της Νέας Δημοκρατίας)","ΔΙΟΝΥΣΙΟΣ ΣΤΑΜΕΝΙΤΗΣ",478
"58181"," Κυρίες και κύριοι συνάδελφοι, θα ολοκληρώσουμε τη συνεδρίαση με την ομιλία του κ. Ταμήλου και μετά θα διακόψουμε για τις 18.00΄ η ώρα, όπου σειρά έχουν ο κ. Αυγενάκης και ο κ. Μητρόπουλος.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58182"," Να μη μιλήσω τώρα;","ΕΛΕΥΘΕΡΙΟΣ ΑΥΓΕΝΑΚΗΣ",43
"58183"," Σας παρακαλώ. 
Σειρά έχετε εσείς, κύριε Αυγενάκη και μετά ο κ. Μητρόπουλος. Τώρα σταματάμε με τον κ. Ταμήλο και στις 18.00΄ θα αρχίσουμε ξανά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, μου επιτρέπετε μισό λεπτό;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58184"," Μα δεν τελείωσα. Πολύ ανυπόμονο σας βλέπω. 
Επαναλαμβάνω, λοιπόν. Θα διακόψουμε τη συνεδρίαση και θα αρχίσουμε στις 18.00΄. 
Έχει κατατεθεί αίτηση ονομαστικής ψηφοφορίας από τη Δημοκρατική Αριστερά για το άρθρο 7. Σε συνεννόηση με τα κόμματα η ονομαστική ψηφοφορία θα γίνει αύριο στις 12.00΄. Τα άλλα θα γίνουν το βράδυ. 
Ορίστε, κύριε Μαριά, τι θέλετε;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, είναι καθαρά για τη διευκόλυνση του Σώματος. Το είπα και σε εσάς. 
Κύριε Υπουργέ, σας παρακαλώ, αυτήν τη στιγμή έχω μετρήσει, τις καταγράφουμε όλες και συζητούμε, περίπου σαράντα πέντε τροπολογίες. Επειδή δεν θέλω να φτάσουμε στις 23.55΄ και να μην ξέρουμε τι γίνεται, η παράκληση είναι τώρα, που γίνεται και η διακοπή, να συνεννοηθείτε με τον κύριο Υπουργό, ούτως ώστε στις 18.00΄ να μας πείτε ποιες δεν κάνετε δεκτές και ποιες κάνετε δεκτές, για να είμαστε έτοιμοι κι εμείς σαν εισηγητές να τοποθετηθούμε. Είναι ένας πάκος.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58185"," Καταγράφηκε το αίτημα. Το άκουσε ο Αναπληρωτής Υπουργός. 
Πρέπει να σας πω ότι ο κ. Στουρνάρας είπε στο Προεδρείο ότι θέλει να μιλήσει περίπου στις 19.30΄-20.00΄. Απλά, σας το λέω για να το ξέρετε.
Κύριε Ταμήλο, ολοκληρώνουμε με εσάς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58186"," Αγαπητοί συνάδελφοι, κύριε Πρόεδρε, κύριε Υπουργέ, οφείλουμε να δούμε την ελληνική σε συνδυασμό με την ευρωπαϊκή πραγματικότητα για τους φόρους επί των ακινήτων. 
Σε όλη την Ευρώπη είναι διαδεδομένο το γεγονός της επιβολής φόρου στα ακίνητα. Αγγλία, Γαλλία, Γερμανία και άλλες χώρες έχουν επιβάλει φόρους ακινήτων, οι οποίοι πηγαίνουν ως έσοδο, κυρίως, στην τοπική αυτοδιοίκηση. Στη Γαλλία κατανέμονται 50-50 μεταξύ πρώτου και δεύτερου βαθμού τοπικής αυτοδιοίκησης. Στη Γερμανία κάθε δήμος επιβάλλει με δική του απόφαση το ύψος του φόρου ακινήτων. Είναι φυσιολογική εξέλιξη να γίνει κάποια στιγμή και στη χώρα μας. Αυτό ενισχύει την οικονομική αυτοτέλεια των τοπικών εξουσιών, γιατί οι φόροι στα ακίνητα είναι σταθεροί φόροι και δεν επηρεάζονται από την οικονομική ύφεση. 
Η κρίση στους δήμους που ζούμε τώρα, τα τελευταία δυο χρόνια, οφείλεται κατά κύριο λόγο στην πτώση του φόρου στα φυσικά πρόσωπα, αφού το 20% ξέρουμε ότι πήγαινε στους δήμους, καθώς και στην πτώση του ΦΠΑ, από την οποία γνωρίζουμε ότι το 12% είναι στους δήμους και το 3% στις περιφέρειες. 
Η ύφεση, λοιπόν, έπληξε τρομακτικά την τοπική αυτοδιοίκηση, αφού μειώθηκαν οι εισφορές κατά 40% περίπου τα τελευταία χρόνια. 
Ο φόρος στα ακίνητα, λοιπόν, είναι ένας φόρος ο οποίος πρέπει από τη φύση του να είναι ανταποδοτικός. Η αναβάθμιση μιας περιοχής, ενός κομματιού της Ελλάδας, πρέπει να δίνει υπεραξία στα ακίνητα και η υποβάθμιση αντιστοίχως μειώνει την αξία των ακινήτων. 
Ο ιδιοκτήτης των ακινήτων οφείλει να καταβάλλει ποσοστό της υπεραξίας στο κράτος και την τοπική αυτοδιοίκηση. Η τοπική αυτοδιοίκηση οφείλει με ενέργειες που κάνει -σχέδια πόλεως, επεκτάσεις, βελτιώσεις και αναπλάσεις περιοχών- να επιστρέφει τα χρήματα πίσω στους πολίτες και να προσθέτει αξία στην υπάρχουσα ακίνητη περιουσία. 
Γνωρίζουμε όλοι ότι τα έσοδα το 2013 από τον ΦΑΠ και τον φόρο που επιβλήθηκε μέσω της ΔΕΗ θα είναι περίπου 2,5 δισεκατομμύρια. Τα έσοδα από τον νέο ενιαίο φόρο ιδιοκτησίας ακινήτων θα είναι 2,65 δισεκατομμύρια. 
Αντίστοιχα θέλω να επισημάνω ότι οι επιχορηγήσεις του προϋπολογισμού προς το ασφαλιστικό σύστημα αυξήθηκαν από το 2010 μέχρι σήμερα περίπου 8 δισεκατομμύρια. 
Είναι σαφές, λοιπόν, ότι έχουμε ένα πολύ σκληρό δίλημμα. Να καλυφθούν τα έσοδα με μονιμοποίηση του φόρου ιδιοκτησίας ακινήτων ή να γίνουν περικοπές δαπανών της ασφάλισης, της περίθαλψης ή των συντάξεων; 
Αγαπητοί συνάδελφοι, το δίλημμα είναι σκληρό, αλλά η επιλογή της Κυβέρνησης είναι σωστή. Πρέπει να διατηρήσουμε το κοινωνικό κράτος, για να προστατεύει ικανοποιητικά τους συμπολίτες μας που υποφέρουν, έχοντας πληγεί από την κρίση. Η διεύρυνση της φορολογικής βάσης επεκτάθηκε και σε άλλες κατηγορίες, όπως είναι οι αγρότες και ο αγροτικός κλήρος.
Αγαπητοί συνάδελφοι, η αντίδραση πολλών Βουλευτών της περιφέρειας και η δική μου ήταν η έκφραση της κραυγής αγωνίας των συμπολιτών μας, που αγωνιούν για την εξέλιξη των πραγμάτων. 
Υπάρχει μεγάλη αδικία στη σχέση κέντρου και περιφέρειας. Διαχρονικά η περιφέρεια της Ελλάδας ήταν παραγκωνισμένη και η υποβάθμισή της φαίνεται και στη μείωση του πληθυσμού, όπως αποτυπώνεται και στην απογραφή που έγινε πριν από έναν χρόνο. 
Τα χρήματα ξοδεύτηκαν δεκαετίες τώρα εδώ στην Αθήνα, στο Λεκανοπέδιο. Εδώ έγιναν οι Ολυμπιάδες, τα μεγάλα έργα. Εδώ παράλληλα έγιναν και τα σκάνδαλα και οι χρεοκοπημένες ΔΕΚΟ, οι οποίες επιβαρύνουν ακόμα και σήμερα τον προϋπολογισμό της χώρας. Με εκατοντάδες εκατομμύρια ακόμη και σήμερα επιχορηγεί ΔΕΚΟ ο προϋπολογισμός, οι οποίες, με την κακή τους διοίκηση, επιβαρύνουν τον κρατικό προϋπολογισμό. 
Έτσι, λοιπόν, επιχειρήσαμε να φορολογήσουμε τα δάση, τα βοσκοτόπια και τους αγρούς, για να εισπράξουμε, όπως αρχικά εκτιμούσε το επιτελείο της Κυβέρνησης, στην αρχή 900 εκατομμύρια, μετά 500 εκατομμύρια. Μετά τη γνήσια αντίδραση των Βουλευτών της περιφέρειας, η επιβάρυνση της υπαίθρου περιορίζεται περίπου στα 100 εκατομμύρια. Είναι η συμβολή του αγροτικού κλήρου στην εθνική προσπάθεια για την ανόρθωση της εθνικής οικονομίας και της κοινωνίας. Να μην ξεχνούμε ότι όλοι μας πληρώνουμε φόρους για τα σπίτια μας, είτε είμαστε στην πόλη είτε στο χωριό. 
Κύριοι Βουλευτές του ΣΥΡΙΖΑ, εμείς οι Βουλευτές της Νέας Δημοκρατίας είμαστε αναγκασμένοι να κάνουμε και την Αντιπολίτευση, αφού εσείς αρνείστε να συμβάλετε εποικοδομητικά στην επίλυση των προβλημάτων της χώρας. Έχετε βολευτεί σε ένα διαρκές «ΟΧΙ». Έτσι πιστεύετε ότι θα επωφεληθείτε πολιτικά, αποφεύγοντας την υπεύθυνη αντιπολίτευση, αποφεύγοντας να καταθέτετε προτάσεις για τη λύση των προβλημάτων. Δεν πειράζει. Θα ασκήσουμε και αυτό το καθήκον, της Αντιπολίτευσης, εμείς στους Υπουργούς της Κυβέρνησης. 
Εμείς, λοιπόν, σε κάθε νομοσχέδιο θα ασκούμε τη γνήσια αντιπολίτευση που πρέπει να κάνει ο κάθε Βουλευτής, για να ωφελήσουμε την ελληνική οικονομία, μέχρις ότου η χώρα να εξέλθει από τη δεινή θέση στην οποία βρίσκεται. 
Θέλω, κύριε Πρόεδρε, να αναφερθώ σε δυο τροπολογίες που καταθέσαμε πολλοί Βουλευτές. 
Η πρώτη αφορά στη διαδικασία αυτοπαράδοσης των απούλητων διαμερισμάτων των κατασκευαστών. Η αγορά ακινήτων πλήττεται πάρα πολύ από την κρίση. Προέβλεπε η διαδικασία ότι από 1-1 του έτους για όσα διαμερίσματα είναι απούλητα θα πρέπει οι εργολάβοι να αποδώσουν τον ΦΠΑ των απούλητων διαμερισμάτων στην εφορία. Ζητήσαμε παράταση για τρία χρόνια του καθεστώτος αυτού και πιστεύουμε ότι πρέπει να γίνει δεκτή αυτή η τροπολογία, προκειμένου να πάρει ανάσα ο κλάδος, ο οποίος δοκιμάζεται από μια οικονομική δυσπραγία. 
Θέλω να πιστεύω ότι στο μέλλον θα πρέπει να γίνει, όπως έχει πει και ο Κοινοβουλευτικός Εκπρόσωπος της Νέας Δημοκρατίας κ. Κεφαλογιάννης, ένας διάλογος, προκειμένου να δώσουμε επιτέλους αναπτυξιακή ώθηση και στον τομέα των κατασκευών. 
Επίσης, οφείλω να επισημάνω, κύριε Υπουργέ, μιας και είστε παρών, την τροπολογία για την αποκατάσταση της αδικίας που γίνεται σε εβδομήντα δύο υπαλλήλους του Υπουργείου Εθνικής Οικονομίας, οι οποίοι μετατάχθηκαν για να ενισχύσουν το έργο του Ελεγκτικού Συνεδρίου ή του Νομικού Συμβουλίου του Κράτους ή της Κτηματικής Υπηρεσίας του Υπουργείου Εθνικής Οικονομίας. Η δαπάνη ετησίως είναι πολύ μικρή. Γνωρίζετε το θέμα πάρα πολύ καιρό. Νομίζω ότι μέσα στο όλο αυτό θέμα της παρέμβασης που κάνουμε θα πρέπει να αντιμετωπίσουμε με ίση μεταχείριση και αυτούς τους υπαλλήλους, για να σταματήσουν κάποια στιγμή οι αδικίες. 
Τέλος, θα αναφερθώ στο άρθρο 30, που είναι η διαδημοτική εθελοντική κινητικότητα. Είναι μια σημαντική τομή για την αναδιάταξη του προσωπικού των δήμων. Η θεσμοθέτηση του «Καλλικράτη» οδήγησε σε συνενώσεις δήμων, χωρίς επαρκή μελέτη για τις ανάγκες που είχαν σε προσωπικό. Γι’ αυτό και οι καλλικρατικοί δήμοι αδυνατούν να αντιμετωπίσουν τα προβλήματα των τοπικών κοινωνιών. 
Μια από τις αδυναμίες ήταν τότε ότι όλο το προσωπικό των πρώην νομαρχιακών αυτοδιοικήσεων μεταφέρθηκε στις πρωτεύουσες των νομών, ενώ θα έπρεπε να μεταφερθεί στους μικρούς δήμους. Αυτό ήταν λάθος. Έτσι οι μικροί δήμοι έμειναν χωρίς εξειδικευμένο προσωπικό και δεν ανέπτυξαν τις υπηρεσίες. Ακόμα και οι τεχνικές υπηρεσίες δήμων και κοινοτήτων που υπηρετούσαν τους μικρούς δήμους μεταφέρθηκαν και αυτοί στην πρωτεύουσα του νομού. Έτσι, λοιπόν, επιχειρείται η εθελούσια μεταφορά υπαλλήλων από τους μεγάλους δήμους στους μικρούς.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Αυτή όμως η διαδικασία έχει μια σημαντική αδυναμία. Δεδομένου ότι η εθελοντική συμμετοχή δεν είναι εξασφαλισμένη, πολλά κενά σε μικρούς, απομονωμένους δήμους δεν θα καλυφθούν. Πώς, άραγε, θα πείσουμε κάποιους υπαλλήλους να φύγουν από τον τόπο κατοικίας τους, που είναι η πρωτεύουσα ενός νομού, και να πάνε σε ένα μικρό, ορεινό δήμο ή σε ένα νησί του Αιγαίου;
Παραδείγματος χάριν, πώς θα πείσουμε υπαλλήλους από τον Δήμο Ρόδου να πάνε στον Δήμο Κάσου; Με ποιο εθελοντικό κίνητρο θα πάνε αυτοί να υπηρετήσουν σε απομονωμένα νησιά ή δήμους; Εδώ, νομίζω, πρέπει να δοθούν κίνητρα, έτσι ώστε οι υπάλληλοι από μεγάλες πόλεις που υπηρετούν την αυτοδιοίκηση να πάνε να στηρίξουν για περιορισμένο χρονικό διάστημα δύο, τριών χρόνων τους μικρούς δήμους, που είναι απομονωμένοι και δεν έχουν προσωπικό. 
Τέλος, αγαπητοί συνάδελφοι, νομίζω ότι με τη συζήτηση που έγινε διαπιστώθηκε από όλους η αγωνία να πάει αυτή η χώρα μπροστά. Η προσπάθεια, λοιπόν, για την ισόρροπη κατανομή βαρών πρέπει να συνεχιστεί με διόρθωση πολλών αδικιών που έχει το υφιστάμενο καθεστώς φορολογίας. Οι μεταρρυθμίσεις πρέπει να γίνουν με διάλογο και με τη μέγιστη συναίνεση, ώστε να έχουν διάρκεια και ισχυρή πολιτική νομιμοποίηση. 
Αγαπητοί συνάδελφοι, όλοι θέλουμε να καταργήσουμε το μνημόνιο και να διώξουμε την τρόικα από τη χώρα μας. Για να γίνει αυτό, πρέπει να είμαστε στην 1η Ιουλίου αυτόνομοι οικονομικά από δάνεια και εξαρτήσεις. Τότε θα είμαστε αυτόνομοι και πολιτικά, για να περάσουμε δυναμικά στην περίοδο της ανάπτυξης. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΜΙΧΑΗΛ ΤΑΜΗΛΟΣ",492
"58187"," Και εμείς ευχαριστούμε τον κ. Ταμήλο. 
Έχει κατατεθεί αίτηση για ονομαστική ψηφοφορία από τη Δημοκρατική Αριστερά για το άρθρο 7, η οποία θα διεξαχθεί με τη σύμφωνη γνώμη των κομμάτων αύριο στις 12.00΄. 
Διακόπτουμε τη συνεδρίαση για τις 18.00΄. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58188"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση. 
Τον λόγο έχει ο Βουλευτής Ηρακλείου της Νέας Δημοκρατίας κ. Αυγενάκης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58189"," Κύριε Πρόεδρε, θα ήθελα τον λόγο.","ΙΩΑΝΝΗΣ ΣΤΟΥΡΝΑΡΑΣ",168
"58190"," Ορίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58191"," Καταρχήν, θα ήθελα να διανείμω στο Σώμα μια σειρά από προσθήκες και αναδιατυπώσεις. Τις καταθέτω για τα Πρακτικά.
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τις προαναφερθείσες προσθήκες-αναδιατυπώσεις οι οποίες έχουν ως εξής:
(Να μπουν οι σελ. 252-253)","ΙΩΑΝΝΗΣ ΣΤΟΥΡΝΑΡΑΣ",168
"58192"," Επίσης, ζητώ να γίνουν δεκτές τρεις βουλευτικές τροπολογίες, η με γενικό αριθμό 1042, η με γενικό αριθμό 1041 και η με γενικό αριθμό 1022.","ΙΩΑΝΝΗΣ ΣΤΟΥΡΝΑΡΑΣ",168
"58193"," Σε τι αναφέρονται αυτές, κύριε Υπουργέ;","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"58194"," Η πρώτη αναφέρεται σε παροχή εργασίας από τους κρατούμενους ως προς την εύρυθμη λειτουργία των καταστημάτων κράτησης.","ΙΩΑΝΝΗΣ ΣΤΟΥΡΝΑΡΑΣ",168
"58195"," Αυτή είναι η με γενικό αριθμό 1042;","ΔΗΜΗΤΡΗΣ ΓΕΛΑΛΗΣ",85
"58196"," Ναι. 
Η δεύτερη αναφέρεται στη λειτουργία του Τυπογραφείου στις γιορτές.","ΙΩΑΝΝΗΣ ΣΤΟΥΡΝΑΡΑΣ",168
"58197"," Αναφέρεστε στο Εθνικό Τυπογραφείο, κύριε Υπουργέ;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58198"," Ακριβώς, κύριε Πρόεδρε.
Τέλος, η τρίτη έχει να κάνει με τη διόρθωση αντικειμενικών αξιών. Τις καταθέτω για τα Πρακτικά. 
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τις προαναφερθείσες τροπολογίες, οι οποίες έχουν ως εξής:
(Να μπουν οι σελ. 255-258)","ΙΩΑΝΝΗΣ ΣΤΟΥΡΝΑΡΑΣ",168
"58199"," Κύριε Υπουργέ, μπορείτε να επαναλάβετε τα νούμερα των τροπολογιών;","ΔΗΜΗΤΡΗΣ ΓΕΛΑΛΗΣ",85
"58200"," Βεβαίως. Είναι οι τροπολογίες 1022, 1041 και 1042.","ΙΩΑΝΝΗΣ ΣΤΟΥΡΝΑΡΑΣ",168
"58201"," Τον λόγο έχει ο κ. Αυγενάκης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58202"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι συνάδελφοι, είναι σημαντικό αυτή η συζήτηση για τον ενιαίο φόρο ακινήτων να διεξαχθεί έχοντας κάνει ορισμένες βασικές διαπιστώσεις. 
Στα φορολογικά θέματα, όχι του Κώδικα Φορολογικής Διαδικασίας, το ιδεολογικό πρόταγμα της Νέας Δημοκρατίας δεν απεικονίζεται στο παρόν νομοσχέδιο. Η Νέα Δημοκρατία είναι ένα φιλελεύθερο κόμμα. Ο νόμος που σήμερα συζητάμε είναι ένας αριστερός νόμος. Η αντίληψη του φιλελεύθερου κόμματος είναι ένα μικρό κράτος με μικρούς φορολογικούς συντελεστές σε όλες τις δραστηριότητες. 
Αυτό δεν είναι κάτι απλό, δεν είναι κάτι αυτονόητο, δεν είναι κάτι που μπορεί να επιτευχθεί στη σημερινή διεθνή συγκυρία. Δεν είναι όμως και κάτι που ανήκε σε μια άλλη εποχή ή σε έναν άλλο χρόνο. Το λέω αυτό, γιατί το ζήτημα της ακίνητης περιουσίας, ειδικά στην Ελλάδα, είναι πιο σύνθετο από τη φορολόγηση των εισοδημάτων ή της κατανάλωσης. 
Ο φόρος ακίνητης περιουσίας μεταξύ άλλων είναι μια δημοσιονομική αναγκαιότητα. Πρέπει με απλά λόγια να βρούμε τα 2,6 δισεκατομμύρια που αναζητούνται από τη φορολόγηση στην ακίνητη περιουσία, όπως άλλωστε συμβαίνει στο δυτικό κόσμο και γενικότερα στον οικονομικά ανεπτυγμένο κόσμο. Υπάρχει μια ιδιαιτερότητα όμως, το γεγονός ότι στην περίπτωση της Ελλάδας η φοροδοτική ικανότητα των πολιτών έχει εξαντληθεί. 
Ωστόσο, το δημοσιονομικό όφελος από το ΕΕΤΗΔΕ ήταν 2,6 δισεκατομμύρια πέρυσι και 2,6 δισεκατομμύρια φέτος, αυτό, δηλαδή, που προβλέπεται. Τι σημαίνει αυτό; Σημαίνει ότι διατηρούμε το ίδιο δημοσιονομικό όφελος. Δεν καλούμαστε να εισπράξουμε περισσότερα και να επιβαρύνουμε τον φορολογούμενο επιπλέον. 
Όσον αφορά τη φορολογική επιβάρυνση, ισχύουν όσα είχαμε πει προεκλογικά, γιατί ακούστηκαν πολλά σε αυτήν την Αίθουσα. Είχαμε πει για έναν ενιαίο φόρο για τα ακίνητα, τον οποίο νομοθετούμε, που δεν θα εισπράττεται από τη ΔΕΗ, πράγμα που επίσης νομοθετούμε, με μεγάλη διεύρυνση της φορολογικής βάσης, που συντελείται στο ακέραιο. Επομένως όλα τα ακίνητα πληρώνουν από κάτι λιγότερο, σε γενικές γραμμές.
Ο βασικός ΕΝΦΙΑ, όπως πλέον λέγεται, είναι ανά ακίνητο και υπάρχει συμπληρωματικός ΕΝΦΙΑ, που πληρώνεται μόνο από όσους έχουν πάνω από 300.000 ευρώ αξίας ακίνητη περιουσία, χωρίς να υπολογίζονται τα αγροτεμάχια. Ωστόσο, ταμειακά οι φορολογούμενοι θα πληρώσουν λιγότερα το 2014 σε σχέση με το 2013 και το 2015 ακόμα λιγότερα, όταν θα έχουν τελειώσει όλα τα υπόλοιπα πληρωμών των προηγούμενων ετών.
Επιπλέον, το 2014 οι φορολογούμενοι θα πληρώσουν τα ίδια συνολικά, αλλά με πολύ πιο δίκαιη κατανομή και διεύρυνση της φορολογικής βάσης. Έτσι το 75% των φορολογουμένων θα πληρώσει λιγότερο φόρο ακινήτων από το 2013. Το 20% θα πληρώσει περίπου τα ίδια και το 5% θα πληρώσει λίγο περισσότερα. Αυτή η μικρή κατηγορία, που θα πληρώσει περισσότερα, ανήκε στις πιο υψηλές τάξεις από πλευράς περιουσίας, οι κατέχοντες μεγάλη περιουσία κυρίως σε αστικά οικόπεδα, όχι κτίσματα ούτε αγροτεμάχια. 
Κύριε Υπουργέ, θέλω να κάνω την εξής παρατήρηση: Ο ΕΝΦΙΑ είναι πιο δίκαιος, όχι ο δικαιότερος, ελλείψεις Εθνικού Κτηματολογίου. Όμως, για τα ακίνητα που δεν αποφέρουν προσόδους, τα ξενοίκιαστα, δηλαδή, πρέπει να υπάρξει μία σαφής πρόβλεψη. Τα ξενοίκιαστα, επειδή δεν έχουν καθόλου εισόδημα, θα έπρεπε να έχουν διαφορετικό φορολογικό συντελεστή πιθανόν. Δεν λέω μηδέν, αλλά διαφορετικό φορολογικό συντελεστή. Επίσης και οι αντικειμενικές αξίες σήμερα δεν είναι οι δικαιότερες, όμως έχουμε τη δέσμευσή σας ότι σε επόμενο χρόνο θα το δούμε και αυτό.
Εν συνεχεία, ο βασικός ΕΝΦΙΑ σε κτήρια αστικά, οικόπεδα, αγροτεμάχια θα είναι μικρότερος απ’ ό,τι το ΕΕΤΑ του 2013 σε όλες τις κατηγορίες και από τις πιο χαμηλές τιμές ζώνης ως τις πιο ακριβές. Πέρυσι το χαράτσι ΕΕΤΗΔΕ, μετέπειτα ΕΕΤΑ, είχε μειωθεί κατά 15% για όλους. Αυτήν τη φορά μειώθηκε και άλλο και συγκεκριμένα, μειώθηκε από 21% στις χαμηλές ζώνες έως και 4% στις πολύ υψηλές ζώνες. Επιπλέον, η φορολόγηση στα αστικά οικόπεδα εντός σχεδίου είναι πολύ χαμηλότερη από όλα τα προηγούμενα σχέδια, έχει ως βάση εκκίνησης το 1,5‰, που θεωρείται παγκοσμίως εξαιρετικά χαμηλό ποσοστό φορολόγησης της ακίνητης περιουσίας. Για παράδειγμα, ένα οικόπεδο ενός στρέμματος εντός σχεδίου σε μία κωμόπολη, αντικειμενικής αξίας 20.000 ευρώ, θα πληρώσει 30 ευρώ.
Όσον αφορά στα αγροτεμάχια, που πολύς λόγος έγινε από πολλούς συναδέλφους Βουλευτές -και από μένα τον ίδιο-, την εκτός σχεδίου γη, θα φορολογηθούν κατά κανόνα με 2 ευρώ στο στρέμμα για τα καλλιεργούμενα, τα αρδευόμενα, δηλαδή, που θα φτάνει έως 2,2 ευρώ το στρέμμα για τα αρδευτικά. Εάν είναι βοσκότοπος, θα φορολογηθεί με 0,5 ευρώ το στρέμμα, δηλαδή 50 λεπτά. Για όλους τους αυτόνομους βοηθητικούς χώρους, πέρα από την κατοικία, δηλαδή στάνες, μαντριά, κοτέτσια, αποθήκες, υπόστεγα, μηδέν φόρος.
Όσον αφορά στον συμπληρωματικό ΕΝΦΙΑ, και εδώ πρέπει να ξεκαθαρίσουμε ορισμένες ασάφειες που έχουν ακουστεί. Όσοι έχουν συνολική περιουσία πάνω από 300.000 ευρώ θα πληρώσουν και τον συμπληρωματικό ΕΝΦΙΑ. Αυτό αφορά μία πρόσθετη φορολόγηση για λόγους προοδευτικότητας. Ο ΦΑΠ δεν μειώθηκε πέρυσι. Τώρα μειώνεται και μάλιστα αισθητά. Αρκεί να αναφέρω ότι οι μισοί που πλήρωσαν πέρυσι ΦΑΠ, φέτος δεν πληρώνουν καθόλου, ενώ οι άλλοι μισοί πληρώνουν αισθητά λιγότερο, μέχρι και 50% μεσοσταθμικά, λόγω της μεγάλης διασποράς.
Πρέπει να σημειωθεί, όμως, ότι έχει αυξηθεί το αφορολόγητο όριο σε σχέση με τον ΦΑΠ από 200.000 ευρώ σε 300.000 ευρώ και έτσι υπάρχουν αρκετοί που πλήρωναν έως τώρα κατά το παρελθόν ΦΑΠ και που θα πληρώσουν συμπληρωματικό ΕΝΦΙΑ το 2014. Ακόμα όσοι έχουν περιουσία πάνω από 300.000 ευρώ θα πληρώσουν με μειωμένους συντελεστές.
Πρέπει να σημειωθεί ότι ο ΦΑΠ ξεκινούσε από 0,2% και έφτανε στο 2%. Ο συμπληρωματικός ΕΝΦΙΑ ξεκινά από μεγαλύτερο αφορολόγητο, από το 0,1% και φτάνει έως 1%. Δηλαδή, όσοι επιβαρύνονται με τον συμπληρωματικό ενιαίο φόρο είναι λιγότεροι από όσους πλήρωναν έως φέτος ΦΑΠ. Φορολογούνται για μικρότερο μέρος της περιουσίας τους, αφού ξεκινούν από μεγαλύτερο αφορολόγητο. Για μικρότερο μέρος της περιουσίας τους φορολογούνται με χαμηλότερους συντελεστές.
Κυρίες και κύριοι συνάδελφοι, είχαμε δεσμευθεί για έναν ενιαίο φόρο ακινήτων που θα είναι δίκαιος, με διευρυμένη φορολογική βάση, που θα είναι προοδευτικός, που δεν θα συνδέεται με τους λογαριασμούς και τα ρολόγια της ΔΕΗ. Η Κυβέρνηση κάνει πράξη αυτό για το οποίο δεσμεύθηκε, παρά τις εξαιρετικά δύσκολες συγκυρίες. Σε όλα αυτά έχει απέναντί της μία Αντιπολίτευση, η οποία φωνάζει για τη φορολόγηση των ακινήτων και βγαίνει στα κάγκελα, αλλά ούτε λόγος για το πού θα βρεθούν τα 2,6 δισεκατομμύρια. Φωνάζουν οι συνάδελφοι της Αξιωματικής Αντιπολίτευσης που η Κυβέρνηση φορολογεί ένα τμήμα της περιουσίας, τη στιγμή κατά την οποία οι βασικές της θέσεις είναι η φορολόγηση ανεξαιρέτως όλης της κινητής ή ακίνητης περιουσίας.
Αυτές δεν είναι και οι θέσεις του ΣΥΡΙΖΑ, που σας ρωτούν σε κανάλια και συζητήσεις, φορολόγηση καταθέσεων, αμοιβαία κεφάλαια, μετοχές, ακίνητα, ασφαλιστικά συμβόλαια κ.λπ. κ.λπ.; Αυτό δεν είναι απλώς μία ανακολουθία, αλλά είναι φαρισαϊσμός και κατά την άποψή μου, είναι και αναίδεια σε κάποια σημεία.
Τελειώνοντας, κυρίες και κύριοι, νομίζω ότι το σχέδιο νόμου πρέπει και επιβάλλεται να ψηφιστεί και να στηριχτεί από όλες, αν είναι δυνατόν, τις πτέρυγες της Βουλής, διότι είναι ένας ενιαίος πλέον φόρος, διότι είναι ένας κατά το δυνατόν δικαιότερος φόρος, έχει υποστεί ήδη δύο διαδοχικές μειώσεις -μία για το 2013 κατά 15% και μία τώρα, για το 2014, μεσοσταθμικά γύρω στο 13%- και διότι επιτυγχάνεται για πρώτη φορά σοβαρή διεύρυνση της φορολογικής βάσης.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΕΛΕΥΘΕΡΙΟΣ ΑΥΓΕΝΑΚΗΣ",43
"58203"," Τον λόγο έχει ζητήσει ο τέως Πρόεδρος της Βουλής κ. Βύρων Πολύδωρας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58204"," Κυρίες και κύριοι Βουλευτές, λαμβάνω τον λόγο μετά από μακρά περίοδο σιωπής, στην Ολομέλεια τουλάχιστον. Τελευταία φορά ήταν, όταν απευθύνθηκα στο Σώμα ως Πρόεδρος της Βουλής και είχα στις προγραμματικές δηλώσεις του Προέδρου της Βουλής, ας το πούμε έτσι, διατυπώσει τρεις προσδοκίες, τρεις σχεδιάσεις, τρία προγράμματα, τρεις αποφάσεις. Η μία ήταν η κατάργηση του άρθρου 86 του Συντάγματος, η άλλη ήταν η κατάργηση της λεγόμενης ασυλίας των Βουλευτών και η τρίτη ήταν να μη διαλύεται η Βουλή με τον προσχηματικώς σπουδαίο λόγο ή για την εκλογή Προέδρου της Δημοκρατίας. Και τα τρία, μέσα σε μία αναθεωρητική διαδικασία του άρθρου 110 του Συντάγματος, εάν ήθελε η Βουλή -αυτή η Βουλή- θα μπορούσε να τα είχε προχωρήσει.
Λαμβάνω σήμερα τον λόγο για ένα πολύ σοβαρό ζήτημα -αυτό που συζητούμε, καθώς ξέρετε-, το οποίο για μένα έχει πάρει περισσότερες εντάσεις και διαστάσεις στη συνείδησή μου, κυρίως γιατί δεν μπορώ να το δεχτώ συνειδησιακά, λογικά, ιστορικά, εθνικά και, δεύτερον, γιατί λαμβάνω χιλιάδες παράπονα και αντιρρήσεις από συμπολίτες μας, από όλη την Ελλάδα.
Θα ήθελα να καταθέσω μερικά εισαγωγικά έγγραφα. Είχα εκθέσει τις σκέψεις μου, γνωστές με ένα άρθρο μου, παραδείγματος χάριν, «Δημεύουν τα χωράφια μας!», όπου έλεγα τα εξής: «Τα χωράφια των Ελλήνων δεν είναι φορολογητέα ύλη. Είναι συστατικό ζωής. Του Έλληνα. Και απόδειξη της ιστορικής επιβίωσής του. Είναι όρος και όριον και ορισμός. Του ελεύθερου Έλληνα. Δεν είναι μόνον απλή μνήμη και ανάμνηση. Είναι μνήμα των προγόνων του. Δεν είναι στοιχείο της λογιστικής. Είναι «στοιχειό» της ψυχής και λογισμός του νου. Του Έλληνα. Είναι η ίδια η χώρα μας στο χαϊδευτικό υποκοριστικό της: Χωράφι.».
Με λοιδόρησαν. Δεν χωράνε τέτοιες σκέψεις, τέτοια ονείρατα, τέτοιες ιστορικές αναδρομές στο σκεπτικό και στη λογική της τρόικας. Παρακαλώ να κατατεθεί αυτό για τα Πρακτικά.
(Στο σημείο αυτό ο Βουλευτής κ. Βύρων Πολύδωρας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ένα δεύτερο έγγραφο είναι μια ερώτησή μου προς τον Υπουργό των Οικονομικών από τις 13 Νοεμβρίου του 2013, αναπάντητη: Φορολογία ακινήτων στην Ευρώπη και στην Ελλάδα. Θέτω τα ερωτήματα. Υπονοείται ότι απαντά το Υπουργείο Οικονομικών με το παρόν σχέδιο νόμου. Δεν τελεί σε επαφή το ερωτηματολόγιό μου με την απάντηση που υποτίθεται ότι δίδεται με το νομοσχέδιο. Παρακαλώ να κατατεθεί και αυτό για τα Πρακτικά.
(Στο σημείο αυτό ο Βουλευτής κ. Βύρων Πολύδωρας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Το τρίτο είναι πάλι προς το Υπουργείο Οικονομικών μία ερώτηση για τη σύσταση και δράση των offshore εταιρειών στην Ελλάδα. Αυτό το κρατώ, γιατί θα το χρησιμοποιήσω σε άλλο σημείο της ομιλίας μου.
Από τα έγγραφα που εισάγω έχω και πέντε βιβλία που έχω γράψει, με τα οποία εκθέτω σκέψεις και για το θέμα αυτό που συζητούμε σήμερα. Το ένα είναι: «Έλλην λόγος, ο Ευρωπαϊκός λόγος», Μάρτιος του 2010, προ της υπογραφής του πρώτου μνημονίου.
Ήθελα να απαντήσω στην ύβρη του «FOCUS» προς τον ελληνικό πολιτισμό, με την ασχήμια του εξωφύλλου του που γνωρίζετε. Έκανα μία διάλεξη τότε στην Κατερίνη της Πιερίας, την οποία επανέλαβα δέκα φορές και στην Ελλάδα και στο εξωτερικό. 
Το κεντρικό μήνυμα αυτής της διαλέξεως προς τους Ευρωπαίους ήταν, «Δώστε μου πίσω τις λέξεις μου». Αυτό είναι όχι το δάνειο, αλλά η χαριστική πράξη των Ελλήνων προς την Ευρώπη και την ανθρωπότητα. Για παράδειγμα ο «Φάουστ» του Γκαίτε, αν αφαιρέσει κανείς ονόματα, ήρωες, τοπωνύμια, λέξεις, δεν θα έχει σκελετό να διατυπωθεί ως έργο της παγκόσμιας φιλολογίας. Αυτό είναι ένα. 
Το δεύτερο ήταν μια ανάλυση του Σεπτεμβρίου του 2010 για τη χρηματοπιστωτική κρίση. Αίτια, αφορμές, προοπτικές, τρόποι αντιμετώπισης.
Το τρίτο: «Περί δημοσίου χρέους». Σε αυτό καταγράφεται η εξέλιξη του δημοσίου χρέους. Και καταγράφεται και μία δική μου παρέμβαση, όταν ήμουν γενικός εισηγητής της Νέας Δημοκρατίας το 1999 για τον προϋπολογισμό του 2000. Κι επαναλάμβανα τότε τη φράση του Ανδρέα Παπανδρέου ότι «αν δεν εξουδετερώσει αυτό το τέρας, το δημόσιο χρέος, η Ελλάδα, τότε την Ελλάδα θα την καταπιεί αυτό το τέρας». Αυτό είναι η ανάλυση περί δημοσίου χρέους. 
Τέταρτον «Και τώρα τι κάνουμε;». Αυτό το εξέδωσα τον Φεβρουάριο του 2013. Μιλούσα τότε για τη δήμευση των περιουσιών, όπως εξηγγέλλετο ή προανηγγέλετο. Σας λέω τώρα ότι εδώ έχουμε έναν ειδικό τρόπο κυριότητας στην Ελλάδα. Δεν είναι ούτε καν ο τρόπος μεταβιβάσεως των τιμαρίων, των λατιφουντίων της ρωμαϊκής εποχής, όπως μετεκυλίσθη στη φεουδαλική Ευρώπη. Δηλαδή, δέκα τιμάρια από τα δεκαέξι φτιάχνουν ένα κρατίδιο της Γερμανίας. Το ίδιο συμβαίνει και στην Ιταλία κ.ο.κ.. Εδώ είναι η αρχή ούτε καν της χρησικτησίας, αλλά της vetustas- vetus, veteris, παλαιός, αρχαίος, παμπάλαιος, βετεράνος- όπου είναι πριν από την έκτακτη χρησικτησία, πολύ πριν. Έχουμε γαίες, τις οποίες σε συνέχεια κληρονομική μπορούμε να μετρήσουμε από το 1600 –μετρημένα- για να μην πω από τον Όμηρο. 
Τότε, είχα βρει και είχα γράψει την εξής αποστροφή, την οποία σάς αφιερώνω σε αυτήν τη συζήτηση, μήπως εννοήσουμε ότι υπάρχει και μία λογική, άλλη λογική, έξω από τα λογιστικά τα οποία είναι όλα ψευδεπίγραφα, όπως παρουσιάζονται και μάλιστα εξακολουθητικά. Είδα με τα μάτια μου μία συγκλονιστική όσο και διδακτική εικόνα στην τηλεόραση. «Ένας γέρων φτωχός, ρακένδυτος, γενειοφόρος και με τραγιάσκα, στηριζόμενος στο ποιμενικό ραβδί του, δέχεται τη μάλλον αφελή ερώτηση μοντέρνου δημοσιογράφου, οικονομομέτρη». Τον ρώτησε, λοιπόν: «Και γιατί μένετε εδώ;» Εννοούσε στη δυστυχία, στη φτώχεια, στη μοναξιά και στην ερημία. Κι εκείνος με όλη τη βεβαιότητα για την ορθότητα της απαντήσεώς του και με ολόρθη περηφάνια απαντά: «Γιατί εδώ είναι η γης μου.». Σαν να έλεγε: «Γιατί εδώ είναι το βασίλειό μου.». 
Κανένας εκτιμητής του ΔΝΤ ή των οίκων αξιολόγησης δεν μπορεί να το εκτιμήσει έτσι. Πιθανότητα να σβήσει και τη συνέντευξη και τον άνθρωπο. Τον βλέπει σαν ιό που του χαλάει το πρόγραμμα του κομπιούτερ. 
Το τελευταίο είναι: «Ποια Ευρώπη;», ενός ευρωσκεπτικιστού πλέον -του ομιλούντος-, που θα το χρησιμοποιήσω κι αυτό για άλλο σημείο της παρεμβάσεώς μου. 
Τώρα, θέλω να σας πω ενημερωτικά ότι δεν αναζητούσαμε -κι εγώ ως Βουλευτής της Νέας Δημοκρατίας- κάποιο ψευδώνυμο ή κάποιο συνώνυμο, δηλαδή αυτόν τον φόρο ακινήτου ιδιοκτησίας, ενιαίο, με μία συντομογραφία - απεχθάνομαι τις συντομογραφίες- και τα αρκτικόλεξα εις θέσιν χαρατσίου. Δεν ήταν αυτό το κρινόμενο ζήτημα. Ψάχναμε για έναν φόρο άλλο, ελαφρύτερο, απλούστερο, δικαιότερο, που δεν θα ξεκινούσε από το χαράτσι ως βάση εκτιμήσεως. 
Ποιος είπε ότι εννοούμε το χαράτσι δεδομένο και προχωρούμε από κει και πέρα τις αυξήσεις και τα κλιμάκια; Πότε αυτό συμφωνήθηκε; Πότε ελέχθη ότι είναι δεδομένο πως ξεκινάμε με αυτό το κεκτημένο του 2010, 2011, 2012 και τώρα προχωρούμε αλλιώς; Ποιος το είπε αυτό; 
Ακόμα και το ποιος θα εισπράξει, αν θα εισπράξει ο έφορος ή η ΔΕΗ, είναι δευτερεύον. Το πρωτεύον δεν είναι ούτε η ονομασία ούτε το χαράτσι ούτε το βαρύ και δυσβάσταχτο αυτό φορολογικό χτύπημα στον ελληνικό λαό και στον Έλληνα ιδιοκτήτη, που πνέει τα λοίσθια. 
Σας λέω, δε, ότι δεν είναι νέος φόρος, δεν είναι απαλλακτικός των άλλων, αλλά λειτουργεί σωρευτικά -για να οικονομώ τον χρόνο- μαζί με σαράντα παλαιότερους φόρους. 
Καταθέτω έγγραφο με πηγή, την Πανελλήνια Ομοσπονδία Ιδιοκτητών Ακινήτων. 
(Στο σημείο αυτό ο Βουλευτής κ. Βύρων Πολύδωρας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής) 
Σαράντα φόροι και τέλη είναι εγγεγραμμένοι στην καμπούρα του Έλληνα ιδιοκτήτη και λειτουργούν τώρα και θα συλλειτουργούν με τον ενιαίο φόρο. 
Προχθές διάβασα στους «NEW YORK TIMES» τον Πολ Κρούγκμαν, όπου έγραφε: «Η απελευθέρωση του χρηματοπιστωτικού συστήματος, του τραπεζικού συστήματος, οδήγησε σε ύφεση, σε ανεργία, σε κατακρεούργηση της καταναλωτικής ζήτησης και σε πλουτισμό των golden boys». Αυτό είναι που υφιστάμεθα. Και καλούνται οι λαοί του Νότου να πληρώσουν τα χόμπι, τα λεφτά και την απληστία των golden boys, των τραπεζιτών. 
Γίνεται αγώνας μήπως πάρει ένα πλεονέκτημα η πολιτική εξουσία στις Ηνωμένες Πολιτείες. Στην Ευρώπη η πολιτική εξουσία είναι παρητημένη. 
Διάβαζα πάλι πρόσφατα τον Νόαμ Τσόμσκι να λέει: «Κάποιοι άνθρωποι στη Γερμανία φαίνεται πως στόχο έχουν να θέσουν την Ελλάδα υπό καθεστώς ιδιότυπης σκλαβιάς, προσλαμβάνοντας, αποκτώντας και δεσμεύοντας ό,τι έχει αξία στην Ελλάδα.». 
Θα μπορούσα να μιλάω για ώρες. Είναι δήμευση. Δεν είναι βράχος. Παραιτείται, τον αγριεύεις τον πολίτη, ιδιοκτήτη του βράχου. Αυτόν τον βράχο τον απέκτησε εκχερσώνοντας με τα νύχια του. Δεν έχει συμβόλαιο. Έχει εγγραφή αίματος στον βράχο, στο χωραφάκι. Πρέπει να το καταλάβουμε. Ούτε καν απευθύνομαι στην Κυβέρνηση. Απευθύνομαι μέσω της Κυβέρνησης στην τρόικα, που έχει το άλλο μυαλό, με το οποίο δεν μπορώ να πιάσω επαφή. Και μου ζητάνε να σεβαστώ αυτήν τη λογική; Δεν μπορώ.
Συγκεκριμένα, πρόκειται για δήμευση. Κι αν δεν με πιστεύετε, το λέει το  άρθρο 7 του Συντάγματος, το οποίο αναφέρει ότι γενική δήμευση απαγορεύεται ρητά. Ελάχιστες φορές χρησιμοποιείται το ρήμα «απαγορεύεται». Το λέει για την περίπτωση της γενικής δήμευσης. Η ανάλυση και η θεωρία λέει: Εκ πλαγίου, εάν δεν έχει εισόδημα από εκείνο που φορολογείς, είναι δήμευση έμμεση στο βάθος του χρόνου αλλά και κοντά-κοντά, αν δεν αντέχει ο άλλος και τα παρατήσει.
Επίσης, είναι δήμευση και μέσω των αποφάσεων του Ανωτάτου Ομοσπονδιακού Συνταγματικού Δικαστηρίου της Γερμανίας. 
Σας διαβάζω από την Έκθεση της Επιστημονικής Υπηρεσίας της Βουλής: «Δεν πρέπει ο φόρος να θίγει τον πυρήνα του δικαιώματος της ιδιοκτησίας», καθώς και ότι «ο φόρος πρέπει να μπορεί να καταβάλλεται ετησίως από τα εισοδήματα τα οποία προέρχονται κατά συνήθη χρήση από την περιουσία αυτή.». Στην Ευρώπη δεν υπάρχει φόρος ακινησίας, δηλαδή αυτό που λένε με μεγάλη ευκολία όλοι οι αναλυτές –δηλαδή, η άλλη Σχολή- «φόρος κατοχής». Υπάρχει μόνο φόρος χωρών τελουσών υπό κατοχή. 
Δεύτερον, το Conseil d’ Etat, το Συμβούλιο Επικρατείας της Γαλλίας, λέει -καθώς ξέρετε, γιατί θα έχετε διαβάσει την Έκθεση-: «Ο ως άνω φόρος κατοχής της περιουσίας πρέπει να μπορεί να καταβάλλεται διά των εισοδημάτων που παράγει αυτή. Άλλως, θίγεται ο πυρήνας του δικαιώματος.». Για κάποιους που είπαν ότι το άρθρο 17 μιλάει για έκτακτες ανάγκες, σας πληροφορώ ότι μιλάει για έκτακτη δημόσια ωφέλεια. Αφιερώνει το υπόλοιπο από οκτώ παραγράφους του άρθρου για τη διαδικασία της απαλλοτρίωσης. Προσωρινή τιμή μονάδας, οριστική τιμή μονάδας, πλειστηριασμός κ.οκ.. Αυτά τα λέει αναλυτικά το Σύνταγμα. Το θέμα μας τότε δεν είναι η απαλλοτρίωση για δημόσια ωφέλεια, γιατί θα μπορούσε να πάρει τις περιουσίες των ανθρώπων και να τις απαλλοτριώσει, γιατί χρειαζόμαστε λεφτά. Δεν το κάνει. 
Καταλήγοντας, θα ήθελα να σας πω -για να μην σας «τρώω» άλλο τον χρόνο, γιατί το θέμα είναι τεράστιο και πολλές οι σημειώσεις μου- ότι η άλλη άποψη των λογιστών λέει ότι έχουμε μία πίεση για τα 2,9. δισ.ευρώ. Πού θα βρείτε το ισοδύναμο; Μοιάζει σαν καταλυτική η ερώτηση. Απαντώ, λοιπόν. Στις offshore. Εκεί θα το βρείτε. 
Έκανα ερώτηση -την οποία και καταθέτω- και έλαβα απάντηση -την οποία χρησιμοποίησε και ο κ. Τσίπρας στη συζήτηση για την πρόταση μομφής- ότι έχουμε εξίμισι περίπου χιλιάδες offshore- εγγεγραμμένες στα νηολόγια, λέω εγώ, δηλαδή στα βιβλία των ΔΟΥ Ελλάδος-, εκ των οποίων ηλέγχθησαν τριάντα τέσσερις από τις ΔΟΥ Κρανιδίου και Κύμης. Το ακούσατε! Ηλέγχθησαν τριάντα τέσσερις! 
(Στο σημείο αυτό ο Βουλευτής κ. Βύρων Πολύδωρας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Και από τις τριάντα τέσσερις εξήχθη ένα συμπέρασμα βεβαιωμένων φόρων 40 εκατομμυρίων ευρώ. Κάνω εγώ με το μολύβι μου την «προπαίδεια» και βρίσκω το εξής. Από τις εξίμισι χιλιάδες, με την ίδια προβολή και με τις σχετικές διακυμάνσεις, βγαίνουν 8 δισεκατομμύρια δυνητικά βεβαιούμενοι φόροι. Γιατί δεν εκτιμάται αυτό; Γιατί δεν συνυπολογίζεται; Γιατί δεν συνυπολογίζεται η λίστα Λαγκάρντ; Γιατί δεν συνυπολογίζονται οι «Καντάδες» στη Σιγκαπούρη; Γιατί δεν συνυπολογίζονται οι εξαγωγείς εμβασμάτων, οι εμβασματούχοι από τον κατάλογο της Τραπέζης της Ελλάδος; Τι είδους οικονομική πολιτική είναι αυτή που έγκειται στο ότι βρήκαμε το υποζύγιον που λέγεται «λαός» και «νοικοκύρης» και τον πατάμε στον λαιμό; Και θέλετε να το ψηφίσω εγώ αυτό; Και η ιστορία μου; Ο πολιτισμός μου; Το γεγονός ότι αγωνιζόμουν για τη μεσαία τάξη; Το γεγονός ότι ο Αριστοτέλης λέει στο «Αθηναίων Πολιτεία» ότι εγγυάται ο επώνυμος άρχων κατ’ έτος την ιδιοκτησία των Αθηναίων πολιτών. 
(Στο σημείο αυτό κτυπάει επαναληπτικά το κουδούνι λήξεως του χρόνου ομιλίας του κυρίου Βουλευτή)
Σήμερα είναι 20 Δεκεμβρίου. Στις 20 Δεκεμβρίου του 1821, όταν αρχίζαμε να φτιάχνουμε τη συνταγματική έννομη τάξη στην Ελλάδα, άνοιξε τις εργασίες της η Εθνοσυνέλευση της Επιδαύρου εις θέσιν Πιάδα. Και λέει στο άρθρο Ζ΄ «Το κράτος εγγυάται και είναι δικαίωμα των πολιτών και υποχρέωση του κράτους να στηρίζει την ιδιοκτησία, την τιμή και την ασφάλεια των Ελλήνων πολιτών.». Αυτό προβλεπόταν το 1821 στο πρώτο Σύνταγμα της Α’ Εθνοσυνέλευσης της Επιδαύρου. 
Καταλήγω, λοιπόν, ότι δεν είναι λογιστικά τα θέματα. Είναι πολιτικά. 
Στο ευρωσκεπτικιστικό μου βιβλίο: «Ποια Ευρώπη;» -το οποίο επίσης θα καταθέσω- κάνω μία πρόταση, την οποία κανείς δεν λαμβάνει υπ’ όψιν του, γιατί θέλουμε να «κάνουμε σφοδρές αντιδικίες» ο ένας με τον άλλον εδώ και το ένα κόμμα με το άλλο. Και καθώς θα κάνουμε αντιδικίες σφοδρές, θα δημιουργούμε συσπειρώσεις και θα ευδοκιμούμε κομματικώς. Είναι αυτό στα ενδιαφέροντά σας, κύριοι συνάδελφοι; Το πώς θα ευδοκιμήσουμε κομματικώς; ‘Όχι το πώς θα επιζήσουμε εθνικώς;
Η πρότασή μου, λοιπόν, είναι η εξής. Γι’ αυτό ζητώ εθνική συνεννόηση. Γι’ αυτό προτείνω: «Να εκδοθεί ένα ομόφωνο ψήφισμα της Βουλής των Ελλήνων, με το οποίο θα γνωστοποιείται σε όλους, σε όλες τις βουλές και τις κυβερνήσεις του κόσμου ο κίνδυνος ανθρωπιστικής κρίσης που αντιμετωπίζει ένας λαός, ο ελληνικός λαός, εξαιτίας της οικονομικής κρίσης και της βαθιάς ύφεσης στην οποία τον οδηγεί αφεύκτως η ακρισία και η απληστία των δανειστών του.».
Υπάρχει ένα δόγμα από τον καιρό του Χαμουραμπί και του δικαίου της Γόρτυνος μέχρι σήμερα απανταχού στον πλανήτη, από τους Αβορίγινες μέχρι τους Εσκιμώους, το δόγμα το νομικό που λέει «ουδείς υποχρεούται εις τα αδύνατα», «ουκ αν λάβοις παρά του μη έχοντος». Μην προσδοκάτε ότι θα εισπράξετε φόρους. Εξηντλήθη η φοροδοτική ικανότητα των πολιτών!. 
Υπάρχει και δεύτερο δόγμα που είναι στο άρθρο 388 Αστικού Κώδικος, και αφορά στην «απρόοπτη μεταβολή των συνθηκών.». Υπάρχει και η τοκογλυφία, υπάρχει και η κερδοσκοπία, υπάρχει και η απάτη, η πλάνη, η απειλή και η καλή πίστη. Όλες οι συναλλαγές και τα δάνεια πρέπει να διέπονται από την καλή πίστη και τα χρηστά ήθη. Τι γίνεται εν προκειμένω; Εν προκειμένω ξέρουμε μόνο και μας το τονίζουν οι τροικανοί το«pacta sunt servanda», δηλαδή ότι οι συμβάσεις είναι τηρητέες. Κάπου βάλαμε την υπογραφή μας τον Μάιο του 2010 και έναν χρόνο αργότερα ξαναβάλαμε την υπογραφή μας. Μα, δεν μπορεί να βγει, δηλαδή να τηρηθεί, αυτή η υπογραφή. Το «pacta sunt servanda», όταν είναι προϊόν πλάνης, απάτης, απειλής, κουφότητας κ.ο.κ., τότε δεν τηρείται. Είναι υποχρεωτικό να μην τηρηθεί το προϊόν της πλάνης, της απάτης, της απειλής, της κουφότητας, της ανάγκης. Το δίκαιο της ανάγκης αντιστρέφεται. Τώρα η ανάγκη…","ΒΥΡΩΝ ΠΟΛΥΔΩΡΑΣ",435
"58205"," Συντομεύετε, κύριε Πολύδωρα, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58206"," Τελειώνω, κύριε Πρόεδρε. 
(Θόρυβος από την πτέρυγα των ΑΝΕΛ)
 Σας υπόσχομαι ότι αυτή είναι η τελευταία μου φράση. 
Πρέπει να σας πω ότι το δίκαιο της ανάγκης μέχρι πρότινος ήταν «Τι να κάνω; Ήρθε η μπότα της τρόικας. Είμαι και εγώ χρεωμένος, κατασυκοφαντούμενος ως χρεωμένος για το ότι κάποιοι κυβερνούσαν χώρα και λαό διεφθαρμένων». Και η ίδια κατασυκοφάντηση του λαού, κατά υπονόηση, συνεχίζεται και σήμερα με αυτόν τον νόμο, «ξέρεις, τα έφτιαξαν με φοροδιαφυγή τα σπίτια και τα χωράφια». Ε, δεν είναι έτσι! Γνωρίστε καλύτερα αυτόν τον λαό. Τα «μπαΐρια», όπως λέει και ένας συνάδελφός μου εδώ, είναι κατακτημένα από την εποχή της Τουρκοκρατίας. Και λέω τώρα εγώ εδώ, στη συζήτηση που κάνουμε, ότι η κατάσταση ανάγκης αντιστρέφεται και παίρνει ένα ιερό περιεχόμενο. Επικαλούμαι την κατάσταση της ανάγκης, να μη σας πληρώσω, κύριοι τροϊκανοί, γιατί θα μου πεθάνει το παιδί, θα μου πεθάνει ο λαός.
(Χειροκροτήματα από την πτέρυγα των ΑΝΕΛ)
 Επικαλούμαι την κατάσταση της ανάγκης, όπως την επικαλέσθηκε ο Μεταξάς το 1938 στο Δικαστήριο των Βρυξελλών και όπως την επικαλέσθηκε η Γερμανία το 1931, όταν μάζευε τα χρέη της και της τα «κέρασαν», αλλά και το 1953. Ποιο ήταν το αντικείμενο εκείνης της συμβάσεως με τη Γερμανία, η οποία ξεχνάει τα κατοχικά δάνεια, ξεχνάει τις αποζημιώσεις, ξεχνάει ότι έκαψε χωριά; Η Γερμανία τα ξεχνάει όλα αυτά! Εγώ, λοιπόν, να κάνω συνεταιρισμό προς τι; 
Και λέει η Γερμανία το 1931, αλλά και το 1953: «Θα χαριστεί το μισό από το χρέος. Δεν θα το εξυπηρετείς, παρά μόνο όταν πιάσεις 5% ρυθμό ανάπτυξης του εγχώριου προϊόντος.». Πώς αυτά δεν έχουν ανάλογα για κάποιους σήμερα παρίες του Νότου; Εγώ δεν εκφράζω τώρα ούτε λογιστικά ούτε τίποτα. Σας τα είπα όλα. Θέλω να είμαι εκφραστής της ζώσας υπερηφάνειας του ελληνικού λαού. 
Σας ευχαριστώ. 
(Στο σημείο αυτό ο Βουλευτής κ. Βύρων Πολύδωρας καταθέτει για τα Πρακτικά τα προαναφερθέντα βιβλία, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Χειροκροτήματα)","ΒΥΡΩΝ ΠΟΛΥΔΩΡΑΣ",435
"58207"," Κυρίες και κύριοι συνάδελφοι η Διαρκής Επιτροπή  Παραγωγής και Εμπορίου και η Διαρκής Επιτροπή Οικονομικών υποθέσεων καταθέτουν την Έκθεση τους στο σχέδιο νόμου του Υπουργείου Ανάπτυξης και Ανταγωνιστικότητας: «Κυβερνητικό Συμβούλιο Διαχείρισης Ιδιωτικού Χρέους, Ελληνικό Επενδυτικό Ταμείο, Αξιοποίηση Ιδιωτικής Περιουσίας του Δημοσίου και άλλες κατεπείγουσες διατάξεις».
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι τέσσερα άτομα από το Τμήμα Ψυχοκοινωνικής Αποκατάστασης του Νοσοκομείου Πρεβέζης.
 Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Μητρόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58208"," Ευχαριστώ, κύριε Πρόεδρε.
Κύριε Υπουργέ, μετά την ομιλία του κ. Πολύδωρα εγώ θα έπαιρνα τον λόγο και θα απεκάλυπτα στους συναδέλφους Βουλευτές ότι το δικαίωμα της ιδιοκτησίας των Ελλήνων έχει απολύτως καταλυθεί και ότι οι δανειστές… Με ακούτε, κύριε Υπουργέ; 
Θα έπαιρνα αμέσως τον λόγο και θα απεκάλυπτα ότι όχι μόνο τα τετραγωνικά μέτρα, αλλά το δικαίωμα ιδιοκτησίας των Ελλήνων έχει καταλυθεί και ότι έχετε παραδώσει στους δανειστές γνωμοδότηση με την εξής φράση. «Η εκτέλεση της δανειακής σύμβασης δεν είναι αντίθετη με ελληνικές διατάξεις Αναγκαστικού Δικαίου»-, θυμίζω ότι ο Παπανδρέου είχε πει «εκτός και αν αναγκαστικός νόμος άλλα ορίζει», ακόμη και ο Παπανδρέου το είχε πει αυτό-, «με τη δημόσια τάξη, με τις διεθνείς συνθήκες ή τις γενικώς παραδεδεγμένες αρχές του Διεθνούς Δικαίου».
Σας έχουν βγάλει από την Ευρωπαϊκή Ένωση. Σας έχουν δανείσει με «ρήτρα μη ισοτίμου μέλους». Και όποιος είναι νομικός από την Αίθουσα εδώ, μπορεί να καταλάβει τι σημαίνει ότι οι δανειστές δεν δεσμεύονται από κανέναν αναγκαστικό νόμο, από κανέναν νόμο δημόσιας τάξης, από καμμία διεθνή συνθήκη και από καμμία γενικώς παραδεδεγμένη αρχή του Διεθνούς Δικαίου. Να τα πείτε αυτά στους συναδέλφους. Διότι δεν μπορεί να μεμψιμοιρούν για τα 100 ή τα 120 και εσείς να έχετε παραδώσει στους δανειστές τέτοια κατάπτυστα κείμενα.
Και συνεχίζω. Τους έχετε βάλει να δεχτούν ότι ο ορισμός του Αγγλικού Δικαίου είναι έγκυρη δική τους επιλογή, που δεσμεύει την Ελλάδα. Τους έχετε πει ακόμη ότι οι δανειστές μπορούν να εκτελούν και να δεσμεύουν περιουσιακά στοιχεία… Θα ήθελα να με ακούσει ο κύριος Υπουργός.","ΑΛΕΞΙΟΣ ΜΗΤΡΟΠΟΥΛΟΣ",319
"58209"," Συνεχίστε. Το βλέμμα μπορεί να είναι αλλού, το αυτί ακούει όμως.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58210"," Θα ήθελα, παρακαλώ, τον απόλυτο σεβασμό.
Και ότι έχετε δεχτεί, με τη γνωμοδότηση που έχετε παραδώσει στους δανειστές, ότι μπορούν οι δανειστές να κατάσχουν περιουσιακά στοιχεία του δημοσίου, χωρίς ακόμη και δικαστική απόφαση. 
Σας διαβάζω τη γνωμοδότηση που παραδώσατε πριν από κάποιους μήνες: «Ούτε το δικαιούχο μέλος ούτε η Τράπεζα της Ελλάδος..». Δεν θα συνεχίσω, θα περιμένω, κύριε Πρόεδρε. Διότι, ύστερα θα αναφερθώ και σε ένα προσωπικό θέμα και παρακαλώ τον απόλυτο σεβασμό.
Έχετε δεχτεί –επαναλαμβάνω- ότι «ούτε το δικαιούχο κράτος- μέλος, ούτε η Τράπεζα της Ελλάδος, ούτε κανένα από τα περιουσιακά του στοιχεία εξαιρούνται λόγω εθνικής κυριαρχίας ή για άλλον λόγο ή δικαιοδοσίας ή κατάσχεσης πριν ή μετά την έκδοση δικαστικής απόφασης». Τι σημαίνει πριν ή μετά την έκδοση δικαστικής απόφασης να κατάσχουν οι δανειστές περιουσιακά στοιχεία; Και βάλατε Έλληνες Βουλευτές να δηλώσουν στις γνωμοδοτήσεις, χωρίς να το ξέρουν οι περισσότεροι, ότι η συγκεκριμένη δανειακή σύμβαση δεν είναι απαραίτητο να επικυρωθεί από το ελληνικό Κοινοβούλιο. Χαρείτε τους! 
Σας έβαλαν να υπογράψετε ότι δεν είναι απαραίτητο για όλες τις δεσμεύσεις για τα περιουσιακά στοιχεία. Τρεις δανειακές συμβάσεις, γνωμοδοτήσεις που θα καταθέσω για τα Πρακτικά με την ελληνική μετάφραση του Υπουργείου.
Και την ημέρα, κύριε Υπουργέ, που απεκάλυψα ότι έχετε δώσει αυτές τις κατάπτυστες γνωμοδοτήσεις του Νομικού Συμβουλίου του Κράτους -που κατά το Σύνταγμα προώρισται, εάν υπάρξει πρόβλημα με τους δανειστές να πάνε να εκπροσωπήσουν το δημόσιο-  και πήγα στον Πρόεδρο της Δημοκρατίας να σας αποτρέψει να δώσετε στους δανειστές τις γνωμοδοτήσεις, με παραπέμψατε στο ΣΔΟΕ. Την ίδια μέρα με παραπέμψατε στο ΣΔΟΕ! 
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
(Θόρυβος στην Αίθουσα)","ΑΛΕΞΙΟΣ ΜΗΤΡΟΠΟΥΛΟΣ",319
"58211"," Παρακαλώ, εάν έχετε την καλοσύνη, σοβαρότητα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58212"," Παρακαλώ.","ΑΛΕΞΙΟΣ ΜΗΤΡΟΠΟΥΛΟΣ",319
"58213"," Όχι, σε εσάς, κύριε συνάδελφε. Σας παρακαλώ πάρα πολύ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58214"," Και όταν ο Γενικός Επιθεωρητής του Υπουργείου σας κ. Κριτσέλης, ερωτηθείς από εμένα εάν τα χρήματα που έφερα με τον νόμο Αλογοσκούφη πρέπει να φορολογηθούν, μου είπε ότι απαγορεύεται, τον αποπέμψατε, αφού τον «βάλατε στο ψυγείο», οκτώ μήνες μετά. Θα το καταθέσω για τα Πρακτικά.
Διότι, είχατε βάλει τις υπηρεσίες να βάλουν πρόστιμο. Δεν σεβαστήκατε αγώνες. Φυλακίστηκα, έδωσα αγώνα –λείπει ο Χρύσανθος Λαζαρίδης από εδώ- για να είστε εσείς εκεί πέρα. Όχι, όταν αποκαλύπτουμε τις γνωμοδοτήσεις με τα κατάπτυστα κείμενα να αγνοείτε τους υπηρεσιακούς παράγοντες. Είναι εδώ κατατεθειμένη η πρόταση και η γνωμοδότηση του κ. Κριτσέλη. Θα καταθέσω όλα τα έγγραφα.
Σας εγκαλώ για αυτό. Δεν μπορεί να κάνετε επαίσχυντες πράξεις κατά πολιτικών αντιπάλων οι οποίοι σάπισαν στις φυλακές, για να κάνετε αυτά που κάνετε κατά του έθνους. Καταθέτω όλα τα έγγραφα.
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Και μη μου λέτε ότι δεν τα ξέρετε αυτά. Όταν ο κ. Κριτσέλης ενημέρωνε ότι δεν μπορούν να φορολογούνται χρήματα τα οποία ήρθαν νομίμως με τον νόμο Αλογοσκούφη, να συνεχίζεται μια επαίσχυντη πράξη κατά ενός ανθρώπου -σε μένα μόνο, κανένας από τη λίστα Λαγκάρντ-, ο οποίος θεωρώ ότι έκανε μικρούς αγώνες για τη δημοκρατία.
Τελειώνω.
Πήγα στην επιτροπή του άρθρου 70 και είδα εκατό επιχειρηματίες τρομοκρατημένους, κάποιοι πήγαν να πέσουν από τα παράθυρα, επειδή ασκείτε φορολογική τρομοκρατία κατά των Ελλήνων. Θα πρέπει να προσέξετε, διότι δεν είναι τα κείμενα τα οποία δυστυχώς συνάδελφοι του ελληνικού Κοινοβουλίου έρχονται να ψηφίσουν, χωρίς πολλές φορές να μελετούν απ’ ό,τι κατάλαβα και από τον κ. Πολύδωρα. Είναι η τρομοκρατία που ασκείτε στους Έλληνες, είναι η επέλαση κατά των εισοδημάτων τους, είναι το ότι θα πληρώνουν για τους βράχους, για τις πέτρες, για ό,τι έχουν όλες οι γενιές.
Και τελειώνω, κύριε Πρόεδρε, ευχαριστώντας σας για την ανοχή σας. 
Κυρίες και κύριοι συνάδελφοι, το συζητούμενο νομοσχέδιο δεν είναι μόνο ένα σχέδιο δήμευσης που εφήρμοσαν αποικιοκράτες κατά κατακτημένων λαών. Είναι ένα σχέδιο εθνικής φορολογικής τρομοκρατίας, είναι ένα σχέδιο βίαιης αρπαγής και παράνομης ιδιοποίησης για ό,τι απέμεινε στους Έλληνες και τις Ελληνίδες. Είναι μια επέλαση, ένα εχθρικό ανακοινωθέν κατά εχθρού λαού, μια ανήθικη επίθεση, χωρίς προηγούμενο στην ιστορία των λαών. Ένα έγκλημα από μία εθνική αστική τάξη, η οποία, αφού χρεοκόπησε τον λαό της, επειδή είδε μόνο ως «αρπαχτή» τη συμμετοχή στην Ευρωπαϊκή Ένωση, τον παραδίδει μέρα με τη μέρα σιδηροδέσμιο και λεηλατημένο στους δανειστές, χωρίς προοπτική, χωρίς μέλλον, χωρίς ατομικά, κοινωνικά και κυριαρχικά δικαιώματα. 
Το έγκλημα το δικό σας, κυρίες και κύριοι, δεν είναι ότι δανειστήκατε επειδή οι άσωτες πολιτικές ηγεσίες χρεοκόπησαν τον ιστορικό λαό μας, αλλά επειδή δανειστήκατε με ρήτρα παράδοσης του λαού, με ρήτρα αποικίας, με ρήτρα βίαιης εσωτερικής υποτίμησης. 
Κύριοι της Κυβέρνησης και να φτάσετε κάποτε στις πολυπόθητες αγορές, θα έχετε μία κοινωνία εξαθλιωμένη, θα έχετε λαό πένητα, θα έχετε κράτος χωρίς κοινωνικές υπηρεσίες, ένα κράτος παρία, εχθρό της κοινωνίας, παραδομένο στην αδηφάγο ιδιωτική πρωτοβουλία. 
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΛΕΞΙΟΣ ΜΗΤΡΟΠΟΥΛΟΣ",319
"58215"," Ο Υπουργός Οικονομικών ζήτησε για λίγο τον λόγο. 
Ορίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58216"," Κύριε Υπουργέ, να πάρετε τα κατατεθειμένα έγγραφα.","ΑΛΕΞΙΟΣ ΜΗΤΡΟΠΟΥΛΟΣ",319
"58217"," Θέλω, κύριε Κοινοβουλευτικέ Εκπρόσωπε του ΣΥΡΙΖΑ, να σας διαβεβαιώσω ότι ουδέποτε έχω ζητήσει από το ΣΔΟΕ οποιαδήποτε…","ΙΩΑΝΝΗΣ ΣΤΟΥΡΝΑΡΑΣ",168
"58218"," Το ξέρουν οι υπηρεσίες σας.","ΑΛΕΞΙΟΣ ΜΗΤΡΟΠΟΥΛΟΣ",319
"58219"," Να φέρετε στοιχεία. Να προσκομίσετε στοιχεία γι’ αυτό που λέτε!","ΙΩΑΝΝΗΣ ΣΤΟΥΡΝΑΡΑΣ",168
"58220"," Όλα εδώ είναι κατατεθειμένα.","ΑΛΕΞΙΟΣ ΜΗΤΡΟΠΟΥΛΟΣ",319
"58221"," Και για ποιο λόγο να ζητήσω από το ΣΔΟΕ να κάνει έλεγχο σε εσάς;","ΙΩΑΝΝΗΣ ΣΤΟΥΡΝΑΡΑΣ",168
"58222"," Τα έχουν οι υπηρεσίες σας!","ΑΛΕΞΙΟΣ ΜΗΤΡΟΠΟΥΛΟΣ",319
"58223"," Γι’ αυτά που είπατε τα παραληρηματικά, το παραλήρημα για το μνημόνιο και για τους δικαστές; Δεν ισχύουν αυτά, κύριέ μου. Δεν ισχύουν αυτά που λέτε. Αυτά είναι μοναχά στο μυαλό σας!","ΙΩΑΝΝΗΣ ΣΤΟΥΡΝΑΡΑΣ",168
"58224"," Παρακαλώ, πάρτε τα έγγραφα! Ο Υφυπουργός σας τα ξέρει, ο Γραμματέας σας τα ξέρει.","ΑΛΕΞΙΟΣ ΜΗΤΡΟΠΟΥΛΟΣ",319
"58225"," Λυπάμαι που χρησιμοποιήσατε το Βήμα της Βουλής, για να αναφερθείτε σε προσωπικό σας πρόβλημα. Δεν σέβεστε το κόμμα σας!","ΙΩΑΝΝΗΣ ΣΤΟΥΡΝΑΡΑΣ",168
"58226"," Προσωπικό είναι, όταν με εξοντώνετε, όταν δεν λαμβάνετε υπ’ όψιν την ιστορία, όταν με θεωρείτε πολιτικό αντίπαλο υπό εξόντωση;","ΑΛΕΞΙΟΣ ΜΗΤΡΟΠΟΥΛΟΣ",319
"58227"," Κύριε Μητρόπουλε, να ζητάτε τον λόγο. Παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58228"," Ο μόνος έντιμος, ο οποίος έφερε χρήματα και φορολογήθηκε. Πού είναι η λίστα Λαγκάρντ;","ΑΛΕΞΙΟΣ ΜΗΤΡΟΠΟΥΛΟΣ",319
"58229"," Παρακαλώ! Να μη γράφεται τίποτα στα Πρακτικά! 
Κύριε Μητρόπουλε, σας παρακαλώ πάρα πολύ! 
Τον λόγο έχει η Βουλευτής του ΣΥΡΙΖΑ κ. Αμμανατίδου - Πασχαλίδου.
ΛΙΤΣΑ ΑΜΜΑΝΑΤΙΔΟΥ – ΠΑΣΧΑΛΙΔΟΥ: Κυρίες και κύριοι Βουλευτές, ισχυρίζεται ο κύριος Πρωθυπουργός και οι Βουλευτές της Νέας Δημοκρατίας και του ΠΑΣΟΚ ότι τελείωσαν τα νέα μέτρα και ότι έρχεται η αρχή του τέλους για την πολιτική λιτότητας. 
Στην πραγματικότητα, όμως, αυτό που εξακολουθεί να έρχεται με ρυθμούς χιονοστιβάδας είναι νέα μέτρα φοροληστείας των χαμηλών και μεσαίων εισοδημάτων. Τα είδαμε και στον προϋπολογισμό, τα βλέπουμε και σε αυτό το νομοσχέδιο, ενώ χθες το βράδυ, στις δέκα η ώρα, μας κατατέθηκε το σχέδιο νόμου,  με τη μορφή, βεβαίως, κατεπείγοντος και συζητείται σήμερα από τις δέκα το πρωί στην επιτροπή, για να μπει αύριο στην Ολομέλεια και να «καθαρίσει». Βεβαίως, τι θα «καθαρίσει»; Θα «καθαρίσει» τον ελληνικό λαό. 
Με τις νέες ρυθμίσεις για τον ενιαίο φόρο ακινήτων η Κυβέρνηση οριστικοποιεί το χαράτσι, το οποίο είχε υποβληθεί ως έκτακτο μέτρο για λόγους εθνικής ανάγκης. Να σας θυμίσω  ότι το χαράτσι είχε προκαλέσει μεγάλη αντίδραση από τους πολίτες, οι οποίοι δήλωναν την αδυναμία τους να πληρώσουν εκτάκτως πάνω από έναν μισθό σε κεφαλικό φόρο. Αυτόν τον κεφαλικό φόρο τον μονιμοποιείτε. 
Η Κυβέρνηση ισχυρίζεται ότι με το παρόν νομοσχέδιο διευρύνεται η φορολογική βάση και άρα περισσότεροι θα πληρώσουν λιγότερα. Αυτό, όμως, που ισχύει είναι ότι οι ίδιοι που ήδη πληρώνουν υπέρογκους φόρους, δηλαδή οι μισθωτοί, οι μικρομεσαίοι, οι αγρότες, θα φορολογούνται αυτοτελώς και για τα περιουσιακά τους στοιχεία και θα πληρώσουν επιπλέον 3,2 δισεκατομμύρια ευρώ. 
Ωστόσο, το Υπουργείο Οικονομικών βλέπει υπο φορολογούμενους πολίτες. Στο πλαίσιο αυτής της προπαγάνδας, το Υπουργείο Οικονομικών έλεγε τον Οκτώβριο για τα αγροτεμάχια: «Οι αγρότες οφείλουν, όπως όλα τα υπόλοιπα κύτταρα, να συνεισφέρουν στην επιβίωση και στην εύρυθμη λειτουργία της χώρας σε αυτήν τη δύσκολη συγκυρία.». Η πραγματικότητα είναι ότι η Κυβέρνηση έχει ξεζουμίσει τους αγρότες, όπως όλους τους υπόλοιπους εργαζόμενους. 
Με τη φορολόγηση των αγροτεμαχίων η Κυβέρνηση δίνει τη χαριστική βολή σε γεωργούς και κτηνοτρόφους, ενώ, όπως επισήμανε και ο Βουλευτής μας  Θανάσης Πετράκος, με τις επιβαρύνσεις για τις μονοκατοικίες, για τις οποίες οι ιδιοκτήτες θα πληρώνουν όχι μόνο φόρο για το ακίνητο αλλά και ξεχωριστό φόρο για το οικόπεδο, οι φόροι εκτινάσσονται για τους πολίτες της υπαίθρου. Το μυστικό είναι πως, αν περισσεύει συντελεστής δόμησης, τότε μπαίνει φόρος και για τα υπόλοιπα τετραγωνικά μέχρι τη συμπλήρωση του συνόλου του συντελεστή του οικοπέδου. 
Αυτό το έχετε μελετήσει πάρα πολύ, κύριε Υπουργέ, και μας το έχετε επιβάλει; Δηλαδή αν έχω ένα στρέμμα οικόπεδο με συντελεστή δόμησης 0,8 και έκτισα ένα σπίτι εκατόν πενήντα τετραγωνικών μέτρων, τότε τα υπόλοιπα εξακόσια πενήντα τετραγωνικά μέτρα μού τα φορολογείτε ως οικόπεδο. Αυτό λέτε εδώ μέσα. Έλεος! 
Τους τελευταίους μήνες για το θέμα των αγροτεμαχίων είδαμε να βγαίνουν πολλοί δήθεν αντάρτες Βουλευτές της συγκυβέρνησης. Σήμερα οι δήθεν αντάρτες που θα ψηφίσουν το νομοσχέδιο λένε στους αγρότες ότι θα πρέπει να είναι ευχαριστημένοι, διότι από έναν άδικο φόρο πάνω στη γη τους, πάνω στο εργαλείο με το οποίο παράγουν, κατάφεραν μία έκπτωση σε σύγκριση με τις αρχικές εξαγγελίες. 
(Θόρυβος στην Αίθουσα)
Κύριε Πρόεδρε, θα ήθελα λίγη ησυχία, παρακαλώ.
Ούτε, όμως, αυτή η δήθεν έκπτωση ισχύει, όπως δεν ισχύει και το επιχείρημα ότι οι αγρότες θα πληρώνουν 1 ευρώ το στρέμμα, καθώς το κομπιουτεράκι του έφορα θα προσθέτει πάνω στο 1 ευρώ…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58230"," Κυρία συνάδελφε, με συγχωρείτε. Όποιον βλέπω να συνομιλεί με συνάδελφο και να δημιουργεί θόρυβο που προκαλεί πρόβλημα στον ομιλητή  από Έδρας ονομαστικώς θα τον καλώ να σιωπήσει! 
Παρακαλώ, κύριοι συνάδελφοι, εσείς που ομιλείτε! 
Συνεχίστε, κυρία συνάδελφε. 
ΛΙΤΣΑ ΑΜΜΑΝΑΤΙΔΟΥ – ΠΑΣΧΑΛΙΔΟΥ: … Επαναλαμβάνω ότι ούτε αυτή η δήθεν έκπτωση ισχύει, όπως δεν ισχύει το επιχείρημα ότι οι αγρότες θα πληρώνουν 1 ευρώ το στρέμμα, καθώς το κομπιουτεράκι του έφορα θα προσθέτει πάνω στο 1 ευρώ, ανάλογα με τους πολλαπλασιαστικούς συντελεστές. Η ουσία της φοροαφαίμαξης δεν αλλάζει. 
Πολλοί Βουλευτές λένε ότι υπάρχουν μεγαλοαγρότες που πληρώνουν χαμηλούς φόρους. Ισχύει, όπως ισχύει ότι και το Υπουργείο Οικονομικών, αν ήθελε, ήξερε και μπορούσε να φορολογήσει πιο βαριά αυτούς τους αγρότες. Μιλάω για τον φόρο εισοδήματος. 
Σύμφωνα με τη Γενική Γραμματεία Πληροφοριακών Συστημάτων του Υπουργείου Οικονομικών, οι αγρότες με μεγάλα εισοδήματα πάνω από 200.000 ευρώ είναι συνολικά εκατόν τρεις. Εκατόν τρεις είναι οι μεγαλοαγρότες, που συνεχώς ακούμε από την πλευρά της συγκυβέρνησης να λέει ότι είναι αυτοί που φοροδιαφεύγουν, που δεν έχουν πληρώσει και τώρα θέλετε σε όλους τους υπόλοιπους να βάλετε τα χαράτσια. Αυτή είναι η κατάσταση. Και αν δεν είναι εκατόν τρεις, ελάτε και φέρτε μας εδώ τη λίστα να μας πείτε πόσοι είναι, κύριε Στουρνάρα! Τους ξέρετε πού είναι. Τους ξέρετε! Και μέσα σε αυτά  τα περισσότερα είναι τα μοναστήρια. Και αυτό το ξέρετε! 
Έρχομαι στις υπόλοιπες διατάξεις. Φορολογείτε για πρώτη φορά τα μη ηλεκτροδοτούμενα ακίνητα, τα κλειστά μαγαζιά και τα ανοίκιαστα σπίτια, οδηγώντας τους μικρομεσαίους που ήδη βρίσκονται στο κόκκινο να πουλήσουν όσο-όσο, κοινώς να ξεπουλήσουν. 
Με το άρθρο 44 επιβάλλονται υπέρογκα πρόστιμα. Για εκπρόθεσμη υποβολή ΦΠΑ επιβάλλονται πρόστιμα στους επαγγελματίες τουλάχιστον 1.000 ευρώ. 
Και βέβαια, το σήριαλ συνεχίζεται. Συνεχίστηκε σήμερα στην επιτροπή με τους πλειστηριασμούς- εκεί που έχετε και φορολογικά κομμάτια για τον ΚΕΔΕ- και αύριο θα έρθετε εδώ και θέλετε από το πρωί έως το απόγευμα να έχετε «καθαρίσει». 
Με το άρθρο 48 οι μικρομεσαίοι κινδυνεύουν να χάσουν οποιοδήποτε περιουσιακό στοιχείο -κινητό ή ακίνητο- πριν καν λήξει η προθεσμία καταβολής του φόρου. Η Κυβέρνηση εισηγείται το επαχθές μέτρο προληπτικής κατάσχεσης. Επιτρέπει τις εφόδους της εφορίας, χωρίς εισαγγελική έγκριση, στα σπίτια των ελεύθερων επαγγελματιών, ενώ ακόμη και αν ο επαγγελματίας έχει κάνει ρύθμιση, επιτρέπεται στην εφορία, χωρίς καμμία μα καμμία προειδοποίηση, να δεσμεύει τις τραπεζικές του καταθέσεις, ακόμη και αυτές που προορίζονται για μισθούς και προμηθευτές. 
Αντίστοιχα μέτρα, βέβαια, είχε εισάγει η Κυβέρνηση με το ν. 3888/2010 για έκτακτους λόγους. Ωστόσο, ουδέν μονιμότερο του έκτακτου γι’ αυτήν την Κυβέρνηση. Και αυτές οι διατάξεις δεν χρησιμοποιούνται για τους φοροδιαφεύγοντες, αλλά γι’ αυτούς που αδυνατούν να πληρώσουν. Και επιμένει να συσκοτίζει εντέχνως την τεράστια διαφορά μεταξύ των πρώτων και των δεύτερων. Και επειδή δεν πιάνει τους φοροδιαφεύγοντες, επιμένει να τσακίζει αυτούς που αδυνατούν να καταβάλουν τους φόρους. 
Κυρίες και κύριοι Βουλευτές, η Νέα Δημοκρατία, αδυνατώντας να υποστηρίξει απέναντι στον λαό τη φορομπηχτική πολιτική της, έχει επιστρατεύσει το παλιό επιχείρημα  με τους κομμουνιστές που θα αρπάξουν τις κατσίκες του κόσμου. Και πάνω σε αυτό το ανεδαφικό επιχείρημα πάτησε και ο συνάδελφος, με τον οποίο ξεκινήσαμε την απογευματινή συνεδρίαση, ο κ. Αυγενάκης. Είπε πως το νομοσχέδιο αυτό είναι αριστερό! Τι άλλο θα ακούσουμε; Άρα, υποστηρίζει ότι το σχέδιο νόμου είναι η κλοπή της περιουσίας του ελληνικού λαού, κατά τους δεξιούς, όλα τα προηγούμενα χρόνια. 
Ισχυρίζονται οι κύριοι της Κυβέρνησης ότι η Αριστερά είναι ενάντια στην περιουσία και ότι ο ΣΥΡΙΖΑ, αν γίνει κυβέρνηση, θα επιβάλει δυσβάστακτους, καθολικούς φόρους. 
Κυρίες και κύριοι Βουλευτές, τα επιχειρήματα αυτά που θυμίζουν τη Δεξιά του Παπάγου δεν πρόκειται να σας γλιτώσουν από την οδυνηρή πτώση σας. Έτσι είναι, κύριε Αυγενάκη! 
Η Αριστερά πάντα διεκδικούσε να έχει σπίτι ο εργάτης, να έχει χωράφια ο αγρότης, να έχει τη δουλειά του ο επαγγελματίας, σε συνδυασμό με την απρόσκοπτη και τη συνταγματικά κατοχυρωμένη πρόσβαση των πολιτών στη δημόσια και δωρεάν παιδεία και υγεία, φυσικά με μία άλλη Δημόσια Διοίκηση.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε.
Είναι η Κυβέρνηση και η τρόικα, λοιπόν, που πετάνε οικογένειες έξω από τα σπίτια τους, αγρότες έξω απ’ τα χωράφια τους, είναι αυτοί που κόβουν το ρεύμα στα νοικοκυριά και μοιράζουν λουκέτα στις επιχειρήσεις, ενώ παράλληλα προσθέτουν χιλιάδες δημόσιους υπαλλήλους στον μακρύ κατάλογο της διαθεσιμότητας, με απολύσεις στις περισσότερες τελικά των περιπτώσεων, γιατί διαθεσιμότητα ίσον απόλυση. 
Η Αριστερά ήταν και είναι ενάντια στη συσσώρευση του πλούτου. Αυτή τη συσσώρευση πλούτου υπηρετείτε εσείς, θυσιάζοντας τις ζωές του λαού αυτής της χώρας για να διατηρήσουν αυτοί που μας έφεραν ως εδώ το «παντεσπάνι» τους. 
Σε αυτό το νομοσχέδιο, με το άρθρο 33 δίνετε κι άλλα παραθυράκια στις  offshore για να φοροδιαφεύγουν. Με τα άρθρα 14 και 15 δίνετε νέες φοροαπαλλαγές στους εφοπλιστές. Με το άρθρο 25 κάνετε «δωράκια» στις τράπεζες και αυτή είναι η πολιτική σας, σκληρά ταξική και σκληρά βάρβαρη.
Βεβαίως καταψηφίζουμε το σχέδιο νόμου της φορολεηλασίας του λαού. 
Ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58231"," Παρακαλώ πολύ να τηρείται ο χρόνος. 
Τον λόγο έχει ζητήσει ο Κοινοβουλευτικός Εκπρόσωπος της Χρυσής Αυγής κ. Κουκούτσης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58232"," Ευχαριστώ, κύριε Πρόεδρε.
Η κρίση που συνεχώς βαθαίνει, συνεχώς αμβλύνεται, έχει πλήξει όλη την Ευρώπη και κυρίως έχει πλήξει την ισορροπία των κοινωνικών δομών, ειδικότερα μέσα από την εξαθλίωση της μεσαίας τάξης. Η τάση αυτή δεν αποτελεί έναν κίνδυνο μόνο για την κοινωνική συνοχή αλλά και για την ίδια την υπόσταση της λεγόμενης δημοκρατίας δυτικού τύπου. 
Ο λόγος είναι ότι θίγεται μία τάξη που αποτελούσε πάντοτε ένα μαξιλάρι, το οποίο απορροφούσε τους κραδασμούς του ανταγωνισμού και της σύγκρουσης των κοινωνικών ελίτ με τους κοινωνικά αδύναμους, προσφέροντας στους τελευταίους τη δυνατότητα να ξεπεράσουν την εξαθλίωσή τους. Δεν ήθελε πολλά η μεσαία τάξη στην Ελλάδα: δύο αυτοκίνητα, καλά σχολεία για τα παιδιά, ένα όμορφο σπίτι στα προάστια, ηλιόλουστες διακοπές κάπου. Στη νεόπλουτη πήγαμε ακόμα μακρύτερα: ένα εξοχικό με πισίνα κι ένα σκάφος για να ατενίζουμε από κοντά το Αιγαίο. 
Κύριε καθηγητά, κύριε Μητρόπουλε, μιλήσατε για αστική τάξη στην Ελλάδα. Η κατάρρευση των μεσαίων στρωμάτων, όμως, είναι πλήγμα για την κοινωνική δομή αλλά και για το συνολικό πλέγμα της χώρας, πολιτικό και οικονομικό. Είναι όμως τεράστιο, γιατί η χώρα δεν διέθετε ποτέ αριστοκρατία, πλην ορισμένων νεόπτωχων με βυζαντινά ονόματα, λόγιων κ.λπ., επειδή και η αστική παράδοση ήταν αναιμική αλλά και ο περισσότερος κόσμος είχε αγροτικές καταβολές, ακόμα κι αυτοί που ζούσαν στα κέντρα. Το δε προλεταριάτο ήταν αντίστοιχα ελάχιστο λόγω της μικρής βιομηχανίας μας. Οπότε η μεσαία τάξη ήταν αυτή που είχε τη δύναμη και ήταν και παντοδύναμη στη χώρα μας. 
Το μεγαλύτερο μέρος του μικρομεσαίου πληθυσμού έχει κατολισθήσει εισοδηματικά. Υπάρχει μία δραματική πτώση της μεσαίας τάξης. Το πρόβλημα, ωστόσο, είναι ότι παράλληλα εντείνεται η εξέλιξη της ελαστικοποίησης της εργασίας και των ευέλικτων αγορών εργασίας, ενώ το κράτος πρόνοιας αναδιαρθρώνεται, υποτίθεται. Όλα αυτά μαζί μειώνουν σημαντικά το πεδίο ανέσεων της μεσαίας τάξης. Είναι χαρακτηριστικό ότι ένας χρηματιστής σήμερα κερδίζει ίσα με τριάντα φορές περισσότερο από έναν απλό εργαζόμενο από τη δεκαετία του 1980. Αυτό σημαίνει ότι οι ανώτερες εισοδηματικά τάξεις έχουν ωφεληθεί σημαντικά από την κρίση, ενώ οι μεσαίες τάξεις έμειναν στάσιμες ή κατολίσθησαν. 
Επιπλέον, με την αυξανόμενη ανισότητα εμφανίζονται δυναστικές δομές. Επειδή η κοινωνική διαπερατότητα και η κινητικότητα μειώνεται, δημιουργείται ένα είδος φεουδαρχικής νεοκοινωνίας, στην οποία οι κοινωνικές θέσεις κληρονομούνται. Να μην πούμε για τη Βουλή, το τρανό παράδειγμα. Αυτό σημαίνει ότι το κίνητρο εκείνων που βρίσκονται στα κατώτερα επίπεδα της κοινωνικής πυραμίδας εξαφανίζεται, επειδή δεν βλέπουν καμμία απολύτως δυνατότητα να προχωρήσουν, να ανελιχθούν. Επομένως, και γιατί να καταβάλλουν προσπάθεια; Να γιατί μέσα από αυτήν την κοινωνική διαδικασία αδρανοποίησης χάνουμε πολλούς ταλαντούχους, δημιουργικούς, ενεργητικούς ανθρώπους. 
Αν πάμε δέκα με δεκαπέντε χρόνια πίσω θα θυμηθούμε ότι οι νέες αγορές ήκμαζαν. Όλοι ήθελαν να γίνουν ιδιοκτήτες μετοχών, αποθεματικών, ιδιωτικές ασφαλιστικές εταιρείες δελέαζαν με μεγάλες συνταξιοδοτικές αποδόσεις και πολλοί άνθρωποι άρχισαν να κερδοσκοπούν σε ακίνητη περιουσία. Στην Ελλάδα είχαμε το Χρηματιστήριο, μία περίοδος η οποία εδράστηκε σε προσδοκίες ανόδου της μεσαίας τάξης. 
Εντούτοις, και πάλι από τότε πολλοί επωφελήθηκαν, κυρίως οι πλούσιοι. Δεν χρειαζόταν, άλλωστε, να είναι μάντης για να προβλέψει κάποιος το τι θα γινόταν. Ωστόσο, επικράτησε η νεοφιλελεύθερη προσέγγιση. Επομένως, η ανισότητα έγινε τότε αποδεκτή με μια σχετική ανοχή, γιατί είπαν «ας αφήσουμε τα χρήματα στους πλούσιους. Ίσως ένα μέρος, ένα μερίδιο διαχυθεί προς τα κατώτερα στρώματα». 
Σήμερα όμως ήρθε ο λογαριασμός κι είναι βαρύς. Το αποτέλεσμα είναι να ανακύπτουν σοβαρότατα προβλήματα για τη δημοκρατία. Δεν κυβερνούν πλέον οι εθνικές κυβερνήσεις, αλλά οι τρόικες, οι οργανισμοί αξιολόγησης, η Ευρωπαϊκή Κεντρική Τράπεζα, μεγάλοι επενδυτές. Αυτοί επιβάλλουν στις χώρες πώς θα αναδιαρθρώσουν την αγορά εργασίας, ποια θα είναι τα όρια ηλικίας για συνταξιοδότηση, πώς θα αξιολογείται η κοινωνική στήριξη ευπαθών ομάδων, πώς θα λειτουργεί η ασφάλιση. Η πολιτική σε αυτές τις χώρες επιβάλλεται πλέον μόνο από το εξωτερικό, κυρίως με οικονομικές προστακτικές.
Όλοι συμφωνούν όμως σήμερα πως πρέπει να πληρώσει ο λαός, ένας λαός που τέσσερα χρόνια φτύνει αίμα για την επιβίωσή του, πληρώνοντας ένα χρέος που κανείς δεν του εξήγησε πώς έγινε, τα λεφτά αυτά πού πήγαν αλλά και η φορολογία του τώρα τι αποπληρωμή του κάνει. 
Όλοι, λοιπόν, οι παντογνώστες που εξαντλούν την αυστηρότητά τους στα τηλεοπτικά παράθυρα, κλείνοντας εργατικά οκτάωρα στα τραπέζια των πάνελ, ζητάνε κι άλλες θυσίες, προκαλώντας μια γενοκτονία από φτώχεια και μιζέρια. Αυτοί που μιλούν είναι πάμπλουτοι. Μέσα στα ίδια τα κανάλια, οι ίδιοι πάμπλουτοι πολιτικοί εξηγούν σε εξίσου πάμπλουτους δημοσιογράφους, ομότιμούς τους, ότι πρέπει να κάνουμε κι άλλες θυσίες, να πάρουμε όχι αυτό το φάρμακο, αλλά ένα που του μοιάζει, να δώσουμε το σπίτι μας στις τράπεζες, γιατί θα έχουμε αντικειμενικές αξίες ίδιες με τις γειτονιές του Λονδίνου και του Παρισιού, να κρυώσουν τα παιδιά μας και να μην ανάψουμε το τζάκι λόγω της μόλυνσης, μιας και το πετρέλαιο έχει φάει επτά ανατιμήσεις και φόρους λες κι είναι χρυσός, να ζήσουμε χωρίς ρεύμα γιατί του βάλανε καπέλο το χαράτσι για το σπίτι και πολλά άλλα. Κανένας δεν μας εξηγεί, το γάλα, το ψωμί, το φαΐ γιατί δεν πέφτουν, όπως πέφτουν τα έσοδά μας; Στα ίδια κανάλια, οι ίδιοι πάμπλουτοι πολιτικοί, απαντώντας στους εξίσου πάμπλουτους τηλεστάρ δημοσιογράφους ουρλιάζουν όλη τη μέρα. 
Άλλωστε, αυτοί πού μάζεψαν τα χρήματά τους; Από το υστέρημά τους; Από τα κάλαντα; Από τι; Πώς βρήκαν αυτά τα χρήματα; Αυτή είναι η νοοτροπία σήμερα. Ουρλιάζουν οι πάμπλουτοι παρουσιαστές εναντίον, για παράδειγμα, προχθές αυτού του περιστατικού με τον πρώην Υπουργό. Ένας είναι άλλωστε. Οι άλλοι; Είναι όλοι πεντακάθαροι, δεν υπάρχει κανένα πρόβλημα. 
Η παραπληροφόρηση, η φωνή, η ανάλυση, η επί παντός επιστητού άποψη κάνει το μαρτύριο της σταγόνας στο μυαλό μας. Να πληρώσουμε, να πληρώσουμε κι εμείς. Έτυχε μία χρονιά στα δέκα χρόνια να πάμε διακοπές. Εντάξει, πόσο πρέπει να πληρώσουμε για να ρεφάρουμε, κύριοι, τα σπίτια σας, τα αμάξια σας, τις καταθέσεις σας; 
Ακόμα δεν έχουμε συνειδητοποιήσει πώς την πατήσαμε, δεν καταλάβαμε πώς φτάσαμε εδώ, τι έχουμε να κάνουμε, πού θα μας βγάλουν όλα αυτά, γιατί φοβηθήκαμε. Τι φοβάται τώρα ο ελληνικός λαός; Ο βρεγμένος φοβάται τη βροχή; Μήπως είμαστε ξεγραμμένοι, θαμμένοι, πεταμένοι; Τι συμβαίνει; Είμαστε ανήμποροι να αντιδράσουμε για όλα όσα συμβαίνουν σήμερα; 
Αν, όμως, σταθούμε απέναντι στους πρόθυμους εκτελεστές και τους δήμιούς μας, ενδέχεται να είμαστε οι νικητές, να πάρουμε πίσω πολύ περισσότερα από όσα μέχρι σήμερα μας έχουν αρπάξει. Ας γίνουμε, λοιπόν, εκείνοι που θα γυρίσουν τη σελίδα της ιστορίας, στέλνοντας εκεί που πρέπει τους δούλους και τα αφεντικά, που, πολεμώντας απ’ τα σκοτάδια της ψυχής τους, θέλουν να μας αλλάξουν κι από ανθρώπους να μας κάνουν ζώα. 
Η ελπίδα που εμείς ονειρευόμαστε είναι μία, είναι ένα νέο κράτος, εθνικό και λαϊκό. Αυτό το κράτος δεν θα είναι εργαλείο και μηχανισμός εξυπηρέτησης των συμφερόντων των διεθνών τοκογλύφων, μήτε και εργοτάξιο παραγωγής μηχανορραφιών και πολιτικών αποφάσεων αντίθετων προς τις κατακτήσεις και τις επιδιώξεις του ελληνικού λαού. 
Τουναντίον, το εθνικό λαϊκό κράτος θα αποτελεί την προσωποποίηση της θέλησης του ελληνικού λαού. Γι’ αυτόν τον λόγο το κράτος αυτό είναι ο απώτερος σκοπός του πολιτικού μας αγώνα. Είναι εντέλει η δική μας πατρίδα. 
Η δική μας πατρίδα δεν θα είναι επαίτης των ξένων, που θα γυρνά με ανοιχτή την παλάμη ικετεύοντας για δανεικά. Η δική μας πατρίδα δεν θα είναι το καταφύγιο των διεφθαρμένων και των απατεώνων που χτίζουν καριέρες και περιουσίες στο αίμα του λαού μας. Η δική μας πατρίδα δεν θα είναι ο παράδεισος των λαθροεισβολέων και η κόλαση των Ελλήνων. Η δική μας πατρίδα δεν θα είναι το αισχρό και κατάπτυστο κρατίδιο, που ψοφοδεές, ταπεινωμένο και αδύναμο σύρεται γρικίζοντας στα διεθνή φόρα, αποσπώντας την περιφρόνηση ή τον οίκτο των ξένων. Η δική μας πατρίδα θα κτισθεί από τα πλέον άξια ελληνικά χέρια, αυτά της ελληνικής νεολαίας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, δεν θα δευτερολογήσω και ούτε θα μιλήσει κάποιος από μας. Θα ήθελα δύο λεπτά για να ολοκληρώνω και σας ευχαριστώ.
Η ελληνική γη θα δώσει ξανά τους καρπούς της με την φροντίδα των αγροτών μας, τα δικά μας παιδιά και τα εργοστάσια θα ζωντανέψουν από την παραγωγική διάθεση των εργατών της. Ένας νέος λαός θα πάρει στα χέρια του την ανοικοδόμηση της παραγωγικής διαδικασίας, περιφρονώντας τα δάνεια των τοκογλύφων και σπάζοντας τα δεσμά της δουλείας. 
Η δική μας πατρίδα θα είναι ένα κράτος κοινωνικής αλληλεγγύης προς τις Ελληνίδες και τους Έλληνες. Θα είναι κράτος αξιοκρατικό και ισότιμο προς όλους τους Έλληνες και όχι κράτος-έκτρωμα στην υπηρεσία της ολιγαρχίας, του πλούτου και των πολιτικάντικων ρουσφετιών. Η εργασία θα είναι δικαίωμα για όλους και θα προστατεύεται από το κράτος. Κανείς δεν θα εκβιάζει τους Έλληνες εργάτες, διότι οι Έλληνες εργάτες είναι η ραχοκοκαλιά της πατρίδας και η πηγή της ευημερίας του έθνους. 
Η δική μας πατρίδα θα είναι ο θεματοφύλακας του πολιτισμού και του ελληνικού τρόπου ζωής. Προς τούτο και η εκπαίδευση του εθνικού κράτους οφείλει να προσανατολιστεί ακριβώς στη διαπαιδαγώγηση των νέων κατά τέτοιο τρόπο, ώστε να αποτελέσουν τους φρουρούς της μελλοντικής ελληνικής πολιτείας, των εστιών τους και των δομών των προγόνων τους.
Η δική μας πατρίδα θα είναι πατρίδα ελεύθερη και περήφανη, καμάρι και καθρέφτης ενός έθνους που θα διεκδικεί το πεπρωμένο του. Το ψευτορωμέϊκο είναι προτεκτοράτο των διεθνών τοκογλύφων. Είναι θηλιά στο λαιμό του ελληνικού λαού. Είναι η καταδίκη των επόμενων ελληνικών γενιών, γι’ αυτό και πρέπει να γκρεμιστεί σε ερείπια για να αναδυθεί από τις στάχτες του ένα νέο κράτος, εθνικό και λαϊκό, ένα κράτος από το λαό για το λαό. 
Ευχαριστώ πολύ.","ΔΗΜΗΤΡΙΟΣ ΚΟΥΚΟΥΤΣΗΣ",246
"58233"," Το λόγο έχει η κ. Παπακώστα, Βουλευτής της Νέας Δημοκρατίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58234"," Ευχαριστώ πολύ, κύριε Πρόεδρε.
Με αφορμή τη συζήτηση ενός κρίσιμου νομοσχεδίου -και ιδιαίτερα σημαντικού- όπως είναι ο ενιαίος φόρος ιδιοκτησίας ακινήτων με πρωτοβουλία του Υπουργείου Οικονομικών, βρίσκομαι στην ευχάριστη θέση να ενημερώσω την Ολομέλεια της Βουλής των Ελλήνων ότι η Ελλάδα παράλληλα με την Ευρωπαϊκή Προεδρία αναλαμβάνει από την 1-1-2014 και την Προεδρία του Οργανισμού Συνεργασίας των Χωρών του Ευξείνου Πόντου. 
Είναι μία Προεδρία, η οποία θα μας δώσει -και άπτεται του νομοσχεδίου που συζητούμε αυτό που θα σας πω- τη δυνατότητα παράλληλα με την Ευρωπαϊκή Προεδρία να αναπτύξουμε τις προτεραιότητες της χώρας σε μία αγορά τριακοσίων ογδόντα εκατομμυρίων πολιτών. Είναι δώδεκα οι χώρες που συμμετέχουν στον ΟΣΕΠ, στον Οργανισμό Συνεργασίας των Χωρών του Ευξείνου Πόντου. 
Η Ελλάδα, λοιπόν, θα έχει την Προεδρία γι’ αυτό το εξάμηνο και βέβαια, πρέπει να σας πω ότι χώρες και συγκεκριμένα η χώρα από την οποία παραλάβαμε την Προεδρία, δηλαδή η Γεωργία -γι’ αυτούς οι οποίοι δηλώνουν εσχάτως και περιέργως ευρωσκεπτικιστές, όχι ως προς το μέλλον της Ευρώπης και πώς αυτό θα πρέπει να το κάνουμε πιο σταθερό και πώς θα πρέπει να στηρίξουμε ακόμη περισσότερο τις αρχές της Ευρωπαϊκής Ένωσης, αλλά στην κατεύθυνση του να διαλυθεί η Ευρώπη- οι οποίες γνώρισαν την άλλη όψη του νομίσματος, τον υπαρκτό σοσιαλισμό, επιθυμούν και προσδοκούν με κάθε τρόπο να πιάσουν το τρένο της Ευρωπαϊκής Ένωσης και να συμμετέχουν σε αυτό.
Θέλω, λοιπόν, να σας πω, αγαπητοί συνάδελφοι, πέρα από τη δραματοποίηση, πέρα από μία αναδρομή επιλεκτική στην ιστορία αυτού του έθνους, η ιστορία η οποία βάφτηκε από το αίμα του ελληνικού λαού στις ιστορικές περιόδους, από τα λάθη των πολιτικών ηγεσιών και από τις στραβές πολιτικές αποφάσεις, που στους καιρούς που έπρεπε, έπρεπε να είναι διαφορετικές και από εκείνους που σήμερα –αν θέλετε- δηλώνουν ζηλωτές της στήριξης –δήθεν- της λαϊκής βάσης που υποφέρει, στην ουσία ακυρώνουν με τις τοποθετήσεις τους τις θυσίες του ελληνικού λαού γι’ αυτά τα χρόνια, οι οποίοι παρά ταύτα όμως -ω, τι ειρωνεία, αγαπητοί συνάδελφοι, να χρησιμοποιήσω και εγώ μία ποιητική έκφραση σε αυτόν τον ιστορικό οίστρο και σε αυτήν την λογοτεχνική έκφραση νοημάτων, ιδεών, θέσεων και μη απόψεων, όμως, ούτε καν προτάσεων- εξυπηρέτησαν το σύστημα και μάλιστα από υπεύθυνες θέσεις επί σειρά ετών, χωρίς να απολογούνται σε κανέναν για τα λάθη, τις πράξεις και τις παραλείψεις, τις οποίες καλείται αυτή η κυβερνητική πλειοψηφία να διορθώσει. Κατά συνέπεια λοιπόν, ας είμαστε περισσότερο αιδήμονες και λιγότερο φειδωλοί σε λόγια και -αν θέλετε- πολύ πιο ουσιαστικοί σε πράξεις. 
Κύριε Υπουργέ –και απευθύνομαι σε εσάς, παρ’ ότι πρέπει να απευθύνομαι στο Σώμα- έχω πραγματικά εκπλαγεί από το εξής γεγονός. Χάρηκα που υιοθετήσατε και αποδεχθήκατε τρεις τροπολογίες, οι οποίες έγιναν από συναδέλφους Βουλευτές. Αλλά, πρέπει να σας πω ότι, στο στόχο της φορολογικής μεταρρύθμισης που επιχειρούμε, είναι λανθασμένη η εικόνα την οποία έχετε διαμορφώσει σε σχέση με την τροπολογία –και θα μπω απευθείας στο ψητό, αγαπητοί συνάδελφοι- η οποία αφορά το ΦΠΑ αυτοπαράδοσης, με αριθμό 1016/184 και την οποία κατέθεσα μαζί με είκοσι τρεις συναδέλφους Βουλευτές. Θα σας το πω, αγαπητοί συνάδελφοι, με απλά λόγια. 
Κύριε Υπουργέ, τι είναι αυτό το οποίο διαπραγματεύεται αυτή η τροπολογία και εξεπλάγην γιατί δεν έγινε αποδεκτή. Προσέξτε, αγαπητοί συνάδελφοι και κύριε Υπουργέ. Κατ’ αρχάς, υπάρχει μια γενική αρχή. Οι πόροι του κράτους είναι οι φόροι των πολιτών, αγαπητοί συνάδελφοι -για να μην τρελαθούμε σε αυτόν τον τόπο. Απλώς, αυτό που πρέπει να γίνεται είναι οι φόροι αυτοί να κατανέμονται με τρόπο δίκαιο, με τρόπο αναλογικό, με τρόπο προοδευτικό και με βάση τη φοροδοτική ικανότητα και να κινούνται στην κατεύθυνση των άμεσων κυρίως, και λιγότερο των έμμεσων φόρων, γιατί άμεσοι είναι οι δίκαιοι φόροι.
Κατά συνέπεια λοιπόν εξηγούμαι. Είναι δυνατόν να επιβάλλεται χρόνος πώλησης των αγαθών και πολύ περισσότερο να φορολογούνται τα αποθέματα; Γιατί περί αυτού πρόκειται. Σε κανένα επάγγελμα, αγαπητοί συνάδελφοι και κύριε Υπουργέ, δεν επιβάλλεται ούτε χρόνος πώλησης των αγαθών, όποτε πουληθούν αυτά, όποτε εισπράξουν από τις πωλήσεις και πολύ περισσότερο δεν φορολογούνται τα αποθέματα.
 Όμως, ελάτε εδώ τώρα που συμβαίνει αυτό στο ΦΠΑ αυτοπαράδοσης. Τι σημαίνει αυτό; Στα ακίνητα δηλαδή, με το ν. 2859/2000 θεωρείται ως πρώτη εγκατάσταση η πρώτη χρησιμοποίηση με οποιοδήποτε τρόπο των κτηρίων ύστερα από την ανέγερσή τους. Επίσης, θεωρείται ότι αυτή πραγματοποιείται –η πρώτη εγκατάσταση- κατά το χρόνο –βάλαμε χρόνο- τριετίας, όταν συμπληρώνεται τριετία από την ημερομηνία αποπεράτωσης της οικοδομής. 
Για δείτε τώρα εδώ τι γίνεται. Με το άρθρο 27 του ν. 3943/2011 τροποποιήθηκε η περίπτωση β’ της παραγράφου 1 του παραπάνω άρθρου και εφεξής θεωρείται ότι η πρώτη εγκατάσταση πραγματοποιείται κατά το χρόνο που συμπληρώνεται τριετία από την ημερομηνία αποπεράτωσης της οικοδομής και για τις οικοδομές που αποπερατώθηκαν έως 31-12-2010. Ως χρόνος έναρξης της τριετίας από την αποπεράτωση θεωρείται η 1-1-2011. 
Για δείτε όμως, εδώ τώρα τι γίνεται. Θεωρείται πλασματικά –και το υπογραμμίζω- από το νόμο ότι έγινε η πρώτη χρήση του ακινήτου και επιβάλλεται έτσι στις οικοδομικές επιχειρήσεις καταβολή ΦΠΑ αυτοπαράδοσης 23% επί του κόστους κατασκευής, που αναλογεί στις αδιάθετες ιδιοκτησίες. 
Σας προειδοποιώ, κύριε Υπουργέ, ότι η ρύθμιση αυτή για ορισμό τεχνικού χρόνου πρώτης εγκατάστασης την τριετία είναι αντικοινοτική. Λυπούμαι, αλλά είναι αντικοινοτική και θα σας εξηγήσω αμέσως γιατί. Πρώτον, διότι επιβάλλει στην ουσία χρόνο πώλησης και φορολογίας. Δεύτερον, οδηγεί σε στρέβλωση των όρων της αγοράς. Τρίτον, θίγει την ουδετερότητα του φόρου προστιθέμενης αξίας. Τέταρτον, αντιβαίνει στην αρχή της ελευθερίας των συναλλαγών και σαφώς σε μία προσφυγή στην Ευρωπαϊκή Επιτροπή να είστε απολύτως βέβαιος ότι η χώρα μας θα καταδικαστεί. 
Κατά συνέπεια λοιπόν σας βεβαιώνω επίσης το εξής: Δεν υπάρχει σε καμμία άλλη χώρα στην Ευρώπη, κύριε Υπουργέ, 23% ΦΠΑ για το λόγο ότι παρήλθε κάποιο χρονικό διάστημα μέχρι την πώληση ενός αγαθού. 
Και σας παρακαλώ πολύ, κύριε Υπουργέ, βρείτε έναν τρόπο -είναι κρίσιμο αυτό, ναι, κύριε Πρόεδρε- να προστατεύσετε τους πολίτες εκείνους οι οποίοι δυστυχώς θα αναγκαστούν να πάνε συρόμενοι με χειροπέδες με μία υπουργική απόφαση, με μία εγκύκλιο εσωτερική, μέχρις ότου αποφασίσετε κάτι άλλο. Αλλά μην πείτε ότι δεν σας προειδοποίησα εγώ ότι αυτή η μη υιοθέτηση της τροπολογίας δεν αντίκειται στις κοινοτικές οδηγίες.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Είναι πέντε οι τροπολογίες. Τη μία την αποδεχθήκατε. 
Κλείνοντας –ένα λεπτό, κύριε Πρόεδρε- θέλω να πω το εξής: Υπάρχει ένα θέμα πάρα πολύ σημαντικό που εγώ το διατύπωσα μαζί με άλλους τέσσερις συναδέλφους με δύο φράσεις. Να παγώσουν οι πλειστηριασμοί σε περιοχές όπου δεν έχει καθοριστεί η τιμή ζώνης, παρ’ όλο που οι περιοχές αυτές είναι εντός σχεδίου.
Τελειώνω, κύριε Πρόεδρε, εξηγώντας τι είναι αυτό. Είναι πολύ παράδοξο, κύριε Υπουργέ και αγαπητοί συνάδελφοι –πολύ παράδοξο, όμως- ενώ έχουν εκτιμηθεί περιοχές της χώρας στην περιφέρεια, να υπάρχουν περιοχές εντός της Αττικής οι οποίες δεν έχουν εκτιμηθεί. Αυτό ξέρετε τι έχει ως συνέπεια; Αυτές οι περίεργες καθυστερήσεις των υπηρεσιών…
Αλλά αν σας απασχολούν οι συνεργάτες σας, δεν είναι δυνατόν να ακούσετε τι λέμε και τι εισηγούμεθα οι Βουλευτές.
Οι περίεργες, λοιπόν, καθυστερήσεις αυτές των υπηρεσιών, αφήνουν στο έλεος των εισπρακτικών εταιρειών, τα λεγόμενα «κοράκια», κύριε Υπουργέ και αγαπητοί συνάδελφοι, χιλιάδες έντιμους μικροϊδιοκτήτες ακινήτων και στερούν αδικαιολογήτως έσοδα από το φόρο μεταβίβασης, με αποτέλεσμα να ζημιώνεται το κράτος και ως εκ τούτου και το δημόσιο συμφέρον. Δεν παίρνουμε έσοδα στα ταμεία με ευθύνη της Δημόσιας Διοίκησης, η οποία πρέπει να υποχρεωθεί να υπακούσει με νομοθετική ρύθμιση, σαν την τροπολογία την οποία έφερα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Εν πάση περιπτώσει, επιφυλάσσομαι, κύριε Πρόεδρε, γιατί δεν θέλω να καταχραστώ του χρόνου άλλων συναδέλφων. Ήταν κι άλλα τα θέματα τα οποία είχα να διαπραγματευτώ. Δυστυχώς ο χρόνος είναι σύντομος, τα θέματα πολύ σοβαρά. 
Θεωρώ ότι η κατεύθυνση του νομοσχεδίου είναι κατά βάση σωστή. Το νομοσχέδιο έχει αλλάξει δραματικά επί τα βελτίω και γι’ αυτό το λόγο θα το υπερψηφίσω, χωρίς ωστόσο να σημαίνει ότι δεν υπάρχουν προβλήματα ανοιχτά τα οποία πρέπει να αντιμετωπίσουμε.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"58235"," Πριν δώσω το λόγο στην κ. Φούντα, ήθελα να παρακαλέσω να τηρείται ο χρόνος. Υπάρχουν πολλοί συνάδελφοι που είναι να μιλήσουν ακόμα. Θα μιλήσει ο Υπουργός και ενδεχομένως να πάρουν το λόγο πάλι οι Κοινοβουλευτικοί Εκπρόσωποι. Γι’ αυτόν τον λόγο παρακαλώ να μην υπερβαίνετε το χρόνο. Δεν είναι όμορφο πράγμα να αναγκάζομαι να χτυπώ συνέχεια το κουδούνι.
Η κ. Φούντα ήταν να μιλήσει το πρωί, αλλά αν δεν κάνω λάθος κάποιο προσωπικό πρόβλημα την υποχρεώνει να μιλήσει τώρα το βράδυ.
Ορίστε, κυρία Φούντα έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58236"," Ευχαριστώ για την κατανόηση, κύριε Πρόεδρε.
Κύριε Υπουργέ, κύριοι συνάδελφοι, φτάσαμε σήμερα εδώ, μετά από ένα ρεσιτάλ ενός έτους παλινωδιών, με τις κοινοβουλευτικές ομάδες και των δύο κομμάτων που συγκυβερνούν στα πρόθυρα νευρικής κρίσης –κάτι τέτοιο φάνηκε και στην επιτροπή- να συζητάμε το νέο φόρο ακινήτων με τη διαδικασία του κατεπείγοντος μετά από ένα χρόνο.
Εγώ από αυτό το Βήμα δεν θα σταματήσω να φωνάζω για το πόσο κακό έχει κάνει στη χώρα αυτή η νέα απώλεια.
Εμείς επιζητήσαμε τη συναίνεση, επιζητήσαμε τη συνεννόηση, προσφέραμε έναν άλλο τρόπο να ιδωθεί αυτός ο ενιαίος φόρος ακινήτων, αλλά από ότι φάνηκε και πάλι δεν εισακουστήκαμε. 
Να πούμε ότι θα περίμενε κανείς ότι και το οικονομικό επιτελείο, αφού πρώτα εξόργισε όλους τους Βουλευτές με τις διαφορετικές εκδοχές που εμφάνιζε κατά καιρούς, αφού κατάφερε και κινητοποίησε σχεδόν ολόκληρη την Κοινοβουλευτική Ομάδα της Νέας Δημοκρατίας, η οποία απειλούσε ότι θα καταψήφιζε το νομοσχέδιο αυτό, αφού καθυστέρησε μήνες ολόκληρους να επεξεργαστεί το ενδεχόμενο καν του Περιουσιολογίου, μιας άλλης θέασης των πραγμάτων, έφτασε να μας φέρει αυτήν την πρόταση για να την ψηφίσουμε. 
Και ρωτάω τους Βουλευτές που θα την ψηφίσουν. Είναι στη σωστή βάση; Είναι αυτό που περιμέναμε μετά από μία τόσο ευρεία διαβούλευση, μετά από τόσο κόπο;
Καταλαβαίνουμε όλοι, κύριε Υπουργέ, ότι εδώ πληρώνουμε -και πληρώνουμε και πολιτικά και κοινοβουλευτικά- αδυναμία και ανικανότητα του φοροεισπρακτικού μηχανισμού. Καταλαβαίνουμε ότι εδώ πληρώνουμε ανικανότητα του δικού σας Υπουργείου. Μετακυλίετε –και θα συνεχίσω να το λέω αυτό- τα λάθη του δικού σας Υπουργείου στην Αίθουσα αυτή της Ολομέλειας και σε άλλα Υπουργεία, όπου βλέπε απολύσεις υπαλλήλων.
Πού είναι τα έσοδα από τις λίστες, κύριε Υπουργέ; Πού είναι η αξιοποίηση της δημόσιας περιουσίας, που είναι ζητούμενο από όλες τις πλευρές αυτής της Αίθουσας; Πού είναι ο φοροεισπρακτικός μηχανισμός; Πού είναι τα scanners στα σύνορα; Μας το έχετε τάξει πάρα πολλές φορές. Πού είναι 470 εκατομμύρια που ο ΕΟΒΕ λέει, όχι η κακιά αριστερή Δημοκρατική Αριστερά, ότι είναι τα έσοδα που χάσαμε ως κράτος από τα λαθραία τσιγάρα; 
Είναι πάρα πολλά τα παραδείγματα που μπορώ να πω, αλλά δεν υπάρχει ο χρόνος. Θα προσπαθήσω να τηρήσω αυτό που είπε ο κύριος Πρόεδρος.
Το οικονομικό επιτελείο, λοιπόν, ζητάει από την Εθνική Αντιπροσωπεία για μία ακόμη φόρα να ψηφίσει ένα άδικο και πολύπλοκο μέτρο, ένα νόμο που δεν έχει επαφή με την κοινωνική πραγματικότητα, που δεν έχει κοινωνικό πρόσημο, που δεν προσπαθεί να επιφέρει επιτέλους φορολογική δικαιοσύνη, που τιμωρεί ξανά τους έντιμους, που θεωρεί το σύνολο του λαού εν δυνάμει φοροφυγάδες, που θα χρειαστεί σύντομα διορθώσεις -και το ξέρετε- και κυρίως που δεν θα μπορεί να εφαρμοστεί, λόγω αδυναμίας των πολιτών φυσικά.
Αυτός είναι, κυρίες και κύριοι συνάδελφοι, ο νέος φόρος ακινήτων. Δεν μας εκπλήσσει βέβαια, γιατί, κύριε Υπουργέ -εγώ σας έχω και προσωπικά υπερασπιστεί πολλές φορές, γιατί καταλαβαίνω το βάρος που έχετε αναλάβει- όταν λέτε ότι οι Έλληνες δεν υπερφορολογούνται και συνεχίζετε να το υποστηρίζετε, τη στιγμή που έχει οκταπλασιαστεί ο φόρος που πληρώνουν, αναρωτιέμαι σε ποια συγκυρία αναφέρεστε και σε πόσο διαφορετικούς κόσμους ζούμε. Περιφερόμαστε, ακούμε και αφουγκραζόμαστε.
Αν δεν κάνουμε, λοιπόν, μία προσπάθεια να φτιάξουμε ένα φοροεισπρακτικό μηχανισμό που να λειτουργεί σωστά, τότε είναι σαφές, τότε είναι σίγουρο ότι θα αναγκαστούμε να υπερφορολογήσουμε. 
Εν γνώσει της και η συγκυβέρνηση, λοιπόν, εισηγείται ένα τέτοιο άδικο μέτρο, εν γνώσει της προσπαθεί να φέρει ένα μέτρο το οποίο γνωρίζει όπου δεν θα λειτουργήσει. Και δεν χρειάζεται σαφώς να σας αναφέρω το μέτρο για την εξίσωση του φόρου καυσίμων ή ουσιαστικά όλα τα μέτρα, όπως η αύξηση του ΦΠΑ, τα οποία δεν λειτούργησαν.
Βιαζόμαστε, λοιπόν, να εισπράξουμε όχι αναγκαστικά περισσότερα, αλλά χωρίς να μας νοιάζει από ποιον και πώς και νομοθετούμε άρον άρον. Αυτή είναι η δική μου εντύπωση. 
Ευτυχώς –και αυτό θέλω να το αναφέρω- δηλώσατε πως θα αφαιρέσετε τη ρύθμιση και το κάνατε -που θέλω να πιστεύω ότι είναι από αυτή τη βιασύνη να συμπεριλάβετε- που θα επέτρεπε φορολογικούς ελέγχους στις κατοικίες χωρίς την παρουσία εισαγγελέα. Δεν μπορώ να φανταστώ ότι ήταν πρόθεσή σας και ότι κάνατε πίσω εξαιτίας των πιέσεων που δεχθήκατε, γιατί αν αυτό ισχύει, τότε δεν νομοθετείτε απλά χωρίς κοινωνική δικαιοσύνη αλλά και επικίνδυνα, χωρίς να υπολογίζετε τη διατάραξη της κοινωνικής ειρήνης αλλά και της κοινωνικής συνοχής.
Όλοι οι οικονομολόγοι που μελέτησαν αυτόν τον ενιαίο φόρο υπολογίζουν ότι θα δημιουργηθούν χρέη εκατοντάδων εκατομμυρίων των πολιτών έναντι του δημοσίου, για μια ακόμα φορά. Οι δικοί σας σύμβουλοι έχουν κάνει αυτούς τους υπολογισμούς ή απλά διαχειρίζονται για άλλη μία φορά αριθμούς χωρίς να λαμβάνουν υπ’ όψιν τους καθόλου αυτή τη φοροδοτική ικανότητα; 
Εδώ, λοιπόν, αυτήν τη φορά το παραμύθι ότι δεν υπάρχει άλλος τρόπος, δεν ευσταθεί, γιατί αυτόν τον τρόπο σας τον έχουμε καταθέσει, κύριε Υπουργέ, ως Δημοκρατική Αριστερά.
Επαναλαμβάνω δύο πράγματα που θεωρώ ότι είναι σημαντικά.
Ο νέος φόρος για εμάς έπρεπε αποκλειστικά -και σθεναρά το υποστηρίξαμε αυτό- να αφορά το σύνολο της ακίνητης περιουσίας με υψηλό αφορολόγητο και πολύ λίγους συντελεστές. Να αποτελέσει ένα μέτρο που θα είναι απλό, δίκαιο και που θα μπορεί να δώσει στον Έλληνα πολίτη την αίσθηση και την ασφάλεια ότι επιτέλους φορολογείται δίκαια. Είναι πάρα πολύ απλό. 
Τολμήστε, λοιπόν, ένα φορολογικό νομοσχέδιο δίκαιο, σταθερό, απλό και εμείς θα το υποστηρίξουμε με πραγματικά μεταρρυθμιστικό πρόσημο. Δεν το κάνετε, κύριε Υπουργέ. 
Τελειώνοντας, να ξαναζητήσουμε να εξαιρεθούν οι άνεργοι και τα νοικοκυριά που είναι στα όρια της φτώχειας απ’ αυτόν τον ενιαίο φόρο εισοδήματος, δηλαδή τα αυτονόητα. Να μην επαναλάβω το «ουκ αν λάβοις παρά του μη έχοντος», το έχουμε πει όλοι σε αυτήν την Αίθουσα.
Να πω μόνο ότι κοινωνική πολιτική και στοχευμένα μέτρα, για να μειωθεί η ανεργία και η φτωχοποίηση, είναι αυτό που χρειαζόμαστε, όχι ενιαίους φόρους ακινήτων με αυτό το πρόσημο. 
Να φορολογηθεί και η εκκλησιαστική και μοναστηριακή περιουσία, κύριε Υπουργέ, -αυτό δεν το έχουμε ακούσει να το λέμε- με εξαίρεση μόνο για τους ναούς. Μόνο οι ναοί και ότι έχει να κάνει με την προσευχή και με την εκκλησία ως κοινό να εξαιρείται. Γιατί να μην συνεισφέρει και η εκκλησία σε αυτήν την τιτάνια προσπάθεια που κάνει ο ελληνικός λαός; Ο ίδιος ο Αρχιεπίσκοπος έχει ζητήσει κάτι τέτοιο. 
Να υπάρχει διάκριση ανάμεσα στην ακίνητη περιουσία φυσικών προσώπων και στην ακίνητη περιουσία επιχειρήσεων. Η πρώτη αφορά περιουσιακό στοιχείο και η δεύτερη παραγωγικό συντελεστή.
Θα κλείσω, για να σεβαστώ το χρόνο, με την τροπολογία που καταθέσατε και αφορά τις ανανεώσιμες πηγές ενέργειας. Υπάρχουν κάποια άρθρα που πάλι μας αναγκάζουν να πούμε τα ίδια και τα ίδια. Έχουμε πάλι μια αναστολή υπογραφών συμβάσεων. Μετά απ’ αυτήν όλη την απαγγελία της πράσινης ανάπτυξης και όλης αυτής της θέλησης για να πάμε με ένα άλλο πρόσημο μπροστά, γιατί παρατείνεται αυτή η άρση και έχουμε πάλι αυτήν την αναστολή των αδειών για ένα ολόκληρο χρόνο;
Ξέρετε πολύ καλύτερα από εμένα ότι υπάρχει κάτι που λέγεται ψυχολογία της αγοράς. Ξέρετε καλύτερα από εμένα ότι οι πενήντα χιλιάδες θέσεις εργασίας το 2012, από όλες τις εταιρείες που ασχολούνται με τα φωτοβολταϊκά, έχουν μειωθεί στις δεκαπέντε χιλιάδες. Είναι αρκετό επιχείρημα αυτό για τους Βουλευτές της συγκυβέρνησης;
Καταστρατηγούμε κάθε αίσθημα κοινής λογικής. Θα είμαστε εδώ για να φωνάζουμε και να ζητάμε περισσότερα. Θα είμαστε εδώ για να ζητάμε κοινωνικό πρόσημο σε αυτήν την πολιτική.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΝΙΚΗ ΦΟΥΝΤΑ",529
"58237"," Το λόγο έχει ο Βουλευτής του ΣΥΡΙΖΑ, κ. Αποστόλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"58238"," Κύριε Υπουργέ, θα ξεκινήσω την ομιλία μου με τη φράση που τέλειωσα τη χθεσινή μου παρέμβαση επί της αρχής: «Ούτε ένα κιλό αγροτικής παραγωγής και ούτε ένας αγρότης δεν πρέπει να λείψει από το συγκεκριμένο χώρο». Όποιος σήμερα το πρωί είδε έξω από τη Βουλή τους αγρότες της Κρήτης και είδε το βλέμμα τους και την αγωνία τους θα κατάλαβε σε τι φόβο ζουν αυτοί οι άνθρωποι. Πραγματικά, η ρύθμιση που φέρνετε αποτελεί κερκόπορτα για μια δραστηριότητα που έχει ανάγκη ο χώρος και όλοι έχουμε ομολογήσει ότι μπορεί να αποτελέσει το βασικότερο εργαλείο για την παραγωγική ανασυγκρότηση της χώρας. Αλλά, αν υπολογίσετε την έλλειψη ρευστότητας που βιώνει και την αποεπένδυση που υπάρχει στο χώρο τότε τον οδηγείτε σε εξαφάνιση.
Δεν θέλω πω περισσότερα διότι τα είπαμε χθες.
Από εκεί και πέρα, έχετε ειλικρινά αντιληφθεί τι σύγχυση σας έχει πιάσει με τον τρόπο που νομοθετείτε; Δείτε αυτά που συζητάμε σήμερα σε αυτήν την Αίθουσα, όπως θέματα ΤΑΙΠΕΔ, θέματα φορολογικά. Βλέπετε ότι από τα πενήντα τέσσερα άρθρα του νομοσχεδίου τα σαράντα ένα είναι εκτός του αντικειμένου που έχει ο τίτλος του νομοσχεδίου που συζητάμε. Συζητούσαμε το πρωί και έγινε ολόκληρη φασαρία για ζητήματα ΤΑΙΠΕΔ, για ζητήματα φορολόγησης. Έχετε τέτοιες ρυθμίσεις τώρα, σε αυτό το νομοσχέδιο που συζητάμε. Άρα, δηλαδή, μιλάμε για ένα αλαλούμ που πραγματικά δείχνει ότι σας έχει πιάσει ένα άγχος για να υπηρετήσετε συγκεκριμένες πολιτικές. Βεβαίως αυτό το άγχος επόμενο είναι να σας οδηγεί σε προχειρότητες και να τα έχετε κάνει ουσιαστικά θάλασσα σε όλες τις νομοθετικές σας πρωτοβουλίες.
Θα αναφερθώ χαρακτηριστικά σε δύο-τρία άρθρα, για να δείτε πως λειτουργεί νομοθετικά η Κυβέρνηση. 
Ξεκινάω από το άρθρο 31 που αναφέρεται σε ρυθμίσεις που αφορούν τη δημόσια περιουσία. Ακούστε, αγαπητοί συνάδελφοι, πώς τα υπουργεία συνεννοούνται μεταξύ τους. Λέει στην παράγραφο 12: « Επιτρέπεται η παραχώρηση κατά τις προηγούμενες παραγράφους του δικαιώματος χρήσης αιγιαλού, κοινόχρηστης παραλίας, θαλασσίου χώρου» και μάλιστα «στην περίπτωση που στους ανωτέρω χώρους υφίστανται  έργα χωρίς άδεια». Και πιο κάτω λέει: «Ακόμα και αν αυτά τα υφιστάμενα, παράνομα έργα δεν νομιμοποιηθούν και κριθούν κατεδαφιστέα» πρέπει να συνεχίσουν να γίνονται έργα. 
Και εγώ σας λέω να δείτε αυτήν τη χαρακτηριστική περίπτωση. Το ΥΠΕΚΑ είχε θεσμοθετήσει διατάξεις για κατεδάφιση ιδιαίτερα αυτών των αυθαιρέτων που βρίσκονται στον αιγιαλό, στις παραλίες. Έρχεται η κ. Κεφαλογιάννη και με την παρουσία της, στην Κρήτη συγκεκριμένα, αλλά και με νομοθέτημα που έφερε εδώ στη Βουλή τα πήρε σβάρνα. Επανέρχεται πάλι το ΥΠΕΚΑ και ενώ σχεδιάζει να κάνει κατεδαφίσεις –υποτίθεται, έτσι λέει όταν νομοθετεί, όταν δηλαδή κάνει τακτοποιήσεις αυθαιρέτων- έρχεστε εσείς σήμερα και λέτε «όχι, συνεχίστε, λειτουργείτε, κάντε τα έργα που θέλετε». Πώς μπορεί να αντιληφθεί ο Έλληνας πολίτης τη συγκεκριμένη λειτουργία; Είναι άλλο ζήτημα.
Στο επόμενο άρθρο, το 32, που αφορά ζητήματα που έχουν σχέση με την αποδοχή περιουσιών υπέρ του δημοσίου, δηλαδή σχολάζουσες κληρονομιές κ.λπ..
Ειλικρινά, κύριε Υπουργέ, ο νόμος που συζητάμε τώρα, ο ν. 4182/2013, τέλος Οκτωβρίου ψηφίστηκε, πριν ενάμισι-δύο μήνες. Ούτε καν μπήκε μία παράγραφος στο στάδιο της υλοποίησης και έρχεστε σήμερα και τον τροποποιείτε. Καλά, αυτή είναι η νομοθετική πρωτοβουλία που κάνετε; Ιδιαίτερα, μάλιστα, σε ζητήματα που χρειάζεται μια προσοχή μεγαλύτερη.
Πάω πιο κάτω.
Επειδή έχω ξανά αναφερθεί στην απάντηση, που δείχνει την παραδοχή της Γενικής Γραμματείας Δημόσιας Περιουσίας, όπου μου λέτε ότι εδώ και ένα χρόνο υπάρχουν είκοσι οκτώ χιλιάδες τριακόσια ακίνητα συνολικής επιφάνειας τετρακοσίων τριών χιλιάδων στρεμμάτων τα οποία είναι καταπατημένα. Και έρχεστε τώρα και τους λέτε «εσείς στα καταπατημένα, δώστε μας το φόρο ακίνητης περιουσίας» και βεβαίως με αυτόν τον τρόπο τους λέτε έμμεσα «εμείς εδώ είμαστε. Ουσιαστικά σας τα παραδίδουμε». Διότι κάτι τέτοιο συμβαίνει και με τα αγνώστου ιδιοκτησίας, τα οποία ξεπερνάνε τα πεντακόσιες χιλιάδες στρέμματα. 
Αλήθεια, έχετε αντιληφθεί πώς λειτουργεί γενικά το θέμα της υποστήριξης της δημόσιας περιουσίας; Διότι εκεί υπάρχει μια λεηλασία την οποία, με τον τρόπο που θεσμοθετείτε, ουσιαστικά νομιμοποιείτε.
Πάω και στο άλλο ζήτημα που πραγματικά θεωρώ ότι είναι πολύ σοβαρό. Τι θα γίνει με το ζήτημα των οικοδομικών συνεταιρισμών; Πώς ξαφνικά τους παίρνετε τους οικοδομικούς συνεταιρισμούς απ’ το ΥΠΕΚΑ και τους φέρνετε στο Υπουργείο Οικονομικών και ενώ υπάρχουν τεράστια ζητήματα που έχουν σχέση με χρήσεις γης, ιδιαίτερα όσον αφορά τη χρήση των συγκεκριμένων εδαφών; 
Κοιτάξτε, υπάρχει ένα τεράστιο πρόβλημα. Πολλοί θα πουν «πάλι το επαναλαμβάνεις;» Τι θα γίνει; Συντάσσονται δασικοί χάρτες, ιδιαίτερα στην περιοχή ανατολικής Αττικής και είναι γνωστό το πρόβλημα. Έχουν φτάσει στο τελευταίο στάδιο και δεν κυρώνονται διότι υπάρχουν όλα αυτά τα προβλήματα. Και πίσω απ’ αυτά τα προβλήματα υπάρχει και ένας κόσμος ο οποίος πραγματικά έχει να λύσει ουσιαστικό ζήτημα και δεν μπορεί να το λύσει διότι εσείς θέλετε πρώτα να τακτοποιήσετε αυτά. Και βέβαια, να το καταλάβουν και οι οικοδομικοί συνεταιρισμοί ότι, με αυτήν την προσπάθεια που κάνετε, δεν σας έπιασε η ευσπλαχνία για να τακτοποιήσετε, διότι θα τους βάλετε και αυτούς στη διαδικασία, έστω και αν είναι αυθαίρετοι έστω και αν έχουν καταπατήσει εκτάσεις έστω και αν έχουν αλλάξει χρήσεις γης να φέρουν τον οβολό τους, να φέρουν το συγκεκριμένο χαράτσι. 
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Εμείς δεν διαφωνούμε. Εμείς απλά λέμε ότι αυτά τα ζητήματα πρέπει να λύνονται και όχι να αντιμετωπίζονται κατ’ αυτόν τον τρόπο. Ειπώθηκαν πολλά γύρω από τα θέματα του ενιαίου φόρου ακινήτων. Πραγματικά πώς είναι δυνατό να έχουμε έναν ελληνικό λαό ο οποίος δεν έχει εισόδημα, δεν μπορεί να ζήσει και ταυτόχρονα να του έχετε την απειλή ακόμα και της πρώτης κατοικίας; Διότι αν δεν πληρώσει αυτόν το φόρο που του βάζετε εσείς τι θα κάνετε, θα τον πάτε στα δικαστήρια; Δεν μπορεί να πληρώσει. Η επόμενη κίνηση ποια θα είναι; Θα αναγκαστείτε να προχωρήσετε σε πλειστηριασμούς, σε κατασχέσεις για να πληρώσει; Ποια διαδικασία προβλέπεται στη συγκεκριμένη περίπτωση; 
Άρα, λοιπόν, μπαίνουμε ουσιαστικά σε μία αφαίμαξη η οποία θα οδηγήσει σε εξαφάνιση ένα λαό. Απ’ αυτήν την άποψη, καταλαβαίνετε, εμείς γιατί είμαστε αντίθετοι με τις συγκεκριμένες ρυθμίσεις.
(Χειροκροτήματα απ’ την πτέρυγα του ΣΥΡΙΖΑ-ΕΚΜ)","ΕΥΑΓΓΕΛΟΣ ΑΠΟΣΤΟΛΟΥ",35
"58239"," Το λόγο έχει ο κύριος Υπουργός.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58240"," Κυρίες και κύριοι Βουλευτές, κύριε Πρόεδρε, η Ελλάδα κατέβαλε προσπάθεια για τη σωτηρία της και κατάφερε να κρατηθεί όρθια. Σήκωσε το βάρος της πιο οξείας οικονομικής κρίσης των τελευταίων δεκαετιών και πέτυχε έναν άθλο για τα δεδομένα της σύγχρονης οικονομικής ιστορίας. Ακόμη και αυτοί που έχουν ασκήσει αυστηρότατη κριτική, παραδέχονται τώρα ότι η έξοδος από την κρίση είναι κοντά.
Υπάρχουν, βέβαια, ακόμη κάποια δύσκολα και σημαντικά βήματα. Έχουμε, όμως, καλύψει το 80% της απαιτούμενης προσπάθειας σε όρους δημοσιονομικής προσαρμογής, που είναι και η πιο δύσκολη προσαρμογή. Σε όρους ανταγωνιστικότητας έχουμε, επίσης, κάνει τεράστια προσπάθεια, αλλά στον τομέα αυτόν τα περιθώρια είναι ακόμη πολύ μεγάλα. 
Η Ελλάδα το 2014 πραγματοποιεί ένα σημαντικό βήμα για έξοδο από την κρίση και ξεκινάει και με τη συνδρομή των Ευρωπαίων εταίρων μας μία άλλη πορεία, την καθολική αναδόμηση του οικονομικού της προτύπου, ενός προτύπου το οποίο πρέπει να βασίζεται πολύ περισσότερο στην εξωστρέφεια των ελληνικών επιχειρήσεων, στην προσέλκυση άμεσων ξένων επενδύσεων και στην καινοτομία, να αλληλοσυμπληρώνεται με ένα αποτελεσματικότερο κοινωνικό κράτος δικαίου με στοχευμένες κοινωνικές δαπάνες σ’ αυτούς που πραγματικά τις έχουν ανάγκη, να υπηρετείται από ένα αποτελεσματικό και απλό φορολογικό σύστημα, το οποίο θα είναι πολύ περισσότερο επικεντρωμένο στην είσπραξη των απαραίτητων εσόδων για τη χρηματοδότηση δημόσιων πολιτικών, έχοντας τη χαμηλότερη δυνατή αρνητική επίπτωση στην αναπτυξιακή δυναμική της ελληνικής οικονομίας.
Σ’ αυτό το τελευταίο θέλω να επιμείνω. Για να χτίσει και να διατηρήσει μία χώρα ένα σύγχρονο και βιώσιμο αναπτυξιακό πρότυπο, είναι όρος εκ των ων ουκ άνευ να διαμορφώσει ένα αποτελεσματικό φορολογικό σύστημα με διευρυμένη φορολογική βάση και με ισορροπημένη κατανομή των φορολογικών εσόδων  στα αντικείμενα των φόρων, δηλαδή εισόδημα, κατανάλωση και περιουσία.
Προς επίρρωση αυτού, αλλά και επειδή ακούστηκε η κατάφωρα άδικη κριτική ότι η Ελλάδα υπερφορολογεί την ακίνητη περιουσία σε σχέση με τα ευρωπαϊκά δεδομένα, θέλω να θυμίσω μία αδιαμφισβήτητη πραγματικότητα. Μέχρι το 2010 η συμβολή στα έσοδα των φόρων επί της περιουσίας και ειδικότερα επί της ακίνητης περιουσίας, ήταν πολύ χαμηλότερη από ότι για την πλειονότητα όλων των ευρωπαϊκών χωρών. Το φορολογικό μας σύστημα σχεδόν αγνοούσε αυτήν την πηγή των εσόδων. Αυτό δεν το λέει το Υπουργείο Οικονομικών, το αποτυπώνει ξεκάθαρα τόσο η Ευρωπαϊκή Επιτροπή, όσο και η EUROSTAT,   ακόμα και στις πλέον πρόσφατες διαθέσιμες φορολογικές εκθέσεις τους. Πρόκειται για  εκθέσεις, στις οποίες αν κάποιος ανατρέξει, θα διαπιστώσει ότι αποτυπώνεται ξεκάθαρα πως ο φόρος επί της ακίνητης περιουσίας έχει, σύμφωνα με τα εμπειρικά δεδομένα, πολύ χαμηλότερη επιβάρυνση στην αναπτυξιακή δυναμική μιας χώρας απ’ ότι η φορολογία στην εργασία. Μάλιστα, συνιστάται στην πλειονότητα των υπολοίπων κρατών-μελών να προσαρμόσουν ανάλογα και το δικό τους φορολογικό πλαίσιο.
Θα ήθελα, επίσης, να συγκρίνω και να επισημάνω ότι η σχετική συγκριτική έκθεση του ΟΟΣΑ επιβεβαιώνει ότι η Ελλάδα μέχρι το 2010 υπολειπόταν κατά πολύ του μέσου όρου των χωρών του ΟΟΣΑ σε σχέση με τη συμβολή των εσόδων από τη φορολογία της ακίνητης περιουσίας. Αυτό νομίζω ότι απαντά και στην κριτική που δέχθηκα επειδή τόλμησα να συγκρίνω τα έσοδα από ακίνητα της Ελλάδας σε σχέση με αυτά των εκτός Ευρώπης ανεπτυγμένων χωρών του ΟΟΣΑ.
Βέβαια, στην Ελλάδα αναγκαστήκαμε να κάνουμε πολύ μεγάλες προσαρμογές στο φορολογικό μας σύστημα μέσα σε λίγους μήνες, ενώ οι αντίστοιχες αλλαγές στις υπόλοιπες χώρες -στις αναπτυγμένες της Ευρώπης, αλλά και του κόσμου- διαρκούν χρόνια. Βέβαια, οι προσαρμογές έγιναν σε μία περίοδο που η κρίση έπληξε τα εισοδήματα της συντριπτικής πλειονότητας των συμπολιτών μας. Αυτό αναπόφευκτα- και σε μεγάλο βαθμό δικαιολογημένα- προκαλεί τη δυσαρέσκεια των συμπολιτών μας. 
Προφανώς όλοι μας ή, τουλάχιστον, όσοι από εμάς στη Συμπολίτευση αναλαμβάνουν στο ακέραιο τις ευθύνες και τις δύσκολες αποφάσεις για το μέλλον της χώρας –γιατί, συνάδελφοι, πολύ καλή είναι η φιλοσοφία, αλλά στην πράξη τι κάνουμε. Πολύ καλά το να  λέμε θεωρίες, αλλά η πράξη είναι αυτή, η οποία θα μας κρίνει- θα προτιμούσαμε να κάνουμε μία πολύ πιο ήπια προσαρμογή, να έχουμε περισσότερο χρόνο στη διάθεσή μας. Όμως, το ότι δεν έχουμε τον χρόνο αυτό δεν σημαίνει ότι παραιτούμαστε. Πορευόμαστε σε δύσκολο δρόμο με αποφασιστικότητα κα, μάλιστα, παρ’ όλο που η καταβαλλόμενη προσπάθεια είναι τεράστια, επιδιώκουμε να διορθώσουμε τα όποια λάθη και τις παραλείψεις μας.
Ειδικά, στη φορολογία εισοδήματος από ακίνητα διαμορφώσαμε, όπως ξέρετε, μία διακριτή κλίμα και για τα έσοδα από ενοίκια, ώστε να μη φορολογούνται σωρευτικά, πράγμα που δημιουργούσε στρεβλώσεις και αδικίες. Επιπλέον, με το ηλεκτρονικό μισθωτήριο διορθώνεται το αναχρονιστικό πλαίσιο, με το οποίο οι πολίτες που δεν εισέπρατταν νοίκια είχαν την υποχρέωση να τα δηλώνουν και να εκχωρούν τα δικαιώματα από τη μη είσπραξη στο δημόσιο. Δηλαδή, το σύστημα εξορθολογίζεται. Όποιος δεν εισπράττει, ανακοινώνει στη φορολογική δίκη στην καταγγελία της μισθωτικής σχέσης και δεν καταβάλει φόρο. 
Με τη θεσμοθέτηση του ΕΝΦΙΑ επεκτείνουμε τη φορολογική βάση, κατανέμουμε δικαιότερα τα βάρη και διορθώνουμε αναπόφευκτες ελλείψεις της έκτακτης φορολόγησης μέσω ΕΕΤΗΔΕ και ΕΕΤΑ στις ηλεκτροδοτούμενες δομημένες επιφάνειες. Μάλιστα, η διεύρυνση της φορολογικής βάσης επιτυγχάνει για τη συντριπτική πλειοψηφία των συμπολιτών μας σημαντική ελάφρυνση σε σχέση με την επιβάρυνση του 2013. Η ελάφρυνση είναι της τάξεως του 4% έως και 20%, που πρέπει να προστεθεί στη φετινή ελάφρυνση κατά 15% από τον ΕΕΤΑ.
Επιτυγχάνουμε, λοιπόν, τον στόχο μας, που είναι να εισπράττουμε λιγότερα από περισσότερους και να επιβαρύνουμε με περισσότερα πολύ λίγους που έχουν μεγάλες δυνατότητες.
Τα έσοδα από τον ΕΝΦΙΑ του 2014 αναμένεται να κυμανθούν στα 2,65 δισεκατομμύρια, δηλαδή περίπου στο επίπεδο του αθροίσματος των εσόδων του ΕΕΤΑ και του ΦΑΠ του 2013. Βέβαια, θα είναι πολύ χαμηλότερα από τα έσοδα των σωρευμένων φόρων προηγούμενων ετών, που κλήθηκαν οι φορολογούμενοι να πληρώσουν μέσα στο 2013 για να ξεκαθαρίσουμε μία και έξω από το παρελθόν.
Ειδικότερα, δεν είμαι καθόλου ευτυχής που το έκανα αυτό, αλλά δεν γινόταν αλλιώς. Δεν μπορούσαμε να το αφήσουμε να διαιωνίζεται αυτή η καθυστέρηση.
Ειδικότερα, αναμένουμε ότι ο ΕΕΤΑ του 2013 θα αποδώσει 1,9 δισεκατομμύρια ευρώ, ενώ ο κύριος φόρος του ΕΝΦΙΑ, που μπορεί να συγκριθεί με το ΕΕΤΑ, θα είναι όχι απλώς χαμηλότερος κατά 100 εκατομμύρια, αλλά το ποσό αυτό θα κατανεμηθεί σε περισσότερες ιδιοκτησίες από αυτές που πλήρωναν μέχρι σήμερα.
Άρα, το όφελος για όσους πλήρωναν τον ΕΕΤΑ θα είναι σημαντικά υψηλότερο. Όπως ανέφερα, θα είναι από 4% έως και 20%.
Ο ΕΝΦΙΑ σχεδιάστηκε με τέτοιο τρόπο, ώστε να ελαφρύνει τα φορολογικά βάρη για κατοικίες, μαγαζιά, επιχειρήσεις που επιβαρύνονταν φορολογικά μέχρι τώρα και να φορολογήσει με λογικό και αναλογικό τρόπο τα κτήρια και τη γη που δεν επιβαρύνονταν.
Βεβαίως, όμως, σχεδιάστηκε ώστε να κινείται στο δημοσιονομικό πλαίσιο που καθορίζουν οι συνολικοί δημοσιονομικοί στόχοι της χώρας, διότι, όπως είπα πριν, καλές είναι οι φιλοσοφίες, αλλά οι δημοσιονομικοί στόχοι για έξοδο από την κρίση είναι αυτοί που μετράνε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Κύριε Πρόεδρε, θα ήθελα λίγο ακόμη χρόνο.
Ο κύριος φόρος του ΕΝΦΙΑ, ο οποίος θα αποφέρει περί το 80% των συνολικών εσόδων, έχει προοδευτικό χαρακτήρα με δώδεκα κλιμάκια. Σημειώνω για μία ακόμη φορά ότι ο κύριος φόρος δεν επιβάλλεται επί της αντικειμενικής αξίας του ακινήτου. Το ακίνητο απλώς κατατάσσεται βάσει τιμής ζώνης στην κλίμακα, αλλά ο φόρος προκύπτει από τον πολλαπλασιασμό της επιφάνειας του κτίσματος επί του αναλογούντα βασικού φόρου της κλίμακας με την προσμέτρηση, όμως, επίσης, συντελεστών που αναλογούν στην παλαιότητα, στην επιφάνεια, στον όροφο, στον αριθμό των προσόψεων και, κατά περίπτωση, στο αν ο χώρος είναι βοηθητικός ή αν το ακίνητο είναι ημιτελές.
Ειδικά για τα ημιτελή, θέλω να σας επισημάνω ότι γι’ αυτά ο συντελεστής ημιτελών κτισμάτων ορίζεται τελικά σε 0,4 % και εφαρμόζεται στα ημιτελή κτίσματα ανεξαρτήτως σταδίου κατασκευής, εφόσον δεν είχαν ηλεκτροδοτηθεί ποτέ και είναι κενά ηλεκτροδοτούνται με ηλεκτρικό εργοταξιακό ρεύμα και δεν είχαν ποτέ άλλη παροχή ρεύματος πλην της εργοταξιακής. 
Φυσικά, δεν πρέπει να παραγνωρίζουμε ότι ελήφθη ειδική μέριμνα για την παλαιότητα των κτηρίων. Ενδεικτικά, αναφέρω ότι για όλα τα κτήρια που ανεγέρθησαν προ του 1930 εφαρμόζεται ο συντελεστής παλαιότητας 0,8%, ενώ για τα κτήρια με παλαιότητα άνω των εκατό ετών εφαρμόζεται ο συντελεστής παλαιότητας 0,6%.
Υπάρχουν κάποιες ειδικές περιπτώσεις ακινήτων, όπου το ύψος των τιμών ζώνης ενδεχομένως να προκαλεί στρεβλώσεις, παρ’ όλο που η τιμή ζώνης δεν παίζει ρόλο, παρά μόνο στην κατάταξη του ακινήτου και όχι σ’ αυτόν καθ’ αυτόν τον υπολογισμό του φόρου.
Επ’ αυτού θα ήθελα να σας θυμίσω κάτι. Το ότι ορισμένα κτήρια ή οικόπεδα κατατάσσονται σε υψηλά κλιμάκια δεν οφείλεται στο Υπουργείο Οικονομικών, αλλά στην ένταξη συγκεκριμένων εκτάσεων στα σχέδια πόλεων και οικισμών, όπως αποφασίστηκε από αρμόδιες τοπικές αρχές. Μάλιστα, δεν πρέπει να παραγνωρίζουμε το γεγονός ότι κατά τον σχεδιασμό του ΕΝΦΙΑ ήρθαμε αντιμέτωποι με όλες τις χρόνιες παθογένειες που χαρακτηρίζουν το πλαίσιο της χρήσης γης και των κτηρίων, το πολεοδομικό πλαίσιο κ.λπ..
Παρ’ όλα αυτά, λειτουργήσαμε όσο πιο αναλογικά γίνεται για ειδικές περιπτώσεις. 
Επιπλέον, το Υπουργείο Οικονομικών θα συλλέξει όλα τα απαραίτητα στοιχεία και θα τα εξετάσει το συντομότερο δυνατό, ώστε να δώσει στοχευμένα λύσεις όπου υπάρχει πραγματικό πρόβλημα. Ήδη εξετάζουμε προτάσεις που έχουν καταθέσει Βουλευτές, για εξαιρετικές περιπτώσεις που απαιτούν περαιτέρω εξέταση.
Ο συμπληρωματικός φόρος του ΕΝΦΙΑ καλείται να φορολογήσει τη συγκέντρωση ιδιοκτησιών σχετικά μεγάλης αξίας. Στην περίπτωση αυτή φορολογείται το σύνολο της αξίας των ιδιοκτησιών φυσικών και νομικών προσώπων, αλλά οι συντελεστές φορολόγησης είναι χαμηλότεροι σε σχέση με τους συντελεστές του ΦΑΠ.
Μάλιστα, για τα φυσικά πρόσωπα το αφορολόγητο όριο αυξάνεται σε τριακόσιες χιλιάδες από διακόσιες χιλιάδες που ήταν στην περίπτωση του ΦΑΠ. Επιπλέον, το θεσμικό πλαίσιο έχει διαμορφωθεί, έτσι ώστε να προστατεύσει τους πλέον αδύναμους οικονομικά ιδιοκτήτες ακινήτων και ειδικά τα νοικοκυριά που μαστίζονται από ανεργία. 
Συγκεκριμένα, προβλέπεται έκπτωση στο φόρο 70% για τα νοικοκυριά με εισοδήματα μέχρι και εννέα χιλιάδες ευρώ. Το ποσό αυξάνεται κατά χίλια ευρώ για το σύζυγο ή τη σύζυγο ή κάθε τέκνο και έτσι το εισοδηματικό κριτήριο για μια οικογένεια με δύο παιδιά είναι δώδεκα χιλιάδες ευρώ. 
Μάλιστα, προβλέπεται πλήρης απαλλαγή για οικογένειες με τρία ή περισσότερα παιδιά ή κάποιο προστατευόμενο μέλος με αναπηρία και μάλιστα με αυξημένα εισοδηματικά κριτήρια κατά τρεις χιλιάδες ευρώ. Παραδείγματος χάριν, για οικογένεια με τρία παιδιά το εισοδηματικό όριο θα είναι δέκα έξι χιλιάδες ευρώ.
Επίσης, για τις επιχειρήσεις που αντιμετωπίζουνε σοβαρά προβλήματα λόγω της ύφεσης δίνεται η δυνατότητα αναβολής της πληρωμής του φόρου μέχρι και τρία χρόνια. 
Θέλω εδώ να τονίσω για μία ακόμη φορά κάτι πολύ σημαντικό που κάποιοι μάλλον δεν θέλουν να καταλάβουν. Δεν εξαιρούνται των απαλλαγών από τον ΕΝΦΙΑ όσοι οφείλουν στο δημόσιο, αλλά μόνο αυτοί που οφείλουν και δεν έχουν ρυθμίσει τα χρέη τους.
Περαιτέρω, για τα ακίνητα που χρησιμοποιούνται για επιχειρηματική δραστηριότητα, αυτά θα φορολογηθούν μεν κανονικά, αλλά εκείνα που είναι μεγαλύτερης έντασης χώροι και θεωρούνται ειδικών χρήσεων, όπως τα βιομηχανικά κτήρια, τα εκπαιδευτήρια ή τα ξενοδοχεία και συγχρόνως δεν έχουν και δυνατότητα της αλλαγής του είδους χρήσης, θα έχουν μειωμένη φορολόγηση κατά 50%. Στο πλαίσιο αυτό θα προσπαθήσουμε να δούμε και άλλα παραδείγματα, όπως τα τουριστικά καταλύματα.
Επειδή τέθηκε το θέμα, θα ήθελα να σημειώσω ότι τα ειδικά κτήρια θα αντιμετωπίζονται ομοιόμορφα, ανεξάρτητα αν ανήκουν σε νομικά ή φυσικά πρόσωπα. 
Ειδικά τα κτήρια αγροτικής χρήσης δεν θα έχουν καμμία φορολογική επιβάρυνση, ενώ πρέπει να σημειωθεί ότι σύμφωνα με το νέο κώδικα φορολογίας του εισοδήματος για πρώτη φορά ο φόρος αυτός θα εκπίπτει ως δαπάνη της επιχείρησης. 
Όσον αφορά τη φορολογική επιβάρυνση της γης εκτός σχεδίου πόλης ή οικισμού, το μεγαλύτερο μέρος της οποίας αφορά την αγροτική παραγωγή, η φορολογική της επιβάρυνση διατηρήθηκε σε ελάχιστα επίπεδα. Αυτό για όσους μιλάνε για δήμευση, με το βασικό φόρο για τους βοσκότοπους και τα χέρσα να είναι μόλις 0,5 ευρώ το στρέμμα και για τις καλλιέργειες κάθε είδους είναι μόλις 2 ευρώ το στρέμμα. Είναι αυτό δήμευση, κύριοι Βουλευτές; 
Καταλαβαίνω ότι κάθε φόρος είναι δυσάρεστος και προέρχεται από το υστέρημα πολλών συμπολιτών μας. Αλλά, το να αναφέρονται και να λέγονται υπερβολές και ανακρίβειες περί δήμευσης, καταστροφής κ.λπ. είναι μία άκρως επιβλαβής τακτική. Για την αποκατάσταση της αλήθειας θέτω υπ’ όψιν σας τα εξής. 
Πρώτον, το 85% των σπιτιών είναι σε ζώνες κάτω των χιλίων πεντακοσίων ευρώ ανά τετραγωνικό μέτρο, δηλαδή ο φόρος δεν ξεπερνά τα 4 ευρώ ανά τετραγωνικό μέτρο.
Δεύτερον, σχεδόν το 80% των οικοπέδων θα πληρώσουν από 3 μέχρι 60 ευρώ το στρέμμα.
Τρίτον, το 90% των αγροτεμαχίων που καλλιεργούνται θα πληρώσουν φόρο μέχρι 2,6 ευρώ το στρέμμα. Επαναλαμβάνω, είναι αυτό δήμευση;  Επίσης, μόνο το 5% των φορολογούμενων θα πληρώσουν συμπληρωματικό φόρο! 
Πέμπτον, κάτι που ανέφερε και η κ. Πατριανάκου. Οκτακόσιοι χιλιάδες φορολογούμενοι θα έχουν μειωμένο ή και καθόλου φόρου. 
Συνεπώς, κυρίες και κύριοι Βουλευτές, το νομοσχέδιο αυτό είτε μειώνει -έστω και λίγο- είτε δεν επιβαρύνει τη συντριπτική πλειονότητα των φορολογουμένων. Θέλω να επισημάνω ότι θα υπάρξει ιδιαίτερη μέριμνα για να είναι τα πληροφοριακά συστήματα του Υπουργείου έτοιμα να εξυπηρετήσουν τους φορολογούμενους. 
Πέραν όμως του ΕΝΦΙΑ το νομοσχέδιο περιλαμβάνει κρίσιμες συμπληρώσεις στις υφιστάμενες διατάξεις του νέου Κώδικα Φορολογίας Εισοδήματος και του Κώδικα Φορολογικών Διαδικασιών. Πολλές από αυτές ήταν κρίσιμο να συμπληρωθούν, πριν να τεθεί σε ισχύ από 1-1-2014 ο νέος νόμος. 
Θα ήθελα, όμως, να σταθώ και στις διατάξεις αυτού του νομοσχεδίου. Κατ’ αρχάς, προβλέπεται από 1-1-2014 η μείωση του φόρου μεταβίβασης των ακινήτων σε 3% επί της φορολογητέας αξίας του ακινήτου από 8% για τα πρώτα είκοσι χιλιάδες ευρώ φορολογητέας αξίας και 10% για μεγαλύτερες αξίες. Εκτιμούμε ότι αυτό θα συμβάλλει στη βελτίωση του κλίματος στην αγορά των ακινήτων.
Επίσης, με το παρόν νομοσχέδιο, σχετικά με τον συμψηφισμό απαιτήσεων προβλέπεται ότι ο Κώδικας Φορολογικής Διαδικασίας δεν επηρεάζει την εφαρμογή των σχετικών διατάξεων του Κώδικα Είσπραξης Δημοσίων Εσόδων. Προβλέπεται, μάλιστα, ο συμψηφισμός, όχι μόνο φορολογικών απαιτήσεων αλλά και κάθε άλλης απαίτησης.
Σε δεύτερη φάση θα προβούμε στις απαραίτητες αλλαγές του θεσμικού πλαισίου, προκειμένου να επεκταθεί και στις οφειλές των φορέων της γενικής κυβέρνησης. 
Θέλω να αναφερθώ και στο ζήτημα της λήξης της υποχρεωτικής χρήσης του δελτίου αποστολής που έχει τεθεί. Η απόφαση του Γενικού Γραμματέα Δημοσίων Εσόδων βάσει της προβλεπόμενης εξουσιοδοτικής διάταξης θα εκδοθεί άμεσα, πριν το τέλος του έτους και θα προβλέπει τις δικλίδες που θα πρέπει να συνοδεύουν τη διακίνηση, ώστε να μην υπάρξει κάποιο κενό. 
Επιπλέον, εισάγονται στο νέο Κώδικα Φορολογίας Εισοδήματος σειρά ειδικών φορολογικών κινήτρων, όπως η έκπτωση των δαπανών επιστημονικής και τεχνολογικής έρευνας, προσαυξημένων κατά ποσοστό  30% από τα ακαθάριστα έσοδα της κάθε επιχείρησης.
Η απαλλαγή από το φόρο των κερδών φυσικών προσώπων, ατομικών προσώπων και νομικών προσώπων που εμπίπτουν στην έννοια των πολύ μικρών επιχειρήσεων από τη διάθεση παραγόμενης ηλεκτρικής ενέργειας προς τη «ΔΕΗ Α.Ε.» ή σε άλλο προμηθευτή.
Η προσαύξηση κατά 50% του φορολογητέου εισοδήματος του πρώτου κλιμακίου της φορολογικής κλίμακας για τους φορολογούμενους που κατοικούν μόνιμα σε νησιά με πληθυσμό κάτω από τρεις χιλιάδες εκατό κατοίκους, όπως επίσης μείωση κατά 40% των φορολογικών συντελεστών των επιχειρήσεων εκεί. 
Τέλος, θα ήθελα να αναφερθώ σε ένα ακόμα ζήτημα που αποτέλεσε αντικείμενο συζήτησης και αυτό είναι το όριο ακαθάριστων εσόδων για την τήρηση βιβλίων για τους αγρότες. Το όριο αυτό προσανατολιζόμαστε να είναι δέκα χιλιάδες ευρώ. 
Κυρίες και κύριοι Βουλευτές, κάποιοι από σας έχετε επωμιστεί το βάρος των δύσκολων αποφάσεων και στηρίζετε με επιμονή την καταβαλλόμενη προσπάθεια της Κυβέρνησης να οδηγήσει για πάντα τη χώρα μακριά από την επώδυνη περίοδο των τελευταίων χρόνων και επιθυμείτε διακαώς την ευόδωση αυτής της προσπάθειας. Και έχετε αυτήν την επιθυμία, διότι μέσα από αυτήν την προσπάθεια, εκτός από την παρακαταθήκη που αφήνουμε στις γενιές του μέλλοντος, μας δίνεται σταδιακά η δυνατότητα να αποζημιώσουμε τους συμπολίτες μας για τις τεράστιες θυσίες τους, ειδικότερα, αυτούς που έχουνε χτυπηθεί πιο πολύ από την κρίση. 
Ναι, οι ελαφρύνσεις αυτές προς το παρόν δεν είναι αρκετές. Δεν είναι αυτές που αναλογούν σε ένα λαό που θυσίασε το 25% περίπου του εισοδήματός του για να αποκαταστήσει την αξιοπιστία του και να φέρει τη χώρα στο δρόμο της σωτηρίας. 
Αυτή, όμως, η προσπάθεια για απαλλαγή από τα βάρη του παρελθόντος θα επιταχυνθεί όταν και η Ευρώπη αναλάβει τις ιστορικές της ευθύνες για τις οποίες δεσμεύθηκε, αναγνωρίζοντας ακόμη πιο πολύ τη συμβολή του ελληνικού λαού στη σταθερότητα του ευρωπαϊκού οικοδομήματος. 
(Θόρυβος στην Αίθουσα)","ΙΩΑΝΝΗΣ ΣΤΟΥΡΝΑΡΑΣ",168
"58241"," Σας παρακαλώ, λίγη ησυχία!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58242"," Μέχρι τότε, σας παρακαλώ να παραμείνετε προσηλωμένοι στο μεγαλύτερο εθνικό στόχο από την εποχή της Μεταπολίτευσης  
Σας ευχαριστώ πολύ. 
(Χειροκροτήματα)","ΙΩΑΝΝΗΣ ΣΤΟΥΡΝΑΡΑΣ",168
"58243"," Εμείς ευχαριστούμε τον κ. Υπουργό. Το λόγο έχει ο κ. Κόλλιας, για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58244"," Ευχαριστώ, κύριε Πρόεδρε.
Κυρίες και κύριοι συνάδελφοι, όταν πριν από δύο μήνες έγινε γνωστό το προσχέδιο αυτού του νομοσχεδίου, είκοσι δύο Βουλευτές από τη Νέα Δημοκρατία με σχετική ερώτηση που καταθέσαμε, εκφράσαμε αμφιβολίες και ανησυχίες και κρούσαμε τον κώδωνα του κινδύνου. Είχαμε τότε μιλήσει για τη διαφαινόμενη αδικία σε βάρος των φτωχών αγροτών.
Επισημάναμε ότι τυχόν υπερψήφιση, τυχόν υπερφορολόγηση των αγροτεμαχίων θα οδηγούσε πολλούς παραγωγούς εκτός γεωργίας και κτηνοτροφίας, με προφανείς οικονομικές συνέπειες για την οικονομία της χώρας.
Σήμερα είμαστε ιδιαίτερα ικανοποιημένοι γιατί το Υπουργείο Οικονομικών όχι μόνο άκουσε τις παρατηρήσεις μας, τις αντιρρήσεις μας, τις διαφωνίες μας, αλλά πολλές απ’ αυτές τις υιοθέτησε και τις ενσωμάτωσε στο παρόν νομοσχέδιο.
Σήμερα έχουμε τη δυνατότητα να συζητάμε ένα νομοσχέδιο δικαιότερο για το φορολογούμενο, ένα νομοσχέδιο που κατανέμει ορθότερα τα βάρη, που ανακουφίζει τους μικροϊδιοκτήτες, εξασφαλίζοντας έσοδα από εκείνους που έχουν τη φοροδοτική ικανότητα. 
Η φορολογία για τη συντριπτική πλειοψηφία των ιδιοκτητών μειώνεται. Δεν θα αναφερθώ σε στοιχεία. Νομίζω ότι τα παρέθεσε αναλυτικά ο κύριος Υπουργός. Το βάρος θα το σηκώσουν όλοι όσοι διαθέτουν πολυτελή και μεγάλα ακίνητα σε ακριβές περιοχές. 
Ιδιαίτερα σ’ ό,τι αφορά τη φορολόγηση των αγροτεμαχίων, οι αλλαγές είναι πολύ σημαντικές. Είχαμε εξαρχής επισημάνει με τους άλλους συναδέλφους ότι τα αγροτεμάχια δεν πρέπει να αντιμετωπίζονται ως οικόπεδα. Έτσι, κάποιοι συντελεστές άσχετοι με την αποδοτικότητα των αγροτεμαχίων, όπως είναι η απόσταση από την παραλία, όπως είναι η σύνδεσή τους με δρόμους, καταργήθηκαν. 
Επίσης, είχαμε τονίσει ότι δεν πρέπει σε καμμία περίπτωση να φορολογηθούν στάνες, αποθήκες και κάθε τύπου βοηθητικά κτίσματα τα οποία στηρίζουν τη γεωργική και την κτηνοτροφική δραστηριότητα. Πράγματι, αυτό το νομοσχέδιο προβλέπει ότι ο συντελεστής βοηθητικών χώρων και ειδικών κτηρίων για αγροτική χρήση είναι μηδενικός. Οι συντελεστές χρήσης εξορθολογίστηκαν, αν και οφείλω να επισημάνω, κύριε Υπουργέ, ότι θα πρέπει να γίνει μία σαφής αναφορά για τα αγροτεμάχια με πολυετείς καλλιέργειες και τα χέρσα χωράφια. 
Κυρίες και κύριοι συνάδελφοι, κανείς δεν μπορεί να μην αναγνωρίσει την ανάγκη να υπάρχουν έσοδα για το κράτος. Σ’ όλα τα ανεπτυγμένα κράτη της υφηλίου υπάρχει φόρος κατοχής. Το μαγικό κόλπο να γίνει δημοσιονομική πολιτική χωρίς έσοδα το γνωρίζει μόνο ο ΣΥΡΙΖΑ και, όπως ισχύει για όλα τα μαγικά κόλπα, πρόκειται για απάτη. Όσοι προτιμάμε να μείνουμε σε επαφή με την πραγματικότητα, αγωνιζόμαστε να πετυχαίνουμε το καλύτερο με όποια μέσα διαθέτουμε. 
Εκείνο που επιτυγχάνουμε με το παρόν νομοσχέδιο είναι τα περισσότερα από τα αναγκαία έσοδα να προέρχονται από όσους πράγματι διαθέτουν εισόδημα. Τα οικονομικά βάρη πλέον κατανέμονται σε περισσότερους, βάρη που μέχρι σήμερα σήκωναν κυρίως οι μισθωτοί και οι συνταξιούχοι. Αυτός είναι ένας από τους βασικούς λόγους για να στηρίξουμε αυτό το νομοσχέδιο. 
Κύριε Υπουργέ, με την ευκαιρία θα ήθελα να επισημάνω ένα πρόβλημα που απασχολεί περιοχές του νομού μου και το οποίο σας έχω καταθέσει υπό μορφή ερωτήσεων μέσω του κοινοβουλευτικού ελέγχου. Με ιδιαίτερη ικανοποίηση σας άκουσα να δηλώνετε στην ομιλία σας ότι αυτές τις περιπτώσεις που έχουν κατατεθεί από συναδέλφους θα τις εξετάσετε κατά περίπτωση. Το θέμα αφορά τις τιμές ζώνης που έχουν καθοριστεί με υπουργική απόφαση για περιοχές που δεν εντάσσονται στο αντικειμενικό σύστημα αξιών για τον υπολογισμό του φόρου ακίνητης περιουσίας των ετών 2011, 2012 και 2013. Για κάποιες απ’ αυτές τις περιοχές έχουν καθοριστεί τιμές ζώνης που δεν έχουν καμμία σχέση με την πραγματικότητα. Ιδιαίτερα στους πρώην δήμους Άσσου-Λεχαίου και Αγίων Θεοδώρων έχουμε τιμές 100 και 170 ευρώ το τετραγωνικό αντίστοιχα. Αυτό σημαίνει ότι η τιμή ενός στρέμματος σ’ ένα χωριό τόσο μικρό που ούτε καν εμφανίζεται στο χάρτη, αποτιμάται στα 100.000 ευρώ.
Κύριε Υπουργέ, αρκεί να ρίξετε μια ματιά στις μικρές αγγελίες για να καταλάβετε πόσο απέχει η προσδιορισμένη τιμή από την πραγματική. Στον πρώην δήμο Άσσου-Λεχαίου, οικόπεδο χιλίων τριακοσίων τετραγωνικών μέτρων πωλείται αυτήν τη στιγμή προς 20.000 ευρώ. Στο δημοτικό διαμέρισμα των Αγίων Θεοδώρων τα 170 ευρώ είναι εκτός τόπου και χρόνου. Ιδιαίτερα για τα οικόπεδα που βρίσκονται πάνω από την εθνική, ακόμα κι αν είναι εντός σχεδίου, η τιμή δεν ξεπερνά τα 40 ευρώ. 
Κύριε Υπουργέ, γνωρίζω ότι γι’ αυτήν την κατάφωρη αδικία δεν ευθύνεται το Υπουργείο. Αν και οι τιμές καθορίζονται με υπουργική απόφαση, ο Υπουργός δεν ορίζει αυθαίρετα τις τιμές. Λαμβάνει υπ’ όψιν του την κατώτερη τιμή του δήμου της κοινότητας, όπως αυτή προκύπτει από συγκριτικά στοιχεία που διαθέτει η τοπική εφορία. 
Εδώ είναι το πρόβλημα, κύριε Υπουργέ. Δεν λαμβάνονται υπ’ όψιν τα συγκριτικά στοιχεία του 2009, τότε που οι τιμές ήταν ακόμα υψηλότερες, αλλά μόνο τα συγκριτικά στοιχεία του 2010, όπου τα συμβόλαια ήταν πάρα πολύ λίγα. Με βάση αυτά τα δεδομένα, συμπολίτες μου λαμβάνουν «μπιλιέτα» για να πληρώσουν χιλιάδες ευρώ, τα οποία είναι σίγουρο ότι ποτέ δεν θα μπορέσουν να πληρώσουν.
Κύριε Υπουργέ, δεν θέλω να υπεισέλθω στο θέμα των ευθυνών, αλλά δεν μπορώ να κατανοήσω γιατί οι υπηρεσίες του Υπουργείου σας αρνούνται για τη φορολόγηση των ετών 2011, 2012 και 2013 να δεχθούν συγκριτικά στοιχεία για το έτος 2009, τότε που υπήρχαν πάρα πολλά συμβόλαια και μπορούμε να έχουμε μία καλύτερη εικόνα. Αυτό, κύριε Υπουργέ, δεν προβλέπεται από πουθενά. Η υπουργική απόφαση 1131/2013 προβλέπει καταληκτική ημερομηνία για τη λήψη συγκριτικών στοιχείων την 1η Ιανουαρίου του 2011, πλην όμως πουθενά δεν αναφέρεται εναρκτήρια ημερομηνία. Επομένως, δημιουργείται το ερώτημα πώς καθορίζεται περίοδος αναφοράς και γιατί αποκλείονται τα έτη 2007 και 2009. Η ουσία είναι ότι δεν είναι δυνατόν οι όποιες ερμηνείες, πράξεις ή παραλείψεις της Δημόσιας Διοίκησης να βασανίζουν τους φορολογούμενους.
Ύστερα απ’ αυτά που άκουσα ότι εσείς προσωπικά θα ασχοληθείτε με το θέμα, θέλω την προσωπική σας συνδρομή, κύριε Υπουργέ, ώστε να λυθεί αυτό το σοβαρό πρόβλημα και να αποκατασταθεί μία μεγάλη φορολογική αδικία που έχει συντελεστεί σε βάρος εκατοντάδων πολιτών μου στην Κορινθία.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΟΛΛΙΑΣ",230
"58245"," Ευχαριστούμε τον κύριο Κόλλια.
Κύριε Λοβέρδε, ζητήσατε να δευτερολογήσετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58246"," Μάλιστα, κύριε Πρόεδρε.","ΑΝΔΡΕΑΣ ΛΟΒΕΡΔΟΣ",286
"58247"," Έχουμε πει ότι οι δευτερολογίες θα γίνουν αφού τελειώσουν οι ομιλητές, αν και πολλοί συνάδελφοι έχουν εξαντλήσει το χρόνο τους.
Το λόγο έχει ο κ. Πετράκος για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58248"," Πριν μιλήσουμε για το αν το συγκεκριμένο νομοσχέδιο είναι νομοσχέδιο αριστερής πολιτικής, όπως είπε ένας Βουλευτής της Νέας Δημοκρατίας, αλλά και με τα δικά του λόγια και ο κύριος Υπουργός, πριν φτάσουμε στην αριστερή πολιτική και κάνουμε ορισμούς της αριστερής πολιτικής –αυτό θα το κάνω αργότερα- πρέπει να δούμε αν κάνετε στοιχειωδώς έστω ανθρωπιστική πολιτική, γιατί με την πολιτική σας δεν επιτρέπετε στον ελληνικό λαό να έχει πρόσβαση στα βασικά κοινωνικά αγαθά. Αυτό, λοιπόν, προηγείται της αριστερής πολιτικής, την οποία μας λέτε ότι κάνετε.
Είναι δυνατόν το 2013 να υπάρχουν νοικοκυριά στο σκοτάδι και πολίτες που πεθαίνουν από το κρύο και εσείς να μην παίρνετε κανένα μέτρο; Σας έχουμε καταθέσει δύο τροπολογίες και σας ζητάμε να τις κάνετε δεκτές, γιατί είναι θέμα στοιχειώδους ανθρωπισμού, αλλά και στοιχειώδους λογικής. 
Πρώτον, φτιάξατε ένα νόμο και συνέπεια αυτού ήταν να αυξήσετε το πετρέλαιο θέρμανσης και να πωλείται σήμερα περίπου 1,30 ευρώ. Αποτέλεσμα της πολιτικής σας ποιο ήταν, πέρα από το ότι ξεπάγιασε ο κόσμος; Πείτε ότι αυτό δεν σας ενδιαφέρει εσάς γιατί ασκείτε πολιτική για να βγάλετε τη χώρα από την κρίση, οπότε δεν πειράζει, ας πεθάνουν και όλοι από το κρύο, αρκεί η χώρα να βγει από την κρίση.
Χάσατε δημοσιονομικά 237 εκατομμύρια. Τι είναι αυτό; Έξυπνο; Έφυγε ο κύριος Υπουργός ο οποίος τα έχει κάνει αυτά. Είναι δημοσιονομικά ορθό; Με τη λογική του κ. Στουρνάρα, όχι με τη δική μου λογική. Είναι δημοσιονομικά ορθό;  Έχασε 237 εκατομμύρια και επιμένει.
Σας ρωτάμε, λοιπόν, σήμερα και θέλουμε μία απάντηση στο εξής: Γιατί δεν το κάνετε; Γιατί δεν επαναφέρετε τον ενιαίο φόρο στο πετρέλαιο θέρμανσης στα επίπεδα του Μαρτίου του 2011, έτσι ώστε να πωλείται περίπου 90 λεπτά, ώστε να ζεσταθεί ο κόσμος, να μην πεθάνει από το κρύο, να μην καίγονται τα παιδιά, να μην έχουμε θύματα; Γιατί δεν το κάνετε αυτό; Δεν θέλετε ο κόσμος να ζεσταίνεται; Δεν θέλετε, επίσης, να αυξήσετε τους πόρους και να μην βάζετε νέα μέτρα, να μην φορολογείτε και τα χωράφια, στα οποία θα αναφερθώ παρακάτω; Δεν το θέλετε; Γιατί δεν το κάνατε; Γιατί δεν απαιτείτε, κύριοι συνάδελφοι της Συμπολίτευσης, να γίνει δεκτή αυτή η τροπολογία; Τι θα πείτε στα χωριά σας; Τι θα πείτε στις πόλεις σας; Τι θα πείτε στον κόσμο;
Δεύτερο ζήτημα ανθρωπιστικής πολιτικής, πριν πάμε στην αριστερή στην οποία θα αναφερθώ παρακάτω. Είναι δυνατόν να υπάρχουν το 2013 πολίτες στο σκοτάδι; Και, όμως, υπάρχουν δεκάδες χιλιάδες νοικοκυριά χωρίς ηλεκτρικό ρεύμα.
Ο ΣΥΡΙΖΑ, λοιπόν, με αίσθημα κοινωνικής ευθύνης απέναντι στους φτωχοποιημένους συμπολίτες μας, οι οποίοι δεν έχουν ηλεκτρικό ρεύμα, κατέθεσε συγκεκριμένη πρόταση και σας λέει:
Πρώτον, να δοθεί εντολή στη ΔΕΗ να επανασυνδέσει το ρεύμα σε όλους τους φτωχούς οικιακούς καταναλωτές που λόγω αδυναμίας πληρωμής δεν έχουν ρεύμα και να μην κόβεται.
Δεύτερον, να δοθεί σε όλους όσους είναι κάτω από τα όρια της φτώχειας, δηλαδή σε όλους όσους είναι ενταγμένοι στο κοινωνικό οικιακό τιμολόγιο, δωρεάν ηλεκτρικό ρεύμα τριακόσιες κιλοβατώρες το μήνα για κάθε οικογένεια ή τρεις χιλιάδες εξακόσιες κιλοβατώρες το χρόνο. Είναι η ποσότητα που απαιτείται για να καλύψει στοιχειώδεις ανάγκες μία τετραμελής οικογένεια. Ποιο είναι το κόστος; Είναι 123 εκατομμύρια. 
Ξέρετε, κυρίες και κύριοι συνάδελφοι, της Συμπολίτευσης πόσα είναι τα δώρα που έδωσε η Κυβέρνηση, την οποία υποστηρίζετε, το 2013 σε πέντε ιδιώτες μεγαλοπαραγωγούς ρεύματος από φυσικό αέριο, το οποίο στοιχίζει στην Ελλάδα, πωλείται στην Ελλάδα 43% πάνω από το μέσο όρο της Ευρωπαϊκής Ένωσης; Και αυτά τα είπε ο κ. Αλμούνια, απαντώντας στον Ευρωβουλευτή του ΣΥΡΙΖΑ, τον Νίκο Χουντή. Δεν τα έβγαλε ο ΣΥΡΙΖΑ από το μυαλό του. Έδωσαν 125 εκατομμύρια. Πάνω, δηλαδή, από το ποσό με το οποίο μπορούν να έχουν όλοι ηλεκτρικό ρεύμα, οι φτωχοί και οι άνεργοι. 
Δεύτερον. Ξέρετε πόσα θα δώσει σε αυτούς τους πέντε η Κυβέρνηση το 2014 την οποία στηρίζετε; Θα δώσει 170 εκατομμύρια. 
Δεν είναι, όμως, μόνο αυτά που τους δίνουν. Αυτά τα δίνουν από τη μία επιδότηση. Έχουμε δύο επιδοτήσεις. Η πρώτη επιδότηση ονομάζεται «αποδεικτικά διαθεσιμότητας ισχύος». Η δεύτερη επιδότηση ονομάζεται μηχανισμός ανάκτησης μεταβλητού κόστους. Ξέρετε πόσα έδωσαν το 2013; Έδωσαν 340 εκατομμύρια.
Σας ρωτώ, λοιπόν, εδώ, ρωτώ τον απόντα κ. Στουρνάρα. 
Πρώτον, εάν κόψει αυτές τις επιδοτήσεις -αρκετά χρόνια πήραν αυτοί- τότε, λοιπόν, δεν θα έχουν όλα τα νοικοκυριά ρεύμα;
Δεύτερον, δεν θα έχει η βαριά βιομηχανία φθηνό ρεύμα, η οποία έχει χιλιάδες θέσεις εργασίας; Διότι αυτοί οι πέντε, κύριοι συνάδελφοι, δεν έχουν ούτε διακόσιους εργαζομένους. Εχθές υπήρξε ανακοίνωση της Χαλυβουργίας και όλης της βαριάς βιομηχανίας που σας προειδοποιεί ότι με το ύψος του ενεργειακού κόστους το οποίο υπάρχει στην Ελλάδα, θα κλείσουν. Και είναι χιλιάδες οι θέσεις εργασίας.
 Γιατί δεν τα κάνετε αυτά; Θέλουμε να δώσετε κάποιες απαντήσεις.
Τέλος, αριστερή πολιτική -για να κάνουμε και απλά μαθήματα αριστερής πολιτικής εδώ- είναι, πρώτον, να μειώνεις τις κοινωνικές ανισότητες. Εσείς τι κάνετε με αυτό το νομοσχέδιο; Πληρώνουν οι φτωχοί περισσότερα και στις offshore -σας τα είπε χθες ο Παναγιώτης Λαφαζάνης- τα χαρίζετε. 
Τι άλλο κάνετε; Οι πολύ πλούσιοι πληρώνουν λιγότερα. Διευρύναμε, λέει, τη φορολογική βάση και αυτό είναι δίκαιο. Αλήθεια; Οι αγρότες που ήλθαν σήμερα στο Σύνταγμα, οι οποίοι πέρυσι μπορεί να έβγαλαν δύο τόνους λάδι, ξέρετε πόσο είπαν ότι βγάζουν φέτος; Διακόσια κιλά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα φορολογήσετε, λοιπόν, τα στρέμματα των αγροτών αυτών που δεν έβγαλαν λάδι ούτε για να φάνε. 
Αυτό, λοιπόν, είναι τρομερή πολιτική! Είναι μία ευφυής πολιτική! Είναι κοινωνική πολιτική! Διευρύνετε τη φορολογική βάση και ενισχύετε την ανάπτυξη της χώρας!","ΑΘΑΝΑΣΙΟΣ ΠΕΤΡΑΚΟΣ",428
"58249"," Κύριε Πετράκο, θα χρειαστείτε και άλλο χρόνο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58250"," Όχι, κύριε Πρόεδρε. Τελειώνω.","ΑΘΑΝΑΣΙΟΣ ΠΕΤΡΑΚΟΣ",428
"58251"," Ζητείστε, εάν θέλετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58252"," Μισό λεπτό, κύριε Πρόεδρε. Σας ευχαριστώ πολύ για την ανοχή σας.
Αυτά, λοιπόν, είναι στοιχειώδη πράγματα που πρέπει να τα σκεφτεί κάποιος αν θέλει να βγει η χώρα -να κάνει ένα βηματάκι- από τη βαθιά κρίση στην οποία βρίσκεται, και όχι να βάζετε πιο βαθιά μέσα στην κρίση τον κόσμο αυτόν που δεν έχει να πληρώσει όπως κάνετε εσείς. Αυτήν την πολιτική, όμως, ακολουθείτε και μας λέτε τώρα να υποστηρίξουμε αυτό το νομοσχέδιο και ότι εάν δεν το υποστηρίξουμε, δεν θα υποστηρίζουμε την αριστερή πολιτική την οποία ανακαλύψατε!
Ξέρετε γιατί μιλάτε για αριστερή πολιτική; Γιατί δεν έχετε κανένα επιχείρημα. Βέβαια, αυτό μας ικανοποιεί, γιατί λέτε ότι η αριστερή πολιτική είναι καλή. Προσπαθείτε να μας πείσετε ότι αυτή η πολιτική είναι αριστερή και άρα είναι καλή για να ψηφίσουμε το νομοσχέδιό σας. Συνεπώς, οι ίδιοι παραδέχεστε πως ό,τι κάνατε μέχρι τώρα, τα οποία ήταν δεξιές πολιτικές, έχουν οδηγήσει τον κόσμο στην καταστροφή. Αλλά ούτε αυτό είναι αριστερή πολιτική. Δεξιά, δεξιότατη πολιτική είναι υπέρ των πλουσίων.
Σας ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΘΑΝΑΣΙΟΣ ΠΕΤΡΑΚΟΣ",428
"58253"," … (δεν ακούστηκε)","ΙΟΡΔΑΝΗΣ ΤΖΑΜΤΖΗΣ",498
"58254"," Τι να κάνουμε, κύριε Τζαμτζή, δείχνουμε ανοχή.
Η κ. Μαρίνα Χρυσοβελώνη έχει το λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58255"," Κύριε Πρόεδρε, κυρίες και κύριοι συνάδελφοι, οι αγρότες που βρέθηκαν σήμερα έξω από τη Βουλή, μας άκουγαν. Δεν ήρθαν, βέβαια, στην Αθήνα μόνο για να διαδηλώσουν. Ήρθαν και για να ακούσουν τι θα πούμε εμείς, οι εκπρόσωποι του λαού. Θα μιλήσουμε, άραγε, υπέρ των πολιτών; Θα προσπαθήσουμε να λύσουμε προβλήματα της κοινωνίας ή τουλάχιστον να αποφύγουμε να την επιβαρύνουμε κι άλλο;
Δυστυχώς, όμως, με μοναδική, βεβαίως, εξαίρεση το συνάδελφο της Νέας Δημοκρατίας, τον κ. Πολύδωρα, ο οποίος δεν δίστασε να πει το αυτονόητο, ότι δηλαδή το παρόν νομοσχέδιο είναι φοροληστρικό και απολύτως ισοπεδωτικό για την ελληνική κοινωνία, δεν άκουσα τίποτα τέτοιο από τους υπόλοιπους συναδέλφους της Συμπολίτευσης. Άκουσα μόνο δικαιολογίες γιατί πρέπει να ψηφίσουν τον ενιαίο φόρο ακινήτων. Άκουσα από κάποιους τα γνωστά, ότι δηλαδή ψηφίζουν με το πιστόλι στον κρόταφο και όλα τα σχετικά. 
Ούτε εμείς, οι Ανεξάρτητοι Έλληνες, ούτε βεβαίως οι αγρότες, είδαμε κάποιον Βουλευτή της Νέας Δημοκρατίας ή του ΠΑΣΟΚ από την περιφέρεια να παίρνει με θάρρος το μέρος τους. Καμμία ξεκάθαρη θετική στάση εκ μέρους της συγκυβέρνησης. Μόνον απόλυτη σιωπή για τους ανθρώπους της ελληνικής γης.
Σήμερα, λοιπόν, οι ίδιοι οι αγρότες που ήρθαν εδώ, περίμεναν να ακούσουν ποιος θα σταθεί όρθιος, ποιος θα αντιταχθεί στη λεηλασία της αγροτικής περιουσίας και όχι μόνο. Όπως ειπώθηκε πολύ επιτυχημένα, ο τίτλος του παρόντος νομοσχεδίου θα έπρεπε να είναι «Μια μεγάλη αρπαχτή στην ακίνητη περιουσία των μικρομεσαίων Ελλήνων», καθώς πρόκειται στην κυριολεξία περί καταλήστευσης. 
Φορολογείτε χωράφια και βοσκοτόπια βάσει συντελεστή θέσης, άρδευσης και χρήσης. Φορολογείτε ανελέητα κάθε ακίνητη περιουσία από το πρώτο τετραγωνικό μαζί με τα ημιτελή και τα μη ηλεκτροδοτούμενα ακίνητα. Μέχρι και οι Βουλευτές της Νέας Δημοκρατίας αναγκάστηκαν και κατέθεσαν σχετική τροπολογία την οποία υπέγραψαν είκοσι τέσσερις. Επ’ αυτού δεν άκουσα ειλικρινά τι θα πράξετε. 
Σας ζητάει, επίσης, ο συνάδελφος Βουλευτής της Νέας Δημοκρατίας, ο κ. Κεφαλογιάννης, να επιτραπεί η αγορά ακινήτων φορολογουμένων από το δημόσιο, καθώς προφανώς διαβλέπει ότι με αυτό τον καταιγισμό φόρων δεν θα μπορούν να ανταποκριθούν οι πολίτες.
Εμείς, βέβαια, αυτό δεν το θεωρούμε λύση, αλλά εν πάση περιπτώσει θα μπορούσε να διευκολύνει ένα μικρό ποσοστό καταχρεωμένων Ελλήνων σε σχέση με το δημόσιο. Εσείς, λοιπόν, ποιον προσπαθείτε τελικά να διευκολύνετε; 
Προστατεύετε με το άρθρο 38 του νομοσχεδίου τον περίφημο ειδικό διαχειριστή της ΕΡΤ. Γιατί; Το κάνετε προκειμένου να τον απαλλάξετε από κάθε αστική ποινική και άλλη ευθύνη έναντι τρίτων. Τέτοια μεγάλη φροντίδα, λοιπόν, για τον κ. Γκίκα - Μάνελη! 
Την ίδια φροντίδα δείχνετε και για συγκεκριμένες εταιρείες εξωχώριων συμφερόντων με το άρθρο 23. Δεν θέλετε να φορολογηθούν άδικα τα εισοδήματά τους, ενώ των Ελλήνων πολιτών δεν σας πειράζει καθόλου. Εκεί δεν έχετε κανένα απολύτως πρόβλημα!
Είναι, όμως, προτεραιότητά σας η απαλλαγή από τη φορολόγηση offshore και οποιουδήποτε άλλου συμπαθείτε, όπως για παράδειγμα τους μεγαλοκαναλάρχες για τους οποίους μίλησα και χθες, όπως κάνατε παλαιότερα και με τον αναβαλλόμενο φόρο για τους τραπεζίτες. Δεν σας ενδιαφέρουν οι επιχειρηματίες που παράγουν, οι επιχειρηματίες που δουλεύουν πραγματικά για να μπορέσουν να φτιάξουν κάτι και οι οποίοι θα έπρεπε να έχουν φοροελαφρύνσεις, θα έπρεπε να έχουν καλύτερη αντιμετώπιση από εσάς.
Κατά τα άλλα, φέρατε εδώ ένα νομοσχέδιο με το οποίο φορολογείτε στην κυριολεξία τους πάντες και τα πάντα. Το μόνο σκεπτικό σας πίσω από το νέο φόρο είναι το εξής: Πόσα λείπουν από την Κυβέρνηση και την τρόικα; Ας πάμε, λοιπόν, να τα εισπράξουμε με κάθε τρόπο από την ελληνική κοινωνία. Άρα, πρώτα υπολογίσατε πόσα θέλετε να βγάλετε από τα ακίνητα και μετά κατασκευάσατε τις απίστευτες δικαιολογίες που εμφανίσατε σήμερα και συνεχίσατε να επιμένετε σε αυτές. 
Αγνοείτε προκλητικά τους ανέργους. Αγνοείτε τους ανάπηρους με ποσοστό κάτω του 80%. Γι’ αυτούς, χωρίς καμμία αμφιβολία, χωρίς κανένα δισταγμό, θα προχωρήσετε στη δήμευση της ιδιωτικής τους περιουσίας, καθώς αποκλείεται να μπορέσουν να ανταποκριθούν σε τέτοιους δυσβάσταχτους φόρους. 
Σ’ αυτό το σημείο θέλω πραγματικά να σας ρωτήσω για άλλη μία φορά, κύριε Υπουργέ -γιατί το έπραξα και χθες- το εξής: Γιατί συνεχίζετε να επιμένετε τόσο πολύ με τους μεγαλοκαναλάρχες που δήθεν, όπως λέτε, δεν έχουν να πληρώσουν το φόρο επί των τηλεοπτικών διαφημίσεων;
Βλέπω εδώ την τροπολογία του κ. Στουρνάρα για την αναβολή του φόρου 20% επί ένα ακόμη έτος. Γιατί δεν καταργείτε αυτό το φόρο, αφού δεν θέλετε να τον πληρώσουν οι διαπλεκόμενοι φίλοι σας; Γιατί ταλαιπωρείτε άσκοπα τη Βουλή για ακόμη μία χρονιά;
Βλέπουμε τη συγκυβέρνηση να μην προστατεύει καθόλου το μεροκαματιάρη που έχει ένα διαμέρισμα και ένα οικόπεδο. Γιατί; Γιατί πολύ απλά δεν την ενδιαφέρει καθόλου το πρόβλημά του. Ας κόψει το κεφάλι του να βρει λεφτά να πληρώσει το φόρο ακινήτων! 
Γι’ αυτόν και μόνο τον λόγο –και κλείνω- εμείς καταδικάζουμε το συζητούμενο νομοσχέδιο απερίφραστα ως πολιτικά ανήθικο και καταψηφίζουμε κάθε χαριστική διάταξη και τροπολογία.
Σας ευχαριστώ.
(Χειροκροτήματα από την πτέρυγα των ΑΝΕΛ)","ΜΑΡΙΝΑ ΧΡΥΣΟΒΕΛΩΝΗ",553
"58256"," Και εμείς ευχαριστούμε, την κυρία Χρυσοβελώνη και για το γεγονός ότι δεν εξάντλησε όλο το χρόνο της.
Κύριε Δρίτσα, έχετε το λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58257"," Ευχαριστώ, κύριε Πρόεδρε.
Συζητάμε για ένα ακόμη σχέδιο νόμου που προσθέτει φόρους στις λαϊκές οικογένειες, στα κοινωνικά στρώματα με χαμηλό και μεσαίο εισοδηματικό και περιουσιακό επίπεδο, αλλά χωρίς αντίκρισμα, χωρίς ανταποδοτικότητα.
Αλήθεια, η προαναγγελθείσα εδώ και πάρα πολύ καιρό -από τις προγραμματικές δηλώσεις της Κυβέρνησης- γενικευμένη φορολογική μεταρρύθμιση είναι αυτό εδώ το νομοσχέδιο και τα προηγούμενα άλλα δύο, τρία που έχει φέρει τον τελευταίο καιρό η Κυβέρνηση; Πού είναι το Κτηματολόγιο; Πού είναι το Περιουσιολόγιο; Πού είναι πραγματικά ο φόρος ακίνητης περιουσίας και όχι ο φόρος ακινήτων; 
Ας το ξεκαθαρίσουμε, γιατί δεν χρειάζεται να παίζουμε με τις λέξεις. Ο φόρος ακίνητης περιουσίας με πλαφόν απαλλαγής σημαντικό ποσό και με άλλες ρυθμίσεις στοχευμένης επέμβασης σε διάφορες κατηγορίες ακίνητης περιουσίας -που μπορούν να ενταχθούν σε πολιτισμική αναπτυξιακή λογική, σε αγροτική αναπτυξιακή λογική ή σε διάφορες άλλες κατευθύνσεις- με ρυθμίσεις, όρους και προϋποθέσεις είναι φόρος στον πλούτο, δεν είναι φόρος στην ιδιοκτησία ακινήτου. Ακριβώς είναι φόρος που μετρά τη φοροδοτική ικανότητα.
Αυτό εδώ δεν μπορεί να ανταποκριθεί σ’ αυτήν τη δημοκρατική φύση του φόρου ακίνητης περιουσίας, όπως έχει καθιερωθεί από πολλές δεκαετίες πριν σε άλλες χώρες της Ευρώπης και του πλανήτη. Είναι άλλο πράγμα το ένα και άλλο πράγμα το άλλο. 
Δεν έχει αναλογικότητα, δεν έχει δικαιοσύνη, δεν έχει αξιολόγηση της φοροδοτικής ικανότητας. Γι’ αυτό θα γεννήσει νέα χρέη, νέα αδυναμία, νέο ιδιωτικό χρέος. Θα γεννήσει αδυναμία ανταπόκρισης και θα οδηγήσει σε νέους πλειστηριασμούς.
Αυτά όλα είναι αλληλένδετα. Και είναι ακριβώς η λογική του αδιεξόδου που αναπαράγεται από την κυβερνητική πολιτική, έστω και αν -όπως εύστοχα κριτικάρισε ο σύντροφος και συνάδελφος Θανάσης Πετράκος λίγο πριν- η Κυβέρνηση χθες και σήμερα προσπάθησε να μας πει ότι κάνει αριστερή στροφή.
Εγώ θα σχολιάσω -μιας και μιλάμε σήμερα επί των άρθρων- αυτό το περίφημο ζήτημα με ένα παράδειγμα που αναφέρεται στο σχέδιο νόμου, δηλαδή τον ισχυρισμό ότι διευρύνεται η φορολογική βάση, όχι στα ακίνητα, αλλά στα άρθρα 14 και 15 που μιλούν για τη φορολογία των εφοπλιστών, των πλοιοκτητών, των ναυτιλιακών επιχειρήσεων.
Αλήθεια, είναι να γελάει και να κλαίει κανείς. Μία πιεστική υποχρέωση των πλουσίων εφοπλιστών και Ελλήνων πλοιοκτητών, που χρόνια τώρα έχουν σκανδαλώδεις φοροαπαλλαγές, οδήγησε κάποτε -υπό την κοινωνική πίεση, από τη γενικευμένη κατακραυγή, αλλά και από τις ανταγωνιστικών κινήτρων παρεμβάσεις της Ευρωπαϊκής Επιτροπής- σε ένα μορατόριουμ κυβέρνησης και εφοπλιστικού κόσμου για μία εθελοντική φορολογική πρόσθετη επιβάρυνση των εφοπλιστών και των ναυτιλιακών επιχειρήσεων για τρία χρόνια.
Επειδή αυτό δεν μπορούσε να πάρει νόμιμη υπόσταση, έρχεται σήμερα με το άρθρο 14 να θεσμοθετηθεί αυτή η περίφημη εθελοντική -δεν ισχύει για καμμιά άλλη κοινωνική κατηγορία του ελληνικού λαού- φορολογική υποχρέωση. Σήμερα θεσμοθετείται για δύο λόγους, λόγω της γενικευμένης κατακραυγής της αδυναμίας να μείνει εθελοντική και της πίεσης για λόγους ανταγωνισμών του διεθνούς και ευρωπαϊκού κεφαλαίου της Ευρωπαϊκής Επιτροπής.
Εδώ, λοιπόν, πρέπει κανείς να αναρωτηθεί τι σόι διεύρυνση φορολογικής βάσης είναι. Στην καλύτερη περίπτωση προστίθεται ένα ποσό 90 εκατομμύρια με 100 εκατομμύρια στα προηγούμενα 40 εκατομμύρια έως 50 εκατομμύρια που εισπράττοντο. Το έχουμε σχολιάσει πολλές φορές. Αυτός ο φόρος με τον οποίο επιβαρύνονταν οι εφοπλιστές ήταν μικρότερος από τα παράβολα των μεταναστών ή από το φόρο των ναυτικών. Τέτοιο σκάνδαλο! Με τι ανταποδοτικότητα;
Όλα τα τελευταία χρόνια η ελληνική σημαία πέφτει, 2%, 2,5%, 3% κάθε χρόνο και φέτος. Το εισαγόμενο ναυτιλιακό συνάλλαγμα πάλι πέφτει. Ποια είναι ακριβώς η κοινωνική ωφελιμότητα, η ανταποδοτικότητα αυτών των απαλλαγών; Πώς ανταποκρίθηκε ο εφοπλιστικός κόσμος της Ελλάδας στα κίνητρα και στα προνόμια που η ελληνική πολιτεία πλουσιοπάροχα του έχει δώσει; Αυτό ως ρύθμιση αποτελεί διεύρυνση φορολογικής βάσης; Δεν είναι πρόκληση να το ισχυρίζεται κανείς, όταν την ίδια στιγμή, σε συνθήκες ισχυρού βέβαια ανταγωνισμού οι Έλληνες πλοιοκτήτες παραγγέλνουν συνεχώς νέα πλοία στα ναυπηγεία, όχι τα ελληνικά, ούτε καν επισκευές, αλλά στα ναυπηγεία της Κίνας, της Κορέας, της Ιαπωνίας, γενικώς της Ασίας; Ποια είναι η προστιθέμενη αξία και η κοινωνική ωφελιμότητα για την ελληνική κοινωνία;
Όλα αυτά, κυρίες και κύριοι συνάδελφοι, μπορεί να είναι ένα παράδειγμα του όλου φάσματος των φορολογικών ρυθμίσεων, αλλά δεν είναι τα μόνα. Υπάρχει πληθώρα τέτοιων αναλογιών. Δεν είναι δυνατόν να ισχυρίζεται κανείς ότι αυτό το νομοσχέδιο φέρνει πραγματικά φορολογική δικαιοσύνη και κυρίως ότι βοηθάει στην ανακούφιση του ελληνικού λαού, ότι έχει ανταποδοτικότητα, ότι έχει δημοκρατική δομή και ότι έχει όφελος.
Θα τελειώσω, κύριε Πρόεδρε, με μερικές ακόμη επισημάνσεις. Αν θέλει κανείς να είναι δίκαιος, δεν υπάρχει καμμιά πρόβλεψη για τα διατηρητέα κτίρια, αυτά τα οποία ούτε ιδιοκατοικούνται ούτε αξιοποιούνται και όμως, καταρρέουν, ενώ πρέπει να προστατευθούν ως πολιτιστική κληρονομιά και κατάκτηση και επιβαρύνονται. Αυτό είναι απόλυτα αντιαναπτυξιακό και καταστροφικό ταυτόχρονα. Δεν υπάρχει πρόβλεψη -και έχουμε καταθέσει σχετική τροπολογία- για κτήματα τα οποία βρίσκονται κάτω από τον έλεγχο της Αρχαιολογικής Υπηρεσίας και έχουν κηρυχθεί ως χώροι για αρχαιολογικές ανασκαφές. Η παράγραφος 2α και επόμενες του άρθρου 3 δεν καλύπτουν αυτό το ζήτημα.
Τέλος, δεν υπάρχει πρόβλεψη στο εξής. Ενώ έκανε δεκτή ο Υπουργός μία τροπολογία η οποία αφορά κάποια πλούσια προάστια της Αθήνας -αυτά θα ωφεληθούν άμεσα- όμως, βάσει αποφάσεων του Συμβουλίου της Επικρατείας -συζητήσιμο- βοούν περιοχές ολόκληρες και έχουν κάνει παρεμβάσεις στον Πρωθυπουργό, στον Υπουργό Οικονομικών, σε όλους τους αρμόδιους Υπουργούς. Εγώ γνωρίζω παρεμβάσεις από τη νότια Κυνουρία, από την Ύδρα, από όλη την Αρκαδία, αλλά και από όλες τις ορεινές περιοχές της Ελλάδας όπου οι αντικειμενικές αξίες ή οι τιμές ζώνης είναι εξωπραγματικές. Οι απαντήσεις που επί μήνες τώρα παίρνουν από τους Υπουργούς είναι ότι αυτό μόνο όταν έλθει ξανά η συζήτηση για την αναδιαπραγμάτευση και τον επανακαθορισμό των αντικειμενικών αξιών θα αντιμετωπιστεί.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Πρόκειται για τεράστια αδικία, γιατί έχουν γίνει λάθη, τα οποία έχουν οδηγήσει σε εξωπραγματικές τιμές ζώνης και εξωπραγματικές αντικειμενικές αξίες αποδεδειγμένα.","ΘΕΟΔΩΡΟΣ ΔΡΙΤΣΑΣ",139
"58258"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58259"," Και όμως, έρχονται οι τροπολογίες για τους καναλάρχες ή οι ρυθμίσεις προστασίας ενός προσώπου με ιδιότητα Διευθύνοντος Συμβούλου της Δημόσιας Τηλεόρασης, του Γκίκα Μάναλη, όχι ως πρόσωπο μόνο, αλλά ως μία ολόκληρη λειτουργία εντελώς σκανδαλώδη, κοστοβόρα, διασπάθισης δημοσίου χρήματος σε κάθε κατεύθυνση. Και όλο αυτό προστατεύεται.","ΘΕΟΔΩΡΟΣ ΔΡΙΤΣΑΣ",139
"58260"," Κύριε Δρίτσα, περάσατε τα δέκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58261"," Πολύ ωραία! Αυτό είναι το νόημα του να είστε εξουσία, του να είστε Κυβέρνηση; Ιδιωτικό κράτος, ιδιωτική οικονομία, δική σας και από την άλλη…","ΘΕΟΔΩΡΟΣ ΔΡΙΤΣΑΣ",139
"58262"," Κύριε Δρίτσα, ξεπεράσατε τα δέκα λεπτά. Σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58263"," Τέλειωσα, κύριε Πρόεδρε.
Αυτό το νομοσχέδιο και η νέα φορολογική ρύθμιση είναι η αρχή μιας ακόμα ρήξης με τη συνείδηση και τη γνώμη της συντριπτικής πλειοψηφίας του ελληνικού λαού. Δεν το καταψηφίζουμε εμείς, το καταψηφίζει όλος ο ελληνικός λαός.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"58264"," Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58265"," Κύριε Πρόεδρε, ζήτησα να λάβω το λόγο, γιατί στην Αίθουσα αυτή πρέπει κάποια στιγμή να προασπίσουμε τη λογική.
Μου έκανε τρομερή εντύπωση η ομιλία του κ. Δρίτσα. Θα περίμενα άλλος Βουλευτής να λέει αυτά και όχι ο κ. Δρίτσας.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58266"," Γιατί;","ΕΥΑΓΓΕΛΟΣ ΑΠΟΣΤΟΛΟΥ",35
"58267"," Κύριε Δρίτσα, είστε Βουλευτής του Πειραιά. Πιστεύετε στ’ αλήθεια ότι η ομιλία που κάνατε είναι ευχάριστη για όλους τους Πειραιώτες οι οποίοι νοικιάζουν τα γραφεία τους στα διάφορα εφοπλιστικά γραφεία στον Πειραιά ή που έχουν εργαζομένους σε αυτά τα γραφεία ή που κάνουν δουλειές με αυτά τα γραφεία στον Πειραιά;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58268"," Για τους εφοπλιστές όχι.","ΜΙΧΑΗΛ ΚΡΙΤΣΩΤΑΚΗΣ",262
"58269"," Επειδή εσείς στο ΣΥΡΙΖΑ έχετε την τάση να χαϊδεύετε γενικώς αυτιά και να λέτε ευχάριστα πράγματα, καλό είναι να αρχίσετε να ακούτε και λίγο τον αντίλογο σε αυτά τα οποία λέτε.
Πριν, λοιπόν, από μερικά χρόνια όλοι αυτοί οι εφοπλιστές που είναι σήμερα στον Πειραιά, γιατί άκουσα τη μεγαλύτερη απαξίωση στην ελληνική ναυτιλία…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58270"," Άστα αυτά τα μαθήματα. Να μας πεις από ποιον θα πάρεις τα διακόσια πενήντα που είχες από τον προκάτοχό σου.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58271"," Άκουσα τη μεγαλύτερη απαξίωση στην ελληνική ναυτιλία…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58272"," (Δεν ακούστηκε).","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58273"," Κύριε Πρόεδρε, τι είναι αυτό επιτέλους;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58274"," Τι να πω, κύριε Γεωργιάδη;
Κύριε Κουρουμπλή, από ποιον έχετε πάρει το λόγο; Γιατί το κάνετε συνέχεια αυτό; Μόνο εσείς είστε που θέλετε να προβάλλεσθε έτσι, αγανακτισμένος Βουλευτής;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58275"," Επανέρχομαι, λοιπόν.
Πριν από μερικά χρόνια, λοιπόν, κύριε Δρίτσα, η Κυβέρνηση της Μεγάλης Βρετανίας αποφάσισε να αλλάξει το φορολογικό καθεστώς στους εφοπλιστές στο Σίτι. Ως αποτέλεσμα αυτού έφυγαν όλα τα εφοπλιστικά γραφεία από το Σίτι του Λονδίνου και ήλθαν στον Πειραιά. Πάνω δε, σε αυτό το ειδικό καθεστώς που ξέρετε και που υπάρχει και στο Σύνταγμα της χώρας και δεν είναι εφεύρεση της παρούσης Κυβερνήσεως, έχει κτισθεί όλη η ελληνική πλοιοκτησία και η πρωτοκαθεδρία του ελληνικού στόλου στις θάλασσες του πλανήτη.
Αφού έφυγαν, λοιπόν, όλα τα γραφεία από το Σίτι του Λονδίνου, κύριε Δρίτσα, εδώ και πέντε χρόνια προσπαθούν οι κυβερνήσεις της Μεγάλης Βρετανίας να τους ζητήσουν να γυρίσουν πίσω και καταργούν όλους τους φορολογικούς νόμους που είχαν ψηφίσει πριν από μερικά χρόνια.
Γιατί, κύριε Δρίτσα; Διότι ξεχνάτε σε όσα είπατε να πείτε μια ειδοποιό διαφορά. Οι πλοιοκτήτες, οι εφοπλιστές και αυτοί που κατηγορήσατε βγάζουν τα λεφτά στον υπόλοιπο πλανήτη. Δεν τα βγάζουν εδώ, τα βγάζουν έξω και αυτό που προσπαθούμε να κάνουμε είναι ένα μέρισμα από τα χρήματα που βγάζουν έξω να μας το φέρουν και μέσα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58276"," Δεν συζητάμε για τη ναυτιλία.","ΠΑΝΑΓΙΩΤΗΣ ΛΑΦΑΖΑΝΗΣ",279
"58277"," Με αυτά τα οποία λέτε, κύριε Δρίτσα, το μόνο που κάνετε είναι να κάνετε περισσότερους ανθρώπους από αυτούς να θέλουν αύριο να φύγουν από τον Πειραιά, να ξενοικιάσουν τα γραφεία τους και να απολύσουν τους εργαζομένους τους.
Κάποτε θα πρέπει να καταλάβετε, επιτέλους, ότι είστε Αξιωματική Αντιπολίτευση πια και άρα, αναγκαστικά ορισμένοι αυτά τα οποία λέτε τα λαμβάνουν σοβαρά υπ’ όψιν τους στους σχεδιασμούς τους και μπορεί η σημερινή σας ομιλία εδώ να είναι η αιτία αύριο για να μείνει πολύς κόσμος χωρίς δουλειά.
Σας παρακαλώ, λοιπόν, πάρα πολύ να έρχεσθε πιο…
(Θόρυβος-διαμαρτυρίες στην Αίθουσα από την πτέρυγα του ΣΥΡΙΖΑ-ΕΚΜ)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58278"," Έλεος!","ΔΗΜΗΤΡΗΣ ΓΕΛΑΛΗΣ",85
"58279"," Γιατί αντιδράτε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58280"," Είναι εκτός θέματος, κύριε Πρόεδρε.","ΧΟΥΣΕΪΝ ΖΕΪΜΠΕΚ",152
"58281"," Μιλάτε για θέματα που δεν ξέρετε. Ο κ. Δρίτσας τα ξέρει. Αυτό μου κάνει εντύπωση.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58282"," Επειδή είναι Υπουργός πρέπει να λέει ό,τι θέλει;","ΧΟΥΣΕΪΝ ΖΕΪΜΠΕΚ",152
"58283"," Έχετε Κοινοβουλευτικό Εκπρόσωπο και θα πάρει το λόγο. Σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58284"," Παρακαλώ, λοιπόν, πάρα πολύ, κύριε Δρίτσα και ως Βουλευτής Πειραιώς, να είστε πιο προσεκτικός με την ελληνική ναυτιλία. 
Ευχαριστώ πολύ.
(Θόρυβος από την πτέρυγα του ΣΥΡΙΖΑ-ΕΚΜ)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58285"," Δεν ξέρετε ότι ο Υπουργός έχει δικαίωμα να πάρει το λόγο και διαμαρτύρεστε συνέχεια;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58286"," Κύριε Πρόεδρε, παρακαλώ το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58287"," Σας παρακαλώ, κύριε Λαφαζάνη. Πείτε τουλάχιστον στους συναδέλφους σας να μάθουν τον Κανονισμό. 
Τελειώσατε, κύριε Υπουργέ;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58288"," Δεν θέλουν αντίλογο. Θα τα λένε μόνοι τους.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58289"," Κύριε Πρόεδρε, παρακαλώ το λόγο.","ΘΕΟΔΩΡΟΣ ΔΡΙΤΣΑΣ",139
"58290"," Βεβαίως, πριν από εσάς, κύριε Λαφαζάνη, έγινε αναφορά στο όνομα του κ. Δρίτσα. Το λέω για να μαθαίνουμε και τον Κανονισμό. Δεν το λέω για εσάς, για άλλους το λέω. Έχει δικαίωμα να ζητήσει το λόγο επί προσωπικού. Φαντάζομαι αυτό θέλετε, κύριε Δρίτσα. Θέλετε το λόγο επί προσωπικού;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58291"," Κύριε Πρόεδρε, έχουμε ανάγκη του διαλόγου με τη δική σας έγκριση και ανοχή. Όμως, εφόσον έχει ζητήσει το λόγο ο Κοινοβουλευτικός Εκπρόσωπος, προφανώς προηγείται.","ΘΕΟΔΩΡΟΣ ΔΡΙΤΣΑΣ",139
"58292"," Όχι, εσείς προηγείστε, βάσει του Κανονισμού. Πείτε για το προσωπικό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58293"," Ευχαριστώ, κύριε Πρόεδρε.
Κύριε Υπουργέ, ακριβώς επειδή όχι μόνο είμαι Βουλευτής Πειραιά αλλά και γέννημα θρέμμα Πειραιώτης και νησιώτης, γνωρίζω πολύ καλά τη ναυτοσύνη, το ναυτικό κόσμο, αλλά ακόμα και τους ανθρώπους της ναυτιλιακής πιάτσας και ξέρω πολύ καλά ότι αυτά που είπα, μπορώ να σας βεβαιώσω ότι ένα τμήμα, μικρό μεν αλλά υπαρκτό, ακόμα και της ναυτιλιακής πιάτσας τα ξέρει, τα λέει, τα υπερασπίζεται και βέβαια μπροστά στην ιδιοτέλεια της πλειοψηφίας του κλάδου, δεν τολμά να τα θέσει δημοσίως. 
Όμως, εγώ δεν απολογούμαι σε μία κοινωνική κατηγορία της ευμάρειας, έστω κι αν αποτελεί ένα δυναμικό παραγωγικό κλάδο με διεθνή ακτινοβολία και δράση. Μην ξεχνάτε, κύριε Υπουργέ, γιατί αυτό είναι μία εθελόδουλη προσέγγιση, ότι αυτό το εφοπλιστικό κεφάλαιο το ελληνικό, έχει διεθνές κύρος χάρις στο κύρος της ελληνικής σημαίας και χάρη στην ναυτοσύνη των Ελλήνων ναυτικών που τώρα είναι άνεργοι. 
(Χειροκροτήματα από την πτέρυγα του ΣΥΡΙΖΑ-ΕΚΜ)
Χάρις σε αυτό έχει το κύρος του. Αν αυτό δεν το ξέρετε, θα σας το πουν οι ίδιοι οι καραβοκύρηδες που έχουν γίνει εφοπλιστές, αλλά που συνδέουν την πορεία τους με αυτήν τη ναυτική γενιά. Από εκεί και πέρα…","ΘΕΟΔΩΡΟΣ ΔΡΙΤΣΑΣ",139
"58294"," Κύριε Δρίτσα, ολοκληρώστε παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58295"," Παρά τα προνόμια, η ελληνική σημαία μειώνεται και το ναυτιλιακό συνάλλαγμα επίσης. Δεν χρειάζεται η δική μου τοποθέτηση στη Βουλή για να μην ανταποκρίνονται οι Έλληνες εφοπλιστές. Κι όταν έφυγαν από το Λονδίνο ξαναγύρισαν. Ξέρουν καλά ότι η ελληνική σημαία είναι γι’ αυτούς αμπάριζα για τη διεθνή τους δράση. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"58296"," Ανοίξαμε τώρα αυτό το θέμα και κακώς το Προεδρείο το επιτρέπει, διότι είναι επί προσωπικού.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58297"," Πότε έκανε προσωπική αναφορά, κύριε Πρόεδρε;","ΜΑΡΙΑ ΔΙΑΚΑΚΗ",129
"58298"," Κύριε Πρόεδρε, παρακαλώ το λόγο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58299"," Κι εσείς, κύριε Υπουργέ, κακώς κάνετε προσωπικές αναφορές.
(Θόρυβος από την πτέρυγα του ΣΥΡΙΖΑ-ΕΚΜ)
Δεν κατάλαβα. Τι θέλετε; Λέω, για να ξέρετε, εσείς τουλάχιστον που είστε και νέοι Βουλευτές, όταν κάνουν προσωπικές αναφορές είτε οι συνάδελφοι, είτε ο Υπουργός…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58300"," Δεν έγινε προσωπική αναφορά…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58301"," Εσείς είστε μόνιμα διαμαρτυρόμενος. 
Λέω, λοιπόν, ότι ο κύριος Υπουργός κακώς κάνει ονομαστικές αναφορές, διότι προκαλεί έτσι κύκλο συζήτησης επί προσωπικού.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58302"," Αν δεν υπάρχει προσωπικό, γιατί του δίνετε το λόγο;","ΜΑΡΙΑ ΔΙΑΚΑΚΗ",129
"58303"," Εσείς γιατί μιλάτε; Έχετε πάρει το λόγο από πουθενά; Πού βρίσκεστε; 
Κύριε Λαφαζάνη, θα παρακαλέσω εσάς και τον κ. Βούτση να κάνετε ένα μάθημα για το πώς να συμπεριφέρονται.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58304"," Δεν χρειάζονται μάθημα. Μάθημα χρειάζεται ο κύριος Υπουργός.","ΠΑΝΑΓΙΩΤΗΣ ΛΑΦΑΖΑΝΗΣ",279
"58305"," Αφήστε τα αυτά…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58306"," Με εσάς δεν ασχολούμαι. 
Κύριε Υπουργέ, έχετε το λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58307"," Ήταν πολύ εντυπωσιακή η αναφορά σας στην ανεργία των Ελλήνων ναυτικών, η οποία πράγματι υφίσταται και προφανώς η άποψή σας είναι πως αυξάνοντας τη φορολογία στους εφοπλιστές, θα βρουν δουλειά οι Έλληνες ναυτικοί. Διότι αν αυτή είναι η πρότασή σας, είναι πραγματικά εξαιρετικώς ενδιαφέρουσα. 
Ας έρθουμε τώρα πάλι στον πραγματικό κόσμο. Μπορεί κάποιοι λίγοι σ’ αυτήν τη ναυτιλιακή πιάτσα που είπατε, να λένε αυτά. Εγώ δεν τους γνώριζα ως Υφυπουργός Ναυτιλίας να πω την αλήθεια, αλλά μπορεί και να υπάρχουν. Αφού αυτοί είναι κάποιοι λίγοι, οι πολλοί είναι αυτοί που θα φύγουν, λοιπόν, με αυτά που λέτε. Μαζί με αυτούς που θα φύγουν, θα χάσουν τη δουλειά τους και όσοι σήμερα εργάζονται. 
Διότι δεν καταλάβατε τι σας είπα. Όταν έρχεται ο εκπρόσωπος της Αξιωματικής Αντιπολιτεύσεως στη Βουλή και λέει αυτά, κάποιοι σκέφτονται, «λες να έρθουν αυτοί στην εξουσία; Ας πάμε γρήγορα να φύγουμε από εδώ». Πρέπει να έχετε, λοιπόν, πολύ περισσότερη ευθύνη πριν ανοίγετε αυτές τις κουβέντες στο Κοινοβούλιο γιατί παίζετε το παιχνίδι, αυτών που θέλουν να φύγουν, χωρίς φυσικά να το καταλαβαίνετε, κύριε Δρίτσα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58308"," Ευχαριστούμε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα έξι μαθητές και μαθήτριες και τρεις εκπαιδευτικοί-συνοδοί τους από το 1ο Γυμνάσιο Κέρκυρας.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58309"," Κύριε Πρόεδρε, παρακαλώ το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58310"," Θέλετε να δευτερολογήσετε, κύριε Κοινοβουλευτικέ Εκπρόσωπε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58311"," Μία παρατήρηση θέλω να κάνω επί της διαδικασίας.","ΠΑΝΑΓΙΩΤΗΣ ΛΑΦΑΖΑΝΗΣ",279
"58312"," Την έκανα εγώ την παρατήρηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58313"," Θέλω να την κάνω κι εγώ. Ένα λεπτό θέλω μόνο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58314"," Θα σας δώσω το λόγο, αλλά να πω ότι την έκανα και εγώ την παρατήρηση πως όταν αναφερόμαστε προσωπικά, ονομαστικά, δημιουργούμε θέμα για να έχουμε συζήτηση επί προσωπικού. 
Ορίστε, κύριε Λαφαζάνη, έχετε το λόγο για ένα λεπτό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58315"," Οι κύριοι Υπουργοί, παρεμβαίνουν στα νομοσχέδια, προκειμένου να αιτιολογήσουν τις διατάξεις τους στο βαθμό που τους αφορά και να υπερασπίσουν τις διατάξεις τους από την κριτική την οποία υφίστανται. Τίποτα απ’ αυτά δεν έκανε ο κ. Γεωργιάδης. Τίποτα απολύτως. Διότι εδώ περιέχονται φορολογικές διατάξεις στο νομοσχέδιο που αφορούν τους εφοπλιστές, στις οποίες κάναμε κριτική. 
Η κριτική την οποία κάναμε είναι ότι οι εφοπλιστές πληρώνουν ελάχιστη φορολογία στην Ελλάδα και ότι αυτά τα οποία γίνονται με αυτές τις διατάξεις είναι ασήμαντα και ανώδυνα μπροστά στη φορολογική πίεση την οποία υφίσταται ακόμα και αυτός που έχει μία γκαρσονιέρα, ο οποίος θα πληρώσει φόρο ακίνητης περιουσίας, ενώ ο εφοπλιστής για τις εγκαταστάσεις του εδώ δεν θα πληρώσει σχεδόν τίποτα. 
Αντιλαμβάνεστε, λοιπόν, ότι η διαφορά είναι πελώρια και αντί να απαντήσετε σε αυτό, μας κάνετε κήρυγμα ότι είμαστε εναντίον της ελληνικής σημαίας, ότι δεν θέλουμε πλοία υπό ελληνική σημαία, θέλουμε να υποβάλλουμε υπό διωγμό τους εφοπλιστές κ.λπ..
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Εν τω μεταξύ, όμως, πρέπει να γνωρίζετε και το εξής απλό, ότι οι μόνοι που επιβαρύνονται φορολογικά - κι έχει αυξηθεί η φορολογία τους, έχει τριπλασιαστεί το τελευταίο διάστημα - είναι οι ναυτικοί, οι οποίοι βεβαίως δεν υπάρχουν στο χώρο, στην πρωτοπόρο ναυτιλία, διότι έχουν μεν ελληνική σημαία, αλλά δεν υπάρχει ελληνικό πλήρωμα στα πλοία. Και οι ναυτικοί, αν γνωρίζετε από τον Πειραιά -γνωρίζω τη Β΄ Πειραιά και τον Πειραιά, γνωρίζει και ο κ. Δρίτσας άριστα τον Πειραιά- είναι άνεργοι στον Πειραιά και ψωμοζητούν για να μπορέσουν να επιβιώσουν και αναζητούν δουλειά, όπου μπορούν και αν μπορούν, και πεινάνε και πένονται και οι συνταξιούχοι ναυτικοί πένονται.","ΠΑΝΑΓΙΩΤΗΣ ΛΑΦΑΖΑΝΗΣ",279
"58316"," Κύριε Λαφαζάνη, ολοκληρώστε, σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58317"," Αυτή είναι η πραγματικότητα. Όσον αφορά τις ναυτιλιακές εταιρείες, ξέρετε το καθεστώς δουλεμπορίου που υπάρχει στις εργασιακές τους σχέσεις. Εμείς δεν θα ανοίγαμε αυτά τα ζητήματα αν δεν τα ανοίγατε εσείς.
Διότι δεν έχετε πει τίποτα για το νομοσχέδιο…","ΠΑΝΑΓΙΩΤΗΣ ΛΑΦΑΖΑΝΗΣ",279
"58318"," Κύριε Λαφαζάνη, ολοκληρώστε, σας παρακαλώ. Έχουμε άλλους είκοσι συναδέλφους.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58319"," Δεν έχετε πει τίποτα για τον ενιαίο φόρο ακινήτων.","ΠΑΝΑΓΙΩΤΗΣ ΛΑΦΑΖΑΝΗΣ",279
"58320"," Κύριε Πρόεδρε, θέλω το λόγο για να απαντήσω.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58321"," Σας παρακαλώ, κύριε Υπουργέ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58322"," Θέλω να απαντήσω, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58323"," Έχετε τριτολογήσει, κύριε Υπουργέ. Άρα, έχουμε τελειώσει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58324"," Θέλω να απαντήσω, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58325"," Κύριε Υπουργέ, αυτή είναι η τελευταία σας παρέμβαση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58326"," Κύριε Πρόεδρε, μου κάνει πολύ μεγάλη εντύπωση αυτό που λέει ο κ. Λαφαζάνης. Δηλαδή…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58327"," Βάλτε χρόνο, κύριε Πρόεδρε!","ΜΑΡΙΑ ΔΙΑΚΑΚΗ",129
"58328"," Βάλτε χρόνο, κύριε Πρόεδρε! Εμείς, δηλαδή, που περιμένουμε δεκαπέντε ώρες εδώ, δεν έχουμε ψυχή; 
(Θόρυβος-Διαμαρτυρίες από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58329"," Εμ, διακόπτετε, ζητάτε και το λόγο; Περιμένουμε και εμείς να μιλήσουμε.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"58330"," Κύριε Κουτσογιαννακόπουλε, μην ασχολείστε. Γνωριζόμαστε εδώ και χρόνια και κάποιοι εδώ στην Αίθουσα μονίμως θέλουν να προβάλλονται μ’ αυτό τον τρόπο, δηλαδή ως οιονεί αγανακτισμένοι Βουλευτές. 
Κύριε Γεωργιάδη, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58331"," Για τρία λεπτά;","ΠΑΝΑΓΙΩΤΗΣ ΛΑΦΑΖΑΝΗΣ",279
"58332"," Έτσι είναι ο Κανονισμός, κύριε Λαφαζάνη. Ορίστε μας!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58333"," Είναι γνωστό, κύριε Πρόεδρε, ότι γνωρίζετε πολλά χρόνια το συγκεκριμένο Βουλευτή. Άλλωστε, ήταν πολλά χρόνια στο ΠΑΣΟΚ και έχει το θράσος να λέει εμένα «υιοθετημένο»!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58334"," Εγώ έφυγα από το ΠΑΣΟΚ όχι όταν διαλύθηκε, όπως φύγατε εσείς από το ΛΑΟΣ. Να συνεννοούμαστε! 
(Θόρυβος-Διαμαρτυρίες από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58335"," Ακούστε, κύριε! Εγώ δεν διεγράφη για το Πόρτο Καρράς, όπως εσείς. Και θα είχα λίγο μεγαλύτερη τσίπα, εν πάση περιπτώσει!
(Θόρυβος-Διαμαρτυρίες από την πτέρυγα του ΣΥΡΙΖΑ-ΕΚΜ)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58336"," Εσείς είστε…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58337"," Εντάξει, εντάξει. Κύριε Πρόεδρε, σας παρακαλώ να με προστατέψετε. Προσπαθώ εδώ και πέντε λεπτά να μιλήσω και ακούω ένα θόρυβο από τον κ. Κουρουμπλή. Δεν μπορώ να συγκεντρωθώ έτσι. Είναι αδύνατον. Έτσι χάνουμε και το χρόνο μας.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58338"," Να μιλήσετε τρία λεπτά με την ανοχή μας!","ΜΑΡΙΑ ΔΙΑΚΑΚΗ",129
"58339"," Σοβαρευτείτε! Τι είναι αυτά τα πράγματα; Με την ανοχή σας;","ΙΟΡΔΑΝΗΣ ΤΖΑΜΤΖΗΣ",498
"58340"," Θα μιλήσω εκ του Κανονισμού και όχι με την ανοχή σας, κυρία μου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58341"," Σας παρακαλώ, κυρία Διακάκη!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58342"," Τι γίνεται εδώ;","ΗΛΙΑΣ ΒΛΑΧΟΓΙΑΝΝΗΣ",64
"58343"," Εκ του Κανονισμού μιλάω! Καταλάβατε; Δεν μου κάνετε χάρη εσείς εδώ μέσα!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58344"," Κύριε Υπουργέ, σας παρακαλώ! Έχετε καταλάβει το ρόλο σας; Έχετε καταλάβει τι εντύπωση δίνουμε; Είχαμε και τα παιδιά μέσα στην Αίθουσα. Μπορεί ο καθένας να σηκώνεται και να διακόπτει; Υπάρχουν διαδικασίες. 
Κύριε Λαφαζάνη, επαναλαμβάνω ότι έχετε χρέος να προασπίσετε τη λειτουργία της Βουλής.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58345"," Ο κύριος Υπουργός παρεκτρέπεται, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"58346"," Ξέρετε πώς! Δίνοντας κάποιες οδηγίες να εφαρμόζεται ο Κανονισμός…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58347"," Μα, δεν τον εφαρμόζει ο κύριος Υπουργός, κύριε Πρόεδρε!","ΠΑΝΑΓΙΩΤΗΣ ΛΑΦΑΖΑΝΗΣ",279
"58348"," …. για να μην αναγκαστώ να τον εφαρμόσω αλλιώς, κάτι που δεν θέλω.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58349"," Μου κάνει μεγάλη εντύπωση που ασφαλώς ο εμπειρότερος εμού Κοινοβουλευτικός Εκπρόσωπος του ΣΥΡΙΖΑ δεν γνωρίζει τον Κανονισμό. Ο Υπουργός δεν παρίσταται εδώ για ντεκόρ. Ο Υπουργός παρίσταται εδώ για να απαντάει στην κριτική των Βουλευτών. 
Ο κ. Δρίτσας, λοιπόν, στα έξι από τα οκτώ λεπτά της ομιλίας του έκανε κριτική σχετικά με τους εφοπλιστές.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58350"," Για τη φορολογία!","ΠΑΝΑΓΙΩΤΗΣ ΛΑΦΑΖΑΝΗΣ",279
"58351"," Για τη φορολογία των εφοπλιστών. 
Και απήντησα επί αυτών που είπε ο κ. Δρίτσας ως έχω το δικαίωμα εκ του Κανονισμού, κύριε Λαφαζάνη. Εκτός αν νομίζετε στο ΣΥΡΙΖΑ ότι πρέπει να μιλάτε μόνοι σας σ’ αυτήν την Αίθουσα. Εκτός αν σας είπε κάποιος, δηλαδή, ότι οι μόνοι εκλεγμένοι εδώ είστε εσείς που φωνάζετε συνέχεια και λέτε αυτές τις «τρίχες»! Ε, λοιπόν, δεν είναι έτσι. Θα απαντάμε σ’ αυτά που λέτε. 
Και όσον αφορά αυτά που είπε ο κ. Δρίτσας και αυτά που είπατε εσείς προηγουμένως, κύριε Λαφαζάνη, σας ενημερώνω ότι θα σήμαιναν τεράστια ανεργία στον Πειραιά. Και μπορώ να σας το πω. Καταλάβατε; 
Ευχαριστώ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58352"," Τι γίνεται, κύριε Πρόεδρε;","ΜΙΧΑΗΛ ΚΡΙΤΣΩΤΑΚΗΣ",262
"58353"," Επιτέλους, μην διακόπτετε!","ΗΛΙΑΣ ΒΛΑΧΟΓΙΑΝΝΗΣ",64
"58354"," Έλεος, δηλαδή! Τι είναι αυτά τώρα; Τι είναι αυτό το πράγμα;","ΙΟΡΔΑΝΗΣ ΤΖΑΜΤΖΗΣ",498
"58355"," Τελειώσαμε, κύριοι συνάδελφοι. 
Το λόγο έχει ο κ. Κριτσωτάκης. 
(Θόρυβος-Διαμαρτυρίες από την πτέρυγα του ΣΥΡΙΖΑ-ΕΚΜ)
Τι είναι αυτά; Βλέπω και εκεί στα «ορεινά» να διαμαρτύρονται κάποιοι.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58356"," Και στα «ορεινά» και στα «πεδινά», κύριε Πρόεδρε!","ΜΑΡΙΑ ΔΙΑΚΑΚΗ",129
"58357"," Αυτή η κατάσταση είναι απαράδεκτη!","ΗΛΙΑΣ ΒΛΑΧΟΓΙΑΝΝΗΣ",64
"58358"," Κύριε Πρόεδρε…","ΜΙΧΑΗΛ ΚΡΙΤΣΩΤΑΚΗΣ",262
"58359"," Με συγχωρείτε, κύριε Κριτσωτάκη. 
Κυρία Διακάκη, έχετε καταλάβει πού βρίσκεστε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58360"," Κι άλλοι δεν έχουν καταλάβει, κύριε Πρόεδρε!","ΜΑΡΙΑ ΔΙΑΚΑΚΗ",129
"58361"," Μη με φέρνετε σε δύσκολη θέση. Θα εφαρμόσω τον Κανονισμό!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58362"," Κύριε Πρόεδρε, τη λέξη «τρίχες» που είπε ο κύριος Υπουργός την ακούσατε;","ΜΙΧΑΗΛ ΚΡΙΤΣΩΤΑΚΗΣ",262
"58363"," Ακούσατε, κύριε Κριτσωτάκη; Σας παρακαλώ!
Έχετε το λόγο για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58364"," Κύριε Πρόεδρε, εγώ δεν θα πάρω το λόγο, αφού ακούσατε τη λέξη «τρίχες» από Υπουργό και δεν αντιδράτε. Θα ζητήσω να μην ξεκινήσει ο χρόνος πριν ενημερωθείτε. Έχει γραφτεί στα Πρακτικά. Ζητώ να σβηστεί ή να γίνει κάτι άλλο. Εσείς είστε Πρόεδρος. Περιμένω…","ΜΙΧΑΗΛ ΚΡΙΤΣΩΤΑΚΗΣ",262
"58365"," Προηγουμένως μιλούσε ο κ. Παπαδημούλης για γελοιοποιήσεις και χίλια δυο. Τι λέτε τώρα;","ΙΟΡΔΑΝΗΣ ΤΖΑΜΤΖΗΣ",498
"58366"," Κύριε Κριτσωτάκη, ο καθένας κρίνεται από αυτά που λέει. Έχουν ειπωθεί και χειρότερα. Ο χρόνος τρέχει και δεν θα υποδείξετε εσείς τι θα κάνουμε. Αν θέλετε, μιλάτε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58367"," Ας μην πάρει το λόγο, κύριε Πρόεδρε!","ΗΛΙΑΣ ΒΛΑΧΟΓΙΑΝΝΗΣ",64
"58368"," Κύριε Πρόεδρε, εγώ δεν είμαι αυτός που θα πει στο Προεδρείο τι να κάνει. Όμως και το Προεδρείο δεν μπορεί να λέει «ό,τι πει ο καθένας». Πρέπει να πάρετε θέση, κύριε Πρόεδρε. Αν δεν θέλετε, μπορείτε να μου φάτε και λίγο χρόνο, γιατί θέλω να σας πω ότι αυτό δεν μπορεί να ακούγεται από τα χείλη Υπουργού στο ελληνικό Κοινοβούλιο και μάλιστα ειδικά σ’ αυτές τις περιπτώσεις. Από εκεί και πέρα, συμφωνώ ότι θα κρίνεται ο καθένας, αλλά θα κρίνεται και αυτός που προεδρεύει.
Θα ξεκινήσω, λοιπόν, με το εξής.
Κύριε Υπουργέ, ο κ. Δρίτσας σάς είπε ότι αυτό δεν είναι προσωπικό. Σας λέω, λοιπόν, ότι είναι βαθιά και βαριά πολιτικό και δείχνει ότι όταν φορολογείτε τους πολλούς και συνήθως άνεργους –τους ναυτεργάτες που κάνουν και κανένα μεροκάματο- ναυτεργάτες και αφήνετε στο απυρόβλητο –για όποιο λόγο είπατε, εγώ δεν θα πω «τρίχες»- κάποιους άλλους, τότε σας λέω ότι αυτό δείχνει με ποιον είναι και εναντίον ποιου είναι ο καθένας.
Κύριε Πρόεδρε, οι αγρότες από την Κρήτη σήμερα, αλλά και από άλλα σημεία της χώρας διαδήλωσαν στο Σύνταγμα σε μία μαζική συγκέντρωση και τώρα ταξιδεύουν με τα καράβια και μας είπαν ότι θέλουν να ακούσουν ότι θα αλλάξει κάτι, γιατί δεν μπορούν άλλο. Όλοι αυτοί δεν είναι ΣΥΡΙΖΑ ούτε είναι τρελοί οι χίλιοι διακόσιοι αγρότες που ήρθαν από την Κρήτη. Και για να μην παίζουμε με τους αριθμούς, μπορείτε να το δείτε και από τα εισιτήρια. Όλοι αυτοί δεν είναι υποκινούμενοι, αλλά απελπισμένοι. 
Κύριε Υπουργέ, αντί να νομοθετείτε –και απευθύνομαι όχι σε εσάς, αλλά στον κ. Στουρνάρα και στην Κυβέρνηση- υπέρ της παραγωγικής ανασυγκρότησης –που είναι προϋπόθεση για την ανάπτυξη- γενικά και ειδικά για τον πρωτογενή τομέα, στοχοποιείτε τους αγρότες. Λέτε ότι μόνο 1 ευρώ είναι το στρέμμα, αλλά δεν είναι έτσι. Το απέδειξαν και σήμερα με στοιχεία στη συγκέντρωσή τους, η οποία ήταν και μεγάλη και μαζική και ενημερωτική. 
Επίσης, θα ήθελα να σας πω ότι γνωρίζουν καλά αυτό που τους κρύβετε, δηλαδή ότι αυτό το βήμα που κάνετε με το σημερινό και το αυριανό νομοσχέδιο είναι το πρώτο. Είναι ο φερετζές που κρύβει τα υπόλοιπα. Μάλιστα, θα σας πω ότι έχω δύο αποδείξεις. Η μία είναι η ίδια η κοινωνία, η καθημαγμένη κοινωνία και η δεύτερη απόδειξη είναι το προσχέδιο της έκθεσης του Ευρωπαϊκού Κοινοβουλίου για την Ελλάδα, την Ιρλανδία, την Πορτογαλία και την Κύπρο. Μεταξύ των άλλων, σας λέει μέσα ότι παρά τις πρωτοφανείς μεταρρυθμίσεις, η Ελλάδα δεν απέφυγε την ομαλή χρεοκοπία –έγινε, δηλαδή- ενώ δεν έχει αποκλειστεί και η ασύντακτη. Σας το λέει η Ευρωπαϊκή Ένωση, το Ευρωπαϊκό Κοινοβούλιο -ένα όργανό της, δηλαδή- που αύριο θα είμαστε προεδρεύουσα χώρα σ’ αυτήν. Σας το λέει, λοιπόν, η Ευρωπαϊκή Ένωση. Όμως, εσείς το λαμβάνετε υπ’ όψιν; Ναι ή όχι; Προφανώς όχι! 
Κόλαφος, λοιπόν, όχι από αντιπολιτευόμενους, όχι από την Αριστερά, αλλά από όλους για τη συνταγή σας, που είναι συνταγή της καταστροφής, του μνημονίου, αλλά και για την ίδια την τρόικα, αλλά και για εσάς βεβαίως, που ακολουθείτε αυτές τις συνταγές. Το πρόγραμμά σας, το νεοφιλελεύθερο και μνημονιακό, είναι και καταστροφικό και δεν βγαίνει ό,τι και αν λέει ο κύριος Υπουργός Οικονομικών, ο Πρωθυπουργός και τα δύο συγκυβερνόντα κόμματα. 
Όταν το πρόγραμμα δεν βγαίνει, είναι φανερό ότι σε συνδυασμό και με τη μη είσπραξη –αφού δεν έχουν να πληρώσουν- θα φέρει νέα συνοδά μέτρα της αποτυχίας σας. Για τον λόγο αυτό, είπα ότι αυτό είναι το πρώτο βήμα και ποια θα είναι τα επόμενα. Μην κοροϊδεύετε, λοιπόν. Φτάνει ως εδώ! 
Δεν κρίνεται, λοιπόν, το σημερινό νομοσχέδιο χωριστά από το αυριανό για τους πλειστηριασμούς, αλλά και από τα προηγούμενα που πέτυχαν την καταστροφή που ονομάσατε «success story». Όλα μαζί αθροιστικά, σωρευτικά είναι κρίκοι της ίδιας αλυσίδας που περνάτε στον ελληνικό λαό αυτά τα χρόνια. 
Ας μη μιλήσουμε υποκριτικά για τροποποιήσεις στο νομοσχέδιο, αλλά ας μιλήσουμε πολιτικά. Βγαίνει το πρόγραμμα; Γιατί, λοιπόν, να γίνουν αυτές οι θυσίες, που είναι και άδικες, αλλά κυρίως είναι αναποτελεσματικές; 
Σήμερα οι αγρότες της Κρήτης -και όχι μόνο- σε μία μαζική συγκέντρωση ένιωσαν την αναλγησία της Κυβέρνησης και τον αυταρχισμό σας. 
Κύριε Πρόεδρε, θα ήθελα να πω στον Πρόεδρο της Βουλής και στον Υπουργό Προστασίας του Πολίτη ότι έχουμε πάλι τραυματία στον Ευαγγελισμό με ράμματα στο μέτωπο κυριολεκτικά απρόκλητα, ενώ έχουμε και εμπόδιση της αντιπροσωπείας, κατά την οποία χτυπήθηκαν Βουλευτές ελαφρά και χαμηλά, εκεί που δεν φαίνεται. Εγώ έχω εμπειρία από σημάδια στα πόδια. 
Υπάρχουν μαρτυρίες και δημοσιογράφων, αλλά και πολλών πολιτών –βέβαια, το διευκρινίζω και εγώ ότι όντως πρόκειται για μεμονωμένα περιστατικά- ότι αστυνόμος των ΜΑΤ είπε: «Εγώ δεν πληρώνομαι από εσάς, αλλά από τη Μέρκελ».
Φώναζε μπροστά μας. Και σας λέω, εάν δεν συμφωνείτε με τις κραυγές του, τι θα κάνετε, κύριε αρμόδιε Υπουργέ; Θα το ψάξετε τουλάχιστον; Τι θα κάνετε Πρόεδρε της Βουλής για τον περίγυρο του Κοινοβουλίου; Ήταν απ’ έξω αλλά σε επαφή με τον περίβολο του Κοινοβουλίου. Ο αυταρχισμός, η βία, η αντιδημοκρατική, αντικοινοβουλευτική συμπεριφορά, δεν είναι σύνοδες της πολιτικής σας, είναι ενσωματωμένες τελικά στην πολιτική σας.
Θα σας δώσω τώρα ένα ψήφισμα από το εργατικό κέντρο Ηρακλείου με τη δική σας πλειοψηφία. Θα δώσω στα Πρακτικά ένα δελτίο Τύπου όπου ο Περιφερειάρχης Κρήτης Σταύρος Αρναουτάκης –θυμάστε, Υφυπουργός σας στην κυβέρνηση του πρώτου μνημονίου- και ομόφωνα το περιφερειακό συμβούλιο στηρίζουν τον αγώνα των αγροτών για τη μη φορολόγηση της αγροτικής γης. Το ψήφισμα καταλήγει –θα το διαβάσετε μετά, δεν έχω χρόνο- στο ότι το Περιφερειακό Συμβούλιο Κρήτης καλεί την Κυβέρνηση και τα κόμματα που την απαρτίζουν να αναθεωρήσουν τη στάση τους και να αποσύρουν το σχέδιο νόμου γιατί δεν υπηρετεί τις πραγματικές ανάγκες της χώρας, αλλά τα συμφέροντα των δανειστών. Δεν είναι ΣΥΡΙΖΑ. Να τα πάρετε. Πάρτε και από αγροτικούς συλλόγους και πάρτε και από τον Δήμο Ηρακλείου που είναι στέλεχος σας, της Κυβέρνησης που λέει όχι. 
(Στο σημείο αυτό ο Βουλευτής κ. Μιχαήλ Κριτσωτάκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Και θα σας πω ότι ο φόρος ακινήτων είναι ο χειρότερος χριστουγεννιάτικος μποναμάς που θα περίμεναν ποτέ οι φορολογούμενοι, για την ακρίβεια οι συνεπείς φορολογούμενοι, τα γνωστά υποζύγια, οι μισθωτοί, οι συνταξιούχοι, οι μικρομεσαίες οικογένειες στα αστικά κέντρα και στις αγροτικές περιοχές. Είναι ένας φόρος όχι απλά άδικος. Άδικους φορολογικά νόμους έχουμε από παλιά. Εδώ, όμως, υπερβαίνετε και τον εαυτό σας. Είναι φόρος κοινωνικά και οικονομικά ανάλγητος, χτυπάει τα πιο φτωχά στρώματα και χαρίζει στους μεγάλους, είναι αντιλαϊκός.
Και θα σας πω ότι τα χαράτσια, ο φόρος ακινήτων και όλα τα υπόλοιπα είναι αθροιστικά. Σήμερα οι πλειστηριασμοί ακολουθούν, οι ομαδικές απολύσεις έρχονται. Και μη μου πείτε ότι δεν έχει σχέση το ένα με το άλλο. Όλα μαζί είναι. Είναι μια συστοιχία νομοθετημάτων που κανονιοβολούν την κοινωνία, σωριάζουν τα τελευταία ερείπια στην καθημαγμένη χώρα, διαλύουν τα τελευταία ερείσματα στο νοικοκυριό, στο πορτοφόλι και στις οικονομικές δυνατότητες των φτωχών και των μεσαίων οικογενειών. 
Θα σας πω ότι φτάσατε στο σημείο –και εδώ είναι το απίστευτο- να κληθούν να πληρώσουν χαράτσι της ΔΕΗ αυτοί που αναγκάστηκαν να μένουν σε σπίτια και διαμερίσματα χωρίς ρεύμα. Αυτοί που δεν έχουν ρεύμα, θα πληρώσουν. Το χαράτσι και ο φόρος στα κτήματα είναι ίσως οι πιο δηλωτικές απορρυθμίσεις της οικονομικής, κοινωνικής και προσωπικής ζωής των χιλιάδων φορολογουμένων που πια δεν αντέχουν και δεν μπορούν. Το ίδιο συμβαίνει και με την φορολόγηση με 26% από το πρώτο ευρώ των ελεύθερων επαγγελματιών, καταδικάζοντας έτσι τους μικρούς και μεσαίους επαγγελματίες στο περιθώριο, στον μαρασμό, στο λουκέτο, στην εξαθλίωση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, εάν θέλετε εσείς, μου δίνετε τον χρόνο που μου αφαιρέσατε στην αρχή.","ΜΙΧΑΗΛ ΚΡΙΤΣΩΤΑΚΗΣ",262
"58369"," Δεν σας αφαίρεσα εγώ κανένα χρόνο. Παρ’ όλα αυτά θα έχετε την ανοχή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58370"," Η συγκυβέρνηση καταδιώκει την μικρή και τη μεσαία ακίνητη περιουσία που αποτελούσε επένδυση και πνοή ζωής για το προσωπικό και το οικογενειακό εισόδημα. Η μονιμοποίηση των χαρατσιών -που εδώ περνάε- και η αύξηση της επιβάρυνσης στην ακίνητη περιουσία εξωθεί σε οικογενειακή και προσωπική χρεοκοπία τους φορολογούμενους. 
Το ίδιο θα συμβεί και με την φορολόγηση των αγροτικών ακινήτων. Καταδιώκεται ο πρωτογενής τομέας που είναι βάση για την ανάπτυξη. Δεν μπορεί να γίνει καμμία ανάπτυξη χωρίς πρωτογενή τομέα και εσείς τον καταρρακώνεται, ενώ είναι ήδη σε πολύ κακή κατάσταση. 
Ποινικοποιείτε ουσιαστικά το μεσαίο και φτωχό αγροτικό νοικοκυριό, υπονομεύεται η παραγωγή και το εισόδημα χιλιάδων οικογενειών, εκπίπτει ο αγρότης σε κατάσταση ιδιότυπης δουλοπαροικίας με αφεντικά και επιστάτες την εφορία και τις τράπεζες. Ο αγρότης γίνεται πια εργάτης στο χωράφι του με υψηλή επιστασία τις εφορίες και τις τράπεζες. 
Ο νόμος, όμως, έχει και ελαφρύνσεις. Πρέπει να παραδεχθούμε τα θετικά του. Οι πλούσιοι της χώρας, αυτοί που κέρδιζαν και πριν την κρίση και κέρδισαν μέσα στην κρίση –αύξησαν κατά 20% την περιουσία τους από το 2010- αυτοί που μετέτρεψαν την κρίση σε ευκαιρία που λέγατε και έλεγαν και άλλοι, απαλλάσσονται ουσιαστικά από τη φορολόγηση. Και όχι μόνο αυτό, αλλά ο νόμος προετοιμάζει και το έδαφος για την πειρατική επιδρομή εκποίησης σε τιμή όσο-όσο της ακίνητης περιουσίας του δημοσίου, απλώνοντας ένα χαλί ελαφρύνσεων και απαλλαγών για τους μεγαλοκτηματίες και μεγαλοκεφαλαιούχους.","ΜΙΧΑΗΛ ΚΡΙΤΣΩΤΑΚΗΣ",262
"58371"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58372"," Τελειώνω, κύριε Πρόεδρε, λέγοντας το εξής. Φορολογική δικαιοσύνη χρειάζεται. Στα λόγια το λέτε και εσείς. Αυτό σημαίνει αδυναμία, αλλά αδυναμία όμως και να το πράξετε. Όλα αυτά τα χρόνια ποτέ δεν έχει γίνει, αυτό που εξαγγέλλετε διαρκώς και ποτέ δεν κάνετε. 
Σε δεύτερη φάση μιλάμε για περιουσιολόγιο. Εμείς λέμε ότι πρέπει να γίνει και μπορεί να γίνει σύντομα. Ούτε αυτό το κάνετε. Και σας λέμε ακόμα ότι για το σωρευμένο πλούτο και τους φόρους που δεν καταβάλλονται, τις εργοδοτικές εισφορές που δεν αποδίδονται θα πρέπει κάποια στιγμή να έρθει μια κυβέρνηση που να μπορεί να το κάνει.","ΜΙΧΑΗΛ ΚΡΙΤΣΩΤΑΚΗΣ",262
"58373"," Ευχαριστούμε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58374"," Τελειώνω με αυτό, κύριε Πρόεδρε.
Σας λέμε, λοιπόν, ότι αυτό που χρειάζεται σήμερα είναι αυτή η Κυβέρνηση να φύγει. Έχει αποδείξει και με αυτό το νομοσχέδιο και με πολλά προηγούμενα ότι δεν μπορεί να εξυπηρετήσει καμμία λαϊκή ανάγκη παρά μόνο ανάγκες άλλων, που σκοτώνουν αυτήν την κοινωνία.","ΜΙΧΑΗΛ ΚΡΙΤΣΩΤΑΚΗΣ",262
"58375"," Πάμε στα έντεκα λεπτά, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58376"," Αυτό που πρέπει να κάνει αυτή η Κυβέρνηση είναι να φύγει. Ξέρουμε ότι δεν θα το κάνει και πρέπει να το αναλάβει ο ελληνικός λαός. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΙΧΑΗΛ ΚΡΙΤΣΩΤΑΚΗΣ",262
"58377"," Το λόγο έχει ο συνάδελφος κ. Κωνσταντίνος Κουτσογιαννακόπουλος για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58378"," Κυρίες και κύριοι συνάδελφοι, όταν εγώ και πάρα πολλοί άλλοι συνάδελφοι και συναδέλφισσες σε αυτή τη Βουλή το 2012 θέσαμε υποψηφιότητα για αυτές τις εκλογές, πιστεύω ότι το κάναμε επιγνώστως του ποίου φάσματος καλείται να αντιμετωπίσει το βάραθρον η χώρα. Από ποιον διέφευγε αλήθεια ότι είχε επέλθει η τυπική, η ουσιαστική –μάλλον- χρεοκοπία της; Ποίος βαυκαλίζετο ότι όλα εβάδιζαν καλά και ωραία; Ποίος δεν είχε συνείδηση του τι έπρεπε να πραχθεί; Ποίος αγνόησε τα ήδη υπογεγραμμένα κείμενα των συμβάσεων; Ποιος νέος ή παλαιός δεν τα μελέτησε; Ποιος δεν είχε το θάρρος να το ομολογήσει;
Υπάρχουν δύο κόσμοι, ο κόσμος της Αριστεράς και ο κόσμος της πραγματικότητας, της λεγόμενης και Δεξιάς, αυτής η οποία στην αναζήτηση του λόγου αναζητά την αλήθεια, όποια και αν είναι αυτή κάθε φορά, ενώ η Αριστερά δεν αναζητά την αλήθεια, πλην ορισμένων ελαχίστων τμημάτων της.
Εξειδικεύεστε σε ωραίους και συγκινητικούς έως σπαραξικάρδιους λόγους έχοντας ειδικότητα πλέον. Ομιλείτε ωραία και συγκινητικά, έμπλεοι τις περισσότερες φορές  υποκριτικής. Διακρίνονται από θλίψη τα έπεά σας, τέτοια και τόση ικανή να δημιουργεί κατάθλιψη. Η υπερβολή δεν είναι διακριτό σχήμα στον λόγο σας. Δυστυχώς, είναι το μέτρο σκέψεως πράξεων και ενεργειών πλην ελαχίστων εξαιρέσεων. 
Ποιος ήταν ο λόγος της Αξιωματικής Αντιπολιτεύσεως, της Αριστεράς σήμερα; Ήταν τίποτα άλλο πέρα από όλα αυτά; Ποια πρόταση άκουσε σήμερα ο ελληνικός λαός; Ποιος είναι ο πολιτικός λόγος που αρθρώσατε; Τι αντιπροτείνετε; Το ότι ακόμη δεν έχετε συντάξει το πρόγραμμά σας, δεν τολμάτε να το πείτε. Αναζητούμε, ψάχνουμε να βρούμε μέσα στις ανασκαφές μας τους λόγους της σοφίας και του πολιτικού σας πραγματισμού.
 Και από τα ελάχιστα που ανασύρουμε, τι βρίσκουμε; Φορολογία περιουσίας. Πού; Όχι σε κείμενο συνεδρίου. Δεν είναι απόφαση. Είναι πρόταση της οικονομικής επιτροπής, της θεματικής του ΣΥΡΙΖΑ. Τι προτείνει, λοιπόν; Φόρος μεγάλης περιουσίας είναι ο τίτλος. Θα έχει υψηλά αφορολόγητα όρια για το σύνολο της περιουσίας, παραδείγματος χάριν 300 χιλιάδες ευρώ ανά άτομο, ώστε να μη θιγεί η μικρή και η μεσαία περιουσία. 
Κάντε τους αναλογισμούς και τους αντιλογισμούς. Θα έχει προοδευτική κλίμακα, θα καταργεί τα σχετικά τέλη, θα φορολογεί την κατοχή της μεγάλης και πολύ μεγάλης περιουσίας και θα στοχεύει στη συλλογή εσόδων από την περιουσία στο ύψος τουλάχιστον του μέσου όρου της Ευρωπαϊκής Ένωσης.
Όλα τα λέτε. Και ότι η στόχευση θα είναι μέσα στα όρια που κινείται η Ευρωπαϊκή Ένωση. 
Τι σημαίνει, όμως, φόρος μεγάλης περιουσίας; Με τον φόρο μεγάλης περιουσίας θα φορολογηθεί η κατοχή κτηρίων, οικοπέδων, γαιών, έργων τέχνης, καταθέσεων τραπεζών, επενδυτικών προϊόντων, συμμετοχών κ.λπ. που βρίσκονται στην Ελλάδα και όσων κάνουν δήλωση στην Ελλάδα και κατέχουν αντίστοιχα περιουσιακά στοιχεία στο εξωτερικό, αφού  βέβαια ληφθεί υπ’ όψιν και η φορολόγησή τους εκεί. 
Αυτό είναι το φορολογικό σας μοντέλο. Όχι ως μοντέλο ανάγκης. Όχι ως μοντέλο νόμου σαν αυτό που τολμήσαμε να φέρουμε εμείς. Μπορείτε να τα συγκρίνετε, μπορείτε να τα αντιπαραβάλλετε και να μας πείτε ότι αυτό το οποίο προτείνετε εσείς είναι βέλτιον ή βέλτιστον του συζητουμένου σήμερα; Όποιος από τους ειδικούς αγορητές μπορεί να το υποστηρίξει αποτελεσματικά πολύ ευχαρίστως να τον ακούσω. 
Όμως, οφείλω και δυο-τρεις απαντήσεις ακόμη, διότι είτε ευθέως είτε εκ του πλαγίου γίνονται πάλι ή ενεπίγνωστες - αλλά εκτός γνωστικού αντικειμένου τελικά αναφορές - ή ανεπίγνωστες, η επικινδυνότητα είναι ίδια. 
Προτάθηκαν ως ισοδύναμα του μέτρου αυτού η φορολόγηση των offshore, ο έλεγχος της λίστας Λαγκάρντ, της λίστας των πενήντα τεσσάρων χιλιάδων –θα προσθέσω εγώ- και δεν ξέρω ποιων άλλων. 
Είναι δυνατόν αυτά να λέγονται και να ακούγονται από πολιτικούς εμπειρίας και μάλιστα μακράς εμπειρίας, όταν πρώτα απ’ όλα ο ίδιος ο ΣΥΡΙΖΑ έρχεται και λέει ότι για να αντιμετωπίσει τη διεθνοποιημένη φοροδιαφυγή, θα χρειαστεί στο διάστημα 2014 έως 2018, να έχει εμπλουτίσει το ανθρώπινο δυναμικό με οκτώ χιλιάδες στελέχη ελεγκτές με υψηλή εξειδίκευση στον έλεγχο των μεγάλων επιχειρήσεων και της διεθνοποιημένης φοροδιαφυγής; Είναι οι περιπτώσεις αυτές διεθνοποιημένη φοροδιαφυγή; Φαντάζομαι πως δεν μπορεί να υποστηρίξει κανείς ότι δεν είναι.  Γνωρίζουμε τι χρειάζεται, για να γίνει η έρευνα για καθένα εξ αυτών; Φαντάζομαι ότι όλοι το γνωρίζουμε και οι πλέον νέοι και αδαείς. 
Σε ποιο χρόνο, λοιπόν, θα λειτουργήσει το υποκατάστατο; Στον τελευτήσαντα χρόνο; Όταν θα έχει αποθάνει η χώρα; Όταν θα έχει αποθάνει η πατρίς; Όταν θα την έχουμε ενταφιάσει; Όταν πλέον ασυντάκτως θα κινούμεθα στη σφαίρα της κατοχικής ή μετακατοχικής δραχμής; 
Γιατί έχουμε και τους άλλους κεκράχτας τώρα. Ανακάλυψαν δραχμή αλλά δεν ξέρουν να πουν και την αλήθεια. Θεωρούν ότι θα είναι η δραχμή του 2000! Και πάλι, όμως, και εκεί δεν λένε αλήθεια. Δεν λένε τι υπέκρυπτε η δραχμή του 2000 και γιατί υπαγορευόταν η βιασύνη για ένταξη στην ΟΝΕ. Όμως, δεν έχουμε τον χρόνο να τα πούμε αυτά τώρα αλλά πρέπει να τα πούμε κάποτε, για να μάθει αυτός ο λαός, να ξέρει γιατί βασανίζεται και από τι θα γλιτώσει. 
Δεν έχει κανένας μας ευτυχία, κυρίες και κύριοι συνάδελφοι, να επιβάλει φόρους. Δεν έχουμε κανένα σαδισμό. Πολύ δε περισσότερο δεν έχω καμμία διάθεση να δημεύσω. 
Τι σημαίνει «δημεύω», κύριοι συνάδελφοι; «Δημεύω» σημαίνει εκποιώ περιουσιακό στοιχείο για λογαριασμό του δήμου, του δημοσίου ταμείου, του κοινού ταμείου. Ποια η σχέση, λοιπόν, της δημεύσεως με το νομοσχέδιο; Ο όρος απαντάται στο Ποινικό Δίκαιο και στην Ποινική Δικονομία, όταν τα κατασχεθέντα, κατά την απόφαση δικαστηρίου, δημεύονται ή αποδίδονται. 
Τι έχουμε κάνει εδώ μέσα; Μπερδέψαμε τη γλώσσα, μπερδέψαμε τις έννοιες, εκτραπήκαμε σε υπερβολές. Είναι τόσο δύσκολο σε αυτόν τον τόπο να συνεννοηθούμε; Επιτίθενται οι πάντες σήμερα με μια ατυχή, αν θέλετε –και εγώ την είδα- τροπολογία, η οποία αναβάλλει τον φόρο. Πού; Στο καταβαλλόμενο ποσό των τηλεοπτικών διαφημίσεων. 
Μπήκε κανείς στον κόπο να δει τι εμπεριέχει αυτή η ιστορία; Σκεφθήκαμε ότι για να διαφημιστεί κάποιος στα κανάλια -είτε τα μεγάλα, τα συστημικά είτε τα μικρότερα είτε τα επαρχιακά- πρέπει να πληρώσει 23% ΦΠΕ, 21,6% αγγελιόσημο, μιας και διατηρείται ακόμη; Έχετε την εντύπωση ότι το 20% του φόρου θα βγει μέσα από την αμοιβή ή θα  μετακυλισθεί στον πληρώνοντα; Δηλαδή θα του φορτώσουμε στην παροχή και ένα 60%; Δεν είναι κακό…","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"58379"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58380"," …Λένε «καταργήστε το!». Θα το καταργήσουμε ή ας βάλουμε ένα συμβολικό ποσό. Τι είναι, όμως, αυτά περί εκλεκτών και καναλαρχίας; Εμείς έχουμε εκλεκτούς; Εμείς που βαλλόμεθα από το πρωί μέχρι το άλλο πρωί; Δεν ξέρεις σε ποιο κανάλι να σταθείς, με όλα αυτά τα οποία λέγονται και ακούγονται. 
Θα το επαναφέρω, γιατί σας το έχω τάξει, αλλά θέλω κάποτε απάντηση. Έχετε στο κείμενο των θέσεών σας για το  πολιτικό σύστημα, συνάδελφοι του ΣΥΡΙΖΑ, θέση δ΄ περί εξυγιάνσεως των προβληματικών επιχειρήσεων Μέσων Μαζικής Επικοινωνίας. Θα μας πείτε ποια είναι αυτά; Είναι αυτά τα οποία διαπλέκονται με ποιους; Ή υπάρχουν μη διαπλεκόμενα; Να τα ξεχωρίσουμε. Να έχουμε κατηγορίες. Να ξέρουμε και εμείς, να ξέρει και ο κόσμος.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"58381"," Ολοκληρώστε, κύριε συνάδελφε. Ξεπεράσατε τα έντεκα λεπτά. Σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58382"," Τελειώνω.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"58383"," Τελειώσατε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58384"," Το σημείο 11 των θέσεων του ΣΥΡΙΖΑ για το πολιτικό σύστημα, ξεκινάει λέγοντας για τη χάραξη του χάρτη λειτουργίας των ΜΜΕ στην Ελλάδα. Καθιέρωση κ.λπ.. Στο σημείο δ΄ αναφέρεται στην εξυγίανση των προβληματικών επιχειρήσεων Μέσων Μαζικής Επικοινωνίας και στην οριστική αντιμετώπιση της διαπλοκής, τόσο της παλιάς από το κράτος όσο και της νέας από τις τράπεζες. Δημόσιος έλεγχος για το δημόσιο χρήμα που ρέει άμεσα ή έμμεσα, κρυφά ή φανερά και…","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"58385"," Καταθέστε το στα Πρακτικά και ολοκληρώστε, κύριε συνάδελφε. Φθάσαμε στα δώδεκα λεπτά. Μη με αναγκάσετε να σας αφαιρέσω τον λόγο!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58386"," Ας πάψουμε, λοιπόν, ή ας κατασιγάσουμε ή ας περιορίσουμε τον λόγο τον υποκριτικό και ας πάμε στον λόγο της αληθείας. 
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"58387"," Σας ευχαριστώ, κύριε Κουτσογιαννακόπουλε. 
Τον λόγο έχει ο κ. Μουσουρούλης για οκτώ λεπτά και επειδή έχετε κάνει παράπονα και πράγματι σε εσάς είμαι αυστηρός, θα δείξω την ίδια ανοχή.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58388"," Ευχαριστώ, κύριε Πρόεδρε. 
Κυρίες και κύριοι συνάδελφοι, «κομπογιαννίτες» στο παρελθόν λέγονταν αυτοί που ασκούσαν την ιατρική χωρίς τις απαραίτητες γνώσεις. Μάλιστα ορισμένοι εξ αυτών, που δεν είχαν σταθερή έδρα σε κάποιες πόλεις, οι λεγόμενοι «γυρολόγοι», ταξίδευαν στην περιφέρεια με κουτιά που είχαν μέσα φάρμακα και αλοιφές για κάθε αρρώστια. Είχαν και κάποιο βοηθό που φώναζε «Γιατρός!». Αυτός ήταν ο «κομπογιαννιτισμός», δηλαδή η προσπάθεια να ασκήσεις μια δραστηριότητα, χωρίς να ξέρεις περί τίνος πρόκειται. 
Τα λέω όλα αυτά, με αφορμή όσα ακούστηκαν για τη ναυτιλία. Εξαιρώ τον κ. Δρίτσα διότι ξέρει γιατί μιλάει. Σας ρωτώ, κοιτώντας σας στα μάτια, κύριε Δρίτσα. Είναι δυνατόν ως «υπεύθυνη» Αντιπολίτευση, που θέλει να γίνει κυβέρνηση, να μην μπορείτε να ξεχωρίσετε τι θα πει κίνητρο για επένδυση από τη δίκαιη φορολόγηση; Αυτό είναι το πρώτο μου ερώτημα. 
Δεύτερον, είναι δυνατόν να συγχέετε την ποντοπόρο ναυτιλία με την ακτοπλοΐα; Στην ποντοπόρο δεν υπάρχει ανεργία. Όποιος θέλει και μπορεί, βρίσκει δουλειά. Το ξέρετε καλά. 
Τρίτον -και χειρότερο από τα προηγούμενα- είναι δυνατόν να επισκέπτεστε την Ένωση Ελλήνων Εφοπλιστών και παρουσία και του Αρχηγού σας κ. Τσίπρα, να λέτε ό,τι λέτε, να υπόσχεσθε ό,τι υπόσχεσθε και εδώ να μας λέτε άλλα; Τα ίδια έγιναν και με τον Όλι Ρεν αλλά και σε όλα τα ταξίδια που κάνετε στις Βρυξέλλες, στην Αμερική κ.λπ.
Αυτό είναι κομπογιαννιτισμός και δεν σηκώνω κουβέντα. Και θα το αποδείξω με τις σημερινές τροπολογίες που έχετε καταθέσει. Ρωτώ λοιπόν. Οι τροπολογίες σας…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"58389"," Τα ίδια είπαμε παντού!","ΘΕΟΔΩΡΟΣ ΔΡΙΤΣΑΣ",139
"58390"," Κύριε Δρίτσα, σας παρακαλώ! Δεν έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58391"," Είναι προσωπική πολιτική εκτίμηση. Τι να κάνουμε;","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"58392"," Δεν κρύψαμε τις θέσεις μας ποτέ, ούτε ο Πρόεδρος ούτε κανείς.","ΘΕΟΔΩΡΟΣ ΔΡΙΤΣΑΣ",139
"58393"," Ε, πώς θα γίνει; 
Κύριε Πρόεδρε, έχω κι άλλα, μισό λεπτό. 
Οι τροπολογίες που καταθέσατε περιλαμβάνουν…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"58394"," Δημιουργούμε εντυπώσεις;","ΘΕΟΔΩΡΟΣ ΔΡΙΤΣΑΣ",139
"58395"," Ένα λεπτό, κύριε Δρίτσα, να συνεννοηθούμε. Ηρεμήστε.
Οι τροπολογίες περιλαμβάνουν να ή όχι θέσεις και προτάσεις του ΣΥΡΙΖΑ; Υποθέτω ότι οι τροπολογίες που καταθέσατε σε αυτό το νομοσχέδιο που συζητάμε τώρα είναι επεξεργασμένες. Κάποια ομάδα εργασίας κάθισε, τις έγραψε, τις δούλεψε κ.λπ. Ρωτώ: Θα τις εντάξετε όλες στο κυβερνητικό σας πρόγραμμα; Δηλαδή, εγώ αυτά που καταθέσατε σε αυτό το νομοσχέδιο, να περιμένω να τα δω στο κυβερνητικό πρόγραμμα ή μήπως είναι δόλωμα για να τσιμπήσει ο ψηφοφόρος; Εγώ πιστεύω ότι είναι δόλωμα και στοιχηματίζω ότι δεν θα τις δω ποτέ στο κυβερνητικό σας πρόγραμμα.
Κατηγορείτε δε τη Νέα Δημοκρατία ότι καταθέτει τροπολογίες σε άσχετα νομοσχέδια. Ρωτώ: Τι σχέση έχουν οι τροπολογίες για την παροχή δωρεάν ρεύματος ή για τον ειδικό φόρο κατανάλωσης με το νομοσχέδιο για τα ακίνητα; Δεν μπορείτε να τα θέλετε όλα δικά σας. Δεν μπορείτε να μας λέτε ότι φέρνουμε τροπολογίες σε άσχετα νομοσχέδια κι εσείς να κάνετε το ίδιο για δόλωμα.
Έχει απ’ όλα ο μπαξές του ΣΥΡΙΖΑ, και δωρεάν ρεύμα και μείωση του ειδικού φόρου κατανάλωσης, αλλά όλα εκ του προχείρου. Διαβάζω από την ομιλία Αρχηγού Αξιωματικής Αντιπολίτευσης στον προϋπολογισμό κ. Τσίπρα: «Καμμία οικογένεια δεν είναι δυνατόν να μένει χωρίς ρεύμα. Αυτό το αισθανόμαστε ως χρέος και -το επαναλαμβάνω- ως δέσμευση, γιατί είναι συγκλονιστικές οι ειδήσεις κ.λπ.. Έχουμε επεξεργαστεί ένα ολοκληρωμένο σχέδιο για την παροχή δωρεάν 300 KW τον μήνα.» 
Αυτό είναι το σχέδιο; Η τροπολογία που καταθέσατε; Παροχή δωρεάν ρεύματος σε φτωχές και ευπαθείς ομάδες πληθυσμού; Θέλετε να κάνουμε κατ’ ιδίαν μια συζήτηση για το πόσο επεξεργασμένο είναι αυτό; Είναι παντελώς ανυπόστατο, εντελώς στον αέρα, και αυτό μπορώ να το τεκμηριώσω ακόμα και για την πρόταση που κάνετε για ειδική φορολόγηση των κερδών των προμηθευτών ηλεκτρικής ενέργειας. 
Προσέξτε, κύριοι συνάδελφοι, την υποκρισία του ΣΥΡΙΖΑ! Αναφέρει στην τροπολογία «Θα καλύψω τα κόστη του δωρεάν ρεύματος από την ειδική φορολόγηση των κερδών των προμηθευτών ηλεκτρικής ενέργειας». Και από την άλλη έρχεται ο κ. Χουντής και με ερωτήσεις στην Ευρωβουλή δηλώνει «Αντίθετος στην έκτακτη φορολόγηση των ΑΠΕ», όταν πριν από ενάμιση χρόνο κάποιος υπουργός του ΠΑΣΟΚ -δεν θυμάμαι ποιος- την είχε θεσπίσει. Συντονιστείτε λίγο με την ευρωπαϊκή σας έκφραση αν και είναι δύσκολο, το αναγνωρίζω. 
Έρχομαι στη δεύτερη τροπολογία του ΣΥΡΙΖΑ. Επαναφορά του ειδικού φόρου κατανάλωσης του πετρελαίου θέρμανσης στα επίπεδα του Μαρτίου 2011. Το άκρον άωτο του λαϊκισμού. Πρόκειται για την ίδια ακριβώς που είχατε καταθέσει ξανά και την είχα κριτικάρει γιατί είχατε ξεχάσει το φυσικό αέριο. Ο κ. Σταθάκης που τη συνυπέγραψε για δεύτερη φορά δεν με άκουσε. Του είπα κατ’ ιδίαν. «Δεν είναι δυνατόν να αναφέρεις μόνο το πετρέλαιο θέρμανσης, αν θέλεις να είσαι σοβαρός». 
Η τροπολογία αναφέρει συγκεκριμένα «…τη μείωση του ειδικού φόρου κατανάλωσης στο πετρέλαιο θέρμανσης στο επίπεδο του Μαρτίου 2011, δηλαδή στα 60 ευρώ τα χίλια λίτρα, με αποτέλεσμα, η τιμή του πετρελαίου θέρμανσης να διαμορφωθεί στα 0,90 ευρώ το λίτρο από 1,30 ευρώ που προβλέπεται να είναι η τιμή εκκίνησης φέτος». Δεν μπήκατε καν στον κόπο να την ξαναγράψετε. Αντιγραφή της τροπολογίας του Οκτωβρίου. Τόσο πρόχειρα; Η ανάγκη να βάλετε δόλωμα στο αγκίστρι, δεν σας επιτρέπει να αφιερώσετε πέντε λεπτά να ξαναγράψετε μία τροπολογία;
Πάω στην άλλη τροπολογία, η οποία θα συζητηθεί αύριο σε άλλο νομοσχέδιο. «Παράταση προθεσμίας αναστολής πλειστηριασμών και απαγόρευση άμεσης ή έμμεσης μεταβίβασης στεγαστικών και καταναλωτικών δανείων.» Προσοχή όμως, ποια είναι η διαφορά εδώ; Την υπογράφει ο κ. Τσίπρας και όλη η Κοινοβουλευτική Ομάδα. Σοβαρότατο. Διαβάζω την πρώτη παράγραφο: Η μεγάλη οικονομική κρίση, η οποία έχει λάβει ανυπολόγιστες διαστάσεις σε βάρος κυρίως των ασθενέστερων οικονομικά τάξεων, έχει οδηγήσει μεγάλο αριθμό Ελλήνων πολιτών σε πλήρη αδυναμία εξυπηρέτησης των δανειακών υποχρεώσεών τους από καταναλωτικά δάνεια.». 
Όμως εννοεί από στεγαστικά. Διότι όλη η τεκμηρίωση της αιτιολογικής συν οι ερωτήσεις αναφέρονται σε στεγαστικά δάνεια. Το αναφέρει ο κ. Σταθάκης σε τοποθέτησή του στην Ολομέλεια σχετικά με την τροπολογία που κατέθεσε για τα κόκκινα δάνεια. Εδώ την έχω, ιδού η τροπολογία. Μα δεν διαβάζετε καθόλου αυτά που γράφετε και υπογράφετε; Αν ήμουν Τσίπρας, θα είχα εκνευριστεί πάρα πολύ που με βάζουν οι Βουλευτές μου να υπογράψω πράγματα, χωρίς να ‘χουν μια τεκμηρίωση, μια συνάφεια μεταξύ τους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, θα ήθελα να πω μερικά πράγματα για τα φωτοβολταϊκά. Δεν ξέρω αν θα έχω ανοχή. Θα έχω;","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"58396"," Θα έχετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58397"," Ευχαριστώ.
Υπήρχε μία κυβερνητική τροπολογία για τα φωτοβολταϊκά. Δυστυχώς δεν είναι εδώ ο κ. Παπαγεωργίου για να με ακούσει. Παρατείνουμε για ένα χρόνο την αναστολή σύναψης συμβάσεων για τη σύνδεση και την πώληση ενέργειας στα φωτοβολταϊκά συστήματα. Αυτό κάνουμε, αλλά, δυστυχώς, το κάνουμε παντού, και στα μη διασυνδεδεμένα νησιά. Έχω ενεργειακή επιφύλαξη. Θα μπορούσε η Κυβέρνηση να κάνει κάποιες εξαιρέσεις. 
Οι λόγοι που επικαλείται η τροπολογία, είναι ο επανασχεδιασμός του συστήματος αποζημίωσης, διότι υπάρχει έλλειμμα στον λογαριασμό και η επανεξέταση του μείγματος των τεχνολογιών ΑΠΕ. Σας θυμίζω την πρώην Υπουργό κ. Μπιρμπίλη -θυμάστε κι εσείς- η οποία ήρθε και σάρωσε τον ενεργειακό σχεδιασμό της χώρας, αποφασίζοντας το μείγμα με μια υπουργική απόφαση, «δηλαδή, ό,τι μας καπνίσει ανάλογα με τις εξελίξεις της στιγμής». Αυτό το πληρώνουμε σήμερα.
Η κυβέρνηση της Νέας Δημοκρατίας, του Κώστα Καραμανλή, έκανε δύο νόμους, τον ν.3468/2006 και το ν. 3734/2008. Το ν. 3734/2008 είχα την τιμή να τον επεξεργαστώ ως Γενικός Γραμματέας Ανάπτυξης. Είχαμε τότε 0 MW φωτοβολταϊκά και θέλαμε να πάμε στα 2000 MW. Αυτός ήταν ο στόχος μας. Ανοίξαμε μία νέα αγορά. Πήραμε ρίσκα. Είχαμε -σενάριο- ότι θα αποπληρωθούν τα φωτοβολταϊκά σε δέκα χρόνια. Τελικά αποπληρώνονται σε έξι χρόνια. ΄Ηταν μεν λάθος εκτίμηση, όμως όταν πας να ξεκινήσεις μια νέα αγορά οφείλεις να είσαι και φιλόδοξος. 
Επίσης, είχαμε δηλώσει ότι θα ελέγχουμε τον ρυθμό διείσδυσης στην αγορά μέσω των τιμών και αυτό το κάναμε πράξη. Ο ν. 3734, για πρώτη φορά, θέσπισε την αποκλιμάκωση των τιμών. Έδωσε δηλαδή ένα μήνυμα στην αγορά: ότι αν μειώνονται οι τιμές των τεχνολογιών, και το κράτος θα μειώνει την αποζημίωση. Βρεθήκαμε στην ύφεση. Ύφεση σημαίνει μείωση της ζήτησης και αναστάτωση του ενεργειακού ισοζυγίου και μείγματος. 
Γι’ αυτό, λοιπόν, τώρα και επειδή υπήρξαν πολλοί εγκλωβισμένοι επενδυτές δίνουμε παράταση. Πρέπει όμως η Κυβέρνηση -κι αυτό θα ήθελα οι Υπουργοί που με ακούν να το μεταβιβάσουν- να τελειώνει με το ενεργειακό μείγμα. Πρέπει να το σταθεροποιήσουμε. Να ξέρουμε τι κάνουμε. Για τα φωτοβολταϊκά -το παραδέχομαι- οι τιμές ήταν ψηλότερες από τις τιμές των ώριμων αγορών. Δεν υπάρχει όμως καμμία χώρα στον κόσμο που ξεκινάι από 0 MW χωρίς να δίνει αυτά τα κίνητρα. Εμείς, είχαμε το θάρρος να τα δώσουμε.
Θα κλείσω, κύριε Πρόεδρε, κι ευχαριστώ πάρα πολύ για την ανοχή σας, λέγοντας ότι σήμερα απογοητεύτηκα πολύ σήμερα ακούγοντας τον αγαπητό, έγκριτο και σεβαστό συνάδελφό μου κ. Πολύδωρα από αυτό το Βήμα. Είμαι τέσσερα χρόνια σε αυτήν εδώ την Αίθουσα και απογοητεύτηκα, όχι μόνο από τον κ. Πολύδωρα αλλά και από πάρα πολλούς συναδέλφους με μεγάλη εμπειρία που έχουν πολύ περισσότερα χρόνια από εμένα στο πολιτικό σκηνικό της χώρας, άλλοι υποκινούμενοι, άλλοι καθοδηγούμενοι, άλλοι αγνώμονες, άλλοι αμνήμονες, οι οποίοι παίρνουν θέσεις ειδικά σε αυτήν την περίοδο της κρίσης, με καθαρά προσωπικά κριτήρια. 
Και αυτό το θεωρώ απαράδεκτο, ειδικά για εμάς τους νέους Βουλευτές -όχι σε ηλικία- που θέλουμε και βάζουμε πλάτη για να γυρίσει σελίδα η χώρα. Εμείς θέλουμε μια Ελλάδα της λογικής, της δικαιοσύνης, της δημοκρατίας, της παραγωγής και όχι μια Ελλάδα ψεύτικη, ή του κομπογιαννιτισμού. Γι’ αυτήν την Ελλάδα είμαστε εδώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"58398"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58399"," Για αυτήν την Ελλάδα παλεύουμε και η ευθύνη δεν είναι μόνο σε εμάς. Είναι και στον κόσμο που πρέπει να ξεχωρίσει, επιτέλους να διακρίνει και να στηρίξει αυτούς που μπορούν να πάνε την Ελλάδα μπροστά.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"58400"," Το λόγο έχει ο συνάδελφος κ. Μάρκος Μπόλαρης για οκτώ λεπτά. Βέβαια, έτσι όπως το κάναμε, τα οκτώ λεπτά δεν τηρούνται.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58401"," Κύριε Πρόεδρε, επιδεικνύετε μεγάλη ανοχή. Είμαστε στη ζώνη του λυκόφωτος.","ΧΡΗΣΤΟΣ ΑΗΔΟΝΗΣ",7
"58402"," Έχετε κανένα αίτημα, κύριε Αηδόνη; Θέλετε να συνηγορήσετε για τον κ. Μπόλαρη και να του δοθεί περισσότερος χρόνος; Θα το κάνει το Προεδρείο μόνο του.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58403"," Να το κάνει σε όλους, όμως.","ΖΩΗ ΚΩΝΣΤΑΝΤΟΠΟΥΛΟΥ",272
"58404"," Ο κ. Μπόλαρης έχει το λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"58405"," Κυρίες και κύριοι Βουλευτές, η χώρα βιώνει τις συνέπειες της κατάρρευσης ενός αναπτυξιακού  προτύπου. Και μια κρίσιμη στρέβλωση σ’ αυτό το αναπτυξιακό μοντέλο, σ’ αυτό το πρότυπο που κατέρρευσε είχε σχέση με τα ακίνητα, είχε σχέση με την ιδιοκτησία. Ήταν η Κυβέρνηση, ήταν το κράτος. Ήταν το σύστημα αυτό το οποίο διακήρυσσε ότι η οικοδομή είναι η βαριά βιομηχανία της χώρας. Είχε καταντήσει κοινοτοπία να λέμε ότι η οικοδομή συντηρεί διακόσια επαγγέλματα. Ήταν η χώρα αυτή, η οποία υιοθέτησε το σύστημα της αντιπαροχής, το σύστημα της πολυκατοικίας. Ήταν η χώρα, οι κυβερνήσεις που προέτρεπαν τους πολίτες να επενδύσουν στο ακίνητο, να επενδύσουν στο διαμέρισμα. 
Σε αυτήν, λοιπόν, τη λογική της αντιπαροχής, στη λογική της πολυκατοικίας, υπέκυψαν αριστουργήματα της αρχιτεκτονικής στις ελληνικές μεγαλουπόλεις. Υπέκυψε το εξαιρετικό αττικό τοπίο. Υπέκυψαν αρχιτεκτονικά και πολεοδομικά σύνολα σε ελληνικές πόλεις. Καταστράφηκε το φυσικό κάλλος στη χώρα. Τώρα, αντί να κάνουμε την κρίση ευκαιρία, αντί να προβληματιστούμε για την αλλαγή του παραγωγικού μοντέλου της χώρας -αυτού που κατέρρευσε και μας ταλαιπωρεί- αντί να κάνουμε εθνικό σχεδιασμό και να καταθέσουμε πρόταση ανασυγκρότησης της παραγωγικής βάσης, λαμβάνοντας υπ' όψιν τις στρεβλώσεις του προηγούμενου συστήματος, έρχεται η Κυβέρνηση να βάλει σφραγίδα συνεχίζοντας στη λογική του λάθους μοντέλου.
Τώρα, λοιπόν, μπαίνει στην πρόκληση να φορολογήσει τους Έλληνες που αποφάσισαν να επενδύσουν στην οικοδομή, στην αντιπαροχή, στο διαμέρισμα, το οποίο ήταν η προτροπή της χώρας. Ήταν η μεγάλη ιδέα για τις μεγάλες πόλεις, η λάθος ιδέα για τις πόλεις. Και έτσι περνούμε στην επιβολή νέων φόρων, εμπαίζοντας τους πολίτες ότι δεν επιβάλλονται καινούργια μέτρα.
Ξέρετε, κύριε Υπουργέ, η αναφορά προς τους πολίτες των οποίων υποτιμούμε τη λογική, λέγοντάς τους ότι το προσωρινό το κάναμε μόνιμο αλλά δεν επιβάλλουμε νέους φόρους, συντελεί στην περαιτέρω απαξίωση του πολιτικού λόγου, των κομμάτων, της Κυβέρνησης, των πολιτικών. 
Γιατί γίνονται, γιατί βάζουμε καινούργιους φόρους, αγαπητές κυρίες και κύριοι Βουλευτές; Μα όπως λέει ο κ. Στουρνάρας, για να πετύχουμε τους στόχους. Ποιους στόχους, κύριοι συνάδελφοι; Τι σχέση έχουν αυτοί οι στόχοι με την παραγωγική δυνατότητα της χώρας; Τι σχέση έχουν αυτοί οι στόχοι που έχουν τεθεί με την πραγματική οικονομία της χώρας; Καμμία. 
(Στο σημείο αυτό την Προεδρική Έδρα καταλαμβάνει η ΣΤ' Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Υπάρχει στοχοθεσία αλλά αυτή η στοχοθεσία, έχει σχέση με τις προτεραιότητες των δανειστών. Άρα, το πρόβλημά μας δεν είναι ότι δεν πιάνουμε τους στόχους. Το πρόβλημά μας είναι ότι έχουμε βάλει λάθος στόχους και υπηρετούμε αυτούς τους λάθος στόχους. Στο τέλος τι κάνουμε; Φέρνουμε και άλλα φορολογικά μέτρα τα οποία, όμως, αφαιρούν το οξυγόνο -το λίγο οξυγόνο- της ρευστότητας που έχει ανάγκη η πραγματική οικονομία. Αντί να υπάρξει πολιτική που θα στηρίξει την πραγματική οικονομία να παραχθεί πλούτος στον τόπο, να παραχθεί χρήμα στον τόπο, να εξαχθούν προϊόντα από τον τόπο για να φορολογήσουμε το κέρδος, γίνεται το ακριβώς αντίθετο. Πάμε να φορολογήσουμε τα μέσα παραγωγής, το χωράφι. Είναι η απολύτως λάθος πολιτική, στη λάθος κατεύθυνση, εκατόν ογδόντα μοίρες λάθος.
Γιατί φτάνουμε, κύριοι συνάδελφοι, στα λάθος μέτρα, στη λάθος φορολόγηση; Εδώ είναι πολιτική πλέον. Και η πολιτική τι λέει; Θα πάμε να διευρύνουμε –μας είπαν- τη φορολογική βάση. Σε ποια κατεύθυνση, όμως; Όχι στην κατεύθυνση αυτών που έχουν και δεν πληρώνουν αλλά στην κατεύθυνση των μικρομεσαίων, των φτωχότερων Ελλήνων, που έχουν σηκώσει ψηλά τα χέρια και βρίσκονται σε απορία -και πνευματική και οικονομική απορία. 
Εδώ, λοιπόν, φαίνεται ξεκάθαρα η πολιτική ταυτότητα της Κυβέρνησης -το λέω αυτό γιατί δεν πρέπει να κρυβόμαστε-, πολιτική αυστηρά νεοφιλελεύθερη, η οποία οδηγεί σε εξόντωση τη μικρομεσαία ελληνική τάξη. Αυτό γίνεται, γιατί εκφράζεται πολιτική βούληση να μη φορολογηθεί το χρήμα εκεί που υπάρχει.
Κυρίες και κύριοι συνάδελφοι, το γεγονός ότι δεν ασχολείται το Υπουργείο Οικονομικών για να φορολογήσει τους έχοντες, αυτούς οι οποίοι φρόντισαν με διάφορους τρόπους -γνωστούς στο Υπουργείο Οικονομικών- επωνύμως, μέσω της Τράπεζας της Ελλάδος να φυγαδεύσουν χρήματα που παρήχθησαν σ’ αυτό τον τόπο, αφού δεν φορολογεί αυτούς, θα φορολογήσει τους μικρομεσαίους. Προχθές, διέθεσε δημόσια περιουσία δωρεάν, γιατί, κυρίες και κύριοι συνάδελφοι, οι ψηφιακοί δρόμοι από τους οποίους εκπέμπεται το τηλεοπτικό σήμα είναι δημόσιο δίκτυο, είναι δημόσια ιδιοκτησία. Αυτούς, λοιπόν, αποφάσισε η Κυβέρνηση να τους δώσει δωρεάν, χωρίς να πάρει χρήματα. Μπορούσε να πάρει κάποιες εκατοντάδες εκατομμύρια. Αφού δεν τα παίρνει, λοιπόν, από εκεί, θα τα πάρει από τους φτωχούς. 
Απέσυρε μια διάταξη που είχε σχέση με τη φορολόγηση των offshore εταιρειών. Δεν έχει σημασία αν την απέσυρε. Κατά τη διάρκεια της απόσυρσης, ακούσατε τι είπε. «Θα το βελτιώσουμε και θα το ξαναφέρουμε». Δεν έχει σημασία που αποσύρθηκε, σημασία έχει η έκφραση πολιτικής βούλησης, να μη φορολογηθούν οι ισχυροί των offshore. Ποιος θα φορολογηθεί; Ο αγρότης, το παραγωγικό μέσο. 
Κυρίες και κύριοι συνάδελφοι, αυτή η διαδικασία στην οποία σήμερα επιμένουμε είναι μισή, είναι ελλιπής. Το νομοσχέδιο δεν ήρθε όλο. Αυτό το νομοσχέδιο το οποίο έχετε μπροστά σας, ένα τόμο διακοσίων πενήντα σελίδων, δεν είναι πλήρες. Το άλλο μισό είναι στην επιτροπή που σήμερα συνεδρίασε, στην Επιτροπή Παραγωγής και Εμπορίου και Οικονομικών. 
Γιατί είναι εκεί; Διότι οι διατάξεις που περιέχονται σε αυτά που θα έρθουν αύριο, δεν μπορούσαν να αντέξουν τη βάσανο και την κριτική της νομοπαρασκευαστικής επιτροπής της Βουλής, γιατί καταλύουν ατομικά δικαιώματα. Πάμε σε κατασχέσεις χωρίς καν να γίνονται επιδόσεις. Θα τα πούμε αύριο εκείνα. Σημασία έχει ότι το νομοσχέδιο αυτό με την επιλογή φορολόγησης στα ακίνητα είναι η αποτύπωση, η έκφραση της αποτυχίας του προγράμματος το οποίο μας επιβλήθηκε και ως τέτοιο απορρίπτεται.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ και των Ανεξάρτητων Δημοκρατικών Βουλευτών)","ΜΑΡΚΟΣ ΜΠΟΛΑΡΗΣ",348
"58406"," Ευχαριστούμε και εμείς, κύριε συνάδελφε.
Το λόγο έχει η κ. Μαρία Διακάκη, Βουλευτής του ΣΥΡΙΖΑ-ΕΚΜ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58407","  Ευχαριστώ πολύ, κυρία Πρόεδρε.
Δυστυχώς, δεν είναι εδώ ο κ. Γεωργιάδης ή η κυρία Υφυπουργός για να τους ρωτούσα για να μου εξηγήσουν κάποια πράγματα για τα γενόσημα τα οποία είναι και το αντικείμενό μου. Εν πάση περιπτώσει, το αφήνω για άλλη φορά και επικεντρώνομαι στο προκείμενο. 
Βρισκόμαστε μπροστά, κυρίες και κύριοι βουλευτές, σε ένα πολυσυζητημένο σχέδιο νόμου που έχει βάλει πλώρη να φορολογήσει, όπως είχα πει και στη δική μου τοποθέτηση επί της αρχής στην Επιτροπή Οικονομικών, την πρώτη κατοικία που στις περισσότερες περιπτώσεις έχει αποκτηθεί με χρήματα που έχουν ήδη φορολογηθεί, με γονικές παροχές επίσης, φορολογημένες ή με κληροδοτήματα τα οποία προκειμένου να γίνει η αποδοχή κληρονομίας τους και αυτά έχουν επίσης, φορολογηθεί.
Το νομοσχέδιο, λοιπόν, αυτό έχει ένα και μόνο όνομα, «χαράτσι» ή «φόρος υποτέλειας», αφού τα συγκεκριμένα ακίνητα, όπως είπαμε, είναι ήδη φορολογημένα.
Ανακαλύπτετε, κυρίες και κύριοι της συγκυβέρνησης, ένα ληστρικό τρόπο να απομυζήσετε χρήματα από εκεί που δεν σας ανήκουν, προκειμένου να συντονιστείτε και να ικανοποιήσετε τους αδηφάγους δανειστές.
Σε αυτήν τη χώρα πρέπει να ξέρετε –εάν δεν το ξέρετε- ότι ζουν άνθρωποι που όλη τους τη ζωή δούλεψαν, μόχθησαν, πλήρωσαν για να αποκτήσουν ένα κεραμίδι, γιατί το ανάλγητο κράτος δεν ενδιαφέρθηκε ποτέ, μα ποτέ να εξασφαλίσει ή έστω να συνδράμει για αυτό το κεραμίδι.
Έρχεστε, λοιπόν, τώρα να τους πείτε ότι όχι, έκαναν λάθος και το μόνο που θα έπρεπε να εξασφαλίσουν, ήταν η φοροδοτική τους ικανότητα και η υποταγή τους στις εντολές κάποιων δανειστών οι οποίοι καραδοκούν στις γωνίες. 
Τα μεσιτικά γραφεία της Ευρώπης, αν δεν το έχετε πάρει χαμπάρι, τα real estates των εταίρων μας, ήδη άρχισαν τις διαφημίσεις: «Αγοράστε στην Ελλάδα. Σε απίστευτα χαμηλές τιμές θα γίνεται ιδιοκτήτες του ήλιου, της θάλασσας και της γης των Ελλήνων». Και ξέρετε γιατί; Γιατί εσείς έχετε δημιουργήσει τις προϋποθέσεις για αυτό, κύριε Κεφαλογιάννη. Γιατί δεν φέρατε καμμία απολύτως αντίσταση σε αυτές τις παράλογες απαιτήσεις. Γιατί τους φόρους που ζητάτε, δεν θα μπορέσουν να τους πληρώσουν οι Έλληνες και προκειμένου να μην έρθουν αντιμέτωποι με δικαστήρια και ποινές θα αναγκαστούν να τα βγάλουν όλα στο σφυρί.
Ποινικοποιήσατε το δικαίωμα στην κατοικία, γιατί τους υποχρεώνετε να ξεπουλήσουν το πατρικό τους ή το σπίτι που απόκτησαν με οικονομίες, με θυσίες και έτσι να σταματήσετε να τους κυνηγάτε, να φανούν ικανοί φοροδοτικά, με μια συνεχή διαρροή εισοδημάτων προς όφελος ξένων δανειστών. Ή να φανείτε εσείς συνεπείς και να ικανοποιήσετε τις επιθυμίες όσων σας υποτάσσουν.
Όλοι οι φορείς που ακούσαμε στην Επιτροπή των Οικονομικών το πρωί της Κυριακής, πνέουν τα μένεα εναντίον σας. Ήσασταν παρόντες. Μήπως δεν κατάλαβαν; Μήπως κανείς από μας δεν καταλαβαίνει, παρά μόνον εσείς; Πού πάνε αυτές οι φωνές; Ποιος τις ακούει; Κάποιος από σας; Κανείς. Εσείς έχετε επιλεκτική ακοή και έχετε επικεντρωθεί στις εντολές του Τόμσεν.
Οι αγρότες, ήταν σήμερα το πρωί στην πλατεία Συντάγματος. Τους αφανίζετε τους αγρότες. Ο πρωτογενής τομέας, λέτε –και το ακούω και που το λέτε- ότι είναι μοχλός ανάπτυξης για τη χώρα. Όμως, εσείς τον εξαφανίζετε. Με το χαράτσι στα αγροτεμάχια ερημώνεται η γη, οι αγρότες θα βρεθούν αντιμέτωποι με πλειστηριασμούς, όπως όλη η κοινωνία εξάλλου. Πάντα, όμως, αυτό γίνεται προς όφελος των λίγων και του κεφαλαίου. Και αυτό όλοι μας το ξέρουμε καλά.
Να σας πω επίσης, κύριοι Βουλευτές, ότι οι Έλληνες δεν είναι αριθμοί. Έχουν ζωή, έχουν όνειρα, έχουν συνείδηση και αξιοπρέπεια και εσείς τα διαλύετε όλα αυτά με την τακτική και την εντεταλμένη σας υπηρεσία.
Κόψατε τη σύνταξη της γιαγιάς και του παππού, στείλατε στην ανεργία εκατομμύρια ανθρώπους, απαγορεύσατε στους νέους να έχουν όνειρα και καταδικάσατε μια ολόκληρη κοινωνία στη μιζέρια και την αναξιοπρέπεια. Με ποιο δικαίωμα, αλήθεια το κάνετε αυτό; Για αυτά σας ψήφισε ο ελληνικός λαός; Θα έρθετε πάλι όλοι εσείς να ψηφίσετε υπέρ αυτού του επαίσχυντου νομοσχεδίου. Και μετά; Μετά τι θα κάνετε; Θα τρέχετε πάλι στις περιφέρειές σας να βροντοφωνάζετε την αντίθεσή σας και να δηλώνετε συμπαραστάτες και συμπάσχοντες με όλον αυτόν το λαό που αντιτίθεται στις δικές σας αποφάσεις, κατόπιν εορτής και εκ του ασφαλούς. Δεν είναι ντροπή αυτό, δεν είναι αναξιοπρεπές, κατά τη γνώμη σας. Εμείς αυτό το λέμε απλά καθαρή κοροϊδία.
Κύριε βουλευτές της συγκυβέρνησης, έχετε ακόμη χρόνο. σκεφτείτε πού οδηγείται η χώρα με τις επιλογές των συνομιλούντων με την τρόικα, το ΔΝΤ και τις τράπεζες και αναλογιστείτε την ευθύνη σας.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Ο ελληνικός λαός αρνείται και δεν αντέχει να ακολουθεί τις επιλογές σας. Τον έχετε εξαθλιώσει. Έχετε φτάσει σε όρια που ποτέ δεν γνώρισε, παρά μόνο σε χρόνους κατοχής.
Αν είστε μέρος αυτού του λαού, έχετε χρέος να τον ακούσετε, για να έχετε μία αξιοπρεπή και περήφανη θέση στην ιστορία, στην οποία θα βρεθείτε απολογούμενοι. Αν είστε μέρος ενός απάνθρωπου συστήματος καταστροφής, πρέπει να ξέρετε ότι η κοινωνία δεν θα το επιτρέψει. Και το τέλος των κυβερνήσεών σας είναι προ των πυλών.
Η χώρα δεν θα σωθεί στέλνοντάς την στο εκτελεστικό απόσπασμα. Γιατί αυτό που, πραγματικά, χρειάζεται η Ελλάδα τώρα δεν είναι η ανακάλυψη φοροεισπρακτικών μηχανισμών για να βγει από μία κρίση που εσείς την οδηγήσατε, δεν είναι η διάλυση της κοινωνίας και το ξεπούλημα της χώρας. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Και μη μας λέτε ότι δεν έχουμε προτάσεις. Οι προτάσεις του ΣΥΡΙΖΑ είναι καθαρές, είναι συγκεκριμένες. Για μας, στόχος είναι η εξυγίανση του δημόσιου τομέα και όχι η καταστροφή του, η δημιουργία περιουσιολογίου και η πραγματική ανάπτυξη σε όλους τους τομείς. Σημείο αναφοράς, είναι η φοροδοτική ικανότητα των πολιτών και εντέλει, στόχος μας είναι να βγει η χώρα από το αδιέξοδο που τη φέρατε και να ακολουθήσει μια πορεία ανάκαμψης, δημιουργίας και προόδου, μακριά από μνημόνια και δυνάστες, κύριε Στουρνάρα.
Ευχαριστώ πάρα πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΔΙΑΚΑΚΗ",129
"58408"," Ευχαριστούμε, κυρία Διακάκη. 
Το λόγο έχει ο κ. Ηλίας Βλαχογιάννης, Βουλευτής της Νέας Δημοκρατίας.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58409"," Ευχαριστώ, κυρία Πρόεδρε.
Κύριε Υπουργέ, κυρίες και κύριοι Βουλευτές, για δεύτερη μέρα σήμερα συζητούμε τον ενιαίο φόρο επί της ακίνητης περιουσίας. 
Είναι σημαντικό ότι ο κύριος Υπουργός δέχθηκε πολλές από τις προτάσεις των Βουλευτών και είμαι βέβαιος ότι στην πορεία αυτός ο φόρος θα υποστεί και άλλες διορθώσεις, έτσι ώστε να γίνει πιο δίκαιος. Πολλοί θα πουν ότι ο φόρος είναι άδικος. Και μία μερίδα της κοινής γνώμης έχει την άποψη ότι όλοι οι φόροι ή το μεγαλύτερο μέρος τους είναι άδικοι. 
Οι φόροι με τη λογική με την οποία μπαίνουν στις προηγμένες δημοκρατίες λειτουργούν εξισορροπητικά, έτσι ώστε οι αδύναμες κοινωνικές ομάδες να ενισχύονται μέσω της αφαίρεσης εισοδημάτων από τους κατέχοντες. Αυτή είναι η φιλοσοφία των φόρων και πιστεύω ότι αυτό επιδιώκεται μέσω και αυτού του νομοσχεδίου.
Γιατί αυτό; Διότι αυξάνεται ο φόρος πάνω από ένα ορισμένο ποσό, το ύψος του οποίου καθόρισε στις 300.000 ευρώ η Κυβέρνηση και ο κύριος Υπουργός, έτσι ώστε αυτοί που έχουν μία παραπάνω περιουσία, κλιμακωτά, να επιβαρυνθούν περισσότερο. Αυτό είναι δίκαιο και πιστεύω ότι πρέπει όλοι να το ψηφίσετε. Διότι ο φόρος κατά ακίνητο εν μέρει είναι άδικος, ο φόρος στο σύνολο της περιουσίας πάλι εν μέρει δεν είναι δίκαιος. Πιστεύω ότι η Κυβέρνηση βρήκε τη χρυσή τομή. Μπορούμε, όμως, να διορθώσουμε πολλά περισσότερα και κυρίως επί μέρους αδικίες επ’ αυτού του σχεδίου.
Κύριε Υπουργέ, δεν ξέρω αν με ακούτε. Θέλω να πούμε κάποιες περιπτώσεις. Θα έχετε την ευκαιρία να τα πείτε μετά με το συνεργάτη σας.
Μου έστειλε ένα μήνυμα ένας πολίτης της Αττικής και λέει ότι το μεγαλύτερο μέρος του οικοπέδου του είναι δεσμευμένο για κοινόχρηστη έκταση από το σχέδιο πόλεως.
Κύριε συνάδελφε, σας παρακαλώ.","ΗΛΙΑΣ ΒΛΑΧΟΓΙΑΝΝΗΣ",64
"58410"," Σας ακούω.","ΙΩΑΝΝΗΣ ΣΤΟΥΡΝΑΡΑΣ",168
"58411"," Η πράξη εφαρμογής καθυστερεί επί μακρόν. 
Στην ουσία τι κάνουμε τώρα; Αυτός θα πληρώσει για κάτι που δεν θα του αποδώσει τίποτα; Δεν μπορεί να το χρησιμοποιήσει. Είναι κραυγαλέες περιπτώσεις. Θα πρέπει να τις δείτε. Σας τις είπαμε.
Ή ένας κτηνοτρόφος από την Πίνδο, μου έκανε την άλλη παρατήρηση. «Εγώ, όταν έφυγα το 1960 από το χωριό μου, τα χωράφια τα καλλιεργούσαν με το αλέτρι. Από τότε δεν έχουν καλλιεργηθεί, δεν έχουν αποδώσει τίποτα. Ούτε μπορούν να αποδώσουν τίποτα». 
Κύριε Υπουργέ, είναι άδικος αυτός ο φόρος.
Διότι λέμε ότι σ’ ένα ακίνητο που μπορεί εν δυνάμει να αποδώσει κάτι το κατανοούμε, αλλά ένα ακίνητο που έχει μηδαμινή αξία και δεν μπορεί να αποδώσει τίποτα, δεν πρέπει να του βάλουμε φόρο. Ούτε θα τον εισπράξουμε, αλλά κυρίως δεν πείθουμε ότι είναι δίκαιη αυτή η ρύθμιση που κάνουμε.
Δείτε το. Θα εισπράξετε μεγάλο πολιτικό κόστος και μεγάλη δυσαρέσκεια, αλλά μηδέν εις το πηλίκο όφελος.
Το είπα και χθες, σας το είπα και στο γραφείο σας, σας το ξανάλέω. Είναι οριακές περιπτώσεις. Πρέπει να τις δούμε. Ο άνθρωπος που μένει στο Αιγάλεω, θα πάει μια φορά το χρόνο στο χωριό του να ανάψει ένα κερί στον τάφο του πατέρα του, θα πάει να δει που είναι τα χωράφια –που δεν φαίνονται πουθενά διότι είναι πλαγιές- και θα τον καλέσουμε τώρα εμείς να του βάλουμε φόρο, έστω 0,5 ευρώ; Γιατί να του το βάλουμε, αφού δεν αποδίδει τίποτα; Δηλαδή, αν το δώσουμε στο κράτος, θα μας δώσει το κράτος 0,5 ευρώ για ενοικίαση αυτού του κτήματος; Αυτή είναι η λογική. Κάτι που αποδίδει έστω και μισό ευρώ να του βάλουμε φόρο. Κάτι που δεν αποδίδει, γιατί να το φορολογήσουμε;
Άκουσα, κυρίες και κύριοι συνάδελφοι, πολλούς από την Αντιπολίτευση να αισθάνονται περίπου σαν τον Αννίβα προ των πυλών, ότι δηλαδή είναι προ των πυλών της εξουσίας. Ξέρετε, κυρίες και κύριοι συνάδελφοι, ο Αννίβας δεν κατέκτησε τη Ρώμη. Κατατροπώθηκε και άρχισε η αρχή του τέλους της Καρχηδόνας. Μην ονειρεύεστε νίκες εκεί που δεν θα τις δείτε διότι πολλοί στο παρελθόν έγιναν αξιωματική αντιπολίτευση αλλά διαλύθηκαν και σαν κόμματα και σαν παραταξεις…. Πόσω μάλλον εσείς που είστε ένα κόμμα, προϊόν καθαρά του μνημονίου. Εκμεταλλευθήκατε μια κατάσταση ανάγκης της χώρας για να ανέβουν τα ποσοστά σας και ζείτε διότι υπάρχει το μνημόνιο…
Το μνημόνιο, όμως, κυρίες και κύριοι συνάδελφοι, έχει ημερομηνία λήξης και θα λήξει με αυτήν την Κυβέρνηση, θα τελειώσει με αυτήν την Κυβέρνηση. Τότε θα λέτε «Τι θα κάνουμε χωρίς βαρβάρους;» Διότι μαζί με τη λήξη του μνημονίου, θα τελειώσει και η δική σας εκλογική άνοδος και τότε τα ποσοστά σας θα πάνε πολύ χαμηλότερα από εκεί που είναι, ίσως και στο 4%.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δώστε κάτι παραπάνω.","ΗΛΙΑΣ ΒΛΑΧΟΓΙΑΝΝΗΣ",64
"58412"," Και τα δικά σας, κύριε Μαριά. Και εσείς προϊόν της πλατείας Συντάγματος είστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εντάξει, εντάξει.","ΗΛΙΑΣ ΒΛΑΧΟΓΙΑΝΝΗΣ",64
"58413"," Και εσείς στηρίζετε την ύπαρξή σας στο μνημόνιο. Το μνημόνιο τελειώνει όμως.","ΗΛΙΑΣ ΒΛΑΧΟΓΙΑΝΝΗΣ",64
"58414"," Το μνημόνιο, το 2060.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58415"," Αφήστε τον άνθρωπο να μιλήσει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τζαμτζή, ξύπνησες;","ΙΟΡΔΑΝΗΣ ΤΖΑΜΤΖΗΣ",498
"58416"," Εσύ τώρα ξύπνησες.","ΙΟΡΔΑΝΗΣ ΤΖΑΜΤΖΗΣ",498
"58417"," Σας παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58418"," Καλοπίστως. Τον αγαπάμε τον κ. Βλαχογιάννη.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58419"," Καλόπιστα το δέχομαι. Πολλές φορές και εγώ κάνω κάτι. Αλίμονο. 
Αυτό το οποίο πρέπει, όμως, κυρίες και κύριοι συνάδελφοι, να δούμε είναι ότι σε αυτό το Κοινοβούλιο πρέπει να συμφωνήσουμε σε κάποια βασικά πράγματα. Εγώ δεν λέω να μας χειροκροτήσετε ούτε να μας επαινέσετε. Λέω, όμως, στα αυτονόητα να πείτε μια φορά «ΝΑΙ». Ούτε στη διακοπή χρηματοδότησης της Χρυσής Αυγής δεν ομονοήσατε. Πείτε μια φορά «ΝΑΙ» διότι το έχετε ανάγκη. Και αν υποθέσουμε ότι ο λαός σας δώσει την εντολή και είστε πρώτο κόμμα θα αναζητήσετε συμμάχους που δεν θα τους βρείτε, διότι με την τακτική σας του «Όχι σε όλα» θα βρεθείτε να λέτε «Ναι σε όλα». 
Εμείς σηκώνουμε το σταυρό του μαρτυρίου. Εμείς πληρώνουμε τα ανομήματα ενός πολιτικού συστήματος των τελευταίων σαράντα ετών, που πάντα έδινε για να είναι ευχάριστο. Και αισθάνομαι πολύ άσχημα που κάποιοι συνάδελφοι, και από τη δική μας παράταξη, που είχαν, όμως, κυβερνητικές ευθύνες στο παρελθόν, έρχονται εδώ και περίπου κατηγορούν εμάς για την πολιτική που ασκούμε τον τελευταίο χρόνο. Λέτε και η πολιτική των τελευταίων χρόνων μας κατάντησε εδώ και όχι η πολιτικές των τελευταίων δεκαετιών τις οποίες προφανώς πρέπει να καταδικάσουμε και προφανώς δεν πρέπει να μιμηθούμε. 
Εσείς, δυστυχώς, εξακολουθείτε να τις υιοθετείτε. Είστε προϊόν του συστήματος, προϊόν του παρελθόντος. Έρχεστε από το χθες, έχετε αναφορά στο χθες. Ονειρεύεστε πελατειακό σύστημα. Γι’ αυτό και το πελατειακό, μεταπρατικό σύστημα, ήρθε όλο σε εσάς. Να είστε, όμως, σίγουροι ότι «ανεμομαζώματα-ανεμοσκορπίσματα», όπως λέει ο λαός. Οι συνιστώσες ποτέ δεν μπορούν να γίνουν κόμμα, δεν μπορούν να γίνουν παράταξη.
 Αυτή η παράταξη είναι και ισχυρή και δυνατή. Να είστε σίγουροι ότι και τη χώρα θα κρατήσουμε στο ευρώ και το μνημόνιο θα τελειώσει και η τρόικα θα φύγει και τότε θα δούμε τι θα κάνετε χωρίς βαρβάρους….
Ευχαριστώ πολύ.","ΗΛΙΑΣ ΒΛΑΧΟΓΙΑΝΝΗΣ",64
"58420"," Ευχαριστούμε πολύ, κύριε Βλαχογιάννη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58421"," Κυρία Πρόεδρε, θα ήθελα το λόγο για ένα λεπτό.","ΙΩΑΝΝΗΣ ΣΤΟΥΡΝΑΡΑΣ",168
"58422"," Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58423"," Ο κ. Βλαχογιάννης ίσως δεν πρόλαβε να δει την αναδιατύπωση και την προσθήκη που κάναμε χθες σχετικά με τα δεσμευμένα ακίνητα από τους ΟΤΑ. 
Έχουμε κάνει μια προσθήκη και λέμε στο τέλος της παραγράφου 2 του άρθρου 2, προστίθενται περιπτώσεις ως εξής, για το συγκεκριμένο: «Ο ΟΤΑ, για ακίνητο που δεσμεύει για οποιονδήποτε λόγο και για το χρονικό διάστημα για το οποίο εκκρεμεί η καταβολή σχετικής αποζημίωσης». Ο ΟΤΑ θα πληρώνεται.","ΙΩΑΝΝΗΣ ΣΤΟΥΡΝΑΡΑΣ",168
"58424"," Θα μπορούσε να είναι ο φορέας που το δέσμευσε.","ΓΕΩΡΓΙΟΣ ΒΛΑΧΟΣ",65
"58425"," Ο ΟΤΑ.","ΙΩΑΝΝΗΣ ΣΤΟΥΡΝΑΡΑΣ",168
"58426"," Ο κ. Ιορδάνης Τζαμτζής έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58427"," Κύριε συνάδελφε, σας παρακαλώ.","ΙΟΡΔΑΝΗΣ ΤΖΑΜΤΖΗΣ",498
"58428"," Μην απασχολείτε τον κύριο Υπουργό. Πρέπει να ακούει όλους ο κύριος Υπουργός, κύριε Βλάχο.
Κύριε Τζαμτζή, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58429"," «Ποιος είδε κράτος λιγοστό, σε όλη τη γη μοναδικό, εκατό να εξοδεύει και πενήντα να μαζεύει;»
Όσο και να γελάτε αγαπητοί μου, αυτό το έγραψε ο Γεώργιος Σουρής και αφιερώνεται σε εσάς που χαμογελάτε και αφιερώνεται και σε όλους τους συναδέλφους οι οποίοι -ελαφρά τη καρδία να πω; Λέγοντας ψέματα στους πολίτες να πω;- τάζουν λαγούς με πετραχήλια από Βήματος, υπόσχονται παραδείσους χωρίς καμμία δυσκολία. Αυτές οι υποσχέσεις τα τελευταία τριάντα χρόνια μας οδήγησαν σήμερα εδώ και εσείς συνεχίζετε στο ίδιο τέμπο. Κανείς, μα κανείς μας δεν είναι ευχαριστημένος να επιβάλλει φόρους. Κανείς μας δεν θέλει να γίνεται κακός. Όλοι θέλουμε να είμαστε ευχάριστοι. Όμως, με δανεικά, όπως τόνισα και χθες ούτε κοινωνική πολιτική γίνεται ούτε, βεβαίως, αναπτυξιακή πολιτική γίνεται. 
Δεν θα μιλήσω γενικά για το νομοσχέδιο, αφού τοποθετήθηκα χθες.
Κύριε Υπουργέ, υπάρχουν κάποιες εκκρεμότητες και σε αυτές θα σταθώ πολύ γρήγορα. 
Στο άρθρο 4, πρέπει να διορθώσουμε τον υπολογισμό του κύριου φόρου. Δεν πρέπει να έχει, όπως τόνισα και στην επιτροπή, συσσωματώσεις. Δηλαδή, οι αποστάσεις δεν θα πρέπει να είναι στη μια περίπτωση της κλίμακας 0,10 ευρώ και στην άλλη περίπτωση 1,60, δηλαδή η διαφορά από τη μία κλίμακα στην άλλη.
Είναι τεράστιες οι διαφορές και αυτό συνιστά αδικία για περιπτώσεις συμπολιτών μας.
Όσον αφορά τα ημιτελή κτίσματα, ξέρω τη ρύθμιση. Εγώ επιμένω ότι πρέπει να πάμε και πιο κάτω, αν μπορούμε, διότι πραγματικά υπάρχει πρόβλημα σοβαρό, γιατί το ημιτελές κτίσμα είναι αποθετικό προϊόν. Γι’ αυτόν τον λόγο πρέπει να υπάρξει μείωση.
Ταυτόχρονα, αυτή η μείωση πρέπει να πιάσει και τα μακροχρόνια ξενοίκιαστα διαμερίσματα και τα μη ηλεκτροδοτούμενα. Η ρύθμιση καλύπτει σε μεγάλο βαθμό όλες τις περιπτώσεις αλλά θα μπορούσε να υπάρξει ακόμη μεγαλύτερη μείωση του συντελεστή.
Θα πρέπει -και είναι πολύ σημαντικό, κύριε Υπουργέ- να θεσμοθετηθεί η εκχώρηση ακινήτου στο δημόσιο όταν ο φορολογούμενος οφείλει και βρίσκεται διαπιστωμένα σε αδυναμία. Αντί να πάει ο άνθρωπος αυτός στη φυλακή ή αντί να πάει στους πλειστηριασμούς, πρέπει να έχει τη δυνατότητα να κάνει εκχώρηση του ακινήτου για την κάλυψη, για την εξόφληση φορολογικών και ασφαλιστικών του υποχρεώσεων.
Κύριε Υπουργέ, το θέμα των σπιτιών που έχουν αγοραστεί με δάνεια, πονάει πάρα πολλούς. Αγόρασε κάποιος ένα σπίτι. Έκανε το λάθος να πω; Θέλησε να βάλει ένα κεραμίδι στο κεφάλι του. Έχει το δάνειο και τρέχει. Ο μισθός του έχει πέσει κατακόρυφα. Ταυτόχρονα, έχει να πληρώσει και υψηλή φορολογία. Πρέπει να δούμε πως θα επιμεριστεί, πως θα μειωθεί η φορολογία σ’ αυτούς τους ανθρώπους, γιατί υπάρχει θέμα.
Στο θέμα της φορολογίας οικοπέδων αναφέρθηκα και τόνισα ότι πρέπει να ξεκαθαρίσουμε τα οικόπεδα στα όρια του σχεδίου πόλεως. Τι είναι αυτό που φοβάμαι; Φοβάμαι τη λειτουργία των εφοριών. Πας στη εφορία και επειδή πολλές φορές το οικόπεδο που είναι στο όριο του σχεδίου πόλεως, ενώ είναι αγροτεμάχιο και δεν είναι οικόπεδο ενταγμένο στο σχέδιο πόλεως, αναφέρεται στα όρια του σχεδίου πόλεως, υπάρχει πρόβλημα. Και ρωτάει η εφορία: Είναι εντός οικισμού ή είναι εκτός οικισμού; Ναι, είναι εντός οικισμού, γιατί έχει απλώσει ο οικισμός. Όμως, είναι εκτός σχεδίου πόλεως. Άρα, αυτό πρέπει να διευκρινιστεί για να μην υπάρχουν εμπλοκές με τους συμπολίτες μας.
Αναφέρθηκα και στο Γενικό Πολεοδομικό Σχέδιο. Πρέπει να γίνει αναφορά και να εξαιρούνται. Το Γενικό Πολεοδομικό Σχέδιο αναφέρεται αποκλειστικά και μόνο σε χρήσεις γης. Δεν είναι σχέδιο πόλεως. Ξέρω πολύ καλά τη διαφορά που υπάρχει. Πρέπει ν’ αναφερθεί κάτι γι’ αυτό, ώστε να μην υπάρχει περίπτωση να γίνει λάθος όσον αφορά τη φορολόγηση όταν κάποιο οικόπεδο ή κάποιο αγροτεμάχιο ουσιαστικά είναι στο Γενικό Πολεοδομικό Σχέδιο.
Όσον αφορά τους αγρότες. Πρώτα απ’ όλα θέλω να ξεκαθαρίσω κάτι, κύριε Υπουργέ. Πρέπει να υπάρξει μία ρύθμιση για το ακατάσχετο των επιδοτήσεων. Είναι πολύ σοβαρό θέμα. Δεν γίνεται να περιμένει ο αγρότης. Αυτήν τη στιγμή που μιλάμε, σήμερα, μπήκε η ενιαία ενίσχυση. Εάν αυτήν τη στιγμή μπλοκάρουν οι τράπεζες και η εφορία τους λογαριασμούς, έχουμε τελειώσει. Το λέω αυτό ευθέως.","ΙΟΡΔΑΝΗΣ ΤΖΑΜΤΖΗΣ",498
"58430"," Τα έχουν μπλοκάρει.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58431"," Γιατί λέω ότι έχουμε τελειώσει; Διότι πολύ περιμένει αυτήν τη στιγμή ο γεωπόνος να πάρει φάρμακα, να πληρωθεί λιπάσματα, να πληρώσει εισφορές ο αγρότης. Αφήνω τελευταίο να κάνει Χριστούγεννα. Είναι εκ των ων ουκ άνευ να ξεκαθαρίσει αυτό το θέμα. Δεν μπορεί να συνεχιστεί η περίπτωση να δημιουργεί δύο και τρεις λογαριασμούς ο αγρότης για να μπορεί να σώσει τις επιδοτήσεις που παίρνει από την Ευρωπαϊκή Ένωση, ενώ είναι ξεκαθαρισμένο από την Ευρωπαϊκή Ένωση ότι δεν κατάσχονται οι επιδοτήσεις. Το λέει ξεκάθαρα η Ευρωπαϊκή Ένωση.
Για το βιβλίο εσόδων-εξόδων ζητούσαμε τις 20.000. Ανακοινώσατε 10.000. Είναι μικρό το ποσό. Σας το λέω ειλικρινά. Είναι ένα βήμα. Είναι μικρό το ποσό, διότι ουσιαστικά μιλάμε για επιστροφή 600 ευρώ. Αυτό συζητούμε. Εμείς μιλούσαμε για 20.000, γιατί έχει επιστροφή ΦΠΑ περίπου 1.200 ευρώ. Δεν είναι καλά-καλά 1.200. Επιμένω εγώ σ’ αυτό το θέμα. Νομίζω ότι θα είναι απλά ταλαιπωρία για τους αγρότες αυτούς. 
Βεβαίως, εδώ έρχομαι και σας προτείνω το ηλεκτρονικό τιμολόγιο, το οποίο πρέπει να εφαρμοστεί. Πρέπει να το προχωρήσετε εάν θέλουμε να συμμαζέψουμε την κατάσταση στον αγροτικό τομέα και ιδιαίτερα τις «παγαποντιές» πολλών ανθρώπων οι οποίοι εμπορεύονται.
Από εκεί και πέρα, τα διατηρητέα, κύριε Υπουργέ, είναι σοβαρό θέμα. Μας έχουν βομβαρδίσει άνθρωποι αλλά ξέρω και από την περιοχή μου. Και η περιοχή των Γιαννιτσών και η περιοχή της Έδεσσας έχουν πάρα πολλά διατηρητέα, συνοικισμούς ολόκληρους. Αυτούς τους ανθρώπους τους έχουμε μπλοκάρει εμείς. Λέμε σε αυτούς τους ανθρώπους να κάνουν οτιδήποτε να τα κρατήσουν για να προβάλλουμε την πολιτιστική κληρονομιά μας. Όμως, κύριε Υπουργέ, αν τους φορολογήσουμε, πιστέψετε, με, δεν μπορούν να πληρώσουν τα ποσά αυτά. Είναι αδύνατον. 
Θα θέσω κι ένα τελευταίο θέμα, το οποίο είναι πολύ σοβαρό. Την ίδια φορολογία θα πρέπει να έχουν, κύριε Υπουργέ, και οι έχοντες ξενοδοχεία και οι έχοντες ενοικιαζόμενα δωμάτια. Σε αυτό το σημείο επιμένουμε ότι θα πρέπει να εξομοιωθούν. Δεν είναι δυνατόν τα φυσικά πρόσωπα να εξοντωθούν από τη φορολογία, ενώ οι έχοντες εταιρεία να έχουν μικρότερη φορολόγηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κυρία Πρόεδρε, θα ήθελα για μισό λεπτό ακόμη την ανοχή σας.
Έχει κατατεθεί, κύριε Υπουργέ, μία τροπολογία από τον κ. Κεφαλογιάννη, η οποία αφορά τους ελεύθερους επαγγελματίες, τη μη ένταξή τους στον ΟΑΕΕ. Είναι πολύ σημαντικό. Δεν είναι θέμα ότι θα σωθεί ο ΟΑΕΕ εάν ενταχθούν αγρότες. Θα εξαφανιστούν επαγγέλματα απ’ όλη την επαρχία, όπως το καφενείο. Δεν είναι δυνατόν να πληρώνει το καφενείο. Δεν είναι δυνατόν ο άνθρωπος, ο επαγγελματίας, που έχει ένα καφενείο να πληρώνει 400 ευρώ το μήνα και, ταυτόχρονα, να πληρώνει και ΑΕΠΙ κ.λπ. όταν έχει τζίρο 20 ευρώ την ημέρα. Θα πάνε δεκαπέντε παππούδες και θα πληρώσουν από ένα καφέ που θα πιουν. Είναι εκ των ων ουκ άνευ μία ρύθμιση που πρέπει να γίνει. Η ρύθμιση αυτή για να ξέρετε, έγινε το 2010 και εφαρμόστηκε τώρα, μετά από τρία χρόνια με την εγκύκλιο 80 του  ΟΑΕΕ. Πρέπει να αλλάξει αυτή η διαδικασία.
Πριν κατέβω από το Βήμα, κυρίες και κύριοι συνάδελφοι, σας άκουσα εδώ να μας κατηγορείτε ότι είμαστε κομμουνιστές. Εγώ, λοιπόν, δεν θα σας πω λόγια. Θα διαβάσω…","ΙΟΡΔΑΝΗΣ ΤΖΑΜΤΖΗΣ",498
"58432"," Μία φράση, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58433"," Μία φράση, κυρία Πρόεδρε.
Διαβάζω: «Για τον ΣΥΡΙΖΑ αποτελεί πρωταρχικό ζήτημα η εξασφάλιση της διατροφικής επάρκειας-αυτάρκειας. Γι’ αυτό προωθούμε μια νέα ριζοσπαστική πολιτική στον αγροτικό τομέα, μέρος της οποίας αποτελεί η αναδιανομή της αγροτικής γης». Αυτά λέτε στην πολιτική σας απόφαση από το συνέδριο.
Ρωτώ, λοιπόν: Ποιο είναι χειρότερο; Tο 1,5 - 2 ευρώ το στρέμμα που θα πληρώσει ο αγρότης ή η αναδιανομή της γης; Οι κομμουνιστές είστε εσείς και τα λέτε μέσα στο πρόγραμμά σας!","ΙΟΡΔΑΝΗΣ ΤΖΑΜΤΖΗΣ",498
"58434"," Σας ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58435"," Απλά, εμείς οφείλουμε να ενημερώσουμε τον κόσμο για το τι τον περιμένει.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΟΡΔΑΝΗΣ ΤΖΑΜΤΖΗΣ",498
"58436"," Ευχαριστούμε, κύριε Τζαμτζή.
Ο κ. Παναγιώτης Κουρουμπλής έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58437"," Θα ήθελα ανοχή, κυρία Πρόεδρε, όπως έγινε με όλους τους συναδέλφους.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58438","  Κυρία Πρόεδρε,  είχα ζητήσει τον λόγο.","ΙΩΑΝΝΗΣ ΣΤΟΥΡΝΑΡΑΣ",168
"58439"," Με συγχωρείτε, κύριε Κουρουμπλή. Έχει ζητήσει τον λόγο ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58440"," Βεβαίως.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58441"," Κύριε Υπουργέ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58442"," Επειδή οι συνάδελφοι έθεσαν ορισμένα θέματα, θέλω να πάρω θέση.
Πρώτον, για τους αγρότες, κύριε Τζαμτζή, με τις 10.000 εξαιρούμε το 70%-75% -να ξέρετε- ακαθάριστου εισοδήματος.
Δεύτερον, όντως εξετάζουμε δύο περιπτώσεις. Δεν μπορούμε να τις εξετάσουμε όλες, γιατί διαφορετικά δεν θα υπάρχει νόμος. Δηλαδή, αν αθροίσω όλα αυτά που έχουν ζητηθεί από τους αξιότιμους Βουλευτές, τότε δεν θα υπάρχει νόμος.
Εξετάζουμε, όμως, δύο περιπτώσεις. 
Πρώτον, σε περίπτωση οικονομικής αδυναμίας εξοφλήσεως οφειλών στον ΕΝΦΙΑ, εξετάζουμε την περίπτωση ο οφειλέτης να μπορεί να εξοφλεί την οφειλή με παραχώρηση του ακινήτου. Όμως, πρέπει να δούμε ποιος θα είναι ο υποδοχέας, ποιος φορέας θα το υποδέχεται. Υπάρχουν θέματα. Να δούμε πως θα γίνει. Δεν είναι τόσο απλό. Είναι δίκαιο αλλά πρέπει να δούμε πρακτικά πώς γίνεται.
Δεύτερον, όντως για τα κενά διαμερίσματα και κτίσματα, ακούω το επιχείρημα που έχετε αναφέρει πολλοί συνάδελφοι, όμως αυτήν την ώρα υπάρχει πολύ μεγάλη αβεβαιότητα. Δεν ξέρω το κόστος. Τι σημαίνει «ξενοίκιαστο»; Θα μπορέσουμε να το δούμε όταν θα έχουμε μία αίσθηση.","ΙΩΑΝΝΗΣ ΣΤΟΥΡΝΑΡΑΣ",168
"58443"," Μη ηλεκτροδοτούμενο.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58444"," Δεν ξέρω καν ποιο είναι το κόστος αυτήν τη στιγμή. Δεν μπορώ αυτήν τη στιγμή να δεχτώ καμμία τροπολογία, αν δεν γνωρίζω το κόστος αυτής της τροπολογίας. Επιφυλάσσομαι να το δούμε.","ΙΩΑΝΝΗΣ ΣΤΟΥΡΝΑΡΑΣ",168
"58445"," Ευχαριστούμε, κύριε Υπουργέ.
Το λόγο έχει ο κ. Κουρουμπλής για οκτώ λεπτά και με την ανοχή του Προεδρείου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58446"," Κυρία Πρόεδρε, θα απαντήσω στον καλό συνάδελφο Ιορδάνη Τζαμτζή με μία άλλη ρήση του Σουρή: «Όλα τα ακίνητα και τα κινητά, όλα στην πατρίδα μου αφήνω, όχι για να κάνει πόλεμο αλλά για να αγοράσει κάμποσο κινίνο». Έχουμε τρία εκατομμύρια Έλληνες χωρίς ιατροφαρμακευτική περίθαλψη και βγαίνουμε εύκολα και αβασάνιστα στο Βήμα και λέμε ωραία λόγια! 
Θα γίνω δηκτικός, κυρία Πρόεδρε, γιατί προκαλούμαι, επειδή κάποιοι συνάδελφοι ή δεν διάβασαν τα μνημόνια ή ψευδολογούν όταν λένε ότι μόλις βγούμε από το μνημόνιο, τελείωσαν τα μνημόνια. Εγώ ζητώ από το Γιάννη Στουρνάρα να με διαψεύσει αν το μνημόνιο του Παπαδήμου (40 46) δεν προβλέπει ότι θα υπάρχουν μέχρι το 2060 συνεχείς μειώσεις δαπανών για τις συντάξεις, για να είμαστε συνεννοημένοι σ’ αυτήν την Αίθουσα όταν απευθυνόμαστε στον ελληνικό λαό πολύ ελαφρά και εύκολα.
Κυρία Πρόεδρε, το «λικέρ» των βιωματικών μου εμπειριών μού ανέπτυξε μία δεξιότητα, να διαβάζω τους ανθρώπους από το ηχόχρωμα της φωνής τους. Επειδή ξέρω το Μανώλη Κεφαλογιάννη σαν χαρακτήρα, θέλω να του πω το εξής: Μανώλη, δεν με έπεισες ότι έχεις πειστεί γι’ αυτά που είπες. 
Ας πάμε στο νόμο. Όταν φέρνουμε ένα νόμο που επιβάλλει φορολογία από το πρώτο ευρώ, πλήττει τους Έλληνες, τον ελληνισμό, πλήττει τα ιερά τους και τα όσια. Διότι, αγαπητοί συνάδελφοι της κυβερνητικής παράταξης, από την εποχή του Μαραθώνα, ο Έλληνας πολεμούσε και υπερασπιζόταν τους βωμούς και τις εστίες του. Σήμερα πλήττετε τον ελληνισμό σε δύο υπερβολικές αγάπες που είχε, να στερηθεί τα πάντα για να σπουδάσει το παιδί του και διώχνετε το παιδί του στο εξωτερικό και τον ξετοπίζετε από την περιουσία του, από το αίμα της ψυχής του για το οποίο αποφάσισε να στερηθεί τα πάντα. 
Εφόσον η πατρίδα κινδυνεύει, να γίνει και αυτό, κύριε Στουρνάρα. Ξέρετε πότε; Όταν θα ερχόσασταν εδώ και θα λέγατε: «Ακούστε, κύριοι, η πατρίδα κινδυνεύει γιατί δεν έχουμε κανένα άλλο περιθώριο». 
Πες μας, Γιάννη Στουρνάρα, με όλο το σεβασμό, αν έχει ολοκληρωθεί ο έλεγχος των offshore εταιρειών και της ακίνητης περιουσίας που κρύβεται πίσω απ’ αυτές τις εταιρείες. 
Πες μας, πότε εδώ και τέσσερα χρόνια, αγαπητέ Πάρι Κουκουλόπουλε, ψήφισε το ΠΑΣΟΚ το νόμο. Ξέρετε πολύ καλά ότι λέγεται και γράφεται πως η πολιτική κρίνεται εκ του αποτελέσματος. Μάλιστα. Ψήφισε το νόμο, τον ψήφισα κι εγώ μαζί σου, Πάρι, για 15% φορολόγηση της ακίνητης περιουσίας των offshore. Πόσα χρόνια πρέπει να περάσουν για να ολοκληρωθεί αυτός ο έλεγχος και να μας πείτε, «Κύριοι, αυτά βρήκαμε»; Πείτε το στον ελληνικό λαό για να σας πούμε, «Εντάξει, βάλτε καινούργιους φόρους». Πείτε στον ελληνικό λαό ότι εδώ και τέσσερα χρόνια ξεκίνησε, αγαπητέ Πάρι, όταν θέσαμε στον κ. Προβόπουλο και εγώ και εσύ το θέμα ότι, «Κύριε, αρχίζουν και φεύγουν λεφτά στο εξωτερικό». Μπορούσε η Τράπεζα της Ελλάδος να το ελέγξει; Γιατί δεν το έλεγξε; Δεν ζητάμε να παρανομήσει. Να πει: «Κύριε τάδε, έβγαλες τα λεφτά έξω. Πρώτα θα ελεγχθείς αν είναι φορολογημένα τα λεφτά και μετά θα τα βγάλεις έξω». Το κάναμε τα τελευταία τέσσερα χρόνια; Γιατί το έκανε η Γερμανία, κύριοι, και εσείς δεν μπορείτε να το κάνετε; 
Κυρίες και κύριοι συνάδελφοι, πολλοί Βουλευτές φωνάξαμε για τις offshore, για τις ενδοομιλικές συναλλαγές. Τέσσερα χρόνια είχατε την υπηρεσία στο Υπουργείο Ανάπτυξης μ’ έναν υπάλληλο, χωρίς βάση δεδομένων. Έπειτα από φασαρίες που κάναμε όλοι και ο Φώτης Κουβέλης και ο ΣΥΡΙΖΑ και Βουλευτές του ΠΑΣΟΚ και της Νέας Δημοκρατίας και των Ανεξάρτητων Ελλήνων, όλων των κομμάτων, τι φέρατε και ψηφίσατε, κυρίες και κύριοι συνάδελφοι; Φέρατε μία διάταξη και μεταφέρατε το βάρος της απόδειξης στο κράτος. Σε ποιο κράτος; Για να μη γίνει ποτέ έλεγχος, κύριοι συνάδελφοι. Αυτά είναι τα κόλπα των πρωτοβουλιών που φέρνετε εδώ.
Σήμερα πείτε μας τι φόρο πλήρωσαν οι πολυεθνικές του φαρμάκου στην Ελλάδα, κύριε Στουρνάρα, και μετά να βάλουμε όποιο φόρο θέλετε. Πείτε μας η «GOOGLE» τι τζίρο έχει στην Ελλάδα και τι φόρο πληρώνει. Θα απαντήσουμε σ’ αυτά. Με χίλια επτακόσια ακίνητα ξεκίνησε από την περίοδο του ΠΑΣΟΚ. Η μεγάλη ακίνητη εμπορική περιουσία φυσικών προσώπων πείτε μας πότε θα ολοκληρωθεί. Μετά από διακόσια χρόνια; Πείτε μας για τα ακίνητα του Λονδίνου, για τα σκάφη της Ολλανδίας και τόσα άλλα. 
Ναι, αγαπητέ μου Πάρι, μίλησες για κοινωνική δικαιοσύνη. Συμφωνώ μαζί σου. Πότε θα πούμε στον ελληνικό λαό, όχι με προσωπείο αλλά με πρόσωπο, ότι, «Ναι, επιβάλαμε κοινωνική δικαιοσύνη απέναντι σ’ αυτήν την αδικία»; Ερχόμαστε σήμερα να φορολογήσουμε την πρώτη κατοικία του ανάπηρου, του πολύτεκνου, του τρίτεκνου, της μονογονεϊκής οικογένειας και να βάλουμε τάχα κάτι ψευτοκριτήρια για 10, 12, 15.000, για να μην μπορέσει να γλιτώσει κανείς απ’ αυτήν την επιβολή φόρου που είναι μία εθνική φορολογική τρομοκρατία στον ελληνικό λαό. Αυτή είναι η πραγματικότητα.
Κυρίες και κύριοι συνάδελφοι, δυστυχώς σ’ αυτόν τον τόπο υπήρξε και πατριωτισμός, υπήρξε και εθελοδουλία. Όταν διάβασα κάποτε τη δανειακή σύμβαση που κατέθεσε στη Βουλή και δεν τόλμησε ποτέ να φέρει ο κ. Παπακωνσταντίνου, του είπα στην αίθουσα της Γερουσίας, όντας Βουλευτής του ΠΑΣΟΚ, ότι δεν μπορώ να φανταστώ Έλληνα Υπουργό να υπογράφει μία τέτοια δανειακή σύμβαση, που δεν επέτρεπε τον συμψηφισμό με τις υποχρεώσεις της Γερμανίας απέναντι σ’ αυτόν τον τόπο και σ’ αυτόν το λαό. 
Ερχόμαστε σήμερα και δίνουμε γνωμοδότηση στους δανειστές, στους τοκογλύφους, με ρήτρα μειωμένης ισοτιμίας. Αυτό είναι προδοσία κατά της πατρίδας, διότι αύριο το πρωί, έχοντας στα χέρια τους μια τέτοια γνωμάτευση, άνετα και πολύ εύκολα θα ξετοπίσουν τους νοικοκυραίους απ’ αυτόν τον τόπο. 
Φέρατε επίσης και τους δώσατε και άλλη γνωμάτευση για συγκρίσιμη ευθυγράμμιση με Βουλγαρία και Ρουμανία στα εργασιακά. Εργασιακή ειλωτεία την έλεγε αυτή ο Θουκυδίδης, κύριοι συνάδελφοι. Αυτή είναι η πραγματικότητα πάνω στην οποία οικοδομείται αυτήν τη στιγμή η προσπάθειά σας.
Και ήρθαν εδώ ορισμένοι άνθρωποι της Κυβέρνησης –δεν θέλω να κάνω κανέναν χαρακτηρισμό- για να μας πουν τι προσφέρουν οι εφοπλιστές στην Ελλάδα. 
Κυρία Πρόεδρε, επειδή ο κ. Μουσουρούλης –τον οποίο σέβομαι- είπε ότι όποιος θέλει να δουλέψει, μπορεί, αύριο το πρωί, θα του τηλεφωνήσω για να μου πει πόσους ανθρώπους μπορούν να πάρουν οι εφοπλιστές όταν πάνε οι άνθρωποι να δουλέψουν και τους ζητάνε να δουλέψουν χωρίς ασφάλιση οι «πατριώτες» αυτοί! Αυτοί οι πατριώτες -τους οποίους βεβαίως και τιμούμε- να είναι στην Ελλάδα γιατί δημιουργούν. Όμως το ερώτημα, είναι κάτω από ποιες συνθήκες. Τα ναυπηγεία μας αυτήν τη στιγμή έχουν κάθε δυνατότητα είτε να κατασκευάσουν είτε να κάνουν βαριές επισκευές. Πού πάνε τα πλοία αυτά και τα ελληνικά και τα ευρωπαϊκά; Αυτό το ζήτημα πρέπει να το θέσετε με την Προεδρία της Ελλάδας στην Ευρωπαϊκή Ένωση. Δεν μπορεί να βάζει ποινές στα ναυπηγεία η Ευρωπαϊκή Ένωση, κύριε Υπουργέ, σε μία χώρα που καταστρέφεται η ζωή της.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58447"," Κύριε Κουρουμπλή, παρακαλώ ολοκληρώστε. Έχετε κλείσει δέκα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58448"," Τελειώνω, κυρία Πρόεδρε. Λίγη ανοχή, γιατί εντάξει…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58449"," Ποια ανοχή; Γιατί ανοχή ειδικά απέναντι σε εσάς;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58450"," Φέρνετε μία διάταξη -και άλλη μία φορά έχει έρθει τέτοια διάταξη και ήταν η πρώτη φορά που απειλήθηκα να διαγραφώ από το ΠΑΣΟΚ όταν έφερα αντιρρήσεις για τη διάταξη- που αφορά το αγγελιόσημο. Και άκουσα έκπληκτος έναν συνάδελφο, ο οποίος ούτε λίγο ούτε πολύ, μας είπε ότι αυτό είναι απαλλαγή για τους φορολογουμένους. 
Ακούστε, αυτή η ιστορία εξυπηρετεί όλο αυτό το σύστημα της διαπλοκής που δεν πλήρωσε ούτε 1 ευρώ τα τελευταία είκοσι χρόνια -και είναι υπόλογο το πολιτικό σύστημα- για τις συχνότητες, που κάθε βράδυ στις οκτώ επιτίθενται σε κάθε άποψη που φέρνει αντιρρήσεις στην κυρίαρχη λογική της τρόικας. Δεν άκουσα σήμερα έναν άνθρωπο να πει για την έκθεση του Ευρωπαϊκού Κοινοβουλίου και τις ευθύνες που έχει η τρόικα για τις ζημίες που υπέστη η ελληνική οικονομία, κυρίες και κύριοι συνάδελφοι.
Δεν σας άκουσα, κύριε Υπουργέ, να κάνετε αναφορά. Τη στιγμή που το Ευρωπαϊκό Κοινοβούλιο αναδεικνύει τις ευθύνες που έχουν οι κύριοι αυτοί;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58451"," Κλείστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58452"," Κλείνω, κυρία Πρόεδρε.
Σε τελική ανάλυση, αν θέλετε να τους κάνετε μία τέτοια χάρη, κύριε Υπουργέ, απαγορεύστε τους να απολύουν εργαζομένους τουλάχιστον! Και, δεύτερον, απαιτείστε να κάνουν και καμμιά ελληνική παραγωγή. Μας έπνιξαν τα τουρκικά σίριαλ! Δεν μπορεί να τους απαλλάσσετε και να μην κάνουν μία ελληνική παραγωγή αυτοί οι κύριοι.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"58453"," Ευχαριστούμε, κύριε Κουρουμπλή. Να είστε καλά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58454"," Κυρία Πρόεδρε, θα ήθελα να πω κάτι για ένα λεπτό.","ΙΟΡΔΑΝΗΣ ΤΖΑΜΤΖΗΣ",498
"58455"," Ορίστε πείτε μας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58456"," Απάντησε ο κ. Κουρουμπλής με μία στροφή ποιητική.","ΙΟΡΔΑΝΗΣ ΤΖΑΜΤΖΗΣ",498
"58457"," Θα πείτε και άλλο ποίημα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58458"," Θέλω να απαντήσω λέγοντάς του ότι πέρα από τις διαπιστώσεις και τις αναλύσεις χρειάζονται και λύσεις. Παίρνετε «δέκα» στην ανάλυση, αλλά μηδέν στη λύση. Τζαμτζής – Κεφαλογιάννης.","ΙΟΡΔΑΝΗΣ ΤΖΑΜΤΖΗΣ",498
"58459"," Ευχαριστώ, κύριε Τζαμτζή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58460"," Κυρία Πρόεδρε, το Προεδρείο να μη δείχνει τόσο υπερβολική ανοχή, γιατί…","ΧΡΗΣΤΟΣ ΑΗΔΟΝΗΣ",7
"58461"," Τι να κάνουμε, κύριε συνάδελφε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58462"," Δεν είναι προσωπική επίθεση, αλλά όχι και δώδεκα λεπτά!","ΧΡΗΣΤΟΣ ΑΗΔΟΝΗΣ",7
"58463"," Η κ. Ζωή Κωνσταντοπούλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58464"," Κύριε Υπουργέ, άκουσα καλά; Δεν ξέρετε κάποια στοιχεία που αφορούν την ακίνητη περιουσία των πολιτών και θα πληρώσουν πάλι οι πολίτες, επειδή εσείς δεν ξέρετε, επειδή εσείς δεν κάνετε τη δουλειά σας; Και θεωρείτε ότι νομιμοποιείστε να έρχεστε σε αυτήν εδώ την Αίθουσα και να μιλάτε σε αυτόν τον τόνο, με αυτήν την οίηση, με αυτήν την αλαζονεία, όταν αντιπροσωπεύετε και εκπροσωπείτε παντί τρόπω ένα πολιτικό σύστημα απολύτως υπεύθυνο για τη χρεοκοπία;
 Σας έκανε ο Αλέξης Τσίπρας και ο ΣΥΡΙΖΑ ένα πολύ μεγάλο δώρο. Και αυτό το πολύ μεγάλο δώρο λέγεται «Σχέδιο εκθέσεως της επιτροπής του Ευρωκοινοβουλίου για το μνημόνιο και την τρόικα». Είναι το υπ’ αριθμόν ένα διαπραγματευτικό επιχείρημα για την Κυβέρνηση αυτήν τη στιγμή, που έπρεπε να σας έχει επιβάλει να έχετε κατεβάσει τα μολύβια, αποσύρει αυτά τα νομοσχέδια και να διεκδικείτε σθεναρά στην Ευρώπη. 
Το διαβάσατε; Ο κ. Τσίπρας πήγε, συνάντησε τον Όλι Ρεν, του κατέθεσε τη μαύρη βίβλο του μνημονίου, κατέθεσε στην επιτροπή αυτή τα στοιχεία και το πόρισμα ποιο είναι; 
Το Ευρωκοινοβούλιο λέει ότι πρέπει να αναθεωρηθεί η πολιτική αυτή, είναι λάθος η πολιτική αυτή, η πολιτική αυτή έπληξε τη δημοκρατία και τη διαφάνεια, τα δικαιώματα των πολιτών, το πολιτειακό σύστημα στις χώρες στις οποίες εφαρμόζεται. Μιλάει για αδιαφάνεια στις διαπραγματεύσεις και ανησυχεί, γιατί δεν επικοινωνήθηκαν με σαφήνεια στα εσωτερικά κοινοβούλια -με πρώτο το ελληνικό- τα κείμενα που κυρώθηκαν ως συμβάσεις. Μιλάει για απόκλιση από τους ευρωπαϊκούς στόχους και σκοπούς. Μιλάει για προγράμματα τα οποία δεν σέβονται το ευρωπαϊκό κεκτημένο σε επίπεδο προστασίας της δημόσιας υγείας και της υγείας των πολιτών. Μιλάει για ανισότητα κατανομής του εισοδήματος και για περικοπές κοινωνικών δαπανών, για αύξηση της ανεργίας και της φτώχειας και ρητώς δηλώνει στο σημείο 18 ότι είναι απαράδεκτο το επίπεδο της ανεργίας των νέων. Μιλάει για έλλειψη προόδου στην Ελλάδα και απορώ όταν υπάρχει αυτή η έκθεση που λέει ότι υπάρχει έλλειψη προόδου σε σχέση με την έξοδο από το μνημόνιο, πώς έρχονται οι Βουλευτές σας και αν δεν τους έχετε ενημερώσει και λένε ότι βγαίνουμε από το μνημόνιο το οποίο έχετε κυρώσει μέχρι το 2060. 
Μιλάει επίσης η έκθεση για διαφθορά και απάτη ολκής, μεγάλης κλίμακας, εν σχέσει με τα στατιστικά στοιχεία που δίνονταν πριν από το μνημόνιο. Ξέρετε δηλαδή για τι μιλάει. Μιλάει και για την ΕΛΣΤΑΤ, την οποία εσείς τώρα θάλπετε με ασυλία όχι μόνον ως υπηρεσία αλλά με το ίδιο πρόσωπο τον κ. Γεωργίου -τον διωκόμενο σε βαθμό κακουργήματος για απάτη- να την εκπροσωπεί.
 Μιλάει το σχέδιο εκθέσεως του Ευρωκοινοβουλίου για ένα πρόγραμμα που δεν απέτρεψε καθόλου τη χρεοκοπία, όπως υποσχεθήκατε και υποσχέθηκε η τρόικα, για υπεραισιόδοξες προβλέψεις και για λάθη της τρόικας. Υπογραμμίζει ότι δεν υπήρξε καμμία μακροπρόθεσμη πρόβλεψη και σχεδιασμός. Μιλάει για αντικείμενο αποστολής της τρόικας, το οποίο είναι εκτός του ευρωπαϊκού θεσμικού πλαισίου. 
Η έκθεση λέει αυτά που λέγαμε ως ΣΥΡΙΖΑ και προεκλογικά αλλά και όταν ήρθε το πρώτο μνημόνιο από τον περιβόητο και διαβόητο κ. Παπακωνσταντίνου, που τον καταχειροκροτούσαν οι απόντες Βουλευτές του ΠΑΣΟΚ, οι οποίοι είναι μονίμως απόντες και που είχαν το θράσος σήμερα να μας καλωσορίσουν –εμένα προσωπικά που είμαι κάθε μέρα εδώ- στα κοινοβουλευτικά μου καθήκοντα. 
Γιατί; Γιατί ενοχλήθηκαν που ζητήσαμε να διερευνηθεί και από τη δικαιοσύνη το σκάνδαλο των υποβρυχίων. Δεν θα γλιτώσετε τη διερεύνηση. Δεν θα την αποτρέψετε με κοινοβουλευτικά κουκουλώματα. 
Η έκθεση του Ευρωκοινοβουλίου, μιλάει επίσης –και αυτό έχει ιδιαίτερο ενδιαφέρον- για έλλειψη δημοκρατικής νομιμοποίησης της τρόικας αλλά και –ακούστε το αυτό, κύριε Στουρνάρα, ειδικά εσείς- για σύγκρουση συμφερόντων μεταξύ εκείνων που ενεργούν και ως όργανα της τρόικας και ως δανειστές και ως θεματοφύλακες των συνθηκών και εξειδικεύει στους εκπροσώπους της Ευρωπαϊκής Επιτροπής και στους εκπροσώπους της Ευρωπαϊκής Κεντρικής Τράπεζας, κύριε Στουρνάρα. 
Επισημαίνει δηλαδή τη σύγκρουση συμφερόντων των τραπεζιτών, κύριε Στουρνάρα, όταν εμφανίζονται και ως εκπρόσωποι της εκτελεστικής εξουσίας και ως αξιωματούχοι τραπεζικοί και ως δανειστές που έχουν ιδιοτελές συμφέρον να εισπράξουν οι τράπεζες.
Και αλήθεια, αυτό μήπως πρέπει να μας κάνει να έχουμε κάποια ερωτηματικά για τη διακυβέρνηση Παπαδήμου, ο οποίος τοποθετήθηκε στη θέση του Πρωθυπουργού μετά τη θητεία του ως Αντιπροέδρου της Ευρωπαϊκής Κεντρικής Τράπεζας; 
Μιλάει επίσης η ίδια έκθεση, η έκθεση του Ευρωκοινοβουλίου, για πολλαπλά λάθη και για ανάγκη άμεσης αναθεώρησης όλων των προβλέψεων που εσείς τώρα εμφανίζετε ως μονόδρομο, δυνάμει του οποίου δήθεν θα αναγκαστείτε εκόντες άκοντες να νομοθετήσετε και πάλι επαχθή μέτρα. Εδώ είναι τα επιχειρήματά σας. 
Ποιος διαπραγματεύεται; Πού είναι αυτή η εθνική ομάδα διαπραγμάτευσης για να θέσει αυτά τα θέματα και να πει «Το λέει το Ευρωπαϊκό Κοινοβούλιο κύριοι. Εμείς θα επιβαρύνουμε κι άλλο τους πολίτες μας όταν το Ευρωπαϊκό Κοινοβούλιο μας λέει ότι είναι λάθος;».
Τα λάθη όμως όλα τα αγνοείτε. Την ομολογία του λάθους, που κατ’ επανάληψη έχει κάνει το Διεθνές Νομισματικό Ταμείο, δεν την αξιοποιήσατε, μολονότι σας προσκάλεσε να το κάνετε ο Αλέξης Τσίπρας πέρυσι το Φεβρουάριο και σας έκανε ειδική επίκαιρη ερώτηση γι’ αυτόν το σκοπό. Τα καταθέτω στα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Επίσης, το Διεθνές Νομισματικό Ταμείο παραδέχθηκε το λάθος και τον Ιούνιο και τώρα, πριν από λίγες μέρες, η κ. Λαγκάρντ λέει ότι είναι ζήτημα τιμής η αναγνώριση του λάθους από το Διεθνές Νομισματικό Ταμείο. Ακόμα διερωτάται, ποια κρίση ξεπέρασε η Ευρώπη με 12% ανεργία; Τι να πει η Ελλάδα με 30% ανεργία, με 60% στους νέους άνδρες και 70% στις νέες γυναίκες;
Προφανώς, τα λάθη δεν θέλετε να τα αξιοποιήσετε και αυτό δημιουργεί την πεποίθηση, όχι απλώς την υπόνοια, ότι έχετε και εσείς σύγκρουση συμφερόντων, διότι δεν ενεργείτε προς όφελος του λαού τον οποίο εκπροσωπείτε. Δεν ενεργείτε προς όφελος των συμφερόντων εκείνων που έχετε πλήξει και που είναι τα θύματα της πολιτικής σας. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας  Βουλευτού)
Λέγοντας αυτά, έρχομαι στις τέσσερις ειδικές διατάξεις του νομοσχεδίου. Θα υπενθυμίσω βεβαίως ότι, όπως ενεργείτε εσείς, ενήργησαν κι άλλοι. Χαρακτηριστικός είναι ο κ. Πρετεντέρης, που ομολόγησε δημόσια ότι διαβεβαίωνε τους πολίτες πως το χρέος είναι βιώσιμο, από τηλεοράσεως κάθε βράδυ, ενώ γνώριζε ότι δεν είναι. Το καταθέτω στα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Έρχομαι τώρα στο νομοσχέδιο και σε τέσσερις διατάξεις για να πω τα εξής: Πρώτον, δίνετε ασυλία στον κ. Γκίκα Μάναλη, ειδικό διαχειριστή της ΕΡΤ για ποινικές, αστικές και όποιες άλλες ευθύνες, παρελθούσες και μελλοντικές και αναλαμβάνει να πληρώσει τα σπασμένα, κύριε Στουρνάρα, το ελληνικό δημόσιο. 
Αν θέλετε, μπορείτε να με προσέχετε. Ξέρω ότι η κ. Μπέη, που ήταν συνεργάτης του κ. Παπακωνσταντίνου, έχει να σας πει ενδιαφέροντα πράγματα, αλλά ακούστε με λιγάκι.","ΖΩΗ ΚΩΝΣΤΑΝΤΟΠΟΥΛΟΥ",272
"58465"," Σας προσέχω πάρα πολύ.","ΙΩΑΝΝΗΣ ΣΤΟΥΡΝΑΡΑΣ",168
"58466"," Απλώς, κυρία Πρόεδρε, κάποια στιγμή πρέπει να γίνει μια υπόδειξη στους Υπουργούς ότι είναι ακραία περιφρόνηση αυτή η διαδικασία.","ΖΩΗ ΚΩΝΣΤΑΝΤΟΠΟΥΛΟΥ",272
"58467"," Συνεχίστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58468"," Συνεχίζω.
Γιατί αναλαμβάνετε, κύριε Στουρνάρα, να πληρώσετε όλα τα σπασμένα του κ. Γκίκα Μάναλη, ενώ εκκρεμούν αγωγές εναντίον του, μηνύσεις εναντίον του…","ΖΩΗ ΚΩΝΣΤΑΝΤΟΠΟΥΛΟΥ",272
"58469"," Σας παρακαλώ, τηλεγραφικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58470"," Βεβαίως, κυρία Πρόεδρε, τηλεγραφικά.
Γιατί αναλαμβάνετε να πληρώσετε τα σπασμένα; Διότι γνωρίζετε ότι είστε συνυπαίτιοι και γι’ αυτό απορρίψατε την πρόταση εξεταστικής επιτροπής που κάναμε. Όμως συνομολογείτε σήμερα, με τον πιο πανηγυρικό τρόπο, ότι η εξεταστική επιτροπή είχε αντικείμενο και εμείς θα την επαναφέρουμε.
Δεύτερον, η μόνη μνημονιακή υποχρέωση που παραβιάζετε, είναι ο φόρος στους καναλάρχες. Την παραβιάζετε για πολλοστή φορά και λέτε «Αναγνωρίζουμε ότι είναι σε δύσκολη θέση και θα χαθούν εκατοντάδες θέσεις εργασίας, αν τους φέρουμε στη δύσκολη θέση να φορολογηθούν». 
Αλήθεια; Ενάμισι εκατομμύριο άνεργοι δεν μετρούν για εσάς; Επικαλείστε την ανεργία μόνο για τους καναλάρχες, στους οποίους χαρίσατε και το ψηφιακό σήμα; Δεν θα σχολιάσω ότι για πολλοστή φορά αποσύρατε μια διάταξη που είναι φωτογραφική και επωφελής για συγκεκριμένους. Θα σας ρωτήσω όμως…","ΖΩΗ ΚΩΝΣΤΑΝΤΟΠΟΥΛΟΥ",272
"58471"," Συντομεύετε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58472"," Κυρία Πρόεδρε, δυο λεπτά θα χρειαστώ ακόμα.","ΖΩΗ ΚΩΝΣΤΑΝΤΟΠΟΥΛΟΥ",272
"58473"," Όχι, κυρία Κωνσταντοπούλου, είναι πάρα πολλά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58474"," Ενάμισι.","ΖΩΗ ΚΩΝΣΤΑΝΤΟΠΟΥΛΟΥ",272
"58475"," Ένα λεπτό, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58476"," Σε ενάμισι λεπτό θα έχω τελειώσει.
Αλήθεια, δέχεστε την τροπολογία 1041/202; Την αποδέχεστε; Ο κ. Τσουμάνης ήταν ένας εκ των τριών που έφεραν την τροπολογία «ντροπολογία» για την ασυλία των τραπεζιτών που χορήγησαν δάνεια και στα κόμματά σας. Δεν έμαθε από το πάθημά του; Φέρνει κι άλλη τέτοια τροπολογία, με την οποία επιτρέπετε στους εαυτούς σας να προχρονολογείτε ΦΕΚ; Σοβαρά θα το δεχτείτε; Σκεφτείτε το ξανά, κύριε Στουρνάρα.
Τέλος, εν σχέσει με το γεγονός ότι εσείς μονιμοποιείτε το χαράτσι του κ. Βενιζέλου, που το έφερε το Σεπτέμβρη του 2011 ως δήθεν προσωρινό, θα κριθείτε. Θα κριθείτε όμως ακόμη πιο αυστηρά, για το γεγονός ότι αρνείστε πεισματικά -ενεργώντας αντισυνταγματικά και παράνομα σε βάρος της πατρίδας, της δημοκρατίας και του λαού- να προστατέψετε τους πολίτες και να αποδεχθείτε τις τροπολογίες που αποτελούν το μίνιμουμ –και τις οποίες κατέθεσε ο ΣΥΡΙΖΑ- για  την παροχή δωρεάν ηλεκτρικού ρεύματος στους πιο φτωχούς, για την επαναφορά του ειδικού φόρου κατανάλωσης πετρελαίου στα προηγούμενα επίπεδα για να μπορούν οι άνθρωποι να ζεσταθούν…","ΖΩΗ ΚΩΝΣΤΑΝΤΟΠΟΥΛΟΥ",272
"58477"," Κλείστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58478"," …διότι δεν μπορεί να σας πονάει η τσέπη του καναλάρχη και δεν μπορεί να μη σας πονάει το δεκατριάχρονο παιδί που πεθαίνει στη Θεσσαλονίκη.","ΖΩΗ ΚΩΝΣΤΑΝΤΟΠΟΥΛΟΥ",272
"58479"," Έχετε κλείσει, κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58480"," Τελευταία φράση και σας ευχαριστώ ιδιαιτέρως, κυρία Πρόεδρε, για την ανοχή σας.
Και βεβαίως δεν μπορεί να αρνείστε να εισάγετε γενική αναστολή των πλειστηριασμών, όπως ισχύει σήμερα, για έναν ακόμη χρόνο αλλά να εκβιάζετε εκ νέου τους πολίτες και να προλειαίνετε το έδαφος για να χορηγήσετε δάνεια και απαιτήσεις σε ξένα συμφέροντα, σε ξένα funds, τα οποία πιστά υπηρετείτε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"58481"," Ευχαριστούμε, κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58482"," Κυρία Πρόεδρε, θα ήθελα το λόγο.","ΠΑΡΙΣ ΚΟΥΚΟΥΛΟΠΟΥΛΟΣ",245
"58483"," Τι θέλετε, κύριε συνάδελφε; Θα μιλήσετε ως Κοινοβουλευτικός Εκπρόσωπος;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58484"," Βεβαίως. Έγινε μια αναφορά στην Κοινοβουλευτική Ομάδα του ΠΑΣΟΚ την οποία εκπροσωπώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"58485"," Έχετε δυο λεπτά για να απαντήσετε.
Ορίστε, κύριε Κουκουλόπουλε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58486"," Έγινε μια αναφορά ότι μονίμως απουσιάζουμε. Εγώ δεν θα ακολουθήσω βέβαια το ύφος της απόλυτης λεκτικής βίας που χαρακτηρίζει την κυρία συνάδελφο από τότε που εμφανίστηκε στα δημόσια πράγματα, απλά θέλω να της πω ότι με το δικό της ύφος, αν την προηγούμενη εβδομάδα που είδαν το φως της δημοσιότητας τα «πόθεν έσχες» των Βουλευτών, υπήρχαν «πόθεν έσχες» στην Κοινοβουλευτική Ομάδα του ΠΑΣΟΚ σαν αυτά του κόμματός της, κατά τη λογική της έπρεπε να μετακομίσουμε από τη χώρα. 
Ας καταλάβει, λοιπόν, ότι δεν υπάρχει ηθικό πλεονέκτημα για να μιλάει ως πρωτόπλαστη μέσα στη Βουλή και να χαμηλώσει τους τόνους.","ΠΑΡΙΣ ΚΟΥΚΟΥΛΟΠΟΥΛΟΣ",245
"58487"," Τι λέτε, κύριε Κουκουλόπουλε;","ΖΩΗ ΚΩΝΣΤΑΝΤΟΠΟΥΛΟΥ",272
"58488"," Δεν είναι ο εισαγγελεύς και όλοι εμείς οι κατηγορούμενοι, επειδή έτσι νομίζει η κ. Κωνσταντοπούλου. 
Επιπλέον, θέλω να αναφερθώ ονομαστικά στην κ. Μπέη για την οποία μίλησε η κ. Κωνσταντοπούλου. Τι σημαίνει που ήταν συνεργάτης του κ. Παπακωνσταντίνου; Είναι προπατορικό αμάρτημα; Εγώ τη γνωρίζω από τότε που είμαι Βουλευτής και είναι μια εξαίρετη συνεργάτης του τέως και νυν Υπουργού. 
Κύριε Κεφαλογιάννη, σας παρακαλώ, μην απασχολείτε τον κύριο Υπουργό. Έχουν δίκιο. Λέω κάτι που αφορά τον Υπουργό και ένα συνεργάτη του, που λοιδορήθηκε νωρίτερα.
Θέλω να πω, κυρία Πρόεδρε, ότι δεν θα ακολουθήσω αυτόν το δρόμο. Ας ψάξουν να βρουν Βουλευτές με υψηλότατα καθήκοντα στο χώρο τους σήμερα ποιων Υπουργών ήταν συνεργάτες, που σήμερα είναι στη φυλακή. Γιατί η λογική τους στρέφεται εναντίον τους. Και αν θέλουν να ακολουθήσουν αυτό το δρόμο είναι εύκολο. Πρέπει όμως να καταλάβουν ότι το δέντρο της Χρυσής Αυγής μπορούν να το ποτίζουν μόνοι τους. Εμείς αρνούμαστε να το ποτίζουμε. 
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"58489"," Κυρία Πρόεδρε, θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58490"," Όχι, κύριε Λαφαζάνη.
Σας παρακαλώ, υπάρχουν πιο ουσιαστικά πράγματα για να μαλώσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58491"," Πρέπει να μας πει ονόματα.","ΠΑΝΑΓΙΩΤΗΣ ΛΑΦΑΖΑΝΗΣ",279
"58492"," Σας παρακαλώ, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58493"," Είπατε ότι έπαιξαν αυτόν το ρόλο τον οποίο…","ΠΑΝΑΓΙΩΤΗΣ ΛΑΦΑΖΑΝΗΣ",279
"58494"," Δεν είπα ότι παίξατε ρόλο.","ΠΑΡΙΣ ΚΟΥΚΟΥΛΟΠΟΥΛΟΣ",245
"58495"," Εγώ να φύγω από εδώ. Δεν υπάρχει λόγος να υπάρχω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58496"," Μα έλεος πια!","ΠΑΝΑΓΙΩΤΗΣ ΛΑΦΑΖΑΝΗΣ",279
"58497"," Εγώ είπα ότι υπάρχουν στελέχη στις τάξεις σας που διετέλεσαν επαγγελματικά…","ΠΑΡΙΣ ΚΟΥΚΟΥΛΟΠΟΥΛΟΣ",245
"58498"," Σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58499"," Δεν θεωρώ ότι είναι ψόγος. Για την κ. Κωνσταντοπούλου…","ΠΑΡΙΣ ΚΟΥΚΟΥΛΟΠΟΥΛΟΣ",245
"58500"," Ωραίο διάλογο κάνετε, κύριοι συνάδελφοι. Πολύ ωραία! Σηκωθήκατε και οι δύο. Σε καφενείο είμαστε; Ο ένας από εδώ κι ο άλλος από εκεί; Ζητήσατε το λόγο και σηκώνεστε; Πρώτα απ’ όλα μιλούσε ο κ. Λαφαζάνης. Σας παρακαλώ να καθίσετε κάτω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58501"," Κυρία Πρόεδρε, για να μην υπάρξει παρεξήγηση, εγώ είπα ότι υπάρχουν κορυφαία στελέχη του ΣΥΡΙΖΑ και άλλων κομμάτων…","ΠΑΡΙΣ ΚΟΥΚΟΥΛΟΠΟΥΛΟΣ",245
"58502"," Το είπατε και το καταλάβαμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58503"," Εργαζόταν. Γιατί το λέτε; Ποιους εννοείτε; Πείτε μας.","ΠΑΝΑΓΙΩΤΗΣ ΛΑΦΑΖΑΝΗΣ",279
"58504"," Εγώ δεν υπαινίχθηκα ότι είναι κακό. Εργαζόταν κάποιος στο τάδε Υπουργείο και ο τάδε Υπουργός σήμερα, μπορεί να είναι στη φυλακή. Αυτό σημαίνει ότι αυτούς που πήγαιναν εκεί και έβγαζαν το ψωμί τους, τους ακολουθεί η αμαρτία του Υπουργού; Τι είναι αυτά τα πράγματα;","ΠΑΡΙΣ ΚΟΥΚΟΥΛΟΠΟΥΛΟΣ",245
"58505"," Εντάξει, κύριε Κουκουλόπουλε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58506"," Κυρία Πρόεδρε, παρακαλώ το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"58507"," Θα δώσουμε ένα λεπτό και στην κ. Κωνσταντοπούλου και κλείνουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58508"," Αυτά τα είπα για την κ. Κωνσταντοπούλου που εγκαλεί την συνεργάτη. Είναι αμάρτημα αυτό; Δεν ντρέπεται;","ΠΑΡΙΣ ΚΟΥΚΟΥΛΟΠΟΥΛΟΣ",245
"58509"," Κυρία Πρόεδρε, μπορώ να έχω το λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"58510"," Μισό λεπτό, κυρία Κωνσταντοπούλου. Καθίστε κάτω και θα σας δώσω το λόγο για να μιλάτε κοσμίως μέσα στο Κοινοβούλιο.
Έχετε το λόγο για ένα λεπτό, κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58511"," Ευχαριστώ, κυρία Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"58512"," Μη μακρηγορήσετε και μην αναφερθείτε σε πρόσωπα. Τοποθετηθείτε γενικά για να προχωράμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58513"," Θα αναφερθώ σε αυτό το οποίο είπα, για να είναι ξεκάθαρο το τι είπα και να μη διαστρέφεται. 
Προφανώς ο κ. Κουκουλόπουλος δεν γνωρίζει ή προσποιείται ότι δεν γνωρίζει. Εγώ καθ ον χρόνο απευθυνόμουν στον κύριο Υπουργό, ο κύριος Υπουργός ήταν απορροφημένος να μιλάει με την κ. Μπέη, η οποία είναι συνεργάτης σήμερα δική του, συνεργάτης προηγουμένως του κ. Παπακωνσταντίνου και το όνομά της είναι στο στικάκι που επεξεργάστηκε τη λίστα Λαγκάρντ. Είχαμε ζητήσει να ερευνηθεί ειδικά αυτό το θέμα με αίτησή μας οι Βουλευτές του ΣΥΡΙΖΑ. 
Τώρα αν κάποιοι αυτό θέλουν να λένε ότι δεν έχει καμμία σημασία και τίποτα δεν πρέπει να διερευνάται, εμείς λέμε ότι πρέπει όλα να διερευνώνται και μιας και είναι ανοιχτές οι έρευνες στη δικαιοσύνη -γιατί η Βουλή, δυστυχώς- δεν ερευνά, ό,τι άλλο έχετε μπορείτε να πάτε να το καταθέσετε. Εμείς το κάνουμε.","ΖΩΗ ΚΩΝΣΤΑΝΤΟΠΟΥΛΟΥ",272
"58514"," Ευχαριστούμε. 
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58515"," Θα ποινικοποιήσουμε την εργασία, κυρία Πρόεδρε;","ΠΑΡΙΣ ΚΟΥΚΟΥΛΟΠΟΥΛΟΣ",245
"58516"," Κύριε Κουκουλόπουλε, τοποθετηθήκατε. Γιατί τα ξαναλέτε; Καταγράφηκαν στα Πρακτικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58517"," Δεν μιλάω για τον εαυτό μου ούτε για τον κ. Στουρνάρα.","ΠΑΡΙΣ ΚΟΥΚΟΥΛΟΠΟΥΛΟΣ",245
"58518"," Δεν έχετε το λόγο. Είναι όρθιος ο κύριος Υπουργός για να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58519"," Ποινικοποιούμε την εργασία. Είναι πρωτοφανές αυτό.","ΠΑΡΙΣ ΚΟΥΚΟΥΛΟΠΟΥΛΟΣ",245
"58520"," Δεν καταγράφεται τίποτα απ’ αυτά που λέτε. Αυτά που είπατε όρθιος και ενώ ζητήσατε το λόγο καταγράφηκαν, θα μείνουν στα Πρακτικά.
 Κύριε Υπουργέ, συγγνώμη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58521"," …","ΠΑΡΙΣ ΚΟΥΚΟΥΛΟΠΟΥΛΟΣ",245
"58522"," Εσείς με ακούτε από το Προεδρείο που προσπαθώ να διευθύνω και χωρίς να ζητάτε το λόγο, παίρνετε το λόγο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58523"," …","ΠΑΡΙΣ ΚΟΥΚΟΥΛΟΠΟΥΛΟΣ",245
"58524","  Έτσι κάνετε, όταν δεν παίρνετε το λόγο και δεν τηρούμε τις διαδικασίες. Τι κάνουμε; Υπάρχει Κανονισμός, υπάρχει Προεδρείο που το έχετε εκλέξει εσείς και εσείς πρέπει να τιμάτε το Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58525"," …","ΠΑΡΙΣ ΚΟΥΚΟΥΛΟΠΟΥΛΟΣ",245
"58526"," Αυτό σας παρακαλώ και εγώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58527"," …","ΠΑΡΙΣ ΚΟΥΚΟΥΛΟΠΟΥΛΟΣ",245
"58528"," Πολύ το σέβεστε το Προεδρείο βλέπω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58529"," …","ΠΑΡΙΣ ΚΟΥΚΟΥΛΟΠΟΥΛΟΣ",245
"58530"," Ο Υπουργός Οικονομικών, κ. Ιωάννης Στουρνάρας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58531"," Λυπάμαι πραγματικά για τις αναφορές σας, κυρία Κωνσταντοπούλου. Δεν καταλαβαίνω την τόση οργή στη φωνή σας, κυρία Κωνσταντοπούλου, τον τόσο καταγγελτικό λόγο εναντίον των πάντων. Τι είστε; Τιμητής των πάντων εδώ; Η κ. Μπέη, είναι διαμάντι για τη Δημόσια Διοίκηση. Μακάρι να είχαμε εκατό σαν την κ. Μπέη.","ΙΩΑΝΝΗΣ ΣΤΟΥΡΝΑΡΑΣ",168
"58532"," Κυρία Πρόεδρε, θα ήθελα κι εγώ το λόγο.","ΕΜΜΑΝΟΥΗΛ ΚΕΦΑΛΛΟΓΙΑΝΝΗΣ",144
"58533"," Ορίστε, κύριε Κεφαλογιάννη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58534"," Κοιτάξτε, δεν θέλω να μπω σε αυτόν τον καυγά.","ΕΜΜΑΝΟΥΗΛ ΚΕΦΑΛΛΟΓΙΑΝΝΗΣ",144
"58535"," Γιατί μπαίνετε τότε; Τι θέλετε να πείτε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58536"," Ως Κοινοβουλευτικός Εκπρόσωπος έχω δικαίωμα να μιλήσω για δύο λεπτά.","ΕΜΜΑΝΟΥΗΛ ΚΕΦΑΛΛΟΓΙΑΝΝΗΣ",144
"58537"," Ορίστε, κύριε Κεφαλογιάννη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58538"," Εγώ την κ. Μπέη δεν τη γνωρίζω καθόλου και δύσκολα συγκρατώ και το όνομά της. Όμως, βλέπω μία κυρία εδώ, η οποία είναι με 1.000 ευρώ, γιατί τόσα παίρνει ως σύμβουλος του Υπουργού, να το ξέρει και ο ελληνικός λαός.","ΕΜΜΑΝΟΥΗΛ ΚΕΦΑΛΛΟΓΙΑΝΝΗΣ",144
"58539"," Μόνιμη υπάλληλος είναι η κυρία.","ΓΙΑΝΝΗΣ ΚΟΥΤΣΟΥΚΟΣ",258
"58540"," Το ίδιο, λοιπόν. 
Την κ. Μπέη σε αυτό το νομοσχέδιο, επειδή κι εγώ έκλεισα εχθές δεκαεπτά ώρες και σήμερα καμιά δεκαριά, τη βλέπω όλη μέρα εδώ. Την έχουμε τρελάνει -γιατί είναι νομική σύμβουλος του Υπουργού- με διάφορα θέματα. 
Κυρία Κωνσταντοπούλου, είστε νομικός, εγώ είμαι οικονομολόγος, νομίζω ότι κάνετε μεγάλο λάθος. Δεν ταυτίζεστε εσείς, ως νομικός σύμβουλος με τον εκάστοτε επιχειρηματία που συμβουλεύετε. Εσείς προσφέρετε τις νομικές σας συμβουλές. Ούτε ταυτίζεστε με τον οποιονδήποτε εγκληματία υπερασπίζεστε στα δικαστήρια. Λοιπόν, πρέπει να ξεκαθαρίσουμε μερικά πράγματα. Έχουμε χάσει το μέτρο σ’ αυτήν την Αίθουσα. Σας παρακαλώ πολύ. Έχετε λαμπρές σπουδές. Συγκρατηθείτε. Κάποια στιγμή εδώ, πρέπει να λέμε τα πράγματα όπως είναι. 
Θα παρακαλέσω, κυρία Πρόεδρε, σε ανθρώπους που είναι ανυπεράσπιστοι σε αυτήν την Αίθουσα, που δεν μπορούν να πάρουν το λόγο, να παρεμβαίνει το Προεδρείο και να επιβάλλει την τάξη. Εάν θέλει να πει κάποιος συνάδελφος Βουλευτής για έναν άλλο Βουλευτή, ας το πει. Έχει το δικαίωμα του λόγου και του αντίλογου, οπότε μπορεί να υπερασπιστεί τον εαυτό του. Δεν θα τα βάλουμε τώρα με τα στελέχη της διοίκησης, με ανθρώπους που δεν είναι δυνατόν να υπερασπιστούν τον εαυτό τους. 
(Χειροκροτήματα από την πτέρυγα της Νέας Δημοκρατίας)","ΕΜΜΑΝΟΥΗΛ ΚΕΦΑΛΛΟΓΙΑΝΝΗΣ",144
"58541"," Ευχαριστώ, κύριε Κεφαλογιάννη. 
Ο κ. Κωνσταντίνος Μαρκόπουλος, Βουλευτής της Νέας Δημοκρατίας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58542"," Κυρίες και κύριοι συνάδελφοι, δεν χρειάζεται τόση ένταση σε αυτήν την Αίθουσα και μάλιστα για επουσιώδη ζητήματα. Για να ενώσω κι εγώ τη φωνή μου με τον κ. Κεφαλογιάννη, δεν υπάρχει κανείς λόγος να αναφερόμαστε στους συνεργάτες μας ούτε στους συνεργάτες των πολιτικών μας αντιπάλων. Είμαστε πολιτικοί. Η Κυβέρνηση έχει εκτελεστική εξουσία, έχει τελική υπογραφή στη δουλειά τους. Θα κριθεί πολιτικά από αυτό. Δεν υπάρχει κανένας λόγος να αναφερόμαστε σε αυτούς τους ανθρώπους, οι οποίοι τους συμβουλεύουν και τους συμπαρίστανται. Είναι πολύ μεγάλο λάθος και αδικούμε και τη δουλειά μας. 
Άκουσα πολύ ενδιαφέροντα πράγματα στην ανάλυση του ΣΥΡΙΖΑ και της κ. Κωνσταντοπούλου –δεν είναι προσωπικό, μη σηκωθείτε ακόμα. Άκουσα πολύ ενδιαφέροντα πράγματα για την έκθεση του Ευρωκοινοβουλίου. Θα συμμετέχω κι εγώ σ’ αυτήν τη συζήτηση. Ποιοι είναι οι δύο Βουλευτές που ανέλαβαν να αναλύσουν για λογαριασμό του Ευρωκοινοβουλίου και να φέρουν ένα προσχέδιο έκθεσης προς συζήτηση και ψήφιση; Δύο εκπρόσωποι των δύο μεγαλύτερων κομμάτων του Ευρωκοινοβουλίου: Του Λαϊκού Κόμματος και του Σοσιαλιστικού Κόμματος.
Ο κ. Τσίπρας, σεβαστός κατά τα άλλα, Αρχηγός της Αξιωματικής Αντιπολίτευσης, τι θέση επέχει σε αυτό; Ότι το ανέφερε. Όμως, οι δύο εκπρόσωποι των δύο μεγαλύτερων κομμάτων, είναι πολύ σημαντικό να ξέρουμε τι κατέγραψαν, ποιοι το κατέγραψαν, ποιοι το καταθέτουν ως προσχέδιο στο Κοινοβούλιο και τι θέση έχει αυτό στον προβληματισμό το δικό μας.
Προτείνω το εξής και επιστώ την προσοχή κυρίως στην Αξιωματική Αντιπολίτευση, που τη βλέπω να έχει φουσκοδεντριές τελευταία. Αυτή η έκθεση, ίσως αποβεί την άνοιξη το μεγαλύτερο όπλο στα χέρια της χώρας. Σε αυτήν την αναμέτρηση, τη μεγάλη πολιτική, όταν η χώρα θα έχει διεκπεραιώσει αυτά που έχει δεσμευτεί και θα έρθει η ώρα οι δανειστές να κάνουν αυτά που έχουν δεσμευτεί είναι φρόνιμο –και τη λέξη «φρόνιμο», την εννοώ- να είμαστε όλοι μαζί, ο καθένας με τις θέσεις του, σε αυτήν την αναμέτρηση για το μέλλον. Όποιος απουσιάζει εκεί, αν τα πράγματα πάνε καλά -δεν νομίζω ότι αμφιβάλλει κανείς ή θα ήθελε να πάνε κακά- θα έχει χάσει, κυρίες και κύριοι συνάδελφοι του ΣΥΡΙΖΑ. Μην προκαταλαμβάνετε ούτε τον εαυτό σας ούτε το θυμικό σας ότι η χώρα θα αποτύχει, γιατί αν δεν αποτύχει δεν θα δύνασθε ούτε καν να παρουσιαστείτε. Κι αν υπάρχει ένας σε αυτήν την Αίθουσα που εύχεται η χώρα να αποτύχει, παρακαλώ να σηκωθεί. Δεν υπάρχει κανείς.
Άρα, γι’ αυτήν την έκθεση τη θετική για τη χώρα, αρνητική για τα μεγέθη, ποιος είναι αυτός από όλους που βρίσκονται σε αυτήν την Αίθουσα που λέει ότι τα πράγματα στη χώρα πάνε καλά; Άρα, η χώρα βαδίζει σε μία σιδηροτροχιά. Αυτήν τη σιδηροτροχιά πρέπει να τη διεκπεραιώσει. Κομμάτι αυτής της σιδηροτροχιάς και της αλληλουχίας των νομοσχεδίων είναι αυτό που συζητάμε σήμερα, για να μπω στο προκείμενο.
Κύριε Υπουργέ, έχει γίνει μεγάλη κουβέντα για το εάν η χώρα και οι πολίτες υπερφορολογούνται ή όχι. Σας παρακολούθησα πάρα πολύ και στην επιτροπή και στις ομιλίες σας εδώ. 
Έχετε καταθέσει δικαίως ότι ο φόρος ακινήτων είναι ένας θεσμός σε όλη την Ευρωπαϊκή Ένωση, ότι είμαστε γύρω στο 1,6% του ΑΕΠ, ενώ ο μέσος όρος είναι γύρω στο 1,8% στην Ευρωζώνη.
Όμως, για ποια χώρα μιλάμε; Μιλάμε για μια χώρα, στην οποία η ύφεση είναι για έκτη συνεχή χρονιά λόγω του προγράμματος στο οποίο έχει μπει και της εσωτερικής υποτίμησης, μιλάμε για μια χώρα με πολύ μεγάλη ανεργία, για μια χώρα στην οποία πολλά νοικοκυριά έχουν μόνο ένα μεροκάματο και κάποια δεν έχουν κανένα και περιμένουν την κοινωνική προστασία. Υπ’ αυτήn την έννοια, οι αριθμοί δεν συμβαδίζουν με την πραγματικότητα.
Αν ήμασταν μια κανονική χώρα, προφανώς θα λέγαμε ότι δεν υπερφορολογούμαστε ή εν πάση περιπτώσει, ακολουθούμε τους νόμους και τις διαδικασίες της Ευρωπαϊκής Ένωσης. Όμως, δεν είμαστε μία κανονική χώρα και επομένως, το βάρος είναι αρκετά έως πολύ μεγάλο. Για να υπάρχει αντοχή στο βάρος, υπάρχει ένας μόνο, μοναδικός, αναγκαίος και ικανός στοιχειώδης κανόνας, το βάρος να είναι απλωμένο σωστά και σε πολλούς, όπως, πράγματι, γίνεται με τις διορθωτικές παρεμβάσεις πολλών, όλων των μελών των δύο Κοινοβουλευτικών Ομάδων που στηρίζουν αυτήn την Κυβέρνηση. Και τους ακούσατε. Ορθώς τους ακούσατε. Διότι εμείς ξέρουμε αρκετά καλά τον παλμό της κοινωνίας.
Όμως, για να είναι το βάρος δίκαιο, εκτός από απλωμένο σε πολλούς, πρέπει και κοινωνικά να είναι ανθεκτικό.
Αυτό σημαίνει, κύριε Υπουργέ, ότι σε ορισμένα σημεία αυτού του σχεδίου νόμου, ακόμα και αυτήn την ύστατη στιγμή, χρειάζονται μικρές, πλην όμως ουσιώδεις στην κατεύθυνση της δικαιοσύνης περαιτέρω αλλαγές, τις οποίες σας ζητώ και εγώ. Θα είμαι κουραστικός, εάν επαναλάβω τα ξενοίκιαστα επί τριετία ή τετραετία καταστήματα ή οικείες, που είναι εύκολο να αποδειχθεί, γιατί δεν έχουν δηλώσει κανένα εισόδημα, γιατί δεν έχουν καμμία καταγραφή στο ρολόι της ΔΕΗ. Δεν είναι λογικό να τα φορολογούμε με φόρο ακινήτων και με ΦΑΠ και με τον ΕΝΦΙΑ.
Η άδεια οικοδομής δεν είναι περιουσιακό στοιχείο ούτε προκύπτει από πουθενά ότι όποιος έχει μια άδεια οικοδομής και κατόρθωσε να βάλει μία πυλωτή και τράβηξε χειρόφρενο από την κρίση, πρέπει να φορολογείται, κατά την εκτίμησή μου ούτε στο 40%. Είναι πολλά τα χρήματα αυτά; Για το κράτος μπορεί να μην είναι πάρα πολλά, για τον πολίτη όμως που έχει μία άδεια οικοδομής για δεκαπέντε-είκοσι διαμερίσματα που δεν τα τελείωσε ποτέ, είναι πάρα πολλά. Μπορεί να είναι και πολύ αποφασιστικά για την περαιτέρω ζωή του.
Επομένως, είπατε ότι έχουμε διανύσει το 80% του δρόμου. Εγώ προσθέτω ότι έχουμε διανύσει το 80% του δρόμου, ίσως και το 100%, σε ό,τι αφορά τη φορολογία αλλά υπολειπόμαστε πολύ στις θέσεις εργασίας, στις νέες επενδύσεις και στο αναπτυξιακό πρότυπο που πρέπει να προάγουμε. Άρα, η σταθερότητα του φορολογικού συστήματος, είναι το μόνο πράγμα το οποίο μπορεί να μας δώσει σημεία και απόδειξη ολοκληρωμένου φορολογικού συστήματος -επαναλαμβάνω τα δικά σας λόγια- άρα, βαδίζουμε σε ένα φόρο που πρέπει όσο μπορούμε να τον κάνουμε πιο δίκαιο, παρά το γεγονός ότι εξακολουθεί να είναι βαρύς.
Δύο ακόμα κουβέντες για δύο πολύ συγκεκριμένα άρθρα. Πρώτον, θέλω να αναφερθώ σε εκείνη την τροπολογία που αφορά τη Διοίκηση της ΕΡΤ, της Δημόσιας Τηλεόρασης. Αποδέχομαι ότι πολλές φορές, επειδή είναι ταραχώδης η περίοδος, που πάντα ήταν, αλλά τώρα είναι πιο ταραχώδης -και νομίζω ότι αντιλαμβανόμαστε όλοι τι εννοώ- θέλουμε να προστατεύσουμε ανθρώπους της διοίκησης που αδίκως μερικές φορές κατηγορούνται. Εδώ κατηγορούνται οι σύμβουλοι. Φανταστείτε τι θα γίνεται με τις διοικήσεις!
Να το κάνουμε εκ των υστέρων, αφού γνωρίζουμε τις πράξεις αλλά με το να το κάνουμε, κύριε Υπουργέ, εκ των προτέρων δημιουργούμε μία διοίκηση η οποία γνωρίζει εξαρχής και από πριν ότι έχει το ακαταδίωκτο. Είναι λογικό; Εσείς δεν το έχετε ως Υπουργός. Μπορεί να έχει ένας διοικητής οργανισμού; Για ποιο λόγο; Μπορούμε να το κάνουμε μετά. Δεν υπάρχει, όμως, κανένας λόγος να παραβιάζουμε το δικαιικό μας σύστημα με αυτόν τον τρόπο και μάλιστα, με ψήφιση της Βουλής και θεωρώ ότι δεν θα το θέλει και εκείνος.
Άρα, σας παρακαλώ να το δείτε με τη θετική προσέγγιση που σας δίνω. Ας το κάνουμε μετά. Ας κρατήσουμε, δηλαδή, τους τύπους και να μη χάσουμε την ουσία, διότι θα κινδυνεύουμε να χάσουμε την ουσία.
Τελειώνω με την τροπολογία για τη φορολογία των διαφημίσεων. Εγώ θεωρώ ότι ένα ακόμα λάθος ήταν αυτό το σχέδιο νόμου για τη φορολογία των διαφημίσεων, γιατί δεν υπάρχει ανώνυμη εταιρεία στη χώρα καμμιάς μορφής, κανενός είδους η οποία να φορολογείται εκτάκτως για ένα κομμάτι των εσόδων της και να φορολογείται και στο τέλος από τους ισολογισμούς της. Υπάρχει άλλη; Όχι.
Δεν καταλαβαίνω γιατί το ζητάμε και δεν καταλαβαίνω γιατί επιμένουμε -όσοι επιμένουμε- για λόγους ιδεοληψίας, για λόγους εντυπώσεων και για άλλους λόγους πολιτικής ή άλλης κόντρας να κλείσουμε ιδιωτικά κανάλια, μεγάλα ή μικρά. Την ώρα που η ανεργία θερίζει, την ώρα που ξέρουμε σε τι κατάσταση είναι τα μέσα ενημέρωσης, την ώρα που χρειαζόμαστε την ενημέρωση, έχουμε κάθε λόγο, δεν χάνουμε τίποτα να κάνουμε αυτό που κάνουμε με όλες τις άλλες ανώνυμες εταιρείες και με τις ανώνυμες εταιρείες των μέσων ενημέρωσης. Οτιδήποτε άλλο είναι επιθετικό. Έχουμε κάποιο λόγο; Εγώ λέω πως όχι. Έχουμε κάθε λόγο να έχουμε ισονομία προς όλες τις κατευθύνσεις.
Με αυτές τις παρατηρήσεις ψηφίζω το σχέδιο νόμου. Θέλω, όμως, να σας πω ότι ανήκω σε αυτούς τους Βουλευτές, που πιστεύουν ότι η περαιτέρω φορολόγηση των Βουλευτών πλέον καθίσταται εξαιρετικά βαριά περίπτωση, άκρως υφεσιακή και νομίζω επικίνδυνη για την τελική πορεία της χώρας.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"58543"," Ευχαριστούμε, κύριε Μαρκόπουλε.
Κύριε Υπουργέ, ζητήσατε το λόγο για κάποιες διορθώσεις.
Ορίστε, σας ακούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58544"," Ευχαριστώ, κυρία Πρόεδρε.
Θα ήθελα να καταθέσω μία σειρά από προσθήκες και αναδιατυπώσεις στην Ολομέλεια, μεταξύ των οποίων αναδιατυπώνουμε το άρθρο για τον Ειδικό Διαχειριστή, τον κ. Μάναλη, ο οποίος έχει δεχθεί πάρα πολλές μηνύσεις. Είναι ένας άνθρωπος ο οποίος μοχθεί και βοηθά. Προσαρμόζουμε τη ρύθμιση σύμφωνα με τις παρατηρήσεις σας για να μην υφίσταται καμμία αμφισβήτηση για την σκοπιμότητα αυτής της ρύθμισης.","ΙΩΑΝΝΗΣ ΣΤΟΥΡΝΑΡΑΣ",168
"58545"," Ευχαριστούμε, κύριε Υπουργέ.
Παρακαλώ να κατατεθεί και να διανεμηθεί στους κυρίους συναδέλφους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58546"," Ορίστε, κυρία Πρόεδρε.
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τις προαναφερθείσες προσθήκες, οι οποίες έχουν ως εξής:
(Να μπουν οι σελίδες 467,468)","ΙΩΑΝΝΗΣ ΣΤΟΥΡΝΑΡΑΣ",168
"58547"," Το λόγο έχει ο Ανεξάρτητος Βουλευτής κ. Χρήστος Αηδόνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58548"," Ευχαριστώ, κύριε Πρόεδρε.
Κυρίες και κύριοι συνάδελφοι, θα ήθελα να κάνω ένα μικρό σχόλιο, μια και είμαι αρκετές ώρες στην Αίθουσα και έζησα ένα μικρό επεισόδιο. Θεωρώ ότι είναι λάθος και αποτελεί πολιτικό ατόπημα η στόχευση σε πρόσωπα που αποτελούν συνεργάτες πολιτικών προσώπων, μια και όλοι γνωρίζουμε πάρα πολύ καλά ότι αυτά δεν έχουν την πολιτική ευθύνη.
Άρα, λοιπόν, η όποια προσπάθεια τρομοκρατίας συνεργατών, θεωρώ ότι δεν βοηθάει την πολιτική προσπάθεια και μπορώ να πω, κύριε Υπουργέ, μπράβο για τη στάση σας που υπερασπιστήκατε με αυτό τον τρόπο τον συνεργάτη σας.","ΧΡΗΣΤΟΣ ΑΗΔΟΝΗΣ",7
"58549"," Καλά δεν τον έβρισαν κιόλας!","ΠΑΝΑΓΙΩΤΗΣ ΛΑΦΑΖΑΝΗΣ",279
"58550"," Εντάξει, καταλαβαίνουμε τι έγινε εδώ μέσα.
Αφήστε το, κύριε Λαφαζάνη. Έχουμε αποκτήσει μόνιμους εισαγγελείς στην Ολομέλεια.
Κυρίες και κύριοι συνάδελφοι, βιώνουμε μία περίοδο έντονης πολιτικής αμφισβήτησης. Την τελευταία περίοδο, υπάρχει ξανά μία τεράστια σύγκρουση μεταξύ νόμιμου και ηθικού. Παρακολουθούμε, δυστυχώς, τραγελαφικές επιλογές πολιτικών προσώπων να είναι στο κάδρο και στο κεντρικό προσκήνιο, όπως επίσης έρχονται στο προσκήνιο και επιλογές, που αποτελούν σαρκαστικές ευκαιρίες, οι οποίες προκύπτουν δυστυχώς από τη δομή των πραγμάτων, από αυτό που σήμερα είναι η χώρα μας. Τα δεδομένα του καπιταλισμού αναδεικνύουν πρωταγωνιστές επενδυτικών ευκαιριών σε κερδοσκοπικά funds ή δίνεται η δυνατότητα να υπάρχουν υψηλές καταθέσεις, μια και τα δεδομένα ενός στρεβλού συστήματος που ίσχυε για μια Ελλάδα που αναπτυσσόταν μέσα στη δανεική ευδαιμονία, χάριζε την εύνοια σε αυτούς που βρέθηκαν στη θερμοκοιτίδα των ευνοημένων.
Αυτή η Ελλάδα πρέπει να μείνει στο παρελθόν. Χρειαζόμαστε μία νέα Ελλάδα που θα οικοδομηθεί πάνω στις αρχές του δικαίου και όχι αυτή που συνεχίζει να χτίζεται πάνω στη σκοπιμότητα. Διότι είναι αλήθεια όταν βλέπουμε πολιτικές που στοχεύουν συγκεκριμένα σε πρόσωπα και δεν αποτελούν μια γενικότερη αρχή ισότητας και ισονομίας -βλέπουμε και εδώ μέσα συνάδελφοι Βουλευτές να στοχοποιούνται από την Κυβέρνηση για μια σειρά από θέματα που έχουν να κάνουν με φορολογικές υποθέσεις- βλέπουμε ότι αυτή η αρχή της ισονομίας και της ισοπολιτείας δυστυχώς δεν ισχύει και κάποιοι γίνονται στόχοι, γιατί πρέπει να μπουν και αυτοί μέσα στην υπόθεση της πολιτικής αρένας.
Σε ό,τι αφορά το συγκριμένο νομοθέτημα, εκείνο το οποίο εύκολα μπορεί να διαπιστώσει κανείς, είναι ότι αποτελεί και εξυπηρετεί μία σκοπιμότητα. Η σκοπιμότητα είναι ότι ενδιαφέρεται για την άντληση εσόδων και για να καλυφθούν τα δημοσιονομικά κενά. Δεν αποτελεί μία δίκαιη επιλογή αλλά μία ανάγκη που εξυπηρετείται με άδικες επιλογές. Ένα προσωρινό και έκτακτο μέτρο, το χαράτσι, λαμβάνει μόνιμο χαρακτήρα και εφεξής φαίνεται ότι θα επιβάλλεται και για πάντα. 
Γι’ αυτήn την επιλογή, είχα ασκήσει κριτική ως Υφυπουργός των προηγούμενων κυβερνήσεων από τη δημόσια τηλεόραση, λέγοντας ότι αποτελεί μία άδικη επιλογή εκείνη τη χρονική στιγμή. Διότι κάποιοι μπορεί να πουν σήμερα ότι οι λόγοι της ανεξαρτητοποίησής μου με οδηγούν σε αυτήν την κριτική. 
Ένα δεύτερο στοιχείο που αφορά αυτό το νομοθέτημα, είναι ότι δεν αντιμετωπίζει την περιουσία ως ενιαία, ώστε να φορολογείται στο σύνολό της, σύμφωνα με τη φοροδοτική ικανότητα των πολιτών, όπως επιτάσσει το Σύνταγμα. Φορολογείται το κάθε ακίνητο ξεχωριστά, χωρίς να υπάρχει προοδευτικότητα στο φόρο, ενώ δεν θεσπίζεται και κάποιο αφορολόγητο όριο, ώστε να μη φορολογείται υπέρμετρα η μικρή ακίνητη περιουσία. Συνεπώς, αυτός ο φόρος είναι κοινωνικά άδικος. 
Όσον αφορά το επιχείρημα που παρακολούθησα να αναπτύσσεται πριν από λίγο από τον κύριο Υπουργό σε σχέση με την προοδευτικότητα, είναι σαθρό, γιατί όταν πας σε μία ξεχωριστή φορολόγηση κάθε ακινήτου, δεν υφίσταται προοδευτικότητα. Επίσης, επιφέρει διπλοφορολόγηση της περιουσίας άνω των 300.000 ευρώ, όπου ασφαλώς θα υπάρχουν και ζητήματα αντισυνταγματικότητας. 
Αυτός ο φόρος δεν έχει καμμία σχέση με το φόρο που ψηφίσαμε το Νοέμβριο του 2012, ως αποτέλεσμα τότε της συμφωνίας τριών πολιτικών Αρχηγών, όπου τα προσδοκώμενα έσοδα θα ήταν της τάξης περίπου 1,5 έως 1,8 δισεκατομμύριο ευρώ, έναντι αυτών που σήμερα προβλέπει ο συγκεκριμένος νόμος. Μιλάμε για ένα διπλάσιο φόρο. Άρα, λοιπόν, τα επιχειρήματα που έχουν να κάνουν με το ότι εδώ υπάρχει μία μείωση σε σχέση με τις πολιτικές που ασκήθηκαν, ισχύουν. Όμως, υπάρχει διπλάσιος φόρος σε σχέση με αυτόν ο οποίος ψηφίστηκε σε μία προηγούμενη περίοδο. 
Στο πλαίσιο της ίδιας συμφωνίας ήταν και η θέσπιση αφορολόγητου ορίου της τάξης τουλάχιστον των 50.000 ευρώ, που όμως στο παρόν νομοσχέδιο δεν υπάρχει, έχει εξαφανιστεί. Η φορολόγηση, γίνεται με αντικειμενικές αξίες που δεν έχουν καμμία σχέση με τις πραγματικές, καθώς τα άτομα φορολογούνται για περιουσία που δεν έχουν. Επίσης, ξεφεύγει από κάθε είδους προοδευτικότητα, γιατί υπάρχει η μη ύπαρξη αφορολόγητου. Όταν θέλεις να μιλήσεις για προοδευτικότητα, το πρώτο πράγμα που κατοχυρώνεις είναι αυτό, βάζεις ένα αφορολόγητο πλαφόν, λες «από εδώ και πάνω». 
Επίσης, πρέπει να υπάρξει πρόβλεψη για όσους έχουν ακίνητα με ενυπόθηκα δάνεια. Δεν είναι δυνατόν να πληρώνουν φόρο ακινήτων και ταυτόχρονα να πληρώνουν και στις τράπεζες. 
Σε κάθε περίπτωση, όλα τα παραπάνω θα διορθωνόταν, αν είχαμε ένα προοδευτικό φόρο περιουσίας, φορολογώντας το σύνολο της περιουσίας. 
Εδώ, κύριε Υπουργέ, θα ήθελα να πω ότι αντιλαμβάνομαι τις πολιτικές εκείνες οι οποίες μειώνουν τη φορολογία ή μεταθέτουν την  υποχρέωση καταβολής –και μιλάω για τα Μέσα Μαζικής Ενημέρωσης  και το 20%, που έχει να κάνει με την εξασφάλιση της βιωσιμότητας των επιχειρήσεων- αλλά δεν μπορώ να καταλάβω, γιατί αυτό δεν μπορεί να ισχύει για όλους αυτούς που είναι άνεργοι. Γιατί εκεί δείχνουμε μία ευαισθησία και δεν μεταφέρουμε αυτήν την ευαισθησία και αλλού; Επίσης, δεν καταλαβαίνω, γιατί δεν φορολογούμε αυτούς που έχουν ξενοδοχειακές μονάδες –και καλώς κάνουμε, γιατί ο τουρισμός είναι βαριά βιομηχανία- αλλά φορολογούμε αυτούς που έχουν ενοικιαζόμενα δωμάτια. Δεν μπορώ να καταλάβω για ποιο λόγο γίνονται αυτές οι διακρίσεις.
Εκείνο που μπορώ να πω κάνοντας μία κριτική, είναι ότι αποδεικνύεται πως ερχόμαστε εδώ για άλλη μία φορά και αναπαράγουμε μία τεράστια παθογένεια του πολιτικού συστήματος, όπου εδώ και εκατό χρόνια περίπου συζητάμε για ένα δίκαιο φορολογικό σύστημα. Θυμάμαι τρεις δικές σας τοποθετήσεις. Η μία, αφορά μία γενική τοποθέτηση για το μεσοπρόθεσμο το Νοέμβριο του 2012, μία ειδική τοποθέτηση στον προϋπολογισμό το Δεκέμβρη του 2012 και πάλι μία ειδική τοποθέτηση τον Απρίλιο του 2013, όπου ψηφίζαμε το νέο ΕΕΤΑ. Είναι δικές σας τοποθετήσεις. Εσείς δεσμευθήκατε, όπως και οι προηγούμενοί σας, ότι επιτέλους στη χώρα θα υπάρξει ένα δίκαιο φορολογικό σύστημα, το οποίο θα δώσει λύσει στα προβλήματα. Αυτό δεν υφίσταται σήμερα. Και εγώ δίνω μία απλή εξήγηση, μία εξήγηση ενός φίλου μου. Το πολιτικό σύστημα, δεν ενδιαφέρεται να παράξει φορολογικό σύστημα δικαιοσύνης, γιατί μας θέλετε όλους φοροφυγάδες. Και μας θέλετε όλους φοροφυγάδες, για να μπορέσετε να δικαιολογήσετε αυτόν που κλέβει τα πολλά. Εκεί εδράζεται πια αυτή η υπόθεση. Δεν μπορεί να δοθεί άλλη εξήγηση. Ή θα αποδεχθούμε ότι είμαστε ανίκανοι ή θα αποδεχθούμε ότι έχουμε σκοπιμότητα. Εγώ, λοιπόν, αυτήν την σκοπιμότητα βλέπω.
Ας δεσμευθείτε, λοιπόν, για άλλη μια φορά ότι επιτέλους θα ξεκινήσει μία ουσιαστική συζήτηση για ένα απλό φορολογικό νομοσχέδιο που θα είναι δεκαπέντε σελίδες και θα δίνει λύση στα προβλήματα της χώρας. Γιατί δεν μπορεί να το κάνει αυτό το πολιτικό σύστημα; 
Ξέρετε γιατί, κύριε Υπουργέ; Γιατί και εσείς, όπως και όλοι οι προηγούμενοι Υπουργοί, είστε παγιδευμένοι μέσα σε μία γραφειοκρατία υπαλλήλων, οι οποίοι δεν θέλουν την απλότητα. Θέλουν να έχουν τον κάθε Υπουργό όμηρο και να τον παίζουν όπως εκείνοι θέλουν. Αυτό έχει επιβάλλει αυτή η γραφειοκρατία αυτών των οικοδομημάτων, τα οποία εδρεύουν αυτήν τη στιγμή στην Καραγιώργη Σερβίας και στη Νίκης. Θα σας θυμίσω ένα παράδειγμα. Ο προκάτοχός σας, έφερε ένα σχέδιο νόμου που μιλούσε για την επιστροφή φόρου με τις αποδείξεις. Αυτό κόστισε 1 δισεκατομμύριο ευρώ. Πιθανόν αυτός που το εισηγήθηκε, να είναι ακόμη συνεργάτης σας. Δεν ξέρω. 
(Στο σημείο αυτό κτυπάει το κουδούνι λήξεως χρόνου ομιλίας του κυρίου Βουλευτή)
Καταλαβαίνετε, λοιπόν, ότι σήμερα υπάρχει μία τεράστια παθογένεια που επιτέλους πρέπει να αντιμετωπιστεί. Όσο δεν αντιμετωπίζεται, θα έχουμε συνεχώς τεράστια προβλήματα. 
Επειδή δεσμεύθηκα στις αγαπητές συναδέλφισσες ότι θα τελειώσω στα οκτώ λεπτά, θα ήθελα να τελειώσω προσθέτοντας μόνο κάτι ακόμα.
Σε μία χώρα όπου ο δείκτης ανεργίας είναι 27,1%, όπου τα νοικοκυριά χωρίς κανένα εργαζόμενο αντιστοιχούν στο 9,2%, όπου η ανεργία στους νέους κάτω των τριάντα ετών είναι 49,4%, όπου το Ακαθάριστο Εθνικό Προϊόν σε αγοραίες τιμές είναι μείον 3,8%, όπου το χρέος ως ποσοστό του ΑΕΠ είναι 170%, όπου ο δείκτης κύκλου εργασιών στο χονδρικό εμπόριο είναι μείον 9,4%, όπου ο δείκτης κύκλου εργασιών στο λιανικό εμπόριο με στοιχεία του γ΄ τριμήνου του 2013 είναι μείον 10%, όπου ο δείκτης όγκου στο λιανικό εμπόριο το γ΄ τρίμηνο είναι μείον 9,8% και ένας πληθυσμός σε ποσοστό 31% να βρίσκεται σε κίνδυνο φτώχειας ή κοινωνικού αποκλεισμού, με βάση στοιχεία του 2011 -δεν κινδυνολογώ, δεδομένου ότι αυτά δεν είναι δικά μου στοιχεία, αφού χορηγός είναι η Εθνική Στατιστική Υπηρεσία- σ’ αυτήν τη χώρα, δεν έχει κανένας δικαίωμα να αυξάνει τη φοροδοτική ικανότητα των πολιτών. Διότι με αυτές τις πολιτικές, οδηγούμε ουσιαστικά την κοινωνία σε αδιέξοδα και αναπαράγουμε την ύφεση και συνεχίζουμε να είμαστε μέσα στο σπιράλ του θανάτου.
Αυτά πρέπει επιτέλους να αλλάξουν. Και δεν είναι δική σας αρμοδιότητα. Άλλος είναι ο αρμόδιος Υπουργός. Μάλιστα, δεν ξέρω αν η χώρα έχει Υπουργό Ανάπτυξης. Εγώ αναρωτιέμαι πάρα πολλές φορές. Όμως, επιτέλους έχετε μία υποχρέωση για ένα δίκαιο φορολογικό σύστημα, για να συμβάλλετε στην ανάπτυξη και αυτοί που έχουν την υπόθεση της ανάπτυξης, να κάνουν επιτέλους τη δουλειά τους. 
Σας ευχαριστώ.","ΧΡΗΣΤΟΣ ΑΗΔΟΝΗΣ",7
"58551"," Ευχαριστούμε, κύριε Αηδόνη.
Το λόγο έχει για οκτώ λεπτά η Βουλευτής του ΣΥΡΙΖΑ κ. Μαρία Τριανταφύλλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58552"," Ευχαριστώ πολύ, κυρία Πρόεδρε.
Μας είπατε πως το μνημόνιο τελειώνει σε λίγους μήνες και διερωτάστε τι θα κάνουμε χωρίς μνημόνιο, χωρίς βαρβάρους. Αναρωτιέστε που θα στηρίξουμε την πολιτική μας. Όμως προς το παρόν, το μνημόνιο που εξανδραποδίζει το λαό και οργώνει την κοινωνική έρημο είναι εδώ και έχει οδηγήσει τη χώρα σε τραγικά αδιέξοδα. 
Έχουμε ανεργία σε πρωτοφανή ύψη, εργασιακά δικαιώματα και κατακτήσεις στον Καιάδα, διάλυση δομών υγείας και παιδείας, μαζικές απολύσεις στο δημόσιο, πετσόκομμα μισθών και συντάξεων, το εναπομείναν κοινωνικό κράτος, το κράτος πρόνοιας σε πλήρη διάλυση και αποσύνθεση, το εναπομείναν εργατικό δίκαιο εξασθενημένο, εξαφανισμένο, ληστρική φοροεπιδρομή, ενώ και το σημερινό νομοσχέδιο: «Ενιαίος Φόρος Ιδιοκτησίας Ακινήτων και άλλες διατάξεις» βάζει και αυτό το λιθαράκι του. Πρόκειται για ένα ακόμα άδικο νομοσχέδιο, κατάφωρα ταξικό, αντιαναπτυξιακό και αναπόφευκτα αναποτελεσματικό, όπως θα ανακαλύψετε στο πολύ κοντινό μέλλον. Διότι ποιος θα έχει να πληρώσει; 
Ας δούμε, λοιπόν, τι περιλαμβάνει αυτό το νομοσχέδιο. Υπερφορολογεί τη μικρή και μεσαία ακίνητη περιουσία, αφού οι φόροι που θα εισπράττονται, θα είναι εξίμισι φορές μεγαλύτεροι από τα προ κρίσης επίπεδα. Ο βασικός φόρος, ο ΕΝΦΙΑ, θα επιβάλλεται από το πρώτο τετραγωνικό μέτρο ανά ακίνητο. Θα φορολογεί τα μη ηλεκτροδοτούμενα ακίνητα είτε πρόκειται για κλειστά μαγαζιά είτε για ανοίκιαστα σπίτια. Στην ουσία, δηλαδή, δεν εξαιρεί κανένα νοικοκυριό.
Επιπλέον, η κλίμακα του ενιαίου φόρου, του κύριου φόρου για τα κτήρια και τα αγροτεμάχια, έχει αρνητική προοδευτικότητα. Οι συντελεστές του φόρου μειώνονται όσο αυξάνεται η τιμή ζώνης. Στη χαμηλότερη τιμή ζώνης έως 500 ευρώ το τετραγωνικό, ο συντελεστής θα είναι κοντά στο 0,8% και μειώνεται σχεδόν στο 0,2% για τιμή ζώνης πάνω από 5.000 ευρώ. Αυτή η δομή των συντελεστών του φόρου, οδηγεί στο να φορολογούνται πιο σκληρά οι λαϊκές συνοικίες απ’ ότι οι πιο ακριβές. 
Δεύτερον, το νομοσχέδιο χτυπάει την ιδιοκτησία στην ύπαιθρο. Οι συντελεστές είναι ακόμα πιο άδικοι στη φορολόγηση των αγροτεμαχίων. Εκεί οι συντελεστές στις πιο ακριβές περιοχές, είναι πολλές φορές μικρότεροι σε σχέση με τους συντελεστές των φθηνότερων περιοχών. Πριμοδοτούνται, δηλαδή, όσοι κατέχουν τα  λεγόμενα «φιλέτα». 
Είναι απαράδεκτο που φορολογείτε το βασικό μέσο παραγωγής, την αγροτική γη. Δεν νοείται να φορολογούνται τα μέσα παραγωγής αλλά τα εισοδήματα που προκύπτουν από αυτά. Η αγροτική παραγωγή έχει πληγεί ανεπανόρθωτα με τεράστιες αυξήσεις στα εφόδια, στο ρεύμα και σε μία τόσο δύσκολη συγκυρία φορολογείτε τα αγροτεμάχια. Τι θέλετε; Να ξεπουληθεί η αγροτική γη σε γερμανικές εταιρείες φωτοβολταϊκών; 
Εξάλλου, ο αγροτικός κόσμος δεν είναι ομοιογενής. Δεν είναι όλοι μεγαλοτσιφλικάδες. Σήμερα αγρότες από την Κρήτη αλλά και από την υπόλοιπη Ελλάδα διατράνωσαν την απόφασή τους να μη χαρίσουν τη γη τους σε μεγαλοεπιχειρηματίες και τραπεζίτες. «Μικρό, μικρό το αλώνι σου, μα είναι κατά δικό σου», λέει μία ελληνική παροιμία. Δεν θα χάσουν τη γη τους αμαχητί και αυτό να το θυμάστε. Και εμείς μαζί τους θα παλέψουμε, να μη χαθούν τα εργαλεία για παραγωγική ανασυγκρότηση.
Τρίτο σημείο. Φορολογείτε φανταστικές περιουσίες. Η φορολογία στηρίζεται σε εξωπραγματικές αντικειμενικές αξίες, που σε πολλές περιπτώσεις, είναι υψηλότερες έως και 60% από τις εμπορικές αξίες και εμπεριέχουν και στρεβλώσεις στη διαμόρφωση των τιμών ζώνης από περιοχή σε περιοχή. Το γνωρίζετε, κύριε Υπουργέ –είμαι σίγουρη- ότι το τελευταίο διάστημα δημοσιεύτηκαν έρευνες μεσιτικών γραφείων, που σας διαψεύδουν σε σχέση με το επιχείρημά σας ότι σε ενδεχόμενο επανακαθορισμό των αξιών, θα χρειάζεται να ανεβούν οι αντικειμενικές αξίες στις λαϊκές συνοικίες. Και σχεδόν σε όλες τις περιοχές οι σημερινές εμπορικές αξίες υπολείπονται των αντικειμενικών. 
Τέταρτον, δεν προστατεύονται αυτοί που αντικειμενικά δεν μπορούν να πληρώσουν, αφού ο συνδυασμός τεκμηρίων διαβίωσης –το ύψος ετησίου εισοδήματος, 9.000 ευρώ ανά οικογένεια συν 1000 ευρώ για κάθε παιδί- και η υποχρέωση μη οφειλής προς την εφορία, ουσιαστικά αποκλείει κάθε δυνατότητα εξαίρεσης από το νόμο. Ποια νοικοκυριά σήμερα δεν χρωστούν στο δημόσιο; Ελάχιστα. 
Επιπλέον, μένουν εκτός ελαφρύνσεων άτομα με βαριές αναπηρίες, όπως εγκεφαλική παράλυση, νοητική αναπηρία, αυτισμός, σύνδρομο Down κ.λπ., που έχουν χαρακτηριστεί ανάπηροι με ποσοστό 67%, όταν υπάρχει αυτή η κατάσταση στα ΚΕΠΑ, υπάρχουν και συνεχείς ανακοινώσεις –είμαι σίγουρη ότι σας έρχονται και εσάς- από πολλούς συνδέσμους τυφλών, κωφών κ.λπ..
Πέμπτον, φορολοελαφρύνεται σκανδαλωδώς η πολύ μεγάλη ακίνητη περιουσία, αφού στην κλίμακα του συμπληρωματικού φόρου δεν περιλαμβάνεται η ανώτερη κλίμακα 2% του ΦΑΠ που ίσχυε μέχρι σήμερα. Τα νομικά πρόσωπα και οι offshore εταιρείες με πολύ μεγάλη περιουσία, θα πληρώνουν λιγότερο συμπληρωματικό φόρο σε σχέση με τα φυσικά πρόσωπα. Αντίθετα οι μικρομεσαίες επιχειρήσεις θα αντιμετωπίσουν νέες επιβαρύνσεις. Ωστόσο, οι επενδυτές που θα εκμεταλλευθούν τα ακίνητα που θα αγοράζουν από το δημόσιο, όπως ο «Αστέρας» της Βουλιαγμένης, όπως οι εγκαταστάσεις στο Ελληνικό και άλλα, θα έχουν ιδιαίτερα ευνοϊκή φορολογική αντιμετώπιση. 
Τα «χρυσά» ακίνητα, μέχρι να μεταβιβαστούν σε τρίτους από τον επενδυτή θα φορολογούνται με 3 ευρώ το στρέμμα και 1 ευρώ για τα εκτός σχεδίου και θα απαλλάσσονται εντελώς από τον συμπληρωματικό φόρο. Και επιπλέον προκρίνετε τη μετάθεση από 1-1-2014 στην 1-1-2015 της εφαρμογής της διάταξης που προβλέπει την επιβολή του ειδικού φόρου 20% στις διαφημίσεις που προβάλλονται στην τηλεόραση. 
Όλα αυτά, την ώρα που η διαφημιστική πίτα των καναλιών για το μήνα Νοέμβριο σημείωσε μία αύξηση 23,55% σε σχέση με πέρυσι και ενώ οι μεγάλοι μιντιακοί όμιλοι, εμφανίζουν υποχρεώσεις 818 εκατομμυρίων ευρώ με δάνεια ύψους 579 εκατομμυρίων ευρώ. Δάνεια, τα οποία κανενός άλλου κλάδου επιχείρηση δεν θα μπορούσε να εξασφαλίσει παρουσιάζοντας τα ίδια οικονομικά στοιχεία, τα οποία τελικά επίσης φορτώνονται στις πλάτες του ελληνικού λαού. 
Θέλω να κάνω εδώ μία αναφορά για το συγκεκριμένο, αυτό που αναφέρεται στην έκθεση του Γενικού Λογιστηρίου του Κράτους. Δεν αναφέρεται και συγκεκριμένο ποσό για τις απώλειες εσόδων για το έτος 2014 από τη μετάθεση της επιβολής του ειδικού φόρου 20% στις τηλεοπτικές επιχειρήσεις. Αναφέρεται όμως ότι η απώλεια εσόδων θα αναπληρωθεί από άλλες πηγές του κρατικού προϋπολογισμού. Καθένας βγάζει τα συμπεράσματά του.
Άρα, για το 2014, όχι μόνο επέρχεται κατάργηση αφορολογήτου αλλά κατάργηση φοροεκπώσεων, επιβολή φορολογίας 26% από το πρώτο ευρώ για τους ελεύθερους επαγγελματίες και μέσα στο 2014 δεν θα εισπραχθούν μόνο 2,65 δισεκατομμύρια από ΕΝΦΙΑ αλλά και το 1 δισεκατομμύριο από το χαράτσι που αφορά τις τελευταίες δόσεις μέχρι τον Μάιο. 
Όταν βάζεις φόρους και όταν κουρεύεις πρόβατα, καλό είναι να σταματάς πριν γδάρεις το πετσί, λέει ένας σημαντικός Αμερικανός γιατρός και συγγραφέας. Εσείς, όμως, δεν βλέπω να σταματάτε πουθενά, αφού κυριολεκτικά έχετε ματώσει τον ελληνικό λαό. 
Αυτή η πολιτική διαγωγή, αυτή η συμπεριφορά, αυτές οι πολιτικές επιλογές αλλά και η επιχειρηματολογία του success story και της σωτηρίας της χώρας θα εντάσσονταν πραγματικά στο είδος του γκροτέσκο αν δεν υπήρχε η ανελέητη, φρικώδης πραγματικότητα, μία πραγματικότητα η οποία εμπλουτίζεται με νέους εκβιασμούς προς το λαό και τους Βουλευτές σας, με νέα αδειάσματα, με νέα καρφώματα από το εξωτερικό και από το εσωκομματικό σας στρατόπεδο. 
Το αδιέξοδο διογκώνεται. Δεν μπορεί να μην το βλέπετε. Για αυτό εκλιπαρείτε και δημοσίως την τρόικα για λίγο χρόνο και πολύ έλεος. Δεν ξέρω αν θα υπάρξει χρόνος. Αλλά, έλεος δεν θα υπάρξει ούτε για τη χώρα ούτε για το λαό μας. 
Και τι άλλο μένει; Μένει η σπέκουλα για τον ΣΥΡΙΖΑ. Αλλά, όταν υλοποιείτε κατά γράμμα μία ληστρική πολιτική ενάντια σε ό,τι έχει απομείνει ως περιουσία και ως εισόδημα, όταν υπάρχει αυτή η αξεπέραστη κρίση που χτυπά και παραμένει στην καρδιά της Ευρωζώνης, τα επιχειρήματα εναντίον του ΣΥΡΙΖΑ μοιάζουν με ληγμένα πολιτικά γενόσημα και ο νομισματικός εκβιασμός είναι κενός περιεχομένου, είναι φθηνός και είναι άσφαιρος.
Υπάρχει διέξοδος. Η φωνή των πολλών και η ενδυνάμωσή της είναι και θα είναι η ταυτότητα και ο λόγος ύπαρξης κάθε Αριστερού ανθρώπου και κάθε παράταξης. Μην υποτιμάτε την ενεργοποίηση του λαϊκού παράγοντα. Η καθοριστική εμπλοκή της κοινωνικής δυναμικής θα στηρίξει τη δημοκρατική πολιτική ανατροπή που τόσο έχει ανάγκη αυτή η χώρα. Και εμείς θα είμαστε μέσα σε αυτήν.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΤΡΙΑΝΤΑΦΥΛΛΟΥ",508
"58553"," Ευχαριστούμε.
Το λόγο έχει ο κ. Ανδρέας Ξανθός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58554"," Ευχαριστώ, κυρία Πρόεδρε.
Θα ξεκινήσω αναγκαστικά από τις τροπολογίες, που για άλλη μία φορά το Υπουργείο Υγείας φέρνει σε άσχετο νομοσχέδιο και οι οποίες προετοιμάζουν όντως το έδαφος όχι για την αναβάθμιση βέβαια της πρωτοβάθμιας φροντίδας υγείας αλλά για την πλήρη κατεδάφιση της δημόσιας εξωνοσοκομειακής περίθαλψης, για την επιπλέον οικονομική επιβάρυνση των ασθενών και το άνοιγμα της αγοράς στο επιχειρηματικό κεφάλαιο, στις ιδιωτικές ασφαλιστικές και ελεγκτικές εταιρείες. 
Ο ΕΟΠΥΥ, αποκλειστικός αγοραστής, οδηγεί σε συρρίκνωση δομών, σε κλείσιμο εργαστηρίων, σε διαθεσιμότητες προσωπικού, σε αυτοαπολύσεις γιατρών. Και είναι εντυπωσιακή η τροπολογία, την οποία καταθέτει αύριο ο Υπουργός Υγείας στο νομοσχέδιο για τους πλειστηριασμούς, όπου αναιρώντας πλήρως τα όσα έχει πει μέχρι τώρα στην Επιτροπή Κοινωνικών Υποθέσεων, υποχρεώνει τους γιατρούς του ΕΟΠΥΥ να τοποθετηθούν σε νεοσυσταθείσα θέση ΠΕ γιατρών και όχι στο καθεστώς των γιατρών του ΕΣΥ, του ειδικού ιατρικού μισθολογίου. 
Είναι προφανές ότι θέλει να οδηγήσει σε έξοδο τους γιατρούς του ΕΟΠΥΥ και σε πλήρη κατεδάφιση και διάλυση της πρωτοβάθμιας φροντίδας υγείας. Και με δεδομένη την αποδιοργάνωση, τις ελλείψεις και την υποχρηματοδότηση του ΕΣΥ, νομίζω ότι ο αποκλειστικός αγοραστής οδηγεί προφανέστατα στους αποκλειστικούς μεγαλοπαρόχους, στους γνωστούς εθνικούς εργολάβους της υγείας. 
Με τον ενιαίο φόρο ακινήτων και τη μερική άρση της προστασίας από τους πλειστηριασμούς συμπληρώνεται σιγά, σιγά από την Κυβέρνηση το παζλ της λεηλασίας των ελάχιστων πλέον εισοδημάτων και περιουσιακών στοιχείων που διαθέτουν οι εργαζόμενοι, οι αγρότες και οι κτηνοτρόφοι, οι άνεργοι και η συνεχώς συρρικνούμενη μεσαία τάξη στη χώρα.
 Ό,τι και να λέει η Κυβέρνηση και οι Βουλευτές της Πλειοψηφίας, η κοινωνία έχει καταλάβει. Το αποτυπώνει η πρόσφατη πανελλαδική έρευνα της ΓΣΕΒΕ. Ένα στα τρία νοικοκυριά φοβάται ότι θα χάσει το σπίτι του λόγω χρεών, όχι μόνο προς τις τράπεζες αλλά και προς την εφορία, τα ασφαλιστικά ταμεία, τους δήμους κ.λπ..
Φόβος και ανασφάλεια μπροστά στην υπερχρέωση και την ανέχεια. Αυτή είναι η ζοφερή καθημερινότητα της κοινωνίας των 3/4 που επιβιώνουν οριακά ή κινούνται με ταχύτατους ρυθμούς προς τη ζώνη της φτώχειας και της αναξιοπρέπειας. Απέναντι σε αυτόν τον ασφυκτικό κλοιό του χρέους, η Κυβέρνηση ανοίγει νέο κύκλο υπερχρέωσης και ανείσπραχτων φορολογικών υποχρεώσεων. 
Η μονιμοποίηση του έκτακτου –υποτίθεται- ΕΕΤΗΔΕ και η διεύρυνση του φόρου ακίνητης περιουσίας σε όλα τα αστικά και αγροτικά ακίνητα από το πρώτο τετραγωνικό χωρίς αφορολόγητο όριο και με κλιμάκωση που επιβαρύνει δυσανάλογα τη μικρή και μεσαία περιουσία, επιτείνει τις εισοδηματικές και κοινωνικές ανισότητες στη χώρα, που υπονομεύουν με τη σειρά τους το κράτος δικαίου και τη δημοκρατία. 
Είναι εμφανής η αμηχανία των Βουλευτών της Νέας Δημοκρατίας. Είναι δυνατόν, εμείς φιλελεύθεροι άνθρωποι, της αγοράς και του ανταγωνισμού, του περιορισμένου ρόλου του κράτους και των ελάχιστων φόρων να προσφεύγουμε στο μοντέλο του κρατισμού, της υπερφορολόγησης, της στοχοποίησης της περιουσίας της μεσαίας τάξης, που ήταν ο παραδοσιακός μας σύμμαχος;
Είναι δυνατόν να αφήνουμε τη νεοκομμουνιστική Αριστερά, που πάντα χρησιμοποιούσαμε ως μπαμπούλα απέναντι στο αίσθημα ιδιοκτησίας των ανθρώπων, να προηγείται δημοσκοπικά σε όλες τις παραγωγικές και ηλικιακές κατηγορίες εκτός από τις άνω των εξήντα πέντε  ετών;  
«Είναι η επικράτηση του ρεαλισμού έναντι της ιδεολογίας» λέτε, για να πείσετε τον εαυτό σας. Στην πραγματικότητα είναι η επιβολή μιας ακραίας νεοφιλελεύθερης συνταγής για τη διαχείριση της κρίσης έναντι των ακάλυπτων κοινωνικών αναγκών. Είναι η κυριαρχία των αγορών και της λιτότητας επί του ευρωπαϊκού κοινωνικού κεκτημένου. 
Το μεγάλο πολιτικό σας έγκλημα, συνάδελφοι της Νέας Δημοκρατίας και του ΠΑΣΟΚ, δεν είναι μόνο ότι οργανώσατε ένα άθλιο πελατειακό σύστημα  που διαπλεκόταν με το αζημίωτο, με ισχυρά επιχειρηματικά συμφέροντα. Δεν είναι μόνο ότι συντηρήσατε ένα κράτος ανυπόληπτο και εχθρικό για τον πολίτη που πρόσφερε τη νομιμοποιητική βάση της φοροδιαφυγής. Το σημαντικότερο είναι ότι αφήσατε τα χρόνια της ανάπτυξης τη χώρα ανοχύρωτη, χωρίς περιουσιολόγιο, χωρίς φορολογική συνείδηση, χωρίς αξιόπιστους μηχανισμούς ελέγχου, χωρίς οργανωμένη δημόσια διοίκηση και σοβαρό κοινωνικό κράτος. 
Προστατέψατε με ένα πλέγμα διευκολύνσεων και φοροαπαλλαγών το μεγάλο, αλλά και το μεσαίο πλούτο. Επιτρέψατε στην επιχειρηματική, τραπεζική και εφοπλιστική ελίτ της χώρας να μην συμβάλει στα δημόσια έσοδα, να βγάζει τα λεφτά της έξω, να κρύβει τα ακίνητά της στις offshore εταιρίες και να συντηρεί την αφορολόγητη ευωχία της εις βάρος των φορολογικά ορατών πολιτών, όπως λέει ο γνωστός καθηγητής Κωνσταντίνος Τσουκαλάς. 
Σήμερα, λοιπόν, που αποφασίσατε να διευρύνετε τη φορολογική βάση, γιατί μέχρι και η τρόικα άρχισε να σας κράζει, η φορολογητέα ύλη έχει συρρικνωθεί και ο κόσμος από τη μέση και κάτω της κοινωνικής πυραμίδας έχει εξαντλήσει τη φοροδοτική του ικανότητα. Γιατί για την άρχουσα τάξη που σας στηρίζει ούτε λόγος. Αυτή ακόμη και σήμερα βρίσκει τρόπο να ξεφεύγει, κάνοντας το πολύ-πολύ και καμμία δωρεά για ξεκάρφωμα. 
Ίσως, όμως, το μεγαλύτερό σας έγκλημα  είναι ότι καταστήσατε αναξιόπιστη την πολιτική. Τη μετατρέψατε σε συνώνυμο της ιδιοτέλειας, της υμετεροκρατίας, της οικογενειοκρατίας, του παραγοντισμού και της ανεντιμότητας και επιχαίρετε και από πάνω που η κοινωνία δεν αντιδρά, γιατί είναι σε απόγνωση, γιατί αισθάνεται ηττημένη και απελπισμένη. 
Αυτό το βάρβαρο κοινωνικό πείραμα αντοχής των ανθρώπων στην έλλειψη εργασίας, εισοδημάτων, δικαιωμάτων και αξιοπρέπειας, εμείς θα το σταματήσουμε. Όχι για να ξαναγυρίσουμε στο φαύλο χθες που εσείς εδραιώσατε, αλλά για να ανακουφίσουμε την κοινωνία και να ανοικοδομήσουμε την οικονομία, το κράτος και τη χώρα σε νέα βάση. 
Αποχωρείτε και το ξέρετε. Εμείς έχουμε επίγνωση των δυσκολιών. Έχουμε σχέδιο για τη διπλή σεισάχθεια που χρειάζεται από το δημόσιο και το ιδιωτικό χρέος, για την επιβίωση και την αναδιοργάνωση του ΕΣΥ και του κοινωνικού κράτους, για τη μεροληπτική προστασία των αδύναμων και την αναδιανομή του πλούτου μέσω της μεγαλύτερης μεταρρύθμισης που εκκρεμεί, της μεταρρύθμισης του φορολογικού συστήματος και που θα την υλοποιήσει, με τη στήριξη της κοινωνίας και επειδή ακριβώς έχει την πολιτική βούληση, η κυβέρνηση της Αριστεράς. 
Τον τελευταίο καιρό έχετε διαβεί τον Ρουβίκωνα. Ελλείψει πολιτικών επιχειρημάτων, έχετε αρχίσει τη λασπολογία, τις χυδαίες επιθέσεις, μαζί με τα εξωνημένα δεκανίκια σας των μέσων ενημέρωσης εναντίον Βουλευτών και στελεχών του ΣΥΡΙΖΑ. Η ομορφιά της Κοινοβουλευτικής Ομάδας του ΣΥΡΙΖΑ έγκειται στην πολυχρωμία της, στην αντισυμβατικότητά της, στην αυθεντικότητά της και όχι στον κομφορμισμό της, στην πολυφωνία της, στην κοινωνική της ανθρωπογεωγραφία, στην αγωνιστική διαδρομή και στη στάση ζωής των ανθρώπων της. Αυτά που εσείς βάζετε στο μικροσκόπιο, για να μας διαβάλλετε, πότε ως οπαδούς της βίας,  πότε ως ακραίους στα όρια της τρομοκρατίας και πότε ως συμβιβασμένους και δημαγωγούς εσχάτως και ως υποκριτές πλούσιους και βολεμένους. Γιατί δεν χωρά το συντηρητικό σας μυαλό ότι μπορούν για λόγους αξιών, ιδανικών και κοσμοθεωρίας να στρατεύονται στην Αριστερά άνθρωποι από εύπορες οικογένειες, υποστηρίζοντας με συνέπεια τα δικαιώματα των φτωχών και την ανάγκη αναδιανομής του πλούτου. Αυτό είναι το μεγαλείο της Αριστεράς, το μεγάλο ηθικό και πολιτικό της πλεονέκτημα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε. 
Αυτό που δεν αντέχετε είναι όσοι δεν έχουν νιώσει στέρηση και ανέχεια, όπως οι περισσότεροι από εσάς, να κηρύσσουν τη λιτότητα, να μιλούν  στους φτωχούς για εγκράτεια, να στερούν βασικά κοινωνικά αγαθά από τους αδύναμους. Αυτό είναι που δεν έχει καμμία ηθική βάση  και γι’ αυτό προκαλεί την κατακραυγή της κοινωνίας. 
Εμείς δεν είμαστε από πολιτικά τζάκια ούτε έχουμε περάσει τη ζωή μας, ανακυκλώνοντας τη θέση του πολιτευτή, του Βουλευτή, του δημάρχου, του νομάρχη, του κυβερνητικού ή κρατικού στελέχους, που το μόνο που τον νοιάζει είναι το πολιτικό κόστος.","ΑΝΔΡΕΑΣ ΞΑΝΘΟΣ",372
"58555"," Κλείστε, παρακαλώ, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58556"," Κλείνω, κυρία Πρόεδρε.
Θα τα καταφέρουμε, όχι γιατί είμαστε καλύτεροι άνθρωποι, αλλά γιατί έχουμε άλλο αξιακό κώδικα και έχουμε εμπιστοσύνη στους κοινωνικούς και στους  πολιτικούς αγώνες. Γιατί για εμάς η ανισότητα  και η αδικία δεν είναι εγγενείς αδυναμίες ενός συστήματος που παράγει κέρδος, αλλά είναι ο βασικός λόγος, για να το υπερβούμε, για να το μετασχηματίσουμε μαζί με τον κόσμο της εργασίας σε μια κοινωνία ισότητας, δικαιοσύνης, αλληλεγγύης και πραγματικής ελευθερίας.  
(Χειροκροτήματα από την πτέρυγα  του ΣΥΡΙΖΑ - ΕΚΜ)","ΑΝΔΡΕΑΣ ΞΑΝΘΟΣ",372
"58557","  Μου επιτρέπετε, κυρία Πρόεδρε;","ΠΑΝΑΓΙΩΤΗΣ ΛΑΦΑΖΑΝΗΣ",279
"58558"," Κύριε Λαφαζάνη, είναι εγγεγραμμένοι άλλοι δύο ομιλητές. Να τελειώσουν και οι συνάδελφοι και μετά να πάρετε τον λόγο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58559"," Κυρία Πρόεδρε, θα ήθελα τον λόγο για μία προσθήκη.","ΙΩΑΝΝΗΣ ΣΤΟΥΡΝΑΡΑΣ",168
"58560"," Ορίστε, κύριε  Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58561"," Το άρθρο 39 του σχεδίου νόμου διαγράφεται.  
(Στο σημείο αυτό ο Υπουργός Οικονομικών κ. Ιωάννης  Στουρνάρας καταθέτει για τα Πρακτικά την προαναφερθείσα προσθήκη - αναδιατύπωση η οποία έχει ως εξής: 
(Να μπει η σελίδα 492)","ΙΩΑΝΝΗΣ ΣΤΟΥΡΝΑΡΑΣ",168
"58562"," Καλώς, κύριε Υπουργέ. Να καταγραφεί. Θα γίνει αναρίθμηση και δεν θα ψηφισθεί το συγκεκριμένο άρθρο. 
Ορίστε, κύριε Λαφαζάνη, έχετε τον λόγο. Είναι η δευτερολογία σας ή η τριτολογία σας αυτή; Έχετε έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58563"," Όχι, δεν θέλω  έξι  λεπτά.","ΠΑΝΑΓΙΩΤΗΣ ΛΑΦΑΖΑΝΗΣ",279
"58564"," Λιγότερο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58565"," Θέλω απλώς να υπογραμμίσω ορισμένα πράγματα, τα οποία θεωρώ απαράδεκτα και συνεχίζουν μία πρακτική απεριόριστης υποβάθμισης της Βουλής. 
Κατ’ αρχάς, να υπογραμμίσω ότι διαβάζουμε από ιστοσελίδες ότι αύριο θα κατατεθεί -αν είναι αλήθεια, κύριε Υπουργέ Υγείας, να μας το πείτε- τροπολογία του Υπουργείου Υγείας, η οποία θα αφορά στη σύσταση κλάδου πανεπιστημιακής εκπαίδευσης γιατρών πλήρους και αποκλειστικής απασχόλησης  στις  διοικήσεις υγειονομικών περιφερειών. Δεν ξέρω. Τα διαβάζουμε σε έγκυρα sites. Δεν είναι blogs τυχοδιωκτικά. Έχετε την πρόθεση αυτή, δηλαδή να μας φέρετε σε κατεπείγουσα νομοθετική ρύθμιση, σε ένα νόμο passe-partout αύριο Σάββατο τροπολογία, η οποία δεν έχει περάσει στη Βουλή για ένα μάλιστα τόσο κρίσιμο και σοβαρό θέμα, άσχετο με το κύριο σώμα του  νομοσχεδίου που αφορά τους πλειστηριασμούς; Ρωτώ…","ΠΑΝΑΓΙΩΤΗΣ ΛΑΦΑΖΑΝΗΣ",279
"58566"," Κύριε Λαφαζάνη, με συγχωρείτε, αλλά για το αυριανό είναι αυτά που λέτε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58567"," Μάλιστα, για το αυριανό.","ΠΑΝΑΓΙΩΤΗΣ ΛΑΦΑΖΑΝΗΣ",279
"58568"," Δεν είναι αυτό κατάχρηση ανοχής;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58569"," Με συγχωρείτε, αλλά πώς γίνεται αυτά τα θέματα…","ΠΑΝΑΓΙΩΤΗΣ ΛΑΦΑΖΑΝΗΣ",279
"58570"," Ένα λεπτό! Δεν είναι κατάχρηση ανοχής;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58571"," Μη με διακόπτετε! Δεν είναι σωστό να με διακόπτετε. Δεν πρέπει να το κάνετε αυτό! Επί του θέματος είναι.","ΠΑΝΑΓΙΩΤΗΣ ΛΑΦΑΖΑΝΗΣ",279
"58572"," Θα πείτε εσείς στο Προεδρείο τι θα κάνει; Σήμερα, εν πάση περιπτώσει, μιλάμε για άλλα πράγματα. Αύριο πρωί-πρωί θα το πείτε αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58573"," Μα, τι λέτε τώρα, κυρία Πρόεδρε;  Εσείς πρώτη έπρεπε να εγερθείτε εδώ πέρα! Να ξεσηκωθείτε!","ΠΑΝΑΓΙΩΤΗΣ ΛΑΦΑΖΑΝΗΣ",279
"58574"," Τι λέτε τώρα;  Σοβαρά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58575"," Ε, βέβαια!","ΠΑΝΑΓΙΩΤΗΣ ΛΑΦΑΖΑΝΗΣ",279
"58576"," Να σηκωθώ τώρα όρθια; Αυτό μου λέτε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58577"," Τα «καταπίνετε» όλα ως Προεδρείο!","ΠΑΝΑΓΙΩΤΗΣ ΛΑΦΑΖΑΝΗΣ",279
"58578"," Ποιος τα «καταπίνει», κύριε συνάδελφε; Τη δουλειά μας προσπαθούμε να κάνουμε, να διευθύνουμε μια συζήτηση σε μία –να μην πω- «χάβρα» εδώ μέσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58579"," Αύριο Σάββατο έρχεται εδώ με κατεπείγουσα διαδικασία τροπολογία, που είναι ένα καινούργιο νομοσχέδιο, όπου διαμορφώνονται καταστάσεις…","ΠΑΝΑΓΙΩΤΗΣ ΛΑΦΑΖΑΝΗΣ",279
"58580"," Αύριο το πρωί τι θα λέμε, κύριε Λαφαζάνη; Γι’ αυτό σας λέω. Θα τρομάξει ο κ. Γεωργιάδης και δεν θα φέρει τίποτα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58581"," Με συγχωρείτε, αλλά Πρόεδρος είστε. Δεν μπορείτε να το κάνετε αυτό! Θα ακούτε τον ομιλητή. Θα τον σέβεστε, διότι εγείρονται πολύ σοβαρά θέματα εδώ πέρα. 
ΣΠΥΡΙΔΩΝ –","ΠΑΝΑΓΙΩΤΗΣ ΛΑΦΑΖΑΝΗΣ",279
"58582"," Μην εκνευρίζεστε! Ψυχραιμία! Θα σας απαντήσω.","ΑΔΩΝΙΣ ΓΕΩΡΓΙΑΔΗΣ",96
"58583"," Μα, εδώ η κυρία Πρόεδρος με εγκαλεί ότι…","ΠΑΝΑΓΙΩΤΗΣ ΛΑΦΑΖΑΝΗΣ",279
"58584"," Υποδείξεις στο Προεδρείο κάνει ο κ. Λαφαζάνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58585"," Με συγχωρείτε, κυρία Κόλλια, αλλά το έχετε κάνει πολλές φορές. Πρέπει να ξέρετε να παίζετε τον ρόλο σας. Δεν μου έρχονται ουρανοκατέβατα θέματα, τα οποία είναι σοβαρότατα για την κοινοβουλευτική λειτουργία! Διαβάζουμε από site ότι αύριο το πρωί θα κληθούμε να πάρουμε θέση σε τροπολογίες, οι οποίες στην ουσία είναι ένα νομοσχέδιο.","ΠΑΝΑΓΙΩΤΗΣ ΛΑΦΑΖΑΝΗΣ",279
"58586"," Θα σας  απαντήσει ο κ. Υπουργός.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58587"," Εσείς μην παρεμβαίνετε! Δεν παρενέβητε. Ακούγατε. Παρενέβη η κυρία Πρόεδρος, η οποία με εγκαλεί ότι είμαι εκτός διαδικασίας και ότι εγείρω θέματα άσχετα. Εν πάση περιπτώσει. Θα θέλαμε, λοιπόν, μία διευκρίνιση γι’ αυτό το θέμα, γιατί  είναι πολύ σοβαρό και κρίσιμο. 
Δεύτερον, έχουμε εδώ μία τροποποίηση που έκανε ο κύριος Υπουργός, όσον αφορά το θέμα του άρθρου 38 παράγραφος 3, που αφορά τον ειδικό διαχειριστή της ΕΡΤ, τον κ. Γκίκα Μάναλη. Ζητήσαμε να γίνει μία αλλαγή, μία τροπολογία. Αλλά εδώ, αυτό το οποίο κατετέθη είναι ακόμα χειρότερο από το προηγούμενο. Κι εδώ εγείρονται σοβαρά θέματα. Γιατί καταθέτετε τέτοιες προτάσεις; 
Διότι οι εργαζόμενοι αυτή την ώρα, οι οποίοι έχουν αξιώσεις απέναντι στην ΕΡΤ και για αποζημιώσεις, αλλά και για ποινικές ευθύνες του ειδικού διαχειριστή για τη μεταχείριση που υπέστησαν, δεν έχουν δυνατότητα να ασκήσουν τα έννομα δικαιώματά τους απέναντι στον ειδικό διαχειριστή. Εδώ κάνετε καταδολίευση. Καμμία αλλαγή, αλλά χειροτέρευση της διάταξης, ενώ υποτίθεται ότι έπρεπε να κάνετε μία βελτίωση.
Τρίτον, ο κύριος Υπουργός είπε επίσης ότι κάνει δεκτές τρεις τροπολογίες που έχουν κατατεθεί από συναδέλφους Βουλευτές. Αν ένας Υπουργός θέλει να κάνει δεκτές τροπολογίες και μάλιστα σε νομοσχέδια με διαδικασία εξπρές, σαν κι αυτό, οι οποίες μάλιστα είναι άσχετες πάλι με το κύριο σώμα του νομοσχεδίου, με το κύριο περιεχόμενο του νομοσχεδίου -όποιο και να είναι αυτό- εισάγει αυτήν τη θετική του άποψη στην αρχή της συζήτησης, ώστε να μπορέσουμε κι εμείς κατά τη διάρκεια της συζήτησης να τοποθετηθούμε επ’ αυτών. Όχι προς το τέλος της συζήτησης να λέμε: Κάνουμε δεκτές κι αυτές τις τροπολογίες. Θυμάμαι ότι όταν υπήρχαν τέτοιου είδους πρακτικές παλιότερα, είχαν εγερθεί πελώρια θέματα. 
Βλέπουμε, λοιπόν, μέσα σε αυτές τις διατάξεις -όσο μπορούμε να τις παρακολουθήσουμε φυσικά και να διαμορφώσουμε μια γνώμη-  και μία διάταξη, η οποία είχε αποσυρθεί από παλιότερο νομοσχέδιο, διότι είχε δημιουργήσει αντιδράσεις σχεδόν από όλες τις πλευρές της Βουλής. Τώρα επανέρχεται ως βουλευτική τροπολογία και γίνεται αποδεκτή, την τελευταία στιγμή από τον κύριο Υπουργό και είναι απαράδεκτη εντελώς -πέραν των άλλων παρατηρήσεων που μπορεί να κάνει κανείς και στις άλλες τροπολογίες. 
Τι λέει λοιπόν αυτή η τροπολογία, κυρία Πρόεδρε; Λέει ότι τα δοκίμια που εκδόθηκαν -για την Εφημερίδα της Κυβερνήσεως μιλάμε πάντοτε- από τις 23 Δεκεμβρίου ως τις 31 δεκεμβρίου επιτρέπεται να φέρουν ημερομηνία έκδοσης ΦΕΚ προγενέστερης ημερομηνίας χορήγησης άδειας δημοσίευσης. Αυτό ξέρετε τι σημαίνει; Σημαίνει ότι θα δημοσιευθεί στην Εφημερίδα της Κυβερνήσεως από 23 Δεκεμβρίου 12 έως 31 Δεκεμβρίου και μπορεί να φέρει ημερομηνία προγενέστερη, δηλαδή ένα μήνα πριν, δύο μήνες πριν κ.λπ.. Και ξέρετε ότι τα έννομα αποτελέσματα αρχίζουν από τη στιγμή της δημοσίευσης στην Εφημερίδα της Κυβερνήσεως. Ημερομηνία έκδοσης ΦΕΚ προγενέστερη της ημερομηνίας χορήγησης άδειας δημοσίευσης. Καταλάβατε; Άρα, εδώ το θέμα είναι πελώριο. Διότι μπορούν να καλύπτονται καταστάσεις προγενέστερες από τότε που άρχισε να λειτουργεί, στην ουσία, η νομοθετική ρύθμιση από τη δημοσίευσή της στο ΦΕΚ. Δεν είναι δυνατόν να το κάνετε αυτό και πολύ περισσότερο, να εγκρίνεται με αυτού του είδους τις διαδικασίες. 
Βεβαίως, και στις άλλες δύο θα είχαμε κάποιες παρατηρήσεις να κάνουμε, προσπαθούμε όμως κι εμείς, έστω και την τελευταία στιγμή, να διαμορφώσουμε μία γνώμη, η οποία να είναι έγκυρη, και να μπορούμε να παίξουμε τον ρόλο μας όπως πρέπει ως Αξιωματική Αντιπολίτευση και βεβαίως, όπως θέλουν να τον παίξουν και όλες οι πολιτικές δυνάμεις. Άρα δεν είναι διαδικασίες αυτές.","ΠΑΝΑΓΙΩΤΗΣ ΛΑΦΑΖΑΝΗΣ",279
"58588"," Κύριε Λαφαζάνη, έχετε όλο το δικαίωμα να τοποθετείστε ως Κοινοβουλευτικός Εκπρόσωπος, όπως και το Προεδρείο έχει όλο το δικαίωμα από τον Κανονισμό να ασκεί την αρμοδιότητά του και την υπηρεσία του, υπηρετώντας την καλή λειτουργία του Κοινοβουλίου. 
Έτσι, λοιπόν, θεώρησα, και βάσει του Κανονισμού, ότι η πρώτη σας παρατήρηση ήταν εκτός θέματος. Μπορεί να έχετε δίκιο. Αυτό θα κριθεί εν πάση περιπτώσει αύριο. Αλλά δεν είχατε το δικαίωμα να μπείτε σε αυτή τη συζήτηση, όταν βλέπετε ότι υπάρχουν πολύ σοβαρά πράγματα, στα οποία αναφερθήκατε μετά. Εν πάση περιπτώσει, υπάρχουν ακόμα σοβαρές εκκρεμότητες ή προβληματισμοί, οι οποίοι ακόμα προβληματίζουν το Κοινοβούλιο και όλες τις παρατάξεις. Είναι εδώ ο κύριος Υπουργός και θα δώσει εξηγήσεις.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58589"," Μη δικαιολογείτε τα αδικαιολόγητα!","ΠΑΝΑΓΙΩΤΗΣ ΛΑΦΑΖΑΝΗΣ",279
"58590"," Όχι, δεν δικαιολογούμαι. Υπάρχουν τα άρθρα 66 και 67 του Κανονισμού, βάσει των οποίων έχω το δικαίωμα να σας σταματήσω, αν θεωρώ ότι είστε εκτός θέματος, κάτι που βέβαια δεν το κάνουμε συνήθως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58591"," Εκτός θέματος είμαι; Πιο μέσα στο θέμα δεν θα μπορούσα να είμαι!","ΠΑΝΑΓΙΩΤΗΣ ΛΑΦΑΖΑΝΗΣ",279
"58592"," Κυρία Πρόεδρε, θα ήθελα τον λόγο παρακαλώ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58593"," Έχετε τον λόγο, κύριε Υπουργέ, για τρία λεπτά, αλλά σας παρακαλώ να μην επεκταθείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58594"," Δεν θα επεκταθώ, κυρία Πρόεδρε, ίσα-ίσα. Άλλωστε, ο κ. Λαφαζάνης είναι εμπειρότατος και γι’ αυτό μου έκανε εντύπωση ο εκνευρισμός.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58595"," Κανένας εκνευρισμός δεν υπήρξε.","ΠΑΝΑΓΙΩΤΗΣ ΛΑΦΑΖΑΝΗΣ",279
"58596"," Κάποια παρεξήγηση υπάρχει. Δεν υπάρχει «κάτι που διαβάζετε σε ιστοσελίδες». Έχω κάνει εγώ ως Υπουργός επίσημη δήλωση για αυτή την τροπολογία. Τώρα εσείς μπορεί να έτυχε να διαβάσατε από κάποιες ιστοσελίδες, αλλά δεν έχει καμμία σημασία. Ίσως επειδή δεν είστε μέλος της Επιτροπής Κοινωνικών Υποθέσεων δεν γνωρίζετε ότι έχουμε κάνει τρεις συνεδριάσεις στην αρμόδια επιτροπή για τα χρονοδιαγράμματα και τα βήματα της μεταρρύθμισης στην πρωτοβάθμια φροντίδα υγείας και ο σχετικός σχεδιασμός έχει αναλυθεί με διεξοδικότατη συζήτηση. 
Τι είναι τώρα αυτή η τροπολογία, κύριε Λαφαζάνη, που όντως έχει ήδη κατατεθεί και θα συζητηθεί αύριο; Είναι η δυνατότητά μας, η δυνατότητα που παρέχεται στον Υπουργό Υγείας, να προσλάβει στο ΕΣΥ τους γιατρούς του ΕΟΠΥΥ. Διότι αν δεν ψηφιζόταν αυτή η τροπολογία, θα σήμαινε ότι θα βγάζαμε σε διαθεσιμότητα τους γιατρούς του ΕΟΠΥΥ και θα τους αφήναμε να απολυθούν. Επειδή εμείς, λοιπόν, θέλουμε και να τους προσλάβουμε, κατόπιν συνεννοήσεως που κάναμε και με την Κοινοβουλευτική Ομάδα του ΠΑΣΟΚ, μόλις πριν από μία εβδομάδα γι’ αυτό το θέμα, η συγκεκριμένη τροπολογία επιτρέπει να κάνουμε σε ελάχιστες ημέρες -δεκαπέντε με είκοσι μέρες- τη μετακίνηση από τον ΕΟΠΥΥ προς τις υγειονομικές περιφέρειες για την ακρίβεια. Οι λεπτομέρειες του σχεδίου έχουν αναπτυχθεί διεξοδικότατα. Οφείλω να σας πω μάλιστα -κι είναι γνωστό στους Βουλευτές του ΣΥΡΙΖΑ και στον κ. Ξανθό που βλέπω πίσω- ότι οι όροι μάλιστα των εργασιακών σχέσεων είναι αυτοί που προτείνει και το κόμμα σας στη συγκεκριμένη περίπτωση. Άρα, δεν καταλαβαίνω γιατί πρέπει να την καταψηφίζετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58597"," Τι λέτε τώρα!","ΑΝΔΡΕΑΣ ΞΑΝΘΟΣ",372
"58598"," Ε, πάλι τα ίδια θα συζητάμε; Το «πλήρους και αποκλειστικής απασχόλησης» δεν είναι πρόταση του ΣΥΡΙΖΑ; Θα με τρελάνετε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58599"," Αυτό κάνετε εσείς τώρα;","ΑΝΔΡΕΑΣ ΞΑΝΘΟΣ",372
"58600"," Εντάξει, εντάξει!
(Θόρυβος από την πτέρυγα του ΣΥΡΙΖΑ-ΕΚΜ)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58601"," Παρακαλώ, κύριοι συνάδελφοι! Αύριο θα τα πούμε αυτά. 
Παρακαλώ, να μην καταγράφονται αυτά για τα οποία φωνάζουν οι συνάδελφοι. Δεν μπορεί με φωνές να γίνει συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58602"," Μη φωνάζετε. Τόσο ήρεμοι άνθρωποι κι εκνευρίζεστε, επειδή πήραμε κάποιες καλές ιδέες από το πρόγραμμά σας; Δεν καταλαβαίνω γιατί τόσος εκνευρισμός.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58603"," Να το φέρετε με τον καινούριο χρόνο, αν είστε Κυβέρνηση να το δούμε τότε, όχι σε μία νύχτα. Είναι παράνομο και αντισυνταγματικό!","ΠΑΝΑΓΙΩΤΗΣ ΛΑΦΑΖΑΝΗΣ",279
"58604"," Είναι γραπτό το πρόγραμμά σας, κύριε Λαφαζάνη. Το έχω αναρτημένο για να το διαβάσουν οι πολίτες στην ιστοσελίδα του Υπουργείου Υγείας, με την υπογραφή του ΣΥΡΙΖΑ, και το παρουσίασε ο κ. Τσίπρας στη δική σας Κοινοβουλευτική Ομάδα. 
Εν πάση περιπτώσει, δεν θέλετε να το ψηφίσετε; Καμμία αντίρρηση. Εμείς αύριο θα το έχουμε, αν θέλετε το ψηφίζετε. Εάν δεν θέλετε, μην το ψηφίζετε. Αλλά σας παρακαλώ πολύ, μη χάνετε την ψυχραιμία σας. 
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"58605"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58606"," Κυρία Πρόεδρε, θα ήθελα τον λόγο. Δεν θέλω να κάνω δευτερολογία, θέλω να πω για το άρθρο για το οποίο μίλησε ο κύριος Υπουργός νωρίτερα.","ΠΑΡΙΣ ΚΟΥΚΟΥΛΟΠΟΥΛΟΣ",245
"58607"," Αποσύρθηκε το άρθρο 39.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58608"," Ναι, θέλω να κάνω μία δήλωση επ’ αυτού.","ΠΑΡΙΣ ΚΟΥΚΟΥΛΟΠΟΥΛΟΣ",245
"58609"," Ορίστε, κύριε συνάδελφε, για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58610"," Κακώς απεσύρθη, κύριε Υπουργέ, το άρθρο. Έχει συζητηθεί εξαντλητικά στην Επιτροπή και θέλω να κάνω ένα σχόλιο.
Κακώς απεσύρθη το άρθρο. Είναι ένα άρθρο με το οποίο βελτιώνονται πολύ συγκεκριμένα οι διαδικασίες πιστοποίησης των Κέντρων Τεχνικού Ελέγχου, κύρια  Πρόεδρε και νομίζω ότι είναι κάτι που το θέλουμε όλοι. 
Υπάρχουν κάποια θέματα για τα οποία ο εισηγητής μας, ο κ. Κουτσούκος, έκανε συγκεκριμένες προτάσεις για να βελτιωθεί η διάταξη, όχι όμως για να την αποσύρουμε. Νομίζω ότι είναι κακός χειρισμός, γι’ αυτό και θέλω να κάνω σαφές από τη μεριά μου ότι επιθυμούμε γρήγορα με κάποια βελτίωση αυτή η διάταξη να επανέλθει, γιατί αφορά ένα μείζον δημόσιο ζήτημα και δεν πρέπει να δημιουργείται παρεξήγηση από την ώρα που αποσύρεται.
Στο δεύτερο λεπτό που έχω κύρια Πρόεδρε, θέλω να μιλήσω από μικροφώνου, όπως ζητάτε. Εγώ αντιλαμβάνομαι, γιατί έχω προεδρεύσει πολλές φορές σε σώματα.","ΠΑΡΙΣ ΚΟΥΚΟΥΛΟΠΟΥΛΟΣ",245
"58611"," Καταλαβαίνετε ότι στην ένταση ώριμα προσπαθούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58612"," Αντιλαμβάνομαι ότι δεν υπάρχει δυσκολότερο πράγμα από το να προεδρεύει κανείς, πόσο μάλλον όταν μπορεί να μιλάνε ένας ή δύο ή περισσότεροι.","ΠΑΡΙΣ ΚΟΥΚΟΥΛΟΠΟΥΛΟΣ",245
"58613"," Εντάξει, κύριε συνάδελφε. Σας ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58614"," Έγινε μια προσπάθεια να προστατευθούν πολίτες για το δικαίωμα στην εργασία τους και τίποτε άλλο. Δεν είχε καμμία πολιτική αιχμή όλη η κουβέντα. Η παρέμβαση του κ. Λαφαζάνη βοήθησε και εμένα να διευκρινίσω τι ακριβώς εννοώ για να μην υπάρχει αιχμή.","ΠΑΡΙΣ ΚΟΥΚΟΥΛΟΠΟΥΛΟΣ",245
"58615"," Επομένως, κύριε  Κουκουλόπουλε, δεν είναι πολύ καλύτερο όταν τα λέμε ήπια και ήρεμα όλοι μας και ελέγχω και τον εαυτό μου όπως καταλαβαίνετε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58616"," Απλώς, κυρία Πρόεδρε, δεν αφορούσε εμάς η συζήτηση γι’ αυτό και υπήρξε από τη μεριά μου ένταση. Είναι κακό να βάζουμε άλλους στη συζήτησή μας που δεν έχουν το δικαίωμα να μιλήσουν. Αυτό θέλω να πω και τίποτε άλλο.","ΠΑΡΙΣ ΚΟΥΚΟΥΛΟΠΟΥΛΟΣ",245
"58617"," Κύριε  Υπουργέ, παρακαλώ να τοποθετηθείτε γι’ αυτό και εσείς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58618"," Ήθελα να παρέμβω για το άρθρο 39. Θα έρθει σχετικό νομοσχέδιο του Υπουργού Μεταφορών κ. Χρυσοχοΐδη στις 8 Ιανουαρίου.","ΙΩΑΝΝΗΣ ΣΤΟΥΡΝΑΡΑΣ",168
"58619"," Τότε θα το φέρετε εκεί. 
Έχω την τιμή να ανακοινώσω στο Σώμα ότι οι Υπουργοί Περιβάλλοντος, Ενέργειας και Κλιματικής Αλλαγής και Οικονομικών κατέθεσαν σχέδιο νόμου «Ρύθμιση Θεμάτων της ΑΔΜΗΕ ΑΕ». 
Παραπέμπεται στην αρμόδια Διαρκή Επιτροπή.
Ο κ. Κωνσταντίνος Σκρέκας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58620"," Ευχαριστώ, κυρία Πρόεδρε.
Κυρίες και κύριοι συνάδελφοι, καθώς είμαι ο προτελευταίος ομιλητής, άκουσα πάρα πολλούς εχθές και σήμερα συναδέλφους απ’ όλα τα κόμματα της Βουλής, από όλες τις παρατάξεις να συζητάνε, να μιλάνε και να αναλύουν θέματα τα οποία αφορούν τον ενιαίο φόρο ακινήτων τον οποίο συζητάμε σήμερα.
Άκουσα από τους συναδέλφους της Αντιπολίτευσης να μιλάνε για το πρόβλημα, αλλά δεν άκουσα από κανέναν να μιλήσει και να πει ξεκάθαρα αν θα καταργήσετε, κύριοι, τον ενιαίο φόρο ακινήτων αν και εφόσον και όταν βρεθείτε στην Κυβέρνηση.
Δεν άκουσα από κανέναν ξεκάθαρα να πει ότι εμείς αν, όταν και εφόσον βρεθούμε στη διακυβέρνηση αυτού του τόπου θα καταργήσουμε τον Ενιαίο Φόρο Ακινήτων. Κανένας πολίτης αυτής της χώρας δεν θα πληρώνει ούτε ένα ευρώ για τα ακίνητα που διαθέτει.","ΚΩΝΣΤΑΝΤΙΝΟΣ ΣΚΡΕΚΑΣ",468
"58621"," Θα βάλουν και άλλο.","ΕΜΜΑΝΟΥΗΛ ΚΕΦΑΛΛΟΓΙΑΝΝΗΣ",144
"58622"," Δεν ψηφίστηκε.","ΖΩΗ ΚΩΝΣΤΑΝΤΟΠΟΥΛΟΥ",272
"58623"," Επειδή, άκουσα πολλά λόγια, κύριε Ξανθέ-και πάρα πολλά ήταν και βαριά λόγια- θα ήθελα, κυρία Πρόεδρε, να σχολιάσω κάτι. Είπε ο κ. Ξανθός ότι αυτοί θα τα καταφέρουν καλύτερα επειδή μεταξύ άλλων έχουν άλλο, καλύτερο αξιακό σύστημα να ακολουθούν. Ρωτάω, κυρία Πρόεδρε: Γιατί το αξιακό σύστημα του κ. Ξανθού είναι καλύτερο από το αξιακό σύστημα που ακολουθώ εγώ; Επειδή έτσι το λέει;","ΚΩΝΣΤΑΝΤΙΝΟΣ ΣΚΡΕΚΑΣ",468
"58624"," Νομίζει αυτός έτσι, τι να κάνουμε;","ΠΑΝΑΓΙΩΤΗΣ ΛΑΦΑΖΑΝΗΣ",279
"58625"," Μήπως επειδή ο κ. Λαφαζάνης προέτρεψε το Προεδρείο προ ολίγων λεπτών να επαναστατήσει και να μη δέχεται καμμία τροπολογία από τους Υπουργούς που ακολουθούν τη διαδικασία και τον Κανονισμό της Βουλής; Επειδή έτσι αυτός θέλει; Μήπως επειδή ο κ. Τσίπρας προέτρεψε στην αρχή αυτής της χρονιάς τους μαθητές στα σχολεία να ανατρέψουν την Κυβέρνηση;","ΚΩΝΣΤΑΝΤΙΝΟΣ ΣΚΡΕΚΑΣ",468
"58626"," Τους τρέμετε τους μαθητές.","ΖΩΗ ΚΩΝΣΤΑΝΤΟΠΟΥΛΟΥ",272
"58627"," Μήπως επειδή ο κ. Τσίπρας έλεγε ότι η απεργία στην ΕΡΤ θα είναι κόλαφος για την Κυβέρνηση και αυτή θα πέσει; Επειδή ακούω την κ. Κωνσταντοπούλου, η οποία πραγματικά έχει ένα δυνατό μυαλό –να το πω έτσι- και είναι κρίμα που δεν το διαθέτει, δεν το χρησιμοποιεί για καλό ή προς τη σωστή κατεύθυνση. Την άκουσα πολύ προσεκτικά και ανέφερε στην ομιλία της σαράντα επτά φορές τη λέξη «μιλάει» αναφερόμενη σε ανθρώπους της Ευρώπης, σε στελέχη της Ευρωπαϊκής Ένωσης, τα οποία μιλάνε και λένε άσχημα λόγια για την Ελλάδα, αλλά εκείνη δεν μίλησε και δεν είπε τίποτα σε ό,τι αφορά το πρόβλημα που είναι ο ενιαίος φόρος ακινήτων. Και ρωτάω: Είπε η κ. Κωνσταντοπούλου ότι θα τον καταργήσουν; Εγώ δεν άκουσα κάτι τέτοιο. Θα επανέλθω σε αυτό. 
Μεταξύ άλλων, άκουσα και τον κ. Κουρουμπλή. Να δεχθώ –και δέχομαι- ότι τα πράγματα δεν είναι καθόλου εύκολα. Φυσικά, το βλέπουμε όλοι γύρω μας. Να δεχθώ ότι ο κ. Κουρουμπλής έχει κάνει την αυτοκριτική του, έχει δεχθεί τα λάθη που έχει κάνει. Έχει ψηφίσει το πρώτο μνημόνιο. Έχει ψηφίσει το φόρο ακινήτων, τον πρώτο, τον έκτακτο στο λογαριασμό της ΔΕΗ, τον οποίο εμείς το 2013 τον μειώσαμε κατά 15% και με το νομοσχέδιο, το οποίο καταθέτει σήμερα ο Υπουργός για το 80% περίπου των πολιτών μειώνεται επιπλέον περίπου 10% κατά μέσο όρο. Αλλά, δεν μπορώ να ανέχομαι εγώ, που είμαι ένα χρόνο Βουλευτής μόνο σε αυτή την Αίθουσα, μαθήματα από αυτούς τους ανθρώπους που εν μέρει η συμπεριφορά τους και οι αποφάσεις τους μας έφθασαν εδώ που μας έφθασαν σήμερα. Εμείς προσπαθούμε τώρα να λύσουμε και να βγάλουμε το πρόβλημα από τη χώρα.","ΚΩΝΣΤΑΝΤΙΝΟΣ ΣΚΡΕΚΑΣ",468
"58628"," Εσείς θα το ψηφίσατε;","ΖΩΗ ΚΩΝΣΤΑΝΤΟΠΟΥΛΟΥ",272
"58629"," Είπε ότι η Κυβέρνηση προγραμματίζει μειώσεις στις συντάξεις στα επόμενα χρόνια και ότι αυξάνει τους φόρους και δημιουργεί φοροκαταιγίδα. 
Κυρίες και κύριοι συνάδελφοι της Αξιωματικής Αντιπολίτευσης, θέλω να σας ρωτήσω κάτι. Έχω εδώ τον προϋπολογισμό για το 2014, κύριε  Λαφαζάνη. Τον έχετε διαβάσει, κύριε  Λαφαζάνη, κυρίες και κύριοι συνάδελφοι του ΣΥΡΙΖΑ, τον προϋπολογισμό του 2014;","ΚΩΝΣΤΑΝΤΙΝΟΣ ΣΚΡΕΚΑΣ",468
"58630"," Παρακαλώ, μην αναφέρεστε προσωπικά. Σας παρακαλώ πολύ, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58631"," Τα τακτικά έσοδα είναι 48,7 δισεκατομμύρια από έμμεσους και άμεσους φόρους του προϋπολογισμού αυτής της χώρας, 47 δισεκατομμύρια περίπου. Πού πάνε αυτά τα 47 δισεκατομμύρια, κύριοι; Τα 18,5 δισεκατομμύρια πάνε σε μισθούς δημοσίων υπαλλήλων και συντάξεις και 13,2 δισεκατομμύρια πάνε για να στηρίξουν το σύστημα της ιατρικής περίθαλψης. Δηλαδή, τα 32 δισεκατομμύρια από τα 48 δισεκατομμύρια, περίπου το 70% των φόρων που με αίμα πληρώνουν σήμερα οι πολίτες αυτής της χώρας πηγαίνει για να καλύψει μισθούς δημοσίων υπαλλήλων, συντάξεις και ιατροφαρμακευτική περίθαλψη. Μένουν και κάποια άλλα, γύρω στα 7 δισεκατομμύρια για Πρόγραμμα Δημοσίων Επενδύσεων και 5 δισεκατομμύρια περίπου για να καλύψουν άλλες λειτουργικές δαπάνες, παιδεία, υγεία κ.λπ.. 
Και ρωτάω: Εσείς όταν έλθετε, θα καταργήσετε το φόρο ακινήτων; Γιατί δεν το άκουσα αυτό από εσάς. Είναι 2,7 δισεκατομμύρια περίπου. Τι σημαίνει 2,7 δισεκατομμύρια, κύριοι συνάδελφοι του ΣΥΡΙΖΑ; Αν καταργήσετε αυτό το φόρο, 2,7 δισεκατομμύρια αντιστοιχούν σε μια οριζόντια περικοπή περίπου 17% ,δηλαδή περίπου 20% όλων των συντάξεων και όλων των μισθών του δημοσίου σε αυτή τη χώρα.
Ερωτώ: Θα το καταργήσετε; Φυσικά και δεν θα το καταργήσετε. Το είπε ο υπεύθυνος για τα οικονομικά σας, ο κ. Δραγασάκης στη συνέντευξη το Φεβρουάριο του 2013 στον κ. Κοττάκη στην ΕΡΤ, όπου τι είπε; Ότι είναι πολιτικά ανεύθυνο να πει κάποιος ότι θα καταργήσει το φόρο ακινήτων αν δεν μας πει από πού θα βρει τα χρήματα. Και το είπε μόνο αυτός; Όχι. Και ο κ. Τσακαλώτος στη συζήτηση για τον Προϋπολογισμό της χώρας τι είπε; Ότι πρέπει να αλλάξει η αναλογία του φόρου, όχι να καταργηθεί ο φόρος. Με λίγα λόγια,  κύριοι συνάδελφοι, το αξιακό σας σύστημα ελέγχεται γιατί εσείς κοροϊδεύετε τον κόσμο, γιατί η πολιτική η δική σας -αυτή που εκπροσωπείτε- είναι αυτή που πληρώσαμε τριάντα χρόνια. 
Και ξέρετε από πού ξεκινήσατε; Ξεκινήσατε από διορισμούς εκατό χιλιάδων στο δημόσιο. Ξεκινήσατε από οριζόντια σεισάχθεια. Από εκεί ξεκινήσατε πριν λίγο καιρό. Και τι έγινε η σεισάχθεια, δηλαδή το χάρισμα οριζόντια σε όλους τους δανειολήπτες πρώτης κατοικίας; Ξαφνικά έγινε μία παράταση της άρσης των πλειστηριασμών. Και οι εκατό χιλιάδες προσλήψεις στο δημόσιο ξαφνικά δεν μπορούν να γίνουν διότι ήταν με δεδομένα ενός έτους.
Θέλω να σας πω, δηλαδή, κυρίες και κύριοι συνάδελφοι ΣΥΡΙΖΑ και των άλλων πλευρών της Αντιπολίτευσης, ότι  απλά εσείς εκείνο το οποίο κάνετε είναι να κοροϊδεύετε τον κόσμο. Για ποιο λόγο λαϊκίζετε; Για ποιο λόγο δημαγωγείτε; Πιστεύετε ότι με αυτόν τον τρόπο θα βοηθήσετε τη χώρα και τους πολίτες που αυτήν τη στιγμή με αίμα πληρώνουν τους φόρους τους για να αντέχει αυτή η χώρα και το 2014 είναι μια χρονιά ολικής επαναφοράς της Ελλάδας και στην Ευρώπη, αλλά και στα παγκόσμια δεδομένα; 
Θέλετε ανάπτυξη για να έχουμε παραπάνω φόρους, διότι αν δεν έχουμε ανάπτυξη και νέες επενδύσεις φυσικά δεν θα διευρυνθεί η φορολογική βάση και φυσικά, δεν θα έχουμε παραπάνω φόρους από νέες δραστηριότητες. Και τι κάνετε για τον ΤΑP; Ψηφίσατε «ΠΑΡΩΝ» στην κατασκευή του ΤΑP. Και πρέπει να περικοπούν οι δαπάνες για να μην χρειάζεται να αυξάνουμε τους φόρους στους πολίτες. Και τι κάνατε, όταν έφερε ο κ. Άδωνις Γεωργιάδης ένα φόρο για περικοπή μισού δισεκατομμυρίου ευρώ των φαρμάκων; Ψηφίσατε «ΌΧΙ» σε αυτό, για να βοηθήσετε, υποτίθεται, τους φαρμακοβιομήχανους. Αυτή η διγλωσσία, κυρίες και κύριοι του ΣΥΡΙΖΑ, πρέπει να τελειώσει και θα τελειώσει. Και αν δεν την τελειώσετε εσείς, θα την τελειώσει ο λαός ο ίδιος.
Γι’ αυτό, κύριε Υπουργέ, στηρίζω ένα νομοσχέδιο, το οποίο δυστυχώς επιβαρύνει –αναλογικότερα, βέβαια- τους πολίτες αυτής της χώρας. Πιστεύω ότι η χώρα, οδεύοντας στην ανάπτυξη και διευρύνοντας τη φορολογική βάση και πιάνοντας επιτέλους τη φοροδιαφυγή, θα καταφέρει αυτόν το φόρο να τον κάνει ακόμα ευμενέστερο και ακόμα λιγότερο επιβαρυντικό για τους Έλληνες πολίτες.
Ευχαριστώ πολύ.","ΚΩΝΣΤΑΝΤΙΝΟΣ ΣΚΡΕΚΑΣ",468
"58632"," Ευχαριστούμε πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58633"," Κυρία Πρόεδρε, θα ήθελα το λόγο για πολύ λίγο, για δύο προσθήκες.","ΙΩΑΝΝΗΣ ΣΤΟΥΡΝΑΡΑΣ",168
"58634"," Το λόγο έχει ο κύριος Υπουργός για μια τελευταία, φαντάζομαι, προσθήκη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58635"," Καταθέτω για τα Πρακτικά δύο προσθήκες.
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τις προαναφερθείσες προσθήκες οι οποίες έχουν ως εξής:
(να μπει η σελ.513)","ΙΩΑΝΝΗΣ ΣΤΟΥΡΝΑΡΑΣ",168
"58636"," Σας παρακαλώ, να κατατεθεί στα Πρακτικά και να διανεμηθεί.
Το λόγο έχει ο κ. Κασαπίδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58637"," Ευχαριστώ, κυρία Πρόεδρε.
Βέβαια, λείπει ο αγαπητός φίλος, ο Υπουργός, ο κ. Άδωνις Γεωργιάδης, τον οποίο τον άκουσα να λέει ότι σταχυολογεί θετικές προτάσεις από το ΣΥΡΙΖΑ, και καλά κάνει, και τις ενσωματώνει στο πρόγραμμα στην εθνική αυτή προσπάθεια που γίνεται. Αλλά θα ήθελα να τον παραινέσω να πάρει και μερικές καλές ιδέες από το αγροτικό πρόγραμμα της Νέας Δημοκρατίας, το οποίο επιβραβεύτηκε από τον ελληνικό λαό και από τον αγροτικό κόσμο, κύριε Υπουργέ, και έχει ισοδύναμες προτάσεις τις οποίες θα σας τις καταθέσω σήμερα, εκμεταλλευόμενος και την παρουσία σας εδώ, για να σας δώσω κάποιες προτάσεις που θα σας βοηθήσουνε να πάρετε αποφάσεις για να βγούμε από το αδιέξοδο και αυτόν το φαύλο κύκλο ύφεσης, που δυστυχώς είχε προβλέψει ο σημερινός Πρωθυπουργός, ως αρχηγός της Αξιωματικής Αντιπολίτευσης, ότι, δηλαδή, ο φόρος θα φέρει νέο φόρο, θα σκοτώσει τα έσοδα του κράτους και θα ξαναφέρει νέους φόρους. Δυστυχώς, μπλέξαμε σε αυτόν το φαύλο κύκλο ύφεσης. Γι’ αυτό, ερχόμαστε και μονιμοποιούμε αυτούς τους φόρους που λέγαμε ότι θα είναι προσωρινοί και επεκτείνουμε τη φορολογική βάση και στα μέσα της παραγωγής, που είναι έως απαράδεκτο στην οικονομική παραγωγή. 
Αντιθέτως, κύριε Υπουργέ, κυρίες και κύριοι συνάδελφοι, ως νεοεκλεγείς Βουλευτής, άκουγα τότε τον Υπουργό Οικονομικών, κ. Αλογοσκούφη, να αναφέρει -κύριε Υπουργέ, κάνω κάποιες επισημάνσεις, και κάνω μια ιστορική αναδρομή- το 2005 ότι η φοροδιαφυγή στα καύσιμα ξεπερνά το 1,5 δισεκατομμύριο. Ο κ. Σούρλας την ανέβασε σε μεγαλύτερα ύψη, που σημαίνει ότι εδώ και οκτώ-δέκα χρόνια δεν έχουμε κανένα αποτέλεσμα σε αυτό το θέμα. Όλοι οι προκάτοχοί σας προφανώς απέτυχαν. Εσείς τουλάχιστον, ως διορισμένος Υπουργός, ξεπεράστε όλες τις αγκυλώσεις και τις φοβίες των προκατόχων σας και πάρτε αποφάσεις δίκαιες και αποτελεσματικές. Είναι αδιανόητο παραοικονομία, διαφθορά και φοροδιαφυγή να «τρώει το μεδούλι» του ελληνικού λαού και να αναγκάζεται η Κυβέρνηση και εσείς και όποιος άλλος Υπουργός να παίρνει αντιλαϊκά μέτρα.
Δεν θέλω να αναφερθώ, κύριε Υπουργέ, σε όσα ειπώθηκαν με μεγάλη ευστοχία από προλαλήσαντες συναδέλφους και από τη μεριά των Βουλευτών της Κυβέρνησης, που καταλαβαίνετε σε πόσο δύσκολη θέση έρχονται με το παρόν σχέδιο νόμου. Θέλω να σας βοηθήσω, όπως είπα, καταθέτοντας κάποιες προτάσεις, εν αντιθέσει με την πρόταση που φέρνετε για τη φορολόγηση των αγροτεμαχίων. 
Εδώ θα πρέπει να ξεκαθαρίσουμε ότι οι αγρότες δεν ξεφεύγουν της φορολόγησης που υπόκεινται και οι αστοί. Φορολογούνται και τα ακίνητα των αγροτών, ως σπίτια, όπως φορολογούνται και των αστών. Μάλιστα οι γεωργοί, από το 2014 που θα μπουν στο κανονικό καθεστώς, θα έχουν τις υποχρεώσεις που έχουν και οι άλλοι επαγγελματίες, ως επιτηδευματίες, να πληρώνουν, δηλαδή, το ΦΠΑ κανονικά στις τρίμηνες δόσεις που προβλέπεται, θα τους επιβάλετε τέλος 650 ευρώ του τέλους του επιτηδευματία, θα πληρώνουν το αναλογούν ποσό της αλληλεγγύης από τα πραγματικά, τα τεκμαρτά εισοδήματα, θα καταβάλουν τον αναλογούντα φόρο και μάλιστα προκαταβολικά όσοι έχουν επιχειρήσεις. Δεν υπάρχει κάποια ευνοϊκή μεταχείριση. Εν αντιθέσει, έρχεστε τώρα και επιβάλλετε φόρο και στα μέσα παραγωγής, δυσκολεύοντας ακόμα περισσότερο τη δουλειά τους. 
Θα καταθέσω, κύριε Υπουργέ, και το ψήφισμα του συλλαλητηρίου των αγροτών σήμερα που αναφέρει μια σειρά από εννέα φόρους που επιβλήθηκαν στους αγρότες μέσα στο 2013. Και έρχεστε εσείς να τους κάνετε δέκα με τη συγκεκριμένη φορολογία των αγροτεμαχίων. Αν επιδιώκετε να πάρετε 200 εκατομμύρια ευρώ θα σας προτείνω πώς μπορείτε να τα πάρετε μέσα από την αύξηση της παραγωγής. 
Εν τάχει, λοιπόν, -και θα καταθέσω αυτήν την πρότασή μου, την οποία την είχα καταθέσει και ως υπεύθυνος τομεάρχης αγροτικού της Νέας Δημοκρατίας- επιλέγω επτά προϊόντα από τα εκατόν τριάντα δύο, που είχαμε συγκεκριμενοποιήσει και είχαμε ποσοτικοποιήσει σε ολόκληρη τη χώρα, που μπορούν να αυξήσουν την εγχώρια παραγωγή κατά 2 δισεκατομμύρια. Επί του 13% που είναι το ΦΠΑ και του 10% ή 15% που θα φορολογηθούν οι αγρότες μας στο κανονικό καθεστώς καταλαβαίνετε ότι μπορείτε να έχετε 400 εκατομμύρια ευρώ έσοδα και επιπλέον ανθρώπους στη δουλειά.
Ποια είναι η πρόταση; Έχουμε τους εξής τομείς που είμαστε ελλειμματικότατοι, κύριε Υπουργέ: το 70% των τροφίμων που τρώνε οι Έλληνες εισάγονται. Καταλαβαίνετε ότι αυτό, όχι μόνο είναι μια οικονομική χρεοκοπία στην πραγματική οικονομία, αλλά είναι μία αιχμαλωσία της διατροφής των Ελλήνων από τις εισαγωγές. Τότε, λοιπόν, εφόσον στα ζωοκομικά προϊόντα, στα φρούτα και λαχανικά και στην παραγωγή των κτηνοτροφικών προϊόντων με βάση το αιγοπρόβειο κρέας έχουμε και ελλείμματα και τεράστιες ευκαιρίες, θέσαμε ως στόχο να μειώσουμε την εξάρτηση της χώρας σε ζωοκομικά προϊόντα κατά 50%. Αυτό τι σημαίνει; Αν οι εισαγωγές μας σε κόκκινο, χοιρινό και μοσχαρίσιο κρέας ξεπερνούν το 1 δισεκατομμύριο, μπορούμε να έχουμε 500 εκατομμύρια απ’ αυτήν την αύξηση της παραγωγής σαν παραγόμενο πλούτο.
Βλέπω τον αγαπητό κ. Κεφαλογιάννη από την Κρήτη που είναι η πιο πρώιμη περιοχή της Ευρώπης. Ωστόσο, η χώρα εισάγει, κύριε Κεφαλογιάννη, 730 εκατομμύρια ευρώ σε φρούτα και λαχανικά.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επιτρέψτε μου, κυρία Πρόεδρε, να ολοκληρώσω τις προτάσεις μου.
Το μισό να εξοικονομήσουμε είναι άλλα 350 εκατομμύρια ευρώ.
Η χώρα παράγει το καλύτερο ελαιόλαδο στον κόσμο. Δυστυχώς, ο σημερινός Υπουργός δεν απεδέχθη πρόταση που καταθέσαμε να αναγνωριστούν κάποιες ουσίες που εντοπίστηκαν στο ελληνικό ελαιόλαδο που μπορούν να προκαλέσουν τους ισχυρισμούς για την υγεία. Η κ. Πατριανάκου γνωρίζει πολύ καλά, είναι Λάκων στην καταγωγή, πόσο σπουδαίο είναι το ελαιόλαδο της περιοχής της και της Μεσσηνίας. Είναι μακράν το πρώτο στον κόσμο. Στην Αμερική αυτό το ελαιόλαδο ξεπερνά στη λιανική τιμή τα 15 δολάρια το λίτρο και εδώ μόλις και μετά βίας, φέτος που είναι και δύσκολη χρονιά, αγγίζει τα 2,5 ευρώ το λίτρο. Γιατί; Διότι δεν έχουμε εργαστήριο να διαπιστώσουμε ότι έχει κάποιες ουσίες οι οποίες είναι αντικαρκινικές, αντιοξειδωτικές, καρδιοτονωτικές. Η επέκταση αυτών των προϊόντων θα βοηθούσε, όχι μόνο στην οικονομία, αλλά και στην καλή υγεία.
Επίσης, κύριε Υπουργέ, η χώρα εισάγει 370 εκατομμύρια ευρώ, κατά μέσο όρο, το χρόνο ζωοτροφές. Μόνο σε σόγια 100 εκατομμύρια ευρώ περίπου, τη στιγμή που η Ελλάδα ως μεσογειακή χώρα είναι μία μήτρα αυτών των προϊόντων, παρόμοιων με τη σόγια, που είναι πρωτεϊνούχα, και δεν το αξιοποιούμε.
Το ακούμε αυτό εδώ και πέντε χρόνια. Στην πράξη, μηδέν από το Υπουργείο Γεωργίας.
Τέλος, ένα «έγκλημα» που συντελείται, κύριε Υπουργέ -και θέλω να το γνωρίζετε- είναι ότι έχουμε το καλύτερο, το πιο διάσημο τυρί στον κόσμο, τη φέτα, που σήμερα στηρίζει την εργασία τετρακοσίων χιλιάδων Ελλήνων και κάνει τζίρο στην οικονομία 1.000.000.000 ευρώ. 
Κύριε Υπουργέ, πείτε μου έναν κλάδο, αν εξαιρέσουμε το δημόσιο που έχουμε εξακόσιες χιλιάδες εργαζόμενους, που να έχετε τετρακόσιες χιλιάδες εργαζόμενους. Πείτε μου έναν κλάδο!
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
 Αυτούς τους εργαζομένους τους διασφαλίζει η παραγωγή της φέτας. Και έρχεται η σημερινή Κυβέρνηση και εκχωρεί αυτό το όνομα στον Καναδά, με αυτήν εδώ τη συμφωνία που απεκρύβετο εδώ και τέσσερα χρόνια. Ήρθε εντελώς ξαφνικά. Θέλω να την καταθέσω προς άρση όλων αυτών των αμφιβολιών και των παραπληροφορήσεων που επιχείρησαν ορισμένοι να κάνουν, ότι δεν εκχωρείται αυτούσιο το όνομα της φέτας στον Καναδά. Εν αντιθέσει, προηγήθηκε και ένα ξεπούλημα του ονόματος στη Σιγκαπούρη. Από πού και έως πού η Σιγκαπούρη και ο Καναδάς, κύριε Υπουργέ, παράγουν φέτα; 
Αυτό το προϊόν, λοιπόν, σήμερα διασφαλίζει τετρακόσιες χιλιάδες θέσεις εργασίας και 1.000.000.000 τζίρο στην οικονομία και μπορεί να εξασφαλίσει -εάν το επιδιώξουμε- την κάλυψη του 50% των αναγκών της Ευρώπης, δηλαδή αν αυξήσουμε την παραγωγή στη χώρα κατά άλλους εκατό χιλιάδες τόνους, εξασφαλίζουμε άλλες εκατόν πενήντα χιλιάδες μόνιμες θέσεις εργασίας.","ΓΕΩΡΓΙΟΣ ΚΑΣΑΠΙΔΗΣ",203
"58638"," Ευχαριστούμε, κύριε Κασαπίδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58639"," Ολοκληρώνω, κυρία Πρόεδρε.","ΓΕΩΡΓΙΟΣ ΚΑΣΑΠΙΔΗΣ",203
"58640"," Σας παρακαλώ, κλείστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58641"," Κλείνω.
Πείτε μου, λοιπόν, κύριε Υπουργέ, ποια άλλα ισοδύναμα είναι. 
Θα καταθέσω κάποια ισοδύναμα, για να μην αναζητά ο κύριος Υπουργός έκτακτα μέτρα, που θα επιβαρύνουν τον ελληνικό λαό.","ΓΕΩΡΓΙΟΣ ΚΑΣΑΠΙΔΗΣ",203
"58642"," Σας παρακαλώ, κύριε Κασαπίδη, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58643"," Θα καταθέσω, λοιπόν, κι αυτό το άρθρο για τη φέτα, το οποίο κατέθεσε ο κ. Ανυφαντάκης -ο άνθρωπος που κατοχύρωσε τη φέτα- λέγοντας, κύριε Υπουργέ, ότι αντί να αναζητούμε συνεχώς φόρους που θα επιβαρύνουν και θα μειώνουν το βιοτικό επίπεδο των Ελλήνων, ας στραφούμε και στην ανάπτυξη. Να έρθουν, δηλαδή, αυτοί οι πόροι μέσα από την αύξηση της παραγωγής, οι οποίοι θα εξασφαλίζουν και θέσεις εργασίας.
Σας ευχαριστώ, κυρία Πρόεδρε.
(Στο σημείο αυτό ο Βουλευτής κ. Γεώργιος Κασαπίδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΓΕΩΡΓΙΟΣ ΚΑΣΑΠΙΔΗΣ",203
"58644"," Κι εγώ σας ευχαριστώ, κύριε Κασαπίδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58645"," Κυρία Πρόεδρε, θα ήθελα το λόγο.","ΙΩΑΝΝΗΣ ΣΤΟΥΡΝΑΡΑΣ",168
"58646"," Τι θα κάνετε, κύριε Υπουργέ, τώρα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58647"," Μία ακόμα προσθήκη-αναδιατύπωση.","ΙΩΑΝΝΗΣ ΣΤΟΥΡΝΑΡΑΣ",168
"58648"," Αν είναι για το καλύτερο, να την κάνετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58649"," Είναι κρίσιμη, πολύ κρίσιμη. Την καταθέτω για τα Πρακτικά. 
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά την προσθήκη-αναδιατύπωση, η οποία έχει ως εξής:
(να μπει η σελ.522)","ΙΩΑΝΝΗΣ ΣΤΟΥΡΝΑΡΑΣ",168
"58650"," Παρακαλώ να διανεμηθεί στους κυρίους συναδέλφους.
Εισερχόμεθα στις δευτερολογίες.
Κυρία Πατριανάκου, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58651"," Κυρία Πρόεδρε, θα ήθελα το λόγο.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58652"," Είναι πρώτα οι εισηγητές, κύριε Κεφαλογιάννη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58653"," Δεν θέλω να δευτερολογήσω. Θέλω να κάνω μία τοποθέτηση.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58654"," Ωραία. Δύο λεπτά σας αρκούν;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58655"," Τρία, κυρία Πρόεδρε.","ΑΘΑΝΑΣΙΟΣ ΜΠΟΥΡΑΣ",350
"58656"," Ό,τι πει ο κ. Μπούρας.
Ορίστε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58657"," Κυρία Πρόεδρε, δεν μπορώ να κατανοήσω γιατί μέσα στο δημοκρατικό πολίτευμα κάποιος μπορεί να διεκδικεί το εθνικό πλεονέκτημα απέναντι σε κάποιον άλλον ή γιατί το DNA του είναι καλύτερο, με βάση τον αξιακό του κώδικα, από κάποιου άλλου. Το θεωρώ ντροπή, το θεωρώ προσβολή προς το δημοκρατικό πολίτευμα.
Κυρίες και κύριοι συνάδελφοι, μέσα στη δημοκρατία οι βασικές αξίες που λειτουργούμε είναι η δικαιοσύνη και η ελευθερία. Κάποιοι που ξεκινούν από την αριστερά, μπορεί να σκαρφαλώνουν σε αυτό το βουνό που έχει στην κορυφή του την κοινωνική δικαιοσύνη και την ελευθερία από ένα άλλο μετερίζι, από μία άλλη διαδρομή. Οι σοσιαλιστές, οι κομμουνιστές πιστεύουν ότι μέσα από τη δικαιοσύνη θα κατακτήσουν την ελευθερία. Στη θεωρία τους. Βεβαίως, η πράξη έδειξε κάτι άλλο. Οι φιλελεύθεροι πιστεύουν ότι μέσα από την ελευθερία μπορούν να κατακτήσουν την κοινωνική δικαιοσύνη. 
Στο όνομα των υψηλότερων ιδανικών δίδαξε η ιστορία ότι έγιναν τα απαισιότερα εγκλήματα. Κι αυτό που είπε ο κ. Ξανθός είτε από αμέλεια στο λόγο του είτε από αφέλεια κοινοβουλευτική, σίγουρα δεν τον τιμά, γιατί είναι ένας αξιόλογος άνθρωπος και ένας καλός κοινοβουλευτικός. Άρα, αυτό θα τον παρακαλέσω να το ξανασκεφτεί και σε μία άλλη ομιλία του να κάνει μια διαφορετική τοποθέτηση.
Και σε τελευταία ανάλυση, αν ήθελα να σηκώσω ψηλότερα τους τόνους, θα αναφερόμουν στον κ. Ξανθό και θα του έλεγα ότι στον αξιακό κώδικα του δικού του κόμματος δεν μπορεί να είναι η απελευθέρωση του κ. Ξηρού. Διότι τι θα πει ο κ. Ξανθός ως γιατρός στο παιδί του Παύλου Μπακογιάννη; Τι θα πει στην Αλεξία Μπακογιάννη και τι θα πει στον Κωνσταντίνο Μπακογιάννη;
Λοιπόν, να αφήσετε αυτά τα πράγματα, γιατί έχουμε τρόπους να απαντήσουμε. Μπορούμε να πούμε πολύ περισσότερα. Και καλό θα είναι σε αυτήν την κρίσιμη κατάσταση που διανύει σήμερα η Ελλάδα, να βρούμε κοινό τόπο συνεννόησης. Γιατί αυτό χρειάζεται ο ελληνικός λαός.
Επίσης, μιας και πήρα το λόγο, θέλω να μην μένει τίποτα αναπάντητο.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58658"," Θέλω κι εγώ το λόγο, κυρία Πρόεδρε!","ΖΩΗ ΚΩΝΣΤΑΝΤΟΠΟΥΛΟΥ",272
"58659"," Θα ήθελα να πω στην κ. Κωνσταντοπούλου -που αρέσκεται να διακόπτει- ότι ανάλωσε την ομιλία σε ένα κείμενο, το οποίο δεν είναι επίσημο. Καλό είναι να πληροφορηθεί η Βουλή και ο ελληνικός λαός ότι διέρρευσε ένα κείμενο-προσχέδιο στο Ευρωπαϊκό Κοινοβούλιο, το οποίο ακόμα δεν ψηφίστηκε και ακόμα δεν έχει επεξεργαστεί. Άρα, σε αυτό το κείμενο αναφέρεστε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επίσης, θέλω να σας πω ότι μακάρι το Ευρωπαϊκό Κοινοβούλιο, το οποίο έχει μία ηθική βάση, έχει ένα ιδιαίτερο ηθικό βάρος με τις αποφάσεις του, να ήταν και ο τόπος από τον οποίο ο παριστάμενος Υπουργός θα προσέφευγε για να πάρει τα δάνεια. Δυστυχώς, τα δάνεια τα παίρνει από τις κυβερνήσεις.
Και σε τελευταία ανάλυση, να σας πω και κάτι άλλο; Ο κ. Τσίπρας πρόσφατα επισκέφτηκε τον Όλι Ρεν. Σίγουρα πήρε δείγμα γραφής τού τι σημαίνει να διαπραγματεύεσαι με εταίρους στην Ευρωπαϊκή Ένωση και να λαϊκίζεις στο εσωτερικό της Ελλάδος. 
Λοιπόν, καλό είναι να σοβαρευτείτε. Αξιωματική Αντιπολίτευση γίνατε. Ελάτε να συνεννοηθούμε και αφήστε τους βερμπαλισμούς και τους λαϊκισμούς. Δεν βοηθούν ούτε εσάς ούτε την Ελλάδα.
Σας ευχαριστώ, κυρία Πρόεδρε.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58660"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58661"," Κυρία Πρόεδρε, θέλω το λόγο επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"58662"," Δεν θα εξηγήσετε το προσωπικό. Αλλά σας δίνω δύο λεπτά να απαντήσετε, γιατί αναφέρθηκε σε εσάς ο κ. Κεφαλογιάννης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58663"," Θα απαντήσω, κυρία Πρόεδρε…","ΖΩΗ ΚΩΝΣΤΑΝΤΟΠΟΥΛΟΥ",272
"58664"," Δύο λεπτά μόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58665"," Ναι, κυρία Πρόεδρε.
Θα απαντήσω και σε αυτά που αναφέρθηκαν προηγουμένως…","ΖΩΗ ΚΩΝΣΤΑΝΤΟΠΟΥΛΟΥ",272
"58666"," Όχι, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58667"," Στα δύο λεπτά, κυρία Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"58668"," Εν πάση περιπτώσει, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58669"," Στα δύο λεπτά και σε ό,τι αφορά τις αναφορές που έγιναν και τις διαστρεβλωτικές τοποθετήσεις επί των τοποθετήσεών μου.
Δεν είναι ανυπεράσπιστοι άνθρωποι εκείνοι οι οποίοι καταρτίζουν τα μνημόνια κρυπτόμενοι πίσω από τους Υπουργούς, όπως δεν είναι ανυπεράσπιστοι άνθρωποι η τρόικα και οι εντεταλμένοι τους. Και κάποια στιγμή, ο ελληνικός λαός πρέπει να μάθει ποιοι είναι πίσω από τα κυβερνητικά πρόσωπα και ποιο είναι το προσωπικό που στηρίζει το μνημόνιο. Κι εμείς σε αυτό θα συμβάλουμε.
Δεύτερον, σε αυτά που είπε ο κ. Κεφαλογιάννης: Είτε σχέδιο -γιατί το ανέφερα ρητά- είτε μεθαύριο έκθεση της Επιτροπής του Ευρωκοινοβουλίου, είναι ένα εργαλείο το οποίο εσείς δεν χρησιμοποιείτε -και είναι απορίας άξιον γιατί δεν το χρησιμοποιείτε- προς όφελος του ελληνικού λαού.
Ως προς αυτά που ρώτησε, αναφερόμενος στην τοποθέτησή μου, ο κ. Σκρέκας: Είναι ξεκάθαρο νομίζω ότι ο ΣΥΡΙΖΑ υποστήριξε την ένσταση αντισυνταγματικότητας αυτού του νομοσχεδίου, διότι παραβιάζει την αρχή της φορολογικής ισότητας. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Και για να απαντήσω, αναφέρομαι στην έκθεση της Επιστημονικής Υπηρεσίας της Βουλής, η οποία υπενθυμίζει σε εσάς, κύριοι, το δικαίωμα στην ιδιοκτησία. Αν είναι δυνατόν να πρέπει να σας το υπενθυμίσει σε εσάς, που υποτίθεται ότι πρεσβεύετε τους προστάτες του δικαιώματος αυτού, η Επιστημονική Υπηρεσία της Βουλής, η οποία σας παραπέμπει και στις αποφάσεις του Γερμανικού Ομοσπονδιακού Συνταγματικού Δικαστηρίου και στις αποφάσεις του Γαλλικού Συνταγματικού Συμβουλίου και ειδικότερα στις κρίσεις τις δικανικές, ότι η επιβολή φόρου ακίνητης περιουσίας δεν πρέπει να θίγει τον πυρήνα του δικαιώματος της ιδιοκτησίας και ο φόρος πρέπει να μπορεί να καταβάλλεται από τα εισοδήματα, τα οποία προέρχονται κατά συνήθη χρήση από την περιουσία αυτή και ακόμη ότι για να είναι η φορολόγηση της περιουσίας συνταγματικώς ανεκτή, πρέπει η κατοχή της να συνδέεται και με παραγωγή εισοδήματος.
Αυτά γιατί κάνετε ότι δεν τα βλέπετε και μας ρωτάτε αν θα καταργήσουμε αυτά που εμείς σήμερα θα καταψηφίσουμε; Έχετε καμμία αμφιβολία; Το θέμα είναι εσείς θα τα ψηφίσετε, ενώ παραβιάζουν όλα όσα διακηρύσσετε τόσες δεκαετίες;","ΖΩΗ ΚΩΝΣΤΑΝΤΟΠΟΥΛΟΥ",272
"58670"," Ωραία. Το καταλάβαμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58671"," Μία τελευταία λέξη, κυρία Πρόεδρε. 
Επιτέλους, είναι το άκρον άωτον του θράσους εκείνοι οι οποίοι συγκυβερνούν σήμερα και έχουν κυβερνήσει αλληλοδιαδεχόμενοι ο ένας τον άλλον σαράντα χρόνια, να κατηγορούν το ΣΥΡΙΖΑ ότι δήθεν κυβερνούσε σαράντα χρόνια και ευθύνεται αυτός. Έλεος!
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"58672"," Ευχαριστούμε.
Ο Κοινοβουλευτικός Εκπρόσωπος των Ανεξάρτητων Δημοκρατικών Βουλευτών κ. Λοβέρδος, έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58673"," Κυρία Πρόεδρε, για το θέμα που έθεσε ο κ. Κεφαλογιάννης θέλω να κάνω μία παρέμβαση. Έχω λόγο.
Θέλω, κατ’ αρχάς, να πω ότι συμφωνώ μαζί του. Και επειδή συμφωνώ μαζί του, θέλω να πω ότι κανένας δεν έχει ειδικό πλεονέκτημα και όποιοι διατείνονται πως το έχουν, έρχεται η ζωή και τους σαρώνει. Και όσον αφορά αυτά περί μανίας τιμιότητας που επιδεικνύουν κάποιοι, νομίζω ότι έχουμε την εμπειρία να δούμε ότι δεν αξίζουν. Είναι δημαγωγίες που τις παίρνει ο αέρας.
Ωστόσο, επειδή αυτά τα λέει, πρέπει να δεχθεί και ένα άλλο συμπέρασμα δεκαετιών πολιτικής λειτουργίας, που έχει γίνει αξίωμα στα δημοκρατικά πολιτεύματα.
Κύριε συνάδελφε, η δημοκρατία δεν εκδικείται. Και όταν πρόκειται για ασθενή, ανεξαρτήτως για ποια εγκλήματα βαρύνεται, η δημοκρατία έχει την πολυτέλεια και τη δυνατότητα να τον αντιμετωπίσει ως ασθενή.
Κυρία Πρόεδρε, με τον κ. Κουβέλη το 2006 είχαμε κάνει μία παρέμβαση με ερώτηση προς τον τότε Υπουργό Δημόσιας Τάξης και Δικαιοσύνης και είχαμε ρωτήσει σχετικά με την υγεία αυτού του ανθρώπου και αν υπάρχει, πράγματι, σοβαρό θέμα, γιατί τότε ο Τύπος κάλυπτε τα θέματα της υγείας του με ιδιαίτερο τρόπο. Δεν είναι κακό αυτό.
Δεν είναι κακό, κύριε συνάδελφε. Αντίθετα, είναι απόδειξη της πλεονεκτικής θέσης, στην οποία είναι τα δημοκρατικά πολιτεύματα. Ακόμα και ένας άνθρωπος που βαρύνεται με πολύ σημαντικά εγκλήματα, αν ασθενεί, η δημοκρατία πρέπει να τον κοιτάξει.
Δεν νομίζω ότι θέλατε να πείτε κάτι άλλο απ’ αυτό και χρειάζεται μία διευκρίνιση, γιατί εμφανιστήκατε υπέρ του δέοντος σκληρός, ως δεν έπρεπε να κάνετε.","ΑΝΔΡΕΑΣ ΛΟΒΕΡΔΟΣ",286
"58674"," Κυρία Πρόεδρε, θα ήθελα να πω μία φράση μόνο.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58675"," Ορίστε, κύριε Κεφαλογιάννη, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58676"," Εγώ θα προσυπογράψω την τοποθέτηση του κ. Λοβέρδου. Όμως, δυστυχώς, αυτή η απάντηση δεν ήλθε από τον ΣΥΡΙΖΑ. Και χρειάστηκε να έλθει ο κ. Λοβέρδος για να βάλει μία παράμετρο, που ακόμη και σ’ αυτό το παράδειγμα που ανέφερε, έπρεπε εσείς να τη βάλετε.
Άρα, ας αφήσουμε τα περί ηθικού πλεονεκτήματος. Συμφωνώ απολύτως ότι βασική αρχή της δημοκρατίας είναι, όχι μόνο να σέβεται τα ατομικά δικαιώματα, αλλά να δείχνει και το περίσσευμα καρδίας που υπάρχει.
(Θόρυβος στην Αίθουσα)","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58677"," Σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58678"," Όπου υπάρχουν τέτοια θέματα, σίγουρα η δημοκρατία δείχνει το περίσσευμα καρδιάς, το οποίο πρέπει να δείχνει, αλλά πρέπει να το δείχνει προς κάθε κατεύθυνση. Όπως το έδειξε και μετά τη δικτατορία, πρέπει να  το δείξει και σήμερα κάτω από τις ίδιες προϋποθέσεις, όμως.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58679"," Ευχαριστούμε, κύριε Κεφαλογιάννη.
Η εισηγήτρια της Νέας Δημοκρατίας, κ. Πατριανάκου, έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58680"," Κυρία Πρόεδρε, όπως είπα και στην πρωτολογία μου, συζητάμε ένα πάρα πολύ δύσκολο νομοσχέδιο. Κάτω από οριακές κοινωνικές συνθήκες, με τους πολίτες εξαντλημένους και τους οικονομικά ασθενέστερους στα όρια  εξαθλίωσης πλέον, κληθήκαμε να θεσπίσουμε έναν φόρο, που έπρεπε να επιτυγχάνει τους δημοσιονομικούς στόχους με δικαιότερο τρόπο απ’ ότι μέχρι σήμερα αυτό γινόταν.
Η συζήτηση ήταν πάρα πολύ δύσκολη, γιατί, εκτός όλων των άλλων, αυτό που διαπιστώσαμε όλοι και συμφωνήσαμε είναι ότι αυτόν τον φόρο πήγαμε να τον φτιάξουμε χωρίς δασολόγιο, χωρίς περιουσιολόγιο, χωρίς κτηματολόγιο, χωρίς να έχουμε γνώση των πολεοδομικών δεδομένων όλης της χώρας, χωρίς να ξέρουμε το ευρύ καθεστώς δεσμεύσεων, ρυμοτομήσεων κ.λπ..
Παρ’ όλα αυτά, αυτό το νομοσχέδιο, όπως συντάχθηκε, στις βασικές τους αρχές είχε δομές, οι οποίες μπορούσαν να στηρίξουν ένα νομοσχέδιο, το οποίο μπορεί να σταθεί στο χρόνο και να επιδέχεται διαρκών βελτιώσεων.
Βεβαίως, είναι ένα νομοσχέδιο, το οποίο καλύπτει μία πολύ δύσκολη δημοσιονομική ανάγκη σήμερα. Όσο περνούν τα χρόνια και θα βελτιώνεται η οικονομική κατάσταση, είναι προφανές ότι πάρα πολλές από τις προβλέψεις του διαρκώς θα απομειούνται, προκειμένου με αυτόν τον τρόπο να ελαφρύνονται αυτοί οι οποίοι θα βρίσκονται πάντα σε χειρότερη θέση από κάποιους άλλους.
Τι προέκυψε από τη συζήτηση; Μία σειρά από βελτιώσεις, τις οποίες οι πολίτες πρέπει ν’ αντιληφθούν. 
Κατ’ αρχήν, επειδή όλες οι πτέρυγες θέσαμε θέμα για διεύρυνση των κριτήριων όσον αφορά τους οικονομικά ασθενέστερους σε σχέση με το φορολογητέο εισόδημα, αυτό αυξήθηκε κατά 3.000 ευρώ για τρίτεκνους, πολύτεκνους και για άτομα με αναπηρίες από 80% και άνω, με αποτέλεσμα να διευρυνθεί αρκετά το πλήθος των δικαιούχων. Επτακόσιες πενήντα επτά χιλιάδες άνθρωποι θα δικαιούνται πλέον τον ελαφρύνσεων ή εξαιρέσεων 100%, που προβλέπει το νομοσχέδιο.
Έγινε μία τομή, την οποία η Αίθουσα για κάποιο λόγο κάνει ότι δεν την αντιλαμβάνεται. Όλοι γνωρίζουμε τι σήμαινε όταν αυθαιρέτως ένα δημοτικό συμβούλιο ερχόταν και δέσμευε ακίνητα πολιτών και μάλιστα αυτά τα ακίνητα τα είχε επί πάρα πολλά χρόνια ως δουλεία, την οποία ουδέποτε αποζημίωνε και οι πολίτες τώρα θα καλούντο να πληρώνουν ΕΝΦΙΑ. 
Εδώ γίνεται μία μεγάλη ανατροπή. Τον ΕΝΦΙΑ θα τον πληρώνει ο δήμος, ο οποίος έχει δεσμεύσει το ακίνητο, ο οποίος χρησιμοποιούσε και λειτουργούσε ως «νταβατζής» της περιουσίας των δημοτών του. Αυτό, λοιπόν, είναι μία καινοτομία πάνω στην οποία πρέπει να δουλέψουμε και πρέπει όλο το δημόσιο ν’ αρχίσει να κινείται με βάση αυτές τις αρχές. 
Επίσης, δόθηκε λύση για τα ημιτελή ακίνητα, τα κενά, τα οποία δεν έχουν ηλεκτροδοτηθεί μέχρι τώρα. Δόθηκε λύση για τα διατηρητέα κτίσματα, τα ανακηρυγμένα άνω των εκατό ετών, που δεν μπαίνουν στον συμπληρωματικό ΕΝΦΙΑ.
Πάρα πολλές επιμέρους βελτιώσεις καθιστούν αυτό το νομοσχέδιο καλύτερο απ’ αυτό που ήταν όταν εισήχθη μέσα σ’ αυτήν τη διαδικασία της Ολομέλειας. Έγινε από το Βήμα της Βουλής αυτό που είχαμε απαιτήσει όλοι, η ανακοίνωση για τους αγρότες και τη μη τήρηση βιβλίων εσόδων-εξόδων από κάποιο εισόδημα και κάτω να γίνει από του βήματος της Βουλής. Αποσύρθηκαν διατάξεις, που προκάλεσαν το κοινό αίσθημα διότι καλώς ή κακώς υπήρχαν Υπουργοί οι οποίοι δεν έχουν αντιληφθεί την οριακή κατάσταση που αυτήν τη στιγμή επικρατεί στην κοινωνία και έφερναν διατάξεις, οι οποίες ήταν άσχετες με αυτό το πολύ δύσκολο νομοσχέδιο, που έπρεπε να διεκπεραιώσουμε.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Θέλω ακριβώς ένα λεπτό, κυρία Πρόεδρε,","ΦΕΒΡΩΝΙΑ ΠΑΤΡΙΑΝΑΚΟΥ",422
"58681"," Ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58682"," Σ’ αυτό το δύσκολο περιβάλλον όπου το βασικό πρόβλημα είναι ότι με μεγάλες βεβαιώσεις προσπαθούμε να επιτύχουμε μικρότερες εισπράξεις –άρα, κατανέμουμε βάρη σε πολίτες, οι οποίοι είναι συνεπείς φορολογούμενοι, γιατί οι άλλοι, όχι πλέον θέλουν να φοροαποφύγουν ή να φοροδιαφύγουν, αλλά δεν μπορούν- εδώ πλέον πρέπει να αντιμετωπίσουμε τέσσερα μεγάλα θέματα, κύριε Υπουργέ,  συνολικά.
Το ένα είναι οι συμψηφισμοί. Πρέπει πολύ άμεσα ό,τι χρωστάει το δημόσιο να συμψηφίζεται με αυτό που χρωστάνε οι πολίτες, για να μπορέσουν να ανακουφιστούν. Οι διακανονισμοί οφειλών πρέπει να γίνουν με όσο το δυνατόν μεγαλύτερη ταχύτητα μπορούν να γίνουν, για να μπορούν οι πολίτες να σηκώσουν τα βάρη των πολλαπλών δόσεων. Πρέπει να γίνει πλήρης αποποινικοποίηση τουλάχιστον από ένα χρέος και κάτω. Δεν μπορεί οι πολίτες να κυνηγιούνται, να έχουν ποινικές διαδικασίες και να προσωποκρατούνται για χρέη προς το δημόσιο, διότι δεν είναι ότι είναι κλέφτες και απατεώνες, αλλά δεν μπορούν. 
Βεβαίως, πρέπει και να μην υπάρχουν εξοντωτικά πρόστιμα. Γι’ αυτό, κύριε Υπουργέ, επικαλούμαι την ευαισθησία σας για την επίμαχη αυριανή διάταξη σε ένα πολύ δύσκολο νομοσχέδιο. Πρέπει να βρούμε τρόπους, ώστε να δείξουμε στους πολίτες κοινωνική δικαιοσύνη.
Κυρία Πρόεδρε, όταν πρωτοασχολήθηκα από νεαρή ηλικία με την πολιτική ήταν γιατί πίστευα ότι μπορούμε ν’ αλλάξουμε τον κόσμο. Το πιστεύω ακόμη και σήμερα, σ’ αυτήν την ηλικία, μετά από τόσα χρόνια και με τέτοια πορεία, με μία διαφορά, όμως, ότι αυτήν την ώρα, τη δύσκολη, καλούμαι να αναλάβω ευθύνες που δεν μου αναλογούν. Όμως, γι’ αυτό μπήκαμε στο Κοινοβούλιο, για να τις αναλάβουμε. Δεν δέχομαι, όμως, άνθρωποι, οι οποίοι επί πάρα πολλά χρόνια διετέλεσαν σε δημόσια αξιώματα, σήμερα να αποποιούνται των δικών τους ευθυνών, να νίπτουν τας χείρας τους και να προσπαθούν να αποκαθαρθούν. 
Είναι προφανές ότι μέσα σ’ αυτήν την πολύ δύσκολη διαδικασία που είμαστε όλοι, ούτε η Αντιπολίτευση έχει το δικαίωμα να εξαιρεί τον εαυτό της, διότι εγώ ξέρω πάρα πολύ καλά ότι όταν πήγαμε να κάνουμε τομές στα πανεπιστήμια, αυτοί προχωρούσαν σε καταλήψεις.","ΦΕΒΡΩΝΙΑ ΠΑΤΡΙΑΝΑΚΟΥ",422
"58683"," Κλείστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58684"," Έκλειναν εργοστάσια, κύριε Πρόεδρε.","ΦΕΒΡΩΝΙΑ ΠΑΤΡΙΑΝΑΚΟΥ",422
"58685"," Ξέρω τι έκαναν, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58686"," Ξήλωναν πεζοδρόμια, κυρία Πρόεδρε.","ΦΕΒΡΩΝΙΑ ΠΑΤΡΙΑΝΑΚΟΥ",422
"58687"," Κυρία Πατριανάκου, ξέρω τι έκαναν. Κλείστε, όμως. Μην μπαίνετε σε άλλα θέματα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58688"," Δεν πάω σε άλλα θέματα. 
Εν πάση περιπτώσει, χθες συνάδελφος από τον ΣΥΡΙΖΑ είπε ότι είναι καλύτερη η Κούβα από την Ελλάδα, γιατί εκεί μπορεί να μην έχουν plasma, αλλά έχουν σπίτι. 
Όχι, κυρίες και κύριοι συνάδελφοι, δεν διεκδικούμε να γίνουμε Κούβα. Θέλουμε να γίνουμε η Ελλάδα που ονειρευόμαστε και σας καλούμε όλοι μαζί να τη φτιάξουμε. Και μπορεί αύριο να γίνετε και Κυβέρνηση. Ποιος ξέρει;
(Χειροκροτήματα από την πτέρυγα της Νέας Δημοκρατίας)","ΦΕΒΡΩΝΙΑ ΠΑΤΡΙΑΝΑΚΟΥ",422
"58689"," Ευχαριστούμε.
Ο κ. Δημήτριος Γελαλής έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58690"," Ευχαριστώ, κυρία Πρόεδρε.
Κύριε Υπουργέ, συζητάμε για ένα νομοσχέδιο το οποίο έχει μία λογική. Και η λογική αυτή είναι ότι θέλουμε να εισπράξουμε 3,5 δισεκατομμύρια. Απ’ αυτά αναμένουμε να εισπράξουμε 2,6 δισεκατομμύρια και από κει και πέρα για το υπόλοιπο δεν μας ενδιαφέρει πώς θα γίνει αυτό. Είναι ένα νομοσχέδιο το οποίο είναι κατάπτυστο, το οποίο είναι εξοντωτικό για τα χαμηλά και τα μεσαία εισοδηματικά στρώματα. Είναι ένας φόρος κατοχής. Είναι ένας διπλός φόρος, παρ’ όλο που δεν το λέτε. Αντικαθιστά δύο προηγούμενους φόρους με δύο καινούργιους, τον κύριο και τον συμπληρωματικό φόρο. Είναι ένας φόρος ο οποίος μπαίνει στα ακίνητα, στα οικόπεδα, στα αγροτεμάχια, παντού, ακόμα και στις πυλωτές, ακόμα και στις μονοκατοικίες. Όλη η επαρχία, όλα τα χωριά έχουν μονοκατοικίες. 
Τι λέμε απέναντι σ’ αυτό; Τι θέλουμε; Τι πρέπει να γίνει; Ένα περιουσιολόγιο το οποίο δεν θα αποτελεί ένα φόρο, αλλά ένα εργαλείο, έναν «οδικό χάρτη» όπου θα καταγράφεται η περιουσία όλων των Ελλήνων του εσωτερικού και του εξωτερικού και που θα μπορούμε να παρακολουθούμε τις μεταβολές στην περιουσία, θα μπορούμε να ελέγχουμε το τι αλλαγές γίνονται και πώς μπορούμε να πιάσουμε τη φοροδιαφυγή. Είναι ένας ακρογωνιαίος λίθος για το φορολογικό σύστημα, ένα εργαλείο. Δεν φορολογούμε και δεν πρέπει να φορολογήσουμε την παραγωγή. Πρέπει να φορολογήσουμε τα εισοδήματα τα οποία θα προέλθουν απ’ αυτά. 
Για να γίνει αυτό, κύριε Υπουργέ, θα πρέπει να δούμε το πρόβλημα της παραγωγικής ανασυγκρότησης της χώρας σε μία διαφορετική βάση. Δυστυχώς, τα αποτελέσματα από την έναρξη της κρίσης μέχρι σήμερα είναι τραγικά και βέβαια, δεν βλέπουμε φως στο τούνελ.
Κύριε Υπουργέ, καταφέρατε το ακατόρθωτο. Καταφέρατε να τροποποιήσετε μία τροπολογία, πριν καν κατατεθεί και μάλιστα, να ζητήσετε να ψηφιστεί, πριν καν ψηφιστεί η πρώτη τροπολογία. Βέβαια, είναι δεδομένο, το βλέπουμε αυτές τις μέρες, όπως και σε άλλα νομοσχέδια, ότι έχουμε μία «βιομηχανία» τροπολογιών που αδυνατούμε κι εμείς –φανταστείτε ο υπόλοιπος παραγωγικός κόσμος έξω- να την παρακολουθήσουμε. Παρ’ όλα αυτά, συνεχίζετε «το ίδιο βιολί», τον ίδιο ρυθμό. Δεν λαμβάνετε υπόψη τους ίδιους τους Βουλευτές σας. Σειρά Βουλευτών της συγκυβέρνησης τοποθετούνται κατά άρθρων και ζητάνε από σας τον ίδιο να αποσυρθούν ή να γίνουν τροπολογίες σ’ αυτά τα άρθρα. Παρ’ όλα αυτά, συνεχίζουμε στον ίδιο ρυθμό.
Βέβαια, αυτοί οι συνάδελφοι στο τέλος θα πάνε και θα ψηφίσουν. Δεν ξέρω αν θα είναι όλοι. Εγώ θα αναφερθώ και ονομαστικά. Από το Βήμα της Βουλής ο κ. Τζαμτζής εμφανίστηκε υπέρμαχος των αγροτών της περιοχής του, υπέρμαχος των διατηρητέων. Θα τα ψηφίσει ή όχι; Θα το δούμε αύριο αυτό το πράγμα.","ΔΗΜΗΤΡΗΣ ΓΕΛΑΛΗΣ",85
"58691"," Υπήρξε ρύθμιση από τον κύριο Υπουργό.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58692"," Εγώ λέω το τι είπε ο κ. Τζαμτζής. Αύριο θα έχουμε ονομαστική ψηφοφορία και θα δούμε τι θα γίνει.
Στην ίδια λογική, ο κ. Βλαχογιάννης αναφέρθηκε στο φορολογικό νομοσχέδιο. Τα είπε ο κ. Πολύδωρας σήμερα. Τα είπε προχθές ο κ. Παυλόπουλος και για την αντισυνταγματικότητα.
Επειδή δεν είχαμε το χρόνο μέχρι τώρα, θα αναφερθώ και στις τροπολογίες των Βουλευτών. Θα αναφερθώ στην τροπολογία 1022, που είναι σε εκτέλεση ακυρωτικής απόφασης του Συμβουλίου της Επικρατείας. Ποια είναι αυτή, κύριε Υπουργέ; Δηλαδή να έλθουμε να ψηφίσουμε χωρίς να γνωρίζουμε τίποτα;Βέβαια, αναφέρεται μετά ότι θα ψηφιστεί να διενεργείται νέα εκκαθάριση του φόρου, άρα δηλαδή θα ξεκινήσουμε για όλες τις φορολογικές δηλώσεις της περιοχής ή των περιοχών -που δεν γνωρίζουν ποιες είναι- να γίνονται και καινούργιες εκκαθαρίσεις. Επιτυγχάνεται μ’ αυτό το πράγμα ομοιόμορφη αντιμετώπιση των ακινήτων στη φορολογία; Θα μπορούσατε τουλάχιστον να πείτε ότι ισχύει για όλες τις περιοχές και όχι για μία περιοχή η οποία έχει ακυρωτική απόφαση του Συμβουλίου της Επικρατείας. 
Έστω και τώρα, κύριε Υπουργέ, μην κάνετε δεκτή αυτή την απόφαση. Φέρτε τη συνολικά. Είναι δεδομένο ότι οι αντικειμενικές αξίες είναι πολύ υψηλές σε σχέση με τις εμπορικές. Κοιτάξτε το συνολικά για όλη την επικράτεια να έλθει ομοιόμορφα ούτως ώστε να μην υπάρξουν διαμαρτυρίες.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΗΣ ΓΕΛΑΛΗΣ",85
"58693"," Ο εισηγητής του ΠΑΣΟΚ κ. Κουτσούκος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58694"," Ευχαριστώ, κυρία Πρόεδρε.
Κατανοώ την κόπωση όλων των συναδέλφων, αλλά θα μου επιτρέψουν κι εμένα να ασκήσω το δικαίωμα της δευτερολογίας. 
Μπορώ να πω ότι παρακολούθησα σχεδόν το σύνολο των αγορεύσεων. Επειδή υπήρξαν πάρα πολλές εντάσεις, με όση νηφαλιότητα μπορεί να διαθέτει ένας άνθρωπος που εδώ και μία ολόκληρη εβδομάδα διάβασε πολύ περισσότερο απ’ αυτά που διάβασε για να δώσει εξετάσεις για το πανεπιστήμιο, θα κάνω μία αποτίμηση όλης αυτής της διαδικασίας.
Αγαπητοί συνάδελφοι, φτάσαμε εδώ μετά από μία δύσκολη διαπραγμάτευση, στην οποία εμείς ως ΠΑΣΟΚ μπήκαμε με μία συλλογική απόφαση της Κοινοβουλευτικής μας Ομάδας για να πάμε ένα βήμα πιο μπροστά, δηλαδή απέναντι στον κίνδυνο να συνεχίσουμε να έχουμε ένα φόρο στα ηλεκτροδοτούμενα ακίνητα, τον οποίον όλοι είχαν καταγγείλει, να δημιουργήσουμε ένα θεσμό τέτοιο που να μπορεί να αποτελέσει ένα προγεφύρωμα για μία μελλοντική φορολόγηση της ακίνητης περιουσίας, όπως ιδεατά την έχουν περιγράψει οι θεωρητικοί, με άθροισμα της ακίνητης περιουσίας, με αφορολόγητο, με προοδευτική κλίμακα.
Πιστεύω ότι σ’ αυτήν την προσπάθεια επιτύχαμε και έναν άλλο στόχο, να έχουμε μία πιο δίκαιη κατανομή των βαρών, μιας και θα πληρώσουν συνολικά λιγότερο οι Έλληνες πολίτες και πολύ περισσότεροι θα πληρώσουν λιγότερα.
Επίσης, θέλω να επαναλάβω ότι επιτύχαμε να προστατεύσουμε την παραγωγική βάση, με την έννοια ότι τα ακίνητα που χρησιμοποιούνται για παραγωγική δραστηριότητα είτε στον αγροτικό τομέα είτε στο βιοτεχνικό, έχουν λιγότερες επιβαρύνσεις, ότι έχουμε προβλέψει εκπτώσεις και απαλλαγές και ότι έχουμε δει με ορισμένους τρόπους πώς ο πολίτης, ανάλογα με τη φοροδοτική του ικανότητα, μπορεί να ανταποκριθεί σ’ αυτές τις διατάξεις, που του επιβάλλουν να πληρώσει το σχετικό φόρο ακίνητης περιουσίας.
Θα κλείσω αυτή τη γενική παρατήρηση και θα πω τι περιμένω ακόμα από τον Υπουργό.
Κυρία Πρόεδρε, μέσα από κραυγές και αντιπαραθέσεις που άλλες μεν είχαν πολιτικούς λόγους, άλλες είχαν στόχο να προστατεύσουν μεγάλες περιουσίες, πολλές φορές κρύβεται η ουσία. Η ουσία είναι ότι σε όλες τις πτέρυγες της Βουλής υπάρχει μία συμφωνία ότι δεν μπορεί αυτός ο τόπος να μην έχει φόρο ακίνητης περιουσίας. Ανεβάζοντας την αντιπαράθεση και τις κραυγές, κρύβουμε αυτήν την ουσία. Θα έλεγα ότι πολλές φορές, όταν ερωτώνται οι συνάδελφοι της Αντιπολίτευσης, δείχνουν και μία αμηχανία για το τι θα κάνουν στο μέλλον μ’ αυτές τις διατάξεις. 
Εγώ πιστεύω ότι επιτύχαμε σημαντικές αλλαγές που είχαν να κάνουν με την προστασία των ανάπηρων και των πολυτέκνων, όμως στο σχετικό άρθρο 7 λείπει μία διατύπωση που θα διασφάλιζε τους ανέργους από περιπέτειες έναντι του εφόρου. Επιτύχαμε βελτιώσεις για τα ημιτελή κτίσματα. Επιτύχαμε την κατοχύρωση των διατηρητέων με την τελευταία νομοτεχνική διατύπωση. Επιτύχαμε να εντάξουμε τα ενοικιαζόμενα δωμάτια στα κτήρια ειδικού σκοπού, γιατί κι αυτά είναι κτίσματα που έχουν σχέση με μία διαδικασία αντίστοιχη των ξενοδοχείων. 
Θέλω να πω ότι έχουμε διασφαλίσει -μ’ έναν τρόπο που δεν εκτιμώ ότι μπορεί να δημιουργήσει παρερμηνείες- τα κτίσματα της αγροτικής παραγωγής, διότι είδα τώρα μία νομοτεχνική βελτίωση που, σε σχέση με τα αγροτικά ακίνητα που αναφέρεται το συγκεκριμένο άρθρο, αφαιρεί τα κτηνοτροφικά και μάς επαναφέρει στην έννοια «αγροτικά».
Θέλω να θυμίσω ότι –μια και έχω περάσει για ένα μικρό χρονικό διάστημα από το Υπουργείο Αγροτικής Ανάπτυξης- όταν λέμε «αγροτικά» εννοούμε τα γεωργικά, τα πτηνοτροφικά, τα κτηνοτροφικά και τα μελισσοκομικά. Αυτή η έννοια τα καλύπτει όλα. Δεν χρειάζονται περαιτέρω.
Πετύχαμε, επίσης, να αφαιρεθούν διατάξεις, που τις είχαμε αναδείξει από την πρώτη ημέρα της συζήτησης, που αφαιρούσαν έσοδα από το δημόσιο. Αυτές είναι οι διατάξεις του άρθρου 33 οι παράγραφοι 2 και 5. Να διευκρινίσουμε διατάξεις που αφορούσαν τους ελεύθερους επαγγελματίες με μπλοκάκι που αντιμετωπίζονται ως μισθωτοί. Επίσης, θεωρώ ότι είναι θετικό πως ο Υπουργός από του Βήματος της Βουλής όρισε η απαλλαγή των αγροτών να είναι 10 χιλιάδες ευρώ. Εγώ θα υποστήριζα ότι αυτό θα μπορούσε να είναι παραπάνω. Δεν έχω τα στοιχεία που παρέθεσε, για να δω το εύρος της απαλλαγής. Επίσης, θεωρώ θετικό την αναφορά του στο δελτίο αποστολής.
 Όμως, κύριε Υπουργέ, σε συνεργασία με το επιτελείο του κ. Μαυραγάνη, είχαμε διατυπώσει μία διάταξη που έλεγε ότι έναντι της κατάργησης του δελτίου αποστολής -αυτή η θολή διατύπωση του άρθρου 52- πρέπει να συμπληρωθεί με έναν τρόπο που θα διασφαλίζει ότι θα υπάρχουν δικαιολογητικά για τη διακίνηση. Δεν θα αναφέρεται δηλαδή σε αόριστους χρόνους. Την έχω μπροστά μου και θα ήταν μία τελευταία θετική διατύπωση, γιατί θα βρεθούμε σε ένα κενό νόμου την 1η Ιανουαρίου2014.","ΓΙΑΝΝΗΣ ΚΟΥΤΣΟΥΚΟΣ",258
"58695"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58696"," Τελειώνω, κυρία Πρόεδρε.
Επίσης, θεωρώ σημαντικό ότι κάνατε μία διατύπωση για την απόσβεση των άυλων τίτλων. Πιστεύω ότι αυτή είναι σε υλοποίηση μίας απόφασης του Συμβουλίου της Επικρατείας και ότι θα καλύπτει το σχετικό αίτημα.
Θα ήθελα να κλείσω, κυρίες και κύριοι συνάδελφοι, λέγοντας ότι εάν η συζήτηση δεν είχε εμπλακεί με όλα τα ζητήματα που αφορούν τη φορολογία εισοδήματος, τον Κώδικα Φορολογικής Διαδικασίας, τον Κώδικα Είσπραξης Δημοσίων Εσόδων και με μία σειρά τροπολογιών, θα ήταν μία πολύ καθαρή συζήτηση που θα είχε οδηγήσει και σε καλύτερο νομοθέτημα και σε καλύτερα συμπεράσματα. 
Προς γνώσιν και συμμόρφωσιν, κύριε Υπουργέ. Καταλαβαίνω τις ανάγκες, αλλά να βοηθήσετε και τη Βουλή να νομοθετεί με τον καλύτερο τρόπο, χωρίς να εμπλέκεται σε όλες αυτές τις αντιπαραθέσεις και δαιδαλώδεις διαδικασίες, τις οποίες πολλές φορές, με πάρα πολύ κόπο τις αποκωδικοποιούμε.
Ευχαριστώ, κυρία Πρόεδρε.","ΓΙΑΝΝΗΣ ΚΟΥΤΣΟΥΚΟΣ",258
"58697"," Ευχαριστούμε και εμείς.
Ο κ. Επαμεινώνδας Μαριάς, ειδικός αγορητής των Ανεξαρτήτων Ελλήνων έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, έχει ξημερώσει πλέον Σάββατο και συμπληρώσαμε μία εβδομάδα από το προηγούμενο Σάββατο που κληθήκαμε εσπευσμένα μέσα σε τέσσερις συνεδριάσεις, Σαββατοκύριακο, να επεξεργαστούμε ένα συγκεκριμένο νομοσχέδιο.
Απαντήθηκαν τα βασικά ζητήματα που τέθηκαν από τότε; Νομίζω όχι. Ποια ζητήματα τέθηκαν;
Πρώτον, σε ποιους πρέπει να επιβληθεί αυτός ο φόρος;
Δεύτερον, υπάρχει φοροδοτική ικανότητα των Ελλήνων πολιτών, να ανταποκριθούν και να μπορέσουν πραγματικά να πληρώσουν αυτόν το φόρο; Η ίδια η αιτιολογική έκθεση και οι στόχοι του Υπουργείου τι λένε; Προϋπολογίζουν ότι θα υπάρξουν τουλάχιστον 600 εκατομμύρια ευρώ, τα οποία δεν θα εισπραχθούν από το φόρο. Αυτό σημαίνει νέα ληξιπρόθεσμα, νέες οφειλές, νέα καταδιωκτικά μέτρα κατά των Ελλήνων πολιτών.
Επόμενο θέμα: Είναι δίκαιος αυτός ο φόρος; Γιατί επιβάλλεται; Υπάρχει δυνατότητα, αντί να επιβληθεί αυτός ο φόρος, να γίνει κάτι άλλο; Αυτός ο φόρος, ο ΕΝΦΙΑ, είναι, όπως είπαμε, κύριε Υπουργέ, η ένδεια του φοροεισπρακτικού μηχανισμού να μπορέσει πράγματι να αντιμετωπίσει τους γνωστούς-άγνωστους φοροφυγάδες. Δεν έχουμε μόνο τους γνωστούς-άγνωστους των Εξαρχείων. Έχουμε και τους γνωστούς-άγνωστους φοροφυγάδες. 
Σας αποδείξαμε εδώ με στοιχεία που έθεσαν οι ίδιοι οι εφοριακοί ότι δεν έχετε κάνει καμμία προσπάθεια και να φορολογήσετε αυτούς που έχουν τις offshore και να φορολογήσετε αυτούς που έστειλαν τα εντάλματα στο εξωτερικό και ταυτόχρονα συνεχίζετε και πάλι την πολιτική των φοροαπαλλαγών απέναντι στους εφοπλιστές.
Δεσμεύτηκα και σας απέδειξα σήμερα με ποιους όρους και προϋποθέσεις μπορεί και σήμερα να φορολογηθεί το εφοπλιστικό κεφάλαιο. Είχατε δεσμευτεί ότι θα προχωρήσετε και θα απαντήσετε σε αυτό. Τα επιχειρήματα που φέρατε περί συνταγματικότητας ή αντισυνταγματικότητας κ.λπ. των φόρων δεν στάθηκαν και δεν πήραμε καμμία απάντηση.
Ταυτόχρονα, δεν πήραμε καμμία απάντηση γιατί εξαιρείτε το ΤΑΙΠΕΔ, το οποίο δεν πρόκειται να πληρώσει, γιατί εξαιρείτε άλλες δημόσιες επιχειρήσεις, για θα εξαιρεθεί και η νέα εταιρεία η οποία θα εκμεταλλευθεί την περιοχή του Ελληνικού. Για ποιο λόγο; Δηλαδή αυτοί θα εξαιρεθούν, ταυτόχρονα τα νομικά πρόσωπα έχουν το δικαίωμα αναστολής καταβολής του ποσού, ενώ οι υπόλοιποι πρέπει να πληρώσουν. 
Δεν πήρα απάντηση όλες αυτές τις ώρες και για μία παρατήρηση που σας κάναμε –είδα ότι την εξετάζατε- ότι θα πρέπει αυτό το θέμα που βάζετε, να μην έχει κάποιος ληξιπρόθεσμες οφειλές, προκειμένου να έχει το 50% της έκπτωσης-δεν μιλώ για τους αναπήρους και τους πολύτεκνους, αλλά για τους υπόλοιπους- θα πρέπει να είναι με ρυθμιζόμενα χρέη, με ρυθμιζόμενα ληξιπρόθεσμα. Αυτό δεν το έχετε φέρει ακόμα νομοτεχνικά στη διάταξη. Θα το φέρετε; 
Επόμενο σημαντικό θέμα: Υπάρχει έκπτωση για ξενοδοχεία, εργοστάσια κ.λπ. και στο φτωχοποιημένο ελληνικό λαό που αδυνατεί να πληρώσει, με χειρότερη οικονομική κατάσταση, με ενάμισι εκατομμύριο ανέργους, του επιβάλλετε φόρο που δεν μπορεί να πληρώσει. 
Διαφωνώ με το συνάδελφο κ. Κουτσούκο ότι το νομοσχέδιο δεν έχει λογική. Έχει λογική το νομοσχέδιο, γιατί συμπληρώνει διατάξεις περί Κώδικα Φορολογικών Εσόδων, περί είσπραξης για να μπορεί αυτός ο φόρος να εισπραχθεί με βίαιο τρόπο, δηλαδή με συντηρητική κατάσχεση που θα επιβάλει ο έφορος και για υποχρεώσεις, που δεν έχει λήξει η ημερομηνία πληρωμής τους, με αναγκαστικές κατασχέσεις, με μέτρα καταδιωκτικά, χωρίς δικαστικές αποφάσεις. Άρα «κουμπώνει» μία συνεχιζόμενη αντιλαϊκή πολιτική γύρω από το ζήτημα αυτό. 
Δεν μας καλύπτουν προφανώς τα 10 χιλιάδες ευρώ που βάλατε ως όριο για τους αγρότες, όπως φυσικά δεν καλύπτει κανέναν η πολιτική που ξεκινήσατε απέναντι στον αγροτικό κόσμο, να φορολογείτε δηλαδή τα μέσα παραγωγής.
Η υποδοχή που έκαναν σήμερα τα ΜΑΤ στους αγρότες από την Κρήτη, που τους επιτέθηκαν, που τους χτύπησαν, που τους λοιδόρησαν είναι καταδικαστέα από όλες τις πτέρυγες, φαντάζομαι, αυτής της Αίθουσας. Αλλά άκουσα μόνο ορισμένους να θέτουν αυτό το ζήτημα. 
Επομένως, έχουμε έναν νόμο που φτάνουμε πλέον να δούμε τι θα ψηφίσουμε. Εμείς είμαστε αντίθετοι στη λογική που λέει ότι όλοι είναι ίδιοι. Δεν είναι όλοι ίδιοι. Κάποιοι έχουν τις ευθύνες που προωθούν τις πολιτικές, που τις εγκρίνουν, που τις ψηφίζουν, που τις εφαρμόζουν. Αυτοί έχουν συγκεκριμένες ευθύνες. Γι’ αυτό έχουμε υποβάλει και αίτημα ονομαστικής ψηφοφορίας σε σειρά άρθρων.
Εδώ τα ζητήματα είναι καθοριστικά. Σας ενημερώνω ότι όλη η Ελλάδα παρακολουθεί αυτές τις συζητήσεις, διότι όλοι αισθάνονται αυτήν τη στιγμή ότι βρίσκονται στο στόχαστρο και θέλουν να μπορέσουν να αποτινάξουν αυτόν το φόβο, τη στιγμή μάλιστα που μπορεί κάποιος, κυρίως στο Υπουργείο σας, να βρει πόρους και να φορολογήσει άλλους, αυτούς οι οποίοι πραγματικά έχουν. 
Κλείνοντας, θα ήθελα να κάνω μία μικρή παρατήρηση. Χαίρομαι που γίνεται συζήτηση για τις ευθύνες τις τρόικας, τις οποίες θεσμικά και πολιτικά πρώτοι οι Ανεξάρτητοι Έλληνες αναδείξαμε σε αυτήν την Αίθουσα. Εξηγήσαμε ότι ο κ. Όλι Ρεν είναι γκαουλάιτερ των δανειστών, ενώ έπρεπε να ενεργεί ως εκπρόσωπος της Κομισιόν. Εδώ ,πραγματικά, έχουμε τη μεταμόρφωση οργάνου της Ευρωπαϊκής Ένωσης σε υπηρεσία των δανειστών, καθώς η ίδια η Ευρωπαϊκή Ένωση εξελίσσεται σε μία Ευρώπη των δανειστών και ο έλεγχος που κάνει το Ευρωπαϊκό Κοινοβούλιο -πολύ αργά, διότι έχουμε θέσει το ζήτημα αυτό- οπωσδήποτε πρέπει να αξιοποιηθεί από εσάς όσο είστε στην Κυβέρνηση. Θα αξιοποιηθεί σίγουρα από άλλους που θα έρθουν στη διακυβέρνηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58698"," Κύριε Μαριά ολοκληρώστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελευταία παρατήρηση: Σας είχα κάνει μία ερώτηση σε αυτήν την Αίθουσα. Εφόσον οι δανειστές ομολογούν ότι με την πολιτική τους κατέστρεψαν τη χώρα τι θα κάνετε για να αποζημιωθεί η Ελλάδα από τους δανειστές. Σας έκανα αυτήν την ερώτηση πριν από ενάμιση χρόνο σε αυτήν εδώ την Αίθουσα. Η απάντησή σας είναι ότι δεν μπορούμε να κάνουμε τίποτα, διότι εξαρτώμαστε δανειακά.
Κάνατε λάθος σε εκείνη την εκτίμηση. Ξαναδείτε το. Να είστε σίγουρος ότι αυτή εδώ η Αίθουσα θα διεκδικήσει τις αποζημιώσεις από τους δανειστές, γιατί κατέστρεψαν τη χώρα και γιατί ακόμα και αυτός ο φόρος είναι στην υπηρεσία των δανειστών για να εξοφληθεί το χρέος το οποίο, κύριε Υπουργέ, είναι επονείδιστο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58699"," Ευχαριστούμε, κύριε Μαριά.
Το λόγο έχει ο κ. Αναγνωστάκης ειδικός αγορητής της Δημοκρατικής Αριστεράς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58700"," Ευχαριστώ πολύ, κυρία Πρόεδρε.
Πρώτα απ’ όλα να πω ότι το αξιακό σύστημα που υπηρετούμε στη Δημοκρατική Αριστερά με υποχρεώνει να κάνω μια τοποθέτηση για όσα ακούστηκαν στην προηγούμενη περίοδο, στη διαδικασία μας και έχει να κάνει με τη δημόσια υπάλληλο κ. Μπέη, η οποία σαφώς και αναδεικνύει με την πρακτική και τη συμπεριφορά της ότι η δημόσια διοίκηση διαθέτει ικανό και άξιο στελεχιακό δυναμικό. Νομίζω ότι θα ήταν κρίμα, πολιτικές ευθύνες που ίσως υπάρχουν στα πολιτικά πρόσωπα, να μετακυλίονται σε συνεργάτες και σε δημοσίους υπαλλήλους, δια όσην αξία έχει. 
Τώρα επί της ουσίας, κυρίες και κύριοι Βουλευτές, νομίζω ότι οι δυο εισηγητές των συγκυβερνώντων κομμάτων νιώθουν ικανοποιημένοι, γιατί επήλθε όντως μια ισορροπία και ανάμεσα στις κοινοβουλευτικές ομάδες, αλλά υπήρξαν και κάποιες κατακτήσεις με βάση το αρχικό σχέδιο. 
Αυτό ,όμως, σε καμμία περίπτωση δεν δίνει στο νόμο αυτό που όλοι οι Έλληνες προσδοκούσαν, δηλαδή το χαρακτηριστικό της κοινωνικής δικαιοσύνης, όπως και να το περιγράψετε, όσο και να ωραιοποιήσετε μια κατάσταση. Αυτό βεβαίως, αποδεικνύεται, κυρία Πρόεδρε, και από τους ίδιους τους φορείς που συμμετείχαν στη διαδικασία ακρόασης των φορέων. Ένας δεν βρέθηκε να επιδοκιμάσει τη συγκεκριμένη νομοθετική πρωτοβουλία.
Για εμάς ένας φόρος ακινήτων ,επαναλαμβάνω, ότι θα έπρεπε να είχε μια ισχυρή αναλογικότητα, μια ισχυρή προοδευτικότητα και όχι μια ανάπηρη και ίσως αντίστροφη προοδευτικότητα. Τα εξηγήσαμε, δεν χρειάζεται να τα επαναλάβω. Θα έπρεπε να ήταν ένας νόμος που θα έδινε τη δυνατότητα ανάπτυξης. Εδώ τι έχουμε; Έχουμε ακριβώς την αντίθετη κατεύθυνση. Δηλαδή αυτός ο νόμος λειτουργεί αντιαναπτυξιακά. 
Και το κυριότερο είναι το εξής. Κυρίες και κύριοι Βουλευτές, νομίζω ότι έγινε ειδική αναφορά από όλα τα κόμματα, από όλους τους πολιτικούς χώρους στο άρθρο 7, για τη χορήγηση εκπτώσεων και αναστολή πληρωμής φόρου, στην ουσία δηλαδή για την προστασία των κοινωνικά ευπαθών ομάδων. 
Έγινε μια βελτίωση. Το τεκμαρτό εισόδημα από 9.000 πήγε στις 12.000. Μα ακόμα και αυτό από μόνο του δεν δίνει καμμία διέξοδο σε όλους αυτούς που πραγματικά αδυνατούν να αποπληρώσουν τις οφειλές τους, όταν μάλιστα παραμένει η τρίτη προϋπόθεση, να μην έχουν ληξιπρόθεσμες οφειλές σε δημόσιο και σε ασφαλιστικά ταμεία. 
Αν αυτό δεν αποσυρθεί, κύριε Υπουργέ, δυστυχώς εμμένω στο χαρακτηρισμό μου ότι θα είναι κοινωνικός εμπαιγμός και όχι κοινωνική δικαιοσύνη. Υπό την έννοια αυτή, έχουμε ήδη καταθέσει από το πρωί αίτημα για ονομαστική ψηφοφορία και θερμή παράκληση να υπάρξει, έστω και την τελευταία στιγμή, από την πλευρά σας η διορθωτική κίνηση, έτσι ώστε στο σημείο αυτό να μπορέσουμε και εμείς να είμαστε θετικοί.
Και κλείνω με το εξής, κυρία Πρόεδρε: Για το αφορολόγητο 50.000 για τα αστικά κτίσματα και 20.000 για τα αγροκτήματα δυστυχώς κάποιοι υπαναχώρησαν, κάποιοι δεν φύλαξαν Θερμοπύλες, όπως είχαμε ορίσει τότε, επί τρικομματικής.
Ευχαριστώ, κυρία Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58701"," Το λόγο έχει ο κ. Καραθανασόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58702"," Κυρία Πρόεδρε, δεν θα συμμετάσχω σε αυτή τη συζήτηση, σε αυτή την παρωδία, γιατί αποτελεί πρόκληση οι χορτασμένοι να μιλούν για τους φτωχούς.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58703"," Το λόγο έχει ο κ. Λοβέρδος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58704"," Κυρία Πρόεδρε, δεν καταχρώμαι των δικαιωμάτων μου ως Κοινοβουλευτικός Εκπρόσωπος, αφού χθες οι μισοί από εμάς αποφασίσαμε να μην πάρουμε το λόγο στην επί της αρχής συζήτηση, για να διευκολύνουμε την εξέλιξή της.
Θέλω ,όμως, να πω δυο, τρία πράγματα κλείνοντας αυτή τη συζήτηση, γιατί έχουμε καταθέσει αίτηση για ονομαστική ψηφοφορία για το άρθρο 7. Υπάρχει πράγματι αυτό που ακούστηκε από τον κ. Αναγνωστάκη πριν από λίγο, το οποίο είναι εντυπωσιακό. Έγινε συζήτηση δυο ημερών και σε αυτό η Κυβέρνηση δεν στάθηκε.
Δεν είναι δυνατόν, αγαπητέ κύριε Υπουργέ, να έχουμε μια προϋπόθεση στο άρθρο 7 για μια ευεργετική αντιμετώπιση αυτών που δεν έχουν χρήματα, που δεν έχουν δυνατότητα, που δεν έχουν φοροδοτική ικανότητα και να τους λέμε: «Αν δεν οφείλετε στο δημόσιο ή τα ασφαλιστικά ταμεία, τότε μπορείτε να μπείτε στη ρύθμιση. Αν οφείλετε, είστε απέξω παρ’ ότι τα εισοδήματά σας είναι μικρά, παρότι πληροίτε τις υπόλοιπες προϋποθέσεις». 
Αυτό το επισήμανε ακόμα και η Διεύθυνση Επιστημονικών Μελετών της Βουλής, ότι η οφειλή είναι αν μη τι άλλο απόδειξη ότι ο οφειλέτης δεν μπορεί να πληρώσει τους φόρους του στα ταμεία. Είναι αντιφατικό αυτό που κάνετε και μάλιστα, όταν έχετε πια επίγνωση ως Κυβέρνηση ότι όλες οι ρυθμίσεις που κάνατε για τις ασφαλιστικές εισφορές –που είμαι σε θέση να ξέρω πάρα πολύ καλά- ήταν λανθασμένες. Και αυτό απεδείχθη από τα χρήματα που μαζέψατε. Και σας το λέγαμε. 
Λέγατε κάποιες δικαιολογίες ότι η τρόικα δεν ήθελε και διάφορες πολύ προβληματικές κουβέντες. Τι πάει να πει «δεν ήθελε»; Αν της παρουσιάσεις μια μελέτη για θέματα του προγράμματος και δείξεις ότι με τον τρόπο που θα ρυθμίσεις καλύτερα τις οφειλές, θα πάρεις περισσότερα χρήματα, τότε δεν υπάρχει λογικός άνθρωπος που να μην το δεχθεί αυτό. Όμως, όταν πας «τσάτρα-πάτρα» στη συζήτηση, χωρίς την παραμικρή μελέτη, έχεις αντιστάσεις.
Ξέρετε ότι η ρύθμιση δεν δούλεψε και έχετε τώρα μια ευκαιρία αυτό τον κόσμο να τον βοηθήσετε. Μετά ,όμως, από δυο μέρες συζήτησης εμμένετε σε αυτή την προϋπόθεση. Είναι σαν να λέτε «καταψηφίστε το». Είναι παράλογο να μην το σχολιάζετε καν. Θα θέλαμε ,λοιπόν, ένα σχολιασμό ή ακόμα καλύτερα θα θέλαμε αύριο να έχετε κάνει τις αλλαγές που πρέπει να κάνετε στο άρθρο 7.
Αναφέρομαι σε εσάς, κύριε Υπουργέ, αναφέρομαι και σε αρκετούς συναδέλφους από την Πλειοψηφία, από τη συγκυβέρνηση που μίλησαν πολύ σοβαρά. Κάνετε μια υπέρβαση, κατανοητή βέβαια, όταν αναφέρεστε στο ιστορικό της φορολογίας των ακινήτων. Από το 2010 έρχεστε στο 2013 και 2014. Αυτό είναι λάθος. Και είναι λάθος γιατί παρακάμπτετε τρία ολόκληρα χρόνια που έδωσαν εμπειρίες πολιτικών που εφαρμόστηκαν και εμπειρίες σχεδιασμών που έμειναν σχεδιασμοί.
Αναφέρομαι στην πραγματικά πάρα πολύ χαμηλή φορολογία των ακινήτων, ακόμα και το έτος 2010, έτος κρίσης, αλλά μετά αναφέρθηκα –και πρέπει να αναφερθούμε- στην έκτακτη εισφορά του 2011 που κατακρίθηκε και δημιούργησε πολιτικές συγκρούσεις και η οποία ως έκτακτο τέλος τότε, είχε προσωρινό χαρακτήρα και μόνο έτσι κρίθηκε συνταγματική από το Συμβούλιο της Επικρατείας. 
Συζήτησαν τότε οι τρεις πολιτικοί αρχηγοί, απασχολήσατε τη δημοσιότητα και τους Έλληνες πολίτες και υποσχεθήκατε ότι θα κάνετε διορθώσεις και στη μέθοδο –θα φορολογήσετε το σύνολο της περιουσίας, κάτι που είναι συνταγματικό γιατί είναι αναλογικό και προοδευτικό, γιατί είναι σωστό και δίκαιο- και στο ύψος των χρημάτων που θέλετε να αντλήσετε από το φόρο αυτό. Αποτέλεσμα; Τίποτα. 
Μιλάγατε για φορολόγηση του συνόλου της περιουσίας και για έσοδα του δημοσίου 1,5 με 2 δισεκατομμύρια. Πού καταλήξατε; Τον Απρίλιο του 2013 να υπερβείτε και αυτό που λέγατε χαράτσι και βγαίνατε στο δρόμο. Το 2013 οι προσδοκίες είσπραξης ήταν 400 εκατομμύρια παραπάνω. 
Και έρχεστε τώρα να ζητήσετε 3.300.000.000 και λέτε ότι αυτό είναι σωστό. Το ποσό δεν παίζει ρόλο; Η σχέση του ποσού αυτού με το ΑΕΠ δεν θεωρούν οι ευρωπαϊστές της Κυβέρνησης ότι παίζει ένα ρόλο; Αυτοί που παίρνουν στις πλάτες τους τις ευθύνες της χώρας, δεν συλλογίζονται ότι αναγκάζονται να μετατρέψουν τη φορολόγηση των ακινήτων σε φοροεισπρακτικό μηχανισμό, γιατί αποτυγχάνουν παταγωδώς στις υπόλοιπες πολιτικές, που είναι υποχρεωμένοι να ασκήσουν και σχετίζονται με την οικονομία, με την ιδιωτική οικονομία;
Πώς είναι δυνατόν, όταν διατηρούν ακόμη αργόσυρτη τη δικαιοσύνη, πώς είναι δυνατόν, όταν διατηρούν ακόμη αυτό το φαύλο καθεστώς των αδειοδοτήσεων του δημοσίου, πώς είναι δυνατόν, όταν οκτώ στα δέκα αιτήματα των πολιτών που θέλουν να ασκήσουν επιχειρηματική δραστηριότητα απαντώνται αρνητικά από τη διοίκηση, πώς είναι δυνατόν ενώ αυτά δεν γίνονται, ενώ ο περίφημος προσανατολισμός που υποσχεθήκατε στον πρωτογενή τομέα έμεινε στα λόγια, πώς είναι δυνατόν, όταν δεν λειτουργήσατε προς όφελος της οικονομίας, να λέτε ότι είναι περίπου πατριωτικό καθήκον να βάλουμε αυτό το φόρο, ανεξαρτήτως του ότι ζητάμε τελικά ένα ποσό παράλογο και ως προς τον απόλυτο αριθμό και ως προς το λόγο σε σχέση με το μέσο ευρωπαϊκό όρο; 
Θεωρώ ότι η παταγώδης αποτυχία της υπόλοιπης πολιτικής σάς αναγκάζει να πάτε εκεί. Όταν, όμως, λειτουργείτε έτσι, ψήφο δεν μπορείτε να ζητάτε. 
Η ψήφος σε αυτό, που σας δίνουν οι Βουλευτές της συγκυβέρνησης, είναι ψήφος, σε πολύ μεγάλο βαθμό, διατήρησής σας στην Κυβέρνηση, από το φόβο μήπως, αν πέσετε, η χώρα ταλαιπωρηθεί. Όταν κρίνεις αυτό καθεαυτό το σχέδιο νόμου, πρέπει να το καταψηφίσεις. Αυτή νομίζω ότι είναι η μόνη δίκαιη επιλογή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κλείνω, κυρία Πρόεδρε.
Θέλω να σας πω, κύριε Υπουργέ, ως προς αυτό που είπατε για το 2014 ως έτος εξόδου από την κρίση, ότι, αν η έξοδος από την κρίση στηρίζεται, όχι στη λειτουργία της ιδιωτικής οικονομίας, αλλά σε αυτά τα μέτρα, νομίζω ότι θα είναι πάρα πολύ βραχεία η περίοδος που θα απολαύσουμε τα πλεονεκτήματα του πρωτογενούς πλεονάσματος σε διαπραγματευτικό επίπεδο ή σε επίπεδο διεθνών σχέσεων της χώρας.
Αν η ιδιωτική οικονομία δεν σου τροφοδοτεί το δημόσιο ταμείο και τα ασφαλιστικά ταμεία, αν η ανεργία σού απαγορεύει να συντηρήσεις τα ασφαλιστικά σου ταμεία, ένα παράδειγμα μπορώ τότε να σας δώσω, κύριε Υπουργέ, το πιο χαρακτηριστικό: Μάιος 2009, είσπραξη εισφορών από τις κατασκευές 145 εκατομμύρια ευρώ, Μάιος 2013, 12 εκατομμύρια ευρώ. Η οικονομία έτσι δεν μπορεί να σταθεί στα πόδια της. Αν δεν λειτουργήσει η ιδιωτική οικονομία, όλα τα υπόλοιπα, ο δημοσιονομικός εξορθολογισμός μένει μία πολιτική που δυσαρέστησε, που στεναχώρησε, που έφερε συγκρούσεις, αλλά που κατέληξε να είναι ατελέσφορη.","ΑΝΔΡΕΑΣ ΛΟΒΕΡΔΟΣ",286
"58705"," Κύριε Λοβέρδο, σας παρακαλώ να κλείσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58706"," Ο δημοσιονομικός εξορθολογισμός πρέπει να συνοδεύεται με τη διευκόλυνση της λειτουργίας της οικονομίας, που μια Κυβέρνηση έχει την υποχρέωση να κάνει.
Αν οι γραφειοκρατικές αγκυλώσεις είτε από τη διοίκηση είτε από τη δικαιοσύνη χρονίζουν, ενώ η κρίση σοβεί, αν δεν γίνουν αυτά, όλα τα υπόλοιπα, κυρία Πρόεδρε, κάθε χρόνο θα φέρνουν την Εθνική Αντιπροσωπεία να καλείται να πάρει μέτρα, κάποιοι συνάδελφοι -με ηρωική, έστω, διάθεση- θα λένε ότι παίρνουν την πατρίδα στην πλάτη τους, αλλά τελικά πουθενά δεν θα οδηγεί αυτή η πορεία.
Νομίζω ότι είναι υποχρέωσή μας να σας δείξουμε ότι ως Εθνική Αντιπροσωπεία καταλαβαίνουμε και επειδή καταλαβαίνουμε, σας καταψηφίζουμε.","ΑΝΔΡΕΑΣ ΛΟΒΕΡΔΟΣ",286
"58707"," Ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58708"," Κυρία Πρόεδρε, μπορώ να έχω το λόγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"58709"," Ορίστε, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58710"," Ζητώ το λόγο επί της ψηφοφορίας που θα γίνει αύριο. Επειδή διαγράφηκε ένα άρθρο από τον κύριο Υπουργό, πρέπει να γίνει σαφές στο Σώμα αύριο ως προς το άρθρο 54, το οποίο έχουμε θέσει σε ψηφοφορία, αν αναριθμηθεί και δεν μείνει ως 54, ποιο περιεχόμενο θα έχει ακριβώς για να ξέρει και το Σώμα τι θα ψηφίσει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Το ίδιο ισχύει και για μας, γιατί έχουμε υποβάλει αίτηση ονομαστικής ψηφοφορίας στο άρθρο 39, νομίζω. Έχουν αποσυρθεί περίπου δύο άρθρα από την ονομαστική.","ΠΑΝΑΓΙΩΤΗΣ ΛΑΦΑΖΑΝΗΣ",279
"58711"," Θα τα δούμε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Η παράκλησή μου, κυρία Πρόεδρε, είναι η εξής: Κατά τη γνώμη μου, αν μπορεί το Προεδρείο, πριν μπούμε στην ψηφοφορία, να αναγνώσει τα άρθρα που είναι για την ονομαστική ψηφοφορία και μετά να προχωρήσουμε τυπικά στην ψηφοφορία των υπόλοιπων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58712"," Θα το δούμε αύριο στη διαδικασία.","ΕΜΜΑΝΟΥΗΛ ΚΕΦΑΛΟΓΙΑΝΝΗΣ",144
"58713"," Προφανώς και θα γίνει αυτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σας ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58714"," Κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Οικονομικών: «Ενιαίος Φόρος Ιδιοκτησίας Ακινήτων και άλλες διατάξεις» και θα γίνει η ψήφισή τους χωριστά.
Για τα άρθρα 1, 2, 3, 4 και 5 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ και των Ανεξάρτητων Ελλήνων. 
Ερωτάται το Σώμα: Γίνεται δεκτό το άρθρο 6, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58715","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58716"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58717"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58718"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58719"," Κατά πλειοψηφία.","ΑΝΔΡΕΑΣ ΛΟΒΕΡΔΟΣ",286
"58720"," Συνεπώς το άρθρο 6 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Για το άρθρο 7 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ, των Ανεξάρτητων Ελλήνων και της Δημοκρατικής Αριστεράς.
Ερωτάται το Σώμα: Γίνεται δεκτό το άρθρο 8 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58721"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58722"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58723"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58724"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58725"," Κατά πλειοψηφία.","ΑΝΔΡΕΑΣ ΛΟΒΕΡΔΟΣ",286
"58726"," Συνεπώς το άρθρο 8 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 9, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58727","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58728"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58729"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58730"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58731"," Κατά πλειοψηφία.","ΑΝΔΡΕΑΣ ΛΟΒΕΡΔΟΣ",286
"58732"," Συνεπώς το άρθρο 9 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 10, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58733"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58734"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58735"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58736"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58737"," Κατά πλειοψηφία.","ΑΝΔΡΕΑΣ ΛΟΒΕΡΔΟΣ",286
"58738"," Συνεπώς το άρθρο 10 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 11 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58739"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58740"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58741"," Συνεπώς το άρθρο 11 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 12, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58742"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58743"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58744"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58745"," Συνεπώς το άρθρο 12 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 13 όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58746"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58747"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58748"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58749"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58750"," Συνεπώς το άρθρο 13 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 14 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58751"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58752"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58753"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58754"," Συνεπώς το άρθρο 14 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 15 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58755"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58756"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58757"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58758"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58759"," Συνεπώς το άρθρο 15 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 16 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58760","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58761"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58762"," Συνεπώς το άρθρο 16 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 17 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58763","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58764"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58765"," Συνεπώς το άρθρο 17 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 18, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58766"," Δεκτό, δεκτό. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΠΟΛΛΟΙ ΒΟΥΛΕΥΤΕΣ",NA
"58767"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58768"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58769"," Συνεπώς, το άρθρο 18 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 19 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58770"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58771"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58772"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58773"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58774"," Συνεπώς το άρθρο 19 έγινε δεκτό, ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 20, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58775"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58776"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58777"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58778"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58779"," Συνεπώς το άρθρο 20 έγινε δεκτό όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 21 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58780","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58781"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58782"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58783"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58784"," Συνεπώς το άρθρο 21 έγινε δεκτό, ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 22, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58785","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58786"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58787"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58788"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58789"," Συνεπώς το άρθρο 22 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 23, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58790","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58791"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58792"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58793"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58794"," Συνεπώς το άρθρο 23 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 24, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58795"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58796"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58797"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58798"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58799"," Συνεπώς το άρθρο 24 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Για το άρθρο 25 έχει υποβληθεί αίτηση ονομαστικής ψηφοφορίας από Βουλευτές των Ανεξαρτήτων Ελλήνων.
Ερωτάται το Σώμα: Γίνεται δεκτό το άρθρο 26, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58800"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58801"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58802"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58803"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58804"," Συνεπώς, το άρθρο 26 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Κυρίες και κύριοι συνάδελφοι, για το άρθρο 27 έχει υποβληθεί αίτηση ονομαστικής ψηφοφορίας από Βουλευτές των Ανεξάρτητων Ελλήνων. 
Ερωτάται το Σώμα: Γίνεται δεκτό το άρθρο 28, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58805"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58806"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΙΟΣ ΓΕΛΑΛΗΣ",85
"58807"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58808"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58809"," Συνεπώς το άρθρο 28 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 29 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58810"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58811"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58812"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58813"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58814"," Συνεπώς το άρθρο 29 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 30, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58815"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58816"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58817"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58818"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58819"," Συνεπώς το άρθρο 30 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Κυρίες και κύριοι συνάδελφοι, για το άρθρο 31 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ και των Ανεξάρτητων Ελλήνων. 
Κυρίες και κύριοι συνάδελφοι, για το άρθρο 32 έχει υποβληθεί αίτηση ονομαστικής ψηφοφορίας από Βουλευτές των Ανεξάρτητων Ελλήνων. 
Κυρίες και κύριοι συνάδελφοι, για το άρθρο 33 έχει υποβληθεί αίτηση ονομαστικής ψηφοφορίας από Βουλευτές των Ανεξάρτητων Ελλήνων. 
Ερωτάται το Σώμα: Γίνεται δεκτό το άρθρο 34, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58820"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58821"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58822"," Συνεπώς το άρθρο 34 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το άρθρο 35 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58823"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58824"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58825"," Συνεπώς το άρθρο 35 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 36 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58826"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58827"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΔΗΜΗΤΡΗΣ ΓΕΛΑΛΗΣ",85
"58828"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58829"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58830"," Συνεπώς το άρθρο 36 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 37 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58831"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58832"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΔΗΜΗΤΡΗΣ ΓΕΛΑΛΗΣ",85
"58833"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58834"," Συνεπώς το άρθρο 37 έγινε δεκτό ως έχει κατά πλειοψηφία. 
Κυρίες και κύριοι συνάδελφοι, για το άρθρο 38 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ και των Ανεξάρτητων Ελλήνων. 
Το άρθρο 39 απεσύρθη από τον κύριο Υπουργό και τα υπόλοιπα άρθρα αναριθμούνται. 
Ερωτάται το Σώμα: Γίνεται δεκτό το νέο άρθρο 39 πρώην 40, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58835"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58836"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58837"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58838"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58839"," Συνεπώς το νέο άρθρο 39 πρώην 40 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 40 πρώην 41, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58840"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58841"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58842"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58843"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58844"," Συνεπώς το νέο άρθρο 40 πρώην 41 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 41 πρώην 42, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58845"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58846"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58847"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58848"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58849"," Συνεπώς το νέο άρθρο 41 πρώην 42 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 42 πρώην 43, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58850"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58851"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58852"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58853"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58854"," Συνεπώς το νέο άρθρο 42 πρώην 43 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 43 πρώην 44, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58855"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58856"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58857"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58858"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58859"," Συνεπώς το νέο άρθρο 43 πρώην 44 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 44 πρώην 45, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58860"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58861"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58862"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58863"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58864"," Συνεπώς το νέο άρθρο 44 πρώην 45 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 45 πρώην 46, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58865"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58866"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58867"," Κατά πλειοψηφία.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58868"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58869"," Συνεπώς το νέο άρθρο 45 πρώην 46 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 46 πρώην 47, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58870"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58871"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58872"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58873"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58874"," Συνεπώς το νέο άρθρο 46 πρώην 47 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Κυρίες και κύριοι συνάδελφοι, για τα νέα άρθρα 47 πρώην 48 και 48 πρώην 49 έχει υποβληθεί αίτηση ονομαστικής ψηφοφορίας από Βουλευτές των Ανεξαρτήτων Ελλήνων. 
Ερωτάται το Σώμα: Γίνεται δεκτό το νέο άρθρο 49 πρώην 50, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58875"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58876"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58877"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58878"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58879"," Συνεπώς το νέο άρθρο 49 πρώην 50 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 50 πρώην 51, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58880"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58881"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58882"," Παρών.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"58883"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58884"," Συνεπώς το νέο άρθρο 50 πρώην 51 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 51 πρώην 52, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58885"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58886"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58887"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58888"," Συνεπώς το νέο άρθρο 51 πρώην 52 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτό το νέο άρθρο 52 πρώην 53 , όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58889"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"58890"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58891"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58892"," Συνεπώς το νέο άρθρο 52 πρώην 53 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Για το νέο άρθρο 53 πρώην 54 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ και των Ανεξαρτήτων Ελλήνων. 
Ερωτάται το Σώμα: Γίνεται δεκτή η τροπολογία με γενικό αριθμό 1043 και ειδικό 204, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58893"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"58894"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58895"," Συνεπώς η τροπολογία με γενικό αριθμό 1043 και ειδικό 204 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1048 και ειδικό 209, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58896"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"58897"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58898"," Συνεπώς η τροπολογία με γενικό αριθμό 1048 και ειδικό 209 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1042 και ειδικό 203 ως έχει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58899"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"58900"," Συνεπώς η τροπολογία με γενικό αριθμό 1042 και ειδικό 203 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Για την τροπολογία με γενικό αριθμό 1041 και ειδικό 202 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ και πάει για αύριο.
Ερωτάται το Σώμα: Γίνεται δεκτή η τροπολογία με γενικό αριθμό 1022 και ειδικό 189, όπως τροποποιήθηκε από τον κύριο Υπουργό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58901"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"58902"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"58903"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"58904"," Συνεπώς η τροπολογία με γενικό αριθμό 1022 και ειδικό 189 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"58905"," Μάλιστα, μάλιστα.
Με τη συναίνεση του Σώματος και ώρα 01.27΄ λύεται η συνεδρίαση για σήμερα ημέρα Σάββατο 21 Δεκεμβρίου 2013 και ώρα 10.00΄, με αντικείμενο εργασιών του Σώματος: νομοθετική εργασία σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
