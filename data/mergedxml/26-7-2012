"","Content","name","ParlmemberID"
"84929","Date","26-7-2012",NA
"84930"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 27 Ιουλίου 2012.
	Α. ΕΠΙΚΑΙΡΕΣ ΕΡΩΤΗΣΕΙΣ Πρώτου  Κύκλου  (Άρθρο 130 παράγραφος 2 και 3 του Κανονισμού  της Βουλής)
	1. Η με αριθμό 33/24-7-2012 επίκαιρη ερώτηση του Βουλευτή του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας σχετικά με τις περικοπές των προνοιακών-κοινωνικών επιδομάτων.
	2. Η με αριθμό 45/24-7-2012 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών σχετικά με τον έλεγχο των καταθετών εξωτερικού.
	3. Η με αριθμό 30/24-7-2012 επίκαιρη ερώτηση του Βουλευτή των Ανεξάρτητων Ελλήνων κ.  Τέρενς-Νικολάου Κουίκ προς τον Υπουργό Οικονομικών σχετικά με τη ρύθμιση των ληξιπρόθεσμων οφειλών προς το δημόσιο.
	4. Η με αριθμό 39/24-7-2012 επίκαιρη ερώτηση του Βουλευτή του Λαϊκού Συνδέσμου – Χρυσή Αυγή κ. Ιωάννη Λαγού προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την αντιμετώπιση των προβλημάτων των σωφρονιστικών καταστημάτων της χώρας.
	5. Η με αριθμό 35/24-7-2012 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Εσωτερικών σχετικά με τη λήψη μέτρων για δωρεάν ένταξη στους δημόσιους παιδικούς σταθμούς όλων των παιδιών.
	Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου (Άρθρο 130 παράγραφος  2 και 3 του Κανονισμού  της Βουλής)
	1. Η με αριθμό 37/24-7-2012 επίκαιρη ερώτηση της Βουλευτού του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Βασιλικής Κατριβάνου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με το ζήτημα της σύλληψης και κράτησης των οροθετικών γυναικών.
	2. Η με αριθμό 31/24-7-2012 επίκαιρη ερώτηση της ΣΤ΄ Αντιπροέδρου της Βουλής και Βουλευτού των Ανεξάρτητων Ελλήνων κ. Μαρίας Κόλλια-Τσαρουχά προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη στελέχωση του Γενικού Καταστήματος Κράτησης Νιγρίτας.
	3. Η με αριθμό 40/24-7-2012 επίκαιρη ερώτηση του Βουλευτή του Λαϊκού Συνδέσμου – Χρυσή Αυγή κ. Ηλία Παναγιώταρου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη δωρεάν παραχώρηση σταδίων των Αθηνών σε μουσουλμάνους για τη γιορτή του Ραμαζανιού.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84931"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
	Θα συζητηθεί η πρώτη με αριθμό 21/23-7-2012 επίκαιρη ερώτηση πρώτου κύκλου του Γ΄ Αντιπροέδρου της Βουλής και Βουλευτή της Νέας Δημοκρατίας κ. Χρήστου Μαρκογιαννάκη προς τον Υπουργό Δημόσιας Τάξης και Προστασίας του Πολίτη, σχετικά με την ανάγκη στάθμευσης πυροσβεστικού ελικοπτέρου στα Χανιά.
	Ο κ. Μαρκογιαννάκης έχει το λόγο για δύο λεπτά για να αναπτύξει την επίκαιρη ερώτησή του.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84932"," Κύριε Πρόεδρε, πριν μπω στην ουσία της ανάπτυξης της επίκαιρης ερώτησης, θα ήθελα να κάνω δύο επισημάνσεις. Η μία είναι ότι η κατάθεση αυτής της επίκαιρης ερώτησης δεν αποτελεί εκπλήρωση ενός τυπικού καθήκοντος για την εκλογική μου περιφέρεια  ούτε και θέλω να εισπράξω τα εύσημα των συμπολιτών μου αλλά από το διάλογο να προκύψει κάτι θετικό για την περιοχή μου.
	Δεύτερον, θα αναγνωρίσω ότι ο παρών κύριος Υπουργός δεν ήταν εκείνος ο οποίος είχε την πολιτική ευθύνη της διασποράς των εναέριων μέσων πυρόσβεσης. Ήταν έργο του προκατόχου του και του Πυροσβεστικού Σώματος καθ’ ον χρόνο ο ίδιος δεν ήταν Υπουργός, οπότε ευελπιστώ ότι από δω και στο εξής θα έχουμε ένα γόνιμο διάλογο που θα καταλήξει σ’ ένα αποτέλεσμα.
	Κύριε Υπουργέ, η επίκαιρη ερώτηση που συζητάμε κατετέθη στις 23 Ιουλίου. Προηγουμένως ταυτόσημη ερώτηση είχε κατατεθεί από μένα, πλην όμως ο κοινοβουλευτικός έλεγχος επαναλήφθηκε, διότι τα γεγονότα πρόλαβαν την απάντηση την οποία θα μου έδινε ο κύριος Υπουργός. Συγκεκριμένα, είχαμε μία πολύ μεγάλη πυρκαγιά στο Νομό Χανίων που είχε καταστρεπτικές συνέπειες. Σας διαβεβαιώνω δε ότι και αν δεν είχε επιλεγεί για συζήτηση η συγκεκριμένη επίκαιρη ερώτηση, θα κατέθετα νέα ή θα την επανέφερα, διότι από χθες μία νέα μεγάλη πυρκαγιά ξέσπασε στα Χανιά η οποία όμως ευτυχώς δεν έλαβε τις καταστρεπτικές διαστάσεις της προηγούμενης πυρκαγιάς εξαιτίας του ότι στάθμευαν πυροσβεστικά οχήματα εγγύς της περιοχής τα οποία είχαν σαν στόχο την επιτήρηση της προηγούμενης πυρκαγιάς για να μην έχουμε αναζωπύρωση. 
	Αυτά τα δύο γεγονότα όμως έρχονται να επιβεβαιώσουν απόλυτα το περιεχόμενο της επίκαιρης ερώτησης την οποία συζητάμε σήμερα, δηλαδή ποια είναι τα προβλήματα που αντιμετωπίζει η περιοχή της δυτικής Κρήτης συνολικά, όχι μόνο ο Νομός Χανίων αλλά και ο Νομός Ρεθύμνης.
	
	
	
Πρώτον, έχει μορφολογία εδάφους που καθιστά πάρα πολύ δυσχερές το έργο των επίγειων μέσων πυρόσβεσης. 
Δεύτερον, σχεδόν το σύνολο του νομού καλύπτεται από δάση ή καλλιεργούμενες με δέντρα γεωργικές εκτάσεις. Αυτά τα δυο προβλήματα σε συνδυασμό με τη συχνότητα των πυρκαγιών δημιουργούν ένα πολύ μεγάλο πρόβλημα. Γι’ αυτόν το λόγο και τα προηγούμενα χρόνια είχαμε την εξής διασπορά όσον αφορά στην Κρήτη: ένα μικρό ελικόπτερο Κάμοφ ΚΑ-32 στάθμευε στο Ηράκλειο και ένα μεγάλο Scorpion Μ-26 στάθμευε στα Χανιά. Αυτό είχε ως αποτέλεσμα να προλαμβάνονται οι πυρκαγιές πριν πάρουν μεγάλες διαστάσεις. 
Φέτος πληροφορήθηκα μετά την κατάθεση της επίκαιρης ερώτησης ότι τα ελικόπτερα που έχουν μισθωθεί είναι λιγότερα απ’ ότι ήταν τις προηγούμενες χρονιές και η διασπορά έγινε ως εξής όσον αφορά στην Κρήτη: ένα μικρό ελικόπτερο Κάμοφ ΚΑ-32 σταθμεύει στο Ηράκλειο. 
Εδώ έχουμε τη διαφωνία μας, κύριε Υπουργέ. Αν δείτε τα στατιστικά στοιχεία θα δείτε ότι είναι συντριπτικά εις βάρος της δυτικής Κρήτης με την έννοια των ζημιών που γίνονται. Φέτος συγκεκριμένα έχουν καεί στην Κρήτη τριάμισι χιλιάδες στρέμματα εκ των οποίων τα τρεις χιλιάδες διακόσια στα Χανιά και κάπου τριακόσια στο Ρέθυμνο. Έχει πετάξει το ελικόπτερο συνολικά είκοσι επτά ώρες. Και  οι είκοσι επτά είναι στη Δυτική Κρήτη. 
Θα λάβετε δε  υπ΄ όψιν σας, κύριε Υπουργέ -και το ξέρετε καλύτερα από μένα- ότι χρεώνεται το ελληνικό δημόσιο με την πτήση μετάβασης του ελικοπτέρου από τον τόπο στάθμευσης στον τόπο της πυρκαγιάς.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"84933"," Συντομεύετε παρακαλώ. Έχετε και τη δευτερολογία σας, κύριε Αντιπρόεδρε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84934"," Τελειώνω. 
Για να πάει από το Ηράκλειο στα Χανιά το ελικόπτερο κάνει μια ώρα.  Είναι κάποιες χιλιάδες ευρώ που θα γλίτωνε το ελληνικό δημόσιο αν δεν έκανε αυτές τις βόλτες το ελικόπτερο. Είμαι βέβαιος ότι με την απάντησή σας θα ικανοποιήσετε το αίτημα, όπως αυτό υπάρχει στην επίκαιρη ερώτηση που συζητάμε.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"84935"," Το λόγο έχει ο Υπουργός Δημόσιας Τάξης και Προστασίας του Πολίτη, κ. Νικόλαος Δένδιας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84936"," Κύριε Πρόεδρε, θα ήθελα να ευχαριστήσω τον κύριο συνάδελφο και για την ερώτηση και για το ύφος ανάπτυξης της ερώτησης και για τις αρχικές δηλώσεις επ’ αυτού. 
Τα στοιχεία που ανέφερε είναι απολύτως ακριβή. Είναι ακριβώς όπως τα ανέφερε. Ο σχεδιασμός του Πυροσβεστικού Σώματος είναι επίσης ακριβώς όπως τον ανέφερε, για τις αιτίες που επίσης ανέφερε. Δηλαδή, το Πυροσβεστικό Σώμα, ενώ είχε πέρυσι στη διάθεσή του δώδεκα ελικόπτερα, με το σχεδιασμό και τα μέσα που η προηγούμενη κυβέρνηση είχε διαθέσει, έχει δέκα  ελικόπτερα και έτσι αντί των δύο  ελικοπτέρων διετέθη μόνο το Κάμοφ, το οποίο το Πυροσβεστικό Σώμα, με το δικό του σχεδιασμό, το τοποθέτησε στο Ηράκλειο. 
Πράγματι έχει πληγεί ο Νομός Χανίων από δύο πυρκαγιές. Η πρώτη ήταν εξαιρετικά μεγάλη. Και μάλιστα με 11 μποφόρ ήταν εξαιρετικά δύσκολη η κατάσβεσή της. 
Αυτό που έχω να πω για το Νομό Χανίων είναι ότι έχει μια επαρκή -όπως φαίνεται τουλάχιστον στα στοιχεία που μου δίνονται- στελέχωση του ανθρωπίνου δυναμικού και των επίγειων μέσων. Δηλαδή, έχει διακόσιους σαράντα ένα μόνιμους και εξήντα επτά εποχικούς πυροσβέστες. Μου δίνει η υπηρεσία ότι έχει εβδομήντα εννέα  πυροσβέστες περισσότερους από τη προβλεπόμενη οργανική δύναμη ως ενίσχυση της παθολογίας που αντιμετωπίζει ο συγκεκριμένος νομός. 
Ο επίγειος μηχανολογικός εξοπλισμός που διατίθεται είναι σημαντικός. Είναι είκοσι εννέα υδροφόρα πυροσβεστικά οχήματα, δεκαέξι  βοηθητικά οχήματα, δύο  μοτοσικλέτες και 3 ειδικά διασωστικά οχήματα. Αυτά συνιστούν μια σημαντική υλικοτεχνική υποδομή για την από εδάφους πυρόσβεση.
Όπως ο κύριος συνάδελφος άριστα γνωρίζει δε διοικεί την Πυροσβεστική Υπηρεσία ο πολιτικός προϊστάμενος. Απλώς προΐσταται. Αυτό που εγώ μπορώ να κάνω είναι να επανεξετάσω το θέμα, εν όψει των στατιστικών στοιχείων που προκύπτουν από την αρχή του καλοκαιριού, με την ηγεσία του Πυροσβεστικού Σώματος και να μου απαντήσει η ηγεσία του Πυροσβεστικού Σώματος αν δικαιολογείται η μετεγκατάσταση του Κάμοφ από το Ηράκλειο προς τα Χανιά.","ΝΙΚΟΛΑΟΣ-ΤΕΡΕΝΣ-ΣΠΕΝΣΕΡ ΚΟΥΪΚ",243
"84937"," Το λόγο έχει ο ερωτών Γ΄ Αντιπρόεδρος της Βουλής, κ. Χρήστος Μαρκογιαννάκης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84938"," Κύριε Πρόεδρε, επιτρέψτε μου να απευθυνθώ στον αξιότιμο κύριο Υπουργό, παρ’ ότι από εδώ που μιλώ πρέπει να απευθύνομαι μόνο σε εσάς. Επειδή, όμως, εγώ έμεινα ικανοποιημένος κατ’ αρχάς από την τοποθέτησή του, θα ήθελα να προσθέσω σε αυτά τα οποία είπα προηγουμένως και κάποια άλλα πράγματα, τα οποία, ίσως, βοηθήσουν στη συζήτηση, στην υπηρεσιακή αλληλογραφία που ενδεχομένως να αναπτύξετε με το Πυροσβεστικό Σώμα.
Έγινε αναφορά στο ελικόπτερο το οποίο στάθμευε στα Χανιά. Εγώ δεν είπα να έρθει δεύτερο ελικόπτερο στην Κρήτη. Καταλαβαίνω τις δυσκολίες που υπάρχουν. Ήδη έχω υπ΄όψιν μου τη διασπορά η οποία έχει γίνει. Θα πρέπει να σας επισημάνω, όμως, ότι οι ώρες πτήσης του Κάμοφ της Κρήτης είναι σχεδόν όσες όλες οι ώρες των άλλων έξι, τα οποία έχετε στις διάφορες περιοχές. Εγώ, όμως, ξέρω ότι ο κίνδυνος είναι εκείνος ο οποίος μετράει και όχι ενδεχομένως το αποτέλεσμα. Και υπάρχουν πράγματι κίνδυνοι και στα νησιά και στα άλλα σημεία που έχετε τα ελικόπτερα.
Θα πρέπει να ξέρετε ότι το ελικόπτερο που στάθμευε στην Κρήτη και που ενδεχομένως θα σταθμεύσει τώρα στα Χανιά, βοηθούσε την Πελοπόννησο. Ήταν πολύ κοντά με την Πελοπόννησο και όταν παρίστατο ανάγκη, μετέβαινε στην Πελοπόννησο και επιχειρούσε.
Δεύτερον, θα πρέπει να ξέρετε ότι το Κάμοφ, το συγκεκριμένο ελικόπτερο, έχει περιορισμένη επιχειρησιακή δυνατότητα. Δεν είναι μόνο το λίγο νερό που μεταφέρει. Είναι το ότι όταν υπάρχουν ισχυροί άνεμοι, θα πρέπει να επιχειρεί από ψηλά, με αποτέλεσμα να χάνεται κυριολεκτικά το νερό όταν πέφτει κάτω.
Το σημαντικότερο –και παρακαλώ πάρα πολύ να το λάβετε υπ΄ όψιν σας- είναι το εξής: Η αντιπυρική περίοδος για τη δυτική Κρήτη και ιδιαίτερα για τα Χανιά ξεκινά μετά τις 15 Αυγούστου, μετά της Παναγίας. Τότε δυστυχώς –και θα το  δείτε από τα περυσινά στατιστικά, τα οποία θέλω να τα ελέγξετε, είναι συντριπτικά- ξεκινά το μεγάλο πρόβλημα, διότι έχουμε τα βοσκοτόπια –δεν θέλω να θίξω καμμία κοινωνική ομάδα- με τα προβλήματα τα οποία δημιουργούνται.
Κύριε Υπουργέ, όλη η Ελλάδα είναι όμορφη. Επιτρέψτε μου  -εγωιστικό λίγο, αλλά τι να κάνουμε- να πιστεύω ότι η δυτική Κρήτη είναι ένα από τα ωραιότερα κομμάτια της πατρίδας μας από πλευράς φυσικού κάλλους. Οι συχνές πυρκαγιές δημιουργούν τεράστια προβλήματα και στο περιβάλλον το φυσικό, αλλά και στους φτωχούς πλέον αγρότες και κτηνοτρόφους μας. 
Είμαι απόλυτα βέβαιος ότι θα ευαισθητοποιηθείτε ώστε αυτήν την όμορφη περιοχή της χώρας μας να τη βλέπουμε έτσι και στο μέλλον και να μη βλέπουμε αποκαΐδια όπως είναι σήμερα μεγάλες περιοχές οι οποίες έχουν πληγεί τελευταία από τις πυρκαγιές.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"84939"," Το λόγο έχει ο κύριος Υπουργός για τρία λεπτά.
ΝΙΚΟΛΑΟΣ –","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84940"," Κύριε Πρόεδρε, θα ήθελα να ευχαριστήσω τον κύριο συνάδελφο και για την τοποθέτησή του στη δευτερολογία του. 
Θα ήθελα να πω ότι πράγματι θα καλέσω την ηγεσία του Πυροσβεστικού Σώματος και θα εξεταστεί το θέμα. Διατήρησα ως εξαιρετικά σημαντικό το στοιχείο που είπε, της πιθανής κάλυψης της Πελοποννήσου ή του νότιου τμήματος, ώστε να μπορεί να ο επιχειρησιακός σχεδιασμός να τα λάβει υπ΄ όψιν του. 
Ούτως ή άλλως, πάντως, θα ήθελα να παρακαλέσω το Σώμα να λάβει υπ΄ όψιν του –πέραν τώρα της απαντήσεως προς τον κύριο συνάδελφο- ότι διανύουμε μία εξαιρετικά δύσκολη περίοδο και από πλευράς υλικού στο Πυροσβεστικό Σώμα. Νομίζω ότι αυτό έχει γίνει πια κατανοητό στην ελληνική κοινωνία, στο σύνολό της.
Αυτό το οποίο θα παρακαλέσω, επίσης, τη Βουλή να σημειώσει ως θέμα και το οποίο πρέπει να συζητήσουμε όταν τελειώσει η αντιπυρική περίοδος, η οποία οφείλω να σας πω ότι είναι εντονότατη -έχουμε μία αύξηση πυρκαγιών στη χώρα αυτήν τη στιγμή περίπου 15% με 20% σε σχέση με πέρυσι, το οποίο είναι πάρα πολύ επικίνδυνο και ευτυχώς μέχρι στιγμής έχουν αντιμετωπιστεί- είναι συνολικά το δόγμα πυρόσβεσης της χώρας. Διότι, αν θέλετε, ο τρόπος που είδαμε τα πράγματα, ίσως και η ευχέρειά μας να διαχειριζόμαστε πόρους τα προηγούμενα χρόνια, επέτρεψαν στην πραγματικότητα η μάχη της πυρόσβεσης να γίνεται από αέρος. Ο Έλληνας πολίτης έχει συνηθίσει ότι κύριο μέσο της πυρόσβεσης είναι το αεροσκάφος και το ελικόπτερο. Αυτό ως δόγμα είναι εσφαλμένο. Θα πρέπει να επανέλθουμε στη βάση. Θα πρέπει να συζητήσουμε ξανά ποια πρέπει να είναι η συμμετοχή των τοπικών κοινωνιών στην πυρόσβεση και πώς πρέπει όλοι μαζί να αποτρέψουμε τον κίνδυνο ή, αν θέλετε, να προλάβουμε τον κίνδυνο.
Αυτήν τη στιγμή αυτό το οποίο συμβαίνει είναι ότι ασκείται καταστολή. Αφού εκδηλωθεί η πυρκαγιά, σπεύδουμε και προσπαθούμε να τη σβήσουμε και, μάλιστα, με κύριο όπλο, επαναλαμβάνω, κάτι το οποίο είναι εξαιρετικά ακριβό, τα από αέρος μέσα. Θα πρέπει να το δούμε από την αρχή. Θα πρέπει να δούμε ποια είναι η συμμετοχή των Ελλήνων πολιτών.
Ίσως θα είδατε ότι στο internet αναρτήθηκε φωτογραφία –δεν έχει σημασία σε ποια περιοχή- τεράστιας, επικίνδυνης πυρκαγιάς να κατεβαίνει το λόφο και ακριβώς στη βάση του λόφου να γίνεται πάρτι ανθρώπων οι οποίοι αδιαφορούσαν τελείως για το τι γινόταν λίγες εκατοντάδες μέτρα πιο πέρα. Πρέπει να ευαισθητοποιήσουμε την ελληνική κοινωνία και με τη στενή συνεργασία και με την τοπική αυτοδιοίκηση να δημιουργήσουμε ένα καινούργιο δόγμα πυρόσβεσης.
Ευχαριστώ πολύ.","ΓΕΩΡΓΙΟΣ ΔΕΝΔΙΑΣ",65
"84941","  Σας ευχαριστώ, κύριε Υπουργέ.
Η δεύτερη με αριθμό 22/23-7-2012 επίκαιρη ερώτηση πρώτου κύκλου της Βουλευτού του Συνασπισμού Ριζοσπαστικής Αριστεράς- Ενωτικού Κοινωνικού Μετώπου κ. Ευαγγελίας Αμμανατίδου-Πασχαλίδου, προς τους Υπουργούς Οικονομικών και Αγροτικής Ανάπτυξης και Τροφίμων, σχετικά με την Ελληνική Βιομηχανία Ζάχαρης (ΕΒΖ) δεν συζητείται λόγω κωλύματος του Υπουργού και διαγράφεται. 
Εισερχόμαστε τώρα στην τρίτη με αριθμό 25/23-7-2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με την παράταση του προγράμματος «Βοήθεια στο Σπίτι».
Κύριε συνάδελφε, έχετε το λόγο για δυο λεπτά, προκειμένου να αναπτύξετε την επίκαιρη ερώτησή σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84942"," Ευχαριστώ, κύριε Πρόεδρε.
 Είναι γνωστή η προσφορά του προγράμματος «Βοήθεια στο Σπίτι» στους αδύναμους και ασθενέστερους ανθρώπους, σε εκείνους που δεν έχουν τη δυνατότητα να αυτοεξυπηρετηθούν. Πρόκειται για ένα πρόγραμμα που έχει πάρει τη σφραγίδα της έγκρισης της κοινωνίας. 
Ιδιαίτερα την περίοδο που διανύουμε, όπου πλήττονται περισσότερο τα αδύναμα οικονομικά στρώματα αλλά και οι άνθρωποι που έχουν τα χαρακτηριστικά της σωματικής αδυναμίας θα πρέπει να ενισχυθεί αυτή η δομή και να ενισχυθούν συνολικά οι δομές της κοινωνικής αλληλεγγύης και στήριξης. 
Με αυτήν την έννοια, το πρόγραμμα «Βοήθεια στο Σπίτι» όπως λειτούργησε μέχρι πρόσφατα είχε αυτήν τη μεγάλη προσφορά. Μετά από άρνηση της Ευρωπαϊκής Ένωσης να συνεχιστεί η χρηματοδότηση υπάρχει ένα μεταβατικό στάδιο, όπου ουσιαστικά το πρόγραμμα χρηματοδοτείται από εθνικούς πόρους. Έχει ψηφιστεί ένα νέο θεσμικό πλαίσιο, προκειμένου να λειτουργήσει το πρόγραμμα με νέο τρόπο με αυτοχρηματοδότηση από τους ασφαλιστικούς φορείς και από το Λογαριασμό Αλληλεγγύης των Γενεών.
Αυτό το οποίο ερωτάω είναι: Η παράταση που έχει δοθεί μέχρι τις 30 Σεπτεμβρίου είναι αρκετή, ούτως ώστε να υπάρχει μια καλά οργανωμένη μετάβαση στο νέο σύστημα; Οι εργαζόμενοι στις σημερινές δομές θα συνεχίσουν να εργάζονται και στις επόμενες; Βέβαια, το μεγάλο θέμα, είναι εκείνο της πληρωμής των δεδουλευμένων, γιατί για πολλούς μήνες είναι απλήρωτοι οι εργαζόμενοι στο πρόγραμμα «Βοήθεια στο Σπίτι». Με τη δημοσιοποίηση, όμως, που έκανα στο νομό μου απευθύνθηκαν σε εμένα και οι εργαζόμενοι στα ΚΗΦΗ, οι οποίοι και αυτοί είναι απλήρωτοι, αφού από το 2011 μέχρι σήμερα, όπου έχουν περάσει περίπου δεκαοχτώ μήνες, οι φορείς υλοποίησης έχουν λάβει μόνο το 30% της χρηματοδότησης, ποσό που δεν αρκεί για να πληρωθούν οι εργαζόμενοι. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"84943","  Κι εγώ σας ευχαριστώ.
Στην επίκαιρη ερώτηση του συναδέλφου θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας, κ. Νικόλαος Παναγιωτόπουλος.
Κύριε Υφυπουργέ, έχετε το λόγο για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84944"," Ευχαριστώ, κύριε Πρόεδρε.
 Κύριε συνάδελφε, ευχαριστώ για την ερώτηση που μου απευθύνετε. Αν μπορούσα να απαντήσω με δυο λέξεις σε όλα όσα ρωτάτε, θα σας έλεγα «ναι» και «ναι». Ο θεσμός πρέπει να ενισχυθεί, να συνεχιστεί και να βελτιωθεί.
 Η κοινωνική χρησιμότητα του προγράμματος είναι διαπιστωμένη. Δεν είναι μόνο ότι καλύπτει μια βασική ανάγκη μιας ευπαθούς ομάδας, όπως τους ηλικιωμένους, ώστε να μπορούν να συμμετέχουν σε κοινωνικές δραστηριότητες και να μπορούν να εξασφαλίσουν την κάλυψη των βασικών αναγκών τους ως προς την αξιοπρεπή διαβίωση αλλά έχει και μια ακόμη πρόσθετη και μεγάλη χρησιμότητα: Βοηθάει στην πράξη την κάλυψη, την απάλειψη του χάσματος των γενεών. Για το λόγο αυτό, άλλωστε, είναι πολύ εύλογο ότι ο κύριος φορέας χρηματοδότησής του προγράμματος είναι το ΑΚΑΓΕ, το Ασφαλιστικό Κεφάλαιο Αλληλεγγύης Γενεών. 
Από εκεί και πέρα, όμως, οι συγκεκριμένες απαντήσεις στα επιμέρους θέματα που ρωτάτε έχουν να κάνουν με την έγκαιρη και γρηγορότερη τακτοποίηση κάποιων εκκρεμοτήτων που υπάρχουν και έχουν να κάνουν, βέβαια, με τεχνικά ζητήματα λειτουργίας της Δημόσιας Διοίκησης που άλλωστε τα γνωρίζετε πολύ καλά. 
Ειδικότερα, ξέρετε ότι η παράταση του προγράμματος «Βοήθεια στο Σπίτι» εξασφαλίζεται με τη θεσμοθέτηση του νέου θεσμού της κατ’ οίκον φροντίδας συνταξιούχων. Έχει ψηφισθεί ο σχετικός ν. 4052/2012, έχει προσδιορισθεί ο σκοπός του προγράμματος και η έναρξη ισχύος του από την 1η  Οκτωβρίου 2012. 
Έγιναν οι σχετικές διοικητικές ενέργειες και κυρίως η σύσταση στη Γενική Διεύθυνση Ασφαλιστικών Υπηρεσιών ΙΚΑ-ΕΤΑΜ της Διεύθυνσης Κατ’ Οίκον Φροντίδας Συνταξιούχων. Προσδιορίστηκαν οι ωφελούμενοι δικαιούχοι του προγράμματος. Δημιουργήθηκε –είναι πολύ βασικό αυτό- το μητρώο παρόχων, που προσδιορίζει τους φορείς εκείνους που θα παρέχουν τελικά αυτές τις υπηρεσίες και βέβαια, καθορίστηκαν και οι πόροι χρηματοδότησης του προγράμματος, όπως περιγράψατε, αφενός μεταφερόμενοι από το ΑΚΑΓΕ  και αφετέρου με θεσμοθετούμενη ειδική εισφορά επί των συνολικών εσόδων από εισφορές κυρίως για υγειονομική περίθαλψη των φορέων κοινωνικής ασφάλισης.
Έχουν ήδη εκδοθεί ή προωθείται άμεσα η υπογραφή συγκεκριμένων διοικητικών πράξεων από τις δημόσιες υπηρεσίες για την έναρξη του προγράμματος την 1/10/2012, αλλά και για την έγκριση της συγχρηματοδότησης, συνολικού ύψους περίπου 60 εκατομμυρίων ευρώ, που καλύπτει και το 2011. 
Ποιες είναι οι εκκρεμότητες; Εδώ είναι και το βασικό, με το οποίο θα κλείσω την πρωτολογία μου. Είναι πρώτον, ο κανονισμός οικονομικής οργάνωσης και λογιστικής λειτουργίας του ΑΚΑΓΕ που είναι στο Υπουργείο Οικονομικών για υπογραφή και δεύτερον, η έκδοση της ΚΥΑ για την απόδοση ειδικής εισφοράς από 1/5/2012 επί των συνολικών ετησίων εσόδων από εισφορές φορέων κοινωνικής ασφάλισης.
Από το Υπουργείο Εργασίας έχει υπογραφεί η ΚΥΑ σχετικά με τον καθορισμό όρων και προϋποθέσεων συμμετοχής ύψους χρηματοδότησης ανά ωφελούμενο κ.λπ., που θα «τρέξουν» στην ουσία αυτό το πρόγραμμα. Έχουμε και μια σχετική καθυστέρηση, όπως και να το κάνουμε, που προκλήθηκε από τις αλλεπάλληλες εκλογές που είχε η χώρα. Τα ξέρουμε όλοι αυτά. 
(Στο σημείο αυτό κτυπάει το κουδούνι λήξης του χρόνου ομιλίας του κυρίου Υφυπουργού)
Ξέρετε ότι ως προς το Υπουργείο Εσωτερικών…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84945"," Υπάρχει και δευτερολογία, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84946"," Ολοκληρώνω την πρότασή μου, κύριε Πρόεδρε, και σας ευχαριστώ.
Η υπογραφή της προγραμματικής σύμβασης, η οποία είναι απαραίτητο να γίνει για να εκπονηθεί αυτό το πρόγραμμα, έπρεπε να είχε ήδη ολοκληρωθεί από τον Απρίλιο του 2012, πλην όμως υπογράφηκε εντελώς προσφάτως, στις 16 Ιουλίου -κατά τον τρέχοντα μήνα δηλαδή- του 2012. Εκτιμούμε ότι θα καλυφθούν αυτές οι καθυστερήσεις. Είναι θέμα ταχύτητας, ρυθμών, εάν θέλετε, της δημόσιας διοίκησης και πολύ σύντομα αυτό το πρόγραμμα, του οποίου αναγνωρίζουμε τη χρησιμότητα και την κοινωνική ωφελιμότητα, θα «τρέξει» με τους ρυθμούς που «έτρεχε» και στο παρελθόν, έχοντας όμως εξασφαλίσει πλέον και την οικονομική του αυτονομία και βιωσιμότητα. 
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84947"," Το λόγο έχει ο ερωτών Βουλευτής κ. Βασίλειος Κεγκέρογλου για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84948"," Κύριε Υπουργέ, θέλω να σας ευχηθώ επιτυχία στο έργο σας, γιατί αυτή η επιτυχία θα είναι προς όφελος όλων αυτών που περιμένουν τη στήριξη του Υπουργείου.
Ως προς το θέμα των εκκρεμοτήτων, θα ήθελα να συγκεκριμενοποιήσουμε ότι υπάρχει στο πρόγραμμα «Βοήθεια στο Σπίτι», όπως λειτουργεί μέχρι σήμερα, εκκρεμότητα πληρωμής των εργαζομένων. Αυτά τα οποία προβλέπεται ότι θα καταβληθούν στους φορείς υλοποίησης δεν έχουν δοθεί, με αποτέλεσμα οι εργαζόμενοι να είναι απλήρωτοι σε πολλές περιπτώσεις μέχρι εννέα και δέκα μήνες.
Εκτός από το «Βοήθεια στο Σπίτι», παραμένουν απλήρωτοι και στο ΚΗΦΗ. Δεν το είχα συμπεριλάβει στην ερώτηση, γιατί προέκυψε μετά. Το ΚΗΦΗ είναι στο ΕΣΠΑ. Έχει καταβληθεί μόνο το 30% των δικαιούμενων χρημάτων και αυτό δεν αρκεί, με αποτέλεσμα να είναι απλήρωτοι. Αυτά τα δύο θέματα θα ήθελα να σας παρακαλέσω να τα δούμε, που αφορούν τη λειτουργία μέχρι τώρα. 
Σε σχέση με το νέο πρόγραμμα, η εκτίμησή μου είναι ότι μέχρι την 1η Οκτωβρίου 2012 δεν θα έχετε προλάβει να οργανώσετε την ομαλή μετάβαση. Και αυτό γιατί; Προχθές υπογράφηκε, όπως είπατε, η κοινή υπουργική απόφαση που αφορά τους παρόχους, δηλαδή το ποιοι θα είναι οι πάροχοι. Μέσα στους παρόχους υπάρχουν και εν δυνάμει συνεργατικές ομάδες, υπάρχουν και νέοι δήμοι που πιθανόν να κληθούν να δώσουν προσφορά για να συμμετάσχουν στο πρόγραμμα. Άρα, το διάστημα αυτό δεν βλέπω να αρκεί.
Σε κάθε περίπτωση, όμως, θα παρακαλούσα να εκδοθεί η απόφαση που αφορά τη μεταφορά των χρημάτων από τους ασφαλιστικούς φορείς στον φορέα υλοποίησης που είναι το ΙΚΑ –αυτοί οι πόροι παρακρατούνται, όπως είπατε, από τον Απρίλιο τουλάχιστον και μετά- και βέβαια η υπουργική απόφαση για τη μεταφορά των 35 εκατομμύριων από το δημόσιο κεφάλαιο Αλληλεγγύης Γενεών στο φορέα αυτό, προκειμένου να έχει τη χρηματοδότηση. 
Εγώ εκτιμώ ότι θα χρειαστεί παράταση της σημερινής δομής με χρηματοδότηση πιθανότατα από τους πόρους στους οποίους αναφερθήκατε και εσείς, σε κάθε περίπτωση, όμως, χρειάζεται άμεση ενέργεια, προκειμένου να μην υπάρχουν κενά στην παροχή υπηρεσιών, στην παροχή στήριξης στους αδύναμους, στους ανθρώπους που το έχουν ανάγκη. 
Τέλος, θα πρέπει να διασφαλιστεί ότι οι εργαζόμενοι των σημερινών προγραμμάτων των δήμων θα συνεχίσουν να εργάζονται και με το νέο πρόγραμμα. Και για να γίνει αυτό, επειδή η ανανέωση των συμβάσεων επιτρέπεται μόνο για συγχρηματοδοτούμενα προγράμματα από την Ευρωπαϊκή Ένωση, θα πρέπει να γίνει νομοθετική ρύθμιση. Εάν δεν κάνουν τη νομοθετική ρύθμιση, τότε θα βρεθούμε στο εξής πρόβλημα, που δεν είναι άλλο από το, εργαζόμενοι για πολλά χρόνια στο συγκεκριμένο πρόγραμμα, να μην μπορούν να εργαστούν με τη νέα μορφή. 
Θα ζητούσα, λοιπόν, να μεριμνήσετε πριν να ανακύψουν αυτά τα προβλήματα, προκειμένου να έχουμε μια ομαλή μετάβαση, να έχουμε διασφάλιση των εργαζομένων και διασφάλιση της παροχής υπηρεσιών προς τους ωφελούμενους, τους έχοντες ανάγκη.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"84949"," Ευχαριστούμε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84950"," Ευχαριστώ και εγώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"84951"," Το λόγο  έχει ο κύριος Υφυπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84952"," Έλαβα υπόψη τα σχόλιά σας, κύριε συνάδελφε. Είναι όντως πολύ σωστά και ξεκινάω από το τελευταίο. 
Είναι λογικό και εύλογο να συνεχίσει να απασχολείται στην επόμενη μορφή εκπόνησης αυτού του προγράμματος, το ήδη υπάρχον στελεχιακό δυναμικό. Άλλωστε, αποτελείται από κοινωνικούς λειτουργούς, ψυχολόγους, που όπως είπα συνδράμουν τους ηλικιωμένους. Απ’ ότι φαίνεται, στη συντριπτική του πλειοψηφία ο κύριος πάροχος αυτής της συγκεκριμένης υπηρεσίας θα είναι οι δήμοι που θα προστρέξουν να ενταχθούν, οπότε δεν υπάρχει κανένας λόγος να αλλάξει αυτό το καθεστώς. 
Από εκεί και πέρα, όπως ξέρετε το βασικό πρόβλημα από την αρχή που θεσπίστηκε αυτό το χρησιμότατο -όπως όλοι παραδεχόμαστε- πρόγραμμα, ήταν το χρηματοδοτικό. Όταν τα συμφώνησε η τότε αρμόδια Υπουργός η κ. Κατσέλη με τον αρμόδιο Επίτροπο της Ευρωπαϊκής Ένωσης, προέκυψε σαφώς ότι το πρόγραμμα «Βοήθεια στο Σπίτι», όπως λεγόταν τότε, είχε μεταβατικό και χρονικά πεπερασμένο χαρακτήρα, είχε δηλαδή ημερομηνία λήξης και συγκεκριμένα αφορούσε την περίοδο από 1-1-2011 έως 31-12-2011 και βέβαια, είχε ως απαραίτητη προϋπόθεση την ανάπτυξη και εφαρμογή ενός βιώσιμου συστήματος παροχής κατοίκων φροντίδας, ανεξαρτήτου από τη χρηματοδότηση της Ευρωπαϊκής Επιτροπής. Άρα, το τελικό ζητούμενο θα ήταν να αναπτύξει η χώρα ένα πρόγραμμα με δική της αυτόνομη χρηματοδότηση. Αυτό δηλαδή στο οποίο περνάμε τώρα με αυτά τα προβλήματα τοκετού, εάν θέλετε, που κάθε καινούργιος θεσμός αντιμετωπίζει στη γέννησή του σε αυτή τη χώρα, ιδίως σε αυτή την περίοδο της οξύτατης οικονομικής κρίσης, όπου για να σας εξομολογηθώ και εγώ τις εμπειρίες μου, από τότε που ήρθα στο Υπουργείο Απασχόλησης αντιμετωπίζω καθημερινά μικρές ιστορίες τρόμου κάλυψης κατεπειγόντων αναγκών μισθών ή κάλυψης επιδομάτων, για ό,τι έχει να κάνει με την πρόνοια και την κοινωνική φροντίδα στο συνολικό της φάσμα στη χώρα μας. Ελπίζω τα πράγματα να πάνε καλύτερα,  οπωσδήποτε, όμως, η κρίση και η κατάσταση δεν βοηθάει γενικότερα. 
Επομένως, το ζητούμενο είναι η αυτόνομη χρηματοδότηση αυτού του προγράμματος. Το μοντέλο εκπονήθηκε, οι πόροι βρέθηκαν, οι μηχανισμοί στήθηκαν, από εδώ και πέρα, όπως σας είπα, πρέπει να καλυφθούν οι καθυστερήσεις και έχει και συγκεκριμένο ρόλο να παίξει και το Υπουργείο Εσωτερικών, γιατί όπως και να το κάνουμε το Υπουργείο Εσωτερικών θα ξεκλειδώσει τις δομές μέσα από τις οποίες θα λειτουργήσει αυτό το πρόγραμμα στην ουσία. 
Επομένως, ξέρετε ότι το πρόγραμμα αυτό είναι διφυές. Υπάρχουν ασφαλισμένοι στο Υπουργείο Απασχόλησης και μη ασφαλισμένοι στο Υπουργείο Εσωτερικών. Πρέπει να υπάρξει μια συνέργεια και μια ταχύτητα στις ενέργειες, ώστε να προχωρήσει γρήγορα. Αυτό είναι το ζητούμενο, αυτή είναι και η πρόθεσή μας.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84953"," Ευχαριστώ τον κύριο Υπουργό.
Η τέταρτη υπ’ αριθμόν 20/23-7-2012 επίκαιρη ερώτηση πρώτου κύκλου της Βουλευτού των Ανεξάρτητων Ελλήνων κ. Χρυσούλας-Μαρίας Γιαταγάνα προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Οικονομικών, σχετικά με τη μείωση των μισθών των Δικαστικών Λειτουργών, δεν θα συζητηθεί λόγω κωλύματος των Υπουργών και διαγράφεται.
Επίσης, η πέμπτη αριθμό 19/23-7-2012 επίκαιρη ερώτηση πρώτου κύκλου του Βουλευτή του Λαϊκού Συνδέσμου-Χρυσή Αυγή κ. Ηλία Παναγιώταρου προς τον Υπουργό Εσωτερικών, σχετικά με την εναρμόνιση οικογενειακής και επαγγελματικής ζωής, δεν θα συζητηθεί λόγω αναρμοδιότητας -ερώτηση η οποία επανακατατέθηκε στο αρμόδιο Υπουργείο Εργασίας, Κοινωνικής Ασφάλισης και Πρόνοιας- και διαγράφεται.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84954"," Κύριε Πρόεδρε, μπορώ να πω δύο λέξεις;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"84955"," Κανονικά δεν επιτρέπεται από τον Κανονισμό αυτό, κυρία Γιαταγάνα. Δεν υπάρχουν δηλώσεις. Θα επανακαταθέσετε την ερώτησή σας. Δήλωση επί της ουσίας της ερώτησης δεν μπορείτε να κάνετε. Δήλωση επί της διαδικασίας του Κανονισμού, επίσης, δεν μπορείτε να κάνετε. Το προσπάθησα τα χρόνια που είμαι εδώ και ουδέποτε μου επετράπη. Κάντε μου τη χάρη, λοιπόν, και μην ζητάτε το λόγο.
Επίσης, η έκτη με αριθμό 16/23-7-2012 επίκαιρη ερώτηση πρώτου κύκλου του Βουλευτή της Δημοκρατικής Αριστεράς κ. Ιωάννη Μιχελογιαννάκη προς τον Υπουργό Οικονομικών, σχετικά με δημοσιεύματα περί ερευνών του ΣΔΟΕ σε πολιτικά πρόσωπα, δεν θα συζητηθεί και διαγράφεται.
Εισερχόμεθα τώρα στην έβδομη με αριθμό 28/23-7-2012 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την «Ελληνική Χαλυβουργία».
Κύριε συνάδελφε, παρακαλείσθε να αναπτύξετε το αντικείμενο της επίκαιρης ερώτησης σε δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84956"," Την προηγούμενη Παρασκευή, κύριε Υπουργέ, η Κυβέρνηση διέταξε μια άγρια καταστολή της ηρωικής απεργίας των εργαζομένων στην «Ελληνική Χαλυβουργία» στον Ασπρόπυργο, οι οποίοι απεργούν για εννιά μήνες. Οι σκηνές του αίσχους που διαδραματίστηκαν από τις συνεχείς απρόκλητες επιθέσεις των ΜΑΤ στους εργάτες και η κατάληψη του εργοστασίου από δεκάδες αστυνομικούς κυριολεκτικά αποτελούν μια μαύρη σελίδα και θυμίζουν άλλες εποχές και άλλες χώρες, ακόμα.
Τι αποκαλύπτεται; Ο ταξικός χαρακτήρας της Κυβέρνησης που θεωρεί εχθρούς τους εργάτες, αυτούς που παράγουν με το αίμα και τον ιδρώτα τους, στη συγκεκριμένη περίπτωση το ατσάλι και αγωνίζονται κυριολεκτικά για τη ζωή τους. 
Με αυτόν τον τρόπο, τον βάρβαρο πραγματικά τρόπο, η Κυβέρνηση εξυπηρετεί απόλυτα τις αξιώσεις του ιδιοκτήτη της «Χαλυβουργίας», του κ. Μάνεση, που παρ’ ότι είχε τεράστια κέρδη τα προηγούμενα χρόνια, προχώρησε σε μαζικές απολύσεις και θέλει να μετατρέψει το εργοστάσιο σε ένα σύγχρονο Νταχάου, όπου οι εργάτες θα δουλεύουν σαν σύγχρονοι σκλάβοι με 500 ευρώ το μήνα μέσα σε θερμοκρασίες πάνω από χίλιους βαθμούς. 
Παράλληλα και με τις δηλώσεις του κυρίου Πρωθυπουργού η Κυβέρνηση θέλει να στείλει μήνυμα στην εργατική τάξη και τους εργαζόμενους πως όποιος «σηκώνει κεφάλι» σε αυτή την αντιλαϊκή λαίλαπα, θα χτυπιέται αλύπητα. Νόμος, λοιπόν, για την Κυβέρνησή σας είναι τα κέρδη του μεγάλου κεφαλαίου. Νόμος είναι τα κέρδη του εργοδότη. Και υποκριτικά από κυβερνητικούς παράγοντες, αλλά και από τον κύριο Πρωθυπουργό, αλλά και από μια συγχορδία μέσων μαζικής ενημέρωσης και τη δικαιοσύνη που είναι τόσο τυφλή, ώστε βλέπει με ένα μάτι και στηρίζει την εργοδοσία, προβάλλεται το δικαίωμα της εργασίας. 
Αλήθεια, οι εκατό απεργοσπάστες έχουν δικαίωμα στην εργασία και οι εκατόν σαράντα απολυμένοι δεν έχουν δικαίωμα στην εργασία; Δύο μέτρα και δύο σταθμά;
Ρωτάμε, λοιπόν, τον κύριο Υπουργό και ζητάμε: 
Πρώτον, να αποσυρθούν από το εργοστάσιο τα ΜΑΤ, που έχουν μετατραπεί σε ιδιωτικό στρατό του κ. Μάνεση. Με ποιο δικαίωμα έχετε καταλάβει το εργοστάσιο και έχετε στείλει την αστυνομία; Επειδή το ζητάει η εργοδοσία και κάνει ό,τι θέλει κάτω από τις εντολές των διευθυντικών στελεχών;
Δεύτερον, να σταματήσει η Κυβέρνηση να στηρίζει την αδιαλαξία του Μάνεση και να πιέζει τους εργαζόμενους. Να τον υποχρεώσει να καθίσει στο τραπέζι του διαλόγου, να αποδεχθεί την πρόταση των εργαζομένων που είναι υλοποιήσιμη τώρα. Προς αυτή την κατεύθυνση να στραφεί η Κυβέρνηση. Ζητούν άμεση πρόσληψη των σαράντα εργαζομένων, σταδιακή πρόσληψη των υπόλοιπων και όχι προσλήψεις νέων με συνθήκες γαλέρας.
Ευχαριστώ.","ΑΘΑΝΑΣΙΟΣ ΠΑΦΙΛΗΣ",425
"84957","   Το λόγο έχει ο Υφυπουργός κ. Νικόλαος Παναγιωτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84958"," Κύριε συνάδελφε, ευχαριστώ για την ερώτηση. 
Δεν θα σηκώσω τους τόνους, αφενός γιατί πιστεύω ότι δεν βοηθά στη διαδικασία για την εξομάλυνση της κατάστασης το να σηκώνουμε τους τόνους, αφετέρου βέβαια, διότι το Υπουργείο δεν έχει ταχθεί ούτε με την πλευρά των εργαζομένων των οποίων τον αγώνα και την ανασφάλεια και την αγωνία σέβεται απόλυτα ούτε με την πλευρά του εργοδότη του οποίου επίσης τον αγώνα για τη διάσωση της επιχείρησής του σέβεται απόλυτα. Δεν έχουμε να κάνουμε με μια υπερκερδοφορία σε εποχές παχέων αγελάδων. Το 2011 η Ελληνική Χαλυβουργία κατέγραψε ζημίες 49 εκατομμυρίων. Το 2010 κατέγραψε ζημίες μόνο 15,7 εκατομμύρια -πήγαν καλά τα πράγματα- γιατί υπήρξε μια πρόσκαιρη ανάκαμψη στην παγκόσμια ζήτηση για το προϊόν που παράγει. Και το 2009 κατέγραψε ζημιές 31,2 εκατομμύρια. Κοντά 100 εκατομμύρια λοιπόν ήταν η συνολική ζημιά την τελευταία τριετία και όχι κέρδη όπως διατείνεστε. Αυτή ήταν και η βασική αιτία, προκειμένου η ιδιοκτησία να προχωρήσει στην πρότασή της με τους εργαζομένους, για να αντιμετωπίσει την εξαιρετικά μειωμένη ζήτηση λόγω της κρίσης.
Υπενθυμίζω πολύ γρήγορα τον κορμό της πρότασης του εργοδότη: Πεντάωρη απασχόληση με μειωμένο μισθό προφανώς ή εκ περιτροπής εργασία. Το δεύτερο στοιχείο ήταν πλήρης ασφαλιστική κάλυψη των εργαζομένων, δηλαδή κάλυψη των εισφορών των εργαζομένων από την εργοδοσία για πλήρη μισθό και όχι για πεντάωρη απασχόληση και βέβαια όχι απολύσεις. 
Γνωρίζετε ήδη την πρόσκληση του Υπουργού Εργασίας προς το διοικητικό συμβούλιο του σωματείου εργαζομένων της μονάδας Ασπροπύργου για αυριανή συνάντηση στο Υπουργείο προκειμένου να εξευρεθεί λύση. Εδώ και ενόψει του διαλόγου που συνεχίζεται, γνωρίζετε λοιπόν ότι έχουμε να κάνουμε και με ιστορία δυο εργοστασίων –όχι δυο πόλεων- ή μάλλον δυο ομάδων. Έχουμε να διδαχθούμε από αυτό, γιατί η ιστορία και τα γεγονότα λένε ότι οι εργαζόμενοι της μονάδας του Βόλου αποδέχθηκαν την πρόταση της ιδιοκτησίας που σας περιέγραψα και έκτοτε η μονάδα του Βόλου λειτουργεί κανονικότατα. Δεν χάθηκε ούτε ένα ευρώ από τη μισθοδοσία. Δεν χάθηκε ούτε μια ώρα εργασίας. Ναι, μεν με προβλήματα αλλά κανονικά. Η μονάδα του Ασπροπύργου ήταν μια άλλη υπόθεση. Η πρόταση δεν έγινε αποδεκτή. Προέκυψαν και οι συγκεκριμένες εντάσεις. Προκηρύχθηκαν οι απεργίες. Προσέφυγε κάποια στιγμή η ιδιοκτησία στη δικαιοσύνη. Κηρύχθηκε παράνομη και καταχρηστική η απεργία και τα προχθεσινά επεισόδια, η προχθεσινή παρουσία των ΜΑΤ είχε απλά να κάνει με τη θέση σε ισχύ μιας δικαστικής απόφασης, δηλαδή την κατίσχυση του νόμου στη χώρα μας.
Ελπίζω ότι στην αυριανή συνάντηση θα επικρατήσει πνεύμα συναίνεσης, συνεννόησης, καλής πίστης και πρόθεσης να εξευρεθεί λύση. Ο δρόμος νομίζω έχει ανοιχθεί μπροστά μας και αρκεί όλες οι πλευρές να επιδείξουν τη σωστή διάθεση για να ξεπεραστεί το πρόβλημα, που είναι και πρόβλημα της ελληνικής οικονομίας και όχι μόνο μιας ομάδας εργαζομένων, μιας μικρής, στενής ομάδας εργοδοτών ή ιδιοκτητών.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84959"," Το λόγο έχει ο ερωτών συνάδελφος Βουλευτής κ. Αθανάσιος Παφίλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84960"," Κύριε Υπουργέ, χαμηλούς τόνους είπατε, αλλά είπατε ότι ο εργοδότης έχει δίκιο. Αυτό μας είπατε εδώ ως Υπουργείο Εργασίας. Ουσιαστικά, αυτήν τη στιγμή και μέσα στη Βουλή υπερασπίζεστε την απαράδεκτη αντεργατική πολιτική του κ. Μάνεση και προσπαθείτε να τον καλύψετε. Αυτό κάνατε. Τι μας είπατε εδώ; Ότι είχε ζημιές, ότι είχε κάνει μία πρόταση για να διασωθεί η επιχείρηση και ότι δεν την αποδέχονται οι εργαζόμενοι. Εσείς ή ο οποιοσδήποτε άλλος πάτε να δουλέψετε με 500 ευρώ μέσα στο χαλυβουργείο; Πώς θα ζήσουν με 500 ευρώ; Τα κέρδη που είχε τα προηγούμενα χρόνια πού τα πήγε; Το εργοστάσιο του Βόλου, που δουλεύει τέσσερις βάρδιες, δεν βγάζει παραγωγή; Και δουλεύει γι’ αυτόν το λόγο. 
Επομένως, είναι σαφής η θέση της Κυβέρνησης. Τι ζητάτε δηλαδή; Αντί να πιέσετε τον εργοδότη να αποδεχθεί την πρόταση των εργαζομένων που είναι και ρεαλιστική και υλοποιήσιμη άμεσα, πιέζετε τους εργαζόμενους να αποδεχθούν να γίνουν σύγχρονοι σκλάβοι. Και φυσικά, δεν πρόκειται να το αποδεχθούν. Και το Υπουργείο Εργασίας λογικά θα έπρεπε να κρατήσει άλλη στάση στη συγκεκριμένη περίπτωση. Εσείς έρχεστε εδώ και καλύπτετε τον κ. Μάνεση, στον οποίο μάλιστα, όπως λέτε, αφού είχε ζημιές, του έχετε δώσει και λιμάνι ολόκληρο. Για ποιες ζημιές συζητάμε; 
Δεύτερον, τι τόνους να σηκώσετε, κύριε Υπουργέ; Είναι στρατόπεδο το Υπουργείο. Με ποιο δικαίωμα έχουν καταλάβει το ΜΑΤ και οι αστυνομικοί της Ασφάλειας όλο το εργοστάσιο; Με ποιο δικαίωμα εμπόδιζαν και το ίδιο το σωματείο να πάει στο γραφείο για να πάρει διάφορα έγγραφα που ήθελε; Με ποιο δικαίωμα έχετε στείλει εκατό - εκατόν πενήντα αστυνομικούς και δεν ξέρω πόσες κλούβες έξω από το εργοστάσιο; Για να προστατέψετε ποιον; Τους εκατό απεργοσπάστες, που πολλοί είναι διευθυντικά στελέχη; Με ποιο δικαίωμα τα κάνετε όλα αυτά;
Εμείς, λοιπόν, τι λέμε; Στην αυριανή συνάντηση να καλέσετε και τον κ. Μάνεση που δεν έχει έρθει σε καμμία τριμερή και όχι να πιέζετε το σωματείο να αποδεχθεί τους όρους του κ. Μάνεση. Όσο για τα θέματα της παράνομης και καταχρηστικής απεργίας, ακούστε: Αυτά αλλού. Και προς τη δικαιοσύνη απευθυνόμαστε. Έχουν κάνει δεκαεννιά συνελεύσεις. Πέντε ήταν κατά της απεργίας και αυτοί σηκώθηκαν και έφυγαν τελικά τώρα και είναι στρατολογημένοι από τον κ. Μάνεση και άλλους μηχανισμούς και προσπαθούν να πιέσουν τους εργαζόμενους. Υπάρχει διέξοδος, αν θέλετε, που δεν θέλετε, γιατί ο ίδιος ο Πρωθυπουργός έκανε κάποιες δηλώσεις σαφέστατες: «Νόμος είναι το δίκαιο το εργοδότη». Αυτά ουσιαστικά είπε: νόμος και τάξη, η αστυνομία στην υπηρεσία της εργοδοσίας, ΜΑΤ, χημικά, ξύλο, συλλήψεις. Σε ποιους; Σε αυτούς που δίνουν τη ζωή τους για την παραγωγή και παίρνουν ψίχουλα. 
Εμείς, λοιπόν, λέμε ότι υπάρχει διέξοδος, αρκεί η Κυβέρνηση να πιέσει τον εργοδότη και όχι να πιέζει τους εργαζόμενους. 
Ευχαριστώ, κύριε Πρόεδρε.","ΑΘΑΝΑΣΙΟΣ ΠΑΦΙΛΗΣ",425
"84961"," Ευχαριστώ, κύριε συνάδελφε. 
Το λόγο έχει ο ερωτώμενος Υφυπουργός κ. Παναγιωτόπουλος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84962"," Εξ όσων γνωρίζω, κύριε συνάδελφε, ο Υπουργός Απασχόλησης βρίσκεται σε διαρκή επικοινωνία με την εργοδοσία. Δεν γνωρίζω αν αυτήν την ώρα τους έχει καλέσει στην αυριανή συνάντηση. Πραγματικά, δεν μπορώ να σας το πω αυτό ως δεδομένο. Ξέρουμε ότι θα έρθει το σωματείο, βεβαίως. Από εκεί και πέρα, σας υπενθυμίζω ότι έγιναν από πλευράς μας έξι τον αριθμό συμφιλιωτικές προσπάθειες, τρεις μέσα στο 2011 και τρεις μέσα στο 2012. Νομίζω ότι κομβική θα είναι η αυριανή συνάντηση στο γραφείο του Υπουργού με το σωματείο των εργαζομένων. 
Από εκεί και πέρα όμως, κύριε συνάδελφε, κάποτε πρέπει να αρχίσουμε να βάζουμε σε αυτήν τη χώρα το άλογο μπροστά από το κάρο και όχι αντίστροφα. Μόνο έτσι θα περπατήσει το σύστημα. Σας είπα: Δεν έχω πάρει τη θέση κανενός, αλλά θεωρώ ότι για να υπάρξει και να ασκηθεί κάποια ώρα είτε με λογικούς είτε με καταχρηστικούς όρους, το δικαίωμα της απεργίας πρέπει να προϋπάρξει η εξασφάλιση του δικαιώματος στην εργασία. Αυτήν τη στιγμή πρέπει να απαντήσουμε: Θέλουμε ή δεν θέλουμε να μείνει ανοιχτός ο Ασπρόπυργος; Ίσως -και γι’ αυτό σας το είπα- θα μπορούσαμε να δούμε τη σωστή κατεύθυνση αντλώντας από το παράδειγμα του Βόλου. Είναι η ίδια εταιρεία, ίδιων ιδιοκτησιακών συμφερόντων, ίδιες ή παρεμφερείς απόλυτα παραγωγικές μονάδες, λίγο - πολύ ίδιες ανάγκες σε εργασιακό και στελεχιακό δυναμικό, από εκεί και πέρα όμως δύο εντελώς διαφορετικές εξελίξεις ως προς την ομαλή συνέχεια. Ας αντλήσουμε, λοιπόν, ένα παράδειγμα από εκεί. Ας πέσουν οι τόνοι.
Άκουγα χθες στην τηλεόραση τον Πρόεδρο του Συλλόγου των Εργαζομένων στον Ασπρόπυργο να λέει -σε έξαλλη κατάσταση κυριολεκτικά- ότι το εργοστάσιο θα καταλήξει εκεί που ανήκει, δηλαδή στους εργάτες του.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84963"," Αυτοί δε το δουλεύουν;","ΑΘΑΝΑΣΙΟΣ ΠΑΦΙΛΗΣ",425
"84964"," Χθες το άκουσα και μάλιστα στο κανάλι…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84965"," Ποιος το δουλεύει;","ΑΘΑΝΑΣΙΟΣ ΠΑΦΙΛΗΣ",425
"84966"," Σας παρακαλώ, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84967"," Με αυτού του είδους τη ρητορική δεν θα υπάρξει ομαλή συνέχεια.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84968"," Κύριε Υπουργέ, μην απαντάτε, σας παρακαλώ πολύ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84969"," Δεν απάντησα…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84970"," Ολοκληρώστε την ομιλία σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84971"," Με αυτού του είδους τη ρητορική δεν θα έχουμε ομαλή συνέχεια στο πρόβλημα. Θα έχουμε συνέχιση αδιάλλακτων στάσεων, οι οποίες  στο κάτω-κάτω πυροδοτούν και εκρηκτικές καταστάσεις, όταν τα νεύρα είναι τεντωμένα. Δεν υπάρχει χειρότερη περίπτωση τεντωμένων νεύρων από την κατάσταση ενός εργαζόμενου που δεν ξέρει τι του ξημερώνει σε συνθήκες οξύτατης κρίσης. Δεν διαφωνούμε σ' αυτό. 
Ας ρίξουμε όμως τους τόνους, ας προσέλθουμε στο τραπέζι, ας αναπτύξουμε τα επιχειρήματά μας και ας ορίσουμε το πρόβλημα για να φθάσουμε στη λύση του. Το πρόβλημα είναι ότι το εργοστάσιο πρέπει να λειτουργήσει και ο διάλογος πρέπει να γίνει χωρίς λουκέτα, χωρίς αστυνομική προστασία, με ανοικτές τις παραγωγικές διαδικασίες του εργοστασίου. 
Θα πάρει χρόνο για να επανέλθει σε πλήρεις ρυθμούς από την ακινησία και την αδράνεια -έτσι συμβαίνει σε όλες τις βιομηχανικές μονάδες- αλλά τουλάχιστον θα γίνει μέσα σε αμοιβαίο κλίμα καλής πίστης και εμπιστοσύνης. Μόνο έτσι υπάρχει κάποια ελπίδα να φθάσουμε στη λύση του ζητούμενου, η οποία όπως σας είπα είναι προς όφελος όλων, και εργαζομένων και εργοδοσίας και του συνόλου της ελληνικής οικονομίας. 
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"84972"," Σας ευχαριστούμε, κύριε Υπουργέ.
Εισερχόμαστε τώρα στη συζήτηση της πρώτης υπ’ αριθμόν 24/23-7-2012 επίκαιρης ερώτησης δεύτερου κύκλου του Βουλευτή της Νέας Δημοκρατίας κ. Ιωάννη Λαμπρόπουλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την «ΟΛΥΜΠΙΑ ΟΔΟ». 
Στην επίκαιρη ερώτηση θα απαντήσει ο Αναπληρωτής Υπουργός κ. Σταύρος Καλογιάννης. 
Κύριε Λαμπρόπουλε, έχετε το λόγο για δύο λεπτά για να αναπτύξετε το θέμα της ερώτησής σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84973"," Ευχαριστώ, κύριε Πρόεδρε. 
Το 2007 κυρώθηκε στη Βουλή, επί υπουργίας Γεωργίου Σουφλιά, η σύμβαση για την κατασκευή του άξονα Κόρινθος–Πάτρα-Πύργος-Τσακώνα. Πόσο εξαιρετικής σημασίας είναι η κατασκευή αυτού του δρόμου μπορούμε να το κατανοήσουμε όλοι. Θα δημιουργήσει μεγάλη ανάπτυξη σε όλη την Ελλάδα. Αρκεί να φανταστούμε ένα δρόμο που θα συνδέει την Καλαμάτα με την Ήπειρο, ένα δρόμο που θα συνδέει την Πάτρα με το λιμάνι της Καλαμάτας. 
 Από το 2008 όμως, που άρχισε η οικονομική κρίση, οι τραπεζίτες -ίσως γιατί δεν έβγαζαν αυτά που υπολόγιζαν- δεν προχώρησαν, δεν έκαναν τίποτα. Δεν χρηματοδότησαν το έργο. Η προηγούμενη κυβέρνηση του Γεωργίου Παπανδρέου επίσης δεν έκανε τίποτα, δεν κουβέντιασε, δεν τους πίεσε καθόλου. 
Μέχρι τώρα, λοιπόν, δεν έχει γίνει τίποτα. Όλοι αναρωτιόμαστε τι πρόκειται να γίνει. Όλοι θέλουμε και παλεύουμε –γιατί όλα τα κόμματα είχαν συμφωνήσει ότι κυρώθηκε εδώ η σύμβαση- να γίνει αυτός ο δρόμος από την Πάτρα μέχρι τον Πύργο και την Τσακώνα. 
Ιδιαίτερα δε, θέλω να αναφερθώ στο τμήμα από το Καλό Νερό μέχρι την Τσακώνα. Είναι μελετητικά ώριμο. Έχουν γίνει και οι απαλλοτριώσεις και μπορεί αύριο το πρωί να ενταχθεί στο ΕΣΠΑ. Είναι απ’ ό,τι διάβασα το μόνο τμήμα στην Ελλάδα που μπορεί αύριο το πρωί να ενταχθεί στο ΕΣΠΑ, σε αυτά τα πολλά δισεκατομμύρια ευρώ που περιμένουν, ενώ εμείς δεν κάνουμε τίποτα για να τα πάρουμε. Περίπου τέσσερα χρόνια έχουν περάσει από την κύρωση της σύμβασης. Επιτέλους ήρθε η ώρα να «σπρώξουμε» και να ξεκινήσουμε το έργο. 
Ευχαριστώ, κύριε Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"84974"," Ευχαριστώ, κύριε συνάδελφε. 
Το λόγο για τρία λεπτά έχει ο Αναπληρωτής Υπουργός κ. Σταύρος Καλογιάννης. 
","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84975"," Και εγώ σας ευχαριστώ, κύριε Υπουργέ.
Το λόγο έχει ο ερωτών Βουλευτής, συνάδελφος κ. Ιωάννης Λαμπρόπουλος, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84976"," Κύριε Υπουργέ, είναι γνωστές οι αποφάσεις του Συμβουλίου της Επικρατείας, αφορούν είκοσι μόνο χιλιόμετρα. Το έχουν πει και το έχουν συνεννοηθεί όλοι οι φορείς -είχε συμφωνήσει και η Ευρωπαϊκή Ένωση και το ΥΠΕΧΩΔΕ μέχρι τώρα- να εξαιρεθούν αυτά τα είκοσι χιλιόμετρα και να γίνει ο δρόμος από τον Πύργο - Καλό Νερό μέχρι την Τσακώνα κανονικά. Είχαν συμφωνήσει στη λεγόμενη μηδενική λύση, στα είκοσι χιλιόμετρα να μη γίνει τίποτα, να γίνουν κάποιες παρεπεμβάσεις, οι οποίες θα είναι σύμφωνες με την απόφαση του Συμβουλίου της Επικρατείας.
Συμφωνούμε, λοιπόν, τα είκοσι χιλιόμετρα ας μείνουν έτσι. Το υπόλοιπο τμήμα από τον Πύργο - Καλό Νερό μέχρι την Τσακώνα πρέπει να γίνει και πρέπει να υπάρξει δέσμευση, πρέπει να υπάρξει θέληση από την Κυβέρνηση, από τα κόμματα που τη στηρίζουν, αλλά πιστεύω ότι θα συμφωνούν και όλες οι πτέρυγες της Βουλής και όλοι οι Βουλευτές ότι αυτός ο άξονας πρέπει να γίνει, γιατί είναι η ανάπτυξη της δυτικής Ελλάδος. Θα εργαστούν χιλιάδες άνθρωποι μέχρι να κατασκευαστεί, αλλά θα δώσει μεγάλες προοπτικές για ανάπτυξη σε όλη την περιοχή. Δημιουργεί μία συγκοινωνία από την Ιταλία – Πάτρα - Καλαμάτα και ενδεχομένως μέχρι και την Κρήτη που μπορεί να ανοίξουν και ναυτιλιακές γραμμές και να δώσει άλλη πνοή στην περιοχή. 
Πρέπει, λοιπόν, να δεσμευτείτε κατηγορηματικά ότι αυτόν το δρόμο θα τον κατασκευάσουμε ως χώρα για την ανάπτυξη μας, για το αύριο μας.
Σας ευχαριστώ πολύ, κύριε Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"84977"," Το λόγο έχει για να απαντήσει ο κύριος Υπουργός για τρία λεπτά.
","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84978"," Είναι στη Γαλλία. 
","ΙΩΑΝΝΗΣ ΛΑΜΠΡΟΠΟΥΛΟΣ",276
"84979"," Στη Γαλλία ισχύει αυτό. 
","ΙΩΑΝΝΗΣ ΛΑΜΠΡΟΠΟΥΛΟΣ",276
"84980","  Ευχαριστώ, κύριε Υπουργέ.
Εισερχόμαστε στη δεύτερη με αριθμό 23/23-7-2012 επίκαιρη ερώτηση δευτέρου κύκλου του Βουλευτή του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Κωνσταντίνου Ζαχαριά προς τον Υπουργό Υγείας, σχετικά με την παρακράτηση μέρους των συντάξεων των ψυχικά πασχόντων ατόμων που φιλοξενούνται σε μονάδες ψυχοκοινωνικής αποκατάστασης. 
Στον ερωτώντα συνάδελφο θα απαντήσει η Υφυπουργός Υγείας κ. Φωτεινή Σκοπούλη. 
Παρακαλώ ο ερωτών συνάδελφος κ. Κωνσταντίνος Ζαχαριάς να αναπτύξει την επίκαιρη ερώτησή του για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84981"," Ευχαριστώ, κύριε Πρόεδρε. 
Με το νόμο για τις μεταμοσχεύσεις του 2011 και τον εφαρμοστικό νόμο για το μνημόνιο του Φεβρουαρίου του 2012 θεσπίστηκαν διατάξεις για παρακράτηση μέρους των συντάξεων των ψυχικά πασχόντων που φιλοξενούνται σε κοινοτικές στεγαστικές δομές του δημοσίου και ιδιωτικού –μη κερδοσκοπικού χαρακτήρα- τομέα. 
Η σχετική υπουργική απόφαση που εκδόθηκε για τον πρώτο νόμο και αφορά νομικά πρόσωπα δημοσίου δικαίου θεσπίζει παρακράτηση από 50% έως 80%. Είναι μια άνιση κλιμακωτή παρακράτηση. Για το τμήμα της σύνταξης μέχρι 500 ευρώ έχουμε παρακράτηση του 50% της σύνταξης. Για το τμήμα από 500 έως 700 ευρώ έχουμε παρακράτηση σε ποσοστό 70%, ενώ για το τμήμα της σύνταξης από 700 ευρώ και πάνω υπάρχει 80% παρακράτηση. 
Είναι φανερό ότι αυτές οι διατάξεις είναι ευθέως αντισυνταγματικές. Για τους ασθενείς πληρώνουν τα ταμεία τους. Στους ασθενείς έχουν γίνει όλες εκείνες οι κρατήσεις και οι μειώσεις που έχουμε υποστεί όλοι οι Έλληνες. Επίσης, δεν υφίσταται η έννοια της δημόσιας και δωρεάν υγείας, κυρίως για ευάλωτες ομάδες του πληθυσμού, με αυτές τις διατάξεις. 
Ερωτάται, λοιπόν, η κυρία Υπουργός αν έχει τη διάθεση να καταργήσει αυτές τις διατάξεις και να επαναφέρει τη δημόσια και δωρεάν υγεία όπως πρέπει και αν η Κυβέρνηση σκέπτεται να ενισχύσει τις δομές αυτές –οικοτροφεία, ξενώνες- αποασυλοποίησης και επανένταξης που είναι πάρα πολύ σημαντικές για τους συνανθρώπους μας και να δώσει γενικότερη στήριξη στις δομές ψυχικής υγείας.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"84982"," Ευχαριστώ, κύριε συνάδελφε. 
Το λόγο έχει για τρία λεπτά, προκειμένου να απαντήσει στην ερώτηση του κυρίου συναδέλφου, η Υφυπουργός κ. Φωτεινή Σκοπούλη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84983"," Θα ήθελα τέσσερα λεπτά, αν είναι δυνατόν, κύριε Πρόεδρε.","ΦΩΤΕΙΝΗ ΣΚΟΠΟΥΛΗ",464
"84984"," Έχετε και δευτερολογία, κυρία Υφυπουργέ. Θα υπάρχει βέβαια και η σχετική ανοχή.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84985"," Καλώς, κύριε Πρόεδρε.
Χαίρομαι ιδιαίτερα που τίθεται ενώπιόν σας, αν και είστε πολύ λίγοι μέσα σε αυτήν την Αίθουσα, το θέμα της ψυχικής υγείας με αφορμή την ερώτηση του κ. Κώστα Ζαχαριά. Το νομικό πλαίσιο, περί ου ο λόγος, αφορά ουσιαστικά στην αναγκαστική συμμετοχή του χρονίως πάσχοντα ασθενή στην οικονομική δαπάνη περίθαλψης, της αποκατάστασής του. Στη συγκεκριμένη περίπτωση πρόκειται για τον ψυχικά πάσχοντα ασθενή.
Πολλοί από εσάς μπορεί να μη γνωρίζετε ότι από το 2000 επιχειρείται μία ψυχιατρική μεταρρύθμιση για την ορθότερη αντιμετώπιση των ασθενών με ψυχικά νοσήματα. Ένας από τους στόχους είναι οι ψυχικά ασθενείς που χρίζουν παρατεταμένης φροντίδας, να μην παραμένουν στο νοσοκομείο αλλά να παρακολουθούνται, να εκπαιδεύονται και να επανεντάσσονται στον κοινωνικό ιστό μέσα από διαδικασίες που λαμβάνουν χώρα σε μικρές λειτουργικές δομές στην κοινότητα.
Οι δομές αυτές σήμερα αριθμούν τις τετρακόσιες πενήντα πέντε και φιλοξενούν τρεις χιλιάδες τετρακόσιους περίπου πάσχοντες σε όλη την Ελλάδα. Οι τριακόσιες είκοσι έξι είναι δομές που ανήκουν στο δημόσιο και οι εκατόν είκοσι εννέα αποτελούν δομές που ανήκουν σε επιχειρήσεις μη κερδοσκοπικού χαρακτήρα. Όλες οι δομές, ανεξάρτητα από το νομικό καθεστώς, λειτουργούν με δαπάνες του Υπουργείου Υγείας. Τα ασφαλιστικά ταμεία των ασθενών οφείλουν να αποδίδουν τα αντίστοιχα νοσήλια σε αυτές τις δομές. Τον τελευταίο χρόνο με τον ΕΟΠΥΥ αυτό δεν γίνεται ακόμη!
Επίσης, είναι θεσμοθετημένο ότι το 2% των προμηθειών του ΕΣΥ θα αποδίδεται στις δομές αυτές. Δεν είναι γνωστό εάν αυτό συμβαίνει. Το ποσό που πληρώνει το Υπουργείο Υγείας για τις ιδιωτικές επιχειρήσεις μη κερδοσκοπικού χαρακτήρα ανέρχεται σε 80 εκατομμύρια ευρώ το χρόνο. Το ποσό για δομές δημοσίου χαρακτήρα είναι απροσδιόριστο ακόμα! Πιθανότατα στο τέλος του μήνα να έχουμε στοιχεία. Αυτή είναι η κατάσταση του δημοσίου.
Το κόστος ανά άτομο στις ιδιωτικού χαρακτήρα δομές έχει μεγάλη διακύμανση. Σε μία συγκεκριμένη μορφή δομής, παραδείγματος χάριν σε ένα οικοτροφείο, το κόστος κυμαίνεται από 26.000 μέχρι 56.000 το χρόνο κατά άτομο.
Γιατί υπάρχει αυτή η ανομοιογένεια; Η ακριβότερη παροχή υπηρεσίας υγείας είναι πιο αποτελεσματική από τη φθηνότερη; Δυστυχώς δεν υπάρχει κανένα στοιχείο αξιολόγησης των δομών αυτών.
Ας επανέλθουμε όμως στο νόμο. Ο νόμος αυτός ψηφίστηκε, όπως είπε και ο κ. Ζαχαριάς, πριν από ένα χρόνο. Άλλο ένα κομματάκι του ψηφίστηκε εννέα μήνες μετά. Και στη συνέχεια ήρθε ένα προεδρικό διάταγμα.
(Στο σημείο αυτό κτυπάει το κουδούνι λήξης του χρόνου ομιλίας της κυρίας Υφυπουργού)
Παρακαλώ, θα ήθελα ακόμη δύο λεπτά.","ΦΩΤΕΙΝΗ ΣΚΟΠΟΥΛΗ",464
"84986"," Κυρία Υπουργέ, να ξέρετε ότι έχετε και δευτερολογία.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84987"," Δεν θα την εξαντλήσω.","ΦΩΤΕΙΝΗ ΣΚΟΠΟΥΛΗ",464
"84988"," Αυτό είναι δικαίωμά σας, αλλά…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84989"," Εντάξει, κύριε Πρόεδρε.
Η όλη προσέγγιση του θέματος μάλλον δηλώνει προχειρότητα, αν και θα ήθελα να πιστεύω ότι δηλώνει αβουλία για την εφαρμογή του.
Θα ήθελα παρεμπιπτόντως να σας ενημερώσω ότι ουδέποτε συμπεριλήφθηκε στον προϋπολογισμό των εσόδων το ποσό που αναμενόταν από τη συμβολή των ασφαλισμένων και πιθανότατα δεν έχει υπολογιστεί ποτέ. Χονδρικά το υπολογίζουμε κάτω από το 2% της συνολικής χορήγησης από το Υπουργείο Υγείας.
Ο νόμος αυτός πάντως είναι αποκύημα της ανάγκης για μείωση της κρατικής επιχορήγησης, όπως σαφώς αναγράφεται και στην εισαγωγή του. Δεν θα μιλήσω για την ιδιωτικοποίηση της δημόσιας υγείας. Θα σας επισημάνω όμως ένα μείζον σφάλμα που γίνεται κατά συρροήν τόσο στο δημόσιο όσο και στον ιδιωτικό τομέα. Είναι η κατάργηση πρακτικών και αξιών που αποτελούν ακρογωνιαίους λίθους στη λειτουργία ενός χώρου και μιλάμε για το χώρο της υγείας. 
Δεν ισοπεδώνονται τα πάντα προς όφελος του κόστους και του κέρδους. Στην ιατρική, πολλώ δε μάλλον στην ψυχιατρική, στόχος της θεραπευτικής αντιμετώπισης είναι η αυτονόμηση του ασθενή. Εάν ο ασθενής έχει κάποιο εισόδημα, αυτό αποτελεί και πρέπει να αποτελεί εργαλείο για την ψυχοκοινωνική αυτονόμηση και την ισορροπία του.
Η καταστρατήγηση, είτε αυτή προέρχεται από την πολιτεία είτε από το συγγενικό του περιβάλλον, της δυνατότητας του πάσχοντα να χειρίζεται το εισόδημά του δεν συνάδει με τη θεραπευτική αντιμετώπισή του.
Αν τώρα θίξουμε και νομικά ζητήματα, απλώς θα σας επισημάνω ότι αυτός ο νόμος αντίκειται σε θεμελιώδη ανθρώπινα δικαιώματα.","ΦΩΤΕΙΝΗ ΣΚΟΠΟΥΛΗ",464
"84990"," Κυρία Υπουργέ, στη δευτερολογία σας μπορείτε να αναπτύξετε τα νομικά ζητήματα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84991"," Τελείωσα, κύριε Πρόεδρε.
Αντίκειται σε θεμελιώδη ανθρώπινα δικαιώματα που είναι κατοχυρωμένα συνταγματικά τόσο στην Ελλάδα όσο και στην Ευρώπη. Τέτοια είναι η ισότητα απέναντι στο νόμο, η ιδιοκτησία και το δικαίωμα των ατόμων με αναπηρία να απολαμβάνουν μέτρων που εξασφαλίζουν την υγεία και την αυτονομία. Υπάρχουν σχετικές γνωμοδοτήσεις τις οποίες θα σας καταθέσω.","ΦΩΤΕΙΝΗ ΣΚΟΠΟΥΛΗ",464
"84992"," Σας ευχαριστώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"84993"," Επί του πρακτέου, εισηγούμαστε την κατάργηση των σχετικών διατάξεων, παράγραφος 9 του άρθρου 66 του ν. 3984 κ.λπ..","ΦΩΤΕΙΝΗ ΣΚΟΠΟΥΛΗ",464
"84994"," Αυτό εννοούσατε όταν λέγατε ότι τελειώνετε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"84995"," Επίσης, την κατάργηση της παραγράφου 6 του άρθρου 30, την υπουργική απόφαση…","ΦΩΤΕΙΝΗ ΣΚΟΠΟΥΛΗ",464
"84996"," Ακούστε, κυρία Υπουργέ. Εδώ υπάρχει μία διαδικασία, η οποία ακολουθείται για όλους. Δεν είναι δυνατόν να γίνεται αυτό το οποίο κάνετε. Έχετε τη δευτερολογία σας. Δεν προβλέπεται από τον Κανονισμό να μιλάτε στην πρωτολογία σας έξι λεπτά, τα οποία έχετε σχεδόν εξαντλήσει. Αυτός ο χρόνος είναι και για την πρωτολογία και τη δευτερολογία σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84997"," Εντάξει. Θα συνεχίσω στη δευτερολογία μου.","ΦΩΤΕΙΝΗ ΣΚΟΠΟΥΛΗ",464
"84998"," Πρέπει να ακολουθούμε κάποιους κανόνες για να μπορέσουμε να λειτουργήσουμε. 
Παρακαλώ τον ερωτώντα Βουλευτή να λάβει το λόγο για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84999"," Ευχαριστώ, κύριε Πρόεδρε. 
Η κυρία Υπουργός τα ανέφερε όλα και είναι θετικό ότι εισηγείται ή τουλάχιστον εκφράζει τη βεβαιότητά της ότι ο νόμος -σε αυτό το τμήμα του τουλάχιστον- θα καταργηθεί. 
Όμως, παρ’ όλο που δέχομαι αυτήν τη δήλωση, θέλω να εκφράσω τη δυσπιστία μου επειδή ο νόμος είναι ο εφαρμοστικός νόμος για το μνημόνιο 2. Ενδεχομένως εκεί θα προκύψουν προβλήματα, αφού την ίδια στιγμή, κύριε Πρόεδρε, κυρία Υπουργέ, δεν καταργείται η παρακράτηση του 1 ευρώ από τις χειρόγραφες συνταγές -αυτό αφορά τεράστιο κομμάτι του αγροτικού πληθυσμού, που δεν καλύπτεται από το διαδίκτυο και αναγκαστικά γράφονται χειρόγραφα- ακριβώς και μόνο επειδή είναι μνημονιακή επιταγή. 
Χαίρομαι που αναγνωρίζετε ότι το τμήμα των χρημάτων που παρακρατείται από τους ψυχικά πάσχοντες πηγαίνει στον κρατικό προϋπολογισμό, δηλαδή δεν δίδεται για τη βελτίωση της δικής τους περίθαλψης. 
Από την άλλη μεριά, είναι γεγονός ότι ακόμη και η Εθνική Επιτροπή Ελέγχου Προστασίας των Δικαιωμάτων των Ατόμων με Ψυχικές Διαταραχές κρίνει το νόμο αντισυνταγματικό και πλήθος, επίσης, συνδικαλιστικών φορέων, μεταξύ των οποίων η Ομοσπονδία των Νοσοκομειακών Ιατρών Ελλάδας.
Τελειώνοντας, θα ήθελα να πω ότι το δεύτερο σκέλος της ερώτησης αφορούσε τη στήριξη της ψυχικής υγείας από τον κρατικό προϋπολογισμό. Χθεσινά δημοσιεύματα του Τύπου αναφέρουν ότι μόνο 3,3% των κοινοτικών κονδυλίων έχουν απορροφηθεί από τον τομέα ψυχικής υγείας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δεν μπορούμε, λοιπόν, να κατακρατούμε εκείνο το κομμάτι που αφορά τους πιο ευάλωτους από τις ευαίσθητες ομάδες, τους ανθρώπους που δεν έχουν φωνή στην κοινωνία, να υποχρεώνουμε μάλιστα το προσωπικό των δομών να εισπράττει αυτά τα χρήματα ή τουλάχιστον να παραλαμβάνει τα έγγραφα με την υπογραφή της αποδοχής από ανθρώπους που έχουν εγκλειστεί ενδεχομένως. Ξέρετε ότι υπάρχουν πάρα πολλοί εγκλεισθέντες με δικαστική απόφαση, παραμένουν με δικαστική συνδρομή, ακούσιες εισαγωγές και παρ’ όλα αυτά τους γίνεται κατακράτηση. Για ποια δωρεάν δημόσια υγεία μιλάμε, όταν κατακρατάς 50% από τον ασφαλισμένο του ΟΓΑ, δηλαδή του αποδίδεις 183,5 ευρώ το μήνα; Για ποιες ατομικές ανάγκες που σχετίζονται με την αξιοπρέπεια του ατόμου γίνεται λόγος; 
Αυτή η εγκύκλιος του κ. Λοβέρδου θεωρώ ότι είναι η πιο ευτελιστική των θεσμών υγείας στην Ελλάδα. Θεωρώ, λοιπόν, ότι πρέπει και τα θέματα ψυχικής υγείας και οι ανάγκες της να χρηματοδοτούνται οπωσδήποτε και να υπάρχει δωρεάν και δημόσια ψυχική υγεία, που είναι δικαίωμα όλων μας.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"85000"," Σας ευχαριστώ. 
Θα απαντήσει η κυρία Υφυπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"85001"," Συμφωνούμε. Δεν θα χρησιμοποιήσω τα τρία λεπτά. Θα ολοκληρώσω για το δεύτερο σκέλος. 
Όσον αφορά το δεύτερο σκέλος, θα εξασφαλιστεί η απόδοση των θεσμοθετημένων αναλογούντων εσόδων, τα οποία δεν υφίστανται τώρα, δεν τα παίρνουν, όπως η οφειλή από τον ΕΟΠΥΥ, η απόδοση 2% της προμήθειας του ΕΣΥ. Θα κινητοποιήσουμε τους μηχανισμούς για την αξιολόγηση των δομών για την αποτελεσματικότητά τους και το κόστος τους. 
Στο πλαίσιο της ολοκλήρωσης της μεταρρύθμισης θα εκτιμήσουμε τις πραγματικές χωροταξικές και λειτουργικές ανάγκες και θα τις συνδέσουμε με την αξιοποίηση της περιουσίας του Υπουργείου. 
Θα αξιοποιήσουμε τα κοινοτικά χρήματα με αυστηρά κριτήρια που αφ’ ενός θα υποστηρίζουν ουσιαστικά τη μεταρρυθμιστική διαδικασία και αφ’ ετέρου θα εξασφαλίζουν τη διαχρονική βιωσιμότητα των δομών, δεν θα έρχεται ο καθένας και θα παίρνει ένα ΕΣΠΑ και θα το κάνει για έξι μήνες μια θέση εργασίας. Και μετά τι;
Υπάρχουν κανόνες και στα ΕΣΠΑ οι οποίοι δεν έχουν ακόμη λειτουργήσει και θέλω να σας ενημερώσω, κύριε Ζαχαριά, ότι αυτό δεν είναι απαίτηση του μνημονίου. Απαίτηση του μνημονίου είναι να κοπούν οι φαρμακευτικές δαπάνες, οι οποίες όμως μεταφράστηκαν από το ελληνικό Κοινοβούλιο και από την προηγούμενη κυβέρνηση σαν «κόβουμε απ’ όπου μπορούμε να κόψουμε, αλλά δεν πειράζουμε το φάρμακο».
Ευχαριστώ.","ΦΩΤΕΙΝΗ ΣΚΟΠΟΥΛΗ",464
"85002"," Ευχαριστούμε, κυρία Υπουργέ.
Έχω την τιμή να ανακοινώσω προς το Σώμα ότι ο Πρόεδρος της Κοινοβουλευτικής Ομάδας των Ανεξαρτήτων Ελλήνων κ. Πάνος Καμμένος και οι Βουλευτές του κόμματός του κατέθεσαν πρόταση νόμου: «Κατάργηση του άρθρου 324 και του Παραρτήματος ΧΙ του Ν. 4072/2012 (ΦΕΚ 86/Α/11-04-2012) που αφορά στην έγκριση του Σχεδίου Συμφωνίας Συμβιβασμού μεταξύ της Ελληνικής Δημοκρατίας και των Εταιρειών της Siemens A.G. και Siemens Α.Ε.».
Παραπέμπεται στην αρμόδια Διαρκή Επιτροπή.
Η πέμπτη υπ’ αριθμό 27/23-7-2012 επίκαιρη ερώτηση δευτέρου κύκλου του Βουλευτή του Κομμουνιστικού Κόμματος Ελλάδας κ. Νικολάου Καραθανασόπουλου προς τον Υπουργό Οικονομικών, σχετικά με την ιδιωτικοποίηση της Αγροτικής Τράπεζας της Ελλάδος και των επιχειρήσεων «Ελληνική Βιομηχανία Ζάχαρης», «ΣΕΚΑΠ» και «ΔΩΔΩΝΗ» δεν θα συζητηθεί λόγω κωλύματος του Υπουργού και διαγράφεται.
Εισερχόμεθα τώρα στην τέταρτη με αριθμό 26/23-7-2012 επίκαιρη ερώτηση δευτέρου κύκλου της Βουλευτού της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την εφαρμογή του Ενιαίου Μισθολογίου στους εκπαιδευτικούς των ιδιωτικών σχολείων.
Παρακαλώ την κ. Ρεπούση να αναπτύξει το θέμα της επίκαιρης ερώτησης για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"85003"," Ευχαριστώ, κύριε Πρόεδρε.
Κύριε Υφυπουργέ, εν προκειμένω, η υπαγωγή των εκπαιδευτικών των ιδιωτικών σχολείων στο ενιαίο βαθμολόγιο-μισθολόγιο του ν. 4024/2011, πριν μάλιστα από τη λήξη της συλλογικής σύμβασης εργασίας τους, συνιστά, όπως θα επιχειρήσω να δείξω παρακάτω, μια αυθαίρετη και άδικη πράξη που θα επηρεάσει αρνητικά τη ζωή χιλιάδων εκπαιδευτικών και των οικογενειών τους.
Μετά τη σημερινή συζήτηση ελπίζουμε στην άμεση παρέμβασή σας, προκειμένου να αποκατασταθεί η συγκεκριμένη αδικία.
Κατ’ αρχάς προκαλεί εντύπωση ο τρόπος με τον οποίο πραγματοποιήθηκε η ένταξη αυτή μέσω της υπογραφής σχετικής γνωμοδότησης από τον τέως Υπουργό Παιδείας κ. Γιώργο Μπαμπινιώτη στις 4-5-2012, δηλαδή λίγο πριν τη λήξη του βίου της Κυβέρνησης Παπαδήμου. Να σημειωθεί ότι ο κ. Μπαμπινιώτης υπέγραψε μόνος του τη συγκεκριμένη γνωμοδότηση χωρίς την συνυπογραφή των αρμόδιων παραγόντων του Υπουργείου, όπως απαιτείται κανονικά. Και αναφέρομαι βεβαίως στην τότε Υφυπουργό, το Γενικό Γραμματέα, τον Ειδικό Γραμματέα, τη Διεύθυνση Ιδιωτικής Εκπαίδευσης και το Τμήμα Ιδιωτικής Εκπαίδευσης. Όλες αυτές οι υπογραφές απαιτούνταν και δεν μπήκαν.
Είναι μάλιστα χαρακτηριστικό ότι η Διεύθυνση Ιδιωτικής Εκπαίδευσης μετά από εντολή της Υπηρεσιακής Υπουργού κ. Κιάου και με τη σύμφωνη γνώμη του τότε Γενικού Γραμματέα εξέδωσε εγκύκλιο, σύμφωνα με την οποία η βαθμολογική και μισθολογική κατάταξη των ιδιωτικών εκπαιδευτικών παραμένει ως έχει μέχρι να υπάρξει απόφαση του νέου Υπουργού, παγώνοντας έτσι τη γνωμοδότηση.
Περνάμε τώρα στο θέμα της νομιμότητας ή μη της ένταξης των ιδιωτικών εκπαιδευτικών στο ενιαίο βαθμολόγιο-μισθολόγιο.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Πρώτον, όπως γνωρίζετε, ο ν. 682/1977 που καθορίζει το μισθολογικό καθεστώς των εκπαιδευτικών των ιδιωτικών σχολείων αναφέρει ότι οι ιδιωτικοί εκπαιδευτικοί λαμβάνουν τουλάχιστον τις εκάστοτε αποδοχές των αντίστοιχων δημοσίων μετά των πάσης φύσεως επιδομάτων. Σύμφωνα με εγκύκλιο του κ. Κουτρουμάνη δεν εμπίπτουν στο πεδίο εφαρμογής του ν. 4002/201 περί ένταξης στο ενιαίο βαθμολόγιο.
Δεύτερον, για να ενταχθούν οι ιδιωτικοί εκπαιδευτικοί στο ενιαίο βαθμολόγιο-μισθολόγιο απαιτείται η προηγούμενη ένταξή τους σε βαθμούς και κλιμάκια, πράγμα που δεν έχει γίνει. 
Παρ’ όλα αυτά, απ’ όλα τα παραπάνω τεκμαίρεται ότι η εφαρμογή του ενιαίου βαθμολογίου-μισθολογίου σε ιδιωτικούς εκπαιδευτικούς εγείρει σοβαρά νομικά ζητήματα. Ζητάμε από την πολιτική ηγεσία του Υπουργείου Παιδείας και Θρησκευμάτων, Πολιτισμού και Αθλητισμού πρώτον την άμεση έκδοση απόφασης ή εγκυκλίου στην οποία ρητά θα αναφέρεται ότι παραμένει σε ισχύ το παλαιό καθεστώς της μισθοδοσίας των ιδιωτικών εκπαιδευτικών. Να σημειωθεί ότι η διεύθυνση ιδιωτικής εκπαίδευσης του Υπουργείου εξέδωσε μόλις πριν από λίγες μέρες νέα εγκύκλιο με την οποία αναστέλλει για άλλη μία φορά την ένταξη των ιδιωτικών εκπαιδευτικών στο νέο βαθμολογικό και μισθολογικό σύστημα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΜΑΡΙΑ ΡΕΠΟΥΣΗ",441
"85004"," Κυρία συνάδελφε, έχετε υπερβεί κατά πολύ το χρόνο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"85005"," Ολοκληρώνω, κύριε Πρόεδρε.
Δεύτερον, ζητάμε τη διαμόρφωση ενός νέου ειδικού μισθολογίου για τους ιδιωτικούς εκπαιδευτικούς που να τους εντάσσει σε βαθμούς και κλιμάκια προβλέποντας και τη δυνατότητα εξέλιξής τους, κάτι το οποίο δεν προβλέπεται στο ισχύον νομικό πλαίσιο.
Σας ευχαριστώ.","ΜΑΡΙΑ ΡΕΠΟΥΣΗ",441
"85006"," Κι εμείς σας ευχαριστούμε.
Το λόγο έχει ο Υφυπουργός Παιδείας και Θρησκευμάτων, Πολιτισμού και Αθλητισμού κ. Θεόδωρος Παπαθεοδώρου για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"85007"," Ευχαριστώ, κύριε Πρόεδρε.
Κυρίες και κύριοι Βουλευτές, το πρόβλημα που θίγει η κ. Ρεπούση με την επίκαιρη ερώτησή της συνδέεται στο γενικότερο πλαίσιο με τις δυσμενείς οικονομικές, δημοσιονομικές και κοινωνικές επιπτώσεις της κρίσης σε ομάδες εργαζομένων στον ιδιωτικό τομέα της εκπαίδευσης και των εργασιακών δικαιωμάτων τους, τα οποία είναι γεγονός ότι το τελευταίο διάστημα έχουν υποχωρήσει υπό το βάρος της παραπάνω κρίσης. Πρώτιστο και κύριο μέλημα του Υπουργείου Παιδείας είναι η διασφάλιση των απαραίτητων συνθηκών για την παροχή του κοινωνικού αγαθού της παιδείας τόσο στη δημόσια εκπαίδευση όσο –εκ της εκφοράς της επίκαιρης ερώτησης της κυρίας Βουλευτού- στον ιδιωτικό τομέα. Αυτό προϋποθέτει πως όλοι κατανοούμε συνθήκες και προϋποθέσεις ασφάλειας δικαίου με συναίσθηση του κοινωνικού διακυβεύματος αυτής της στιγμής που υπάρχει για τους εργαζόμενους στο χώρο της ιδιωτικής εκπαίδευσης, αλλά και της ανάγκης ομαλής λειτουργίας των σχολείων της ιδιωτικής εκπαίδευσης.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Επί του προκειμένου, ως γνωστόν, όπως είπατε προηγουμένως, κυρία Ρεπούση, η μισθολογική εξέλιξη των ιδιωτικών εκπαιδευτικών σύμφωνα με το νόμο του 1977 ακολουθεί αυτή των δημοσίων υπαλλήλων. Συγκεκριμένα, υπάρχει ελάχιστο όριο αμοιβής για τους ιδιωτικούς εκπαιδευτικούς, με αποτέλεσμα έτσι να εξασφαλίζεται η κατώτατη αμοιβή. Η γνωμοδότηση του Νομικού Συμβουλίου του Κράτους του 2012, μετά από ερώτημα που κατέθεσε η Διεύθυνση Ιδιωτικής Εκπαίδευσης, αναφέρεται στην εφαρμογή του ενιαίου βαθμολογίου-μισθολογίου και για τους ιδιωτικούς εκπαιδευτικούς. Αυτό σημαίνει πρωτίστως συγκρότηση υπηρεσιακών συμβουλίων τα οποία θα κατέτασσαν τους ιδιωτικούς εκπαιδευτικούς σε βαθμίδες οι οποίες θα αντιστοιχούσαν σε βαθμολόγιο. Στη συνέχεια στις 24-5-2012 εξεδόθη έγγραφο της Διεύθυνσης Ιδιωτικής Εκπαίδευσης του Υπουργείου σύμφωνα με το οποίο αναμενόταν ερμηνευτική εγκύκλιος προκειμένου να δρομολογηθεί η ως άνω ένταξη.
Επειδή πρόκειται για ένα ζήτημα το οποίο παραπέμπει αφ’ενός στην κατάσταση της ύπαρξης συλλογικής σύμβασης εργασίας βάσει της οποίας υπάρχουν κατόπιν οι ατομικές συμβάσεις των εργαζομένων –πάνω σ’ αυτή στηρίζονται- και υπάρχει και η γνωμοδότηση του Νομικού Συμβουλίου του Κράτους, χωρίς όμως οι προηγούμενες πολιτικές ηγεσίες του Υπουργείου να έχουν συγκροτήσει τα συμβούλια κατάταξης των ιδιωτικών εκπαιδευτικών σε βαθμίδες, πιστεύουμε ότι πριν από τη λήψη οποιασδήποτε απόφασης για την ομαλή έναρξη της σχολικής χρονιάς και στην ιδιωτική εκπαίδευση το Υπουργείο οφείλει –και θα το κάνει- να αναλάβει πρωτοβουλία διαλόγου μεταξύ των ιδιοκτητών των ιδιωτικών εκπαιδευτηρίων και της ομοσπονδίας των ιδιωτικών εκπαιδευτηρίων με στόχο την εξεύρεση λύσης που θα διασφαλίζει τόσο τα δικαιώματα των εργαζομένων όσο και τις ομαλές εργασιακές συνθήκες. Σ’ αυτό το πλαίσιο θα κινηθούμε.
Σας ευχαριστώ.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"85008"," Η κ. Ρεπούση έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85009"," Σας ευχαριστώ, κύριε Πρόεδρε.
Μιας και αναφερθήκαμε λίγο στις επιπτώσεις της κρίσης και στα οικονομικά μεγέθη, θα ήθελα να ενημερώσω το Σώμα ότι σύμφωνα με τις μελέτες που έχει διεξάγει το ΚΑΝΕΠ της ΓΣΕΕ και το Ινστιτούτο Εργασίας της ΓΣΕΕ –τις οποίες θα καταθέσω- η εφαρμογή αυτού του νόμου στους ιδιωτικούς εκπαιδευτικούς προσφέρει στους ιδιοκτήτες των ιδιωτικών σχολείων όφελος 31.756.500 ευρώ σε ετήσια βάση, ενώ αντίστοιχα το δημόσιο θα απολέσει περί τα 19.000.000 ευρώ ετησίως εξαιτίας της μείωσης των εσόδων των ασφαλιστικών ταμείων.
Αυτό είναι ένα στοιχείο που σχετίζεται με αυτό που είπατε, κύριε Υφυπουργέ,  για την κρίση και τα οικονομικά έσοδα του κράτους. 
Σε ό,τι αφορά στην ισχύουσα συλλογική σύμβαση, θέλω να πω το εξής. Με βάση αυτή υπάρχει ελάχιστο όριο αμοιβής, που είναι αντίστοιχο των δημοσίων εκπαιδευτικών, αλλά δεν υπάρχει ανώτατο όριο αμοιβής. Έχουμε, λοιπόν, μια αγορά εργασίας, που είναι το ιδιωτικό εκπαιδευτήριο, που έχει τη δυνατότητα να προσλαμβάνει εκπαιδευτικούς με υψηλά προσόντα –διδακτορικά, συγγραφικό έργο, ειδικό διδακτικό έργο- και να αμείβει αυτούς τους εκπαιδευτικούς περισσότερο. 
Η εφαρμογή του ενιαίου μισθολογίου κατατάσσει τους ιδιωτικούς εκπαιδευτικούς σε μια κλίμακα, ενώ αυτά τα κριτήρια δεν υπάρχουν στο δημόσιο. Είναι, λοιπόν, κατά τη γνώμη μας τελείως παράλογο αυτό. Δεν επιτρέπει, δηλαδή, με την κατάταξη στο ενιαίο βαθμολόγιο-μισθολόγιο, τη διαφοροποίηση στη βάση των προσόντων που ενδεχομένως πολλά απ’ αυτά υπάρχουν στους ιδιωτικούς εκπαιδευτικούς και στη βάση αυτών διεκδικούν κάτι καλύτερο και για το  μισθολόγιό τους, αλλά και για το έργο τους συνολικά. 
Τα υπηρεσιακά συμβούλια δεν υπάρχουν σήμερα και δεν έχουν κατατάξει τους ιδιωτικούς εκπαιδευτικούς σε βαθμούς, όπως έχει γίνει με τους δημόσιους εκπαιδευτικούς. Αυτήν τη στιγμή ξέρετε ότι αυθαιρετούν τα ιδιωτικά σχολεία γιατί πάνε να εφαρμόσουν τη γνωμοδότηση του κ. Μπαμπινιώτη. Κάνουν τη δουλειά που έπρεπε να κάνουν, σύμφωνα με το νόμο, τα υπηρεσιακά συμβούλια, δηλαδή κατατάσσουν τα ίδια τους ιδιωτικούς εκπαιδευτικούς σε αντίστοιχους βαθμούς για να τους πληρώσουν ανάλογα. 
Θέλουμε να δεσμευθείτε, κύριε Υφυπουργέ, ότι αυτή η αυθαιρεσία θα σταματήσει πάραυτα Και βεβαίως συμφωνούμε ότι πρέπει να ξεκινήσουν οι διαπραγματεύσεις για μια συλλογική σύμβαση εργασίας. 
Ευχαριστώ.
(Στο σημείο αυτό η Βουλευτής κ. Μαρία Ρεπούση  καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΜΑΡΙΑ ΡΕΠΟΥΣΗ",441
"85010"," Το λόγο έχει ο Υφυπουργός Παιδείας και Θρησκευμάτων, Πολιτισμού και Αθλητισμού, κ. Θεόδωρος Παπαθεοδώρου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85011"," Όπως είπα και στην πρωτολογία μου, γι’ αυτό δεν προχωρήσαμε στη συγκρότηση των υπηρεσιακών συμβουλίων αυτό το διάστημα μετά τις εκλογές. Αυτήν τη στιγμή θα έφερνε μια διαφορετική κατάσταση μέχρις ότου ξεκινήσει ο διάλογος και εξευρεθεί μια λύση. 
Αυτήν τη στιγμή όλες οι κοινωνικές ομάδες υφίστανται την κρίση. Όλοι οι εργαζόμενοι είναι πιεσμένοι. Κανένας και πρωτίστως το Υπουργείο Παιδείας, δεν επιθυμεί ένταση στο χώρο της εκπαίδευσης ξεκαθαρίζοντας παράλληλα ότι αυτό το οποίο θα θέλει να προστατεύσει και στο μέλλον είναι το κοινωνικό πρόσημο του Υπουργείου Παιδείας. Αυτό σημαίνει κατανόηση των αναγκών της εκπαίδευσης και κατοχύρωσης της ασφάλειας δικαίου των εργαζομένων. Άρα, πιστεύω ότι δεν είναι αυτήν τη στιγμή ώρα για να βαθύνουμε την κρίση ούτε για να ανοίξει μέτωπο στην παιδεία. 
Θα προχωρήσουμε στο διάλογο εξηγώντας και στις δυο πλευρές ποιο είναι το καταλληλότερο νομικό πλαίσιο με το οποίο θα κινηθούμε στο μέλλον. Έχω την εντύπωση και νομίζω ότι συμφωνούμε όλοι ότι οι ανάγκες της εποχής απαιτούν συναίνεση και πνεύμα συνεργασίας. Το Υπουργείο Παιδείας, η Κυβέρνηση αυτό προσπαθεί, αυτό επιδιώκει και σε αυτό το πνεύμα θα κινηθεί, όπως σας είπα προηγουμένως. 
Σας ευχαριστώ πολύ.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"85012"," Ευχαριστούμε και εμείς. 
Συνεχίζουμε με την τρίτη με αριθμό 14/23-7-2012 επίκαιρη ερώτηση δευτέρου κύκλου της Βουλευτού των Ανεξάρτητων Ελλήνων, κ. Μαρίνας Χρυσοβελώνη προς τον Υπουργό Ναυτιλίας, σχετικά με την ακτοπλοϊκή σύνδεση Βόρειων Σποράδων. 
Έχετε το λόγο, κυρία Χρυσοβελώνη, για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85013"," Ευχαριστώ, κύριε Πρόεδρε. 
Κύριε Υπουργέ, η Ναυτιλιακή Εταιρεία Λέσβου είχε συμφωνήσει πριν από λίγους μήνες με το τότε Υπουργείο Ανάπτυξης, στο οποίο όπως και εσείς γνωρίζετε ανήκε το αντικείμενο της ακτοπλοΐας, να δρομολογήσει για το καλοκαίρι που διανύουμε ένα πλοίο που θα συνέδεε τη Θεσσαλονίκη με τις Βόρειες Σποράδες και το Βόλο με τρία δρομολόγια την εβδομάδα με χρόνο έναρξης των δρομολογίων στις 28-6-2012. 
Η παραπάνω  ναυτιλιακή εταιρεία, της οποία διευθύνων σύμβουλος όπως γνωρίζετε είναι ο κ. Γιάννης Αβραντίνης, ευθύς αμέσως μετά την ανάληψη των καθηκόντων σας, κύριε Υπουργέ -και συγκεκριμένα περί τα τέλη του παρελθόντος μηνός Ιουνίου- αποφάσισε να αναστείλει την υλοποίηση των συμφωνηθέντων -αφού μάλιστα προηγήθηκε μια έντονη αντιπαράθεση μεταξύ υμών, κύριε Υπουργέ και του διευθύνοντος συμβούλου που προανέφερα- με αφορμή τη δρομολόγηση ενός νέου πλοίου αντίπαλης εταιρείας για την εξυπηρέτηση της Χίου, που είναι η εκλογική σας περιφέρεια. 
Είναι προφανές ότι μεταξύ υμών, κύριε Υπουργέ και της ναυτιλιακής εταιρείας που προαναφέρθηκε δεν υπάρχει αγαστή συνεργασία, η οποία, όμως, έχει ως αποτέλεσμα την πρόκληση ανυπολόγιστης ζημίας στις Βόρειες Σποράδες και στη Μαγνησία γενικότερα, που δεν εξυπηρετούνται από την ακτοπλοϊκή σύνδεση που είχε προγραμματιστεί.
Η παραπάνω σύνδεση, η οποία επισημαίνω ότι δεν θα πρέπει να περιοριστεί μόνο στους δυο θερινούς μήνες αιχμής, αποτελεί μόνιμο και πάγιο αίτημα των κατοίκων των Βορείων Σποράδων. Η πρόσφατη εξαγγελία διακοπής δρομολογίων από και προς τις Βόρειες Σποράδες εν μέσω, μάλιστα, της τουριστικής περιόδου προξενεί μεγάλη αναστάτωση, αλλά κυρίως ανυπολόγιστη ζημία όχι μόνο στους ταξιδιώτες, αλλά και στους επαγγελματίες του τουρισμού, στους μόνιμους κατοίκους του νησιού, αλλά και πολύ αρνητικές επιπτώσεις στη Μαγνησία γενικότερα λόγω της εξαιρετικά μεγάλης μείωσης της κίνησης του λιμανιού του Βόλου.
Σαν να μην έφταναν όλα αυτά, στις 20-7-2012 η ίδια ναυτιλιακή εταιρεία προχωράει ένα βήμα πιο μακριά, ανακοινώνοντας ότι «εξαιτίας ναύλωσης στο εξωτερικό» -εντός εισαγωγικών το λέω αυτό- «του πλοίου της εταιρείας «ΠΑΝΑΓΙΑ ΠΑΡΟΥ», αναστέλλει τη δρομολόγηση από 7 Ιουλίου έως 9 Σεπτεμβρίου και για την άλλη γραμμή Άγιος Κωνσταντίνος-Σκιάθος-Σκόπελος-Αλόννησος». Δηλαδή, από όσα λέω προκύπτει ότι οι Βόρειες Σποράδες βρίσκονται για δεύτερη φορά μέσα σε λίγες μέρες στο κέντρο μια διελκυστίνδας μεταξύ Υπουργείου Ναυτιλίας και της συγκεκριμένης ναυτιλιακής εταιρείας.
Το ερώτημα εν προκειμένω δεν είναι γιατί υπάρχει αυτή η διένεξη, αλλά το πώς θα επιλυθεί άμεσα το πρόβλημα ιδιαίτερα για τη γραμμή που συνέδεε το Βόλο με τη Θεσσαλονίκη μέσω των Βορείων Σποράδων, τη στιγμή μάλιστα που επ’ αυτού υπήρχε σχετική συμφωνία.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Δεν επιθυμούμε, κύριε Υπουργέ, να εμπλακούν ούτε ο Βόλος ούτε ασφαλώς οι Βόρειες Σποράδες στη διένεξη…","ΜΑΡΙΝΑ ΧΡΥΣΟΒΕΛΩΝΗ",553
"85014"," Αν έχετε την καλοσύνη, ολοκληρώστε, κυρία συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85015"," Τελειώνω, κύριε Πρόεδρε.
Είναι προφανές ότι υπάρχουν κάποια συμφέροντα των οποίων επιδιώκεται η εξυπηρέτηση. Αυτό, όμως, που ενδιαφέρει είναι η επίλυση του προβλήματος και αυτό που ενδιαφέρει είναι μόνο το δημόσιο, το τοπικό και το ευρύτερο κοινωνικό συμφέρον που πλήττονται.
Κατόπιν αυτών ερωτάσθε, κύριε Υπουργέ, ποια συγκεκριμένα μέτρα προτίθεσθε να λάβετε και πότε -αυτό έχει σημασία- προκειμένου να επιλυθούν άμεσα το πρόβλημα της ακτοπλοϊκής σύνδεσης των Βορείων Σποράδων και του Βόλου με τη Θεσσαλονίκη.
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"85016"," Ευχαριστούμε.
Κύριε Υπουργέ, έχετε τρία λεπτά στη διάθεσή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85017"," Κύριε Πρόεδρε, ευχαριστώ και την κυρία συνάδελφο για την ευκαιρία που μου δίνει με την επίκαιρη ερώτησή της να συζητήσουμε ένα θέμα που πρόκειται εφεξής να μας απασχολήσει ιδιαίτερα και ως ελληνική πολιτεία και ως Βουλή, αλλά και ως κοινωνία: Το πρόβλημα των ακτοπλοϊκών συγκοινωνιών.
Θα ήθελα, κατ’ αρχάς, να σας πω ότι το δεδομένο θεσμικό πλαίσιο είναι από το 2001, είναι ο ν. 2932, με τον οποίο ρυθμίζονται οι θαλάσσιες ενδομεταφορές. Στο πλαίσιο του νόμου αυτού οι πλοιοκτήτριες εταιρείες δρομολογούν ελεύθερα τα πλοία τους ανάλογα με την επιχειρηματική τους πρωτοβουλία, η δε πολιτεία οφείλει να διαπιστώνει ότι εκπληρώνονται οι προϋποθέσεις δρομολόγησης και βεβαίως, σε αντίθετη περίπτωση να παρεμβαίνει για να εξασφαλίζει το απαιτούμενο επίπεδο εξυπηρέτησης. Πώς να παρεμβαίνει; Πρώτον, με τη δραστηριοποίηση όλων των πλοίων που είναι σε διαθεσιμότητα      -και εδώ είναι ένα θέμα να δούμε πώς λειτουργεί η ύφεση και τι επιπτώσεις έχει στην ακτοπλοΐα που αποεπενδύει- δεύτερον, με το να διασφαλίζει τον μέγιστο αριθμό δρομολογίων και τρίτον, μέσω συνάψεως συμβάσεων δημόσιας υπηρεσίας, όπου εκεί αντιλαμβάνεστε και ποια είναι τα δημοσιονομικά ζητήματα.
Έρχομαι στο θέμα. Κατ’ αρχάς, γνωρίζετε καλύτερα από εμένα ότι οι Βόρειες Σποράδες, Σκιάθος, Σκόπελος, Αλόννησος, συνδέονται, πρώτον, με το λιμάνι του Βόλου με το «EXPRESS SKIATHOS», που πραγματοποιεί δύο δρομολόγια ημερησίως, εκτός Τρίτης και Σαββάτου που εκτελεί μόνο ένα, με τα ταχύπλοα «FLYINGCAT 5» και «FLYINGCAT 6»,  που εκτελούν από κοινού δύο δρομολόγια την ημέρα, δεύτερον, με τον Άγιο Κωνσταντίνο Στυλίδας, με το «EXPRESS PEGASUS», που εκτελεί καθημερινό δρομολόγιο με επιστροφή και επίσης με τα «FLYINGCAT 5» και «FLYINGCAT 6», που κάνουν όπως και πριν δυο δρομολόγια την ημέρα με επιστροφή και τρίτον, με την Εύβοια μέσω Κύμης με τρία δρομολόγια εβδομαδιαίως. Επίσης, έχουμε εξουσιοδοτήσει τις λιμενικές αρχές Βόλου και Αγίου Κωνσταντίνου να προβαίνουν σε έγκριση έκτακτων δρομολογίων ανάλογα με την αιχμή της ζήτησης και κυρίως τη θερινή περίοδο στη γραμμή Βόλος-Σποράδες και Άγιος Κωνσταντίνος-Σποράδες αντίστοιχα.
Πάμε στο θέμα της Θεσσαλονίκης. Για την κάλυψη της σύνδεσης Θεσσαλονίκης-Βορείων Σποράδων-Βόλου για την τρέχουσα περίοδο υπήρξε μια θετική γνωμοδότηση του Συμβουλίου Ακτοπλοϊκών Συγκοινωνιών προς τον Υπουργό. Η συνεδρίαση του Συμβουλίου έγινε την ημέρα που παραλάμβανα από τον κ. Στουρνάρα το Υπουργείο.
Για το χρονικό διάστημα, στη γραμμή αυτή, από 28-6-2012 μέχρι 2-9-2012 εγκρίθηκε η δρομολόγηση του «ΑΛΚΥΟΝΗ» της εταιρείας «SEA LINK FERRIES», που όπως είπατε είναι θυγατρική εταιρεία της «NEL».
Κυρία συνάδελφε, θα σας πω τι έχουμε κάνει. Θα παραδεχθώ το πρόβλημα. Θα σας ζητήσω, όμως, στη δευτερολογία σας να αποσυνδέσετε το πρόσωπό μου από την επίπτωση που πιστεύετε ότι έχει η διένεξη που δημιουργήθηκε μεταξύ της εταιρείας και του Υπουργείου με αφορμή τη δρομολόγηση ενός άλλου πλοίου στη γραμμή Πειραιά-Χίου – Μυτιλήνης με τις Σποράδες. Δεν υπάρχει καμμία απολύτως σχέση. Ούτε οι ημερομηνίες μπορούν να στηρίζουν την επιχειρηματολογία σας. Μπορώ να σας τα πω κατ’ ιδίαν και να συμφωνήσετε μαζί μου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
 Κύριε Πρόεδρε, ένα λεπτό.
Έρχομαι, λοιπόν, στη συγκεκριμένη δρομολόγηση. 
Αιτήθηκε, η εταιρεία τρία δρομολόγια την εβδομάδα από Θεσσαλονίκη για Βόρειες Σποράδες, Βόλο με επιστροφή κι ένα δρομολόγιο από Βόλο για Σκιάθο – Σκόπελο με επιστροφή. Η εταιρεία είχε την υποχρέωση να προσκομίσει πιστοποιητικά αξιοπλοΐας πέντε ημέρες πριν την έναρξη της δρομολόγησης. Η εταιρεία, δεν τα προσκόμισε, αλλά μία ημέρα πριν η Υπηρεσία –έχω το έγγραφο και θα το καταθέσω στα Πρακτικά- γνωστοποίησε την υποχρέωσή της και της ζήτησε να πράξει τα δέοντα.
Η εταιρεία, μετά την προειδοποίηση του Υπουργείου, στις 28 Ιουνίου, δηλαδή τη μέρα που έληγε η προθεσμία, ζήτησε την τροποποίηση της έναρξης των δρομολογίων, αντί για 28 Ιουνίου στις 14 Ιουλίου. 
Αυτό το αίτημα, κυρία συνάδελφε, αξιολογήθηκε από την Υπηρεσία, λαμβάνοντας υπ’όψιν ότι δεν θα έπρεπε να χαθεί η όποια ευκαιρία σύνδεσης των Βορείων Σποράδων με τη Θεσσαλονίκη, η οποία δεν υπήρχε πριν.
Συνεχίζω και κλείνω με αυτό: Επανέρχεται η εταιρεία με νεότερο αίτημα στις 11 Ιουλίου και ζητά να ανακληθεί η ανακοίνωση – δήλωση δρομολόγησης του πλοίου, επικαλούμενη ότι δεν ολοκλήρωσε τις επισκευές που ήταν απαραίτητες εν’όψει της πιστοποίησης αξιοπλοΐας του πλοίου. Επικαλέστηκε επίσης και την πτώση της επιβατικής κίνησης της γραμμής.
Από την πλευρά τη δική μου θα απευθύνω –όπως θα κάνω σε όλες τις εταιρείες, ανεξάρτητα από το πώς έχει διαμορφωθεί μέχρι τώρα η σχέση του Υπουργείου με τις εταιρείες στο πλαίσιο της λειτουργίας του Συμβουλίου Ακτοπλοϊκών Συγκοινωνιών- αυστηρή σύσταση για τέτοιου είδους περιπτώσεις. Πάντως η απόφαση, είναι απόφαση επιχειρηματική. Επίσης, δεν υπήρξε κάποια ακτοπλοϊκή σύνδεση η οποία αφαιρέθηκε. Υπήρξε κάποια πρόταση συνδέσεως, η οποία έγινε αποδεκτή από το Υπουργείο, ώστε να δοθεί αυτή η ευκαιρία.
Θα ακούσω τι θα μου πείτε. Και με πολλή χαρά θα σας ακούσω, να συμφωνείτε ότι η σύνδεση της υπόθεσης της «NEL» με τη δρομολόγηση του πλοίου στη γραμμή Χίος – Μυτιλήνη είναι ατυχής.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"85018"," Η κ. Χρυσοβελώνη έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85019"," Κύριε Υπουργέ, κατ’ αρχήν σχετικά με την αναφορά που έγινε προς το πρόσωπό σας, θα ήθελα να σας πω το εξής: Η σύνδεση του ονόματός σας δεν έγινε από εμένα. Υπήρξαν κάποια δημοσιεύματα. Εγώ απλώς έκανα μία αναφορά.
Αυτό, βεβαίως, το οποίο υπογραμμίζω και θέλω να μου πείτε, είναι το εξής: Είναι τυχαίο το γεγονός ότι όλη αυτή η ιστορία, δηλαδή η ακύρωση των δρομολογίων, συνέβη αμέσως μετά την ανάληψη των καθηκόντων σας και αφού προηγήθηκε, μέσω των εφημερίδων, ό,τι διημείφθη μέσω της δρομολόγησης της γραμμής Χίου, που αποτελεί την εκλογική σας περιφέρεια, και όταν έχουμε όχι μόνο την κατάργηση της πρώτης γραμμής για την οποία μιλούμε, αλλά και της δεύτερης η οποία γινόταν μέσω του Αγίου Κωνσταντίνου; Ένα το κρατούμενο.
Δεύτερον, μετά από όλα αυτά τα οποία είπαμε, καταλήγουμε στο συμπέρασμα –και θα πρέπει να το κατανοήσουν επομένως και οι κάτοικοι των Βορείων Σποράδων- ότι η κατάσταση θα παραμείνει ακριβώς όπως ήταν: Τα νησιά θα εξακολουθούν να αντιμετωπίζουν πρόβλημα όχι μόνο κατά τη διάρκεια της τουριστικής περιόδους, αλλά καθ’ όλη τη διάρκεια του έτους. Δεν άκουσα από τη δική σας την πλευρά να υπάρξει κάποια συγκεκριμένη απάντηση, ακόμα και ότι «όχι, δεν έχουμε σκοπό να παρέμβουμε προς την κατεύθυνση αυτή».
Επομένως, το ερώτημα το οποία σας υπέβαλα, το πότε και το πώς, μένει αναπάντητο. Αυτό είναι το συμπέρασμα από την τοποθέτηση σας, κύριε Υπουργέ. 
Επίσης, ένα άλλο συμπέρασμα είναι ότι δεν υπάρχει λύση. 
Το ερώτημα είναι αν μπορεί να υπάρξει λύση, αν μπορεί να υπάρξει παρέμβαση από τη δική σας την πλευρά, ώστε το πρόβλημα αυτών των ανθρώπων, το οποίο είναι ζωτικής σημασίας ιδιαίτερα κατά τη διάρκεια του καλοκαιριού, να επιλυθεί. 
Υπάρχει πρόβλημα, το οποίο, μάλιστα, με την ιδιότητά μου ως δικηγόρου, το έχω βιώσει και η ίδια κατά τη διάρκεια του καλοκαιριού. Για ποιο λόγο; Διότι στη Σκιάθο και στη Σκόπελο λειτουργούν μεταβατικά δικαστήρια τα οποία έχουν περισσότερες δικασίμους κατά τη διάρκεια του καλοκαιριού. Και υφίστανται μια απίστευτη ταλαιπωρία οι δικαστές, ο κόσμος που προσέρχεται στα δικαστήρια, ακριβώς διότι η σύνδεση που υπάρχει είναι όχι ελλιπής, ελλιπέστατη.
Ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"85020","  Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85021"," Ευχαριστώ, κύριε Πρόεδρε.
 Λυπάμαι ειλικρινά, κυρία συνάδελφε. Δεν καταλάβατε την απάντησή μου.
Η δρομολόγηση του πλοίου στη γραμμή Βόρειες Σποράδες - Θεσσαλονίκη ήταν μια νέα επιχειρηματική πρωτοβουλία. Εμείς δώσαμε τη σύμφωνη γνώμη μας. Υπήρξε γνωμοδότηση του ΣΑΣ. Την ίδια ακριβώς γνωμοδότηση έδωσε το Συμβούλιο Ακτοπλοϊκών Συγκοινωνιών και για το «BLUESTAR PATMOS» που δρομολογήθηκε στη γραμμή Πειραιάς- Χίος- Μυτιλήνη, κακώς λοιπόν επιμένετε να συνδέετε την απόσυρση της θυγατρικής «ΝΕL» από τις Βόρειες Σποράδες. 
Με λίγα λόγια, λέτε, ότι οι Σποράδες πληρώνουν την απόφασή μου να υιοθετήσω τη γνωμοδότηση του ΣΑΣ για το δρομολόγιο Πειραιάς- Χίος- Μυτιλήνη. Αυτό δεν μπορώ να το δεχθώ. Και καταλαβαίνετε για ποιο λόγο.
Η σύνδεση των Βορείων Σποράδων με τη Στυλίδα, με το Βόλο, με την Εύβοια λειτουργεί κανονικά. Η επιπλέον σύνδεση με τη Θεσσαλονίκη ήταν αποτέλεσμα –όπως είπα πριν- μιας επιχειρηματικής πρωτοβουλίας, την οποία εμείς στηρίζαμε.
Επίσης, έχουμε δώσει στις λιμενικές αρχές, οδηγίες, εφόσον υπάρξουν προβλήματα να προχωρήσουν σε αποδοχή έκτακτων δρομολογίων. Αυτή τη στιγμή δεν υπάρχει κάποια άλλη επιχειρηματική πρωτοβουλία στην περιοχή. Ούτε μπορείς να πιάσεις μια εταιρεία από το αυτί και να της πεις «Σώνει και καλά, θα δρομολογήσεις πλοίο». 
Εγώ έχω συγκρατήσει από τη συζήτηση την ανάγκη κοινής θέσης που θα πρέπει να διαμορφώσουμε σε αυτήν την Αίθουσα σε σχέση με την ακτοπλοΐα και τα προβλήματά της. Είμαι νησιώτης και γνωρίζω πάρα πολύ καλά για ποιο πράγμα μιλάμε. Πρέπει, όμως να συναντιληφθούμε όλοι ότι η σύνδεση των νησιών με την ηπειρωτική Ελλάδα δεν είναι μόνο πολιτική απόφαση. Είναι μια απόφαση που συνδέεται και στηρίζεται σε σειρά παραμέτρων που αφορούν την οικονομία, αλλά και σε διεθνείς συνθήκες, όπως για παράδειγμα, στις τιμές των καυσίμων, όπου τα τελευταία δύο-τρία χρόνια έχουμε τεράστια άνοδο. 
Γι’ αυτόν ακριβώς το λόγο ζήτησα από τον Πρόεδρο της Βουλής να ενημερώσω εφ’ όλης της ύλης την Επιτροπή Παραγωγής και Εμπορίου ευθύς μόλις συγκροτηθεί η επιτροπή για να δούμε τα προβλήματα και να πάρουμε και αποφάσεις. Έχω σκοπό να καταθέσω και μια μελέτη που έχει γίνει σχετικά με τα προβλήματα της ακτοπλοΐας, προκειμένου όλα τα κόμματα να τοποθετηθούν και επί του κοινωνικού αλλά και επί του οικονομικού ζητήματος. 
Σε ό,τι αφορά τώρα τη γραμμή Βόρειες Σποράδες Σκιάθος-Σκόπελος- Αλόννησος με Θεσσαλονίκη, εάν υπάρξει επιχειρηματικό ενδιαφέρον, αμέσως θα δώσουμε την έγκρισή μας. 
Ευχαριστώ πολύ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"85022","  Ολοκληρώθηκε η συζήτηση των επικαίρων ερωτήσεων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"85023"," Μάλιστα, μάλιστα.
Με τη συναίνεση του Σώματος και ώρα 11.17΄ λύεται η συνεδρίαση για την Παρασκευή 27 Ιουλίου 2012 και ώρα 10.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.
Η","ΟΛΟΙ ΟΙ ΒΟΥΛΕΥΤΕΣ",NA
