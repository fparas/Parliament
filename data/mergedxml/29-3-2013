"","Content","name","ParlmemberID"
"98180","Date","29-3-2013",NA
"98181"," Σύμφωνα με την από 28-3-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡΝΓ΄ συνεδριάσεώς του, της Πέμπτης 28 Μαρτίου 2013, σε ό,τι αφορά στην ψήφιση στο σύνολο του σχεδίου νόμου: «Αρχή Διασφάλισης της Ποιότητας στην Πρωτοβάθμια και Δευτεροβάθμια Εκπαίδευση (Α.ΔΙ.Π.Π.Δ.Ε)».)
Έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 1ης Απριλίου 2013. 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφος 4 του Κανονισμού της Βουλής)
 1. Η με αριθμό 1219/26-3-2013 επίκαιρη ερώτηση του Βουλευτή Πέλλας της Νέας Δημοκρατίας κ. Ιορδάνη Τζαμτζή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις επιτροπές του Κέντρου Πιστοποίησης Αναπηρίας (ΚΕ.Π.Α.)
2. Η με αριθμό 1223/26-3-2013 επίκαιρη ερώτηση της Βουλευτού Α΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μαρίας Μπόλαρη προς τον Υπουργό Υγείας, σχετικά με την υποβάθμιση του Γενικού Νοσοκομείου Πατησίων.
3. Η με αριθμό 1215/26-3-2013 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την αυστηρή τήρηση των μέτρων ασφαλείας στα ορυχεία και τους Ατμοηλεκτρικούς Σταθμούς της «Δ.Ε.Η. Α.Ε».
4. Η με αριθμό 1231/26-3-2013 επίκαιρη ερώτηση του Βουλευτή Αχαΐας του Λαϊκού Συνδέσμου-Χρυσή Αυγή κ. Μιχαήλ Αρβανίτη-Αβράμη προς τον Υπουργό Εθνικής Άμυνας, σχετικά με την πιθανή μετεγκατάσταση του Κέντρου Εκπαιδεύσεως Τεχνικού (Κ.Ε.ΤΧ.) στην Πάτρα.
 5. Η με αριθμό 1227/26-3-2013 επίκαιρη ερώτηση του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την υπερφόρτωση του ΧΥΤΑ Φυλής.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου ( Άρθρο 130 παράγραφος 4 του Κανονισμού της Βουλής) 
 1. Η με αριθμό 1220/26-3-2013 επίκαιρη ερώτηση του Βουλευτή Τρικάλων της Νέας Δημοκρατίας κ. Ηλία Βλαχογιάννη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ένταξη μεγάλης έκτασης του Νομού Τρικάλων σε καθεστώς υψηλής προστασίας με το δίκτυο NATURA 2000.
 2. Η με αριθμό 1224/26-3-2013 επίκαιρη ερώτηση του Βουλευτή Φθιώτιδας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Βασιλείου Κυριακάκη προς τους Υπουργούς Υγείας και Οικονομικών, σχετικά με την καταβολή των δεδουλευμένων εφημεριών στους ιατρούς του Ε.Σ.Υ
3. Η με αριθμό 1216/26-3-2013 επίκαιρη ερώτηση του Βουλευτή Β΄ Αθήνας των Ανεξάρτητων Ελλήνων κ. Βασιλείου Καπερνάρου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την εφαρμογή των διατάξεων του ν. 3861/2010 από όλους τους φορείς του δημοσίου.
4. Η με αριθμό 1232/26-3-2013 επίκαιρη ερώτηση του Βουλευτή Β΄ Πειραιά του Λαϊκού Συνδέσμου - Χρυσή Αυγή κ. Ιωάννη Λαγού προς τον Υπουργό Εθνικής Άμυνας, σχετικά με τη χορήγηση αδειών σε στελέχη των Ενόπλων Δυνάμεων προκειμένου να συμμετέχουν σε προγράμματα ΜΚΟ.
5. Η με αριθμό 1228/26-3-2013 επίκαιρη ερώτηση της Βουλευτού Α΄ Θεσσαλονίκης της Δημοκρατικής Αριστεράς κ. Ξηροτύρη – Αικατερινάρη προς τους Υπουργούς Οικονομικών και Ανάπτυξης, Ανταγωνιστικότητας, Υποδομών Μεταφορών και Δικτύων, σχετικά με την εγκατάσταση συστήματος εισροών και εκροών στα πρατήρια υγρών καυσίμων για την καταπολέμηση του λαθρεμπορίου και της φοροδιαφυγής.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 1222/26-3-2013 επίκαιρη ερώτηση δευτέρου κύκλου της Βουλευτού Ηρακλείου του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μαρίας Διακάκη προς τον Υπουργό Δημόσιας Τάξης και Προστασίας του Πολίτη, σχετικά με την πρόσληψη των επιτυχόντων επτακοσίων είκοσι πέντε δόκιμων πυροσβεστών στο Πυροσβεστικό Σώμα. 
Στην επίκαιρη ερώτηση της κυρίας συναδέλφου θα απαντήσει ο Υπουργός Δημόσιας Τάξης και Προστασίας του Πολίτη κ. Δένδιας. 
Το λόγο έχει η κ. Μαρία Διακάκη, για να αναπτύξει την επίκαιρη ερώτησή της.","ΕΠΙΚΥΡΩΣΗ ΠΡΑΚΤΙΚΩΝ",NA
"98182"," Ευχαριστώ πολύ, κύριε Πρόεδρε.
Κύριε Υπουργέ, το Υπουργείο Προστασίας του Πολίτη αρχικά φαίνεται να αναγνωρίζει το πρόβλημα έλλειψης προσωπικού στο Πυροσβεστικό Σώμα και το Δεκέμβριο του 2011 δημοσιεύεται η προκήρυξη για την κατάταξη στο Πυροσβεστικό Σώμα των επτακοσίων είκοσι πέντε δοκίμων πυροσβεστών γενικών καθηκόντων.
Μετά από πολύμηνη καθυστέρηση, πρόσφατα, τον Οκτώβριο του 2012, ανακοινώθηκαν οι πίνακες των επιτυχόντων. Την 31-12-2012 δημοσιεύτηκαν στο τεύχος Γ΄ του ΦΕΚ και οι κυρωμένοι πίνακες των επιτυχόντων υποψηφίων με διετή ισχύ.
Παρ’όλα αυτά, και μετά την αδικαιολόγητη καθυστέρηση στην πορεία του διαγωνισμού, οι επιτυχόντες του διαγωνισμού αυτού δεν έχουν ακόμα προσληφθεί.
Οι ανάγκες του Πυροσβεστικού Σώματος ολοένα και αυξάνονται, ενώ η στελέχωσή του αποδυναμώνεται. Οι αναμενόμενες συνταξιοδοτήσεις, που θα οδηγήσουν ακόμη περισσότερους υπηρετούντες εκτός του Σώματος, σε συνδυασμό με τη μνημονιακή δέσμευση για αναστολή προσλήψεων, αποδυναμώνουν το Πυροσβεστικό Σώμα.
Επιπλέον, ειδικές και έκτακτες ανάγκες προκύπτουν από την έναρξη της αντιπυρικής περιόδου το Μάιο, ανάγκες, μάλιστα, που δεν πειθαρχούνται από τις προβλέψεις του μνημονίου.
Η αποστολή του Πυροσβεστικού Σώματος είναι διαρκής και δημόσια. Αφορά την ασφάλεια και την προστασία της ζωής και της περιουσίας των πολιτών και του κράτους, κατά των κινδύνων πυρός και των φυσικών και τεχνολογικών καταστροφών. Η αποστολή αυτή δεν μπορεί να επιτευχθεί με αποτελεσματικότητα από ένα Πυροσβεστικό Σώμα τριών ταχυτήτων –το μόνιμο προσωπικό, τους πυροσβέστες πενταετούς υποχρέωσης και τους εποχικούς πυροσβέστες- και δεν μπορεί βεβαίως να αποδυναμώνεται διαρκώς.
Επειδή το Πυροσβεστικό Σώμα θα πρέπει να ανταποκρίνεται ως κρατική υπηρεσία με αποτελεσματικότητα στο δημόσιο ρόλο του και την κοινωνική του αποστολή, επειδή γίνεται ολοένα και πιο επιτακτική η ανάγκη πρόσληψης επτακοσίων είκοσι πέντε επιτυχόντων του διαγωνισμού, όπως επιβάλλουν όχι μόνο οι ανάγκες του Σώματος, αλλά και οι αρχές ενός κράτος-δικαίου, επειδή ήδη ο αριθμός των ανέργων ξεπερνά το ενάμισι εκατομμύριο και τετρακόσιες χιλιάδες οικογένειες δεν έχουν κανέναν εργαζόμενο, επειδή οι στόχοι δημοσιονομικής πειθαρχίας δεν υπερτερούν βεβαίως των κοινωνικών αναγκών, σας ερωτώ το εξής:
Πότε προτίθεται η Κυβέρνηση να αποκαταστήσει την αδικία σε βάρος των επτακοσίων είκοσι πέντε επιτυχόντων δοκίμων πυροσβεστών και να τους κατατάξει επιτέλους στο Πυροσβεστικό Σώμα;","ΜΑΡΙΑ ΔΙΑΚΑΚΗ",129
"98183"," Ο Υπουργός Δημόσιας Τάξης και Προστασίας του Πολίτη κ. Νικόλαος Δένδιας, έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98184"," Σας ευχαριστώ, κύριε Πρόεδρε. 
Ευχαριστώ, κυρία συνάδελφε, για την ερώτηση. Επακριβώς τοποθετηθήκατε επί των δεδομένων, με μια μικρή εξαίρεση –δεν έχει καμμία πρακτική σημασία- ότι η δημοσίευση των κυρωμένων πινάκων έγινε στις 31-12-2008.  Δεν έχει καμμία σημασία, επί της ουσίας –εμένα οι υπηρεσίες μου είπαν ότι δημοσιεύθηκαν το Δεκέμβρη- ό,τι είπατε ήταν απολύτως ακριβές. 
Επειδή είναι καλό στις ερωτήσεις να απαντάμε ευθέως, θα μου επιτρέψετε να χρησιμοποιήσω την πρωτολογία για να σας απαντήσω και τη δευτερολογία για να θέσω ένα γενικότερο θέμα, που αφορά το Πυροσβεστικό Σώμα. 
Επί της πρωτολογίας, πρέπει να σας πω ειλικρινώς ότι το θέμα δεν εξαρτάται από το Υπουργείο το οποίο ρωτάτε, δηλαδή το Υπουργείο Προστασίας του Πολίτη, του οποίου εγώ προΐσταμαι, σε αυτήν τη χρονική συγκυρία. Ακριβώς για τους λόγους που θέσατε και εσείς στην ερώτησή σας, εμείς βρισκόμαστε σε συνεργασία με το Υπουργείο Διοικητικής Μεταρρύθμισης. Εφόσον μας επιτραπεί και υπάρχει οικονομική δυνατότητα, θα προβούμε στην πρόσληψη των επιτυχόντων. Γι’ αυτό ακριβώς εγένετο και η δημοσίευση και κυρώθηκαν οι πίνακες των επιτυχόντων.
Λυπάμαι που δεν μπορώ να σας πω κάτι συγκεκριμένο, αλλά είναι κάτι που δεν εξαρτάται από το συγκεκριμένο Υπουργείο. Θα μου επιτρέψετε στη δευτερολογία μου να πω και δύο ευρύτερα πράγματα, τα οποία αφορούν τη στελέχωση του Πυροσβεστικού Σώματος και του υλικού του Πυροσβεστικού Σώματος.
Ευχαριστώ.","ΝΙΚΟΛΑΟΣ ΔΕΝΔΙΑΣ",122
"98185"," Το λόγο έχει η κ. Διακάκη.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98186"," Ευχαριστώ, κύριε Πρόεδρε.
Σε προηγούμενη απάντηση που δώσατε και συγκεκριμένα στην ερώτηση με αριθμό πρωτοκόλλου 163/16-07-2012, απαντήσατε ότι με την ολοκλήρωση του ενός διαγωνισμού αναμένεται η κάλυψη όλων σχεδόν των οργανικών θέσεων που παρουσίαζε μέχρι εκείνη την περίοδο το Πυροσβεστικό Σώμα, μια παραδοχή δηλαδή, από εσάς ότι οι ανάγκες υπάρχουν και ότι η πρόσληψη αυτών των επιτυχόντων στον διαγωνισμό είναι απαραίτητη. Παρ’όλα αυτά και τώρα, αλλά και σε απαντήσεις σας μεταγενέστερου χρόνου μας λέτε ότι εν καιρώ θα γίνουν αυτές οι προσλήψεις.
Όμως, κύριε Υπουργέ, οι απαντήσεις των Υπουργείων εδώ είναι αντικρουόμενες. Ο κ. Σταϊκούρας απαντά ότι έχει γίνει η απαραίτητη πρόβλεψη στον προϋπολογισμό για την κάλυψη των προσλήψεων. Εσείς μας λέτε εν ευθέτω χρόνο με την οριστικοποίηση, υλοποίηση της υπ’ όψιν πρόσληψης και το Υπουργείο Μεταρρύθμισης ότι αυτές οι προσλήψεις είναι αδύνατον να πραγματοποιηθούν λόγω μνημονίου. Τελικά τι από όλα αυτά ισχύει;
Υπάρχει ένα προηγούμενο που είναι η κατάταξη πενήντα πτυχιούχων της ανώτατης εκπαίδευσης σε αντίστοιχες κενές οργανικές θέσεις αξιωματικών γενικών καθηκόντων τον Δεκέμβρη του 2012. Αυτές αξιολογήθηκαν σε παράλληλο χρόνο με τους Πυροσβέστες τον Δεκέμβρη του 2011. Αυτό πώς έγινε; Γι’ αυτό και ισχυριζόμαστε ότι ο διορισμός τους ενισχύει τη δική μας επιχειρηματολογία για την άμεση κατάταξη των επτακοσίων είκοσι πέντε επιτυχόντων υποψηφίων δοκίμων πυροσβεστών γενικών καθηκόντων στο Πυροσβεστικό Σώμα. 
Παράλληλα, το Δεκέμβρη του 2012 εγκρίνατε την πρόσληψη ιδιωτών κυβερνητών ελικοπτέρων με σχέση εργασίας ιδιωτικού δικαίου ορισμένου χρόνου στο Πυροσβεστικό Σώμα. Είναι πολιτική επιλογή ή αυθαίρετη και παράνομη άρνηση κατάταξης δοκίμων πυροσβεστών που θα συνέβαλαν στην ενίσχυση της επιχειρησιακής αποτελεσματικότητας του Πυροσβεστικού Σώματος σε μόνιμη και διαρκή βάση;
 Ξέρουμε πάρα πολύ καλά ότι οι ανάγκες του Πυροσβεστικού Σώματος αυξάνονται τόσο εν όψει της αντιπυρικής περιόδου όσο και του κύματος συνταξιοδότησης που αναμένεται να προκαλέσει η δραματική μείωση του εφάπαξ του 2014.
 Με τη μείωση των λειτουργικών δομών του Πυροσβεστικού Σώματος κατά 30% κατόπιν επιταγής του μνημονίου 3 που θα εφαρμόσετε και εφαρμόζεται ως πείραμα στο Πυροσβεστικό Σώμα, σε συνδυασμό με τη μείωση των λειτουργικών δαπανών και το πάγωμα των προσλήψεων 2013-2015 επιχειρείτε τη συρρίκνωση του Πυροσβεστικού Σώματος. Το αίτημα των σωματείων του χώρου για ενιαίο, αυτόνομο και αδιαίρετο Πυροσβεστικό Σώμα απορρίπτεται από την πολιτική της κατάτμησης των αρμοδιοτήτων και λειτουργιών που επιλέγετε.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Τελειώνω, κύριε Πρόεδρε.
Ενώ η σημερινή τριχοτόμηση του υπηρετούντος προσωπικού προκρίθηκε ως λύση ευελιξίας για την αντιμετώπιση άμεσων αναγκών, τελικά λειτουργεί ως παράγοντας αποδιοργάνωσης.
 Κύριε Υπουργέ, είναι θέμα δημοκρατικής τάξης και σεβασμού του Συντάγματος η πρόσληψη όλων αυτών των επιτυχόντων. Με την πρόσληψη των επτακοσίων είκοσι πέντε και ενισχύεται από μιας το Πυροσβεστικό Σώμα, αλλά και διασφαλίζετε τις θέσεις εργασίας για αυτούς τους νέους ανθρώπους.
Ευχαριστώ πολύ.","ΜΑΡΙΑ ΔΙΑΚΑΚΗ",129
"98187"," Το λόγο έχει ο Υπουργός κ. Δένδιας.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98188"," Σας ευχαριστώ, κύριε Πρόεδρε.
Αγαπητή, κυρία συνάδελφε, κατ’ αρχάς καταλαβαίνετε ότι επαναλαμβάνομαι. Όχι, απλώς δεν υπάρχει αντίρρηση από την πλευρά του Υπουργείου για την πρόσληψη. Βεβαίως, είναι καλοδεχούμενη και όπως είπατε και εσείς θα ενισχύσει.
Όσον αφορά το προσωπικό του Πυροσβεστικού Σώματος –αν μου επιτρέψετε να σας πω- το κύριο πρόβλημα δεν είναι η αριθμητική υστέρηση. Αυτό δεν είναι ακριβές. Το καλοκαίρι μάλιστα με τους εποχικούς υπάρχει περίπου πλήρης κάλυψη των οργανικών θέσεων.
 Το μεγάλο πρόβλημα όσον αφορά το προσωπικό του Πυροσβεστικού Σώματος είναι –νομίζω το γράφετε και εσείς στην ερώτησή σας- ο τρόπος κατανομής τους σε διάφορες κατηγορίες που δεν επιτρέπει τις συνέργειες. Έχουμε, δηλαδή, διαφόρων κατηγοριών, πενταετούς, εποχικούς κ.λπ. το οποίο δεν είναι οργανωτικά ορθό. Η ομογενοποίηση, λοιπόν, των συνθηκών εργασίας του ανθρώπινου δυναμικού Πυροσβεστικού Σώματος σε ένα βάθος χρόνου είναι πάρα πολύ σημαντική για το Πυροσβεστικό Σώμα. 
Θα μου επιτρέψετε να πω και δύο πράγματα ακόμα. Κατ’ αρχάς όσον αφορά την περίοδο που έρχεται, έχει αρχίσει πολύ έντονη δραστηριότητα, περιοδείες του γενικού γραμματέα σε όλη την Ελλάδα, έλεγχος των υλικών μέσων, προσπάθεια να είναι σε κατάσταση ετοιμότητος για το καλοκαίρι που έρχεται. 
Η χώρα όμως –και θέλω να είμαι ειλικρινής σε αυτό- έχει μεγάλο έλλειμμα στα υλικά μέσα. Κατ’ αρχάς ο στόλος των αεροσκαφών που είναι το κύριο όπλο πυρόσβεσης –κακώς, κατά την άποψή μου, αλλά παραμένει το κύριο όπλο πυρόσβεσης και θα χρειαστούμε χρόνια για να αλλάξουμε το μοντέλο- είναι γερασμένος και χρειάζεται αλλαγή. Ιδιαίτερα τα παλιά αεροσκάφη, τα Canadair 215 είναι αεροσκάφη που στην πραγματικότητα έχουν σχεδόν επιμετρήσει τον χρόνο της ζωής τους και μόνο με πάρα πολύ φιλότιμες προσπάθειες και της Πολεμικής Αεροπορίας μπορούν και υπηρετούν τις ανάγκες του Έλληνα πολίτη.
Έχουμε πρόβλημα, όπως έχουμε και μεγάλο πρόβλημα στα αυτοκίνητα. Και εκεί γίνονται προσπάθειες και από το εσωτερικό να «τρέξουν» -δεν «έτρεχαν- τα κονδύλια του ΕΣΠΑ για να μπορέσουμε να πάρουμε κάποια καινούργια αυτοκίνητα, αλλά είναι μεγάλος ο διαγωνισμός, καθώς επίσης να υπάρξει και βοήθεια από ξένες ευρωπαϊκές χώρες για να πάρουμε κάποια καινούργια αυτοκίνητα. Το κύριο πρόβλημα, όμως, που αντιμετωπίζουμε –και ελπίζω να μην μας κοστίσει την περίοδο που έρχεται- είναι το πολύ γερασμένο και παλιό υλικό μας. 
Από την άλλη, θα μου επιτρέψετε να σας πω, με κάθε σεβασμό στην άποψή σας, ότι αδικείτε λίγο την προσπάθεια αλλαγής του μοντέλου. Είναι απαραίτητο –όχι επειδή το ζητά οποιαδήποτε τρόικα ή οποιαδήποτε μνημονιακή υποχρέωση- να αλλάξουμε τη δομή διοίκησης και του Πυροσβεστικού Σώματος και της Ελληνικής Αστυνομίας. Είναι απαρχαιωμένες, είναι πολυτελείς. Έχουν πάρα πολλά κουτάκια στο οργανόγραμμα για να μπορούν να υπάρχουν θέσεις. Δεν χρειάζονται. 
Η εξοικονόμηση δαπανών συγχρόνως σημαίνει βελτίωση του λειτουργικού μοντέλου εις όφελος των υπηρεσιών προς τον Έλληνα πολίτη και θα το δείτε και θα έχετε την ευκαιρία να το κρίνετε και οι απόψεις σας θα είναι και τότε απολύτως σεβαστές όταν θα έρθει, μετά από εξαντλητικό διάλογο με όλους, το νομοθέτημα αυτό στη Βουλή. Είναι σχεδόν έτοιμο.
Αν μου επιτρέψετε –καταλήγω- να σας πω και κάτι άλλο, στο οποίο νομίζω ότι θα σας βρω απολύτως σύμφωνη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Με συγχωρείτε, κύριε Πρόεδρε, θα χρειαστώ μισό λεπτό ακόμη.
Είναι πολύ σημαντικό για την ελληνική κοινωνία –και παρακαλώ και τη δική  σας στήριξη σε αυτό- να πείσουμε τους Έλληνες πολίτες ότι πρέπει να αλλάξουμε το μοντέλο. Δηλαδή και η τοπική αυτοδιοίκηση και ο εθελοντισμός και ο καθένας από εμάς ξεχωριστά έχει ευθύνη για την πυρόσβεση. Η πυρόσβεση δεν είναι μόνο θέμα των επαγγελματιών πυροσβεστών, μονίμων υπαλλήλων και του Πυροσβεστικού Σώματος και των αεροσκαφών. Είναι δουλειά του καθενός από εμάς, όπως σε όλη την Ευρώπη και σε όλον τον κόσμο. Εάν αυτό δεν γίνει, ο δασικός πλούτος της χώρας, ο φυσικός πλούτος της χώρας, ο πολιτιστικός πλούτος της χώρας δεν μπορεί να προστατευθεί μόνο από τους πυροσβέστες.
Σας παρακαλώ θερμά, λοιπόν, αυτήν την αντίληψη –που είμαι σίγουρος ότι και για ιδεολογικούς λόγους και εσείς τη συμμερίζεστε- να μπορέσουμε όλοι μαζί να την περάσουμε στην ελληνική κοινωνία.
Σας ευχαριστώ πολύ.","ΝΙΚΟΛΑΟΣ ΔΕΝΔΙΑΣ",122
"98189"," Και εμείς ευχαριστούμε.
Θα συζητηθεί η πέμπτη με αριθμό 1229/26-3-2013 επίκαιρη ερώτηση πρώτου κύκλου του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τον Υπουργό Εξωτερικών, σχετικά με την απάντηση της Ελλάδας στη ρηματική διακοίνωση της Τουρκίας προς το ΟΗΕ.
Το λόγο έχει ο κ. Παππάς για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98190"," Κύριε Πρόεδρε, θα είμαι σύντομος. 
Παρακαλώ εκτός χρόνου, αν έχετε την καλοσύνη, για να κάνω μια επισήμανση. Σήμερα είναι Παρασκευή και είναι η ώρα του Πρωθυπουργού για τον κ. Σαμαρά, τον απόντα για άλλη μια Παρασκευή κ. Σαμαρά, ο οποίος δυστυχώς δεν στάθηκε εξαφανισμένος μόνο από το ελληνικό Κοινοβούλιο, αλλά στάθηκε τραγικά απών και από την κυπριακή κρίση. Στέλνει στο ελληνικό Κοινοβούλιο τους Υπουργούς του, αποποιείται προσωπικές ευθύνες και πολιτικό κόστος. Δικαιολογείται σε εσάς, στη Διάσκεψη των Προέδρων, στο Προεδρείο της Βουλής, πως δεν έχει χρόνο, διάστημα κατά το οποίο –σε κρίσιμες στιγμές- μπορεί να δέχεται ομάδα φοιτητών κολλεγίων του εξωτερικού ακόμη και χωρίς ραντεβού ή μάλλον με ραντεβού, το οποίο του το κλείνει τελευταία στιγμή ο κ. Στουρνάρας.
Είναι κρίμα και επικίνδυνο για τη χώρα να έχει αυτήν τη στιγμή τον κ. Σαμαρά στη θέση του ηγέτη της, τον πολιτικό της ασυνέπειας, έναν ηγέτη γόνο μιας ιστορικής οικογένειας, ο οποίος όμως αποδεικνύεται πολύ λίγος απέναντι στις δύσκολες περιστάσεις. Δυστυχώς, δεν διαθέτει καμμία αξιοπιστία, καμμία πυγμή. Στέκεται φοβισμένος, χωρίς σχέδιο και όραμα. 
Είναι δύσκολο για κάθε Έλληνα να συνειδητοποιήσει πως το μέλλον των παιδιών του και της πατρίδας κρίθηκε εξωθεσμικά, χωρίς τη δική του γνώμη, στο ραντεβού του Κατάρ.
Κύριε Υπουργέ, γνωρίζω πως θα υπερασπιστείτε τον Αρχηγό σας, θα μιλήσετε για τις υπεύθυνες πολιτικές σας, θα μιλήσετε για τις κραυγές των άκρων, θα μιλήσετε για το σεβασμό στο διεθνές δίκαιο και όλα αυτά τα ωραία, τα γνωστά, τα τετριμμένα. Δυστυχώς, τα λόγια που θα πείτε δεν αλλάζουν την πικρή αλήθεια.
Κύριε Υπουργέ, από τις αρχές του έτους ο ελληνικός Τύπος μάς βομβάρδιζε με δημοσιεύματα ότι θα γίνει εαρινή επίθεση της Κυβέρνησης σχετικά με την ΑΟΖ, ότι ο ελληνικός λαός θα πρέπει να προετοιμαστεί να ανοίξει τα πανιά την Άνοιξη, ότι στη Νοτιοανατολική Μεσόγειο θα πνεύσει νέος άνεμος, ότι θα αποσταλούν οι συντεταγμένες των θαλάσσιων ζωνών στον ΟΗΕ, ότι θα μπει επιτέλους ένας δρόμος στην αξιοποίηση του υποθαλάσσιου ορυκτού πλούτου της πατρίδας μας. 
Όμως, αντί γι’ αυτό, βλέπουμε ότι ο ελληνισμός δέχεται μία ολομέτωπη επίθεση. Η Κύπρος εξαναγκάστηκε, με τον πιο ωμό τρόπο, να γονατίσει υποκύπτοντας στους εκβιασμούς των δανειστών της. Πρόκειται σαφώς για ένα ξεκάθαρο μήνυμα προς την Ελλάδα, ότι δηλαδή, θα υποστείτε και εσείς τα ίδια, εάν δεν παραδώσετε τον ορυκτό σας πλούτο.
Κύριε Υπουργέ, βλέπουμε ότι η χώρα μας μπαίνει ταχύτατα σε μια διπλωματική απομόνωση. Έχουν πέσει και οι τελευταίες ψευδαισθήσεις για την περίφημη συμμαχία με το Ισραήλ. Έχει υποστεί μια κατάρρευση η περίφημη Ελληνο-Ισραηλινή συμμαχία και βλέπουμε την επαναπροσέγγιση της Τουρκίας με το Ισραήλ, με την επίβλεψη μάλιστα των Ηνωμένων Πολιτειών. 
Εκτός αυτού, βλέπουμε –και τελειώνω, κύριε Πρόεδρε- ότι καταρρέει το δόγμα του Πρωθυπουργού περί ευρωπαϊκής ΑΟΖ –μια νέα ορολογία που εισήχθη στα διπλωματικά πράγματα- διότι με το ψήφισμα στον ενεργειακό χάρτη της πορείας μέχρι το 2050 η Ευρωπαϊκή Ένωση δηλώνει στην παράγραφο 77 απερίφραστα: «Η οριοθέτηση της ΑΟΖ θα προκαλέσει τριβές με τρίτες χώρες, από τις οποίες η Ευρωπαϊκή Ένωση θα πρέπει να κρατήσει αποστάσεις και να μην εμπλακεί η ίδια». Το λένε οι ίδιοι οι Ευρωπαίοι.
Κατόπιν τούτου, ερωτάστε και θα ακούσουμε με ενδιαφέρον την απάντησή σας: Ποιες ενέργειες θα κάνετε, προκειμένου η Ελλάς να μην βρεθεί σε διπλωματική απομόνωση και ως εκ τούτου οδηγηθεί εκούσα-άκουσα σε συνεκμετάλλευση των πλουτοπαραγωγικών της πηγών; Έχουμε και την τελευταία συνέντευξη του κ. Νταβούτογλου.
Δεύτερον, πώς προτίθεστε να αντιδράσετε στην από 12-3-2013 –που είναι το θέμα μας- ρηματική διακοίνωση, την οποία απέστειλε η Τουρκία προς τον Οργανισμό Ηνωμένων Εθνών σε απάντηση της αντίστοιχης ελληνικής διακοίνωσης της 20ης Φεβρουαρίου 2013;","ΧΡΗΣΤΟΣ ΠΑΠΠΑΣ",418
"98191"," Το λόγο έχει ο κ. Τσιάρας για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98192"," Κύριε συνάδελφε, οι σκέψεις που εκφράσατε για το πρόσωπο του Πρωθυπουργού νωρίτερα, θα έλεγα ότι αδικούν εσάς τον ίδιο. Σας αδικούν όχι γιατί απλά και μόνο το σύνολο της ελληνικής κοινωνίας βλέπει και παρακολουθεί την ένταση και την αδιάκοπη προσπάθεια με την οποία εργάζεται ο Πρωθυπουργός, τουλάχιστον από τις τελευταίες εκλογές και μετά, αλλά κυρίως, διότι βλέπει κάποιος με τον πλέον σαφή τρόπο ότι η Ελλάδα, μέρα με τη μέρα και βήμα-βήμα, μπαίνει σε μια εντελώς διαφορετική τροχιά. 
Αν μένει κανείς σε τέτοιου είδους κρίσεις, αντιλαμβάνεστε ότι το πρώτο το οποίο ενδεχομένως καταφέρνει είναι να βάλει κατά θεσμών. Τουλάχιστον ειδικά αυτήν την περίοδο η πατρίδα μας έχει ανάγκη από μια εντελώς διαφορετική θεώρηση. Είναι μια εποχή που πρέπει να ενώσουμε δυνάμεις και να δούμε το μέλλον ως αδήριτη ανάγκη στήριξης των εθνικών μας επιλογών.
Σε ό,τι αφορά την ουσία της ερώτησής σας, η ελληνική αντίδραση στις παραχωρήσεις αδειών τον Απρίλιο του 2012 από την τουρκική κυβέρνηση προς την τουρκική Κρατική Εταιρεία Πετρελαίων, σε περιοχές που εμπίπτουν σε ελληνική υφαλοκρηπίδα νοτίως της Ρόδου και του Καστελόριζου, υπήρξε άμεση και το ξέρουμε όλοι μας.
Έγιναν διαβήματα διαμαρτυρίας προς την τουρκική πλευρά με επίδοση και σχετικών ρηματικών διακοινώσεων που απέρριψαν και αντέκρουσαν πλήρως τους τουρκικούς ισχυρισμούς, εν προκειμένω. Ταυτόχρονα, ενημερώθηκαν εταίροι και σύμμαχοι στη Ευρωπαϊκή Ένωση και φυσικά και στο ΝΑΤΟ. Επίσης, κατετέθη στον ΟΗΕ ρηματική διακοίνωση, διά της οποίας η Ελλάδα ενημέρωσε τον Οργανισμό και τα αρμόδια όργανά του για τις τουρκικές παραχωρήσεις και τις ελληνικές θέσεις.
Η απαντητική ρηματική διακοίνωση της τουρκικής πλευράς επαναλαμβάνει, όπως εξάλλου αναμενόταν, τις γνωστές απόψεις της Τουρκίας, αναφορικά με τα δικαιώματα των νησιών σε θαλάσσιες ζώνες. Οι όποιες τουρκικές ενέργειες διεκδίκησης υφαλοκρηπίδας σε περιοχές ελληνικής δικαιοδοσίας είναι ατελέσφορες, καθώς δεν μπορούν να επιφέρουν έννομες συνέπειες στο μέτρο που αντιβαίνουν τους σχετικούς κανόνες του Διεθνούς Δικαίου της Θάλασσας.
Εμείς, πιστεύουμε ότι έχουν αντικρουστεί και αποκρούονται με τον καλύτερο δυνατό τρόπο. Το μόνο αποτέλεσμα της όποιας τέτοιας απόπειρας αμφισβήτησης ελληνικών δικαιωμάτων είναι η καλλιέργεια εντάσεων που δεν συνάδουν, βεβαίως, με την αρχή των σχέσεων καλής γειτονίας.
Ειδικότερα δε, σε ό,τι αφορά το Καστελόριζο, καθώς γίνεται συγκεκριμένη αναφορά, έχουμε πει –και το επαναλαμβάνουμε- ότι το Καστελόριζο δεν είναι ένα απομονωμένο νησί. Είναι ανέκαθεν αναπόσπαστο τμήμα, ιστορικά, γεωγραφικά και διοικητικά των Δωδεκανήσων και –σύμφωνα με τις σαφέστατες διατάξεις του Δικαίου της Θάλασσας- το Καστελόριζο, όπως όλα τα νησιά, έχει πλήρη δικαιώματα για όλες τις θαλάσσιες ζώνες. 
Είναι αυτονόητο πως το Υπουργείο Εξωτερικών, με γνώμονα πάντοτε την προάσπιση των εθνικών μας δικαιωμάτων, κατά τον καλύτερο δυνατό τρόπο, διασφαλίζει όλα τα κυριαρχικά δικαιώματα της χώρας, όπως αυτά απορρέουν από το Διεθνές Δίκαιο, προβαίνοντας στις δέουσες, κατά περίπτωση, διπλωματικές ενέργειες προς κατοχύρωση των ελληνικών θέσεων, εξετάζοντας προσεκτικά και αξιολογώντας ενδελεχώς όλες τις προβλεπόμενες δυνατότητες σε διεθνές επίπεδο.
Η Ελλάδα –το έχουμε πει και το επαναλαμβάνουμε- εργάζεται συστηματικά για την εμπέδωση της σταθερότητας και της ασφάλειας στην ευρύτερη περιοχή μας και επιδιώκει σχέσεις συνεργασίας και καλής γειτονίας με όλες τις γειτονικές χώρες, συμπεριλαμβανομένης φυσικά και της Τουρκίας, σχέσεις όμως –και το τονίζουμε αυτό- που θα αναπτύσσονται με γνώμονα το Διεθνές Δίκαιο και το σεβασμό της εθνικής κυριαρχίας. 
Ειλικρινής και έμπρακτη ανταπόκριση και της άλλης πλευράς, στη βάση βεβαίως των ίδιων αρχών, συνιστά προϋπόθεση για την πραγματική και ουσιαστική βελτίωση των διμερών μας σχέσεων και αυτό εμείς το καθιστούμε σαφές προς τους Τούρκους συνομιλητές μας, χωρίς περιστροφές και με κάθε ευκαιρία.
Σας ευχαριστώ.","ΚΩΝΣΤΑΝΤΙΝΟΣ ΤΣΙΑΡΑΣ",513
"98193"," Το λόγο έχει ο κ. Παππάς.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98194"," Κύριε Τσιάρα, είστε έμπειρος, αλλά και εσείς αδικήσατε τον εαυτό σας, την πατήσατε την πεπονόφλουδα με τον Πρωθυπουργό με το να τον υπερασπιστείτε, διότι τα έργα και ημέρες του Πρωθυπουργού –δεν θα τα πάρουμε συνολικά, θα μιλήσουμε μόνο για την τελευταία εβδομάδα- φάνηκαν: «MICHELIN», Τσιμέντα Χαλκίδας, «DELICA». Ο Πρωθυπουργός σας και η Κυβέρνησή σας στο σύνολό της, είναι τυφλωμένη, πολιτεύεται –θα έλεγα- σαν σε ραντεβού στα τυφλά.
Πολιτεύεστε με έναν μικροπολιτικό εγωισμό. Μετατρέπεστε ηθελημένα ή αθέλητα σε πέμπτη φάλαγγα που δορυφοροποιεί την Ελλάδα στον οθωμανικό άξονα. Η πολιτική σας είναι εγκληματική για εμάς. Το αποδείξατε πρόσφατα στην Κύπρο. Είχατε τη μεγάλη ευκαιρία να πετάξετε την τρόικα έξω απ’ το έδαφος της Κύπρου, εσείς όμως δεν τη βοηθήσατε, μόνο και μόνο προκειμένου να φανεί η γύμνια η δική σας, η γύμνια της μνημονιακής πολιτικής σας, να φανείτε αρεστοί στους δανειστές μας. Αρνηθήκατε τη βοήθεια στην Κύπρο και για έναν ακόμη λόγο, για να μην πέσει η Κυβέρνησή σας. Γι’ αυτό σας λέω ότι πολιτεύεστε μικροπολιτικά. Η συγκυβέρνηση καταλήγει με την πολιτική της να γίνει -απλά το λέει ο λαός- το γιουσουφάκι της Άγκυρας. 
Έχουμε δηλώσει επανειλημμένα ότι η μόνη απάντηση που αρμόζει στους προκλητικούς Οθωμανούς πηγάζει απ’ το τρίπτυχο: εθνική ομοψυχία - πανίσχυρες ένοπλες δυνάμεις - επιθετική εξωτερική πολιτική. Μόνο έτσι μπορεί να πεταχτεί ο Αττίλας έξω από την Κύπρο. Μόνο έτσι θα καταστεί εφικτή η άμεση εκμετάλλευση των ενεργειακών μας κοιτασμάτων τόσο της Ελλάδας όσο και της Κύπρου, προς όφελος του ίδιου λαού, του ελληνικού λαού.
Ελλάδα και Κύπρος χρειάζονται μια ενιαία εθνική συμμαχία για να αντισταθούμε στην επέλαση των τοκογλύφων. Το σύνθημα που θα εμπνεύσει τη διασφάλιση αυτών των κυριαρχικών δικαιωμάτων του ενός λαού, αλλά των δύο κρατών, είναι το «Κύπρος-Αιγαίο, μέτωπο ενιαίο». Καμμία άλλη λογική, καμμία άλλη προσέγγιση δεν μπορεί να έχει αποτέλεσμα. 
Ως Χρυσή Αυγή έχουμε δηλώσει από καιρό ότι η πολιτική σας όχι μόνο χωρίζει την Ελλάδα από την Κύπρο, αλλά φοβόμαστε ότι μεταξύ αυτών των δύο κρατών θα παρεμβληθεί εντός ολίγου και ένα τρίτο, ιδιότυπο κράτος, ένας αυτόνομος χώρος -έτσι θα ονομαστεί- ο οποίος θα αποτελείται από τις θαλάσσιες ζώνες των δύο χωρών, συνεχίζοντας αυτήν την άτολμη και διστακτική πολιτική σας. Φοβούμαστε ότι στα δικά μας νερά, στην ΑΟΖ της Ελλάδας και της Κύπρου, πολύ σύντομα θα κάνουν κουμάντο οι ξένες εταιρείες των τοκογλύφων και των δανειστών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Σας καλώ, κύριε Τσιάρα, ως εκπρόσωπο του Υπουργείου Εξωτερικών, να απαντήσετε δυναμικά, σθεναρά, να απαντήσετε ελληνικά, όπως πρέπει. Σας καλώ να απαντήσετε στις κλιμακούμενες προκλήσεις και να μην επαναπαύεστε σε άτολμες ανακοινώσεις στην ιστοσελίδα του Υπουργείου σας, οι οποίες μάλιστα ανακοινώσεις γράφονται στα αγγλικά και όχι στα ελληνικά. Ελληνικό Υπουργείο Εξωτερικών είστε. Διορθωθείτε εκεί στο Υπουργείο εξωτερικών. Σας το λέμε καλοπροαίρετα.
Οι Τούρκοι ήταν πάντοτε εχθροί μας και εργάζονται ασταμάτητα για την κατάληψη της χώρας μας. Αυτοί μας στέλνουν τους ισλαμιστές λαθρομετανάστες και το ξέρετε. Μη φοβηθείτε, απαντήστε επιτέλους στην πρόκληση των ιστορικά προαιώνιων εχθρών μας και αντισταθείτε στη σύγχρονή αυτή και μόνιμη απειλή για το έθνος μας. Αποκτήστε τη νοοτροπία και τη λεβεντιά του Έλληνα και όχι του ραγιά! Θυμηθείτε έστω και την τελευταία στιγμή ότι είστε απόγονοι Ελλήνων, ότι η Κυβέρνησή σας είναι ελληνική, δεν είναι μια κυβέρνηση διαχειριστών μιας χώρας υπό κατοχή. 
Εν κατακλείδι -και τελειώνω, κύριε Πρόεδρε- αποδείξτε ότι υπάρχει Υπουργείο Εξωτερικών, ελληνικό Υπουργείο Εξωτερικών. Θυμηθείτε ότι στην κατοχική περίοδο το μόνο Υπουργείο που δεν υπήρχε ήταν το Υπουργείο Εξωτερικών. Δυστυχώς, όμως με την πολιτική σας, μας φέρνετε στη θέση του να κάνουμε έναν συνειρμό, έναν αμείλικτο παραλληλισμό, ότι η Κυβέρνησή σας είναι το ίδιο και σύρεται από ξένα κέντρα.","ΧΡΗΣΤΟΣ ΠΑΠΠΑΣ",418
"98195"," Ο Υφυπουργός Εξωτερικών κ. Κωνσταντίνος Τσιάρας έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98196"," Κύριε συνάδελφε, λυπάμαι, γιατί θα επαναλάβω αυτό που διατύπωσα νωρίτερα ως άποψη. 
Αδικείτε τον εαυτό σας. Προφανώς, δεν είδατε και δεν καταλάβατε τίποτα απ’ αυτά που συνέβησαν στην Κύπρο την προηγούμενη εβδομάδα κι ενώ και η ελληνική κοινή γνώμη είναι εμβρόντητη μπροστά σ’ αυτές τις εξελίξεις, εκτιμώντας ότι ενδεχομένως αντίστοιχες καταστάσεις θα ήταν απολύτως καταστροφικές για την ελληνική κοινωνία, εσείς επαναλαμβάνετε έναν πολιτικό λόγο, ο οποίος τουλάχιστον από το σύνολο της ελληνικής κοινωνίας έχει προφανώς αποκηρυχθεί. 
Επιπλέον, κάνετε ένα δεύτερο λάθος. Βλέπετε ότι τουλάχιστον σε οποιαδήποτε προσπάθεια ή σε οποιοδήποτε ζήτημα προκύπτει στην εξωτερική πολιτική της Ελλάδας υπάρχει πάντα άμεση, σαφής και ξεκάθαρη απάντηση. Κι αυτό έγινε ακόμη και χθες. Τώρα, αν η απάντηση ήταν στα αγγλικά -μιας και μιλάμε για μία, αν θέλετε, συνεννόηση, η οποία γίνεται σ’ ένα άλλο επίπεδο- προφανώς δεν είναι το μεμπτό σημείο της όλης συζήτησης. 
Θα προτιμούσα πραγματικά ή μάλλον θα ήταν περισσότερο γενναίο από τη δική σας πλευρά να επικαλεστείτε τον σαφή, άμεσο και κατηγορηματικό τρόπο που το Υπουργείο Εξωτερικών ή κι ο Υπουργός Εξωτερικών Δημήτρης Αβραμόπουλος απάντησε στις προκλητικές δηλώσεις του κ. Νταβούτογλου.","ΚΩΝΣΤΑΝΤΙΝΟΣ ΤΣΙΑΡΑΣ",513
"98197"," Και οι κορβέτες κάνουν βόλτα στο Αιγαίο!","ΗΛΙΑΣ ΠΑΝΑΓΙΩΤΑΡΟΣ",385
"98198"," Θα ήταν πολύ γενναίο από τη δική σας πλευρά και προφανώς θα ήταν και ένα βήμα μπροστά για το πολιτικό μας σύστημα, αν μπορούσαμε να δεχθούμε έστω τις όποιες θετικές ενέργειες ή τις θετικές επιλογές από την πλευρά –αν θέλετε- των στελεχών της Κυβέρνησης. 
Προφανώς είναι μια δύσκολη εποχή, προφανώς δεν γίνονται όλα όπως θέλουμε, αλλά σκεφτείτε ποιες θα ήταν οι εξελίξεις, με γνώμονα βεβαίως αυτά που συνέβησαν στην Κύπρο την προηγούμενη εβδομάδα, αν για τη χώρα μας είχαμε ενδεχομένως διαφορετικές ή λάθος επιλογές.","ΚΩΝΣΤΑΝΤΙΝΟΣ ΤΣΙΑΡΑΣ",513
"98199"," Ο Υπουργός Εξωτερικών παραμένει ατσαλάκωτος!","ΧΡΗΣΤΟΣ ΠΑΠΠΑΣ",418
"98200"," Κύριε Παππά, σας παρακαλώ αφήστε τον κύριο Υπουργό να ολοκληρώσει.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98201"," Κι εγώ σας επαναλαμβάνω ότι εδώ δικαιώνεται για άλλη μια φορά η συγκεκριμένη θέση και στάση του Πρωθυπουργού, ο οποίος προτίμησε μέσα από μια πολύ δύσκολη συγκυρία να οδηγήσει τουλάχιστον την πατρίδα μας, τη χώρα μας, με τη συνεννόηση και των άλλων πολιτικών παρατάξεων, που συνεργάζονται σ’ αυτήν την Κυβέρνηση, σε έναν τόπο ασφαλή, όπου δεν θα ζούσαμε ή δεν θα ζήσουμε γεγονότα όπως αυτά της Κύπρου της προηγούμενης εβδομάδος. 
Η εξωτερική μας πολιτική -σας το έχω πει κι άλλες φορές- ασκείται με υπευθυνότητα και σοβαρότητα στο πλαίσιο της συμμετοχής μας στην ευρωπαϊκή οικογένεια και τους ευρωατλαντικούς θεσμούς, αξιοποιώντας πλήρως το συγκεκριμένο θεσμικό οπλοστάσιο που υπάρχει και δημιουργώντας παράλληλα περιφερειακές συμμαχίες, που εμείς πιστεύουμε ότι είναι απαραίτητες για την αντιμετώπιση των προκλήσεων σε ένα εξαιρετικά ρευστό γεωπολιτικό και γεωστρατηγικό περιβάλλον. 
Υπάρχει αμφισβήτηση γι’ αυτό; Δεν το βλέπει κανείς γύρω μας ότι αυτό συμβαίνει; Δεν πρέπει, λοιπόν, να έχουμε μια ενιαία φωνή και μια ενιαία στάση απέναντι σε ζητήματα που αφορούν την πατρίδα μας; Σας επαναλαμβάνω το ερώτημα για άλλη μια φορά: Εσείς δεν κρίνατε θετικά τη στάση του Υπουργού Εξωτερικών χθες, όταν με τόσο άμεσο και κατηγορηματικό τρόπο απάντησε στις προκλητικές, ανυπόστατες και αδιανόητες δηλώσεις Νταβούτογλου;","ΚΩΝΣΤΑΝΤΙΝΟΣ ΤΣΙΑΡΑΣ",513
"98202"," Όχι.","ΧΡΗΣΤΟΣ ΠΑΠΠΑΣ",418
"98203"," Είναι δικαίωμά σας. Προφανώς, μας κρίνει το σύνολο της ελληνικής κοινωνίας. Ο καθένας έχει το δικαίωμα να έχει τη δική του άποψη. 
Με τη συγκεκριμένη χώρα, με την Τουρκία –τα έχουμε πει πάρα πολλές φορές- έχουν γίνει πολλά βήματα προόδου και έχουν γίνει ακόμη και στο πλαίσιο του Ανωτάτου Συμβουλίου Συνεργασίας, που πραγματοποιήθηκε πριν από λίγες μέρες στην Κωνσταντινούπολη. Πολλοί τομείς έχουν εξελιχθεί στο επίπεδο ή, αν θέλετε, στην κατεύθυνση συνεργασίας, όπως η οικονομία, το εμπόριο, η υγεία, το περιβάλλον, ο πολιτισμός και ο τουρισμός. 
Αν με ρωτήσετε, βεβαίως, θα σας πω ότι η πρόοδος παραδείγματος χάριν σε τομείς, όπως το εμπόριο και ο τουρισμός, προφανώς δεν επαρκεί για την οικοδόμηση εμπιστοσύνης και την πλήρη εξομάλυνση των ελληνοτουρκικών σχέσεων. Για εμάς το ζητούμενο είναι να πάψουν οριστικά όλες οι προκλητικές ενέργειες, όλες οι απειλές πολέμου, οι παραβιάσεις και οι αμφισβητήσεις της ελληνικής κυριαρχίας και των κυριαρχικών δικαιωμάτων μας, που προφανώς ανάγονται σε άλλες εποχές. 
Σε κάθε περίπτωση, η εμμονή σε παραβατικές συμπεριφορές από την πλευρά της Τουρκίας σίγουρα δεν ανταποκρίνεται στη σημερινή πραγματικότητα και στις επιβεβλημένες -αν θέλετε- σχέσεις καλής γειτονίας μεταξύ χωρών συμμαχικών και ενδεχομένως μελλοντικών εταίρων. Εμείς είμαστε προσηλωμένοι στους κανόνες του Διεθνούς Δικαίου και τη διεθνή νομιμότητα και αυτό είναι το πλαίσιο των ενεργειών μας για την προάσπιση -μιας και με ρωτήσατε σχετικά- των ελληνικών δικαιωμάτων και την προώθηση των ελληνικών συμφερόντων. 
Βεβαίως, αυτό δεν σημαίνει σε καμμία περίπτωση ότι θα εφησυχάσουμε. Βρισκόμαστε σε πλήρη εγρήγορση για την άμεση και αποτελεσματική υπεράσπιση της ασφάλειας, της εδαφικής ακεραιότητας και των κυριαρχικών δικαιωμάτων της χώρας μας. Αυτό είναι το πλαίσιο, μέσα στο οποίο κινείται η ελληνική εξωτερική πολιτική. 
Από εκεί και πέρα, επαναλαμβάνω για άλλη μια φορά ότι οι σκέψεις ή οι κρίσεις προφανώς είναι για την κοινωνία και τους πολίτες που μας παρακολουθούν και βεβαίως, εμείς είμαστε οι διαμορφωτές αυτών των διαφορετικών τάσεων. 
Σας ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"98204"," Κι εμείς ευχαριστούμε τον κ. Τσιάρα.
Η πρώτη με αριθμό 1217/26-3-2013 επίκαιρη ερώτηση πρώτου κύκλου του Βουλευτή Λακωνίας της Νέας Δημοκρατίας κ. Αθανασίου Δαβάκη προς τον Υπουργό Υγείας , σχετικά με την αντιμετώπιση των προβλημάτων λειτουργίας του Κέντρου Αποθεραπείας και Αποκατάστασης Ημερήσιας Νοσηλείας της Ιεράς Μητρόπολης Μονεμβασιάς και Σπάρτης, δεν θα συζητηθεί σε συνεννόηση του κυρίου Υπουργού με τον κύριο Βουλευτή και διαγράφεται.
Θα συζητηθεί τώρα η έβδομη με αριθμό 1212/26-3-2013 επίκαιρη ερώτηση δευτέρου κύκλου του Ανεξάρτητου Βουλευτή Ευβοίας κ. Κωνσταντίνου Μαρκόπουλου προς τον Υπουργό Υγείας, σχετικά με την εξασφάλιση των απαιτούμενων οικονομικών πόρων για την κατασκευή του νέου νοσοκομείου Χαλκίδας.
Το λόγο έχει ο κ. Μαρκόπουλος για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98205"," Ευχαριστώ, κύριε Πρόεδρε. 
Κύριε Υπουργέ, το 2009 -λίγο πριν τις εκλογές- ανακοινώθηκε στο πλαίσιο του ΕΣΠΑ το νέο Νομαρχιακό Νοσοκομείο της Χαλκίδας, διακοσίων εβδομήντα οκτώ κλινών, απολύτως απαραίτητο για έναν πολύ μεγάλο νομό, το Νομό της Εύβοιας, προϋπολογισμού 71 εκατομμυρίων ευρώ. Μάλιστα, έγινε -τότε ήταν Υπουργός Υγείας ο κ. Αβραμόπουλος- και η σχετική εκδήλωση με το θεμέλιο λίθο. 
Στη συνέχεια παρουσιάστηκαν διάφορα προβλήματα. Το σημαντικότερο ήταν ότι όταν έγινε ο διαγωνισμός και βρέθηκε η ανάδοχος εταιρεία –με όλους τους νόμους του κράτους, κανονικότατα και μετά την εκδίκαση των ενστάσεων- έγινε αντιληπτό ότι από τα 71 εκατομμύρια ευρώ του νοσοκομείου, μόνο τα 22 εκατομμύρια ήταν διασφαλισμένα στο ΕΣΠΑ. Δεν υπήρχαν άλλα τότε στο κομμάτι εκείνο που αντιστοιχούσε στην Περιφέρεια της Στερεάς Ελλάδος. Τα υπόλοιπα 48 εκατομμύρια ευρώ δηλώθηκε ότι θα ανήκαν στο Πρόγραμμα Δημοσίων Επενδύσεων με συγκεκριμένη ΣΑΕ, η οποία τότε ανακοινώθηκε. 
Στη συνέχεια υπήρχαν προβλήματα με την Αρχαιολογική Εταιρεία. Υπήρχε μια σοβαρότατη καθυστέρηση της εκκίνησης του νοσοκομείου. 
Αργότερα ο κ. Βορίδης, ως Υπουργός Ανάπτυξης και Περιβάλλοντος, Χωροταξίας και Δημοσίων Έργων δήλωσε -σε αντίστοιχη ερώτηση άλλου συναδέλφου- ότι θα δώσει άλλα 7 εκατομμύρια επιπροσθέτως προς τα 22 εκατομμύρια, από το κομμάτι εκείνο το οποίο ανήκε στον προϋπολογισμό δημοσίων έργων και τα υπόλοιπα θα ήταν στο Πρόγραμμα Δημοσίων Επενδύσεων. 
Σήμερα βρισκόμαστε στο μήνα Μάρτιο του 2013. Το νοσοκομείο θα έπρεπε να έχει παραδοθεί. Η κατάσταση είναι η εξής: Δεν έχει γίνει σχεδόν απολύτως τίποτα. 
Από τα 71 εκατομμύρια ευρώ του έργου έχουν μόνο καταναλωθεί -πληρωθεί εργασίες 1 εκατομμυρίου ευρώ. Σταμάτησε το έργο. Έγιναν όλες εκείνες οι επιδιορθώσεις σχεδιασμού, νέοι προγραμματισμοί με κάποια αρχαιολογικά ευρήματα, μετακίνηση – αλλαγή του σχεδίου το οποίο έκανε η «ΔΕΠΑΝΟΜ». Όλα αυτά γίνανε και μάλιστα και με τη δική σας φροντίδα και κατά τη διάρκεια της δικής σας θητείας στο Υπουργείο. Το έργο όμως δεν έχει ξεκινήσει. 
Δεύτερον, τα 22 εκατομμύρια ευρώ προφανώς δεν φτάνουν, για να αισθανθούμε εμείς στην Εύβοια ότι μπορεί και να αποκτήσουμε ένα νομαρχιακό νοσοκομείο, σε ένα νομό όπως ο δικός μας, που είναι δεύτερος σε μετακίνηση ασθενών από την περιφέρεια προς την Αθήνα. Πρώτες είναι οι Κυκλάδες με 47,5 -με βάση τις στατιστικές που υπάρχουν- και δεύτερη είναι η Εύβοια. Είναι τόσο κοντά κι έχουμε τόση πολλή μετακίνηση προς την Αθήνα. Πρόκειται για έναν νομό διακοσίων χιλιάδων ανθρώπων που φτάνει κατά τους θερινούς μήνες και τις τριακόσιες χιλιάδες πολλές φορές συνολικά. 
Κύριε Υπουργέ, θέλουμε τη βοήθειά σας: Πρώτον, στη διασφάλιση της χρηματοδότησης. Δεύτερον, στην υλοποίηση -τουλάχιστον να το ξεκινήσουμε- αυτού του έργου, το οποίο είναι πάρα πολύ ουσιαστικό, σε ένα ακριβές χρονοδιάγραμμα, στη δέσμευση ότι η τροποποιημένη μελέτη δεν θα θέλει άλλη μία τροποποίηση και στη δέσμευση -όπως υπάρχει μια ανακοίνωση σας τον Οκτώβριο μήνα και μάλιστα υπάρχει και σχετική ανακοίνωση του Κυβερνητικού Εκπροσώπου και Βουλευτή Ευβοίας κ. Σίμου Κεδίκογλου- ότι και τα υπόλοιπα χρήματα μπορούν να είναι από το τομεακό πρόγραμμα του Υπουργείου Υγείας, γιατί εμείς είμαστε μία μεταβατική περιφέρεια στην Ε΄ χρηματοδοτική περίοδο.
Επομένως θέλουμε τη διασφάλιση ότι πράγματι αυτά τα οποία έχουν ειπωθεί –ακόμα και αν δεν έχει ξεκινήσει το έργο- έχουν βάση στήριξης, διότι  πρόκειται για ένα έργο το οποίο για εμάς είναι πολυπόθητο και απολύτως αναγκαίο. 
Ευχαριστώ πολύ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"98206"," Ο Υπουργός κ. Λυκουρέντζος έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98207"," Ευχαριστώ, κύριε Πρόεδρε. 
Κύριε συνάδελφε, σέβομαι και το ειλικρινές ενδιαφέρον σας για την προοπτική κατασκευής του Νομαρχιακού Νοσοκομείου της Εύβοιας στη Χαλκίδα. 
Ήδη αναφέρατε και εσείς τα προβλήματα τα οποία συνάντησε η ελληνική πολιτεία στην υλοποίηση του συγκεκριμένου έργου. Είναι προβλήματα τα οποία δεν προέρχονται από την αδυναμία χρηματοδότησης του έργου, αλλά από εμπλοκές οι οποίες αναδείχθηκαν κατά τη διαδικασία  κατασκευής του νοσοκομείου, όπως είναι για παράδειγμα το θέμα των αρχαιολογικών ευρημάτων, το οποίο και αντιμετωπίζεται. Ήδη το Υπουργείο Παιδείας και Θρησκευμάτων, Πολιτισμού και Αθλητισμού ενέκρινε προσφάτως –στις 15 Φεβρουαρίου- τη συνέχιση του τέταρτου υποέργου: «Αρχαιολογικές έρευνες και εργασίες», που περιλαμβάνεται στο μνημόνιο συνεργασίας για τη διενέργεια σωστικής ανασκαφής και το οποίο προβλέπεται να ξεκινήσει εντός των επόμενων ημερών. 
Ξεκινώ από αυτό, διότι από αυτό το πρόβλημα ξεκίνησε η όλη εμπλοκή για την κατασκευή του νοσοκομείου. 
Έρχομαι στο θέμα της χρηματοδότησης: Επίσης δεν υπάρχει ζήτημα, διότι ήδη αναφέρετε ότι από τα 22 εκατομμύρια ευρώ τα οποία είναι διαθέσιμα, έχει δαπανηθεί μόνο το 1 εκατομμύριο ευρώ. 
Για τα υπόλοιπα ισχύουν όλα όσα αναφέρατε, ότι πράγματι υπάρχουν δεσμεύσεις για την εξασφάλιση, κατά την πρόοδο των εργασιών του έργου, από το Πρόγραμμα Δημοσίων Επενδύσεων, αλλά και γίνεται διαπραγμάτευση για την Ε΄ Προγραμματική Περίοδο, την Ε΄ περίοδο χρηματοδότησης της χώρας μας από την Ευρωπαϊκή Ένωση. Και εκεί θα γίνει ό,τι είναι δυνατόν, ώστε να εξασφαλίσουμε πόρους για την κατασκευή υποδομών στον τομέα της υγείας. 
Θέλω επίσης να σας ενημερώσω ότι το Ελεγκτικό Συνέδριο έχει ήδη αποφανθεί –αρχές του 2013- ότι δεν κωλύεται η υπογραφή της νέας συμβάσεως -η οποία απαιτήθηκε και για την οποία απευθύνθηκε η «ΔΕΠΑΝΟΜ» στο Ελεγκτικό Συνέδριο- ούτως ώστε να μην υπάρχουν προβλήματα με τη συνέχεια της συνεργασίας με τον ανάδοχο, ο οποίος έχει αναλάβει το έργο. 
Η συμπληρωματική σύμβαση, η οποία θα οδηγήσει στην ολοκλήρωση της κατασκευής του νοσοκομείου, εκτιμάται ότι θα υλοποιηθεί μέχρι τα μέσα του 2015, σε περίπου δύο χρόνια από σήμερα που συζητάμε. 
Είναι μια δυσάρεστη εμπλοκή. Είναι αναγκαίο -όπως είπατε- να κατασκευαστεί το νοσοκομείο στη Χαλκίδα για την αντιμετώπιση της ζήτησης υπηρεσιών από τους συμπολίτες σας, αλλά και από τους επισκέπτες - τουρίστες κατά τη θερινή περίοδο. 
Η Κυβέρνηση θα παρακολουθεί από κοντά και θα κάνει ό,τι είναι δυνατόν, για να υλοποιηθεί το διαφαινόμενο χρονοδιάγραμμα, το οποίο μου ζητήσατε αλλά εξαρτάται από τη συμπληρωματική σύμβαση, της οποίας το χρονικό ορίζοντα σάς προσδιόρισα και κατ’ εξακολούθηση, από την πορεία των εργασιών της αναδόχου εταιρείας. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"98208"," Ο κ. Κωνσταντίνος Μαρκόπουλος έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98209"," Κύριε Υπουργέ, εκτιμώ την ειλικρίνεια σας και την απόλυτη γνώση των λεπτομερειών, όπως φάνηκε από την πρωτολογία σας. 
Οφείλω όμως να σας πω ότι δυσκολεύομαι πολύ, ως πολιτικός να εξηγήσω στους συμπολίτες μου ότι μετά από τέσσερα χρόνια δεν υπάρχει απολύτως τίποτα, ότι μετά από έξι χρόνια –στην καλύτερη των περιπτώσεων- μπορεί και να έχουμε το κτήριο ενός νοσοκομείου, το οποίο δεν προβλέπεται, με βάση το πώς πηγαίνει η ύφεση και τα οικονομικά ζητήματα της χώρας, να λειτουργήσει πολύ πριν από τη δεκαετία. Αυτό λέει η πολιτική εμπειρία και αυτό που συμβαίνει στη χώρα. 
Αντιλαμβάνεστε ότι αυτό δεν είναι απλώς δυσεξήγητο, αλλά προκλητικό για το Νομό της Εύβοιας. 
Είπατε πριν ότι πράγματι υπολογίζετε το Μάρτιο του 2015 να έχει τελειώσει το νοσοκομείο. Αυτό προϋποθέτει αρχαιολογικές, σωστικές έρευνες του αντίστοιχου Υπουργείου, δηλαδή του Υπουργείου Πολιτισμού, οι οποίες έπρεπε να είχαν ξεκινήσει από τον Οκτώβρη -όπως είχε ανακοινωθεί- αλλά δεν ξεκίνησαν και θα ξεκινήσουν σε λίγες μέρες, οι οποίες θα προχωρήσουν γρήγορα. 
Η εμπειρία λέει ότι αυτά τα πράγματα πριν από το έτος δεν τελειώνουν ποτέ. 
Εξακολουθούμε λοιπόν να βρισκόμαστε πολύ μακριά από το όνειρο. Ένα όνειρο το οποίο έχει σχέση με την ποιότητα της ζωής των ανθρώπων. 
Θα ήθελα όμως στη δευτερολογία σας να με διαβεβαιώσετε για μία απορία η οποία υπάρχει: Η Ε΄ Προγραμματική Περίοδος περιλαμβάνει έργα υποδομής; Έχει, δηλαδή δυνατότητα το τομεακό πρόγραμμα του Υπουργείου Υγείας να χρηματοδοτήσει τα υπόλοιπα 48 εκατομμύρια ευρώ; Διότι 48 εκατομμύρια ευρώ από το Πρόγραμμα Δημοσίων Επενδύσεων, θα μου επιτρέψετε να σας πω, με αυτά που συμβαίνουν στη χώρα, πολύ αμφιβάλλω αν θα βρεθούν την επόμενη διετία, για να συμπληρώσουν τα 22 εκατομμύρια, τα οποία θα καταναλωθούν στο πρώτο εξάμηνο, οκτάμηνο, δωδεκάμηνο, στην καλύτερη των περιπτώσεων. 
Άρα έχουμε ουσιαστικά και πρόβλημα χρηματοδότησης. Εκτός αν μου πείτε ότι έχετε τη δυνατότητα ή ότι δεσμεύεστε από το τομεακό, γιατί το περιφερειακό δεν έχει τη δυνατότητα να δώσει αυτά τα χρήματα, διότι είμαστε μεταβατική περιφέρεια. 
Το λέω αυτό, γιατί το να πείσουμε τους πολίτες ότι θα το τελειώσουμε στα δύο χρόνια, είναι από δύσκολο έως αδύνατο. Τουλάχιστον θα ήθελα τη δέσμευσή σας και τη δική σας βοήθεια, για να πείσουμε τους πολίτες ότι έχουμε διασφαλίσει τα χρήματα.
Σας ευχαριστώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"98210"," Σας ευχαριστούμε κι εμείς.
Ο Υπουργός Υγείας κ. Ανδρέας Λυκουρέντζος έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98211"," Ευχαριστώ, κύριε Πρόεδρε.
Κύριε συνάδελφε, έχετε απόλυτο δίκιο να ομιλείτε για την πολύχρονη καθυστέρηση στην εκτέλεση του έργου. Δυστυχώς στο σύνολο της επικράτειας και πέραν του Υπουργείου Υγείας –για παράδειγμα, στο Υπουργείο Παιδείας, σε έργα υποδομών, όπως δύο σχολικά συγκροτήματα στην εκλογική μου περιφέρεια παρουσιάζουν καθυστερήσεις- εμφανίζονται χρονικές καθυστερήσεις εξαιτίας είτε εμπλοκών με άλλες υπηρεσίες του κράτους, όπως είναι η Αρχαιολογική Υπηρεσία, είτε λόγω προβλημάτων χρηματοδότησης. 
Τα προβλήματα που πηγάζουν από άλλες υπηρεσίες του κράτους δεν είναι εύκολο να αντιμετωπιστούν με το χαρακτήρα τού να ασκήσουμε πίεση ή να επιταχύνουμε τις διαδικασίες χρηματοδότησης. 
Η Αρχαιολογική Υπηρεσία έχει επιβάλει τους δικούς της κανόνες και είμαστε υποχρεωμένοι να τους σεβόμαστε απολύτως. 
Σας είπα τις ημερομηνίες. Αποφάσισαν στις 15 Φεβρουαρίου. Δηλώνουν ότι η διενέργεια σωστικής ανασκαφής θα ξεκινήσει εντός των επόμενων εβδομάδων. Η συμπληρωματική σύμβαση που υπεγράφη, έτυχε της εγκρίσεως του Ελεγκτικού Συνεδρίου στις αρχές του 2013. Ο Υπουργός, αν δεν πάρει έγκριση από το Ελεγκτικό Συνέδριο, δεν μπορεί να δώσει την εντολή να προχωρήσει η υπογραφή της συμβάσεως. Αυτά έχουν καθοριστεί με αποφάσεις του ελληνικού Κοινοβουλίου και γίνονται σεβαστά από κάθε πολιτική ηγεσία. 
Σ’ ό,τι αφορά το τομεακό πρόγραμμα, επίσης θα σας απαντήσω με ευθύτητα και με ειλικρίνεια. Γίνεται διαπραγμάτευση. Δεν έχει οριστικοποιηθεί ότι αυτό το τομεακό πρόγραμμα θα έχει τη δυνατότητα χρηματοδότησης. Είναι επιλογή μας, προτεραιότητά μας και διεκδικούμε να εξασφαλίσουμε τη χρηματοδότηση στην Ε΄ Προγραμματική Περίοδο μέσω τομεακού προγράμματος για τη δυνατότητα ολοκλήρωσης υποδομών, οι οποίες κατασκευάζονται, για να εξυπηρετήσουν τις ανάγκες του τομέα υγείας. Είναι μία διαπραγμάτευση που είναι σε εξέλιξη. 
Ενδεχομένως σε μερικές εβδομάδες, να είμαι σε θέση να ενημερώσω εσάς προσωπικά, αλλά και τους υπόλοιπους συναδέλφους της Ολομέλειας της Βουλής Αυτή τη στιγμή όμως, δεν μπορώ να σας απαντήσω.
Δεσμεύομαι όμως, χάριν του ειλικρινούς ενδιαφέροντος που επιδεικνύετε, για την προοπτική κατασκευής του Νοσοκομείου της Χαλκίδας, να παρακολουθήσω από κοντά την πορεία των εξελίξεων σε όλα τα μέτωπα που αφορούν την κατασκευή του Νοσοκομείου, όπως συμβάσεις, Αρχαιολογική Υπηρεσία, χρονοδιάγραμμα. Και με βάση και το δικό σας ενδιαφέρον είτε μέσω του κοινοβουλευτικού ελέγχου είτε και με τον τρόπο που γνωρίζετε ότι μπορούμε να επικοινωνούμε, δεν θα επιτρέψουμε να ακυρωθεί η προοπτική να αποκτήσουν οι Ευβοείς και οι επισκέπτες τους το νοσοκομείο το οποίο χρειάζονται, για να απολαμβάνουν υψηλού επιπέδου υπηρεσίες υγείας.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"98212"," Ευχαριστούμε τον κύριο Υπουργό.
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκατέσσερις μαθητές και μαθήτριες και δύο εκπαιδευτικοί  συνοδοί τους από το Γυμνάσιο Γόννων Λάρισας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Επίσης γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής των Ελλήνων, είκοσι οκτώ μαθητές και μαθήτριες και δύο εκπαιδευτικοί συνοδοί τους από το 4ο Δημοτικό Σχολείο Ταύρου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Η δεύτερη με αριθμό 1221/26-3-2013 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αναστασίου Κουράκη προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την τροποποίηση του ν. 4093/12, ώστε να μην τίθενται αυτοδικαίως σε αργία οι υπάλληλοι και οι καθηγητές που παραπέμφθηκαν για πλημμελήματα, δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η τρίτη με αριθμό 1211/26-3-2013 επίκαιρη ερώτηση πρώτου κύκλου του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υπουργό Οικονομικών, σχετικά με την υπερφορολόγηση σε συνδυασμό με το πάγωμα της οικοδομικής δραστηριότητας.
Ο κ. Κρεμαστινός έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98213"," Ευχαριστώ, κύριε Πρόεδρε.
Το ερώτημα το αιώνιο το οποίο παραμένει και απευθύνεται στον κ. Στουρνάρα –το οποίο θα διαβιβάσετε, βέβαια, κύριε Υφυπουργέ- είναι το εξής: Η φορολόγηση των σπιτιών και γενικά των κτισμάτων θα συνεχιστεί; Έχετε στόχο, πρόγραμμα, χρονοδιάγραμμα για να σταματήσει; 
Γιατί το λέω αυτό; Διότι η ενδογενής ανάπτυξη είναι ο μόνος δρόμος για να βγει η χώρα από το αδιέξοδο. Η εξωγενής ανάπτυξη, όπως τουλάχιστον την έβλεπε ένας, διεθνώς, αξιόλογος οικονομολόγος, ο κ. Παπαδήμος, θα αρχίσει το 2014, πάρα πολύ αργά. Μέχρι τότε τι θα γίνει; Όλα αυτά που εισπράττετε από τη φορολογία είναι πολύ λιγότερα απ’ αυτά που θα εισπράττατε, αν διακινούνταν άνω των τριάντα επαγγελμάτων από τη νόμιμη φορολόγησή τους. Και όλα αυτά μέσα σ’ ένα πλαίσιο αγωνίας, που διακατέχει σήμερα τον κόσμο, δεδομένου ότι δεν βλέπει κανένας διέξοδο. 
Η ενδογενής λοιπόν ανάπτυξη πρέπει να στηριχθεί στην οικοδομική δραστηριότητα και, αν θέλετε, και στις υποδομές του τουρισμού. 
Όταν βλέπουμε ότι οι Υπουργοί Τουρισμού και της προηγούμενης και της νυν Κυβέρνησης, δεν μπορούν να αντιληφθούν τι σημαίνει πραγματικά ένα διεθνές συνεδριακό κέντρο, το οποίο έχουν όλες οι χώρες της Ευρώπης και δεν έχει η χώρα μας, αντιλαμβάνεστε ότι αισθανόμαστε αμηχανία. Ξέρετε τι σημαίνει να λέει ο Υπουργός Τουρισμού ότι προκηρύσσουμε διαγωνισμό για το Γήπεδο Τάε Κβον Ντο και να μην υπάρχει κανένας να το πάρει, για να το κάνει διεθνές συνεδριακό κέντρο; Αυτό σημαίνει ότι δεν γνωρίζει τι σημαίνει διεθνές συνεδριακό κέντρο τριάντα χιλιάδων συνέδρων, που πρέπει να είναι κάτι μεγαλύτερο από ένα Ολυμπιακό χωριό, δηλαδή μία μεγάλη έκταση. 
Αυτά είναι ανησυχητικά φαινόμενα όσον αφορά την ανάπτυξη.
Θα μου πείτε: Εξωγενή ανάπτυξη δεν περιμένουμε; Περιμένουμε. Από ποιους όμως; Όπως περιμένει και η Βουλγαρία, όπως περιμένουν και τα Σκόπια, όπως περιμένει και η Ρουμανία, οι οποίοι έχουν εξασφαλίσει αυτά που εμείς προσπαθούμε να εξασφαλίσουμε, δηλαδή χαμηλή φορολογία, χαμηλά ημερομίσθια, μηδέν γραφειοκρατία, ώστε να πας εκεί και να σου λένε ότι μπορείς να κάνεις την επιχείρησή σου μέσα σε μία εβδομάδα. 
Εμείς λέμε ότι αυτά θα τα κάνουμε, για να έρθουν οι ξένοι επενδυτές. Πότε; Οι άλλοι που τα έχουν κάνει, έχουν κερδίσει τίποτα; Πρακτικά τίποτα. Οι άνθρωποι πραγματικά υποφέρουν σ’ αυτές τις χώρες και το αδιέξοδο το δικό μας στηρίζεται στο ότι δεν μπορούμε να προχωρήσουμε σε ενδογενή ανάπτυξη.
Κατά συνέπεια η επίκαιρη ερώτησή μου, η οποία συνίσταται στο πότε θα σταματήσει η φορολόγηση των κτισμάτων ούτως, ώστε αυτοί που έχουν λεφτά στις τράπεζες, στα σπίτια τους, στο εξωτερικό να μπορούν να τα κινήσουν και να κινηθούν άνω των τριάντα επαγγελμάτων –πενήντα λένε πολλοί- και να πέσει η ανεργία, είναι κάτι που πρέπει να το βάλετε ως προτεραιότητα. 
Δυστυχώς όμως, έχω κάνει την ίδια ερώτηση και πριν από μερικούς μήνες, που και πάλι σας είπα να τη μεταφέρετε στον κ. Στουρνάρα. Γι’ αυτό την ξανακάνω σήμερα, για να πάρω μία απάντηση. Θα συνεχιστεί αυτή η κατάσταση ή έχετε ένα πλάνο, για να σταματήσει σ’ έναν, δύο, τρεις μήνες ή σ’ ένα χρόνο;
Σας ευχαριστώ.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"98214"," Ο Υφυπουργός κ. Μαυραγάνης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98215"," Κύριε Πρόεδρε, κατ’ αρχάς με την ευκαιρία της παρουσίας μου στο Κοινοβούλιο σήμερα, θα ήθελα κι εγώ να εκφράσω τη θλίψη μου για τον αδόκητο χαμό του Β΄ Αντιπροέδρου της Βουλής Αθανάσιου Νάκου, ενός ενάρετου πολιτικού άνδρα, που είχε τιμήσει το Κοινοβούλιο. Θα ήθελα να διαβιβάσω τα συλλυπητήριά μου στην οικογένειά του.
Σε σχέση με την επίκαιρη ερώτηση που έχετε υποβάλει, κύριε Κρεμαστινέ, θα ήθελα να πω ότι η ανάπτυξη της οικοδομικής δραστηριότητας όντως, είναι ένα μεγάλο ζητούμενο πλέον, για να κινηθούν και τα επαγγέλματα που είναι συναφή με την οικοδομή, αλλά και για να προχωρήσει η οικονομική ανάπτυξη της χώρας.
Αυτό μπορεί να γίνει με δύο τρόπους: Πρώτον, να προσελκύσουμε το ενδιαφέρον όχι μόνο μεγάλων επενδυτών για ακίνητη περιουσία, αλλά και των ατόμων για αγορά κατοικιών στην Ελλάδα. Είναι ένα μοντέλο που έχουν ακολουθήσει και άλλες χώρες της Μεσογείου, που έχουν καταφέρει με επιτυχία να προσελκύσουν είτε συνταξιούχους είτε επαγγελματικά εν ενεργεία πολίτες, οι οποίοι αγοράζουν κατοικίες στις χώρες αυτές. Και στη χώρα μας θα πρέπει να τονώσουμε αυτήν την κίνηση, γιατί έχουμε συγκριτικά πλεονεκτήματα. Εσείς από τη Δωδεκάνησο τα ξέρετε πάρα πολύ καλά. 
Υπάρχουν και στη νομοθεσία μας κάποια κίνητρα, όπως η δαπάνη απόκτησης περιουσιακών στοιχείων από πρόσωπα που έχουν την κατοικία τους ή τη συνήθη διαμονή τους εκτός Ελλάδος. Εφόσον αυτά δεν αποκτούν εισόδημα στην Ελλάδα, έχουν κάποιες απαλλαγές από τα τεκμήρια.
Το δεύτερο το οποίο πρέπει να γίνει, είναι η τόνωση της εσωτερικής ζήτησης. Πιστεύω ότι σ’ αυτήν την τόνωση θα συμβάλει αποφασιστικά η ανακεφαλαιοποίηση των τραπεζών, διότι αφ’ ενός, τα προβλήματα που είχαν αντιμετωπίσει οι ελληνικές τράπεζες, είχαν οδηγήσει και σε έναν περιορισμό της δανειοδότησης για την απόκτηση κατοικιών. Από την άλλη μεριά, εφόσον υπάρξει η ζητούμενη συνεχής δημοσιονομική σταθερότητα και επικρατήσει ένα κλίμα στην οικονομία, το οποίο να δημιουργεί επενδυτική ασφάλεια σε όλους τους πολίτες, τότε πιστεύω ότι με τη βοήθεια και των τραπεζών θα επανεκκινηθεί ο τομέας της οικοδομικής δραστηριότητας στη χώρα.
Όσον αφορά τη φορολόγηση, θα ήθελα να πω ότι ο σκοπός της Κυβέρνησης είναι –και το έχουμε πει κατ’ επανάληψη- να επιτύχουμε τη δημοσιονομική σταθερότητα και να επανεξετάσουμε θέματα φόρων, οι οποίοι έχουν αρνητικές επιπτώσεις στη ζήτηση. Επίσης να μπορέσουμε, μέσω της μείωσης της φορολόγησης, να επιτύχουμε σοβαρά αποτελέσματα. Έχουμε κατ’ επανάληψη πει ότι στο πλαίσιο αυτό, εξετάζουμε και φόρους, όπως είναι ο φόρος μεταβίβασης ακινήτων, που είναι από τους υψηλότερους στην Ευρώπη, για το πώς και σε ποια χρονική στιγμή μπορεί να μειωθεί έτσι, ώστε να διευκολυνθούν περαιτέρω οι συναλλαγές μεταβιβάσεων σε ακίνητα.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"98216"," Κι εμείς ευχαριστούμε τον κύριο Υπουργό.
Ο κ. Κρεμαστινός έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98217"," Ξέρετε, η ανησυχία μας επιτείνεται περισσότερο με τα τελευταία γεγονότα τα οποία συμβαίνουν στην Ευρώπη και βέβαια με επίκεντρο την Κύπρο, διότι ο νέος επικεφαλής του Eurogroup δηλώνει επίσημα ότι το φαινόμενο Κύπρου μπορεί να επεκταθεί και σε άλλες ευρωπαϊκές χώρες. Χθες οι ραδιοτηλεοπτικοί σταθμοί ανέφεραν -ευτυχώς δεν αναφέρουν εμάς, γιατί εμείς έχουμε επιτύχει την ανακεφαλαιοποίηση- ότι το Λουξεμβούργο, το Λίχτενστάιν, η Ισπανία, η Ιταλία ανησυχούν πάρα πολύ. 
Κι όχι μόνο αυτό, αλλά ο Γιούνγκερ, ο πρώην επικεφαλής του Eurogroup είπε ότι αυτά που δηλώνει ο νυν επικεφαλής, είναι όχι μόνο εισηγητικά αλλά και ανόητα. 
Εμείς δεν θα πρέπει να ζητήσουμε να αποκηρύξει αυτές τις δηλώσεις; Δεν μας αφορά εμάς αυτή η ιστορία; Μπορεί, δηλαδή οι καταθέτες να κληθούν και να πληρώνουν για τα ελλείμματα των τραπεζών και των τραπεζιτών; Για πρώτη φορά στον κόσμο έχει γίνει αυτό το πράγμα, ο καταθέτης να πληρώνει και ο τραπεζίτης και η τράπεζα να μην ενοχλείται. 
Αυτήν τη στιγμή αυτό που βλέπουμε στην Κύπρο, δεν έχει γίνει σε καμμιά περιοχή του κόσμου. Δεν θα πρέπει ο κ. Στουρνάρας να ζητήσει επίσημα να αποκηρύξει αυτήν τη γραμμή ο κ. Ντάισελμπλουμ; Αυτό είναι το ερώτημα, το οποίο είναι πολύ βασικό για τούτην εδώ τη χώρα.
Λοιπόν δεν βλέπουμε τίποτα. Η πολιτική της «σιωπής των αμνών» είναι καλή για άλλα επίπεδα, αλλά όχι για την επιβίωση της χώρας, κύριε Υφυπουργέ. Σας το λέω, διότι ο κ. Στουρνάρας πρέπει να έρθει να τα πει αυτά στη Βουλή. 
Χθες στη Διάσκεψη των Προέδρων Αρχηγός κόμματος είπε ότι θα απευθυνθεί στον Πρόεδρο της Δημοκρατίας, για να έρθει ο κ. Στουρνάρας να απαντήσει σ’ αυτά τα ερωτήματα! Αρχηγός κόμματος! Δεν είναι τόσο απλά τα πράγματα. Ανησυχούμε. Κι αυτή η Βουλή, η οποία εψήφισε εν γνώσει της αυτά τα μέτρα, δεν είναι διατεθειμένη να ψηφίσει άλλα.
Οι ευθύνες λοιπόν είναι τεράστιες, όχι για εσάς προσωπικά, αλλά για το Υπουργείο Οικονομικών. 
Και σήμερα που βρίσκομαι εδώ, δεν βρίσκομαι ως Βουλευτής για να υποστηρίξω μία γραμμή ψηφοφόρων κ.λπ.. Βρίσκομαι ως Βουλευτής -εκπρόσωπος του ελληνικού Κοινοβουλίου, που πραγματικά ανησυχεί γι’ όλα αυτά τα οποία βλέπει αυτήν τη στιγμή.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"98218"," Ο Υπουργός κ. Μαυραγάνης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98219"," Θα ήθελα να διευκρινίσω ότι το Υπουργείο Οικονομικών στις ερωτήσεις οι οποίες υποβάλλονται από το Κοινοβούλιο, εκπροσωπείται. Στα θέματα φορολογίας έχω την τιμή να εκπροσωπώ το Υπουργείο Οικονομικών. Οπότε το θέμα το οποίο αναφέρατε για την απουσία του Υπουργού, νομίζω ότι δεν είναι δικαιολογημένο, σε σχέση τουλάχιστον με φορολογικά θέματα.
Από εκεί και πέρα, για τις δηλώσεις του Προέδρου του Eurogroup στις οποίες αναφερθήκατε, θα ήθελα να πω ότι ο Υπουργός Οικονομικών, αλλά και η ελληνική Κυβέρνηση, έχει πει ξεκάθαρα ότι η ανακεφαλαιοποίηση των ελληνικών τραπεζών κι όλα τα μέτρα που έχουν ληφθεί, έχουν θωρακίσει πλέον το ελληνικό τραπεζικό σύστημα. Και οι τελευταίες ενέργειες που έγιναν για τη μεταβίβαση των δραστηριοτήτων των κυπριακών υποκαταστημάτων σε ελληνική τράπεζα, στην Τράπεζα Πειραιώς, διασφαλίζουν απολύτως την ελληνική τραπεζική αγορά, αλλά και τους Έλληνες καταθέτες.
Θα πρέπει λοιπόν να σκεφτούμε ότι, για να προχωρήσει –και είναι κάτι στο οποίο συμφωνώ μαζί σας- όχι μόνο η Ελλάδα, αλλά και η Ευρώπη, θα πρέπει να υπάρχει πάντα ένα θετικό οικονομικό κλίμα. Το θετικό οικονομικό κλίμα δεν δημιουργείται μόνο από παρεμβάσεις στην οικονομία και από την εξέλιξη της οικονομίας. Είναι και το θέμα της ψυχολογίας. Πάντα πρέπει να προσέχουμε τι λέμε, έτσι ώστε το κλίμα να μη μεταβάλλεται σε αρνητικό. Η οικονομία σε πάρα πολύ μεγάλο βαθμό είναι ψυχολογία. 
Εφόσον επιτύχουμε με τα μεγέθη που δείχνουν ότι η εκτέλεση του προϋπολογισμού προχωράει και στη συνέχεια μπορέσουμε να δώσουμε αυτήν τη θετική διάσταση στο περιβάλλον της οικονομίας -ακόμα και στην οικοδομική δραστηριότητα με ενέργειες, όπως σας ανέφερα, επικοινωνώντας προς το εξωτερικό ότι η Ελλάδα είναι ένας κατάλληλος τόπος επένδυσης όχι μόνο για μεγάλους επενδυτές αλλά και για άτομα- νομίζω ότι μπορούμε να έχουμε την ελπίδα ότι η κατάσταση θα βελτιωθεί πάρα πολύ σύντομα.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"98220"," Κι εμείς ευχαριστούμε.
Η πρώτη με αριθμό 1218/26-3-2013 επίκαιρη ερώτηση δεύτερου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τους Υπουργούς Ανάπτυξης, Ανταγωνιστικότητας, Υποδομών Μεταφορών και Δικτύων και Οικονομικών, σχετικά με το σχεδιασμό νομοθετικής πρωτοβουλίας για την αντιμετώπιση της καταχρηστικής αύξησης του περιθωρίου κέρδους από τα πιστωτικά ιδρύματα, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί τώρα η έκτη με αριθμό 1226/26-3-2013 επίκαιρη ερώτηση δεύτερου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με την ανάγκη άμεσης στελέχωσης του ΣΔΟΕ προκειμένου να αντιμετωπιστεί η φοροδιαφυγή.
Ο κ. Οικονόμου έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98221"," Κύριε Υπουργέ, η επίκαιρη ερώτηση αυτή έχει κατατεθεί άλλες δύο φορές. Αυτή είναι η τρίτη φορά. 
Τέλος πάντων, μας δίνεται η ευκαιρία σ’ αυτήν την Αίθουσα να συζητήσουμε για το φλέγον ζήτημα της στελέχωσης του ΣΔΟΕ. Η έλλειψη προσωπικού είναι φανερή, είναι καταγεγραμμένη, είναι διαπιστωμένη. 
Το έφερα ως επίκαιρη ερώτηση μάλιστα και τις προηγούμενες φόρες, διότι λόγω και της συμμετοχής μου στην προκαταρκτική επιτροπή για τη διερεύνηση της υπόθεσης της λεγόμενης λίστας Λαγκάρντ, στελέχη του ΣΔΟΕ ερχόμενοι ως μάρτυρες στην επιτροπή –δεν μπορώ να αναφέρω περισσότερες λεπτομέρειες, θα πω ευθαρσώς όμως ότι πρόκειται για υψηλόβαθμα στελέχη, από τον επικεφαλής και σε υψηλότερα κλιμάκια- ανέφεραν όλοι, την παντελή έλλειψη προσωπικού έτσι, ώστε να διεξαχθούν οι έρευνες και οι έλεγχοι αυτής της ίδιας της λίστας Λαγκάρντ. 
Ήδη μάλιστα η προκαταρκτική επιτροπή πηγαίνει για δύο - τρεις μήνες παράτασης ζωής ουσιαστικά, διότι δεν έχουμε το πόρισμα του ΣΔΟΕ πάνω σ’ αυτήν την υπόθεση. Ποια υπόθεση; Όχι των δύο χιλιάδων εξήντα δύο αρχείων που είναι μέσα, αλλά των τεσσάρων περιπτώσεων των συγγενών του κ. Παπακωνσταντίνου.
Όταν η συζήτηση γίνεται πλέον σ’ αυτήν τη χώρα πάνω στο ότι δεν έχουμε να στελεχώσουμε μία ομάδα που θα ελέγξει τέσσερα άτομα που σχετίζονται απόλυτα και άμεσα με την διερεύνηση ενός μεγάλου σκανδάλου που απασχολεί τη χώρα, τι να συζητήσουμε μετά; Για την πάταξη της φοροδιαφυγής; Να βάλουμε ζητήματα τα οποία αφορούν αστοχίες εσόδων ή πώς πετύχαμε τους στόχους μας; Αναφέρομαι στο πρώτο δίμηνο. Είναι πλεονασματικό, κύριε Υπουργέ, αλλά καταλαβαίνετε. Δεν θα μένουμε πάντα στους αριθμούς, διότι στις ανακοινώσεις που βγάλατε για το πρώτο δίμηνο, εγώ βλέπω ότι τα 496 εκατομμύρια ευρώ επιστροφές φόρων που ήταν προϋπολογισμένα, είναι τελικά 96 εκατομμύρια. Έτσι ξέρω και εγώ να βγάζω πλεονασματικό τον προϋπολογισμό. Θα αρχίσουμε να γινόμαστε δυσάρεστοι κι εμείς. Θα μιλήσω όμως και στη δευτερολογία μου.
Θα παρακαλούσα, αν όχι, θα απαιτούσα -όχι εγώ προσωπικά, ξέρετε ότι δεν είναι προσωπικό το θέμα ούτε απέναντι σε εσάς ούτε για εμένα- μια συγκεκριμένη απάντηση για το αν σκοπεύετε να στελεχώσετε το ΣΔΟΕ κι αν σκοπεύετε να βάλετε στους κυρίους εκπροσώπους της τρόικας την πρόβλεψη, ότι πλέον θα εξαιρεθούν οι ελεγκτικοί μηχανισμοί από το 1 προς 10 για τις προσλήψεις. Αν χρειαστεί να πάρουμε προσωπικό για το ΣΔΟΕ και για τους άλλους ελεγκτικούς μηχανισμούς, αυτό να γίνει αύριο.","ΒΑΣΙΛΕΙΟΣ ΟΙΚΟΝΟΜΟΥ",378
"98222"," Ο Υφυπουργός κ. Μαυραγάνης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98223"," Χαίρομαι για την επίκαιρη ερώτηση. Απολογούμαι για το ότι είναι η τρίτη φορά που κατατίθεται και τώρα απαντάμε, αλλά πραγματικά, όταν έχω κάποιο πρόβλημα, δεν σας το κρύβω.","ΓΕΩΡΓΙΟΣ ΜΑΥΡΑΓΑΝΗΣ",312
"98224"," Δεν έρχονται οι Υπουργοί καθόλου.","ΒΑΣΙΛΕΙΟΣ ΟΙΚΟΝΟΜΟΥ",378
"98225"," Το συζητήσαμε στη Διάσκεψη των Προέδρων χθες. 
Από εκεί και πέρα, ο κ. Μαυραγάνης είναι συνεπέστατος. Οφείλουμε να το δώσουμε λοιπόν τα εύσημα. Μου επιτρέπετε, κύριε Υπουργέ, να πω έναν καλό λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98226"," Ο κ. Μαυραγάνης είναι συνεπέστατος. Θα το πω.","ΒΑΣΙΛΕΙΟΣ ΟΙΚΟΝΟΜΟΥ",378
"98227"," Ευχαριστώ, κύριε Πρόεδρε. 
Μου δίνεται λοιπόν η ευκαιρία να σας πω τι έχουμε κάνει. Και μιλάμε για πράξεις. 
Όντως βρήκαμε αυτό το πρόβλημα που είπατε. Έχω τονίσει πολλές φορές στη Βουλή ότι είχαμε ελλείψεις στον ελεγκτικό μηχανισμό. Προκηρύξαμε εσωτερικό διαγωνισμό. Θυμάστε ότι το Νοέμβριο πέρασε η διάταξη για το πώς μπορούμε να επιλέξουμε περισσότερους ελεγκτές. Οι παλαιότεροι με αιτήσεις, οι νεότεροι με κάποια ταχύρυθμη διαδικασία. Με την απόφαση της 1ης Μαρτίου 2013 καθορίστηκε ο αριθμός θέσεων ελεγκτών βεβαίωσης και αναγκαστικής είσπραξης σε τέσσερις χιλιάδες ενενήντα μία θέσεις. Η κατανομή αυτών έγινε ανά περιφέρεια.
Όσον αφορά στο ΣΔΟΕ τώρα, έχει γίνει έγγραφο και από τον ειδικό γραμματέα. Κι εφόσον έχουμε τέσσερις χιλιάδες ενενήντα έναν όχι μόνο υποψηφίους, αλλά και επιτυχόντες –αν και δεν είναι διαγωνιστική διαδικασία- θα μπορέσουμε να ανταποκριθούμε και στο αίτημα του ΣΔΟΕ, που έχει ζητήσει τριακόσιους εξήντα ελεγκτές. 
Άρα λοιπόν είναι θέμα ημερών πλέον να ολοκληρωθεί αυτή η διαδικασία, να μπορέσουμε απ’ αυτούς, οι οποίοι θα μας δηλώσουν την πρόθεση να χρησιμοποιηθούν στο σύστημα ως ελεγκτές, να διαθέσουμε ένα σημαντικό ποσοστό στο ΣΔΟΕ. Εφόσον έχουμε την πλήρωση όλων των θέσεων αυτών που σας είπα, οι οποίες προβλέπονται σ’ αυτόν τον εσωτερικό διαγωνισμό, θα μπορέσουμε να έχουμε έναν ικανό αριθμό, ο οποίος θα δοθεί στο ΣΔΟΕ. Μπορούμε να φτάσουμε σ’ αυτό που έχει ζητηθεί, γύρω στους τριακόσιους εξήντα ελεγκτές. 
Επιπλέον έχει εγκριθεί και προχωράει η διαδικασία πρόσληψης διακοσίων νέων ελεγκτών. Απ’ αυτούς κάποιοι θα διατεθούν στο ΣΔΟΕ. Επιπροσθέτως στο θέμα που θέσατε, έχουμε συζητήσεις και με την τρόικα, για να υπάρξουν και πρόσθετες προσλήψεις στο Υπουργείο Οικονομικών, πέραν από τους διακόσιους ελεγκτές -για τους οποίους ήδη το ΑΣΕΠ έχει προχωρήσει τη διαδικασία- έτσι, ώστε στο επόμενο διάστημα –και θα είναι σύντομο το διάστημα- να μπορέσουμε να καλύψουμε τα ελεγκτικά κενά, όχι μόνο για το ΣΔΟΕ, αλλά για όλο τον ελεγκτικό μηχανισμό. 
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"98228"," Ο κ. Οικονόμου έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98229"," Θέλω κι εγώ να συμφωνήσω με τον κύριο Πρόεδρο. Ο κ. Μαυραγάνης είναι ένας Υπουργός σταθερός, που ανταποκρίνεται στον κοινοβουλευτικό έλεγχο εν αντιθέσει με άλλους Υπουργούς που διαφεύγουν. Νομίζουν κάποιοι ότι θα δοξαστούν κρυπτόμενοι. Έχει γίνει μια φορά στην ιστορία αυτό. Μόλις εμφανίστηκαν οι κρυπτόμενοι, ξεφτιλίστηκαν στην πολιτική ζωή του τόπου. Είναι ιστορικά ντοκουμέντα και δεδομένα. Ας τα λάβουν υπ όψιν τους οι κρυπτόμενοι μέχρι στιγμής.  
Εγώ λέω κάτι άλλο, κύριε Πρόεδρε: Κατ’ αρχάς, δέχομαι με πολύ θετικό τρόπο την απάντησή σας. Πιστεύω ότι από τη στιγμή που έχετε δρομολογήσει αυτές τις δυο περιπτώσεις, δηλαδή τις διακόσιες νέες προσλήψεις και τις τριακόσιες εξήντα από εσωτερική ανακατανομή προσωπικού του Υπουργείου Οικονομικών…","ΒΑΣΙΛΕΙΟΣ ΟΙΚΟΝΟΜΟΥ",378
"98230"," Είναι εσωτερικός διαγωνισμός θα έλεγα.","ΓΕΩΡΓΙΟΣ ΜΑΥΡΑΓΑΝΗΣ",312
"98231"," Εσωτερικός διαγωνισμός. Αυτή είναι εσωτερική ανακατανομή. Άρα τριακόσιες εξήντα θέσεις ελεγκτών, όπως σας έχει ζητήσει το ΣΔΟΕ. Αυτήν την ενίσχυση του στελεχιακού δυναμικού του ΣΔΟΕ την ακούω θετικά. 
Καταλαβαίνετε όμως, κύριε Υπουργέ, ότι το ΣΔΟΕ αυτήν τη στιγμή βρίσκεται στην αιχμή του δόρατος της προσπάθειας που κάνει μια Κυβέρνηση συνεργασίας, για να αντιμετωπίσει βασικά προβλήματα ηθικής τάξεως για τη χώρα. Η φοροδιαφυγή δεν είναι μόνο ένα οικονομικό ζήτημα. Ο ελληνικός λαός νιώθει ότι κοροϊδεύεται και από το κράτος και από αυτούς οι οποίοι λειτουργούν με αυτόν τον παράνομο και βαθύτατα ενοχλητικό τρόπο για το λαό. Δηλαδή, αν δεν μπορεί το κράτος να επιβάλει τους κανόνες λειτουργίας, καταλαβαίνετε ότι χάνεται η εμπιστοσύνη τού απλού πολίτη για οτιδήποτε πλέον λειτουργεί σ’ αυτήν τη χώρα. 
Εγώ θέλω να σας πω ότι δεν έχουμε μόνο τη λίστα Λαγκάρντ σε εξέλιξη. Η λίστα Λαγκάρντ αυτήν τη στιγμή βρίσκεται σε προανακριτική διαδικασία. Δεν έχουμε τη λίστα Λίχτενσταϊν; Δεν έχουμε τη λίστα με τις offshore εταιρείες; Δεν έχουμε τη λίστα με τους κυρίους που έκαναν τις αγορές ακινήτων στο Λονδίνο την ώρα που καταρρέει η χώρα; Δεν έχουμε τα γιοτ; Εσείς οι ίδιοι τα έχετε παραδεχθεί. Έχει γίνει κοινοβουλευτικός έλεγχος εδώ. Βρίσκονται απίθανα πρόσωπα, με δεκάδες εκατομμύρια δολάρια και ευρώ στους λογαριασμούς τους. Τα έχουμε βρει μέσα στη λίστα, εμείς που κάνουμε τον έλεγχο. Η άλλη, υπάλληλος του δημοσίου των 1.000 ευρώ, είχε 4 εκατομμύρια δολάρια κατάθεση στην Ελβετία και έκανε την ανήξερη. Καθηγητές και απλοί άνθρωποι των 1.000 και των 2.000 ευρώ βρίσκονται με λογαριασμούς των 5 εκατομμυρίων. Ποιος θα τους ελέγξει; Εγώ; Εγώ που συμμετέχω σε μια επιτροπή; Τι να κάνω; Υπάρχουν τα αρμόδια όργανα. Δεν μπορούμε να ακούμε τα αρμόδια όργανα να καταθέτουν: «δεν μπορούμε, γιατί είμαστε τέσσερις άνθρωποι». 
Πρέπει να ξέρετε κάτι: Έκανα μια δήλωση χθες, σε σχέση με την ιδιότητά μου, ως μέλος της επιτροπής. Η Δημοκρατική Αριστερά δεν υπάρχει περίπτωση να μην περιμένει το πόρισμα του ΣΔΟΕ. Το πόρισμα του ΣΔΟΕ θα μας πει αν υπάρχει φοροδιαφυγή ή όχι. Δεν θα το πει ο Βουλευτής που είναι μέλος της προκαταρκτικής επιτροπής. Η ομάδα εργασίας λέει στην επιτροπή: «Έχω τέσσερα άτομα και δεν μπορώ να ελέγξω. Θέλω δυο, τρεις μήνες να ελέγξω τέσσερις περιπτώσεις». Λέω για τους γαμπρούς και τα ξαδέρφια του πρώην Υπουργού. 
Άρα λοιπόν εδώ παίζεται ένα μεγάλο ζήτημα αξιοπιστίας του κράτους πρώτα απ’ όλα, μιας σοβαρής πολιτείας που πρέπει να υπάρχει και να την καταλαβαίνουν άπαντες. 
Εγώ άκουσα με πολύ ενδιαφέρον αυτά που είπατε. Θα σας παρακαλούσα, όμως, εσάς ως Υφυπουργό και τον κ. Στουρνάρα ως Υπουργό, δηλαδή την πολιτική ηγεσία του Υπουργείου Οικονομικών, να σκύψετε με πολύ σοβαρότητα πάνω στο  θέμα. Είναι καλά αυτά τα πρώτα μηνύματα που δίνετε σήμερα, δηλαδή αυτές οι στελεχώσεις. Αλλά, όπως καταλαβαίνετε, δεν θα ικανοποιηθούμε αν οι τέσσερις θέσεις γίνουν πέντε ή έξι απλά, για να τελειώσουμε μια υπόθεση δημοσιότητας, που είναι η λίστα Λαγκάρντ και αφήσουμε στο σκοτάδι ή σε γκρίζες περιοχές δεκάδες άλλες υποθέσεις που έχουν έρθει και στο Κοινοβούλιο, που απασχολούν τα ΜΜΕ, που απασχολούν την κοινή γνώμη και είναι υποθέσεις που χρειάζονται άμεση διερεύνηση. Αλλά πρέπει κάποιος να την κάνει, δηλαδή το όργανο που λέγεται ΣΔΟΕ της πολιτείας, πρέπει να στελεχωθεί. 
Εγώ δεν έχω κάτι άλλο να πω, ευχαριστώ.","ΒΑΣΙΛΕΙΟΣ ΟΙΚΟΝΟΜΟΥ",378
"98232"," Ο κ. Μαυραγάνης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98233"," Ακριβώς επειδή έχουμε θέσει ως προτεραιότητα την καταπολέμηση της φοροδιαφυγής, είμαστε πάρα πολύ προσεκτικοί και θέλουμε να είμαστε και αποτελεσματικοί, όπως είπατε, στο να στελεχώσουμε, με τις υπάρχουσες δυνάμεις που έχει, το Υπουργείο Οικονομικών. Και ξέρετε ότι κατά τα τελευταία χρόνια, είχαμε αρκετές συνταξιοδοτήσεις, πράγμα που σημαίνει ότι έχουμε χάσει ανθρώπινο δυναμικό και προσπαθούμε με αναδιαρθρώσεις να εκμεταλλευτούμε το ήδη υπάρχον, όσο το δυνατόν καλύτερα.
Αυτό το οποίο σας είπα, είναι μία πρωτοβουλία που αναλάβαμε και –θυμάστε ότι το τόνισα- επειδή υπήρχε πρόβλημα, ενώ δηλαδή με το παλαιό καθεστώς έπρεπε να γίνει μία διαγωνιστική διαδικασία αρκετά χρονοβόρα, περάσαμε νομοθετική ρύθμιση, για να μπορέσουμε ακριβώς να βγάλουμε τώρα την απόφαση και -εσωτερικά τουλάχιστον- να καλέσουμε και παλαιότερους ελεγκτές αλλά και νέα παιδιά που υπηρετούν και είναι πολύ αξιόλογα, να καταθέσουν τις αιτήσεις τους και να μπορέσουν να ενταχθούν στον ελεγκτικό μηχανισμό…","ΓΕΩΡΓΙΟΣ ΜΑΥΡΑΓΑΝΗΣ",312
"98234"," Χρονικά περίπου πότε το βλέπετε;","ΒΑΣΙΛΕΙΟΣ ΟΙΚΟΝΟΜΟΥ",378
"98235"," Τις επόμενες μέρες κλείνει αυτή η διαδικασία. Ελπίζω να έχουμε όσο το δυνατόν περισσότερες αιτήσεις, γιατί οι θέσεις που έχουμε βγάλει –σας είπα- είναι τέσσερις χιλιάδες ενενήντα μία. Ελπίζω να έχουμε προσφορά αιτήσεων έτσι, ώστε να ικανοποιήσουμε τα αιτήματα των ελεγκτικών μονάδων.
Κάτι άλλο που θα ήθελα να προσθέσω είναι, ότι ακόμα και σε διευθυντικές θέσεις έχουμε λάβει μέριμνα και για τα όποια κενά υπάρχουν δώσαμε μία πρόσκληση ενδιαφέροντος έτσι, ώστε όσοι επιθυμούν, να εκδηλώσουν το ενδιαφέρον τους για κενές διευθυντικές θέσεις. Κάποιοι εκδήλωσαν ενδιαφέρον, γίνεται μία αξιολόγηση και θα καλυφθούν τα κενά σε διευθυντικές θέσεις, οι οποίες θα πρέπει και αυτές με τη βοήθεια των στελεχών που θα πάνε και στο ΣΔΟΕ και στις άλλες μονάδες –αλλά ιδιαίτερα στο ΣΔΟΕ- να μπορέσουν να διευρύνουν τις ομάδες εργασίας, για να έχουμε απτά αποτελέσματα στο μέτωπο της καταπολέμησης της φοροδιαφυγής.
Ευχαριστώ πάρα πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"98236"," Κι εμείς ευχαριστούμε.
Η τέταρτη με αριθμό 1214/26-3-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ανάθεση του έργου με τίτλο «Μελέτη για την αποτύπωση του ακαδημαϊκού χάρτη της χώρας», δεν θα συζητηθεί λόγω κωλύματος του κυρίου Υπουργού και διαγράφεται.
Η τρίτη με αριθμό 1225/26-3-2013 επίκαιρη ερώτηση πρώτου κύκλου του Βουλευτή Εύβοιας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με την αναζήτηση πηγών εσόδων για το δημόσιο από την αξιοποίηση των εθνικών κληροδοτημάτων, των σχολαζουσών κληρονομιών καθώς και των καταπατημένων ακινήτων του, δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμαστε τώρα στην έβδομη με αριθμό 1233/26-3-2013 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Υγείας, σχετικά με τα προβλήματα στην ψυχιατρική κλινική του Νοσοκομείου Άρτας.
Ο κ. Μωραΐτης έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98237"," Ευχαριστώ, κύριε Πρόεδρε.
Αναγκαζόμαστε για μία ακόμη φορά να φέρουμε στη Βουλή το ζήτημα της λειτουργίας του Νοσοκομείου Άρτας, γιατί η κατάσταση επιδεινώνεται δραματικά καθημερινά και προκαλεί ανησυχίες στους κατοίκους της περιοχής και στους εργαζόμενους του νοσοκομείου. 
Το τελευταίο διάστημα είχαμε σοβαρά προβλήματα σε ό, τι αφορά την αγορά αναλώσιμων υλικών, τα οποία σε πολλές περιπτώσεις –σήμερα κάπως έχει εξομαλυνθεί η κατάσταση- αγόραζαν οι ίδιοι εργαζόμενοι, οι ίδιοι οι νοσηλευτές. Μιλάμε για μία τραγική κατάσταση. 
Έχουμε απλήρωτους εργαζόμενους για βάρδιες νυχτερινές και για αργίες. Υπάρχει συνεχής υποβάθμιση αλλά η κορύφωση αυτής της αντιλαϊκής πολιτικής είναι η οριακή λειτουργία –το κλείσιμο, μπορώ να πω- της ψυχιατρικής κλινικής, η οποία το τελευταίο διάστημα υπολειτουργεί. Υπάρχει διαβεβαίωση από το διευθυντή ότι δεν μπορεί να λειτουργήσει -και θα αναφερθώ περισσότερο στη δευτερολογία μου για το ζήτημα αυτό- και μιλάμε ότι σε αρκετούς ασθενείς δεν καλύπτονται οι βασικές ανάγκες, ιδιαίτερα τις τελευταίες μέρες, τις μέρες που διανύουμε, που είναι κλειστή. 
Έχουμε επίσης σοβαρά προβλήματα σε ό, τι αφορά και το κέντρο αποκατάστασης ατόμων, το οποίο υπάγεται σήμερα στο νοσοκομείο. Τα προβλήματα, βέβαια, δεν είναι μόνο στο Νοσοκομείο της Άρτας, αλλά είναι και στα τρία κέντρα υγείας του νομού και μιλάμε για ορεινές περιοχές, δηλαδή είναι κέντρα υγείας που λειτουργούν με αγροτικούς γιατρούς και μόνο και υπάρχουν σοβαρά προβλήματα.
Εμείς θεωρούμε ότι αυτή η πολιτική είναι μία συνειδητή πολιτική που υποβαθμίζει καθημερινά το δημόσιο σύστημα υγείας, για να μπορούν πραγματικά να κερδοσκοπούν οι ιδιώτες. Στη συνέχεια θα αναφερθώ για τον αξονικό τομογράφο, που πριν λίγες μέρες τέθηκε εκτός λειτουργίας, αλλά πια οι ασθενείς τις περιοχής αναγκάζονται να καταφεύγουν στους ιδιώτες γιατρούς, με αποτέλεσμα να επιβαρύνονται ήδη οι λαϊκές οικογένειες με περιττά έξοδα. Θεωρούμε, λοιπόν, ότι πρέπει να διεκδικήσουν οι κάτοικοι της περιοχής τη λειτουργία του νοσοκομείου με τρόπο που να καλύπτει τις ανάγκες.
Σας ρωτάμε, κυρία Υφυπουργέ, θα υπάρχει κάλυψη των αναγκών με απαιτούμενο προσωπικό για τη λειτουργία της ψυχιατρικής κλινικής; Θα υπάρξει χρηματοδότηση στο Νοσοκομείο Άρτας -και στα άλλα νοσοκομεία βέβαια, αλλά ιδιαίτερα στο Νοσοκομείο Άρτας- για να πληρωθούν οι εργαζόμενοι, οι οποίοι όπως είπα από νυχτερινά και αργίες έχουν να πληρωθούν πέντε μήνες από το 2012 και άλλους τρεις μήνες από το 2013; Θα υπάρχει εξοπλισμός και στα κέντρα υγείας του νομού, ώστε να προσφέρουν πραγματικές υπηρεσίες στους κατοίκους της περιοχής; 
Ευχαριστώ.","ΝΙΚΟΛΑΟΣ ΜΩΡΑΪΤΗΣ",355
"98238"," Κι εμείς ευχαριστούμε τον κ. Μωραΐτη.
Η κ. Σκοπούλη έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98239"," Ευχαριστώ πολύ.
Θα ήθελα να σας πω ότι συμφωνώ σε ορισμένα πράγματα μαζί σας και διαφωνώ σε ορισμένα άλλα.
Όντως τα προβλήματα στην υγεία είναι πολύ σημαντικά για δύο λόγους: Ο ένας λόγος είναι ότι έχει πέσει δραστικά η χρηματοδότηση και ο άλλος είναι ότι η οργάνωση της παροχής φροντίδας υγείας ήταν ήδη ανοργάνωτη και τώρα με μικρότερη χρηματοδότηση αυτό φαίνεται πάρα πολύ.
Θέλω να σας δώσω κάποια νούμερα, το 2010 οι δημόσιες δαπάνες για την υγεία αφορούσαν το 6% του Ακαθάριστου Εγχώριου Προϊόντος. Σήμερα, το 2013 ο προϋπολογισμός για τις δημόσιες δαπάνες υγείας πέφτει κάτω από το 3,5%. Άρα η χρηματοδότηση για τις δημόσιες δαπάνες υγείας έχει μειωθεί δραστικά και αυτό θα πρέπει όλοι να το δούμε και να το αντιμετωπίσουμε. Θεωρώ ότι –εφόσον, όντως, θέλουμε να κρατήσουμε ένα δημόσιο σύστημα υγείας- ο προϋπολογισμός αυτός πρέπει να ανεβεί. 
Όλα τα κράτη της Ευρώπης κρατάνε από 5,5% μέχρι 8% -πολλές χώρες και παραπάνω- του Ακαθάριστου Εγχώριου Προϊόντος για τις δημόσιες δαπάνες υγείας. Φανταστείτε εμάς, το 2013 με ένα υπολογιζόμενο Ακαθάριστο Εγχώριο Προϊόν γύρω στα 180.000.000.000 ευρώ, τι σημαίνει αυτό! Επομένως σε αυτό συμφωνούμε και νομίζω πως συμφωνούν όλοι.
Από την άλλη μεριά, όμως, το πρόβλημα είναι πού πάει αυτό το μικρό, έστω, ποσοστό για την υγεία και πώς είναι οργανωμένη η κατανομή αυτού του ποσού. 
Το 70% πάει στα νοσοκομεία. Και τι σημαίνει αυτό; Είναι πάρα πολύ μεγάλο το ποσοστό το οποίο πάει στα νοσοκομεία. Τα νοσοκομεία οφείλουν να λειτουργήσουν διαφορετικά, οφείλουν να λειτουργήσουν μη γραφειοκρατικά, να κατανείμουν τα ποσά ανάλογα με τις ανάγκες του τόπου και ανάλογα με τη διαμόρφωση των μονάδων υγείας μέσα στα νοσοκομεία. Δεν θεωρούμε ότι σε ένα νοσοκομείο επειδή ορίστηκε ένας οργανισμός εδώ και κάποια χρόνια πρέπει να παραμείνει ο ίδιος. Οι ανάγκες είναι διαφορετικές και πρέπει να είναι ευέλικτο το νοσοκομείο. 
Επίσης, θέλω να σας τονίσω κι άλλο ένα θέμα: Δεν μπορεί πλέον ένας γιατρός ο οποίος δουλεύει σε ένα νοσοκομείο να μην πάει να δουλέψει τριάντα χιλιόμετρα έξω, σε ένα άλλο νοσοκομείο.
Αυτό είναι απαράδεκτο. Η διοικητική μεταρρύθμιση, η οποία είναι απαραίτητη, δεν είναι μόνον ποσοτική, δηλαδή δεν είναι ότι πρέπει να μειώσουμε τους δημόσιους υπαλλήλους. Πρέπει οι δημόσιοι υπάλληλοι να είναι αποτελεσματικοί, λειτουργικοί και να μετακινούνται χωρίς να αλλάζουν οι οικογενειακές τους συνθήκες. 
Όταν σήμερα για την ψυχιατρική κλινική επικοινωνώ, εκτός από το διευθυντή της κλινικής, από το διοικητή της κλινικής, από τον περιφερειάρχη και από τη γενική διευθύντρια του Υπουργείου, με τα όμορα νοσοκομεία, με τα γειτονικά νοσοκομεία και μου λένε ότι: «Έχουμε, μπορούμε να στείλουμε γιατρούς, αλλά δεν θέλουν». Αυτό είναι απαράδεκτο.
Μήπως πέρασα το χρόνο και πρέπει να δευτερολογήσω μετά ή να συνεχίσω;","ΦΩΤΕΙΝΗ ΣΚΟΠΟΥΛΗ",464
"98240"," Μπορείτε να συνεχίσετε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98241"," Η παραίτηση του επικουρικού γιατρού, η οποία έγινε στις αρχές Φεβρουαρίου για λόγους υγείας, δημιούργησε αυτήν την εμφανή αναστάτωση στην ψυχιατρική κλινική. Υπάρχει αλληλογραφία αμέσως μετά. Στις 12 παραιτήθηκε, στις 14 ο διοικητής του νοσοκομείου στέλνει προς την ΥΠΕ γράμμα και λέει: «Καλύψτε μας». Έχει περάσει ένας μήνας και όχι μόνο και υπάρχει συνεχής αλληλογραφία και προς τα όμορα νοσοκομεία κατευθείαν και προς την Διεύθυνση Ψυχικής Υγείας και το πρόβλημα δεν έχει λυθεί ακόμη. Ελπίζω ότι θα λυθεί μέσα στο επόμενο δεκαπενθήμερο. Δεν είμαι σίγουρη όμως. Ειλικρινά σας λέω ότι αυτό το πρόβλημα αφορά τη διοικητική οργάνωση. Είναι δυνατόν να επιλαμβάνεται το Υπουργείο Υγείας για τη διευθέτηση αυτών των αναγκών; Είναι δυνατόν να γίνεται αυτό;
Επίσης, θέλω να υπογραμμίσω πάρα πολύ έντονα ότι είναι στο χέρι μας και δεν είναι κανένας μνημονιακός όρος, να προσδιορίσουμε ότι εκεί είναι οι ανάγκες και εκεί θα διορίσουμε κόσμο, ότι εκεί δεν έχουμε ανάγκες και θα καταργήσουμε οργανικές θέσεις. Η νοοτροπία, όμως, του δημοσίου είναι καθηλωμένη μέσα σε ένα άκαμπτο πλαίσιο, το οποίο είναι μη λειτουργικό.","ΦΩΤΕΙΝΗ ΣΚΟΠΟΥΛΗ",464
"98242"," Το λόγο έχει ο κ. Μωραΐτης για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98243"," Κυρία Υφυπουργέ, περιγράψατε μια κατάσταση. Στα ερωτήματα, όμως, δεν απαντήσατε ούτε στο ζήτημα της ψυχιατρικής κλινικής, ούτε στις άλλες σημαντικές ελλείψεις. 
Βέβαια η κατάσταση για εμάς είναι δραματική. Και δεν μιλάει μόνο το Κομμουνιστικό Κόμμα Ελλάδας. Εδώ υπάρχει επιστολή του κ. Μπιλανάκη, που λέει τα εξής: «Αδυνατώ εκ των πραγμάτων να καταρτίσω πρόγραμμα εφημεριών για το μήνα Μάρτιο μετά τις 24 του μήνα. Η φροντίδα ψυχικής υγείας των ασθενών υπολείπεται ποιοτικά του επιθυμητού επιπέδου λόγω της ανεπάρκειας του προσωπικού και όλα αυτά». Και λέει ότι στην ψυχιατρική κλινική σε ξενοδοχειακές εγκαταστάσεις οι συνθήκες είναι τέτοιες που δεν τιμούν την ανθρώπινη φύση. Αυτός ο κύριος δεν είναι κομμουνιστής. Επομένως δεν μιλάμε μόνο εμείς για αυτήν την κατάσταση που επικρατεί εκεί.
Είπατε νωρίτερα ότι δεν είναι θέμα της τρόικας ή της Ευρωπαϊκής Ένωσης. Όχι, κυρία Υφυπουργέ. Είπα ότι η συνειδητή απαξίωση του δημόσιου συστήματος υγείας είναι για να παραδοθεί στους ιδιώτες η περίθαλψη. Βλέπεται τα νοσοκομεία -και το είπατε με μισόλογα βέβαια- σαν επιχειρήσεις και τους ασθενείς σαν πελάτες, γιατί διαφορετικά δεν θα επιβάλλατε χαράτσια σε ό,τι αφορά τις συνταγογραφήσεις, δεν θα επιβάλλατε χαράτσια για τις εισαγωγές των νοσοκομείων. Πέρα από εκεί, όμως, υπάρχουν σημαντικά ζητήματα. Δεν απαντήσατε για τους εργαζόμενους που είπα ότι είναι απλήρωτοι για μεγάλο χρονικό διάστημα. 
Ξέρετε, κυρία Υφυπουργέ, ότι το Σάββατο τέθηκε εκτός λειτουργίας ο αξονικός τομογράφος με αποτέλεσμα να κινδυνεύσει ασθενής, ο οποίος μεταφέρθηκε εσπευσμένα σε άλλο νοσοκομείο, κατά πάσα πιθανότητα στο νοσοκομείο των Ιωαννίνων. 
Επομένως υπάρχουν αυτά και είναι πάρα πολύ σοβαρά τα προβλήματα. Δεν είναι μόνο η ψυχιατρική κλινική. Πρέπει να γνωρίζετε προφανώς ότι υπολειτουργεί και η πνευμονολογική κλινική. Τα ακτινολογικά εργαστήρια και τα μικροβιολογικά δουλεύουν οριακά. Δεν υπάρχουν παρασκευαστές, δεν υπάρχουν μικροβιολόγοι που να προσφέρουν πραγματικά υπηρεσίες. 
Εμείς θεωρούμε, όπως είπα, ότι είναι μια συνειδητή πολιτική. Σήμερα, αναδεικνύεται η αναγκαιότητα του δημόσιου δωρεάν συστήματος υγείας και σε αυτήν την κατεύθυνση εμείς καλούμε τους κατοίκους της περιοχής, τα λαϊκά στρώματα να παλέψουν.
Κοιτάξτε, κυρία Υφυπουργέ, πώς αποδεικνύονται περίτρανα όλα αυτά τα οποία εμείς λέμε και είναι πραγματικότητα. Υπάρχει νέος οργανισμός στο Νοσοκομείο Άρτας και μιλάμε για ένα καινούργιο νοσοκομείο και ξέρετε ασφαλώς τι περιλαμβάνει. Περιλαμβάνει μείωση εκατόν δέκα κρεβατιών. Αν αυτό δεν είναι απαξίωση και δεν είναι μια πολιτική που οδηγεί στην εμπορευματοποίηση της υγείας τι είναι; Έχουμε μείωση με τον νέο οργανισμό και στις θέσεις των γιατρών από ενενήντα οκτώ σε ογδόντα οκτώ. Αυτά είναι δικά σας στοιχεία, δεν τα λέμε εμείς. 
Εμείς θεωρούμε ότι πρέπει να παρθούν τώρα μέτρα στο νοσοκομείο, γιατί διαφορετικά οι επιπτώσεις στους κατοίκους της περιοχής θα είναι δραματικές. Θεωρούμε ότι πρέπει σήμερα να υπάρχουν συγκεκριμένες απαντήσεις και για το κέντρο αποθεραπείας. Βέβαια δεν είναι το μόνο στη δυτική Ελλάδα. Είναι και η περίπτωση της Αμφιλοχίας που γίνεται ακριβώς το ίδιο, που υπήρχαν δεκατρείς ασθενείς, άνθρωποι τραυματίες από τροχαία ή από άλλα ατυχήματα τους οποίους τους διώξατε γιατί δεν υπήρχε προσωπικό για να διανυκτερεύσουν και το μόνο που κάνει το κέντρο αποκατάστασης και στην Άρτα και στην Αμφιλοχία είναι να δέχεται κάποιες επισκέψεις το πρωί. 
Γι’ αυτό εμείς θεωρούμε ότι σήμερα πρέπει να δοθούν απαντήσεις σ’ αυτά τα συγκερκιμένα ερωτήματα, τα οποία ταλαιπωρούν τους κατοίκους της περιοχής.
Ευχαριστώ.","ΝΙΚΟΛΑΟΣ ΜΩΡΑΪΤΗΣ",355
"98244","   Ευχαριστούμε.
Το λόγο έχει η κ. Σκοπούλη.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98245"," Δυστυχώς δεν θα πάρετε απάντηση από εμένα σε ορισμένα ερωτήματα, διότι συμφωνώ μαζί σας ότι η πολιτική της συρρίκνωσης των δαπανών για τη δημόσια υγεία είναι πολιτική βούληση. Είναι ξεκαθαρισμένο αυτό και δεν συμφωνώ με αυτό. 
Από την άλλη μεριά, όμως, δεν σημαίνει ότι δεν μπορούμε να διορθώσουμε τα κακώς κείμενα μέσα στο δημόσιο σύστημα υγείας. Δεν συμφωνώ με τίποτα να μειώσουμε τη φαρμακευτική δαπάνη μόνο για το δημόσιο και να παραμείνει ουσιαστικά στον ιδιωτικό φορέα και στην τσέπη του ασθενή. Διαφωνώ κάθετα με αυτό. Υπάρχει σωρεία νομοθετικών ρυθμίσεων και υπουργικών αποφάσεων, οι οποίες το ευοδώνουν αυτό. Διαφωνώ κάθετα και μέσα σ’ αυτήν την Αίθουσα, αλλά δεν είναι στο χέρι μου να το κάνω.
Αυτό που μπορώ, όμως, να σας πω είναι ότι το Νοσοκομείο Άρτας έχει έναν προϋπολογισμό 28 εκατομμύρια για το 2013. Έχει χρωστούμενα γύρω στα 8 εκατομμύρια. Έχει πάρει μέχρι σήμερα 9 και κάτι εκατομμύρια. Θα υπάρχει εισροή αμέσως τους επόμενους μήνες άλλα 4 εκατομμύρια. Οπότε, άμεσα θα ανακουφιστεί.
Όσον αφορά, όμως, στο κομμάτι της ψυχική υγείας που ανήκει στο νοσοκομείο θα έπρεπε να λαμβάνει, σύμφωνα με τον Παγκόσμιο Οργανισμό Υγείας, γύρω στο 5%. Αυτό δεν είναι ούτε 3%. Άρα το κομμάτι μέσα στο νοσοκομείο που αφορά την ψυχική υγεία θα έπρεπε να αυξηθεί. 
Επίσης, υπάρχουν εκκρεμούντα κοινοτικά χρήματα. Είναι ακόμη πάνω από 500.000 € και περιμένουν με γραφειοκρατικές καθυστερήσεις να αποσταλεί ένας γιατρός για να δουλέψει την κινητή μονάδα ψυχικής υγείας. Και αυτό θα γίνει. Τα προβλήματα είναι πάρα πολλά. 
Σας είπα ότι συμφωνώ σε ορισμένα σημεία με τη δική σας αντίληψη. Αλλά διαφωνώ με το σημείο που αναφέρετε ότι πρέπει να γίνει άριστος χειρισμός των χρημάτων των οποίων διατίθενται.
Ειλικρινά, δεν είμαι υπεύθυνη για τα νοσοκομεία, είμαι μόνο για την ψυχική υγεία και δεν είμαι υπεύθυνη ούτε για τον προϋπολογισμό.
Ευχαριστώ.","ΦΩΤΕΙΝΗ ΣΚΟΠΟΥΛΗ",464
"98246"," Ευχαριστούμε την κ. Σκοπούλη.
Η τρίτη με αριθμό 1210/26-3-2012 επίκαιρη ερώτηση δευτέρου κύκλου της Βουλευτού Αττικής του Πανελλήνιου Σοσιαλιστικού Κινήματος κ. Παρασκευής Χριστοφιλοπούλου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την αντιμετώπιση του τομέα του Πολιτισμού στο πλαίσιο του νέου Οργανισμού του Υπουργείου Παιδείας και Θρησκευμάτων, Πολιτισμού και Αθλητισμού, δεν συζητείται λόγω αναρμοδιότητας και διαγράφεται.
Η τέταρτη με αριθμό 1213/26-3-2013 επίκαιρη ερώτηση δευτέρου κύκλου του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τη μεταφορά προσωπικού των Περιφερειακών Ενώσεων Δήμων (ΠΕΔ) στους ΟΤΑ, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί η πέμπτη με αριθμό 1230/26-3-2013 επίκαιρη ερώτηση δευτέρου κύκλου του Βουλευτή Αττικής του Λαϊκού Συνδέσμου-Χρυσή Αυγή κ. Ηλία Κασιδιάρη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την απόδραση των κρατουμένων από τις φυλακές Τρικάλων. 
Το λόγο έχει ο κ. Κασιδιάρης για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98247"," Η μακροχρόνια αδράνεια όλων των κυβερνήσεων τις τελευταίες δύο δεκαετίες δημιούργησε πρόσφορο έδαφος σε ένα σωρό εγκληματικές συμμορίες και στην παρανομία για να κυριαρχήσουν στη χώρα. Ως αποτέλεσμα είχαμε στις 22-3-2013, πριν από λίγες ημέρες, μία πραγματικά πολεμική επιχείρηση στις φυλακές των Τρικάλων, όπου ένοπλη ομάδα Αλβανών επιχείρησε να εισβάλει στις φυλακές με βαρύτατο οπλισμό, με χειροβομβίδες, με αυτόματα πολεμικά τυφέκια, με άρτιο σχέδιο δράσης. Καθήλωσε εκεί τους Έλληνες σωφρονιστικούς υπαλλήλους και εξωτερικούς φρουρούς και είχαμε τραυματίες. Ευτυχώς δεν θρηνήσαμε θύματα. Ευτυχώς δεν σκοτώθηκαν δικοί μας άνθρωποι. Επισημαίνουμε, λοιπόν, ότι τους ανθρώπους μας τους έχουμε αφήσει στην κυριολεξία άοπλους και απροστάτευτους απέναντι στο οργανωμένο έγκλημα.
Κύριε Υπουργέ, δεν επρόκειτο να κάνω αυτήν την ερώτηση, εάν πριν από λίγες μόλις εβδομάδες δεν είχε προηγηθεί εδώ η συζήτηση για το νομοσχέδιο περί ναρκωτικών, όπου είχατε φέρει και κάποιες διατάξεις σχετικά με τους εγκληματίες με τα καλάσνικοφ και αυτόν τον πολεμικό εξοπλισμό που έχει πλημμυρίσει τη χώρα, ώστε να βαρύνει λίγο το νομικό πλαίσιο, οπότε και από του βήματος της Βουλής σας είχα κάνει εγώ προσωπικά ως εκπρόσωπος της Χρυσής Αυγής ορισμένες προτάσεις για το πώς μπορεί να αντιμετωπιστεί αυτή η απαράδεκτη κατάσταση. Ενθυμούμαι ότι ο Υπουργός κ. Ρουπακιώτης τη συγκεκριμένη ώρα που έκανα αυτές τις προτάσεις, οι οποίες περιέγραφαν με ακρίβεια το τι θα συνέβαινε μετά από λίγες μέρες στις φυλακές Τρικάλων, κοιτούσε την πόρτα. Δεν παρακολουθούσε τις προτάσεις της Χρυσής Αυγής. Αναγνωρίζω ότι υπάρχει απέχθεια από την πλευρά σας προς τις απόψεις μας, όπως είπα προφανώς και απέχθεια από τη δική μας πλευρά προς τις δικές σας ιδέες. Όμως έχετε την υποχρέωση να ακούτε τις προτάσεις μας. 
Στη συγκεκριμένη περίπτωση είχαμε πει ότι οι άνθρωποί μας,  οι αστυνομικοί, οι σωφρονιστικοί υπάλληλοι δεν μπορούν να αντιμετωπίσουν βαρύτατα οπλισμένους αλλοδαπούς με τα αλεξίσφαιρα αυτά που φοράνε σήμερα τα οποία δεν κρατάνε τίποτα. Κάνουν μόνο για εννιάρι πιστόλι, επομένως με το καλάσνικοφ τούς σκοτώνεις. Καλύτερα να φοράγανε μια φόρμα για να είναι και πιο ευκίνητοι. Δεν μπορούν με αυτά τα ελαφρά πυρομαχικά, με το πιστόλι τους ή με το υποπολυβόλο, το MP5 των 9 χιλιοστών, να αντιμετωπίσουν μία τέτοια οργανωμένη επίθεση. 
Θα συνεχίσω στη δευτερολογία μου με κάποιες προτάσεις. Έχω να πω ότι το καλύτερο που είχε να γίνει –το είχαμε πει και τότε, το επαναλαμβάνω και τώρα- είναι να εξοπλιστούν άμεσα οι εξωτερικές φρουρές των φυλακών με αυτόματα πολεμικά όπλα, όμως είναι το Μ16Α2 που υπάρχει στις αποθήκες του στρατού και κάνει για τα αστικά κέντρα όπως είναι ο Κορυδαλλός, όπου πάνε ελικόπτερα κ.λπ.. Υπάρχουν επίσης στις στρατιωτικές αποθήκες και άλλα βαρύτερα όπλα με φυσίγγιο 7,62 χιλιοστών, όπως είναι το G3, όπως είναι το FN. Το προσωπικό της Αστυνομίας, το προσωπικό του Υπουργείου Δικαιοσύνης, οι περισσότεροι έχουν περάσει από Ειδικές Δυνάμεις, σίγουρα έχουν κάνει θητεία στον Ελληνικό Στρατό και γνωρίζουν να χειρίζονται αυτά τα όπλα. Έπρεπε από την πρώτη μέρα που το προτείναμε να έχουν επανεξοπλιστεί οι φρουρές των φυλακών να κρατούν τέτοιο οπλισμό. Εάν οι Αλβανοί που επιτέθηκαν στα Τρίκαλα είχαν να αντιμετωπίσουν διασταυρωμένα πυρά από FN ή από G3 ή από Μ16, τότε θα είχαν μείνει εκεί, δεν θα είχαμε αυτές τις εξελίξεις. 
Θα συνεχίσω στη δευτερολογία μου για το δεύτερο ερώτημα που έχουμε θέσει.
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"98248"," Το λόγο έχει ο Υφυπουργός κ. Καραγκούνης για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98249"," Ευχαριστώ πολύ, κύριε Πρόεδρε.
Πριν προχωρήσω στην απάντηση της επίκαιρης ερωτήσεως, θέλω να εκφράσω και εγώ τη θλίψη και την οδύνη μου για το χαμό του Β’ Αντιπροέδρου της Βουλής, του Θανάση Νάκου, του πρώην Υπουργού, ενός κοινοβουλευτικού άνδρα με ήθος και συνέπεια. 
Τώρα, να έρθω στην απάντηση της επίκαιρης ερωτήσεως. Έχουμε μιλήσει πάρα πολλές φορές, τόσο εγώ όσο και ο Υπουργός, για τα τεράστια προβλήματα που αντιμετωπίζουν οι φυλακές και για τον υπερπληθυσμό που έχει φτάσει πλέον στις δεκατρείς χιλιάδες. Είναι ένας αριθμός που δεν υπήρχε ποτέ σε ελληνικές φυλακές. Βεβαίως, έχουμε πει και μπορώ να σας απαριθμήσω -αλλά τώρα δεν είναι η ώρα- το τι έχουμε κάνει για την αποσυμφόρηση των φυλακών, χωρίς βεβαίως να προσβάλλεται η ασφάλεια των φυλακών και θα σας εξηγήσω. Έχουν φτάσει, λοιπόν, οι κρατούμενοι στις δεκατρείς χιλιάδες. Οι μειώσεις του προσωπικού λόγω των δημοσιονομικών αναγκών φτάνουν από 15% έως 20% τα τελευταία δύο χρόνια. Μόνο το 2012 συνταξιοδοτήθηκαν εκατόν ογδόντα πέντε σωφρονιστικοί υπάλληλοι, οι οποίοι βεβαίως ποτέ δεν αναπληρώθηκαν.
Βέβαια, επειδή αναφερόμαστε σε αριθμούς και για να μην αδικούμε το έργο των σωφρονιστικών υπαλλήλων, θα ήθελα να πω ότι αυτή η κατάσταση με τις αποδράσεις δεν είναι πρωτόγνωρη. Δεν ισχύει μόνο στην Ελλάδα, ισχύει και στο εξωτερικό. Θα αναφέρω αυτά τα νούμερα, για να μην αδικούμε και το έργο των σωφρονιστικών υπαλλήλων, οι οποίοι όντως δίνουν έναν ηρωικό αγώνα. Να σας αναφέρω ενδεικτικά: Το Βέλγιο το 2009 είχε είκοσι έξι αποδράσεις. Δεν αναφέρομαι στον αριθμό που φεύγουν, μπορεί να φεύγουν πεντακόσιοι. Βλέπω αριθμό δίπλα εξακόσιοι είκοσι επτά. Μιλάμε μόνο για αποδράσεις. Φινλανδία δεκατέσσερις. Πορτογαλία δεκαοκτώ. Αν πάμε σε άλλες χώρες οι οποίες βέβαια είναι προς τα Βαλκάνια, η FYROM έχει εξήντα μία και η Ουκρανία έχει εκατόν είκοσι έξι αποδράσεις. Η Ελλάδα το 2012 είχε επτά αποδράσεις. Τα λέω αυτά για να μην ισοπεδώνουμε όλη την κατάσταση, ότι είναι ένα ξέφραγο αμπέλι οι ελληνικές φυλακές ή ότι δεν υπάρχει ασφάλεια.
Μπορώ να σας αναφέρω βεβαίως και πώς έχουμε εξοπλίσει τους εξωτερικούς φρουρούς μέχρι τώρα, διότι βεβαίως αυτό το περιστατικό που είχαμε στις 22 του μηνός πραγματικά ήταν πρωτόγνωρο. Μάλιστα, επειδή το αναφέρατε, εγώ στις 20 του μηνός είχα στείλει κατεπείγουσα εγκύκλιο, όπου κατόπιν των γεγονότων που είχαν λάβει χώρα στη φυλακή του Μαλανδρίνου, την απόπειρα απόδρασης με ομηρία, εφιστούσα την προσοχή και είχα ζητήσει να ενισχυθούν τα μέτρα ασφαλείας των καταστημάτων με εντατικοποίηση των ερευνών και αυξημένη δύναμη προσωπικού ιδίως κατά το τριήμερο των αργιών. Είχα ζητήσει να επιστήσουν την προσοχή στο προσωπικό εσωτερικής και εξωτερικής φύλαξης για αποφυγή οποιασδήποτε έκνομης ενέργειας κρατουμένων ιδίως αυτής της ομηρίας, να αξιοποιήσουν οποιαδήποτε σχετική πληροφορία και να εντείνουν τη συνεργασία τους με τις κατά τόπους αστυνομικές υπηρεσίες. 
Επίσης, έχουν δοθεί από το 2011 οκτακόσια είκοσι πέντε περίστροφα καθώς και πενήντα χιλιάδες φυσίγγια αυτών. Επίσης, αντικαταστάθηκαν επτακόσια πενήντα περίστροφα παλαιότερου τύπου και βεβαίως είχαν δοθεί πρόσθετα αλεξίσφαιρα. Βεβαίως, για να μην ισοπεδώνουμε το έργο των σωφρονιστικών υπαλλήλων, επαναλαμβάνω ότι -αξιοποιώντας τις πληροφορίες- είχαμε τις επιτυχημένες επιχειρήσεις και με την ομηρία αλλά βεβαίως και με το ελικόπτερο.
Τώρα, αυτό που έγινε την προηγούμενη εβδομάδα ήταν άνευ προηγουμένου. Ανάλογο περιστατικό έχει γίνει στο Μεξικό. Για να καταλάβετε, λοιπόν, όπως το είπατε πολύ σωστά για τη στρατιωτικού τύπου επιχείρηση που έγινε, θα ήθελα να σας πω το εξής. Γνωρίζετε ότι έχουμε κάνει μία συνάντηση με τον Πρωθυπουργό, με τον Υπουργό Δικαιοσύνης και με τον Υπουργό Δημοσίας Τάξης. Τα μέτρα τα οποία ελήφθησαν και οι αποφάσεις οι οποίες πάρθηκαν και θα γίνουν πράξη τις επόμενες ημέρες δεν έχουν καμμία σχέση βέβαια με τα προηγούμενα μέτρα. Οι φυλακές θα θωρακιστούν, με ό,τι αυτό συνεπάγεται. Επίσης, ο εξοπλισμός, ο οπλισμός δηλαδή, θα είναι πολύ βαρύτερος. Δεν χρειάζεται να τον αναφέρω τώρα. Στο τέλος αυτής της εβδομάδας θα έχει ήδη παραδοθεί και ο πολύ βαρύτερος εξοπλισμός τύπου G3A3. 
Θα συνεχίσω στη δευτερολογία μου.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"98250"," Ο κ. Κασιδιάρης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98251"," Δεν απαιτώ από εσάς να έχετε άριστη γνώση των επιχειρησιακών δεδομένων. Το G3A3 που αναφέρατε ας πούμε ότι θα ήταν καλό ενδεχομένως για τις φυλακές του Μαλανδρίνου που είναι αποκεντρωμένες. Αν μπει G3A3 στον Κορυδαλλό, ενδεχομένως να γίνει μια συμπλοκή και να έχουμε νεκρούς στο Χαλάνδρι. 
Να περάσω σε ένα άλλο θέμα και θα επιστρέψω σε αυτό το ζήτημα. Είναι αποδεκτό ότι υπάρχει βαριά εγκληματικότητα στη χώρα. Την έχουν μετατρέψει σε Μεξικό, όπως είπατε και εσείς. Δεν γίνονται πουθενά αλλού αυτά, μόνο στο «Prison Brake», μία αμερικανική σειρά, γίνονταν. Δεν συγκρίνω τις αποδράσεις στην Ισπανία που αναφέρατε. Δεν έχει να κάνει μία πολεμική επιχείρηση που έγινε στα Τρίκαλα με το ότι κάποιος στην Ισπανία μπορεί να σηκώθηκε και να έφυγε από μια φυλακή. Αυτά είναι πρωτόγνωρα γεγονότα και δεδομένα. 
Αυτό συμβαίνει γιατί; Έχουν εισέλθει στη χώρα εγκληματίες αλλοδαποί, άνθρωποι οι οποίοι έχουν κάνει φρικτά εγκλήματα στις χώρες τους. Θα σας αναφέρω ένα πολύ συγκεκριμένο παράδειγμα. Κρατούμενος από τη Βόρειο Αφρική μιλούσε με άνθρωπο της πρεσβείας του και έτυχε ο σωφρονιστικός υπάλληλος που ήταν παρών να ξέρει τη γλώσσα, να ξέρει αραβικά. Του έλεγε: «Κάτσε εδώ που είσαι εσύ -με μια ληστεία επιβαρυνόταν- γιατί αν πας στο Μαρόκο έχεις δις ισόβια με τους φόνους που έχεις κάνει. Επομένως κάτσε εδώ».
Η πρότασή μας είναι πολύ απλή. Αντί να τους σιτίζει ο ελληνικός λαός και να έχουμε μέσα στις ελληνικές φυλακές όλα αυτά τα αποβράσματα στην κυριολεξία, που συνήθως στην πρώτη τους πενθήμερη άδεια φεύγουν και γίνονται πάλι βάρος για την ελληνική κοινωνία ή όπως αυτός ο Αλβανός με την απόδραση που είχε συμμετάσχει στη συμπλοκή στο Παγκράτι που είχε σκοτωθεί ένα παιδί από τη Βόρειο Ήπειρο, πρέπει να απαλλαγούμε από όλα αυτά. 
Και πώς γίνεται; Να ξεκινήσουμε τώρα τις συζητήσεις για διακρατικές συμφωνίες, ούτως ώστε να εκτίουν τις ποινές τους αυτοί οι εγκληματίες στις χώρες προέλευσής τους. Δηλαδή να πηγαίνει ο Αλβανός στην Αλβανία και να κάνει τα ισόβια. Αν μιλήσετε με ποινικούς, θα σας πουν ότι στην Αλβανία τα ισόβια είναι ισόβια και μάλιστα πάρα πολλοί απ’ αυτούς δεν επιβιώνουν. 
Είναι πρέπον, λοιπόν, αυτήν τη στιγμή να ξεκινήσουν οι διακρατικές συμφωνίες και να σηκωθούν να φύγουν, να πάνε στο Μαρόκο, στην Αλγερία, στην Αλβανία όλοι αυτοί οι εγκληματίες που μόνο προβλήματα δημιουργούν και μόνο προβλήματα θα δημιουργούν όσο παραμένουν στη χώρα. 
Από κει και πέρα, στη συνάντηση αυτή που προαναφέρατε, που ήταν και ο Υπουργός Προστασίας του Πολίτη, στον οποίο θα μπορούσα να κάνω την ίδια επίκαιρη ερώτηση αλλά δεν πατάει το πόδι του στη Βουλή, τουλάχιστον όσον αφορά τη Χρυσή Αυγή. Ήρθε σήμερα για επίκαιρη ερώτηση του ΣΥΡΙΖΑ. Σε δικές μας επίκαιρες ερωτήσεις δεν απαντάει πλέον ποτέ, κρύβεται. Το λέω σε εσάς, λοιπόν, που ως Υπουργείο Δικαιοσύνης συμμετέχετε στον κοινοβουλευτικό έλεγχο και αυτό είναι θεμιτό και πρέπον. Είπατε, λοιπόν, ότι η πατρίδα μας έχει γεμίσει με χιλιάδες καλάσνικοφ και η δικαιολογία γι’ αυτό είναι η γεωγραφική της μορφολογία και ότι τα σύνορά μας, το είπατε εσείς, είναι ξέφραγο αμπέλι και δεν φυλάσσονται. 
Δεν ακούσαμε καμμία λέξη για το τι πρόκειται να γίνει από δω και πέρα. Ακούσαμε μόνο για προσλήψεις κάποιων νέων σωφρονιστικών υπαλλήλων. Συμφωνούμε απόλυτα. Προσέξτε, αυτοί οι άνθρωποι πρέπει να έχουν πολύ αξιολογικά και αξιοκρατικά κριτήρια. Πρέπει να είναι όλοι από τις ειδικές δυνάμεις του Ελληνικού Στρατού, πρέπει να αξιολογηθούν όχι μόνο με μόρια αλλά να τους πάτε και σε πεδίο βολής και να περάσουν σωματική διαδικασία καταπόνησης, ούτε ώστε να φανεί εάν μπορούν να αντεπεξέλθουν σ’ αυτό το δύσκολο έργο. Από κει και πέρα δεν θα πω τις προτάσεις της Χρυσής Αυγής, διότι θα χρονοτριβήσουμε. 
Θα επαναλάβω και πάλι ότι όταν έχεις έναν αντίπαλο με πολύ βαρύ οπλισμό, πρέπει και ο δικός μας άνθρωπος, που είναι και εκπρόσωπος του κράτους και της ευνομούμενης πολιτείας μας, να έχει και αυτός βαρύτατο οπλισμό. Και αυτό θα έπρεπε να έχει γίνει προ πολλού. Είναι διαδικασία μίας ημέρας σε στρατιωτικές μονάδες. Στο Κέντρο Εκπαίδευσης Ειδικών Δυνάμεων στη Νέα Πέραμο υπάρχουν τα FN μέσα στις αποθήκες, μέσα στο γράσο στην κυριολεξία και ξέρουν να τα χειρίζονται οι άνθρωποι που έχουν αναλάβει αυτό το έργο της φύλαξης των φυλακών. Μπορεί αυτή η διαδικασία να γίνει άμεσα, για να σπάσει επιτέλους αυτό το απόστημα της βαριάς εγκληματικότητας. 
Να κλείσω με μία καταγγελία πολύ σημαντική. Όπως γνωρίζουμε, καταδικάστηκαν οι εγκληματίες, οι γεωργιανοί αυτοί δολοφόνοι των αστυνομικών της Ομάδας «ΔΙΑΣ». Σας  είχαμε πει, προσέξτε. Αφήσατε τον έναν εκ των τριών ελεύθερο. Αυτός πήγαινε στο δικαστήριο κανονικά, αλλά δεν τον  προσέξατε και την τελευταία ημέρα που ήταν να ακούσει την ποινή, το λέω έτσι λαϊκά, ο άνθρωπος αυτός έκανε το αυτονόητο, σηκώθηκε κι έφυγε κι ακόμα τον ψάχνουμε. Είναι για δις ισόβια αυτός ο άνθρωπος και είναι ελεύθερος. Μπορεί να έχει πάει στη Γεωργία τώρα και να κάνει τη ζωούλα του. Αυτό είναι απαράδεκτο, το είχαμε τονίσει, είναι ένα έγκλημα. Ευθύνεται απόλυτα η ηγεσία του Υπουργείου Δικαιοσύνης. Υπάρχει και μία λέξη που ενδεχομένως να μην την έχετε ακούσει ποτέ, αλλά εμείς θα την επαναλαμβάνουμε διαρκώς: «παραίτηση». 
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"98252"," Ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Κωνσταντίνος Καραγκούνης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98253"," Επιτρέψτε μου να πω τα εξής πάνω σ’ αυτά που αναφέρθησαν. 
Πρώτα απ’ όλα, δεν θα κάνουμε τώρα εδώ επιχειρησιακή ανάλυση. Βεβαίως αυτά τα όπλα δεν μπορούν να μπουν στον αστικό ιστό. Αυτό, όμως, που εμείς έπρεπε να κάνουμε και έπρεπε να διασφαλίσουμε, είναι να υπάρχει ένας βαρύτερος οπλισμός για να μπορούν να αντιμετωπιστούν τέτοιου στρατιωτικού τύπου επιχειρήσεις. 
Από την πρώτη στιγμή που αναλάβαμε το Υπουργείο, επαναφέραμε το ζήτημα των διακρατικών συμφωνιών. Διότι πρέπει να ξέρετε -και κατ’ αρχάς να απαντήσω και στην ερώτησή σας- ότι άνω των δέκα ετών είναι τρεις χιλιάδες εκατόν δεκαοχτώ οι αλλοδαποί στους οποίους έχει επιβληθεί αυτή η ποινή και κρατούνται στα ελληνικά σωφρονιστικά καταστήματα. 
Είχαμε έρθει, λοιπόν, σε επαφή από την πρώτη στιγμή με την Αλβανία -όπου κρατούνται στις ελληνικές φυλακές πάνω από δυόμισι χιλιάδες Αλβανοί κρατούμενοι- ούτως ώστε να έρθουμε σε μία συμφωνία και να μπορέσουν να εκτίσουν το υπόλοιπο της ποινής τους στην Αλβανία. Βεβαίως είχαμε έρθει σε επαφή και με άλλες χώρες και με τη Βουλγαρία και με τη Ρουμανία και με το Πακιστάν και με πολλές άλλες χώρες. 
Δυστυχώς υπάρχει απροθυμία στο να πάρουν αυτούς τους κρατουμένους, διότι και αυτοί επικαλούνται ότι δεν έχουν πού να τους βάλουν. Μάλιστα υπήρχε παλαιότερη πρόταση να χτίσει η Ελλάδα σωφρονιστικό κατάστημα στην Αλβανία, ώστε να στείλουμε τους κρατουμένους. Εκεί υπήρξε αρνητική απάντηση. Αυτά, ως προς αυτό το οποίο είπατε. 
Από κει και πέρα, εμείς θα προχωρήσουμε στην ενίσχυση των φυλακών. Ήδη από τον τελευταίο ενάμιση χρόνο έχουν δοθεί προς το Υπουργείο Δικαιοσύνης -διότι δεν υπάρχουν δυστυχώς οι πόροι- 1,5 εκατομμύριο ευρώ για τα συστήματα ασφαλείας και νομίζω ότι με συντονισμένες προσπάθειες και με το Υπουργείο Δημοσίας Τάξης θα μπορέσουμε να δώσουμε μία πραγματική απάντηση σ’ αυτήν την απειλή που έχουν τα ελληνικά σωφρονιστικά καταστήματα αλλά βεβαίως και η ελληνική κοινωνία. 
Ευχαριστώ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"98254"," Κι εμείς ευχαριστούμε. 
Στο σημείο αυτό ολοκληρώθηκε η συζήτηση των επικαίρων ερωτήσεων.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98255"," Κυρίες και κύριοι συνάδελφοι, εισερχόμαστε στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμόν 22/16/5-11-2012 επίκαιρη επερώτηση των Βουλευτών των Ανεξαρτήτων Ελλήνων κ.κ. Χρυσούλας-Μαρίας Γιαταγάνα, Ραχήλ Μακρή, Κωνσταντίνου Γιοβανόπουλου, Παύλου Χαϊκάλη, Μαρίνας Χρυσοβελώνη, Μαρίνου Ουζουνίδη, Τσαμπίκας (Μίκας) Ιατρίδη, Γεωργίου Νταβρή, Έλενας Κουντουρά και Κωνσταντίνου Μαρκόπουλου, προς τους Υπουργούς Οικονομικών, Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με την ιδιωτικοποίηση των υδατικών πόρων.
Θα ήθελα να ανακοινώσω στο Σώμα ότι για τη συζήτηση της παρούσας επίκαιρης επερώτησης ορίζονται ως Κοινοβουλευτικοί Εκπρόσωποι από το ΣΥΡΙΖΑ-ΕΚΜ ο Βουλευτής Β’ Αθήνας κ. Απόστολος Αλεξόπουλος, από το Λαϊκό Σύνδεσμο Χρυσή Αυγή ο Βουλευτής Ευβοίας κ. Νικόλαος Μίχος και από τη Δημοκρατική Αριστερά η Βουλευτής κ. Νίκη Φούντα. Οι Κοινοβουλευτικοί Εκπρόσωποι των λοιπών Κοινοβουλευτικών Ομάδων παραμένουν ως έχουν, δηλαδή από τη Νέα Δημοκρατία  ο κ. Μάκης Βορίδης, Βουλευτής Αττικής, από το ΠΑΣΟΚ ο κ. Μιχάλης Χρυσοχοΐδης και από τους Ανεξάρτητους Έλληνες ο κ. Επαμεινώνδας Μαριάς, Βουλευτής Ηρακλείου. 
Η κ. Χρυσούλα-Μαρία Γιαταγάνα έχει το λόγο για δέκα λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"98256"," Κύριε Πρόεδρε, θα μου επιτρέψετε να εκφράσω τα θερμά συλλυπητήριά μου στην οικογένεια του εκλιπόντος συναδέλφου μας, Αθανασίου Νάκου. Εύχομαι ο θεός να αναπαύσει την ψυχή του. 
Κύριε Πρόεδρε, κυρίες και κύριοι συνάδελφοι, κύριοι Υπουργοί, ακριβώς πριν μία εβδομάδα, στις 22 Μαρτίου, γιορτάσαμε την Παγκόσμια Ημέρα για το Νερό, τον πολυτιμότερο φυσικό πόρο και αναντικατάστατο αγαθό ολόκληρου του πλανήτη, που γι’ αυτόν το λόγο ακριβώς επονομάστηκε «λευκός χρυσός» και αναντίρρητα αποτελεί δημόσιο αγαθό. 
Η Παγκόσμια Ημέρα για το Νερό, όπως είναι γνωστό, καθιερώθηκε στη συνδιάσκεψη του ΟΗΕ σχετικά με το περιβάλλον και την ανάπτυξη που πραγματοποιήθηκε στο Ρίο Ντε Τζανέιρο της Βραζιλίας το 1992. Εν τέλει, ο ΟΗΕ τον Ιούλιο του 2010, διαπιστώνοντας την αυτονόητη ανάγκη, ότι δηλαδή έπρεπε να διασφαλιστεί η απρόσκοπτη και ισότιμη πρόσβαση των ανθρώπων  σε ασφαλές και καθαρό πόσιμο νερό, ενέκρινε ψήφισμα με το οποίο η πρόσβαση στο νερό προστέθηκε στη διακήρυξη για τα ανθρώπινα δικαιώματα. Επί λέξει: «Αναγνωρίζεται το δικαίωμα σε ασφαλές και καθαρό πόσιμο νερό και αποχέτευση ως ανθρώπινο δικαίωμα, το οποίο είναι απαραίτητο για την πλήρη απόλαυση της ζωής και όλων των ανθρωπίνων δικαιωμάτων». 
Ο Γενικός Γραμματέας του Οργανισμού Μπαν-Κιμ-Μουν στο μήνυμα του για την Παγκόσμια Ημέρα Νερού το 2012, μόλις πριν ένα χρόνο, επεσήμανε μεταξύ άλλων ότι απαιτούνται πολιτικές που προωθούν το δικαίωμα στο νερό για όλους. 
Στη χώρα μας, όμως, ζούμε πλέον εξαιτίας των μνημονίων τις εκβιαστικές και απάνθρωπες παρεμβάσεις του Διεθνούς Νομισματικού Ταμείου, της Ευρωπαϊκής Ένωσης και της Παγκόσμιας Τράπεζας, αφού μας επιβλήθηκε ως όρος κι ως προϋπόθεση η ιδιωτικοποίηση του νερού, όπως ακριβώς συνέβη και σε άλλα κράτη πριν από πολλές δεκαετίες. Οι Ανεξάρτητοι Έλληνες καταψήφισαν το σχέδιο των αποκρατικοποιήσεων, το οποίο η τρικομματική Κυβέρνηση, χωρίς καμμία αντίρρηση, αποδέχθηκε και το οποίο δυστυχώς ψηφίστηκε απ’ αυτήν τη Βουλή τοποθετώντας στη λίστα -μεταξύ άλλων- και τις εταιρείες ύδρευσης «ΕΥΑΘ Α.Ε.» και «ΕΥΔΑΠ Α.Ε.», με πρώτο στόχο τελικά την «ΕΥΑΘ Α.Ε.». 
Η τρικομματική Κυβέρνησή σας περιφρόνησε τη διεθνή εμπειρία που αποκτήθηκε τα τελευταία είκοσι πέντε χρόνια από τη μετατροπή του νερού σε ιδιωτικό εμπόρευμα. Αυτή η εμπειρία έχει να επιδείξει αποκλειστικά και μόνο έλλειψη συντήρησης των δικτύων, επιδημίες και θανάτους, εκτίναξη των τιμολογίων στα ύψη, υποβάθμιση του βιοτικού επιπέδου και απώλεια της ανθρώπινης αξιοπρέπειας και τελικά καμμία απολύτως επένδυση, καμμία απολύτως ανάπτυξη. Δηλαδή, η ιδιωτικοποίηση του νερού αποδεδειγμένα έχει αποτύχει οικτρά, προκαλώντας όμως καταστροφή. Το αποτέλεσμα ποιο ήταν; Να οδηγηθούν πλέον τα κράτη στην επανακρατικοποίηση των υδατικών πόρων. 
Η Βρετανία επανακρατικοποίησε το δίκτυο και τη διαχείριση των υδάτων της, τα οποία είχαν περάσει σε χέρια ιδιωτών κατά την περίοδο 1989-1993. Στη Γερμανία σχεδόν το σύνολο του τομέα ύδρευσης ανήκει σε δημόσιους φορείς, αλλά ακόμα κι όταν σε κάποιες περιοχές τη διαχείριση έχουν ιδιωτικές εταιρείες, αυτές ελέγχονται από την τοπική αυτοδιοίκηση. Στη Γαλλία, το 1985 ιδιωτικοποιήθηκε το 77% του δικτύου ύδρευσης της χώρας. Τα αποτελέσματα της ιδιωτικοποίησης ήταν η αλματώδης αύξηση των τιμολογίων και η ελλιπής συντήρηση του δικτύου. Τελικά, τον Ιανουάριο του 2010 η διαχείριση του νερού επανήλθε στην κυριότητα των δήμων. 
Στη χώρα μας, οι υπηρεσίες ύδρευσης και αποχέτευσης παρέχονται από δημόσιους ή δημοτικούς φορείς. Στη Θεσσαλονίκη, αρμόδια είναι η Εταιρεία Ύδρευσης και Αποχέτευσης Θεσσαλονίκης, ΕΥΑΘ, η οποία αποτελείται από την ΕΥΑΘ Παγίων –νομικό πρόσωπο δημοσίου δικαίου- που έχει στην κατοχή της τις γεωτρήσεις, τα δίκτυα και τις εγκαταστάσεις και είναι επιφορτισμένη με την επέκταση και αντικατάσταση των πεπαλαιωμένων ή προβληματικών δικτύων και εγκαταστάσεων, καθώς και την πώληση νερού στην «ΕΥΑΘ Α.Ε.» και την «ΕΥΑΘ Α.Ε.» -νομικό πρόσωπο ιδιωτικού δικαίου- που είναι επιφορτισμένη με τη λειτουργία, διανομή, συντήρηση και τιμολογιακή πολιτική. 
Στο λεκανοπέδιο της Αττικής, η εταιρεία ύδρευσης και αποχέτευσης της πρωτεύουσας, «ΕΥΔΑΠ Α.Ε.», έχει την αποκλειστική αρμοδιότητα υδροδότησης, αποχέτευσης και επεξεργασίας λυμάτων κι έχει στην ιδιοκτησία της τα δίκτυα και τις εγκαταστάσεις. Στην υπόλοιπη Ελλάδα, αρμόδοι για τα νερά είναι οι κατά τόπους δημοτικές επιχειρήσεις ύδρευσης-αποχέτευσης ΔΕΥΑ. 
Το ΤΑΙΠΕΔ σήμερα κατέχει το 61,33% του μετοχικού κεφαλαίου της «ΕΥΔΑΠ Α.Ε.» και το 74,15% της «ΕΥΑΘ Α.Ε.». Ήδη, στις 23-1-2013 ο τότε Πρόεδρος του Δ.Σ. του ΤΑΙΠΕΔ -τώρα μας άφησε χρόνους- ανακοίνωσε στην Επιτροπή Οικονομικών Υποθέσεων ότι πρόκειται να ιδιωτικοποιηθεί το 51% του μετοχικού κεφαλαίου της «ΕΥΑΘ Α.Ε.». 
Τονίζω στο σημείο αυτό ότι κάθε ιδιωτικοποίηση μέσω του ΤΑΙΠΕΔ καθόλου δεν συμβάλλει στην αύξηση των δημόσιων εσόδων, αφού το τίμημα καταβάλλεται εξ ολοκλήρου σε ειδικό λογαριασμό για την αποπληρωμή του χρέους, δηλαδή για να πλουτίσουν οι τοκογλύφοι δανειστές μας. Σε κάθε περίπτωση, η ιδιωτικοποίηση των εταιρειών αυτών με οποιοδήποτε τίμημα θα είναι καταστροφική για τον ελληνικό λαό. 
Και οι δύο εταιρείες –η «ΕΥΔΑΠ Α.Ε.» και η «ΕΥΑΘ Α.Ε.»- είναι κερδοφόρες. Η πραγματική αξία τους εκτιμάται σε πολλά δισεκατομμύρια ευρώ, σε αντίθεση με την υποτιμημένη χρηματιστηριακή τους αξία. 
Πιο συγκεκριμένα, η ΕΥΑΘ διαθέτει δύο χιλιάδες τριακόσια τριάντα χιλιόμετρα δικτύων και πεντακόσιες δέκα χιλιάδες υδρόμετρα. Πέραν της Θεσσαλονίκης, στην περιοχή ευθύνης της ΕΥΑΘ έχουν προστεθεί οι περιοχές Αγίου Ιωάννη -επέκταση Καλαμαριάς- Πυλαίας, Πεύκων, Ωραιοκάστρου, Ευκαρπίας -επέκταση Ευόσμου- ενώ αποχετεύονται, χωρίς να υδρεύονται, η Νικόπολη και οι περιοχές της Νέας Μηχανιώνας και της Περαίας. Το πρώτο εξάμηνο του 2012 τα μετά από φόρους κέρδη της εισηγμένης «ΕΥΑΘ Α.Ε.» διαμορφώθηκαν στα 11,23 εκατομμύρια ευρώ. Σε επίπεδο δεικτών, ο όμιλος συνεχίζει να διατηρεί όλους τους βασικούς δείκτες σε εξαιρετικό επίπεδο. 
Η «ΕΥΔΑΠ Α.Ε.» είναι η μεγαλύτερη εταιρεία στην Ελλάδα, η οποία δραστηριοποιείται στη διαχείριση του νερού και των λυμάτων εδώ και πολλές δεκαετίες. Το πελατολόγιο της «ΕΥΔΑΠ Α.Ε.» στον τομέα της ύδρευσης περιλαμβάνει περίπου τέσσερα εκατομμύρια τριακόσιες χιλιάδες συνδρομητές, δύο χιλιάδες είκοσι συνδέσεις, ενώ το μήκος των αγωγών της ανέρχεται σε εννιάμισι χιλιάδες χιλιόμετρα. Ο τομέας της αποχέτευσης εξυπηρετεί τριάμισι εκατομμύρια κατοίκους, ενώ το συνολικό μήκος αγωγών ανέρχεται σε έξι χιλιάδες χιλιόμετρα. 
Παρά την κρίση, η εταιρεία κατάφερε το πρώτο εξάμηνο του 2012 να σημειώσει πρωτόγνωρη βελτίωση στα αποτελέσματά της. Συγκεκριμένα, τα ενοποιημένα κέρδη μετά από φόρους ανήλθαν σε 12,25 εκατομμύρια ευρώ, αυξημένα κατά 54% σε σύγκριση με το αντίστοιχο εξάμηνο του 2011. 
Το μείζον ερώτημα που τίθεται, κύριοι Υπουργοί, είναι: Πώς θα εξασφαλίσετε ότι το νερό στην Ελλάδα θα συνεχίσει να είναι δημόσιο και κοινωνικό αγαθό; Πώς θα εξασφαλίσετε ότι θα παραμείνει ανθρώπινο δικαίωμα; Πώς θα εξασφαλίσετε ότι κάθε ελληνική οικογένεια θα έχει απρόσκοπτη και ισότιμη πρόσβαση σε ασφαλές και καθαρό πόσιμο νερό; Πώς θα διασφαλίσετε τον κοινωνικό χαρακτήρα και την κοινωνική πολιτική που επιβάλλεται να έχουν οι εταιρείες ύδρευσης, τη στιγμή που αυτές θα έχουν περάσει σε χέρια ιδιωτών, που στοχεύουν αποκλειστικά και μόνο στη μεγιστοποίηση του κέρδους τους; 
Σας τονίζω ότι μεγάλα ευρωπαϊκά κράτη  -όπως προείπα- για παράδειγμα, η Αγγλία και η Γαλλία, με προηγμένη Δημόσια Διοίκηση, που είχαν ιδιωτικοποιήσει τις δικές τους εταιρείες, ύστερα από τα τεράστια προβλήματα που δημιουργήθηκαν στους λαούς τους, τις επανέφεραν υπό δημόσιο ή δημοτικό έλεγχο. Εσείς πώς θα αποτρέψετε αυτά τα προβλήματα, τα οποία δεν κατάφεραν να αποτρέψουν τα μεγάλα ευρωπαϊκά κράτη; 
Λάβετε υπ’ όψιν σας, επίσης, ότι στην Ιταλία το 2011 ο ιταλικός λαός με δημοψήφισμα καταψήφισε σε ποσοστό 95% την ιδιωτικοποίηση του νερού, ενώ στην Ολλανδία από το 2004 υπάρχει νόμος που απαγορεύει την ιδιωτικοποίηση. 
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Οι Ανεξάρτητοι Έλληνες τονίζουμε ότι θα καταψηφίσουμε και πάλι, για όλους τους προαναφερόμενους λόγους, την προωθούμενη από την Κυβέρνησή σας ιδιωτικοποίηση της «ΕΥΑΘ Α.Ε.» και της «ΕΥΔΑΠ Α.Ε.». 
Καλούμε όλους τους συναδέλφους να αναλογιστούν τις ευθύνες τους ως προς το έγκλημα που συντελείται από την πώληση του νερού, του ανθρώπινου αυτού δικαιώματος και να αποτρέψουν αυτήν την ιδιωτικοποίηση. 
Σας ευχαριστώ. 
(Χειροκροτήματα από την πτέρυγα των Ανεξάρτητων Ελλήνων)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"98257","  Ευχαριστούμε την κ. Γιαταγάνα. Την ευχαριστώ ιδιαίτερα για τη συνέπεια στο χρόνο. 
Θα ήθελα να σας παρακαλέσω σήμερα, επειδή είχαμε κάποια καθυστέρηση, για καθαρά λειτουργικούς λόγους να τηρήσουμε τους χρόνους, για να μπορέσουμε να ανταποκριθούμε και σε κάποιες άλλες υποχρεώσεις. 
Το λόγο έχει ο κ. Γιοβανόπουλος για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98258"," Ευχαριστώ, κύριε Πρόεδρε.
Ο Θανάσης Νάκος ήταν ο Αντιπρόεδρος της Βουλής με τον οποίο συνεργάστηκα πολύ στενά στην Επιτροπή του «πόθεν έσχες» των κομμάτων και των Βουλευτών. Οφείλω να καταθέσω την εμπειρία μου για έναν άνθρωπο, ο οποίος με αυταπάρνηση υπηρετούσε το καθήκον και μας έδειξε το δρόμο πώς να εργαζόμαστε με προσήλωση στην έννοια του καθήκοντος. 
Θέλω από το βήμα αυτό να συλλυπηθώ τη φυσική του οικογένεια και την πολιτική του οικογένεια και να είναι ελαφρύ το χώμα που θα τον σκεπάσει. 
Η επικαιρότητα βέβαια ξεπερνάει πολλές φορές και τις ερωτήσεις, ξεπερνάει και τις επίκαιρες ερωτήσεις. Βλέπουμε με ανησυχία τα τεκταινόμενα στην Κύπρο. Βλέπουμε ότι τελικά και εκεί υπήρχε μια σκοτεινή περίοδος πριν από την καταστροφή που ήρθε τώρα πρόσφατα. Ήδη κυκλοφόρησαν διάφορα έγγραφα και επιστολές, που αποδεικνύουν ότι τουλάχιστον από τις 11 Φεβρουαρίου είχαν αρχίσει οι συζητήσεις για το κούρεμα των καταθέσεων των επενδυτών. Των επενδυτών! Έτσι πλέον τιτλοφορούνται οι αποταμιευτές. Δεν είναι πλέον αποταμιευτές. Δεν είναι οι άνθρωποι που βάζουν το υστέρημά τους, είναι οι «επενδυτές». 
Από τις 11 Φεβρουαρίου, λοιπόν, κυκλοφόρησαν τα έγγραφα και οι εσωτερικές επιστολές στη CENTRAL BANK OF CYPRUS και νομίζω ότι τις επόμενες ημέρες θα έχουμε μια πολύ μεγάλη συζήτηση γι’ αυτό το θέμα, για να δούμε ότι τελικά υπάρχουν άνθρωποι οι οποίοι δεν τηρούν το καθήκον τους. Υπάρχουν άνθρωποι, οι οποίοι δεν υπηρετούν την έννοια «πατρίδα» και την έννοια «λαός». 
Πάντως, σήμερα μιλάμε για το νερό, με την εθνική του σημασία, με την κοινωνική του σημασία, με την οικονομική του σημασία. Για παράδειγμα, στην περιοχή μου, στην Ημαθία, υπάρχει ο Αλιάκμονας, ο οποίος έχει, σ’ ένα διάστημα από την Κοζάνη και μετά, τουλάχιστον τρία φράγματα για να παράγουμε ηλεκτρικό ρεύμα. Έχουμε μια μεγάλη δεξαμενή, για να μπορέσουμε να έχουμε επικουρική ύδρευση προς τη Θεσσαλονίκη και φυσικά έχουμε και την άρδευση του κάμπου με το περισσευούμενο νερό, έτσι όπως η φυσική ροή του Αλιάκμονα πλουτίζει τον μακεδονικό κάμπο. 
Θα θυμάστε κύριε Υπουργέ, κύριε Καλαφάτη, ότι φυσικά η λίμνη των Γιαννιτσών ήταν ένα εθνικό έργο εθνικής σημασίας. Ήταν ένα έργο το οποίο, πέρα από την αποστράγγιση της λίμνης των Γιαννιτσών, εξυπηρέτησε την υγεία των κατοίκων της Μακεδονίας, εξυπηρέτησε φυσικά και την ιδιοκτησία και την αγροτική παραγωγή. 
Θέλω με αυτές τις δύο-τρεις επισημάνσεις να εξηγήσω και να πω ότι το νερό δεν μπορεί, δεν πρέπει και δεν χωράει στο μυαλό κανενός ότι ίσως ιδιωτικοποιηθεί ποτέ σ’ αυτήν τη χώρα. Βλέπουμε τα δημοσιεύματα, βλέπουμε τι έγινε στην παγκοσμιοποιημένη αγορά, παρακολουθούμε τι έχει συμβεί ακόμα και στη Χιλή του 1981, όταν ο Πινοσέτ αποφάσισε εκεί να ιδιωτικοποιήσει το νερό. 
Σκεφτείτε ότι στη Χιλή τότε το νερό κόστιζε 2,70 το κυβικό με μεροκάματο 215 ευρώ. Αν φτάσουμε σ’ αυτήν την κατάντια, αν φτάσουμε σ’ αυτήν τη μιζέρια και υπάρχει ένα μονοπώλιο στη χρήση του νερού, καταλαβαίνετε ότι θα είναι όχι εθνική προδοσία, όχι εθνική μειοδοσία, αλλά πριόνισμα στα θεμέλια της ιστορίας και του μέλλοντος αυτού του κράτους.
Θέλαμε μ’ αυτήν την επίκαιρη επερώτηση να σας επιστήσουμε την προσοχή. Πέρα από αντιπολιτευτικές κορόνες, πέρα από οτιδήποτε μπορούσε να σκεφτεί κανείς, για να έχει μια κομματική πελατεία, για να κάνει σπέκουλα ή για να αρχίσει εδώ να δαπανά χρόνο απ’ αυτά τα άπειρα λόγια που ακούγονται και ξανακούγονται και λέγονται και ξαναλέγονται, πρέπει να σας επιστήσουμε την προσοχή στο ότι αυτό που συντελείται στην ελληνική κοινωνία μέσω του ΤΑΙΠΕΔ είναι τουλάχιστον ανησυχητικό. Δεν χρησιμοποιώ, εκούσια, τη λέξη «ύποπτο». Δεν τη χρησιμοποιώ και δεν θα τη χρησιμοποιήσω μέχρι να έχω αποδείξεις. Είναι όμως εξαιρετικά ανησυχητικό.
Σήμερα στο ΤΑΙΠΕΔ ανήκει το 61,33% της ΕΥΔΑΠ. Τι σημαίνει «Ταμείο Αξιοποίησης»; Τι θα αξιοποιήσετε; Θα αξιοποιήσετε το δίκτυο; Θα αξιοποιήσετε το ίδιο το νερό; Θα το πουλήσετε; Θα το μοιραστούν εταιρείες και ανάλογα θα μας το δίνουν ή όχι; Ανάλογα θα το αγοράζουμε όλοι σε μπουκαλάκι ή όχι; Ανάλογα θα φροντίζουν να το έχουν καθαρό ή όχι, να χρησιμοποιούν το βρόχινο νερό ή όχι και εμείς θα είμαστε θεατές; Ο κόσμος που σας έδωσε την ευκαιρία να κυβερνήσετε, το έκανε με την πεποίθηση ότι θα φροντίζετε και θα προστατεύετε τα δικαιώματά του. Νομίζω ότι απ’ αυτήν την κορωνίδα δεν μπορείτε να αφίστασθε. 
Θέλω στο σημείο αυτό να μας εξηγήσετε -γιατί γι’ αυτό με ζέση προσυπέγραψα τη συγκεκριμένη ερώτηση που ετοίμασε η κ. Γιαταγάνα- να μας πείτε, να μας αποκαλύψετε και, εν πάση περιπτώσει, ρηματικά να δεσμευτείτε ότι δεν υπάρχει καμμία τέτοια περίπτωση. Δεν ξέρω τι θα συμβεί στο μέλλον. Δεν έχω κολλήσει ένσημα προφήτη, αλλά θα ήθελα από εσάς να έχω τη ρηματική διατύπωση. 
Καταλήγοντας, θέλω να πω ότι υπάρχει μια μεγάλη ανησυχία στον αγροτικό κόσμο σχετικά με τη λειτουργία των ΤΟΕΒ. Οι  ΤΟΕΒ είναι οι Τοπικοί Οργανισμοί Εγγείων Βελτιώσεων. Είναι οργανισμοί που υπάγονται στην ΥΕΒ που καταργείται και είναι οργανισμοί που καταργούνται, ενώ διαχειρίζονται αυτήν τη στιγμή μέσα από διάφορα αυλάκια και χαντάκια όλη την άρδευση των καλλιεργήσιμων γαιών μας. Είναι ένα αυτοχρηματοδοτούμενο ταμείο. Δεν έχει επηρεάσει ποτέ τον προϋπολογισμό. Το πληρώνουν οι ίδιοι οι αγρότες. Και ξαφνικά καταργείται. Θέλω, σας παρακαλώ πολύ, ειδικά για τους ΤΟΕΒ- και μια και μιλάμε για τους υδάτινους πόρους -να μας δώσετε μια δέσμευση και να μας εξηγήσετε τι σημαίνει και γιατί συνεχίζετε την επέμβαση σε αυτό το κομμάτι της αγροτιάς, όπου φυσικά το νερό, όπως κατανοείτε και εσείς, είναι το κλειδί της επιβίωσης. Συμπεριφερθείτε έτσι, σας παρακαλώ. 
(Χειροκροτήματα από την πτέρυγα των Ανεξάρτητων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"98259"," Ευχαριστούμε τον κ. Γιοβανόπουλο. 
Το λόγο έχει ο κ. Ουζουνίδης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98260"," Θέλω να εκφράσω και εγώ τα συλλυπητήρια στην οικογένεια του εκλιπόντος. 
Κύριε Πρόεδρε, θέλω να δείξετε δύο λεπτά κατανόηση, επειδή θα ξεφύγω εν γνώσει μου από το θέμα συζήτησης και με την ευκαιρία του ότι βρίσκονται εδώ δύο Υπουργοί τους οποίους πραγματικά χαίρομαι που τους βλέπω. Θα τους μεταφέρω τα προβλήματα του κόσμου της περιοχής μου, γιατί δεν μου δίνεται συχνά η ευκαιρία να μιλήσω. Είναι η κατάλληλη στιγμή. 
Ο κ. Καλογιάννης στο επάγγελμα είναι και μηχανικός αν δεν κάνω λάθος. Τρέχουν τόσα πολλά ζητήματα για τους συναδέλφους μηχανικούς. Είναι αδιανόητο σε μια τέτοια δύσκολη περίοδο ανεργίας το ποιοι έχουν πάρει τις αποφάσεις να αυξήσουν κατά 15% με 20% τις εισφορές στο ταμείο μας, το ΤΣΜΕΔΕ, στους μηχανικούς. Μιλάμε για νέους μηχανικούς, οι οποίοι δεν έχουν καθόλου δουλειά και τουλάχιστον σ’ αυτήν τη δύσκολη περίοδο θα έπρεπε να γίνει όχι αύξηση αλλά μείωση. Θερμή παράκληση. Το καταθέτω εδώ στα Πρακτικά για να το δείτε. Κυκλοφορώ, εργάζομαι και τα παιδιά διαμαρτύρονται. Κάντε κάτι. 
(Στο σημείο αυτό ο Βουλευτής κ. Μαρίνος Ουζουνίδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Και επειδή είχαμε νωρίτερα κάποια συζήτηση εδώ, συνεχίζω με το ποσοστό ανεργίας. Είχαν γίνει εδώ ερωτήσεις και το ποσοστό πτώσης των οικοδομών γράφει για το τελευταίο ενδεκάμηνο 28,7%. Τα τελευταία πέντε χρόνια η μείωση της οικοδομικής δραστηριότητας στον Έβρο και σε άλλες περιοχές –και στα Γιάννενα φαντάζομαι, κύριε Υπουργέ- έφτασε στο 97%. Επομένως δείξτε κάποια κατανόηση, να μη γίνουν αυτές οι αυξήσεις στα ασφαλιστικά ταμεία. 
Ένα άλλο φλέγον θέμα στο οποίο θα αναφερθώ, επειδή σας βρίσκω εδώ, είναι το εξής. Στην ακριτική περιοχή του Έβρου, όπου οι άνθρωποι επί χρόνια πληρώνουν την «ΕΡΤ Α.Ε.» και βλέπουν υπέροχα τα κανάλια της Βουλγαρίας και της Τουρκίας, δεν βλέπουν την ΕΤ1, τη ΝΕΤ και την ΕΡΤ3. Σας παρακαλώ θερμά, αφού έχω καταθέσει ερωτήσεις και έχω κάνει έγγραφα στην «ΕΡΤ Α.Ε.», να στείλετε στο σπιτάκι του, αν είμαι καλά ενημερωμένος, τον Πρόεδρο Νίκο Σίμο. Οι άνθρωποι τον πληρώνουν.
Επίσης, σε μια τέτοια δύσκολη περίοδο ανεργίας να σταματήσετε να διορίζετε διπλοθεσίτες και συνταξιούχους. Μιλάω με συγκεκριμένα στοιχεία. Εάν πάλι είμαι καλά ενημερωμένος, ο κ. Παρασκευάς Σαββαΐδης, είναι Πρόεδρος της «ΕΓΝΑΤΙΑΣ Α.Ε.». Είναι καθηγητής στο Αριστοτέλειο Πανεπιστήμιο Θεσσαλονίκης και δεν ξέρω τι άλλα πόστα έχει. Ο άνθρωπος όμως δεν έχει πατήσει καθόλου στον Έβρο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Εσείς, κύριε Καλαφάτη, υπήρξατε Υπουργός Μακεδονίας-Θράκης. Το λέω, γιατί εγώ δεν ασχολούμην κάποτε με την πολιτική, αλλά θυμάμαι ότι μας επισκεπτόσασταν. Ο κύριος αυτός θα πρέπει να πάρει το αυτοκίνητό του να έρθει μέχρι το Αρδάνιο, τους Κήπους του Έβρου, όπου οι τρύπες στην Εγνατία Οδό είναι τεράστιες. Αυτόν, όμως, ξέρετε τι τον ενδιαφέρει; Στην περιοχή του Παγγαίου να δημιουργήσει και άλλες θέσεις διοδίων. Αυτόν, λοιπόν, επειδή έχει θέση καθηγητή πανεπιστημίου, να τον αντικαταστήσετε και να βάλετε ένα άλλο νεαρό παιδί. Πιστεύω ότι η Νέα Δημοκρατία έχει ανθρώπους δραστήριους με όλα τα προσόντα. 
Συνεχίζω και ζητώ την κατανόησή σας, κύριε Πρόεδρε.
Επειδή υπάρχει μεγάλη ανεργία, υπάρχει ένα μεγάλο θέμα. Είχε δημιουργηθεί το θέμα με τα χρυσωρυχεία. Υπάρχει λοιπόν ο ζεόλιθος στα Πετρωτά Έβρου. Για όσους δεν γνωρίζουν, είναι στην περιοχή Ορεστιάδος, όπου υπάρχουν τεράστια αποθέματα. Ήταν εδώ προ ολίγου ο κ. Βασίλης Οικονόμου, ο οποίος κατήγγειλε τα ξαδέρφια του κ. Παπακωνσταντίνου. Εδώ πάλι αναφέρουμε ότι δημοσίευμα της 14ης Μαρτίου 2013 στον ηλεκτρονικό Τύπο αποκαλύπτει ότι οι καταγγελίες θέλουν τον κ. Παπακωνσταντίνου να σταματά την επένδυση στην περιοχή του Έβρου για χάρη της εταιρείας που δραστηριοποιείται στη Βουλγαρία και μέσα είναι μέτοχος η ξαδέρφη του. Να τους χαίρεστε! 
Συνεχίζω…","ΜΑΡΙΝΟΣ ΟΥΖΟΥΝΙΔΗΣ",381
"98261"," Ολοκληρώστε, όμως, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98262"," Ναι, κύριε Πρόεδρε.
…Ο Έβρος είναι η Ελλάδα. Δεν μπορεί στη χάση και στη φέξη να έρχεται ένας Υπουργός. Λέει ότι έρχεται εντελώς αιφνιδιαστικά ο Υπουργός Εθνικής Άμυνας. Για ποιο λόγο να έρθει αιφνιδιαστικά; Να κάνει την τιμή να έρθει και να καλέσει και εμάς να τον ενημερώσουμε για πέντε πράγματα, για το τι γίνεται στον Έβρο.
Θα έρθω λίγο και στο θέμα του νερού. Θα ήθελα δύο λεπτά, σας παρακαλώ.","ΜΑΡΙΝΟΣ ΟΥΖΟΥΝΙΔΗΣ",381
"98263"," Όχι, κύριε συνάδελφε, δεν έχουμε περιθώριο. Συνεχίστε στη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98264"," Δεν θα κάνω δευτερολογία, γιατί θα πρέπει να ανέβω στην περιοχή μου να επισκεφθώ τους ανθρώπους. 
Όσον αφορά το πολυσυζητημένο πετρέλαιο θέρμανσης σήμερα στον Έβρο, οι συνθήκες είναι Σιβηρίας. Για τους ανθρώπους εκεί και σε όλη τη βόρειο Ελλάδα, που γνωρίζει ο κ. Καλαφάτης, θα έπρεπε να δείξετε λίγη κατανόηση. Εδώ είναι καλοκαίρι και κυκλοφορούν με κοντομάνικα. Επάνω φοράνε γούνες. 
Το άλλο θέμα είναι ο Υπουργός Αγροτικής Ανάπτυξης, ο οποίος έχει διαλύσει στην κυριολεξία τους αγρότες, οι οποίοι περιμένουν από τον Αύγουστο, αφού «σπείρανε» τα φωτοβολταϊκά, να εισπράξουν χρήματα από τις υπηρεσίες. Περιμένουν από τον Αύγουστο να πάρουν τα χρήματά τους. Θερμή παράκληση, επειδή πολλοί από τους αγρότες έχουν πάρει δάνεια από την Αγροτική Τράπεζα, τα οποία τρέχουν και πιέζονται. 
Και ένα τελευταίο. Τις προάλλες έγινε απόδραση από τα κέντρα κράτησης παράνομων μεταναστών στις Φέρες. Το κέντρο κράτησης δεν έχει παραδοθεί –ο μηχανικός το γνωρίζει- δεν έχει γίνει δηλαδή παραλαβή-παράδοση και επομένως την ευθύνη –για μένα- την έχει ο Υπουργός, την έχει ο υπεύθυνος, ο Στρατηγός της Αστυνομίας κ. Παπαγιαννόπουλος, ο οποίος αντί να στείλει τους αστυνομικούς στα σπίτια τους, έπρεπε να πάει ο ίδιος. Σε ό,τι αφορά τον αριθμό των παράνομων μεταναστών, κάθε μέρα αυξάνονται.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Σε ό,τι αφορά το νερό της περιοχής μου, στον Έβρο, συμβαίνει το εξής παράξενο. Το χειμώνα πλημμυρίζει και το καλοκαίρι δεν υπάρχει νερό. Μιλάμε για μία κατάσταση, που εμείς ήμασταν μικρά παιδάκια, γίναμε πενήντα χρόνων και ακόμα συνεχίζεται.  Δεν έχει γίνει ούτε ένα έργο. Η περιοχή είναι εγκαταλελειμμένη. Μιλάμε για τρεις ποταμούς –για όσους δεν το ξέρουν- είναι ο Ερυθροπόταμος, ο Έβρος και ο Άρδας.","ΜΑΡΙΝΟΣ ΟΥΖΟΥΝΙΔΗΣ",381
"98265"," Κύριε συνάδελφε, σας παρακαλώ, διευκολύνετε τη διαδικασία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98266"," Κοιτάξτε να κάνετε κάτι, ούτως ώστε οι άνθρωποι να μην πλημμυρίζουν το χειμώνα και το καλοκαίρι να έχουν νερό. Είναι κι άλλα πολλά να ειπωθούνε, αλλά ο χρόνος με πιέζει και θα τα πω κάποια άλλη φορά. 
Σας ευχαριστώ πολύ. 
(Στο σημείο αυτό ο Βουλευτής κ. Ουζουνίδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής). 
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΝΟΣ ΟΥΖΟΥΝΙΔΗΣ",381
"98267"," Το λόγο έχει η συνάδελφος κ. Τσαμπίκα Ιατρίδη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98268"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, από τότε που ο κ. Παπανδρέου μάς έβαλε στο μνημόνιο, ακολούθησε ο κ. Παπαδήμος και τώρα η συγκυβέρνηση του κ. Σαμαρά, πλέον οι νησιώτες, αλλά δυστυχώς και όλοι οι Έλληνες πολίτες, έχουμε φτάσει στο σημείο να συζητάμε και να ζητάμε τα αυτονόητα: για το αυτονόητο δικαίωμά μας στην υγεία, το οποίο καταστρατηγείτε, για το αυτονόητο δικαίωμά μας στη μετακίνηση, το οποίο μας αφαιρείτε, για το αυτονόητο δικαίωμά μας στην παιδεία, το οποίο αποψιλώνετε, για το αυτονόητο δικαίωμά μας στην παροχή δημοσίων υπηρεσιών, οι οποίες σταδιακά καταργούνται. 
Και φτάνουμε τώρα εμείς οι νησιώτες να ανησυχούμε πραγματικά για το αν θα έχουμε τη δυνατότητα να μπορούμε να έχουμε το βασικότερο αγαθό για την επιβίωσή μας, το νερό. Έχουμε φτάσει, εμείς οι ακρίτες νησιώτες στο σημείο να ζητάμε από την Κυβέρνηση να μας παρέχει το αυτονόητο δικαίωμά μας να ζούμε με αξιοπρέπεια στον τόπο μας και στα νησιά μας.
Κυρίες και κύριοι συνάδελφοι, τα άνυδρα νησιά του Αιγαίου και κυρίως τα Δωδεκάνησα και οι Κυκλάδες είναι πάρα πολλά. Επιπλέον, γνωρίζετε ότι πολλά από αυτά αποτελούν και δημοφιλείς τουριστικούς προορισμούς για το καλοκαίρι, επομένως οι ανάγκες για το νερό το καλοκαίρι πολλαπλασιάζονται. 
Επειδή έχω γεννηθεί, έχω μεγαλώσει και ζω στα Δωδεκάνησα, γνωρίζω πάρα πολύ καλά ότι το πρόβλημα με το νερό ήταν διαχρονικό και άλυτο για δεκαετίες και μας είχε απασχολήσει πάρα πολλά χρόνια, όχι χωρίς προβλήματα βέβαια. Οι λύσεις που είχαν προκριθεί ήταν η μεταφορά νερού με υδροφόρες και η δημιουργία μονάδων αφαλατώσεως, όπως στη Σύμη, στη Σύρο, στη Σχοινούσα, στη Νίσυρο και αλλού.
Θα αφήσω το ζήτημα των αφαλατώσεων, αλλά θα ήθελα να αναφερθώ ότι και ο Πρόεδρός μας, ο Πάνος Καμμένος, όταν ήταν Υφυπουργός, είχε βρει μια οριστική, καθοριστική και βιώσιμη λύση για το ζήτημα, προτάσσοντας τη δημιουργία αφαλατώσεων στα νησιά, η οποία όμως ακυρώθηκε αμέσως μετά από την κυβέρνηση του ΠΑΣΟΚ. 
Όσον αφορά τη λύση με τη μεταφορά με υδροφόρες, το ιστορικό είναι γνωστό και είναι το εξής: Υπάρχει μονοπώλιο στην παροχή της συγκεκριμένης υπηρεσίας και όσοι γνωρίζουν ξέρουν ότι η συγκεκριμένη εταιρεία είχε απαιτήσει να λαμβάνει δωρεάν νερό από την ΕΥΔΑΠ, τη ΔΕΥΑ Ρόδου και προφανώς και από άλλες υπηρεσίες και άλλες ΔΕΥΑ, προκειμένου να διαμορφώνει πιο χαμηλά ναύλα μεταφοράς. 
Το ερώτημα που προκύπτει σε αυτό το σημείο αβίαστα είναι: Θα έδινε ποτέ μια ιδιωτικοποιημένη ΕΥΔΑΠ δωρεάν νερό; Όχι, βέβαια. Αντίθετα, γνωρίζοντας την ανάγκη για νερό των κατοίκων, θα χρέωνε αναλόγως, γιατί, όπως έχει αποδείξει η διεθνής εμπειρία –και το είπαν και οι συνάδελφοί μου προηγουμένως- όλες οι ιδιωτικοποιημένες εταιρείες ύδρευσης, δεν έλαβαν καθόλου υπ’ όψιν τους το κοινωνικό σύνολο, δεν έλαβαν καθόλου υπ’ όψιν τους ότι το νερό αποτελεί κοινωνικό αγαθό και είχαν αποκλειστικό στόχο, όπως άλλωστε όλες οι επιχειρήσεις, τη μεγιστοποίηση του κέρδους τους. 
Ανάλογο ζήτημα θα προκύψει και με την ΕΥΔΑΠ νήσων. Μολονότι στόχος ήταν η μεταφορά τεχνογνωσίας στους ΟΤΑ και η αξιοποίηση του ανθρώπινου δυναμικού της ΕΥΔΑΠ, και στα νησιά, προέκυψαν αντιδράσεις από τις τοπικές κοινωνίες. Αντέδρασαν γιατί φοβήθηκαν ότι ελλοχεύει ο κίνδυνος απαξίωσης των ΔΕΥΑ. 
Εδώ, τίθεται ένα διπλό ζήτημα, κύριε Πρόεδρε. Τι θα γίνει με την παροχή τεχνογνωσίας, όπου αυτή έχει υπάρξει, αν ιδιωτικοποιηθεί η ΕΥΔΑΠ και κατά συνέπεια η θυγατρική της; Θα την κρατήσει τη θυγατρική ο ιδιώτης ή θα την κλείσει; Ή μήπως θα ασχοληθεί με τα πολυπληθή και κερδοφόρα νησιά και θα αφήσει τα μικρότερα στην τύχη τους; 
Είναι λυπηρό, κύριοι της Κυβέρνησης, αλλά, με την πρόθεσή σας να ιδιωτικοποιήσετε το νερό, παίζετε με τη φωτιά. Και παίζετε με τη φωτιά, διότι θα αναγκάσετε τους νησιώτες, θα αναγκάσετε Έλληνες πολίτες να στραφούν, για την παροχή του νερού, στη γειτονική Τουρκία. Το έχουμε γλιτώσει το ενδεχόμενο πάρα πολλές φορές, αλλά φοβούμαι ότι με την πολιτική σας αυτή εκεί μας οδηγείτε, πολύ δε περισσότερο όταν ακόμα και μονάδες αφαλάτωσης, όπως στη Σύμη, κινδυνεύουν να σταματήσουν τη λειτουργία τους, αφού οι επιχορηγήσεις που δίνει το ελληνικό κράτος είναι πενιχρές και πολλές φορές όχι δίκαια κατανεμημένες, αφού, κατόπιν εντολής της τρόικας, τα έξοδα θα πρέπει να περικόπτονται, ακόμα και από το βασικότερο και πολυτιμότερο αγαθό για τον άνθρωπο, που είναι το νερό. 
Κυρίες και κύριοι συνάδελφοι, η πρόθεση της Κυβέρνησης να ιδιωτικοποιήσει την ΕΥΔΑΠ, η οποία πρόσφατα ανακοίνωσε μειώσεις στα τιμολόγιά της, αλλά και την ΕΥΑΘ, κερδοφόρες επιχειρήσεις, για να ικανοποιήσει τη διεστραμμένη απαίτηση των δανειστών μας, είναι απλά εγκληματική. 
Επιτρέψτε μου να πω κλείνοντας και να τονίσω, κύριε Πρόεδρε, ότι δεν θα πρέπει να ξεχνάει ο κύριος Πρωθυπουργός και η τρικομματική Κυβέρνησή του, ότι, αν δεν υπήρχαν ο ακρίτες νησιώτες στην Κάσο, στην Κάρπαθο, στο Καστελόριζο, στους Λειψούς, στους Αρκιούς, στο Αγαθονήσι, στη Σάμο, οι ακρίτες νησιώτες που ζουν στα νησιά με δέκα κατοίκους, με εκατό κατοίκους, αυτήν τη στιγμή η πατρίδα μας δεν θα μπορούσε και δεν θα είχε το δικαίωμα να διεκδικεί την ΑΟΖ. Επίσης, δεν θα μπορούσε και δεν θα είχε το δικαίωμα να μιλά σαν ισότιμος ομιλητής ακόμα και στην Τουρκία, που είδαμε χθες ότι έχει ξεκινήσει, λόγω της οικονομικής κρίσης, να έχει απαιτήσεις παράλογες.
Κύριοι της Κυβέρνησης, εμείς οι νησιώτες, στα Δωδεκάνησα και σε όλο το Αιγαίο –σας ξανατονίζω- ζητάμε και απαιτούμε το αυτονόητο δικαίωμά μας να μπορούμε να ζούμε με αξιοπρέπεια στον τόπο μας και να μεγαλώνουμε τα παιδιά μας όπως μας έχουν μεγαλώσει οι δικοί μας γονείς, έχοντας αγκαλιά ως κυριότερο αγαθό την αγάπη για τα νησιά, τον τόπο μας, την πατρίδα μας και την ελληνική σημαία μας. 
Σας ευχαριστώ πολύ. 
(Χειροκροτήματα από την πτέρυγα των Ανεξάρτητων Ελλήνων)","ΤΣΑΜΠΙΚΑ ΙΑΤΡΙΔΗ",165
"98269"," Ευχαριστούμε κι εμείς.
Ο συνάδελφος κ. Γεώργιος Νταβρής έχει το λόγο για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98270"," Κύριε Πρόεδρε, αγαπητοί συνάδελφοι, επιτρέψτε μου από το βήμα να εκφράσω τα συλλυπητήριά μου για τον εκλιπόντα Αντιπρόεδρο στους οικείους του και να πω αυτό που λέει ο λαός μας: «Ας είναι ελαφρύ το χώμα που σκεπάζει τον Θανάση Νάκο».
Κύριε Πρόεδρε, οι συνάδελφοί μου, η κ. Γιαταγάνα και οι υπόλοιποι, ανέλυσαν –σε βάθος νομίζω- το πόσο εγκληματικό είναι να δοθεί και να περάσει η διαχείριση του νερού στα χέρια ιδιωτών. Μέσω αυτού τα προσδοκώμενα οφέλη   θα είναι τεράστια, βέβαια, όπως και άλλα οφέλη από τη διαχείριση των σκουπιδιών και του ορυκτού πλούτου, γιατί αυτό είναι το κύριο πακέτο. Τελικά ο λαός θα υποφέρει, η χώρα θα χάνει μέρα με τη μέρα την εθνική ανεξαρτησία και αυτό το μονοπάτι δεν βγάζει πουθενά. 
Επιτρέψτε μου, κύριε Υπουργέ, με αφορμή το συγκεκριμένο ζήτημα –το οποίο δεν το αντιλαμβάνεται κανείς παρά μόνο κάτω από την ταμπέλα «ξεπουλιούνται τα  πάντα, ξεπουλιέται η χώρα», μόνο αυτή η δικαιολογία και αυτή η εξήγηση υπάρχει- να επισημάνω τα εξής: Αυτές τις μέρες, ζούμε πάλι μια τεράστια προπαγάνδα, ενώ η χώρα και ο Ελληνισμός πάει στον γκρεμό. Προσπαθώ να σκεφτώ αν κινούμαι ή συμπεριφέρομαι ως μέλος του Κοινοβουλίου, καταστρατηγώντας τη λογική. 
Συμμετέχω σε διάφορες επιτροπές, αγαπητοί συνάδελφοι, και βλέπω ότι έχει χαθεί η αίσθηση της πραγματικότητος. Δεν αντιλαμβανόμαστε πού πάει η χώρα. Δεν ξέρουμε τι μας γίνεται. Δεν αναζητούνται ευθύνες πουθενά. 
Και για να γίνω πιο συγκεκριμένος. Χθες, συμμετείχα στην Επιτροπή Εξωτερικών και Άμυνας, προκειμένου να εγκρίνουμε ένα προσχέδιο νόμου για την Ευρωπαϊκή Προεδρία, ενώ έχει φουντώσει σε όλα τα πηγαδάκια των συναδέλφων η κουβέντα πού το πάει η Ευρώπη και πού το πάει η κ. Μέρκελ.
Ντρεπόμαστε, όμως –παρ’ όλο που υπάρχει ένας κοινός παρανομαστής απ’ όλες τις πτέρυγες- να οριοθετήσουμε τι σημαίνει Ευρώπη και τελικά τι θα γίνει με αυτό το ευρώ. Θα βάλουμε κόκκινες γραμμές; Ή, μέσα από μια προπαγανδιστική ταμπέλα «είμαστε στην Ευρώπη, είμαστε στο ευρώ», θα τιναχθεί η χώρα στον αέρα; Απαντήσεις δεν παίρνω. Λογική εξήγηση δεν υπάρχει. 
Θα ήθελα, κύριε Πρόεδρε, να σας πω το εξής. Πληρώνει αυτή η χώρα Υπουργείο Εξωτερικών, Εθνική Υπηρεσία Πληροφοριών και άλλες υπηρεσίες, οι οποίες έχουν καθήκον να αναλύουν τα δεδομένα και να δίνουν μια προειδοποίηση στους κυβερνώντες για θέματα τα οποία θα έρθουν. Αλήθεια, όταν ο κύριος Πρωθυπουργός, κύριε Υπουργέ και κύριε Βορίδη, που φαίνεται ότι δεν με ακούτε γιατί δεν σας ενδιαφέρει, δεν πειράζει όμως.","ΓΕΩΡΓΙΟΣ ΝΤΑΒΡΗΣ",367
"98271"," Θα με ακούσετε σε λίγο.","ΜΑΥΡΟΥΔΗΣ ΒΟΡΙΔΗΣ",69
"98272"," Όχι, δεν ακούτε. Δεν είστε ευγενής.","ΓΕΩΡΓΙΟΣ ΝΤΑΒΡΗΣ",367
"98273"," Δεν θα μου κάνετε παρατήρηση.","ΜΑΥΡΟΥΔΗΣ ΒΟΡΙΔΗΣ",69
"98274"," Θα σας κάνω και εγώ παρατήρηση. Μεγαλύτερος είμαι.","ΓΕΩΡΓΙΟΣ ΝΤΑΒΡΗΣ",367
"98275"," Δεν προβλέπεται. Η αρμοδιότητα…","ΜΑΥΡΟΥΔΗΣ ΒΟΡΙΔΗΣ",69
"98276"," Δεν προβλέπεται. Την αποσύρω, αλλά ήδη έχετε πάρει την παρατήρηση, παρ’ όλο που αποσύρθηκε.
Ο κύριος Πρωθυπουργός, λοιπόν, πήγε στην Τουρκία. Συνήψε εκεί διάφορες συμφωνίες με τον Υπουργό Υγείας –νομίζω- και με άλλους. Αλήθεια, το Υπουργείο Εξωτερικών τόσο καιρό δεν επληροφορείτο ότι υπάρχει υπόγεια ή το ενδεχόμενο να ξαναφτιαχτεί ο άξονας Ισραήλ-Τουρκίας; Ο Υπουργός των Οικονομικών, για το τεράστιο θέμα της Κύπρου, με την τεχνογνωσία που έχει, δεν ήξερε ότι μόνο εάν ψήφιζε στο Eurogroup την πρώτη φορά και έκανε τα χατίρια της κ. Μέρκελ, η Κύπρος θα καταστρεφόταν και μαζί της θα εβυθίζετο και ο Ελληνισμός;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε.
Αυτά τα πράγματα, κύριε Πρόεδρε και κύριοι συνάδελφοι, δεν εξηγούνται με τη λογική. Εξηγούνται μόνο εάν τα βάλουμε κάτω από την ταμπέλα, η οποία…, ντρέπομαι να πω και τη λέξη. 
Σταματήστε, είστε επικίνδυνοι για τη χώρα! Ξεπουλάτε τη χώρα. Είστε υποτελείς στην κ. Μέρκελ. Έτσι η Ευρώπη δεν πάει πουθενά. Η χώρα δεν μπορεί να σταθεί στα πόδια της. Θα χάσουμε τα πάντα. Και καθόμαστε εδώ και συζητάμε και κάνουμε ότι δεν τρέχει τίποτε.","ΓΕΩΡΓΙΟΣ ΝΤΑΒΡΗΣ",367
"98277"," Ολοκληρώνετε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98278"," Κλείνω, κύριε Πρόεδρε.
Το θέμα με την Κύπρο, κύριοι, δεν είναι οικονομικό. Είναι γεωστρατηγικό, ο Ελληνισμός χάνεται και εμείς συζητάμε για φραγκοδίφραγκα και το πώς θα διατηρήσουν τα παχιά τους πορτοφόλια κάποιοι πολύ, πολύ πλούσιοι σε αυτή τη χώρα. Σε αυτούς θα δώσετε και τα νερά και τα σκουπίδια.
Ευχαριστώ πάρα πολύ.
(Χειροκροτήματα από την πτέρυγα των Ανεξάρτητων Ελλήνων)","ΓΕΩΡΓΙΟΣ ΝΤΑΒΡΗΣ",367
"98279"," Το λόγο έχει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Καλογιάννης.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Κύριε Πρόεδρε, νομίζω ότι μιλάει και ο Κοινοβουλευτικός Εκπρόσωπος πρώτα και μετά ο Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98280"," Όχι, μετά τον Υπουργό.
Ορίστε, κύριε Υπουργέ, έχετε το λόγο.
","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98281"," Ευχαριστούμε κι εμείς τον κύριο Υπουργό.
Το λόγο έχει ο κ. Καλαφάτης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98282"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, ξεκινώντας θα ήθελα να εκφράσω, από τη θέση αυτή, τη βαθιά μου θλίψη για τον αδόκητο χαμό του αγαπητού φίλου και εκλεκτού μας συναδέλφου, Θανάση Νάκου. Συνάδελφος που υπηρέτησε με ήθος και αφοσίωση την Ελληνική Δημοκρατία για πολλά χρόνια. Όλοι εμείς, που τον αγαπήσαμε για την ακεραιότητα του χαρακτήρα του και την προσήλωσή του στο δημόσιο συμφέρον, σήμερα πενθούμε. Ας είναι αιώνια η μνήμη του. Στην οικογένειά του εκφράζω τα  ειλικρινή μου συλλυπητήρια.
Κυρίες και κύριοι συνάδελφοι, η προστασία και ορθολογική διαχείριση των υδατικών πόρων της χώρας αποτελεί ζήτημα ύψιστης προτεραιότητας για το Υπουργείο Περιβάλλοντος, Ενέργειας και Κλιματικής Αλλαγής αλλά και επιταγή της εθνικής νομοθεσίας, όπως αυτή έχει εναρμονιστεί με την οδηγία-πλαίσιο 2060 για τα ύδατα, με το ν. 3199/2003 και το π.δ. 51/2007.
Το Υπουργείο Περιβάλλοντος, Ενέργειας και Κλιματικής Αλλαγής στοχεύει στην περαιτέρω ανάπτυξη και αξιοποίηση των υδατικών πόρων, με μέτρα και δράσεις που θα εξασφαλίζουν την προστασία του υδάτινου περιβάλλοντος. 
Το ζήτημα του ορισμού του θεσμικού πλαισίου, το οποίο θα μπορεί να διαχειριστεί αποτελεσματικά τα ποικίλα ζητήματα διαχείρισης υδατικών πόρων  και να αντεπεξέλθει αποτελεσματικά στις προκλήσεις που ανακύπτουν από καίρια θέματα -όπως αυτά της τιμολογιακής πολιτικής και της ανάκτησης του κόστους του ύδατος- αποτελεί κομβικό σημείο στην προσπάθεια που καταβάλλουμε στο Υπουργείο Περιβάλλοντος, Ενέργειας και Κλιματικής Αλλαγής για την ολοκληρωμένη διαχείριση των υδατικών πόρων και το συντονισμό των συναρμόδιων φορέων καθώς, βεβαίως, και των υπηρεσιών.
Ο συντονισμός αυτός υλοποιείται σήμερα από τον κατά νόμο αρμόδιο φορέα, την Ειδική Γραμματεία Υδάτων του Υπουργείου Περιβάλλοντος, Ενέργειας και Κλιματικής Αλλαγής, η οποία συστάθηκε ως Κεντρική Υπηρεσία Υδάτων με το ν. 3199/2003, ο οποίος ουσιαστικά εναρμονίζει την οδηγία-πλαίσιο 2060 για τα ύδατα με την εθνική νομοθεσία και ακολούθως με το π.δ.24/2010 μετονομάστηκε σε Ειδική Γραμματεία Υδάτων, με τις αρμοδιότητες που έχει σήμερα.
Οι αρμοδιότητες του φορέα που θα εποπτεύει πρέπει να εντάσσονται σε ένα ενιαίο πλαίσιο, προκειμένου να είναι εφικτή η οικολογική, η οικονομική και η ανθρωποκεντρική προσέγγιση στη διαχείριση των υδατικών πόρων. Αυτό, άλλωστε, επιτάσσουν τόσο η προαναφερθείσα οδηγία για τα ύδατα όσο και η εθνική νομοθεσία, όπως τροποποιήθηκαν και ισχύουν.
Στο πλαίσιο αυτά αποφασίστηκε, από κοινού με το συναρμόδιο Αναπληρωτή Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων κ. Σταύρο Καλογιάννη, η δημιουργία ενός φορέα, ο οποίος θα αναλάβει τη συνολική εποπτεία της διαχείρισης υδατικών πόρων, με σκοπό την καλύτερη εξυπηρέτηση των καταναλωτών - χρηστών νερού και την αειφορία των οικοσυστημάτων σε εναρμόνιση με τις υποχρεώσεις της χώρας μας. 
Είναι σημαντικό να τονιστεί ότι ο φορέας που αναλαμβάνει την εποπτεία της διαχείρισης των υδατικών πόρων είναι αρμόδιος και για την τιμολόγηση των χρήσεων του ύδατος και για την πληροφόρηση του κοινού, προκειμένου να επιτευχθούν οι μεσοπρόθεσμοι αλλά και οι μακροπρόθεσμοι στόχοι για την ποιότητα των υδάτων που θέτει η κοινοτική νομοθεσία.
Στόχος μας, κυρίες και κύριοι συνάδελφοι, είναι η εξυπηρέτηση του δημοσίου συμφέροντος, με την εξασφάλιση πρωτίστως της πρόσβασης του συνόλου του πληθυσμού στους υδατικούς πόρους, με παράλληλους στόχους τη συντήρηση των οικοσυστημάτων, την προώθηση νέων τεχνολογιών και την ευθύδικη χρήση των υδατικών πόρων. 
Παράλληλα, οι αρμοδιότητες του φορέα αγγίζουν ζητήματα περιβαλλοντικής ασφάλειας, ανάκτησης κόστους ύδατος και ανάπτυξης της τοπικής και εθνικής οικονομίας. 
Η επίτευξη όλων των παραπάνω απαιτεί την αξιοποίηση των θεσμικών μηχανισμών και τον αποδοτικό συντονισμό των εμπλεκόμενων φορέων τόσο σε εθνικό όσο και σε διεθνές και ευρωπαϊκό επίπεδο.
Κατά συνέπεια, ο φορέας αναλαμβάνει πολλαπλούς ρόλους για την εισήγηση μέτρων, τον έλεγχο των τιμών, την προστασία των καταναλωτών-χρηστών, την προστασία του περιβάλλοντος και τη διαφύλαξη του δημόσιου συμφέροντος, τον συντονισμό των εμπλεκόμενων φορέων, τη δημόσια διαβούλευση, την ανάπτυξη στρατηγικών σε ζητήματα ύδατος και την καλλιέργεια, βεβαίως, διεθνούς συνεργασίας. 
Με βάση όλα τα παραπάνω, η συμβολή του φορέα, επιφορτισμένου με τις συγκεκριμένες αρμοδιότητες, είναι ιδιαίτερα σημαντική για την προστασία του δημοσίου συμφέροντος, αλλά και των ιδιωτών και την οργάνωση του πλαισίου διαχείρισης των υδάτων με τρόπο συμβατό με τους στρατηγικούς στόχους της ανάπτυξης της Ευρωπαϊκής Ένωσης. 
Έχοντας ως αφετηρία, κυρίες και κύριοι συνάδελφοι, τις αρμοδιότητες και το ισχύον πλαίσιο δράσης της Ειδικής Γραμματείας Υδάτων του Υπουργείου Περιβάλλοντος, Ενέργειας και Κλιματικής Αλλαγής, αποφασίστηκε τελικά η ανάληψη από μέρους της τής συνολικής εποπτείας και του ελέγχου της διαχείρισης των υδατικών πόρων. 
Προκειμένου να επιτευχθεί ο στόχος αυτός και να αντιμετωπιστούν τα ζητήματα ολιστικά και με ιδιαίτερη ευαισθητοποίηση σε θέματα που αφορούν τους καταναλωτές - χρήστες του νερού, κρίθηκε απαραίτητη η ενίσχυση του θεσμικού και του νομικού πλαισίου εντός του οποίου λειτουργεί η Ειδική Γραμματεία Υδάτων.
Σημειώνω ότι, εκτός απ’ το συντονισμό της διαχείρισης και προστασίας των υδατικών πόρων στο πλαίσιο της εφαρμογής της οδηγίας 2060, η Ειδική Γραμματεία Υδάτων είναι επιφορτισμένη με την εφαρμογή της οδηγίας για τις πλημμύρες, την εφαρμογή της οδηγίας για τη θαλάσσια στρατηγική, την προστασία των υδάτων από τη νιτρορύπανση, γεωργικής προέλευσης, τη διαχείριση των λυμάτων, τις ακτές κολύμβησης και τα διεθνή και ευρωπαϊκά θέματα σχετικά με το νερό. 
Αντιλαμβάνεστε, λοιπόν, ότι η αρχή αυτή, ο φορέας αυτός, είναι ιδιαίτερα ενισχυμένος και έχει κι ένα στρατηγικό πλεονέκτημα για τη χώρα μας, ότι πλέον όλα τα ζητήματα που αφορούν τη διαχείριση και την προστασία των νερών σε όλα τα επίπεδα, αντιμετωπίζονται πλέον μέσα από ένα ενιαίο πλάνο και μια ενιαία, ολιστική αντίληψη. Αυτό είναι πάρα πολύ σημαντικό για την αποτελεσματικότητα των στρατηγικών, αλλά και των τακτικών δράσεων που αποφασίζονται και υλοποιούνται από την Ελληνική Δημοκρατία, από την ελληνική Κυβέρνηση. 
Εντός του πλαισίου αυτού, με την πρόσφατη τροποποίηση του ν. 3199/2003 και με τον ν. 4117/2013, προβλέπεται πλέον η άσκηση της πολιτικής τιμολόγησης των υδάτων από την Ειδική Γραμματεία Υδάτων του Υπουργείου Περιβάλλοντος, Ενέργειας και Κλιματικής Αλλαγής. Έτσι, από τώρα και στο εξής, η άσκηση της πολιτικής τιμολόγησης διαμορφώνεται, υλοποιείται και εποπτεύεται από ένα φορέα, την Ειδική Γραμματεία Υδάτων, η οποία είναι επιφορτισμένη με την εξειδίκευση των γενικών κανόνων κοστολόγησης και τιμολόγησης, κατά περίπτωση και σε συνεργασία με τα συναρμόδια Υπουργεία. 
Με τον τρόπο αυτό, διασφαλίζεται η ορθολογική διάθεση του ύδατος, η παροχή κινήτρων για την ευθύδικη χρήση του νερού και η ενίσχυση της προστασίας του ως εξαντλήσιμου φυσικού πόρου. 
Ήδη, έχει δημοσιευθεί στην Εφημερίδα της Κυβέρνησης η κοινή υπουργική απόφαση για την αναδιοργάνωση της υπηρεσίας. Ειδικότερα, η νέα διοικητική δομή της Ειδικής Γραμματείας Υδάτων προβλέπει τη σύσταση διεύθυνσης για την προστασία και τη διαχείριση του υδάτινου περιβάλλοντος, καθώς και της διεύθυνσης για τον σχεδιασμό και τη διαχείριση των υπηρεσιών ύδατος. 
Το νέο πλαίσιο λειτουργίας της Ειδικής Γραμματείας Υδάτων στοχεύει στη διασφάλιση της περιβαλλοντικής βιωσιμότητας και ταυτόχρονα στη διαμόρφωση και αξιολόγηση της πολιτικής για την ορθολογική και βιώσιμη διαχείριση των υπηρεσιών ύδατος στο πλαίσιο εφαρμογής και εξειδίκευσης των γενικών κανόνων και αρχών χρήσης των υδάτων. Τοποθετείται, δε, πλέον η αρμοδιότητα της διαχείρισης του υδάτινου δυναμικού της χώρας στον πυρήνα της άσκησης της δημόσιας εξουσίας. 
Κυρίες και κύριοι συνάδελφοι, ο ν. 3199/2003 καθορίζει το πλαίσιο της εθνικής πολιτικής για τα νερά με δύο αλληλένδετους και αλληλεξαρτώμενους πυλώνες, σύμφωνα με την οδηγία 2060. Οι πυλώνες αυτοί είναι η προστασία και η διαχείριση των υδατικών πόρων της χώρας. 
Στο πλαίσιο εφαρμογής του νόμου, η διαμόρφωση ενιαίας πολιτικής προστασίας και διαχείρισης των υδάτων απαιτεί ένα σύνολο θεσμικών μέτρων και παρεμβάσεων, καθώς και κατάλληλων διοικητικών δομών και διαδικασιών, αλλά και τη διασφάλιση του αναγκαίου οριζόντιου συντονισμού των εμπλεκόμενων δημόσιων φορέων. 
Αυτό ακριβώς επιτυγχάνεται με την προαναφερθείσα τροποποίηση του ν. 3199/2003 και με το ν.4117/2013, όπου -μεταξύ άλλων- απλοποιείται και καθίσταται λειτουργικότερη η διαδικασία έγκρισης των σχεδίων διαχείρισης των λεκανών απορροής των υδατικών διαμερισμάτων της χώρας. Με την τροποποίηση, συνεπώς, της εθνικής νομοθεσίας και το νέο διοικητικό σχήμα της Ειδικής Γραμματείας Υδάτων και κατόπιν της έγκρισης των Σχεδίων Διαχείρισης και Υλοποίησης του Εθνικού Μητρώου Υδρογεωτρήσεων, ενεργοποιείται πλέον ένα ουσιώδες μέρος του ν. 3199/2003, αλλά και του κοινοτικού κεκτημένου, όπως ορίζεται στην οδηγία 2060.
Ειδικότερα, θα ήθελα να θέσω υπ’ όψιν σας, μιας και μου δίνεται η ευκαιρία μέσα από τη διαδικασία του κοινοβουλευτικού ελέγχου, ως προς το Εθνικό Μητρώο Υδρογεωτρήσεων, ότι υπεγράφη η προγραμματική σύμβαση μεταξύ της Ειδικής Γραμματείας Υδάτων και του Ινστιτούτου Γεωλογικών και Μεταλλευτικών Ερευνών και Μελετών για το έργο «Συστηματική απογραφή υδρογεωτρήσεων κάθε χρήσης στα υπόγεια υδατικά συστήματα της χώρας και δημιουργία Εθνικού Μητρώου Υδρογεωτρήσεων», με την οποία ανατίθεται στο ΙΓΜΕ η συστηματική και αναλυτική απογραφή των υδρογεωτρήσεων κάθε χρήσης σε όλες τις περιοχές της χώρας, με συλλογή υφιστάμενων δεδομένων, αλλά και επιτόπιες έρευνες και μελέτες. Το έργο πρόκειται να αρχίσει να υλοποιείται μέσα στον Απρίλιο.
Μέσω της απογραφής αυτής, θα δημιουργηθεί από την Ειδική Γραμματεία Υδάτων το Εθνικό Αρχείο Υδρογεωτρήσεων, το οποίο θα αποτελέσει βασικό παράγοντα για την αποτελεσματική διαχείριση των απολήψεων ύδατος και την προστασία των υπόγειων υδροφόρων από την υπεράντληση. 
Ως προς τα σχέδια διαχείρισης, δε, παρέχεται η δυνατότητα, κατόπιν αιτήματος του Γενικού Γραμματέα της Αποκεντρωμένης Διοίκησης, κατάρτισης, αναθεώρησης και ενημέρωσής τους από την Ειδική Γραμματεία Υδάτων σε συνεργασία με την αρμόδια Διεύθυνση Υδάτων της Αποκεντρωμένης Διοίκησης και τα Υπουργεία που εκπροσωπούνται στην Εθνική Επιτροπή Υδάτων, η οποία και εγκρίνει τελικώς τα σχέδια διαχείρισης, μετά από εισηγήσεις της Ειδικής Γραμματείας Υδάτων. 
Επιπλέον, ενισχύεται ακόμα περισσότερο το θεσμικό πλαίσιο της ολοκληρωμένης διαχείρισης των υδατικών πόρων. 
Παράλληλα, δε, επιταχύνεται η υποχρεωτική διαδικασία της διαβούλευσης των σχεδίων διαχείρισης και καθίσταται πιο λειτουργική και απλή η διαδικασία έγκρισης αυτών. 
Οι παραπάνω νομοθετικές παρεμβάσεις, πρωτοβουλίες και δράσεις, κυρίες και κύριοι συνάδελφοι, που αναπτύσσονται απ’ το Υπουργείο Περιβάλλοντος και Κλιματικής Αλλαγής, έχουμε την εδραία πεποίθηση ότι θα βοηθήσουν αποτελεσματικά στη μείωση των πιέσεων στο υδατικό περιβάλλον, συνιστούν, δε, εργαλεία για την εφαρμογή βιώσιμων πολιτικών ανάπτυξης και διαχείρισης των υδατικών πόρων, καθώς και παρεμβάσεων διαχείρισης τόσο της προσφοράς όσο και της ζήτησης. 
Αυτή είναι μία τοποθέτηση, μία θέση, μία συγκεκριμένη, ολοκληρωμένη στρατηγική από την πλευρά της Κυβέρνησης, για να μπορέσουμε, με όσο γίνεται πιο αποτελεσματικό τρόπο, αφ’ ενός να διασφαλίσουμε και αφ’ ετέρου να διευρύνουμε τις όποιες αναπτυξιακές δυνατότητες υπάρχουν σε σχέση με τον πολύτιμο φυσικό πόρο, αγαθό, που είναι το νερό.
Ευχαριστώ πάρα πολύ.","ΣΤΑΥΡΟΣ ΚΑΛΑΦΑΤΗΣ",177
"98283"," Ευχαριστούμε κι εμείς. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, είκοσι τέσσερις μαθητές και μαθήτριες και τρεις εκπαιδευτικοί συνοδοί τους από το 5ο Δημοτικό Σχολείο Σπάρτης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Μετά τους Υπουργούς, θα περάσουμε στους Κοινοβουλευτικούς Εκπροσώπους.
Πρώτος έχει το λόγο ο κ. Μαριάς για δώδεκα λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριοι Υπουργοί, κύριοι Βουλευτές, έχουμε καταθέσει, βεβαίως, εδώ και αρκετό καιρό αυτήν την επίκαιρη επερώτηση, η οποία όπως θα έχετε δει -σας έχει διανεμηθεί- είναι αρκετά εκτεταμένη και πλήρης. Αναφέρει, βεβαίως, το πρώτο ζήτημα, το νερό ως ανθρώπινο δικαίωμα κι εν συνεχεία αναλύει με στοιχεία ποια είναι η κατάσταση των εταιρειών της ΕΥΑΘ και της ΕΥΔΑΠ, ποια είναι η πολιτική της Κυβέρνησης για την ιδιωτικοποίηση των εταιρειών αυτών σε σχέση και με το ΤΑΙΠΕΔ και υποβάλλει πολύ συγκεκριμένα ερωτήματα.
Εμείς θεωρούμε, όπως ανέπτυξαν κι οι προηγούμενοι συνάδελφοι, το νερό ως ένα σημαντικό, ως ένα βασικό κοινωνικό αγαθό. Στη βάση αυτήν πιστεύουμε ότι αυτό το δημόσιο και κοινωνικό αγαθό δεν πωλείται. Θα πρέπει, μάλιστα, να διαμορφωθούν οι όροι και οι προϋποθέσεις, ούτως ώστε όλος ο ελληνικός λαός να μπορεί να απολαμβάνει αυτό το συγκεκριμένο αγαθό.
Βέβαια, δεν στηριζόμαστε μόνο στη διακήρυξη του ΟΗΕ για τα ανθρώπινα δικαιώματα και στις ρυθμίσεις οι οποίες υπάρχουν και οι οποίες έπαιξαν σημαντικό ρόλο –όπως γνωρίζετε- και για τη χώρα μας, αλλά κυρίως για τις χώρες της Αφρικής. Ερχόμαστε να θέσουμε τα ζητήματα σ’ ένα πλαίσιο το οποίο έχει διαμορφωθεί από πλευράς Ευρωπαϊκής Ένωσης, αλλά που οι συγκεκριμένοι συσχετισμοί δύναμης και η νεοφιλελεύθερη πολιτική έχει δώσει μία πολύ ειδική κατεύθυνση. 
Το λέμε αυτό, διότι το άρθρο 106 της Συνθήκης Λειτουργίας της Ευρωπαϊκής Ένωσης αναφέρεται στις Υπηρεσίες Γενικού Οικονομικού Συμφέροντος, για τις οποίες δεν ακούσαμε τίποτα από την πλευρά της Κυβέρνησης. Σ’ αυτές τις Υπηρεσίες Γενικού Οικονομικού Συμφέροντος περιλαμβάνονται και οι εταιρείες ή οι οργανισμοί που διαχειρίζονται το νερό.
Λέει, λοιπόν, η Συνθήκη Λειτουργίας της Ευρωπαϊκής Ένωσης ότι οι επιχειρήσεις που είναι επιφορτισμένες με τη διαχείριση Υπηρεσιών Γενικού Συμφέροντος ή έχουν μάλιστα και μονοπωλιακό χαρακτήρα, υπόκεινται μεν στη συνθήκη -δηλαδή και στους κανόνες ανταγωνισμού- υπό τον όρο ότι οι κανόνες αυτοί δεν εμποδίζουν είτε νομικά είτε πραγματικά την εκπλήρωση του ιδιαίτερου σκοπού που έχουν.
Άρα, στο ευρωπαϊκό πλαίσιο υπάρχει στο πρωτογενές Κοινοτικό Δίκαιο, στο πρωτογενές Δίκαιο της Ένωσης, μία ρύθμιση που επιτρέπει, εάν και εφόσον θέλει μία χώρα, να ακολουθήσει αυτόν το δρόμο. Δηλαδή, δεν την υποχρεώνει να πάει σε αποκρατικοποιήσεις και ιδιωτικοποιήσεις αυτών των Υπηρεσιών Γενικού Οικονομικού Συμφέροντος -που συμπεριλαμβάνεται και η ενέργεια και το νερό και οι σιδηρόδρομοι και πολλά άλλα- αλλά να ακολουθήσει αυτό το μοντέλο, βεβαίως τηρώντας ορισμένες προδιαγραφές.
Για μας, λοιπόν –και το έχουμε πει στο πρόγραμμά μας ως Ανεξάρτητοι Έλληνες- το νερό είναι δημόσιο και κοινωνικό αγαθό, το οποίο δεν πωλείται και που μέσα στο πλαίσιο της Ευρωπαϊκής Ένωσης εμείς επιθυμούμε την κατεύθυνση του άρθρου 106 της Συνθήκης Λειτουργίας της Ευρωπαϊκής Ένωσης με τέτοιο τρόπο που θα λειτουργεί υπέρ του ελληνικού λαού. Άρα, υπάρχει και μία σαφέστατη νομική βάση.
Τι γίνεται τώρα από πλευράς, όμως, επιλογών της Κυβέρνησης; Επιλέγει τη λογική που λέει ότι τα δίκτυα θα τα κρατήσω στο δημόσιο και θα υπάρχουν, αλλά τη διαχείριση του όλου ζητήματος, άρα και την εμπορική αξιοποίηση, θα την ιδιωτικοποιήσω. Ταυτόχρονα, θα φτιάξω και μια ρυθμιστική αρχή -όπως έχει φτιάξει διάφορες ρυθμιστικές αρχές, τη ΡΑΕ κ.λπ.- η οποία υποτίθεται θα ασκεί και έλεγχο στον ιδιώτη, ο οποίος πιθανόν να εκφεύγει των ευθυνών του κ.λπ..
Αυτό το μοντέλο εμάς δεν μας βρίσκει σύμφωνους. Εμάς μας βρίσκει σύμφωνους το μοντέλο της διατήρησης των Υπηρεσιών Γενικού Οικονομικού Συμφέροντος και στο πλαίσιο αυτό και η ΕΥΔΑΠ και η ΕΥΑΘ και οι άλλες επιχειρήσεις να εντάσσονται εκεί και να ασκούν το έργο τους. 
Άρα, έχουμε μία διαφορά, απ’ ό,τι βλέπετε, στη φιλοσοφία μέσα στο πλαίσιο της ίδιας της ευρωπαϊκής συνθήκης. Αυτή είναι η πρώτη, αν θέλετε, θέση την οποία καταθέτουμε.
Βεβαίως, δεν πρέπει να ξεχνούμε ότι το ευρωπαϊκό θεσμικό πλαίσιο λειτουργεί πλέον ή παραβιάζεται έντονα από την ίδια τη διαδικασία του μνημονίου. Το έχουμε πει. Όλες οι μνημονιακές πολιτικές είναι αυτές που κατά κύριο λόγο ρυθμίζουν και τις πολιτικές τις οποίες έχετε αποφασίσει. 
Έχουμε, λοιπόν -για να μην τα ξεχνάμε- τα εξής: Στο μνημόνιο, το οποίο ήταν η τέταρτη αναθεώρηση του πρώτου μνημονίου, έχει πολύ συγκεκριμένη ρύθμιση και λέει στη σελίδα 51: «Η Κυβέρνηση σχεδιάζει…»
 –δεν είχατε πάρει εσείς τη δέσμευση, το ΠΑΣΟΚ ήταν τότε κυβέρνηση- «…να κλιμακώσει σημαντικά τα προγράμματα αποκρατικοποιήσεων. Και τι θα κάνει; Ένα ολοκληρωμένο σχέδιο μέχρι και το 2013 θα οριστικοποιηθεί, λαμβάνοντας ως σημείο εκκίνησης το υφιστάμενο σχέδιο 1113. Τι καλύπτει αυτό; Τους σιδηροδρόμους, τα ταχυδρομεία, τις εταιρείες παροχής ύδατος.» Από εδώ ξεκινάει, από τις δεσμεύσεις που αρχίζουν να υλοποιούνται πολύ συγκεκριμένα στις αρχές του 2011.
Βεβαίως, δεν πρέπει να πάμε πολύ μακριά. Θα σας θυμίσω αυτό που σας θυμίζω πάντοτε: Το μεσοπρόθεσμο. Το μεσοπρόθεσμο, που ψηφίσατε με την ταχύτατη διαδικασία, διότι θα πτώχευε, υποτίθεται, η χώρα, δεν θα έπαιρνε λεφτά, λέει στη σελίδα 109, στις αποκρατικοποιήσεις, ότι το 2014 θα έχουμε πώληση, κύριε Υπουργέ, της ΕΥΑΘ και πώληση της ΕΥΔΑΠ. Μαζί βάζει –προσέξτε- τα κρατικά λαχεία, την Εγνατία, την αξιοποίηση του Ελληνικού, την παραχώρηση περιφερειακών αεροδρομίων, την αξιοποίηση του ΟΛΠ κ.λπ., την αξιοποίηση του διεθνούς αερολιμένα, την πώληση του 17% της ΔΕΗ, την αξιοποίηση της ακίνητης περιουσίας, την αξιοποίηση μαρινών και την πώληση δικαιωμάτων του ψηφιακού μερίσματος. 
Θα ρωτήσετε, γιατί τα είπα όλα αυτά. Διότι όλα αυτά τα κοστολογεί -και τα έχει ψηφίσει η Βουλή- σε 2,3 δισεκατομμύρια ευρώ. Όλα! 
Εγώ έχω την εφημερίδα «ΚΑΘΗΜΕΡΙΝΗ». Είναι σημερινή. Λέει, λοιπόν, στη σελίδα 24 ποια είναι η υποτιμημένη χρηματιστηριακή αξία, σε μια φάση που το χρηματιστήριο έχει βυθιστεί. Πάρα ταύτα, η κεφαλαιοποίηση της ΕΥΔΑΠ έχει 532 εκατομμύρια και η κεφαλαιοποίηση της ΕΥΑΘ 184 εκατομμύρια. Μόνο αυτές οι δύο! Σε υποτιμημένη φάση! 
Εσείς, λοιπόν, βάζετε μία διαδικασία άρον άρον να προχωρήσετε σ’ αυτό, να γίνει η εκποίηση –ξεπούλημα για εμάς- σε τιμές οι οποίες είναι χαμηλότατες. Θα ακούσετε κι άλλα στοιχεία περεταίρω για το ζήτημα αυτό. 
Φυσικά, εδώ είναι το μνημόνιο ΙΙΙ. Θα το φέρετε ποτέ για κύρωση; Φέρατε χθες κύρωση ενός μνημονίου ήσσονος σημασίας με κάποια άλλη χώρα. Θα το φέρετε για κύρωση; 
Στη σελίδα 69 –γιατί είναι καλό να σας τα θυμίζουμε- λέει τι θα γίνει σε σχέση με τις εταιρείες αυτές. Δηλαδή, για την Εταιρεία Ύδρευσης και Αποχέτευσης, για την ΕΥΔΑΠ, λέει: Καθιέρωση ρυθμιστικού πλαισίου, καθιέρωση τιμολογιακής πολιτικής, τροποποίηση της άδειας το Σεπτέμβρη του 2013, τακτοποίηση εισφορών κ.λπ.. Έτσι, λοιπόν, δρομολογούνται μέσα από τα μνημόνια, μέσα από αποφάσεις της Βουλής.
Αναφέρθηκε ο κύριος Υπουργός στα μειωμένα τιμολόγια. Έχω εδώ τη σημερινή «ΝΑΥΤΕΜΠΟΡΙΚΗ». Τι λέει, λοιπόν; Τι μειώσατε; Πρέπει να δούμε τα κυβικά στα τιμολόγια τα οποία μειώσατε. Η πρώτη κατηγορία αφορά από 2 έως 5 κυβικά νερού. Εκεί γίνεται η έκπτωση 15%. Ξέρετε πόση είναι η μέση κατανάλωση; Είναι τουλάχιστον 20 κυβικά. Εκεί τι κάνετε; Έχει 1,1% έκπτωση. Αυτή είναι η μείωση. Η άλλη μείωση, δηλαδή από 20 έως 27 κυβικά, που είναι κι άλλα νοικοκυριά, είναι 1,4%. Τέτοιες μειώσεις κάνατε. Περίφημες! Καταπληκτικές.! Άλλωστε και η εφημερίδα, που δεν έχει κανένα λόγο να σας κάνει κριτική, λέει  «μικρές ελαφρύνσεις».
Πότε; Σε μία φάση που έχει γίνει «καθίζηση» στα εισοδήματα, όπου έχετε διαλύσει μισθούς και συντάξεις, όπου έχουμε ενάμισι εκατομμύριο ανέργους. 
Επομένως, σε αυτό το πλαίσιο, κάνατε τις περίφημες μειώσεις. Συγχαρητήρια!
	Εμείς, κύριοι Υπουργοί, σας έχουμε πει πως το ότι δρομολογείτε αυτήν τη στιγμή το ξεπούλημα της ΕΥΔΑΠ και της ΕΥΑΘ μέσα από το ΤΑΙΠΕΔ είναι κάτι που μας βρίσκει αντίθετους και είναι κάτι για το οποίο θα παλέψουμε και θα εξηγήσουμε στην ελληνική κοινωνία ότι είναι λάθος πολιτικά και οικονομικά σ’ αυτή τη συγκυρία. 
Επειδή αναφέρθηκαν και άλλα ζητήματα από τους Υπουργούς, εμείς θεωρούμε ότι η χώρα μας πρέπει να πάει σε ένα άλλο μοντέλο ανάπτυξης, στην ανάπτυξη της πρωτογενούς παραγωγής. Παρότι, βεβαίως, δεν αναφέρεται στην επίκαιρη επερώτησή μας, αλλά επειδή το θέσατε εσείς και το έθεσαν και οι εισηγητές μας, εμείς θέλουμε να υπάρξει ρύθμιση και διασφάλιση υδατικών πόρων για τη γεωργία. Έχετε μπει τώρα σε μία διαδικασία όπου καταγράφετε τα πηγάδια και ζητάτε -αν δεν κάνω λάθος- και ένα ποσό που πρέπει να καταβληθεί. Και δεν ξέρω αυτό πού αποσκοπεί. 
Επίσης, πρέπει να δείτε τι θα γίνει -αλλά δεν είναι δική σας ακριβώς αρμοδιότητα- και με τις λιμνοδεξαμενές και συνολικά πώς θα έχουμε λειτουργία και ύπαρξη υδάτων για την αγροτική παραγωγή, καθώς και τι θα γίνει με τους ΤΟΕΒ που διαλύετε και τι θα γίνει με την ύδρευση των μεγάλων πόλεων.
Ξαναγυρνάω στην περίπτωση του Ηρακλείου. Το Ηράκλειο υδρεύεται από γεωτρήσεις και ο δήμος πληρώνει χιλιάδες ευρώ το μήνα σε ηλεκτρικό για να «τραβάει» τη γεώτρηση. 
Όλα αυτά πρέπει να προχωρήσουν. Τα νησιά πρέπει να έχουν τροφοδοσία με νερό. Όλα αυτά, όμως, θέλουν ένα στρατηγικό σχέδιο που θα λειτουργεί με τέτοιο τρόπο που να διατηρεί το νερό ως κοινωνικό αγαθό για το οποίο οι Έλληνες πολίτες πρέπει να έχουν πρόσβαση σε τιμές τέτοιες που να μπορούν να το πληρώνουν. 
Επομένως, οι μειώσεις που πρέπει να κάνετε, πρέπει να είναι σημαντικότατες. Δεν τις κάνετε, όμως, γιατί θέλετε να κρατάτε το επίπεδο των τιμών ούτως ώστε όταν γίνει ιδιωτικοποίηση - ξεπούλημα, ο ιδιώτης, έχοντας βάλει λίγα χρήματα, να έχει τη δυνατότητα της υπερεκμετάλλευσης αυτού του κοινωνικού αγαθού.
	Σας ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98284"," Σας ευχαριστούμε κι εμείς.
	Το λόγο έχει ο κ. Βορίδης για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98285"," Ευχαριστώ, κύριε Πρόεδρε.
	Θα μείνω στο θέμα της επίκαιρης επερώτησης, παρότι, όπως ορθά ήδη επισημάνθηκε, τινές των επερωτώντων επέλεξαν να μιλήσουν για άλλα ζητήματα.
	Το βασικό θέμα που θέτει η επίκαιρη επερώτηση είναι ουσιαστικά το ζήτημα των τυχόν κινδύνων που υπάρχουν από την πορεία αποκρατικοποίησης της ΕΥΔΑΠ. Επιτρέψτε μου εδώ να αναφερθώ σε δύο-τρία ζητήματα τα οποία κατά τη γνώμη μου πρέπει να αποσαφηνιστούν.
	Προφανώς το νερό είναι δικαίωμα. Κατ’ επέκταση άκουσα τώρα να λέγεται ότι το νερό δεν πωλείται. Τι εννοούμε μ’ αυτό; Σήμερα υπάρχει μία κοστολόγηση. Και ναι μεν η πρόσβαση στο νερό πρέπει να είναι ελεύθερη -και είναι ελεύθερη και υπ’ αυτήν την έννοια το νερό και ο αέρας δεν έχουν κάποιο κόστος- αλλά το γεγονός ότι παρέχονται υπηρεσίες μεταφοράς, που σημαίνει ότι το νερό κάπου βρίσκεται αλλά καταλήγει στις βρύσες των σπιτιών, των νοικοκυριών, αυτό προφανώς έχει ένα κόστος το οποίο ήδη καταβάλλεται. Υπάρχουν σήμερα τιμολόγια της ΕΥΔΑΠ. Επομένως, μ’ αυτήν την έννοια δεν πωλείται, αλλά ταυτόχρονα οι υπηρεσίες κοστολογούνται. Και αυτές οι υπηρεσίες προφανώς καταβάλλονται. 
Είναι μία ιδιωτικοποίηση σαν όλες τις άλλες η ιδιωτικοποίηση των εταιρειών που παρέχουν αυτήν την υπηρεσία; Όχι. Θα σας έλεγα ότι απ’ αυτές τις ιδιωτικοποιήσεις που συζητάμε, δηλαδή τις ιδιωτικοποιήσεις στον τομέα της ενέργειας, τις ιδιωτικοποιήσεις βασικών μεταφορικών υποδομών ή τις ιδιωτικοποιήσεις που έχουν να κάνουν με τον ΟΠΑΠ, παραδείγματος χάριν, η κάθε μία απ’ αυτές έχει τις δικές της ιδιαιτερότητες και τα δικά της χαρακτηριστικά. Δεν είναι εμπορικές εταιρείες, είναι εταιρείες οι οποίες έχουν πιο σύνθετες διεργασίες προκειμένου να αχθούν σε μία επιτυχή ιδιωτικοποίηση. 
	Ποιες είναι αυτές οι πιο σύνθετες διεργασίες; Η Κυβέρνηση, διά των παρισταμένων Υπουργών, αναφέρθηκε σ’ αυτές. Μπορεί να γίνει ιδιωτικοποίηση των εταιρειών που παρέχουν αυτές τις υπηρεσίες μεταφοράς ουσιαστικά του νερού; Μπορεί να γίνουν χωρίς να υπάρχει ρυθμιστικό πλαίσιο; Δεν μπορούν να γίνουν.
Επομένως, θα μου επιτρέψετε να σας πω ότι αυτή η αναφορά στην τιμή, παραδείγματος χάριν, της ιδιωτικοποίησης, από μόνη της δεν λέει απολύτως τίποτα. Κανείς δεν θα αγοράσει από το ταμπλό για τον απλούστατο λόγο ότι θα θέλει να ξέρει ποιες είναι οι τιμολογιακές πολιτικές, ποιες είναι οι επενδυτικές αναγκαιότητες, ποιο είναι το ρυθμιστικό πλαίσιο για την ποιότητα. Άρα, χρειάζεται διαμόρφωση ενός ενιαίου ρυθμιστικού πλαισίου προκειμένου να αχθούμε σε μία επιτυχή ιδιωτικοποίηση.
	Επειδή έγινε λόγος για το τίμημα –για να μη δημιουργούνται εντυπώσεις- 532.000.000 ευρώ είναι η χρηματιστηριακή αξία σήμερα. Να ξέρουμε, όμως, τι είναι εκείνο που θα μεταβιβαστεί. Σήμερα το 61% απ’ αυτά τα 532.000.000 κατέχεται από το ελληνικό δημόσιο, γιατί το υπόλοιπο έχει ιδιωτικοποιηθεί. Απ’ αυτό το 61%, αυτό το οποίο θα ιδιωτικοποιηθεί και που είναι προς μεταβίβαση, είναι το 33%. Άρα, μέσα στους λογαριασμούς που κάνετε δεν θα παίρνετε το 100% της μετοχικής αξίας. Θα πρέπει να πάρετε το ποσοστό το οποίο πρόκειται να μεταβιβαστεί που προφανώς είναι το 1/3 του ποσού το οποίο αναφέρετε.
	Ανεξαρτήτως του ποσού λοιπόν -το οποίο δεν γνωρίζουμε, διότι για να γίνει ιδιωτικοποίηση, θα υπάρξει μία ανοιχτή διαγωνιστική, διαφανής διαδικασία με την οποία θα καταλήξει σ’ ένα συγκεκριμένο ποσό, σε μία συγκεκριμένη αξία- τα ενδιαφέροντα ζητήματα για το καταναλωτικό κοινό στην πορεία αυτής της ιδιωτικοποίησης ποια είναι; Τι θα διασφαλίσει την τιμή, επομένως ποιος χαράσσει τις τιμολογιακές πολιτικές. Η Κυβέρνηση έδωσε απάντηση σ’ αυτό. Οι τιμολογιακές πολιτικές ουσιαστικά εποπτεύονται από την Ειδική Γραμματεία Υδάτων, επομένως από το αρμόδιο Υπουργείο, αλλά και από ρυθμιστική αρχή. 
Δεύτερον, εκείνο που ενδιαφέρει το καταναλωτικό κοινό είναι η ποιότητα του νερού, η οποία ομοίως εποπτεύεται από αρμόδιες κρατικές αρχές. 
Το τρίτο το οποίο εγώ θα σας έλεγα ότι ενδιαφέρει το καταναλωτικό κοινό -θέσατε ορισμένα τέτοια ζητήματα στην επίκαιρη επερώτησή σας- είναι το να υπάρξει μία διεύρυνση της καταναλωτικής βάσης, της καταναλωτικής πρόσβασης που επίσης είναι ένα ζήτημα μίας καθολικής παροχής. Και αυτή η καθολική παροχή προϋποθέτει τι; Προϋποθέτει την ύπαρξη επενδύσεων. Και αυτό είναι κάτι το οποίο δεν άκουσα να τίθεται μέσα στη συζήτηση και στη σκέψη σας. Ποιος είναι αυτός που έχει τα χρήματα σήμερα να κάνει τις επενδύσεις; 
Το άλλο επίσης ενδιαφέρον ζήτημα που έχει αυτή η ιδιωτικοποίηση είναι, όταν θα έλθει το πρόγραμμα αυτό για την ιδιωτικοποίηση, να δούμε ποια είναι τα επενδυτικά χαρακτηριστικά που περιέχει. Αυτές είναι οι μεγάλες συζητήσεις που πρέπει να κάνουμε. 
	Γιατί απαραίτητα πρέπει να είναι κρατικός ο φορέας που παρέχει αυτήν τη συγκεκριμένη υπηρεσία για να διασφαλιστούν όλα αυτά; Αυτό δεν εξηγείται, κύριε Πρόεδρε. Όλοι αυτοί που επιμένουν στο ότι πρέπει να υπάρχει μόνο ένας δρόμος για να διασφαλιστεί το φθηνό τιμολόγιο, για να διασφαλιστεί η ποιότητα του νερού και για να διασφαλιστούν οι επενδύσεις –γιατί αυτά είναι που ενδιαφέρουν τον καταναλωτή- έρχονται και μας λένε ότι μόνο μία κρατική εταιρεία μπορεί να τα κάνει αυτά. Γιατί μόνο μία κρατική εταιρεία μπορεί να τα κάνει αυτά; Με συγχωρείτε, αλλά αυτό δεν το ακούμε. Καλύπτεται από μία γενική ρητορική του στυλ «το νερό είναι κοινωνικό δικαίωμα, είναι κοινωνικό αγαθό, είναι του λαού». 
Από κει και πέρα, στο βαθμό που έχουμε το κράτος που εξασφαλίζει το τιμολόγιο, που εξασφαλίζει την ποιότητα του νερού, που δεσμεύει στην κατεύθυνση των επενδύσεων και που εποπτεύει ακριβώς αυτή τη λειτουργία, γιατί όλα αυτά δεν καλύπτουν τα συμφέροντα των καταναλωτών, εγώ ομολογώ ότι δεν μπορώ να το καταλάβω. Ανήκουν σε μία παλιά ρητορική, σ’ αυτές τις παλιές αντιλήψεις που μας οδήγησαν σε πολύ μεγάλο βαθμό εδώ και που εν πάση περιπτώσει πρέπει να αφήσουμε πίσω μας.
	Η Κυβέρνηση είναι στη σωστή κατεύθυνση, ότι κάνει τα πράγματα που πρέπει να κάνει, με την αποφασιστικότητα που πρέπει να τα κάνει. Αυτός είναι ο δρόμος που πρέπει να ακολουθήσουμε τα συμφέροντα αυτά διασφαλίζονται πλήρως. 
	Κλείνοντας, επιτρέψτε μου να χαρακτηρίσω ως μικρόψυχο το σχόλιο ότι σ’ αυτήν τη δύσκολη στιγμή το γεγονός ότι πραγματικά γίνονται μειώσεις στα τιμολόγια, αυτές οι μικρές μειώσεις, δεν χαιρετίζεται ως ένα θετικό βήμα από την πλευρά της Κυβέρνησης, αλλά εκείνο που ακούμε απλώς είναι ότι θα θέλαμε ακόμα μεγαλύτερες μειώσεις. Προφανώς όλοι θα θέλαμε ακόμα μεγαλύτερες μειώσεις. Ταυτόχρονα, όμως, εκείνο που θα έπρεπε να μην θέλουμε είναι να μετατρέψουμε την ΕΥΔΑΠ σε μία ακόμη προβληματική εταιρεία.
	Σας ευχαριστώ πολύ.","ΜΑΥΡΟΥΔΗΣ ΒΟΡΙΔΗΣ",69
"98286"," Σας ευχαριστούμε κι εμείς.
	Ο κ. Αλεξόπουλος έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98287"," Κύριε Πρόεδρε, κι εμείς από το Βήμα αυτό στέλνουμε τα θερμά μας συλλυπητήρια στην οικογένεια του εκλιπόντος Αντιπροέδρου της Βουλής Αθανασίου Νάκου. Ας είναι ελαφρύ το χώμα που τον σκεπάζει. 
Κύριε Υπουργέ, κυρίες και κύριοι συνάδελφοι αναρωτιέμαι αν υπάρχει πολίτης σε αυτήν τη χώρα που τουλάχιστον αυτές τις μέρες, τόσο με την ευκαιρία του εορτασμού της παγκόσμιας ημέρας του νερού όσο και με την τόση δημοσιότητα που έχει πάρει το θέμα της ιδιωτικοποίησης του νερού, δεν έχει ακούσει τόσα πολλά για το νερό και τη σημασία του ως κοινωνικού και ως δημόσιου αγαθού. 
Είμαι σίγουρος ότι όλοι έχουμε ακούσει ότι το νερό είναι ζωή, είναι πηγή ζωής, είναι η ίδια η ζωή. Όλοι έχουμε ακούσει ότι το νερό θα είναι η αφορμή για τον επόμενο παγκόσμιο πόλεμο, ότι δεκάδες χιλιάδες άνθρωποι δεν έχουν πρόσβαση σε καλής ποιότητας και αρκετής ποσότητας νερού και ότι δεκάδες χιλιάδες παιδιά –ιδιαίτερα στο λεγόμενο τρίτο κόσμο- πεθαίνουν κάθε μέρα γιατί στερούνται μεταξύ των άλλων και το νερό. 
Εάν όχι όλοι, πολλοί έχουμε ακούσει ή διαβάσει τη διακήρυξη του ΟΗΕ για τα ανθρώπινα δικαιώματα, ότι το δικαίωμα σε καθαρό και πόσιμο νερό είναι ένα από τα ανθρώπινα δικαιώματα απαραίτητο για την πλήρη απόλαυση της ζωής.
Επίσης, έχουμε ακούσει ότι το νερό είναι ένας ανανεούμενος φυσικός πόρος -σε ανεπάρκεια όμως- και ότι χρήζει ορθολογικής διαχείρισης και προστασίας. 
Η βιομηχανοποίηση, η αστικοποίηση, η αύξηση του πληθυσμού, η γεωργία, οι ενεργειακές ανάγκες, η κλιματική αλλαγή και η υπερβολική άντληση υπόγειων υδάτων οδηγούν με μαθηματική ακρίβεια σε κρίση νερού. Παρά ταύτα το νερό αντιμετωπίζεται ως ένα εμπορικό προϊόν, ως άλλη μια ευκαιρία για κερδοφορία και πλουτισμού μιας χούφτας μεγάλων εταιρειών, που με τη βοήθεια και την πίεση που ασκούν σε χρεωμένες και μη χρεωμένες  χώρες το ΔΝΤ και η Παγκόσμια Τράπεζα, δρομολογούν και επιβάλλουν την ιδιωτικοποίηση του νερού και των υπηρεσιών αποχέτευσης του νερού. 
Σε αυτόν τον αστερισμό κινούμενη και η σημερινή μνημονιακή Κυβέρνηση, επιδιώκει την ολοκλήρωση της ιδιωτικοποίησης των δύο μεγάλων κερδοφόρων εταιρειών, της ΕΥΔΑΠ και της ΕΥΑΘ που δεν θα πρέπει να ξεχνάμε ότι η ιδιωτικοποίηση αυτή ξεκίνησε, ήδη, από το 1998 από την τότε κυβέρνηση του ΠΑΣΟΚ. 
Συνεχίζεται, λοιπόν, από τη σημερινή Κυβέρνηση η προσπάθεια ιδιωτικοποίησης του νερού στη χώρα μας, χρησιμοποιώντας το περιβόητο ΤΑIΠΕΔ, δηλαδή, το Ταμείο Αξιοποίησης  Διαχείρισης Ιδιωτικής Περιουσίας του Δημοσίου που όπως ξέρουμε ό,τι μπαίνει σε αυτό, χάνεται απ’ το δημόσιο και τα έσοδά του τα καρπώνονται οι τοκογλύφοι δανειστές μας.  
Η ιδιωτικοποίηση αυτή προβάλλεται ως ανάπτυξη, ως εργαλείο εξόδου από την κρίση, ως ευκαιρία δημιουργίας θέσεων εργασίας, λες και δεν βλέπουμε πως έχει λειτουργήσει προς αυτήν την κατεύθυνση η ιδιωτικοποίηση του ΟΤΕ, λες και δεν γνωρίζουμε ποιες είναι οι συνέπειες από την ιδιωτικοποίηση του νερού σε άλλες χώρες στον κόσμο! 
Επιγραμματικά αναφέρω και εγώ μερικές από αυτές τις συνέπειες: Αύξηση των τιμών, υποβάθμιση της ποιότητας του προσφερόμενου νερού, δημιουργία ακόμα μεγαλύτερων προβλημάτων στον τομέα πρόσβασης των πολιτών σε καθαρό νερό και τέλος, αθέτηση από τους ιδιώτες συμφωνιών για συντήρηση, επέκταση ή κατασκευή δικτύων διανομής νερού και αποχέτευσης.
Λες και δεν βλέπουμε ότι οι ιδιωτικές εταιρείες αφού αποκόμισαν τεράστια κέρδη ξεζουμίζοντας και εξαθλιώνοντας λαούς σ’ όλο τον κόσμο, άρχισαν να επιστρέφουν τα δίκτυα ύδρευσης και αποχέτευσης σε δημοτικές ή κρατικές επιχειρήσεις. Υπάρχουν πολλά παραδείγματα, από την Γαλλία, την Αγγλία, τη Βολιβία, την Ιταλία, την Πορτογαλία και την Αργεντινή. 
Σε πολλές περιπτώσεις η λαϊκή αγανάκτηση και ο ξεσηκωμός της κοινωνίας ήταν εκείνα που ώθησαν στην επανακρατικοποίηση του νερού.
Θα ήθελα να αναφερθώ και στο παράδειγμα του Παρισιού αλλά και στη Γρενόμπλ όπου ο Καρινιόν, μαζί με τον επικεφαλής της εταιρείας που είχε υπό τον έλεγχό της την αξιοποίηση του νερού, καταδικάστηκαν σε δεκαπέντε χρόνια κάθειρξη γιατί υπήρχε οικονομική συναλλαγή. Η υπογραφή της μεταβίβασης ανάμεσα στο δήμο και την ιδιωτική εταιρεία έγινε αφού μοιράστηκαν 15 εκατομμύρια φράγκα. 
Στο Παρίσι τι έγινε; Δεν υπήρχαν πλέον κίνητρα για επενδύσεις στην ιδιωτική εταιρεία και αναγκάστηκε –προκειμένου να αντιμετωπίσει το μεγάλο κόστος συντήρησης των δικτύων- να εγκαταλείψει την ύδρευση. 
Άφωνοι παρατηρούμε πώς η Κυβέρνηση εφαρμόζει στην πατρίδα μας την κλασική συνταγή που εφαρμόζουν όλες οι κυβερνήσεις προκειμένου να προετοιμάσουν τους λαούς τους να δεχθούν τις ιδιωτικοποιήσεις. 
Τα κρατικά αλλά και τα διαπλεκόμενα Μέσα Μαζικής Επικοινωνίας προωθούν πρακτικές απαξίωσης των δημοσίων υπηρεσιών, των υπηρεσιών που προσφέρουν η ΕΥΔΑΠ και η ΕΥΔΑΘ, τονίζοντας και προβάλλοντας σκάνδαλα, χρέη των δήμων προς εταιρείες, εξυμνώντας την αποτελεσματικότητα του ιδιωτικού τομέα προβάλλοντας την αγιοσύνη του σε σχέση με το σάπιο κράτος, την υποτιθέμενη αύξηση των θέσεων εργασίας αποκρύπτοντας το ξεπούλημα των δημόσιων επιχειρήσεων. 
Είναι ή δεν είναι ξεπούλημα της ΕΥΔΑΠ όταν το τίμημα της εκποίησης έχει καθοριστεί στα 250 εκατομμύρια ευρώ και όταν μόνο το πρώτο εξάμηνο του 2012 –μέσα σε περίοδο βαθιάς οικονομικής κρίσης- τα ενοποιημένα κέρδη μετά από φόρους ανήλθαν σε 12,5 εκατομμύρια ευρώ;
Γνωρίζουμε όλοι ότι το δημόσιο και οι δήμοι χρωστούν στην ΕΥΔΑΠ περί τα 522 εκατομμύρια ευρώ, ένα χρέος που έχει συσσωρευτεί εδώ και δεκαετίες.  
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Αντιλαμβανόμεθα βέβαια αποτέλεσμα τι πρακτικών και τι πολιτικών είναι αυτό το τεράστιο χρέος. 
Αν πωληθεί η ΕΥΔΑΠ – σύμφωνα με την απάντηση του αρμοδιου Επιτρόπου της Ευρωπαϊκής Ένωσης κ. Σεμετά σε αντίστοιχη ερώτηση του Ευρωβουλευτή μας κ. Χουντή- ο αγοραστής πρέπει να λάβει μέσα σε ενενήντα ημέρες τις τεράστιες μη αμφισβητούμενες οφειλές του δημοσίου και των δήμων. 
Δεν είναι τραγελαφικό, κύριε Υπουργέ, δεν είναι ειρωνικό, κύριοι συνάδελφοι, δεν είναι σκανδαλώδες ,κύριε Πρόεδρε, ο νέος αγοραστής με το «καλημέρα» καταβάλλοντας μόνο 250 εκατομμύρια ευρώ να απαιτήσει 522 εκατομμύρια χωρίς τις προσαυξήσεις; Δεν είναι ξεπούλημα; 
Τελειώνοντας, θα ήθελα να επισημάνω ότι για τον ΣΥΡΙΖΑ – Ενωτικό Κοινωνικό Μέτωπο το νερό είναι ένα ακόμη δημόσιο κοινωνικό αγαθό. Η ελεύθερη πρόσβαση σε υπηρεσίες ύδρευσης και αποχέτευσης είναι οικουμενικό αγαθό, ανθρώπινο δικαίωμα που θα πρέπει να προστατεύεται. 
Το νερό αποτελεί το σημαντικότερο φυσικό και περιβαντολογικό αγαθό που χρήζει προστασίας και καλής διαχείρισης στο σύνολο του κύκλου του. Το νερό αποτελεί έναν βασικό αναπτυξιακό πόρο που είναι αναγκαίος, είναι απαραίτητος για την παραγωγική διαδικασία. Δεν μπορεί να ξεπουληθεί. Δεν μπορεί και δεν πρέπει να παραδοθεί στα χέρια επιχειρηματικών και εμπορικών συμφερόντων. 
Υπερασπιζόμαστε και θα υπερασπιστούμε το δημόσιο, δημοκρατικό και συμμετοχικό χαραχτήρα της διαχείρισης των υδάτων, όπως προβλέπουν και τα ντοκουμέντα και οι διακηρύξεις του διεθνούς κινήματος για την προστασία του νερού.  
Καλούμε τα μέλη και τους φίλους του κόμματος να στηρίξουν τις πολύμορφες κοινοποιήσεις και δράσεις που διοργανώνονται σε ολόκληρη τη χώρα από μια πλειάδα κοινωνικών, συνδικαλιστικών και περιαυτολογικών φορέων που εναντιώνονται στην ιδιωτικοποίηση του νερού.","AΠΟΣΤΟΛΟΣ ΑΛΕΞΟΠΟΥΛΟΣ",13
"98288"," Σας παρακαλώ ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98289"," Τελειώνω, κύριε Πρόεδρε. 
Καλούμε την Κυβέρνηση να αναθεώρησει τις αποφάσεις της, να αφουγκραστεί λίγο την κοινωνία. Να προχωρήσει στον ανορθολογισμό των υπηρεσιών ύδρευσης-αποχέτευσης προς όφελος της κοινωνίας και των λαϊκών στρωμάτων, να μεριμνήσει για την αδιάλειπτη παροχή καλής ποιότητας νερού σε όλους. 
Όσον αφορά στις νέες τιμολογήσεις και στις ελαφρύνσεις που επικαλέσθηκε προηγουμένως ο κύριος Υπουργός, έχω να τονίσω ότι πράγματι αυτές είναι απειροελάχιστες. Απέκρυψε, όμως, ότι έχουμε αυξήσεις στα πάγια της τάξεως του 5% - 7%.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"98290"," Σας παρακαλώ ολοκληρώστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98291"," Τελειώνω, κύριε Πρόεδρε. 
Στηρίζουμε τις ελπίδες μας σε μία άλλη κυβέρνηση με πυρήνα την Αριστερά, που όπως φαίνεται, έρχεται σύντομα. 
Σας ευχαριστώ.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"98292"," Το λόγο έχει ο Πρόεδρος των Ανεξάρτητων Ελλήνων, κ. Καμμένος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98293"," Κύριε Πρόεδρε, κυρίες και κύριοι συνάδελφοι, η Κοινοβουλευτική Ομάδα των Ανεξάρτητων Ελλήνων καταθέσαμε αυτή την επερώτηση για πολλούς λόγους:
Ο πρώτος λόγος είναι ότι ο έλεγχος του νερού είναι ένα από τα εργαλεία της νέας τάξης πραγμάτων, που περιγράφεται ξεκάθαρα μέσα στο «Δόγμα του Σοκ». 
Ο έλεγχος του νερού με το νέο διατροφικό κώδικα σημαίνει έλεγχο των πολιτών. Σημαίνει τη μετατροπή του πολίτη σε έναν ελεγχόμενο αριθμό ταυτότητος από μία παγκόσμια διακυβέρνηση που ζητά να μετατρέψει με οργουελικό τρόπο τους ανθρώπους, τους πολίτες σε αριθμούς. 
Είναι σημαντική η αναφορά στον Οργανισμό Ηνωμένων Εθνών και στο ότι το νερό αποτελεί ανθρώπινο δικαίωμα, δημόσιο και κοινωνικό αγαθό.
Το νερό όμως δεν είναι μόνο αυτά. Το νερό είναι στρατηγικό μέσο. Οι πόλεμοι μέχρι πρόσφατα γινόντουσαν για το πετρέλαιο, οι πόλεμοι του μέλλοντος θα γίνονται και για το νερό. Συγκεκριμένο παράδειγμα είναι τα φράγματα στην Τουρκία που φτάνουν για να στέλνουν νερό στη Συρία, μία περιοχή που φαίνεται ότι σύντομα θα οδηγηθεί σε κατάσταση πολέμου. Πόλεμος γίνεται για τα νερά σε όλο τον κόσμο πια. Την ώρα που εμείς θα έπρεπε να προστατεύσουμε αυτό το μέσο το οποίο είναι οικονομικό αγαθό, είναι κοινωνικό αγαθό, είναι δημόσιο αγαθό, είναι αγαθό δημιουργίας εξωτερικής πολιτικής -βλέπουμε τι συμβαίνει και στη βόρεια Ελλάδα, τι συμβαίνει στη Θράκη, στη Μακεδονία- ερχόμαστε να αποκρατικοποιήσουμε τα νερά, να μπούμε μέσα σε αυτήν τη λογική του νέου διατροφικού κώδικα ή της δημιουργίας Γενικής Γραμματείας Διαχείρισης Υδάτινων Πόρων. 
	Παράλληλα, όμως, η διαδικασία με την οποία γίνεται αυτό και τα Πρακτικά αυτής της συνεδρίασης θα αποτελέσουν –φοβούμαι πολύ- υλικό για μία εξεταστική επιτροπή στο μέλλον. 
	Δεν είναι ότι αυτήν τη στιγμή αποκρατικοποιείται η ΕΥΔΑΠ. Κατ’ αρχάς θα ήθελα να πω ότι οι θέσεις και των τριών κομμάτων που στηρίζουν την Κυβέρνηση προεκλογικά ήταν ο δημόσιος χαρακτήρας της ΕΥΔΑΠ και της ΕΥΑΘ, αντίστοιχα, και η Νέα Δημοκρατία που έκανε ανακοινώσεις στο «Ζάππειο 1» και το ΠΑΣΟΚ αλλά και η ΔΗΜΑΡ μιλούσαν για την ανάγκη να παραμείνει δημόσιο αγαθό το νερό. Οι ομιλίες στα αμφιθέατρα της ΕΥΔΑΠ στους εργαζόμενους, ήταν η δέσμευση και των τριών εταίρων της Κυβέρνησης για τη διατήρηση του δημοσίου χαρακτήρα στο νερό, στη διαχείριση των υδάτων. 
Ξεκάθαρα, λοιπόν, τώρα εκτελείται μία εντολή της τρόικας. Εκτελεί η συγκυβέρνηση μία εντολή της τρόικας, σε αντίθεση με αυτά που έλεγε προεκλογικά και στους πολίτες αλλά και στους εργαζόμενους. Συντελείται ένα σκάνδαλο –προετοιμάζεται μάλλον ένα σκάνδαλο- γιατί αν δει κανείς –κι εγώ θα συμφωνήσω με τον κ. Βορίδη για το τίμημα- το 61% της κεφαλαιοποίησης των 530.000.000 ευρώ, που πολύ σωστά ανέφερε ο κ. Μαριάς, είναι 250.000.000 ευρώ. Συμφωνείτε με αυτό το νούμερο;","ΠΑΝΑΓΙΩΤΗΣ ΚΑΜΜΕΝΟΣ",181
"98294"," Είναι 170.000.000 ευρώ.","ΜΑΥΡΟΥΔΗΣ ΒΟΡΙΔΗΣ",69
"98295"," Εντάξει, 170.000.000 ευρώ. Ο αγοραστής της ΕΥΔΑΠ την επόμενη μέρα που πιθανώς θα δώσει τη χρηματιστηριακή αξία, τα 170.000.000 ευρώ, θα πάρει στα χέρια του απαίτηση από το κράτος 500.000.000 ευρώ. Και θέλω εδώ να σας θυμίσω ότι δεν είναι η πρώτη φορά. Το ίδιο έγινε και με τα Ναυπηγεία Σκαραμαγκά. Τα Ναυπηγεία Σκαραμαγκά, όταν την πρώτη φορά πουλήθηκαν στους Γερμανούς, εδόθησαν έχοντας την απαίτηση από το κράτος το οποίο μέχρι τότε δεν πλήρωνε την απαίτησή του προς τα Ναυπηγεία Σκαραμαγκά, αλλά όταν τα πήραν οι Γερμανοί, την επόμενη κιόλας μέρα πληρώθηκε η απαίτηση των Ναυπηγείων Σκαραμαγκά από το κράτος. Και ποιο ήταν το αποτέλεσμα αυτού; Οι Γερμανοί πήραν τα Ναυπηγεία Σκαραμαγκά και πλήρωσαν το τίμημα από την εξόφληση των οφειλών του κράτους και τους έμεινε και «ταμείο». Αυτό συμβαίνει και τώρα με την ΕΥΔΑΠ, όπου έχουν 500.000.000 ευρώ απαίτηση από το ελληνικό δημόσιο. Φοβούμαι πολύ ότι θα γίνει ακριβώς το ίδιο που ήδη διεπράχθη με το άλλο σκάνδαλο της ενσωμάτωσης της Αγροτικής Τράπεζας στην Τράπεζα Πειραιώς. Και εκεί εμπλέκεται η ΕΥΔΑΠ. 
Πόσο πουλήθηκε η Αγροτική Τράπεζα στην Τράπεζα Πειραιώς; Θα σας πω πόσο πουλήθηκε: Περίπου στην αξία των μετοχών που κατείχε η Αγροτική Τράπεζα σε μετοχές της ΕΥΔΑΠ. Το 10% δηλαδή που κατείχε η Αγροτική Τράπεζα από μετοχές της ΕΥΔΑΠ, εάν το πολλαπλασιάσετε με τη χρηματιστηριακή αξία της τιμής της μετοχής της ΕΥΔΑΠ στη συγκεκριμένη περίοδο που απορροφήθηκε η Αγροτική Τράπεζα από την Τράπεζα Πειραιώς, ήταν ακριβώς -ή σχεδόν- το τίμημα το οποίο κατέβαλε η Τράπεζα Πειραιώς για να πάρει την Αγροτική Τράπεζα. 
Εάν αυτά δεν είναι σκάνδαλα τα οποία θα απασχολήσουν στο μέλλον εξεταστικές επιτροπές, τότε ποια είναι τα σκάνδαλα; Και εκεί χρησιμοποιήθηκε πάλι η ΕΥΔΑΠ. Η Τράπεζα Πειραιώς κατέχει τώρα το 10% των μετοχών. Ποιος θα είναι ο ρόλος της αύριο στην αποκρατικοποίηση; Μήπως και αυτό θα περάσει προς τα εκεί; Διότι βλέπουμε πως ό,τι αποκρατικοποιείται στην Ελλάδα, το παίρνει η Τράπεζα Πειραιώς, ό,τι κλείνει, πάει προς τα εκεί. Δημιουργείται έτσι ένα τεράστιο τραπεζικό σύστημα το οποίο εάν ποτέ έρθει σε αδιέξοδο πληρωμής με είκοσι τέσσερις χιλιάδες εργαζόμενους, με χίλια εξακόσια υποκαταστήματα, θα πάρει μαζί και τη χώρα και αυτό παρακαλώ καταγράψτε το στα Πρακτικά. Εύχομαι να μη συμβεί ποτέ, εύχομαι να πάνε όλα καλά αλλά φοβούμαι πολύ ότι ετοιμάζεται να γίνει αυτό προκειμένου να περάσουμε εκεί σε δεύτερη φάση, μετά το μνημόνιο πέντε προφανώς.
	Το θέμα του νερού έχει να κάνει και με τεράστια σκάνδαλα τα οποία έχουν γίνει εκτός από αυτά που σας ανέφερα.
	Κύριε Υπουργέ, θα σας ζητήσω, μόλις γυρίσετε στο Υπουργείο σας, να πάρετε τις επιδοτήσεις από την Ευρωπαϊκή Ένωση για τη μελέτη του Ασωπού όπου εμπλέκεται ο αδερφός του πρώην Πρωθυπουργού Γεώργιου Παπανδρέου. Δείτε τι λεφτά πήραν από χρηματοδοτήσεις από την Ευρωπαϊκή Ένωση και τι έργο έχουν παράγει και θα σας παρακαλέσω να ενημερώσετε από μόνος σας τη Βουλή, χωρίς κοινοβουλευτικό έλεγχο αλλά πρώτα ενημερώστε τον εισαγγελέα του Αρείου Πάγου. Το ίδιο ακριβώς συνέβαινε σε όλες τις υποθέσεις που έχουν να κάνουν με την εκμετάλλευση των υδάτων.
Όταν ανέλαβα Υφυπουργός Εμπορικής Ναυτιλίας, Αιγαίου και Νησιωτικής Πολιτικής -στη Μυτιλήνη είναι η έδρα του Υπουργείου Αιγαίου- μου είπαν ότι το μεγαλύτερο κονδύλι το οποίο διέθετε τότε το Υπουργείο ήταν η μεταφορά νερού με υδροφόρες στα νησιά. Ξέρετε πόσο πλήρωνε το δημόσιο εκείνη την εποχή και πόσο συνεχίζει να πληρώνει ακόμα και σήμερα; Πλήρωνε 10 ευρώ το κυβικό! Ξεκινήσαμε μαζί με το τότε Υπουργείο Ανάπτυξης και κάναμε μία πιλοτική μονάδα στη Μήλο. Ξέρετε πόσο αγοράζεται αυτήν τη στιγμή το νερό από την αφαλάτωση της Μήλου η οποία εμπλέκεται με μία μόνο ανεμογεννήτρια για την παραγωγή του ρεύματος -γιατί δεν τραβάει και ρεύμα, δεν πληρώνει ρεύμα- και πόσο αποδίδει; Η απάντηση είναι 1,80 ευρώ το κυβικό, διαφορά δηλαδή περίπου στο 20% της αξίας που πληρώναμε μέχρι τότε. Το ίδιο κάναμε τότε και στη Σύμη για να έχουμε δύο πιλοτικά και εν συνεχεία κάναμε διαγωνισμό, πρόσκληση για εκδήλωση ενδιαφέροντος, όχι για να δημιουργήσουν αφαλατώσεις στα νησιά -διότι αντιλαμβάνεστε ότι νησιά όπως είναι η Δονούσα ή όπως είναι η Ψέριμος δεν μπορεί να έχουν τεχνικό που θα ασχολείται με την αφαλάτωση και μάλιστα με την περίπλοκη τεχνολογία της αντίστροφης όσμωσης που θα μπορεί να ελέγχει τα μηχανήματα- αλλά είπαμε ότι θα αγοράζουμε το νερό μέχρι 2 ευρώ, εάν υπάρχουν ενδιαφερόμενοι, όπου οι εταιρείες θα φτιάξουν μόνες τους και θα πληρώνουν τις εγκαταστάσεις τους και το μόνο που θα έδιναν στο δημόσιο από τους δήμους, μέσω της Εγνατίας τότε, ήταν ένα κομμάτι γης. Ξέρετε πόσες εταιρείες ενδιαφέρθηκαν; Δεκαέξι εταιρείες, για να αγοράζει το νερό το ελληνικό δημόσιο με 2 ευρώ το κυβικό αντί για 10 ευρώ που πλήρωναν για τη μεταφορά. 
Ξέρετε ποιο ήταν το αποτέλεσμα; Με το που ανέλαβε η κυβέρνηση του Γεώργιου Παπανδρέου και ενώ είχε βγει διεθνής διαγωνισμός, ακύρωσε το διαγωνισμό, με αποτέλεσμα ο νερουλάς του Παυλίδη να συνεχίζει να δουλεύει στο Αιγαίο και να συνεχίζει να εκβιάζει το κράτος. Ρωτήστε το Γενικό Γραμματέα Αιγαίου και Νησιωτικής Πολιτικής, μέχρι να τον καταργήσετε την άλλη εβδομάδα, να δείτε τι γίνεται με τα τηλεφωνήματα των δημάρχων επειδή ο νερουλάς, εάν δεν πληρωθεί, απειλεί να αφήσει τη Νίσυρο χωρίς νερό, να αφήσει τα νησιά των Κυκλάδων, του βορείου Αιγαίου, της Δωδεκανήσου και λέει ότι δεν θα μεταφέρει νερό ακόμα και στο Σαρωνικό. Γιατί; Διότι το χρησιμοποιεί ως μέσο εκβιασμού. 
Δεν έγιναν, λοιπόν, οι αφαλατώσεις γιατί υπήρχαν συμφέροντα, γιατί κάποιοι από αυτά τα 8,20 ευρώ το κυβικό έβγαζαν λεφτά, κύριε Υπουργέ. Ελέγξτε να δείτε τι συνέβαινε στο Δήμο της Ύδρας, ένα νησί που είναι δίπλα από την Αθήνα, δίπλα από τον Πειραιά και δείτε γιατί ακόμα μεταφέρεται το νερό με το νερουλά. Είναι ο ίδιος νερουλάς, δεν υπάρχει δεύτερος νερουλάς, ο ίδιος είναι σε όλη την Ελλάδα, μονοπώλιο. Η Ύδρα συνεχίζει να πληρώνει πέντε φορές πάνω από την προσφορά να δημιουργηθούν μονάδες αφαλάτωσης, να έχουν αυτονομία τα νησιά, να μην εξαρτώνται από τα απαγορευτικά και να είναι οι εταιρείες εκείνες που έχουν την ευθύνη και της συντήρησης των συγκεκριμένων μονάδων.
	Το νερό παράλληλα δεν μπορεί να κοστολογηθεί με την τιμή της μετοχής ή με την κεφαλαιοποίηση, όπως προσπαθήσαμε να το κάνουμε, από την μία ή την άλλη πλευρά. Για παράδειγμα, δύο μεγάλα έργα τα οποία έγιναν πριν από λίγα χρόνια, είναι έτοιμα να αρχίσουν να λειτουργούν σε λίγο καιρό και στηρίζονται κατά 100% στη χρησιμοποίηση του νερού.
Οι ανανεώσιμες πηγές ενέργειες είναι της αρμοδιότητάς σας. Ζητήστε από τη ΔΕΗ να σας παρουσιάσουν το χρηματοδοτούμενο κατά 100% έργο από την Ευρωπαϊκή Ένωση για την Ικαρία. Τι κάναμε; Χρησιμοποιήσαμε το φράγμα που υπήρχε με νερό στην Ικαρία και έγινε ένα χρηματοδοτούμενο από την Ευρωπαϊκή Ένωση έργο που θα κάνει τι; Θα δημιουργήσει υδροηλεκτρική μονάδα. Το νερό θα κατεβαίνει όλη την ημέρα από το πάνω φράγμα στο κάτω φράγμα που δημιουργήσαμε και τη νύχτα με ένα μόνο ανεμόμυλο θα ξανανεβαίνει το νερό και θα πηγαίνει στο φράγμα που υπάρχει στα βουνά του νησιού. Το αποτέλεσμα καλύπτει τις ανάγκες κατά 120% του ρεύματος σε ένα νησί όπως είναι η Ικαρία.
Αυτό το νερό, λοιπόν, σε ποιον θα το δώσουμε να το διαχειρίζεται; Ποιοι είναι εκείνοι που θα το εκμεταλλευτούν; Γιατί έρχονται και καταγράφουν αυτήν τη στιγμή τις πηγές και τα πηγάδια; Για ποιο λόγο θέλουν να ξέρουν πού υπάρχει σε κάθε χωριό μια στέρνα που μαζεύει βρόχινο νερό; Για ένα λόγο: Για να ελέγξουν το νερό και να ελέγξουν τους πολίτες, γιατί τα αποτελέσματα ερήμωσης περιοχών και ιδιαίτερα νησιών έχουν να κάνουν με τα εθνικά μας θέματα. 
Θα σας πω συγκεκριμένα παραδείγματα. Πριν από λίγες μέρες βγάλατε έναν διαγωνισμό για τα Λέβιθα. Ξέρετε πού είναι τα Λέβιθα; Είναι ένα νησί μεταξύ της Αμοργού και της Καλύμνου, που μια οικογένεια τριών ανθρώπων μένει εδώ και πάρα πολλά χρόνια και έχει γεωργική και κτηνοτροφική παραγωγή. Δηλαδή προσέξτε. Υπάρχει οικονομική ζωή, άρα υπάρχει υφαλοκρηπίδα, άρα υπάρχουν έξι μίλια. Το έργο αυτό έχει να κάνει με ανεμογεννήτριες. Δεν λέω ότι είμαι αντίθετος, παρ’ ότι είμαι, γιατί η Βουλευτής της Δωδεκανήσου, έχοντας την άποψη των κατοίκων της Λέρου, μου λέει ότι το σύνολο της Λέρου συμφωνεί με αυτό το έργο. Εγώ το φοβάμαι αυτό το έργο. Θα σας πω όμως το εξής. Εάν σε αυτό το νησί δεν υπάρχει νερό, το νησί αυτό θα εγκαταλειφθεί. Θα πάψει να έχει οικονομική ζωή, άρα θα πάψει να έχει υφαλοκρηπίδα. 
Το ίδιο συμβαίνει -και πάρτε ένα χάρτη να το δείτε ή ζητήστε μία ενημέρωση από το Υπουργείο Εθνικής Άμυνας- μεταξύ της Καλύμνου και της Ψερίμου. Εκεί υπάρχει ένα νησί που λέγεται Πλάτη. Και εκεί μεταφέρουμε νερό. Εάν στην Πλάτη δεν είναι ο ένας κάτοικος, εκεί δεν θα υπάρχει οικονομική ζωή και θα δημιουργηθούν διεθνή ύδατα μεταξύ των δύο αυτών νησιών, με ό,τι συνεπάγεται αυτό για τα εθνικά μας θέματα. 
Αυτά όλα, λοιπόν, που έχουν να κάνουν με τη δυνατότητα επιβίωσης των νησιωτών μας στο θέμα του νερού είναι θέματα που δεν μπορεί να τα διαχειριστεί ιδιώτης και γιατί δεν συμφέρει τον ιδιώτη και γιατί αύριο, όπως ήρθε για τη μαρίνα της Μυτιλήνης η τουρκική εταιρία που ενδιαφέρθηκε, φοβούμαι μην έρθει κάποια τουρκική εταιρία -και πείτε μας τι θα κάνετε τότε- η οποία θα ενδιαφερθεί να πάρει την ΕΥΔΑΠ Αιγαίου. Δεν θα τη δώσετε; Ή θα κάνετε αυτό που κάνετε με τους Ρώσους; Θα πείτε ότι θα τη δώσουμε και εν συνεχεία η Επιτροπή Ανταγωνισμού θα το πετάξει έξω; 
Σε ένα κράτος το οποίο θέλει να ασκεί εθνικά κυρίαρχη πολιτική, μέσα όπως είναι το νερό, όπως είναι η ενέργεια, όπως είναι τα κοινωνικά αγαθά σε δύσκολες εποχές θα πρέπει να δίνονται δωρεάν στους πολίτες, όχι απλώς να μειώνονται τα τιμολόγια. Καλώς μειώσατε τα τιμολόγια, συμφωνούμε που μειώσατε τα τιμολόγια αλλά θα πρέπει να δίνονται δωρεάν στους πολίτες. Ένας άνεργος, ένας πολύτεκνος δεν μπορεί να πληρώσει το νερό. Θα του το κόψετε; Θα κόψουμε το νερό σε μία πολύτεκνη οικογένεια; Βεβαίως και όχι. Αλλά αυτό για να γίνει, πρέπει να το κάνει το κράτος, το οποίο σε αυτές τις στιγμές πρέπει να βρίσκεται αρωγός στον πολίτη ο οποίος υποφέρει.
Εμείς κλείνουμε με το θέμα των αποχετεύσεων. Η κατάσταση που βρίσκονται αυτήν τη στιγμή ιδίως οι παραλιακές περιοχές είναι τραγική. Δεν υπάρχει πουθενά βιολογικός καθαρισμός και εκεί που υπάρχει, είναι με τις παλιές μεθόδους, όπου το αποτέλεσμα είναι το εξής: Στα μεν νότια μέρη των νησιών ή στις νότιες περιοχές το καλοκαίρι να παρακαλάνε να έχει βόρειους ανέμους, ώστε, όταν βγαίνουν τα λύματα ζωντανά μέσα στο νερό, να υπάρχει βόρειος άνεμος για να φύγουν. Στις βόρειες περιοχές περιμένουν τη βραδινή μπουκαδούρα, δηλαδή ένα ψιλό νοτιά ο οποίος φυσάει, για να πάρει και να διώξει τα απόβλητα. Και ξέρετε γιατί; Γιατί και κάποιοι εκεί βγάζουν χρήματα. 
Και επειδή οι αποχετεύσεις συνδέονται με την ΕΥΔΑΠ, συνδέονται με την ΕΥΑΘ, συνδέονται με την ΕΥΔΑΠ Αιγαίου, θα σας πω ότι εκεί είναι τα μεγαλύτερα παιχνίδια. Για χίλιους κατοίκους ψάξτε να βρείτε και να σας φέρουν τους φακέλους των μελετών που υπάρχουν για βιολογικούς καθαρισμούς. Τρελά ποσά. Τριακόσιες χιλιάδες είναι η μελέτη, τέσσερα εκατομμύρια είναι το έργο για τη μέθοδο εκείνη που κάνουν εκείνες τις δεξαμενές που τα ανακατεύουν. Μυρίζει όλη η περιοχή, καταστρέφεται τουριστικά όλη η περιοχή. Πότε; Την ίδια εποχή που για χίλιους κατοίκους μπορεί να μπει ένα κοντέινερ το οποίο θα κάνει ηλεκτρόλυση, θα κάνει δηλαδή βιολογικό καθαρισμό και το νερό που θα βγαίνει μπορεί να χρησιμοποιηθεί για καλλιέργειες. Στη Σύμη και στη Τζια, που είναι δύο πιλοτικές περιοχές που μπήκαν αυτά τα κοντέινερ, ο Γιαπωνέζος που έβαλε το μηχάνημα ήπιε νερό από το κοντέινερ. Το κράτος όμως επιμένει να πάει στις παλιές μελέτες, οι οποίες οδηγούν ουσιαστικά σε κάποιους εργολάβους να πληρώνουν ενδιαμέσους και τελικά να μην υπάρχει αποχέτευση πουθενά. 
Το 2013, δεν νοείται να μην έχουμε βιολογικούς καθαρισμούς και να πετάγονται τα λύματα μέσα στη θάλασσα. Δεν νοείται να μην ελέγχουμε τον υδροφόρο ορίζοντα που αποτελεί το μέλλον για τα παιδιά μας. Για εμάς το νερό, κύριε Υπουργέ, και για εσάς είναι θέμα εθνικό και θέλουμε έτσι να το αντιμετωπίσετε. Μην υποκύπτετε στην τρόικα. Μην υποκύπτετε στον κ. Φούχτελ, ο οποίος γυρίζει ανά δήμο, προκειμένου να προωθήσει τις γερμανικές επιχειρήσεις  καύσης των σκουπιδιών και παραγωγής ενέργειας, για να πάρει τα κονδύλια της Ευρωπαϊκής Ένωσης. 
Είστε Υπουργός και είστε Υπουργοί, κύριοι συνάδελφοι, ενός εθνικά κυρίαρχου κράτους. Αυτό που ενδιαφέρει είναι η υγεία των πολιτών και το δημόσιο συμφέρον, δεν είναι τα συμφέροντα των εταιρειών που εκπροσωπεί ο οποιοσδήποτε κ. Φούχτελ που λειτουργεί ως κατακτητής. Ελάτε, λοιπόν, να ασκήσετε μία πολιτική και να το κάνετε αυτό. Εμείς θα είμαστε μαζί σας και θα σας στηρίξουμε σε αυτήν την πολιτική. Εάν όμως συνεχίσετε να εκτελείτε τις εντολές της τρόικας και να οδηγούμε αγαθά όπως το νερό στην εκμετάλλευση από εκείνους που θέλουν να ελέγξουν τις ζωές μας και το νου μας, θα μας βρείτε απόλυτα αντίθετους.
Σας ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"98296"," Ευχαριστούμε και εμείς. 
Το λόγο έχει ο Υπουργός κ. Καλαφάτης για μία σύντομη παρέμβαση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98297"," Θα ήθελα να τονίσω για ακόμη μια φορά ότι αποκλειστικός γνώμονας, αποκλειστικά κριτήρια, βάσει των οποίων λαμβάνονται αποφάσεις για όλα τα θέματα και ιδιαίτερα για τόσο κρίσιμα ζητήματα τα οποία βεβαίως εμπεριέχουν και εθνικά χαρακτηριστικά, όπως είναι η προστασία και η διαχείριση του νερού, είναι η προάσπιση του δημοσίου συμφέροντος από την πλευρά της ελληνικής Κυβέρνησης και αυτό θέλω να είναι καθαρό. Ακριβώς αυτός είναι και ο στόχος, ο σκοπός της πολιτικής που ακολουθείται στο ζήτημα της ορθής διαχείρισης των υδατικών πόρων, της προστασίας του φυσικού περιβάλλοντος και γενικότερα της προάσπισης όλων των δικαιωμάτων όλων των Ελλήνων.  
Θέλω να κάνω καθαρό στο Σώμα ότι και από το ΥΠΕΚΑ αλλά και από την πλευρά της ελληνικής Κυβέρνησης είναι αποκλειστική στόχευση να προασπίσουμε, να διασφαλίσουμε το δημόσιο συμφέρον και το επιτυγχάνουμε με συγκεκριμένες πολιτικές, με την εφαρμογή τους, με συγκεκριμένες δράσεις, πολλές εκ των οποίων διατυπώθηκαν από την πλευρά της Κυβέρνησης, από τον κ. Καλογιάννη και από εμένα σήμερα. Είναι γεγονός ότι επιδιώκουμε, με συγκεκριμένη θωράκιση και ενίσχυση του θεσμικού μας πλαισίου, με συγκεκριμένη ενίσχυση των μηχανισμών που αφορούν και που αποτελούν τον πυρήνα της δημόσιας εξουσίας, ακριβώς να προασπίσουμε αυτό το πολύτιμο κοινωνικό αγαθό μέσα από συγκεκριμένες δράσεις και πρωτοβουλίες που διατυπώθηκαν σήμερα εδώ πέρα και δεν αποτελούν εξαγγελίες, αποτελούν συγκεκριμένη εφαρμοσμένη πολιτική από την πλευρά της Κυβέρνησης.
Νομίζω ότι είναι καθαρό, κυρίες και κύριοι συνάδελφοι, ότι ακριβώς αυτή είναι η αποκλειστική στόχευση της ελληνικής Κυβέρνησης, να διασφαλίσουμε το πολύτιμο αγαθό των υδατικών πόρων, να προασπίσουμε τα δικαιώματα όλων των συμπολιτών μας και να διευκολύνουμε παράλληλα ακριβώς να γίνει η ορθή διαχείριση και η αξιοποίηση της οποιασδήποτε αναπτυξιακής διάστασης αυτού του πολύτιμου φυσικού πόρου. Αυτό θα κάνουμε μέσα από συγκεκριμένες πολιτικές τις οποίες έχουμε εφαρμόσει και θα συνεχίζουμε να εφαρμόσουμε. 
Ευχαριστώ πάρα πολύ.","ΣΤΑΥΡΟΣ ΚΑΛΑΦΑΤΗΣ",177
"98298"," Ευχαριστούμε και εμείς.
Το λόγο έχει ο κ. Χρυσοχοΐδης, για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98299"," Κύριε Πρόεδρε, σας ευχαριστώ πολύ.
Να εκφράσω και εγώ με τη σειρά μου τα βαθιά μου συλλυπητήρια για τον άδικο και πρόωρο χαμό του συναδέλφου μας του Θανάση του Νάκου. Εύχομαι στην οικογένειά του καλή δύναμη.
Εγώ πιστεύω πως ορθά οι συνάδελφοι των Ανεξάρτητων Ελλήνων έφεραν ένα πολύ σημαντικό θέμα για επερώτηση στη Βουλή και ανέπτυξαν τις απόψεις τους και την πολιτική τους γύρω από τα θέματα. Ωστόσο για μια ακόμη φορά παρεκτρεπόμαστε σε μια ρητορική, η οποία δείχνει έλλειψη ψυχραιμίας, παραποιεί την πραγματικότητα στη χώρα και χρεώνει στην Κυβέρνηση, στο πολιτικό σύστημα, ενέργειες και συμπεριφορές, οι οποίες, κύριοι Υπουργοί, πρέπει να απαντηθούν.
Εδώ κατονομάζονται από τον κ. Καμμένο, τον Πρόεδρο των Ανεξάρτητων Ελλήνων, πολύ συγκεκριμένα πράγματα, όπως τα αντιλαμβάνεται ο ίδιος ή έχει πληροφορίες. Λοιπόν, πρέπει να απαντηθούν, γιατί πάλι για μια ακόμα φορά  εμπλέκεται ο αδελφός του Πρωθυπουργού, αλλά στα δικαστήρια ζητούμε συγγνώμη για αυτά που λέμε.","ΜΙΧΑΗΛ ΧΡΥΣΟΧΟΪΔΗΣ",554
"98300"," Ποιος ζήτησε συγγνώμη;","ΠΑΝΑΓΙΩΤΗΣ ΚΑΜΜΕΝΟΣ",181
"98301"," Σας παρακαλώ πάρα πολύ μη με διακόπτετε. Εγώ δεν σας διέκοψα. Με σεβασμό, σας παρακαλώ, στην κοινοβουλευτική διαδικασία και τη δημοκρατία.
Πάτε, λοιπόν, και ζητάτε συγγνώμη και μετά έρχεστε εδώ και αποκαλείτε διεφθαρμένους πολίτες είτε πολιτικούς. Αυτή η υπόθεση πρέπει να κλείσει. Αν έχετε κάτι να πάτε στον εισαγγελέα ή να το φέρετε στη Βουλή μέσα από τις διαδικασίες της Βουλής. Επιτέλους έλεος! 
Ας γίνουμε λίγο ψύχραιμοι στην αντιμετώπιση των πραγμάτων, γιατί κατά τη γνώμη μου αυτό λέγεται ραγιαδισμός, κύριε Καμμένο. Ο ραγιαδισμός είναι αυτός που αναδεικνύει τέτοιου είδους φαινόμενα. Θα μας πουν οι Υπουργοί αν ο κ. Φούχτελ, έρχεται εδώ και πιέζει Υπουργούς να πάρει δουλειές, ο κ. Φούχτελ ή οι εταιρείες του κ. Φούχτελ ή της Γερμανίας ή η τρόικα υποχρεώνει την Ελλάδα να πουλήσει το νερό της. Ας σοβαρευτούμε, λοιπόν!
Κυρίες και κύριοι συνάδελφοι, ας σταθούμε ψύχραιμοι απέναντι στο μεγάλο πρόβλημα της διαχείρισης των υδάτινων πόρων. Κύριοι Υπουργοί, σήμερα έπρεπε να ήταν εδώ και ο Υπουργός Γεωργίας, ο οποίος εμπλέκεται κατά πολύ μεγάλο μέρος στο ζήτημα της διαχείρισης του νερού. Το πρώτο θέμα, λοιπόν, που έχουμε -και το έθιξε ένας εκ των Υπουργών, ο κ. Καλαφάτης- είναι το θέμα της προστασίας των υδάτινων πόρων. Αυτό, κυρίες και κύριοι συνάδελφοι, σημαίνει ότι εκατομμύρια λίτρα νερού πάνε στις θάλασσες στην πατρίδα μας, ενώ θα μπορούσαν να αποθηκευτούν σε υδατοδεξαμενές, σε λιμνοδεξαμενές, σε φράγματα, να παράγεται και φτηνή ηλεκτρική ενέργεια και ταυτόχρονα να μπορούμε να το χρησιμοποιούμε για ύδρευση, άρδευση κ.λπ..
Εγώ πιστεύω ότι χρειάζεται ένας νέος σχεδιασμός στη χώρα φραγμάτων και δεξαμενών, έτσι ώστε να μην πηγαίνει ούτε ένα λίτρο χαμένο κατά τη διάρκεια κυρίως του χειμώνα που είναι και περισσότερο το νερό. Επίσης, είναι πολύ γνωστό ότι σύμφωνα με τους επιστήμονες, η χώρα μας βρίσκεται σε μια πολύ κρίσιμη ζώνη σε ό,τι αφορά την επάρκεια αυτού του κοινωνικού αγαθού, το οποίο δεν είναι μόνο κοινωνικό αγαθό αλλά είναι και οικονομικό αγαθό με την έννοια ότι οι επιχειρήσεις και η επιχειρηματικότητα το χρησιμοποιούν είτε ως υλικό πρώτης ύλης είτε ως εργαλείο για να κάνουν τη δουλειά τους, να παράγουν τα προϊόντα τους, να παρέχουν τις υπηρεσίες τους. Άρα, λοιπόν, χρειάζεται ένας εθνικός σχεδιασμός για την ορθολογική διαχείριση και αξιοποίηση των υδάτινων πόρων της πατρίδας μας. 
Το δεύτερο ζήτημα, έχει να κάνει με την απάντηση σε αυτό που διαρκώς λέγεται ότι το νερό είναι κοινωνικό αγαθό και δεν πωλείται. Μα, πωλείται, τιμολογείται. Πληρώνουν όλοι οι πολίτες. Και τα νοικοκυριά και οι επιχειρήσεις πληρώνουν αντίτιμο για τη χρήση του. Δεν πωλείται, λοιπόν, το κοινωνικό αγαθό, η διαχείρισή του εκχωρείται και πωλείται σε ιδιώτες.
Υπάρχει ένα ερώτημα σε όλους εσάς, οι οποίοι λέτε ότι «δεν πωλείται». Ποια είναι τα κεφάλαια; Ποιος θα βρει κεφάλαια; Από πού θα βρεθούν τα κεφάλαια για να γίνουν υποδομές, επενδύσεις, για να έχουμε καλύτερο νερό, περισσότερο νερό υψηλής ποιότητας και νερό για την επιχειρηματικότητα, για τις επιχειρήσεις μας και για την ανάπτυξη πέρα από τα νοικοκυριά, επαναλαμβάνω; 
Ποιος, λοιπόν, θα φέρει τις επενδύσεις; Από τους ψεκασμούς θα έρθουν οι επενδύσεις; Δεν απαντάμε σ’ αυτά. Και δεν απαντάμε, διότι έχουμε μάθει σε μια ρητορική η οποία έχει συνηθίσει να αναφέρεται σε μια άλλη πραγματικότητα, η οποία δεν έχει σχέση με τη σημερινή. 
Άκουσα και ένα συνάδελφο -δεν έχω πολύ χρόνο- που έλεγε για την Κύπρο, για την Τουρκία αλλά δεν κάθισε να ερμηνεύσει ο ίδιος ή όλοι μας μαζί ως έθνος να δούμε με ποιον τρόπο παρακολουθούμε τις εξελίξεις και συμμετέχουμε στις κρίσιμες εξελίξεις που συμβαίνουν στην περιοχή της Νοτιοανατολικής Μεσογείου. Δυστυχώς, όμως, κάθε φορά τρέχουμε πίσω από τα γεγονότα και στο τέλος επικρατεί η έλλειψη ψυχραιμίας και τα φαινόμενα που βλέπουμε καθημερινά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Κυρίες και κύριοι συνάδελφοι  -επειδή δεν έχω πολύ χρόνο- σε ό,τι αφορά την αξία της ΕΥΔΑΠ και της ΕΥΑΘ και ό,τι άλλο ενδεχομένως είναι προς ιδιωτικοποίηση αυτό θα προκύψει μέσα από συγκεκριμένες διαδικασίες με διεθνείς διαγωνισμούς, οι οποίοι είναι διαφανείς, είναι με βάση την ευρωπαϊκή νομοθεσία και την εθνική νομοθεσία η οποία έχει ενσωματωθεί. 
Πολύ απλά νομίζω ότι αυτό που προέχει αυτήν τη στιγμή είναι να προχωρήσουν γρήγορα αυτές οι διαδικασίες. Αυτό που προέχει, είναι να δημιουργηθούν όλες εκείνες οι υποδομές και οι επενδύσεις, ούτως ώστε τα επόμενα χρόνια να εξοικονομήσουμε και άλλο περισσότερο και καλύτερο νερό για  τα νοικοκυριά και περισσότερο νερό για τις επιχειρήσεις για να κάνουμε τη δουλειά μας και να αναπτυχθούμε ως έθνος.
Θα τελειώσω ως εξής ερχόμενος και πάλι στο θέμα του Υπουργείου Γεωργίας. Κοιτάξτε. Έχουμε ένα τεράστιο πρόβλημα αυτήν τη στιγμή. Έχουμε παμπάλαια αρδευτικά έργα στη χώρα, τα οποία δυστυχώς δεν χρηματοδοτούνται, γιατί απαγορεύεται, κύριε Πρόεδρε, από την Ευρωπαϊκή Ένωση η χρηματοδότηση τους. Αυτά είναι ζημιογόνα έργα. Από την μια μεριά οι ΤΟΕΒ χρεώνουν πολύ υψηλά κόστη στους αγρότες. Από την άλλη, οι αγρότες έχουν ένα τεράστιο κόστος ενεργειακό, προκειμένου να ποτίσουν τα χωράφια τους με τεχνητή βροχή ή αν δεν έχουν τεχνητή βροχή καταστρέφεται η γη, καταστρέφονται τα εδάφη.
Αυτό πρέπει να αντικατασταθεί με ένα μεγάλο εθνικό σχεδιασμό με κλειστά δίκτυα που γίνεται μεγάλη εξοικονόμηση, δεν καταστρέφονται τα εδάφη και κυρίως έχουμε χαμηλά κόστη.
Ευχαριστώ, κύριε Πρόεδρε, για την ανοχή σας.","ΜΙΧΑΗΛ ΧΡΥΣΟΧΟΪΔΗΣ",554
"98302"," Ευχαριστούμε και εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98303"," Κύριε Πρόεδρε, θα ήθελα το λόγο.","ΠΑΝΑΓΙΩΤΗΣ ΚΑΜΜΕΝΟΣ",181
"98304"," Ορίστε, σας δίνω το λόγο επί προσωπικού.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98305"," Θα είμαι πολύ σύντομος, κύριε Πρόεδρε. Ζητώ συγγνώμη από τους Κοινοβουλευτικούς Εκπροσώπους των δύο κομμάτων.
Ο κ. Χρυσοχοΐδης, επέμεινε σήμερα να τριφτεί στη γκλίτσα του τσοπάνη ή μάλλον καλύτερα να μιλήσει για σκοινί στο σπίτι του κρεμασμένου. Χθες το βράδυ μόλις στην προανακριτική επιτροπή το δεξί χέρι του κ. Χρυσοχοΐδη, ο εισαγγελέας ο κ. Διώτης, ανέφερε ότι ο Γεώργιος Α. Παπανδρέου έχει ποινικές ευθύνες για τη λίστα Λαγκάρντ. Το δεξί χέρι και γενικός γραμματέας του κ. Χρυσοχοΐδη, είπε αυτό που λέγαμε οι Ανεξάρτητοι Έλληνες, ότι έχει ποινικές ευθύνες, ότι  συγκάλυψε, ότι είχε στα χέρια του στικάκι και μαζί με ανθρώπους, όπως ο κ. Χρυσοχοΐδης, πιθανώς στη διερεύνηση που θα γίνει στο ειδικό δικαστήριο θα δούμε και ποιους εκβιασμούς έκαναν. 
Ο αδελφός του Πρωθυπουργού, λοιπόν, κύριε Χρυσοχοίδη, είναι εμπλεκόμενος με μη κυβερνητική οργάνωση για τον Ασωπό και ζήτησε από τον Υπουργό να ψάξει να βρει τι ακριβώς έχει κάνει αυτή η μη κυβερνητική οργάνωση.
Δεύτερον, ουδέποτε ζήτησα συγγνώμη από τον Αντρίκο Παπανδρέου. Τον έχω υπό κατηγορία στον Εισαγγελέα Διώτη για τα CDS. Είναι υπάλληλος εταιρείας «UNIGESTION», που πήρε και πόνταρε στη πτώχευση της χώρας και συνεχίζει να είναι υπάλληλος. Έχει παρανομήσει. Είναι εκείνος, ο οποίος έπαιρνε λεφτά από την «Πράσινη Ανάπτυξη» για να κάνει σεμινάρια με την Ι4Cense και με διαχειριστές ανθρώπους, όπως ο προσωπικός σας φίλος ο κ. Γριβέας, που τον διορίσατε εσείς στο διοικητικό συμβούλιο του Ταχυδρομικού Ταμιευτηρίου και έδωσε δάνειο στον εαυτό του 17 εκατομμύρια ευρώ. Και την κοπάνησε, κάνοντας πτώχευση, με 17 εκατομμύρια.
Δικό σας ρουσφέτι ήταν. Ο κ. Αντρίκος Παπανδρέου –που τον προστατεύετε τώρα και λέτε ότι εγώ του ζήτησα συγγνώμη, που ουδέποτε ζήτησα, αν δεν πάει φυλακή αυτός και η οικογένειά του, δεν θα κάνω πίσω- ήταν αυτός που πήρε τα λεφτά από το κράτος και τα έδωσε για να κάνει το συνέδριο αυτό. Ξέρετε και με ποιον άλλον; Από τα λεφτά του ΕΟΤ με υπογραφή του Άρη Σπηλιωτόπουλου –αφού ζητάτε να σας τα πω- πήρε 200.000 ευρώ για να κάνει συνέδριο της σοσιαλιστικής διεθνούς το ΠΑΣΟΚ. Και αφού ζήτησε 200.000 ευρώ από τον ΕΟΤ –είναι στη δικογραφία τώρα, που είναι εμπλεκόμενοι και άλλοι δύο Υπουργοί Τουρισμού- έδωσε τελικά το Υπουργείο Τουρισμού 238.000 ευρώ για την προώθηση του Τουρισμού. 
Αυτές τις κομπίνες κάνατε. Και στις κομπίνες αυτές δεν έχει ούτε «συγγνώμη» ούτε «κάνουμε πίσω». Θα πληρώσετε και θα επιστρέψετε πίσω και τα κλεμμένα! Να το ξέρετε καλά!
Όσον αφορά τους ψεκασμούς, ρωτήστε τον κ. Βορίδη που έχει κάνει ερώτηση και τον κ. Κουβέλη, όχι εμάς. 
Αφήστε, λοιπόν, αυτήν τη φθηνή προπαγάνδα από μέσα, που δίνατε μαύρα κονδύλια εσείς από το Υπουργείο Δημοσίας Τάξεως και προσέξτε όταν απευθύνεστε στους Ανεξάρτητους Έλληνες και σε εμένα προσωπικά. Έτσι, για να τελειώνουμε.","ΠΑΝΑΓΙΩΤΗΣ ΚΑΜΜΕΝΟΣ",181
"98306"," Κύριε Πρόεδρε, παρακαλώ το λόγο.","ΜΙΧΑΗΛ ΧΡΥΣΟΧΟΪΔΗΣ",554
"98307"," Υποθέτω επί προσωπικού, κύριε Χρυσοχοΐδη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98308"," Μάλιστα, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"98309"," Ορίστε, έχετε το λόγο, κύριε Χρυσοχοΐδη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98310"," Να προσέχετε εσείς, κύριε Πρόεδρε, των Ανεξάρτητων Ελλήνων, πώς μιλάτε σε εμένα.","ΜΙΧΑΗΛ ΧΡΥΣΟΧΟΪΔΗΣ",554
"98311"," Να διαβάζετε τα μνημόνια πρώτα και μετά να ψηφίζετε...","ΠΑΝΑΓΙΩΤΗΣ ΚΑΜΜΕΝΟΣ",181
"98312"," Κύριε Πρόεδρε, παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98313"," Να προσέχετε εσείς, λέω, πώς απευθύνεστε σε εμένα. Κάνετε λάθος τη διεύθυνση. Σας προκαλώ εδώ και τώρα, γιατί μάλλον μπερδεύετε τα επώνυμα και τις συμπεριφορές. Και μην το ξανακάνετε αυτό σε εμένα.","ΜΙΧΑΗΛ ΧΡΥΣΟΧΟΪΔΗΣ",554
"98314"," Αφήστε τα αυτά, κύριε Χρυσοχοΐδη. Να μάθετε να διαβάζετε.","ΠΑΝΑΓΙΩΤΗΣ ΚΑΜΜΕΝΟΣ",181
"98315"," Δεύτερον: Είπατε «προσωπικός φίλος», αναφέρατε κάποιο όνομα. Ελπίζω δεν εννοείτε εμένα…","ΜΙΧΑΗΛ ΧΡΥΣΟΧΟΪΔΗΣ",554
"98316"," Εσάς εννοώ.  Ο κ. Γριβέας.","ΠΑΝΑΓΙΩΤΗΣ ΚΑΜΜΕΝΟΣ",181
"98317"," Δεν γνωρίζω κανέναν μ' αυτό το όνομα.","ΜΙΧΑΗΛ ΧΡΥΣΟΧΟΪΔΗΣ",554
"98318"," Λέτε ψέματα!","ΠΑΝΑΓΙΩΤΗΣ ΚΑΜΜΕΝΟΣ",181
"98319"," Είστε ψεύτης εσείς!","ΜΙΧΑΗΛ ΧΡΥΣΟΧΟΪΔΗΣ",554
"98320"," ... τα λεφτά από το Υπουργείο Δημοσίας Τάξεως.","ΠΑΝΑΓΙΩΤΗΣ ΚΑΜΜΕΝΟΣ",181
"98321"," Είστε ένας ψεύτης! Σας κατονομάζω και σας εγκαλώ.","ΜΙΧΑΗΛ ΧΡΥΣΟΧΟΪΔΗΣ",554
"98322"," Δεν μπορεί να γίνει σ' αυτό το επίπεδο διάλογος. 
Παρακαλώ, ολοκληρώστε, κύριε Χρυσοχοΐδη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98323"," Δεν γνωρίζω κανέναν με το όνομα αυτό.","ΜΙΧΑΗΛ ΧΡΥΣΟΧΟΪΔΗΣ",554
"98324"," Λέτε ψέματα!","ΠΑΝΑΓΙΩΤΗΣ ΚΑΜΜΕΝΟΣ",181
"98325"," Επαναλαμβάνω, να ανακαλέσετε τώρα, διότι σας αποκαλώ ψεύτη!","ΜΙΧΑΗΛ ΧΡΥΣΟΧΟΪΔΗΣ",554
"98326"," Λέτε ψέματα και θα ελεγχθείτε.","ΠΑΝΑΓΙΩΤΗΣ ΚΑΜΜΕΝΟΣ",181
"98327"," Είστε ψεύτης, επαναλαμβάνω, και θα ελεγχθώ.","ΜΙΧΑΗΛ ΧΡΥΣΟΧΟΪΔΗΣ",554
"98328"," Ψέματα όλα!","ΠΑΝΑΓΙΩΤΗΣ ΚΑΜΜΕΝΟΣ",181
"98329"," Κύριε Πρόεδρε, αν νομίζει ο κ. Καμμένος και κάποιοι εδώ μέσα ότι συκοφαντώντας, κάτι μένει και θα επιβιώσουν πολιτικά, κάνουν πολύ μεγάλο λάθος. Αυτό που οφείλουμε να κάνουμε σήμερα, είναι η σωτηρία της πατρίδας μας μέσα από πολιτικές, οι οποίες υπηρετούν το λαό και την πατρίδα και όχι σκοπιμότητες.
Εάν, λοιπόν, ο κ. Καμμένος και οποιοσδήποτε άλλος έχει στοιχεία για οποιονδήποτε…","ΜΙΧΑΗΛ ΧΡΥΣΟΧΟΪΔΗΣ",554
"98330"," Ο εισαγγελέας.","ΠΑΝΑΓΙΩΤΗΣ ΚΑΜΜΕΝΟΣ",181
"98331"," …να τα πάει εκεί που ξέρει, εκεί που πρέπει, εκεί που λέει το Σύνταγμα.","ΜΙΧΑΗΛ ΧΡΥΣΟΧΟΪΔΗΣ",554
"98332"," Στον εισαγγελέα.","ΠΑΝΑΓΙΩΤΗΣ ΚΑΜΜΕΝΟΣ",181
"98333"," Όλες οι υπόλοιπες αναφορές και μάλιστα τέτοιου είδους ψέματα που λέτε εδώ -ένα είναι αυτό που σας ανέφερα προηγουμένως- νομίζω ότι δείχνουν την ποιότητά σας ως πολιτικού φορέα και τον τρόπο με τον οποίο αντιμετωπίζετε και τους πολιτικούς σας αντιπάλους και τους πολίτες. 
Αυτά, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"98334"," Κύριε Πρόεδρε, παρακαλώ το λόγο.","ΠΑΝΑΓΙΩΤΗΣ ΚΑΜΜΕΝΟΣ",181
"98335"," Κύριε Πρόεδρε, παρακαλώ, κάνω έκκληση να μείνουμε στην επερώτηση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98336"," Δεν μπορεί να λέει «ψεύτη». Εγώ αυτά που λέω τα στηρίζω. Η κυβέρνησή του και ο ίδιος ως Υπουργός, έχει υπογράψει κονδύλια για το συγκεκριμένο επιχειρηματία. Τα έδωσε ο ίδιος για να γίνουν συνέδρια, όπου σε συνέδρια συμμετείχε και προσωπικά ο κ. Χρυσοχοΐδης. Ο κ. Χρυσοχοΐδης ως μέλος της κυβερνήσεως και γνώριζε το πρόσωπο και τον διόρισε προσωπικά στο Διοικητικό Συμβούλιο του Ταχυδρομικού Ταμιευτηρίου, στην εταιρεία που έδιναν δάνεια. Γνώριζε ο ίδιος ότι έδωσε δάνεια στον εαυτό του. Και τον κάλυψε με το μηχανισμό του, ως Υπουργός Δημοσίας Τάξης, για να την κοπανίσει στην Αγγλία. Ο κύριος, δε, αυτός, είναι αυτός ο οποίος συντρώγει με τον αδερφό του Πρωθυπουργού τώρα στο Λονδίνο, την ώρα που πεινάει ο ελληνικός λαός. 
(Στο σημείο αυτό κτυπάει το κουδούνι λήξεως του χρόνου ομιλίας του Πρόεδρου των Ανεξάρτητων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"98337"," Κύριε Πρόεδρε, ακούστε με μισό λεπτό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98338"," Τέλος, εγώ περίμενα ότι φεύγοντας από την πολιτική ο κ. Χρυσοχοΐδης, θα προσπαθούσε να καλύψει αυτό το οποίο είπε ενώπιον του ελληνικού λαού, ότι δεν διάβασε το μνημόνιο που ψήφισε. Να έχει αποφύγει τουλάχιστον αυτήν τη ντροπή, καλύπτοντάς την με κοινοβουλευτικό λόγο και όχι ως απλός συνήγορος απατεώνων και μαφιόζων!","ΠΑΝΑΓΙΩΤΗΣ ΚΑΜΜΕΝΟΣ",181
"98339"," Κύριε Πρόεδρε, παρακαλώ το λόγο.","ΜΙΧΑΗΛ ΧΡΥΣΟΧΟΪΔΗΣ",554
"98340"," Μισό λεπτό. Θα σας δώσω για ένα λεπτό το λόγο, κύριε Χρυσοχοΐδη. 
Θέλω να κάνω την εξής διευκρίνιση. Δεν θέλω να υπερασπιστώ κανέναν, Ο κ. Χρυσοχοΐδης, όμως, δεν έχει κατά τον Κανονισμό το δικαίωμα να απαντήσει. Γι’ αυτό έκανα έκκληση να σταματήσουμε. 
Παρακαλώ, κύριε Χρυσοχοΐδη, αν θέλετε, σας δίνω το λόγο επί προσωπικού για ένα λεπτό και μετά να προχωρήσουμε παρακάτω.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98341"," Κύριε Πρόεδρε, δυστυχώς, θα αναγκαστώ να κάνω κάτι που δεν έχω κάνει ποτέ στη ζωή μου. Αποκαλώ τον κ. Καμμένο «ψεύτη» και «συκοφάντη». Όλα αυτά που είπε –επαναλαμβάνω- τον καλώ να τα ανακαλέσει. Δεν γνωρίζω πρόσωπο με το όνομα Γριβέας. Δεν το έχω συναντήσει ποτέ. Πρώτη φορά ακούω το όνομα αυτό. 
Επαναλαμβάνω, εάν δεν ανακαλέσει, είμαι υποχρεωμένος να προσφύγω στη δικαιοσύνη για να τον ενάγω εκεί μέχρι να ζητήσει.","ΜΙΧΑΗΛ ΧΡΥΣΟΧΟΪΔΗΣ",554
"98342"," Μαζί με τον Τσουκάτο είστε...","ΠΑΝΑΓΙΩΤΗΣ ΚΑΜΜΕΝΟΣ",181
"98343"," Είστε ψεύτης!","ΜΙΧΑΗΛ ΧΡΥΣΟΧΟΪΔΗΣ",554
"98344"," Ολοκληρώσαμε. Παρακαλώ, να μη γράφεται τίποτε άλλο στα Πρακτικά και να προχωρήσουμε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για το χορήγηση άδειας άσκησης ποινικής δίωξης κατά Βουλευτών. 
Επίσης, έχω την τιμή να ανακοινώσω ότι τη συνεδρίασή μας παρακολουθούν από τα άνω δυτικά θεωρεία της Βουλής, τριάντα μαθητές και μαθήτριες και τέσσερις εκπαιδευτικοί συνοδοί τους από το Γυμνάσιο και τις λυκειακές τάξεις Τσοτυλίου Κοζάνης και το Γυμνάσιο Χάρακα Ηρακλείου. 
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Ο κ. Νικόλαος Μίχος από το Λαϊκό Σύνδεσμο - Χρυσή Αυγή έχει το λόγο για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98345"," Κύριε Πρόεδρε, κύριοι συνάδελφοι, ο κ. Καμμένος πριν ανέφερε στην ομιλία του για κάποια απόβλητα στη θάλασσα. Εγώ θα προσθέσω και κάτι άλλο: Ακόμα και τώρα, το 2013, κάποια χωριά παίρνουν νερό με σωλήνες αμιάντου. Και μιλάμε για Ευρωπαϊκή Ένωση. Τέλος πάντων. 
Είναι αυτονόητο ότι το νερό είναι πρωταρχικό, αναγκαίο και αναπόσπαστο στοιχείο της ζωής κάθε ανθρώπου και γενικότερα κάθε έμβιου όντως. Η ανάγκη απρόσκοπτης και ευκαιρούς πρόσβασης κάθε ανθρώπου στο υπέρτατο δημόσιο και κοινωνικό αυτό αγαθό, αποτελεί θεμελιώδες ατομικό δικαίωμα, το οποίο πρέπει να προστατεύεται με κάθε τρόπο από την πολιτεία. 
Εξυπακούεται ότι αποφασιστική σημασία για την πραγματική δυνατότητα χρήσης από κάθε πολίτη, ανεξαιρέτως του αναφαίρετου αυτού ατομικού του δικαιώματος, έχει τόσο η υψηλή ποιότητα επεξεργασίας του, όσο και η χαμηλότατη τιμή αγοράς του. 
Για το λόγο αυτό το εν λόγω δημόσιο και κοινωνικό αγαθό και ατομικό δικαίωμα προστατεύεται στη Διακήρυξη του ΟΗΕ για τα Ανθρώπινα Δικαιώματα, την Ευρωπαϊκή Νομοθεσία και τα συντάγματα των κρατών. 
Ειδικότερα, στο άρθρο 106 παράγραφος 2 του Συντάγματος, προβλέπεται ότι η ιδιωτική οικονομική πρωτοβουλία δεν επιτρέπεται να αναπτύσσεται σε βάρος της ελευθερίας και της ανθρώπινης αξιοπρέπειας ή προς βλάβη της εθνικής οικονομίας. 
Οι ξεκάθαρες αυτές επιταγές, όμως, του Συντάγματος ουδόλως απασχολούν την τρικομματική Κυβέρνηση αλλά ούτε και κανέναν από τους συνταγματολόγους, μέλη και Βουλευτές ή στελέχη τους, οι οποίοι ασχολούνται με άλλα πράγματα. 
Αντίθετα, με την πολιτική της Κυβέρνησης επιχειρείται για μία ακόμη φορά η καταστρατήγηση συνταγματικών διατάξεων. Όλες αυτές οι διατάξεις γίνονται θυσία στο βωμό του πλαστού, παράνομου και τοκογλυφικού χρέους που επεβλήθη από τους δανειστές και τις συνυπεύθυνες με αυτούς κυβερνήσεις. 
Είναι σαφές και αυταπόδεικτο ότι η πώληση της ΕΥΔΑΠ και της ΕΥΑΘ έναντι πινακίου φακής, δεν είναι επιτρεπτή. Είναι μία απόφαση προειλημμένη, αφού επιβάλλεται από το μνημόνιο. Η Χρυσή Αυγή είναι ξεκάθαρα αντίθετη με αυτές τις προδοτικές πωλήσεις για τον επιπλέον λόγο ότι παραβιάζονται βασικές αρχές του Συνταγματικού και Διοικητικού Δικαίου.
Σύμφωνα με τη διεθνή εμπειρία, η ιδιωτικοποίηση του νερού είχε πολλαπλά και ολέθρια αποτελέσματα και συγκεκριμένα. Σημαντική σε πολλές περιπτώσεις υποβάθμιση της ποιότητας του πόσιμου νερού, η οποία συχνά έφθανε και τα όρια επικινδυνότητας, αφού προκάλεσε βλάβη της υγείας ακόμη και θανάτους. 
Είναι προφανές ότι ο ιδιώτης ο οποίος αποσκοπεί στη με κάθε τρόπο αύξηση του κέρδους του, δεν κινείται με γνώμονα την άσκηση κοινωνικής πολιτικής και την προστασία του δημοσίου και κοινωνικού αγαθού και του ατομικού δικαιώματος. Ως εκ τούτου, απαλλαγμένος από τη θεσμική υποχρέωση της προστασίας του, προκειμένου να μειώσει το επιχειρηματικό κόστος και να εξαντλήσει την αύξηση των ποσοστών του κέρδους του, θα υποβαθμίσει σημαντικά την ποιότητα νερού, το επίπεδο υπηρεσιών, με την ανάλογη, συγχρόνως, αύξηση της τιμής του αλλά και μείωση του προσωπικού. 
Το ξεπούλημα που ετοιμάζετε να κάνετε, περιλαμβάνει, δυστυχώς, όλα τα περιουσιακά στοιχεία των εταιρειών νερού, τις γεωτρήσεις, τα δίκτυα και τις εγκαταστάσεις, τα οποία αποτελούν περιουσία του ελληνικού λαού, γιατί αυτά έχουν πληρωθεί από τη φορολογία του πολίτη. 
Το συμπέρασμα είναι ξεκάθαρο. Το δημόσιο αντί να διατηρεί τη συμμετοχή του στο μονοπώλιο, όπως προβλέπουν οι παράγραφοι 3 και 4 του Συντάγματος, θα προβεί στην πώληση του μονοπωλίου. Ποιος θα εγγυηθεί την ποιότητα και την καθαρότητα του πόσιμου νερού, τις υπηρεσίες προς τον πολίτη, τη δημόσια υγεία και τη χαμηλή τιμή; Τι θα γίνει με τη νέα στρατιά ανέργων που θα απολυθούν από τον επιχειρηματία; 
Αν ο Γ’ Παγκόσμιος Πόλεμος γίνει για το νερό, εσείς με ποιο σκεπτικό πουλάτε το πιο πολύτιμο αγαθό, το οποίο μάλιστα αποφέρει τεράστια κέρδη, τη στιγμή που ο ιδιώτης θα το συσκευάζει και θα το πωλεί με ασύλληπτα κέρδη στους πολίτες της Ελλάδος αλλά θα κάνει και εξαγωγές; Μήπως θέλετε να μας καταντήσετε Νότιο Αμερική, όπου εκεί έχει τον έλεγχο η οικογένεια Μονσάντο και κάποιες άλλες οικογένειες, ακόμα και στις στέρνες που μαζεύουν το βρόχινο νερό; 
Απ’ ότι βλέπω, πράττετε ακριβώς αυτά που είπε ο αρχισιωνιστής και ανθρώπινο σκουπίδι -κατ’ εμέ- Χένρι Κίσινγκερ: «Ελέγξτε τα πετρέλαια και το φυσικό αέριο για να ελέγχετε τα κράτη, ελέγξτε τη διατροφή, για να ελέγχετε τους λαούς». Εμείς, ως Έλληνες εθνικιστές και ως Χρυσή Αυγή λέμε «όχι». 
Ευχαριστώ.","ΝΙΚΟΛΑΟΣ ΜΙΧΟΣ",326
"98346"," Ευχαριστούμε κι εμείς. 
Το λόγο έχει η κ. Φούντα για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98347"," Κύριε Υπουργέ, κύριοι συνάδελφοι, η Δημοκρατική Αριστερά εκφράζει τη βαθύτατη θλίψη της για το χαμό του Αντιπροέδρου της Βουλής του Αθανάσιου Νάκου και θα θέλαμε να εκφράσουμε τα βαθύτατα συλλυπητήρια μας στους οικείους του. 
Προσωπικά, θα ήθελα να εκφράσω τη θλίψη μου και για το επίπεδο της συζήτησης, με τους απαράδεκτους χαρακτηρισμούς μέσα στην Αίθουσα. Κάποια στιγμή θα πρέπει όλοι να σκεφτούμε αν, τη στιγμή που συμβαίνουν πολύ σοβαρά πράγματα εκεί έξω με αυτόν το λαό που ταλανίζεται, εμείς μπορούμε να αναλωνόμαστε σε αυτές τις συμπεριφορές. 
Να ξεκινήσω περί του θέματος, λέγοντας ότι η Δημοκρατική Αριστερά έχει εκφράσει τις επιφυλάξεις της και στην ψήφιση του νομοσχεδίου, μη υπερψηφίζοντάς το και εκφράζοντας τις επιφυλάξεις κυρίως για την αποκρατικοποίηση της ΔΕΗ, της ΕΥΔΑΠ και της ΕΥΑΘ. 
Σε όσα ακούστηκαν -εκτός θέματος βέβαια- η θέση μας είναι σαφής και πρέπει να το τονίσω. Θέλουμε μια ευρωπαϊκή Γερμανία κι όχι μια γερμανική Ευρώπη. Είμαστε εδώ, ώστε να διασφαλίσουμε τους όρους κάτω από τους οποίους θα γίνει αυτή η αποκρατικοποίηση. Κι αν όλοι μέσα σε αυτή την Αίθουσα είχαμε συμφωνήσει ότι αυτός πλέον είναι ο στόχος μας -οι όροι, δηλαδή- το ζητούμενο, το δημόσιο όφελος θα ήταν κάτι διαφορετικό στη σκέψη μας. Όλα θα ήταν καλύτερα, όλα θα ήταν διαφορετικά. 
Θα μιλήσουμε, δηλαδή, για δύο συνισταμένες: Για τους όρους κάτω από τους οποίους πρέπει να γίνεται αυτή η αποκρατικοποίηση και για τις «χρυσές τομές» οι οποίες πρέπει να βρεθούν, έτσι ώστε να καταλήξουμε στη συνιστώσα η οποία είναι το δημόσιο συμφέρον. 
Η ανάπτυξη μέσω της ιδιωτικής πρωτοβουλίας και του κεφαλαίου -αναπόφευκτα στη συγκυρία την οποία περνάμε- αλλά και η εξασφάλιση, όπως είπα, αυτού του δημοσίου συμφέροντος, δεν πρέπει να είναι συγκρουσιακές πολιτικές, αλλά πολιτικές συμπληρωματικές. 
Είμαστε εδώ για να διασφαλίσουμε και τη συνέχεια του ρόλου του κράτους, της σύνθετης αυτής διαδικασίας για τη συνέχιση της παρεχόμενης ποιότητας νερού, της εξασφάλισης των δικτύων σε όλα τα μήκη και τα πλάτη της Ελλάδας, ως δέσμευση και του επενδυτή -και αυτό θα έπρεπε να είναι το πρώτιστο χρέος αυτής της κοινοβουλευτικής διαδικασίας- και την κατάλληλα ελεγχόμενη τιμολογιακή πολιτική. 
Επίσης, αυτό που θα έπρεπε να αναζητούμε σ’ αυτή την Αίθουσα είναι και η αύξηση της συνολικής αξίας της εταιρείας. Η συγκυρία αναγκάζει κινήσεις που πρέπει να γίνουν ταχύτατα, χωρίς να υπάρχει πολυτέλεια λάθος χειρισμών.
Θέλω να κάνω δύο σχόλια μόνο για κάποιες εξελίξεις: 
Η μείωση που έγινε στα τιμολόγια της ΕΥΔΑΠ, είναι κάτι που πρέπει όλοι να το δεχόμαστε θετικά. Πρέπει να πούμε ότι υπάρχει και κάτι που λέγεται «ψυχολογία της αγοράς» και «ψυχολογία του κόσμου», που βρίσκεται εκεί έξω και κανένας δεν πρέπει να το υποβαθμίζει. 
Επίσης, πρέπει να πούμε σε όσους θέλουν να μιλούν για το χρέος της ΕΥΔΑΠ, το πώς θα διασφαλίσουμε τη βιωσιμότητά της και τους Έλληνες πολίτες, ότι πρέπει να αναζητήσουν γιατί οι δήμοι οφείλουν στην ΕΥΔΑΠ 223 εκατομμύρια ευρώ και γιατί τα Υπουργεία, κύριε Υπουργέ, οφείλουν για νερό -από το 2002 μέχρι το 2010- 523 εκατομμύρια ευρώ. Η ΕΥΔΑΠ θα μπορούσε να είναι μια ακόμα πιο κερδοφόρος εταιρεία. Και θα έπρεπε όλοι αυτή τη στιγμή να κοιτάμε προς αυτή την κατεύθυνση. 
Πρέπει να πούμε δύο λόγια πριν ανακεφαλαιώσουμε, για το τι πρέπει να γίνει για το ρόλο της Ρυθμιστικής Αρχής Υδάτων, που απ’ ό,τι φαίνεται θα τον έχει η Ειδική Γραμματεία Υδάτων. Πρέπει να επιστήσουμε την προσοχή για την ταχύτητα των διαδικασιών. Επισημαίνουμε μόνο ότι στην Αυστραλία, που είναι ένα πολύ ευνομούμενο κράτος, όλη αυτή η διαδικασία διήρκησε δύο χρόνια. Εμείς δεν έχουμε αυτή την πολυτέλεια αυτή τη στιγμή. Και πρέπει να ζητήσουμε στη σύμβαση παραχώρησης να υπάρχει η ενσωμάτωση αντίστοιχων μελετών, καθώς και δεσμεύσεις για δικλείδες ασφαλείας, όπως αυτή του κόστους - οφέλους του εγχειρήματος. 
Ανακεφαλαιώνοντας, τα ζητούμενα είναι τα εξής: Η διασφάλιση του ελέγχου του φυσικού αγαθού, του νερού, από το δημόσιο. Κάτι που πρέπει να αποσαφηνιστεί είναι το τι θα γίνουν οι εργαζόμενοι αυτών των δύο επιχειρήσεων. Αυτά είναι ερωτήματα που θα θέλαμε να απαντηθούν σήμερα. Επίσης, πρέπει να αποσαφηνιστεί το κατά πόσο οι παραχωρησιούχοι θα τηρήσουν την υποχρέωσή τους για διενέργεια επενδύσεων, για τη συντήρηση, αναβάθμιση και επέκταση των δικτύων και των υποδομών. 
Το καίριο θέμα της αποκρατικοποίησης είναι η τιμολογιακή πολιτική, με τη Δημοκρατική Αριστερά να υποστηρίζει σθεναρά την υποστήριξη των κοινωνικών τιμολογίων, καθώς κι ένα προοδευτικό σύστημα τιμολόγησης με κλιμακούμενες χρεώσεις. 
Το βασικό ερώτημα είναι ποιος θα ελέγχει τον τρόπο καθορισμού της τιμολογιακής πολιτικής των παρεχόμενων υπηρεσιών ύδρευσης και αποχέτευσης. 
Επίσης, θα ήθελα να πω, σε συνδυασμό με αυτό που ανέφερα πριν για την Ρυθμιστική Αρχή Υδάτων, ότι στη Δημοκρατική Αριστερά στηρίζουμε τη δημιουργία μιας ανεξάρτητης ρυθμιστικής αρχής, για να αποφευχθούν λάθη του παρελθόντος, ώστε να εγγυηθεί η συγκεκριμένη αρχή απρόσκοπτα την προστασία του κοινωνικού αγαθού, της ανεξαρτησίας του εγχειρήματος και της διαφάνειας υπέρ του δημοσίου συμφέροντος. Αυτά τα εγχειρήματα είναι πρωτόγνωρα και θα θέλαμε να διασφαλιστεί όσο το δυνατόν περισσότερο ότι θα «περπατήσουν». 
Προτείνουμε, λοιπόν, μια ανεξάρτητη αρχή, με αυξημένες αρμοδιότητες, εγγυήσεις προσωπικής και λειτουργικής ανεξαρτησίας για τα μέλη της αρχής, υψηλή εποπτεία από τις αρμόδιες κοινοβουλευτικές επιτροπές, αυστηρά τετραετή θητεία, χωρίς δυνατότητα ανανέωσης, κόψιμο του ομφάλιου λώρου με την κυβέρνηση και τον αρμόδιο Υπουργό, άνοιγμα σε καταξιωμένα πρόσωπα που προέρχονται από την κοινωνία και δεν έχουν αγκυλώσεις και εξαρτήσεις, στελέχωση με επιστημονικό προσωπικό υψηλού επιπέδου, επαρκείς υποδομές, κ.λπ.. 
(Στο σημείο αυτό κτυπάει το κουδούνι λήξης του χρόνου ομιλίας της κυρίας Βουλευτού)
Στην περιβαλλοντική διάσταση είναι κοινώς αποδεκτό ότι δεν υπάρχει μεγαλύτερο αγαθό από το νερό. Η διαχείριση και η προστασία των υδάτινων πόρων έχει σοβαρές αδυναμίες αυτή τη στιγμή. Γίνεται ένα σοβαρό έργο από την Ειδική Γραμματεία Υδάτων. Πρέπει να γίνει ακόμα μεγαλύτερο. Και πρέπει όλη μας η προσοχή να σταθεί σε στοιχεία και σε σημεία, όπως το ότι οι ενδείξεις είναι ότι το υδατικό αποτύπωμα της χώρας ξεπερνά κατά πολύ το μέσο όρο και την κατά κεφαλήν κατανάλωση της Ευρωπαϊκής Ένωσης αυτή τη στιγμή.","ΝΙΚΗ ΦΟΥΝΤΑ",529
"98348","  Κυρία συνάδελφε, ολοκληρώστε, σας παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"98349"," Κύριε Πρόεδρε, σας παρακαλώ την ανοχή σας μόνο για ένα λεπτό. 
Θα ήθελα να κλείσω, δίνοντας ως παράδειγμα την εκλογική μου Περιφέρεια, την Αιτωλοακαρνανία και να πω το εξής: Σε όλες τις χώρες στις οποίες υπάρχει σοβαρή πολιτική, ένα κράτος με πολύ πλούσιους υδάτινους πόρους, είναι και πλούσια. Η Αιτωλοακαρνανία είναι από τις πιο φτωχές περιοχές, μαζί με την Ήπειρο. Το γνωρίζετε καλά, κύριε Καλογιάννη, αυτό. Υπάρχουν δύο ποτάμια, ο Εύηνος και ο Μόρνος, τα οποία καταλήγουν στην Αθήνα, με σκανδαλώδεις συνθήκες, όπως και ο Αχελώος που επί σαράντα - πενήντα χρόνια συζητάμε σκανδαλωδώς, ρίχνοντας πάρα πολλά χρήματα «στο τραπέζι», σε μελέτες ή σε υπεκφυγές, το πώς θα γίνει η διαχείρισή τους και να καταλήξουν σε άλλες λεκάνες απορροών. 
(Στο σημείο αυτό την Προεδρική Έδρα καταλαμβάνει ο Α’ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Πρέπει, αυτή τη στιγμή και από σήμερα, οι προτάσεις μας να έχουν να κάνουν με την αειφόρο ανάπτυξη και το πώς θα φτάσουμε σε μια πολιτική, η οποία πραγματικά θα είναι περιβαλλοντικά βιώσιμη και θα έχει στόχο αυτό για το οποίο ήρθαμε -φαντάζομαι- όλοι εδώ μέσα και για το οποίο συζητάμε: Την προστασία της ποιότητας των υδάτων, των καταναλωτών, αλλά και ολόκληρου του οικοσυστήματος της χώρας μας. 
Σας ευχαριστώ.","ΝΙΚΗ ΦΟΥΝΤΑ",529
"98350"," Ευχαριστώ πάρα πολύ. 
Θα αρχίσει ο κύκλος των δευτερολογιών.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα δύο μαθητές και μαθήτριες και τρεις εκπαιδευτικοί συνοδοί από το Τραμπάντζειο Γυμνάσιο Σιάτιστας Κοζάνης. 
Η Βουλή τούς καλοσωρίζει.
(Χειροκροτήματα από όλες τις πτέρυγες της Βουλής)
Το λόγο έχει η κ. Γιαταγάνα. 
ΧΡΥΣΟΥΛΑ –","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98351","  Ενώ συζητούμε για ένα τόσο φλέγον ζήτημα, όπως είναι η ιδιωτικοποίηση των υδάτινων πόρων, τι ακούσαμε από τα μέλη της Κυβέρνησης; Ένα ξύλινο λόγο, που αμφιβάλλω αν τον καταλάβαιναν αυτοί που τους άκουγαν από τις περιφέρειές τους. 
Κύριοι, εγώ έχω να σας πω το εξής: Ήρθε η ώρα να πάψετε να περιφρονείτε τον ελληνικό λαό. Ο λαός σας έδωσε την ευκαιρία να κυβερνήσετε αυτή τη χώρα, γιατί του υποσχεθήκατε την ευημερία του και την εξασφάλιση των δικαιωμάτων του. Γνωρίζατε, όμως, ότι οι διαβεβαιώσεις σας ήταν ψευδείς. Ο Γεώργιος Παπανδρέου με το περίφημο «Λεφτά υπάρχουν» εξαπάτησε το λαό και πήρε την ψήφο του. Όμως, μαζί με το Γιώργο Παπακωνσταντίνου και στη συνέχεια τον Ευάγγελο Βενιζέλο οδήγησαν τη χώρα στον απόλυτο έλεγχο του Διεθνούς Νομισματικού Ταμείου, της Ευρωπαϊκής Ένωσης και της Ευρωπαϊκής Κεντρικής Τράπεζας. Στη συνέχεια, ο σημερινός Πρωθυπουργός, ο Αντώνης Σαμαράς υποσχέθηκε στο τελευταίο από τα πολλά Ζάππεια ότι θα τηρήσει απαρέγκλιτα τα δεκαοκτώ σημεία που εξήγγειλε. Εκείνο, όμως, που άμεσα υλοποίησε ήταν η υπερψήφιση των ιδιωτικοποιήσεων όλου του δημόσιου πλούτου της χώρας, μεταξύ των οποίων προέχουσα θέση κατέχει η ιδιωτικοποίηση άμεσα της ΕΥΑΘ και στη συνέχεια της ΕΥΔΑΠ.
Οι πολίτες αυτής της χώρα, ανεξάρτητα από ιδεολογική τοποθέτηση και κομματικές προτιμήσεις που επέδειξαν στις τελευταίες εκλογές, έχουν πλέον αφυπνιστεί. Πάρτε το χαμπάρι. Την προηγούμενη εβδομάδα δεκάδες οργανώσεις και φορείς διοργάνωσαν δεκάδες εκδηλώσεις διαμαρτυρίας για την ιδιωτικοποίηση του νερού. Η ανταπόκριση του λαού στο κάλεσμα υπήρξε πολύ μεγάλη και καθημερινά αυξάνεται. 
Ήδη στο Λεκανοπέδιο δύο δήμοι ασπάστηκαν τη βούληση του λαού να παραμείνει το νερό ανθρώπινο δικαίωμα και κοινωνικό αγαθό, να παραμείνει η διαχείρισή του στο κράτος. Πρωτοπόρα υπήρξε η Παλλήνη και ακολούθησε το Γαλάτσι. Προωθείται δε ήδη έκδοση σχετικού ψηφίσματος από την ΚΕΔΕ. 
Στη Θεσσαλονίκη έχει δημιουργηθεί μεγάλο κίνημα από το 2011, η Κίνηση 136, που γιγαντώνεται, μέρα με τη μέρα. Μόλις χθες, στο Δήμο Θεσσαλονίκης, σε ανοικτή λαϊκή συνέλευση, στην οποία παρέστησαν οι δήμαρχοι του πολεοδομικού συγκροτήματος, εκπρόσωποι της περιφέρειας και πλήθος λαού, ομόφωνα αποφασίστηκε να μην επιτραπεί η ιδιωτικοποίηση της ΕΥΑΘ. 
Οι δύο παριστάμενοι Υπουργοί ουδόλως αναφέρθηκαν στην ιδιωτικοποίηση της ΕΥΑΘ, ούτε καν ο κ. Καλαφάτης, τον οποίο ο λαός της Θεσσαλονίκης τίμησε και τιμά επί μακρά σειρά ετών με την ψήφο του. Ο λαός στη Θεσσαλονίκη χθες απαίτησε να διεξαχθεί δημοψήφισμα για το φλέγον αυτό ζήτημα.
Σταματήστε να χρησιμοποιείτε το δημόσιο χρέος σαν άλλοθι για να εκποιήσετε όλον τον πλούτο της Ελλάδος και μάλιστα σε τιμή ευκαιρίας. Το νερό δεν απαλλοτριώνεται, δεν ιδιωτικοποιείται. Είναι ένα αναφαίρετο ανθρώπινο δικαίωμα και κοινωνικό αγαθό. Είναι αδήριτη ανάγκη να παραμείνει στον απόλυτο έλεγχο του δημοσίου. 
Σας καλώ αυτήν την ώρα να σεβαστείτε τη θέληση του λαού και για πρώτη φορά να προκηρύξετε τοπικό δημοψήφισμα στη Θεσσαλονίκη και στο Λεκανοπέδιο Αττικής. Εάν δεν σεβαστείτε αυτήν τη στιγμή τη βούληση του λαού, η ιδιωτικοποίηση της ΕΥΑΘ που προωθείται γι’ αυτόν τον Απρίλιο θα γίνει σπίθα που θα προκαλέσει την έκρηξη της λαϊκής οργής. Θα γίνει ο πολιτικός σας τάφος.","ΜΑΡΙΑ ΓΙΑΤΑΓΑΝΑ",104
"98352"," Το λόγο έχει ο κ. Γιοβανόπουλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98353"," Κύριε Υπουργέ, έχουμε πει αρκετές φορές ότι η οίηση, η αλαζονεία είναι κακός σύμβουλος. Γιατί σας ακούμε. Παρ’ ότι η γλώσσα του σώματος λέει την αλήθεια, εσείς λέτε το ψέμα ότι όχι, τα νερά δεν πωλούνται και ότι μόνο η διακίνηση είναι, μόνο το δίκτυο είναι. Όταν θα έρθει η ώρα να κλείσουν οι στρόφιγγες και δεν θα μπορεί να έχει νερό, το αγαθό αυτό δεν θα μπορεί να φθάνει στα σπίτια, τι θα λέμε; Τι θα λέτε στον κόσμο τότε; Τι λέτε σήμερα στον κόσμο, όταν υπάρχουν εκείνες οι φωτογραφίες του Γεωργίου Παπανδρέου, που έλεγε «Δεν πωλείται η ΕΥΔΑΠ, δεν πωλείται η ΕΥΑΘ»; Τις θυμάστε; Μόνο εγώ τις θυμάμαι; Μόνο εμείς τις θυμόμαστε; Μόνο ο λαός τις θυμάται; 
Άκουσα πριν από λίγο τον εκπρόσωπο της Νέας Δημοκρατίας να λέει το οδυνηρό: «κανείς δεν θα αγοράσει από το ταμπλό». Μα, τι λέτε; Δηλαδή, εγώ αν είμαι ένας μικροεπενδυτής, σήμερα Παρασκευή, πριν κλείσει το Χρηματιστήριο θα πάω να πάρω μετοχή, όταν έρχεται και λέει ο εκπρόσωπος του κυβερνώντος κόμματος, ότι κανείς δεν θα αγοράσει από το ταμπλό; Τολμάτε να το λέτε αυτό στη Βουλή, την ώρα που είναι ανοιχτό το Χρηματιστήριο; Πιστεύετε ότι αυτό δεν το ακούνε ο κόσμος και οι επενδυτές; 
Άκουσα τον εκπρόσωπο του ΠΑΣΟΚ. «Έχουμε», λέει, «νέο σχέδιο, νέα εθνική στρατηγική». Πάλι; Σαράντα χρόνια και τώρα ξανά οι ίδιοι; Δεν καταλάβατε ότι είστε παρελθόν;
Μιλάτε σήμερα ακόμα για Αγροτική Τράπεζα. Εσείς, κύριε Καλογιάννη, πριν από λίγο από το Βήμα, είπατε ότι η Αγροτική Τράπεζα κατέχει το 10% στο 61% που έχει πάρει το ΤΑΙΠΕΔ. Δεν υπάρχει, κύριε Καλογιάννη, Αγροτική. Να συνεννοηθούμε. Δεν υπάρχει Αγροτική. Υπάρχει ο κ. Σάλλας. Υπάρχει μονοκρατορία αυτήν τη στιγμή. Δεν ξέρω αν είναι αχυράνθρωπος ο άνθρωπος αυτός και αν από πίσω υπάρχουν άλλα συμφέροντα. Πάντως, δεν υπάρχει Αγροτική Τράπεζα. Σας ενημερώνω να το ξέρετε. Και οι μετοχές και όπου αλλού έχει κεφάλαια η Αγροτική Τράπεζα, είναι πλέον κεφάλαια του κ. Σάλλα. 
Υπάρχει μία εγγενής παραβατικότητα στις συμπεριφορές σας. Γνωρίζετε πολύ καλά ότι πουλάτε κάτι, το οποίο έχει κέρδος, είναι δημόσιο αγαθό. Θα ήθελα να εξηγήσετε στη Βουλή των Ελλήνων, γιατί πουλάτε αυτές τις εταιρείες. Πείτε μας την επιχειρηματική σας σκέψη. Πείτε μας την πολιτική κατάληξη. Πείτε μας ένα παραμύθι. Πείτε μας κάτι, γιατί την πουλάτε. Είναι παραβατική συμπεριφορά. 
Ξέρετε τι θυμίζει; Ήταν χθες εδώ ο Υπουργός κ. Βρούτσης και θα είναι ξανά την Τρίτη. Μας μιλούσε για το νέο σχέδιο που έχει για τον Οργανισμό Εργατικής Κατοικίας. Μα, ο Οργανισμός Εργατικής Κατοικίας είχε έναν κουμπαρά 700.000.000 ευρώ από την τσέπη του Έλληνα εργάτη, του Έλληνα εργαζόμενου, αυτοδύναμο, αυτοτελή, χωρίς να επηρεάζει κανέναν και πήγατε και πήρατε 500.000.000 ευρώ «με το μακρύ χέρι του σερίφη του Σέργουντ». Τι είναι αυτά που κάνετε; Σήμερα αυτό το ταμείο έχει 200.000.000, ενώ είχε 700.000.000. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"98354"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98355"," Κύριε Πρόεδρε, είχα πέντε λεπτά. Νομίζω ότι τώρα το κατεβάσατε στα τρία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"98356"," Δεν έχετε πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98357"," Μάλιστα, τελειώνω, κύριε Πρόεδρε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"98358"," Η δευτερολογία σας είναι δύο λεπτά και στην πρωτολογία σας μιλήσατε έξι λεπτά. Μπορείτε να μιλήσετε για τριάντα δευτερόλεπτα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98359"," Σπάταλος είστε, κύριε Πρόεδρε! Δώστε λίγο χρόνο.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"98360"," Μα, και εσείς για το νερό μιλάτε και δεν πρέπει να είμαστε σπάταλοι!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98361"," Τελειώνω, κύριε Πρόεδρε. 
Πέρα από τις άλλες συμπεριφορές σας, θα παρακαλέσω τον κ. Καλαφάτη ειδικά για την τάφρο 66 που επηρεάζει δύο βασικούς νομούς στη Μακεδονία, το Νομό Πέλλας και το Νομό Ημαθίας. Έχετε δεσμευθεί στο Κοινοβούλιο ότι θα προχωρήσετε να κάνετε αναπτυξιακά έργα για την αναοξυγόνωση του νερού, για τη δημιουργία αναβαθμίδων, έτσι ώστε να μην έχουμε φαινόμενα του τύπου μολυσμένα ύδατα να τρέχουν από τα βουνά της Πέλλας μέχρι τον κόλπο του Θερμαϊκού και ταυτόχρονα δώδεκα, δεκατέσσερα χωριά -η Νέα Νικομήδεια, ο Διαβατός, το Μακροχώρι, η Μέση και όλα τα υπόλοιπα- να πλήττονται το κατακαλόκαιρο από τεράστια κουνούπια και μολυσμένα ύδατα. 
Ξέρετε γιατί συμβαίνει αυτό; Γιατί υπάρχουν εργοστάσια που έχουν βιολογικό καθαρισμό, αλλά δεν πατάνε το κουμπί να λειτουργήσει. Φέρτε τον έλεγχο στα εργοστάσια, για να λειτουργούν τις κρίσιμες εποχές οι βιολογικοί καθαρισμοί. Κυρίως, όμως, να γίνει το αναπτυξιακό έργο της τάφρου 66. Είναι κατεπείγουσα ανάγκη και σας παρακαλώ, επειδή υπήρξε η δέσμευση κοινοβουλευτικά, να υλοποιηθεί κιόλας. 
Ευχαριστώ πολύ, κύριε Πρόεδρε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"98362"," Το λόγο έχει ο κ. Νταβρής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98363"," Κύριε Πρόεδρε, κύριε Υπουργέ, θα ήθελα στη δευτερολογία μου να πω μερικές αλήθειες. 
Η πρώτη αλήθεια είναι ότι σε αυτήν την Αίθουσα συνεχίζεται ένα παραλογισμός που στραγγαλίζει την κοινή λογική. Δεν ξέρω ποιος Έλληνας πολίτης σήμερα αντιλαμβάνεται ότι κυβερνάει η Κυβέρνηση ή εσείς, κύριε Υπουργέ, και δεν κυβερνάνε οι επίτροποι και η τρόικα. Νομίζω ότι είναι κοινό μυστικό ότι, όποιο σχεδιασμό και να ήθελε να κάνει και ο κ. Χρυσοχοίδης -που ήταν στο χώρο της ανάπτυξης και μετά από σαράντα χρόνια του ήρθε το σχέδιο πάλι να μας πει σήμερα για καινούργια ανάπτυξη γύρω από το θέμα των υδάτων- εάν δεν τύγχανε αυτός ο σχεδιασμός της έγκρισης της τρόικας, θα πήγαινε στο συρτάρι ή στο σκουπιδοφάγο. Λύματα θα γινόταν. 
Αλήθεια δεύτερη: Κύριε Υπουργέ, ο υδάτινος πλούτος της χώρας ξεπουλιέται, άσχετα εάν σας κακοφάνηκε. Προσπαθήσατε με ήπιους τόνους –κι εσείς και ο Υφυπουργός- να κάνετε ότι δεν το καταλαβαίνετε. Τον ξεπουλάτε «μπιρ παρά». Αυτό το πράγμα δεν είναι αποδεκτό. Το νερό ανήκει στον ελληνικό λαό. Είναι πλουτοπαραγωγική πηγή και είναι δύναμη ισχύος της χώρας, αντίστοιχη με τους υδρογονάνθρακες. Όποιος ελέγχει το νερό, τις τροφές και την ενέργεια, γνωρίζετε ότι ελέγχει έθνη και κοινωνίες. 
Τρίτον: Η χώρα σήμερα περνάει δύσκολα. Δεν σας άρεσε -και μας κάνατε κριτική- το ότι κάποιοι εκ των συναδέλφων κινηθήκαμε εκτός της επερώτησης. Γνωρίζετε ότι είναι συνήθης κοινοβουλευτική πρακτική να τονίζεται η τρέχουσα καθημερινότητα και να βρίσκουμε εδώ πέρα ποιο είναι το κέντρο βαρύτητας των πολιτικών εξελίξεων. 
Δυστυχώς, το νερό -για το οποίο κάνετε ότι δεν καταλαβαίνετε πως ξεπουλιέται- είναι και εντάσσεται στους σκοπούς της τρόικας, που θέλουν να διαλύσουν τη χώρα και το Έθνος. Έχετε ευθύνη, κύριε Υπουργέ, όπως έχει ευθύνη όλη η Κυβέρνηση. 
Και βέβαια, λείπει από την Αίθουσα η αγαπητή συνάδελφος της ΔΗΜΑΡ από τον νομό που συνορεύει με την Αχαΐα, η οποία έχει επιλέξει για άλλη μια φορά την τακτική και την κριτική του Πόντιου Πιλάτου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε, με αυτή τη φράση μου. 
Πάντα «νίπτει τας χείρας της» η ΔΗΜΑΡ, επιφυλάσσεται για όλα τα θέματα και ο ελληνικός λαός «πάει στο σταυρό». 
Ευχαριστώ πολύ.","ΓΕΩΡΓΙΟΣ ΝΤΑΒΡΗΣ",367
"98364"," Ευχαριστούμε κι εμείς.
Το λόγο έχει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, κ. Καλογιάννης. 
Να σας δώσω πέντε λεπτά. Πόσα θέλετε; 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98365"," Εσείς είστε και λιγομίλητος. Γι’ αυτό.
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98366"," Ευχαριστούμε. Όπως πάντα λιγομίλητος, κύριε Υπουργέ. 
Θίξατε ένα θέμα για το οποίο έχει άμεσο ενδιαφέρον το Προεδρείο, το θέμα της Ψυτάλλειας. Είναι αδιανόητο, κυρία και κύριοι συνάδελφοι, οκτακόσιες χιλιάδες κυβικά νερού ημερησίως να χύνονται στη θάλασσα χωρίς λόγο. Έχει ζητηθεί, με έξοδα της ΔΙΚΕΠΑΖ, που είναι η Ένωση Δήμων και Κοινοτήτων, τα ύδατα αυτά να χρησιμοποιηθούν για την άρδευση των κτημάτων της Σαλαμίνας και για την άρδευση του Ποικίλου Όρους και του Όρους Αιγάλεω, ώστε να μπορέσουμε να αποκτήσουμε, τουλάχιστον, λίγο πράσινο στην περιοχή. 
Θα ήθελα να σας παρακαλέσω να επισπεύσετε. Ο κ. Καλαφάτης δεν ήρθε. 
Το λόγο έχει ο κ. Μαριάς για έξι λεπτά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευχαριστώ, κύριε Πρόεδρε. 
Είναι γνωστό το ενδιαφέρον σας, κύριε Πρόεδρε, για την περιοχή της Αττικής και κυρίως για την περιοχή του Πειραιά. Νομίζω ότι θέσατε ένα σημαντικό θέμα. Περιμένουμε να δούμε την απάντηση του Υπουργού και να τοποθετηθούμε κι εμείς στην τριτολογία μας. 
Κύριοι συνάδελφοι, νομίζω ότι από τη συζήτηση αναδείχθηκαν τα κυρίαρχα ζητήματα. Πρώτον, το νερό είναι κοινωνικό και δημόσιο αγαθό, που μπορεί να προκαλέσει πολέμους. Το έχουμε δει. Ταυτόχρονα, όμως, δίνει και στρατηγικά πλεονεκτήματα. Ως εκ τούτου, είναι κάτι το οποίο όταν το κατέχει μια χώρα, θα πρέπει να διασφαλίζει το πώς θα αξιοποιηθεί και κυρίως ότι θα αξιοποιηθεί υπέρ του λαού. Δεύτερον, το νερό δίνει ζωή και έχει σχέση και με την υγεία. Τρίτον, το νερό έχει σχέση με την οικονομική ανάπτυξη της χώρας.
Ακούσαμε τον Υπουργό που είπε ότι είμαστε αντιευρωπαϊστές και συντηρητικοί και ότι τα θέλουμε όλα στο δημόσιο. Ρωτώ: Με τη δική σας πολιτική το δίκτυο θα παραμείνει στο κράτος. Ποιος θα το συντηρεί; Θα πληρώνουμε εμείς το δίκτυο για να έχουν άνεση διακίνησης, πώλησης και τιμολογιακής πολιτικής, που ούτως ή άλλως δεν θα τα κάνει η ρυθμιστική αρχή. Είδαμε πώς δουλεύουν οι ρυθμιστικές αρχές στην Ελλάδα.
Δεύτερο θέμα. Γιατί είμαστε εμείς αντιευρωπαϊστές; Εσείς είστε. Εγώ σας είπα το συγκεκριμένο άρθρο της Συνθήκης της Ευρωπαϊκής Ένωσης που μιλάει για τις υπηρεσίες δημοσίου συμφέροντος και δεν αναφερθήκατε καθόλου. Είναι στη βασική καρδιά της Συνθήκης της Ευρωπαϊκής Ένωσης. Είναι πρωτογενές Κοινοτικό Δίκαιο, δεν είναι δευτερογενές, που είναι οι οδηγίες που λέτε εσείς, που μπορεί να αλλάξουν λόγω συσχετισμού δύναμης.
Τρίτον, ποιος είναι συντηρητικός και ποιος είναι προοδευτικός; Για να πάμε πίσω: Πού βρισκόταν τόσα χρόνια η διαχείριση του ύδατος; Θυμόσαστε; Θυμόσαστε ότι μετά την πτώχευση της Ελλάδος το 1897 ιδρύθηκε η περίφημη ULEN, η οποία ήταν χρόνια ολόκληρα ένα ιδιωτικό μονοπώλιο, που πραγματικά ήλεγχε και τις τιμές και όλη τη ζωή του Ελληνικού λαού; Αυτό είναι προοδευτικό; Εκεί θέλετε να πάτε;
Εμείς έχουμε συγκεκριμένους λόγους για τους οποίους λέμε ότι θα πρέπει να έχει καθοριστικό ρόλο το δημόσιο.
Δεν ακούσαμε τίποτα στη δευτερολογία σας για το πώς θα γίνει η πώληση, όπως τη λέτε εδώ, που ψηφίσατε με  το μεσοπρόθεσμο. Εμείς το λέμε ξεπούλημα για την ΕΥΔΑΠ και την ΕΥΑΘ. 
Να σας πω, λοιπόν, τι γίνεται. Βλέπουμε ένα ενδιαφέρον μιας θυγατρικής εταιρείας, της γνωστής γαλλικής «SUEZ». Ήταν στα θέματα που μας ανέφερε εδώ ο κ. Ολάντ ότι ενδιαφέρεται. Σε αυτή, λοιπόν, την εταιρεία «SUEZ» είναι κατά 30% μέτοχος το γαλλικό δημόσιο. Δηλαδή, έμμεσα οι Γάλλοι μέσω του δημοσίου τους θα έλθουν να παίρνουν ελληνικές κρατικές επιχειρήσεις που θα ιδιωτικοποιηθούν. 
Ξέρετε τι άλλο κάνουν οι Γάλλοι; Από αυτή την εταιρεία, την «SUEZ» τα μερίσματα που παίρνουν και δίνουν για τον προϋπολογισμό τους και τα αξιοποιούν, είναι 1 δισεκατομμύριο ευρώ το χρόνο. Έρχονται, λοιπόν εδώ, θα αγοράσουν την ΕΥΑΘ –κυρίως εκεί ενδιαφέρονται γιατί την ΕΥΔΑΠ μάλλον τη χτυπάνε οι Γερμανοί- και αυτό θεωρείται προοδευτικό! Μπράβο!
Ο κ. Φούχτελ έχει συγκεκριμένα συμφέροντα και κινείται με βάση συγκεκριμένες προδιαγραφές και είναι ο «Υπουργός Ελλάδος». Έτσι τον ονόμασε η κ. Μέρκελ και δεν είδα να διαμαρτύρεσθε καθόλου. Υπάρχουν οι γερμανικές εταιρείες, οι οποίες πραγματικά ενδιαφέρονται για το συγκεκριμένο θέμα και θα έχουν σχέση και με τα ζητήματα της αποχέτευσης. 
Ακούσαμε παρατηρήσεις από τον Κοινοβουλευτικό Εκπρόσωπο της Νέας Δημοκρατίας. Είπε ότι τον καταναλωτή τον ενδιαφέρει η τιμή, η ποιότητα και οι επενδύσεις και δεν απαντήσαμε. Οι επενδύσεις θα γίνουν όπως τις κάνετε εσείς στο παιχνίδι με το ΤΑΙΠΕΔ. Δηλαδή, από το ΕΣΠΑ, «τσάμπα μάγκες» οι δήθεν επενδυτές θα πάρουν τα ελληνικά κονδύλια και θα εμφανιστούν ως μεγάλοι επενδυτές στη χώρα. Να, λοιπόν, το θέμα των επενδύσεων, που εσείς το βάζετε έτσι. Εμείς λέμε ότι πρέπει να υπάρχει πραγματική αξιοποίηση του ΕΣΠΑ.
Ποιος θα ελέγξει την ποιότητα, την τιμή; Αυτά τα δύο βασικά θα τα αφήσουμε να ρυθμίζονται ουσιαστικά από ένα ιδιωτικό μονοπώλιο; Διότι, εκεί πάει η κατάσταση. Αυτές οι περίφημες ρυθμιστικές αρχές στην πράξη απέδειξαν ότι δεν μπορούν να κάνουν κανέναν έλεγχο και δεν μπορούν να προσφέρουν ασφάλεια και στις συναλλαγές, αλλά και στα θέματα υγείας.
Έχουμε σήμερα σημαντικές πρωτοβουλίες. Και εμείς θεωρούμε ότι «η κίνηση 136», όπως ανέφερε η συνάδελφος κ. Γιαταγάνα, είναι σημαντική διότι δείχνει μία άλλη διέξοδο. Δείχνει ότι μπορεί από τα κάτω, ο καταναλωτής, οι οργανώσεις βάσης, οι Έλληνες πολίτες να «μπουν στο παιχνίδι» και να κάνουν προσφορά να μπουν να αγοράσουν. Θα το δεχθείτε; «Μπαίνουν πλέον στο παιχνίδι» οι δήμοι και αυτό είναι πολύ σημαντικό. 
Αν πάτε και στην εμπειρία της Γαλλίας θα δείτε ότι στην αρχή ήταν όλα ιδιωτικοποιημένα και στις αρχές της δεκαετίας του ’20 «μπήκαν στο παιχνίδι» οι δήμοι, για να παρεμβαίνουν και να διαμορφώνουν μία πολιτική και στα θέματα των υδάτων και σε ζητήματα υγείας με τα δημοτικά φαρμακεία και σε άλλα θέματα, που αυτά τότε ήταν απαγορευμένα από τη γαλλική νομοθεσία. 
Βλέπουμε, λοιπόν, ότι μπορούμε και πρέπει να διατηρήσουμε το δημόσιο χαρακτήρα της υπόθεσης που λέγεται αξιοποίηση και χρήση των υδάτων και των υδάτινων πόρων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε  Πρόεδρε. 
Και γι’ αυτό εμείς εμμένουμε στην δημόσια επιχείρηση που στηρίζεται και σε ευρωπαϊκή αντίληψη, ενώ η δική σας αντίληψη είναι μονομερής, είναι αντίληψη που στηρίζεται σε δευτερογενές Κοινοτικό Δίκαιο, δηλαδή σε συσχετισμό δύναμης, σημερινό, του νεοφιλελευθερισμού, που σίγουρα θα ανατραπεί σε όλη την Ευρώπη.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98367"," Ευχαριστούμε, κύριε  συνάδελφε.
Το λόγο έχει ο Υπουργός κ. Καλογιάννης για να τριτολογήσει.
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98368"," Μα, τι λέτε τώρα;
(Θόρυβος από την πτέρυγα των Ανεξάρτητων Ελλήνων)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"98369"," Παρακαλώ! Ακούστηκαν τόσα. Μια κουβέντα είπε ο Υπουργός και εξανίσταστε; Παρακαλώ, είπα και το εννοώ! Συνεχίστε, κύριε Υπουργέ.
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98370"," Το είπαμε.
","ΑΠΟΣΤΟΛΟΣ ΑΛΕΞΟΠΟΥΛΟΣ",13
"98371"," Ευχαριστούμε, κύριε Υπουργέ.
Το λόγο έχει ο κ. Μαριάς για τρία λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, να σας ξεκαθαρίσουμε κάτι, που δεν το έχετε καταλάβει, σε αυτή την Αίθουσα. 
Εμείς είμαστε ένα κόμμα ευρωπαϊκό που θέλει να τηρεί τη συνθήκη της Ευρωπαϊκής Ένωσης. Εσείς είστε ένα κόμμα αντιευρωπαϊκό, γιατί δέχεστε την τρόικα να λειτουργεί και να παραβιάζει καραμπινάτα κάθε μέρα το Ευρωπαϊκό Κοινοτικό Δίκαιο.
Επομένως, στο βαθμό που θα διατηρείται μνημόνιο, που είναι παράνομο και αντίθετο με το Ευρωπαϊκό Δίκαιο και την Ευρωπαϊκή Ένωση, είστε το πιο αντιευρωπαϊκό κόμμα αυτή τη στιγμή, γιατί υπονομεύετε τη λειτουργία της Ευρωπαϊκής Ένωσης. 
Και όσο θα ακολουθείτε την τρόικα και τον κ. Ντάισενμπλουμ και δεν θα λέτε κουβέντα για τη σταθερότητα του τραπεζικού συστήματος, αλλά θα επιτρέπετε με ψήφο του κ. Στουρνάρα να μπαίνει χέρι στο παντελόνι των καταθετών, τότε θα δημιουργείτε εσείς αντιευρωπαϊκά αισθήματα. Είστε, λοιπόν αντιευρωπαϊκό κόμμα. 
Όσο, λοιπόν, θα συνεχίζετε με την τρόικα και θα έχετε 1,5 εκατομμύριο ανέργους, θα δημιουργείτε αντιευρωπαϊκά αισθήματα στον Ελληνικό λαό. Για αυτό, λοιπόν, είστε αντιευρωπαϊκή Κυβέρνηση.
Πάμε, λοιπόν, στο συγκεκριμένο. Εμείς έχουμε σαφέστατη θέση. Θέλουμε τον δημόσιο χαρακτήρα με βάση τις ίδιες τις διατάξεις της Ευρωπαϊκής Ένωσης. 
Σε σχέση με το δολάριο. Δεν καταλάβατε καλά. Εμείς έχουμε βασική θέση την ευρωπαϊκή πορεία. Εξηγήσαμε, όμως, κάτι που δεν θα το κάνετε ποτέ, ότι θέλουμε τιτλοποίηση μελλοντικών εσόδων φυσικού αερίου και πετρελαίου τα οποία, όπως ξέρετε πολύ καλά, αποτυπώνονται μόνο σε δολάρια. Αυτήν τη θέση είπαμε και καλά θα κάνετε να την ψάξετε, να δείτε αν γίνεται όσον αφορά την Ελλάδα. Γίνεται σε περιοχές μη αμφισβητούμενες.
Επιπλέον στοιχείο: Είπατε ότι οι δήμοι οφείλουν. Οι δήμαρχοι είναι δικοί σας, της συγκυβέρνησης. Κανονίστε να εισπράξετε τα λεφτά. Γιατί δεν τα εισπράττετε; Για να δώσετε την ΕΥΔΑΠ και να έρθει ο νέος αγοραστής, όπως σας είπε ο Πάνος Καμμένος, να πάρει και 450 εκατομμύρια.
Τον κ. Φούχτελ δεν τον ξέρετε; Ο κ. Φούχτελ μαζί με την κ. Μέρκελ ήρθε σε επαφές με τον ίδιο τον Πρωθυπουργό, έχει πάει περατζάδα όλους τους δήμους και «κάνει παιχνίδι». Αν ποτέ καταφέρετε να πάτε στα ξεπουλήματα, θα δούμε αν θα παίξει ρόλο ο Φούχτελ ή όχι.
Έρχομαι σε ένα άλλο θέμα. Σας έχουμε πει, για το θέμα της Τουρκίας. Όταν θα βγάλετε, λοιπόν, για πώληση, όπως λέτε, την ΕΥΑΘ και την ΕΥΔΑΠ θα βάλετε ρήτρα εθνικής ασφάλειας, για να μην εμφανιστούν οι τουρκικές εταιρείες να αγοράσουν; Το βάλατε; Εσείς, στο παιχνίδι το δικό σας, στις απόψεις σας. Δεν το βάλατε, κύριε Υπουργέ. Άρα, λοιπόν, ανοίγετε δρόμους, οι οποίοι πραγματικά είναι προβληματικοί.
Τέλος, επειδή αναφερθήκατε στο φράγμα για τον Αποσελέμη, θα σας πω τι λέει το Τεχνικό Επιμελητήριο Ανατολικής Κρήτης. Είπε ότι με το νέο φορέα που κάνατε και τον ενοποιήσατε, τον οποίο εμείς καταψηφίσαμε, δεν θα γίνει γρήγορα η αξιοποίηση των κονδυλίων και δεν θα είναι αποτελεσματικό όλο το κομμάτι διαχείρισης, ούτως ώστε να έχουμε τα κονδύλια τώρα που υπάρχουν, για να τα αξιοποιήσουμε.
Κλείνοντας, κύριε Πρόεδρε, κάνω μια τελευταία παρατήρηση: Με την επερώτησή μας αναδείξαμε τα κυρίαρχα ζητήματα που υπάρχουν. Θεωρούμε ότι στο βασικό ζήτημα –γιατί αυτό ήταν το κομμάτι της επερώτησης, δεν θέσαμε θέμα ούτε περί αγροτικής αξιοποίησης ούτε τίποτα άλλο- δεν δώσατε σαφέστατες απαντήσεις για το ξεπούλημα της ΕΥΔΑΠ και της ΕΥΑΘ και να ξέρετε ότι θα μας βρείτε αντίθετους, όχι μόνο εμάς, όλον τον ελληνικό λαό, κύριε Υπουργέ.
Ευχαριστώ, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98372"," Κυρίες και κύριοι συνάδελφοι, κηρύσσεται περαιωμένη η συζήτηση της υπ’ αριθ. 22/16/5.11.2012 επίκαιρης επερώτησης Βουλευτών των Ανεξάρτητων Ελλήνων προς τους Υπουργούς Οικονομικών, Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με την ιδιωτικοποίηση των υδατικών πόρων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"98373"," Μάλιστα, μάλιστα.
Με τη συναίνεση του Σώματος και ώρα 14.57΄λύεται η συνεδρίαση για τη Δευτέρα 1 Απριλίου 2013 και ώρα 18.00΄, με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
