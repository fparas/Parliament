"","Content","name","ParlmemberID"
"66079","Date","21-6-2013",NA
"66080"," Σύμφωνα με την από 20-6-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΣΒ΄ συνεδριάσεώς του, της Πέμπτης 20 Ιουνίου 2013, σε ό,τι αφορά την ψήφιση στο σύνολο του σχεδίου νόμου: «Κύρωση του Πρωτοκόλλου σχετικά με τα μελήματα του ιρλανδικού λαού όσον αφορά τη Συνθήκη της Λισσαβώνας»)
Παρακαλείται ο κύριος Γραμματέας –εν προκειμένω ο κ. Χρήστος Γκόκας, που προέρχεται από το Νομό Άρτας, όπου είχα τη χαρά να υπηρετήσω ως φαρμακοποιός στο Κέντρο Υγειονομικού- να ανακοινώσει τις αναφορές προς το Σώμα. 
(Ανακοινώνονται προς το Σώμα από τον κ. Χρήστο Γκόκα, Βουλευτή Άρτας, τα εξής:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά, με την οποία ο Σύλλογος Γονέων και Κηδεμόνων του Μουσικού Σχολείου Κορίνθου επισημαίνει την ανάγκη δημιουργίας και δεύτερου τμήματος της Α΄ Γυμνασίου για το σχολικό έτος 2013-2014.
2) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά, με την οποία ο Δήμαρχος Μαντουδίου - Λίμνης - Αγίας Άννας Νομού Ευβοίας εκφράζει την αντίθεσή του στη σχεδιαζόμενη αναστολή λειτουργίας των λιμενικών σταθμών Λίμνης Μαντουδίου.
3) Ο Βουλευτής Ηλείας κ. ΓΙΑΝΝΗΣ ΚΟΥΤΣΟΥΚΟΣ κατέθεσε αναφορά, με την οποία ο Ναυτικός Όμιλος Παλουκίου Αμαλιάδας και η Ένωση Προσωπικού Λιμενικού Σώματος Ηλείας, Ζακύνθου, Κεφαλληνίας-Ιθάκης αιτούνται τη συνέχιση της λειτουργίας του λιμενικού σταθμού Παλουκίου του Δήμου Ήλιδας.
4) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά, με την οποία ο Δήμος Κύμης - Αλιβερίου της Δημοτικής Ενότητας Δυστίων Νομού Ευβοίας εκφράζει τη διαμαρτυρία του για την προωθούμενη αναστολή λειτουργίας του λιμενικού σταθμού παραλίας Πετριών και του Υ/Χ Αλιβερίου.
5) Ο Βουλευτής Χαλκιδικής κ. ΙΩΑΝΝΗΣ ΔΡΙΒΕΛΕΓΚΑΣ κατέθεσε αναφορά, με την οποία αιτείται την αποσαφήνιση της παραγράφου 3 του άρθρου 2 του π.δ. 209/1998, σχετικά με την οριοθέτηση του ορίου απαλλοτρίωσης.
6) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά, με την οποία αιτείται την επίσπευση των διαδικασιών για τη δημιουργία νέων εγκαταστάσεων στο ΚΕΠΕΠ Πόμπιας.
7) Οι Βουλευτές Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά, με την οποία η κ. Αικατερίνη Γκαγκαδέλη αιτείται την επίλυση θέματος, που αφορά λογοδοσία της διοίκησης του Ασύλου Ανιάτων Κυψέλης, σχετικά με το κληροδότημα Νικολάου Σπέντζα.
8) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά, με την οποία ο Δήμος Κορινθίων Νομού Κορινθίας εκφράζει την αντίθεσή του στη μελέτη περιβαλλοντικών επιπτώσεων του έργου «Γραμμή μεταφοράς 400 KV ΚΥΤ Μεγαλόπολης-ΚΥΤ Κορίνθου».
9) Οι Βουλευτές Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά, με την οποία οι Δήμαρχοι Αμπελοκήπων - Μενεμένης, Κορδελιού - Ευόσμου και Παύλου Μελά Νομού Θεσσαλονίκης αιτούνται την απόδοση των πρώην στρατοπέδων του πολεοδομικού συγκροτήματος Θεσσαλονίκης στους οικείους δήμους.
10) Οι Βουλευτές Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά, με την οποία η Ένωση Αστυνομικών Υπαλλήλων Θεσσαλονίκης παραθέτουν τις απόψεις τους, σχετικά με θέματα υπηρεσιακής εξέλιξης συναδέλφων τους αρχιφυλάκων.
11) Η Βουλευτής Β΄ Αθηνών κ. ΕΛΕΝΗ ΖΑΡΟΥΛΙΑ κατέθεσε αναφορά, με την οποία κάτοικοι της περιοχής του Πεδίου του Άρεως της Αθήνας αιτούνται τον άμεσο διορισμό επιθεωρητών δημοσίων έργων, με σκοπό τη διενέργεια ελέγχου, που αφορά το δημόσιο εργοληπτικό έργο της αναπλάσεως του Πεδίου του Άρεως.
12) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε δημοσίευμα εφημερίδας, το οποίο αφορά σε επικείμενη εγκατάσταση ηλιοθερμικού σταθμού στην ανατολική Κρήτη.
13) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά, με την οποία ο Δήμος Λουτρακίου-Αγίων Θεοδώρων Νομού Κορινθίας εκφράζει τη διαμαρτυρία του για την κατάργηση μεγάλου αριθμού δημοσίων υπηρεσιών στον εν λόγω δήμο.
14) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε δημοσίευμα εφημερίδας, το οποίο αφορά στις αντιδράσεις που προκαλεί η απόφαση επένδυσης ηλιοθερμικού πάρκου στο Χώνο Σητείας.
15) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε δημοσίευμα εφημερίδας το οποίο αναφέρεται στις ελλείψεις πεντακοσίων εκπαιδευτικών, κατά τη διάρκεια του σχολικού έτους στην πρωτοβάθμια εκπαίδευση γενικής και ειδικής αγωγής της Κρήτης.
16) Οι Βουλευτές Τρικάλων κύριοι ΗΛΙΑΣ ΒΛΑΧΟΓΙΑΝΝΗΣ, ΚΩΝΣΤΑΝΤΙΝΟΣ ΣΚΡΕΚΑΣ και ΜΙΧΑΗΛ ΤΑΜΗΛΟΣ κατέθεσαν αναφορά, με την οποία παραθέτουν τις απόψεις τους, σχετικά με τους λόγους για τους οποίους δεν προκρίνεται ο χαρακτηρισμός του καταστήματος κράτησης Τρικάλων, ως «υψίστης ασφαλείας».
17) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά, με την οποία το Δημοτικό Συμβούλιο του Δήμου Σπάρτης εκφράζει τη διαμαρτυρία του για τη μη εφημεριακή κάλυψη του Κέντρου Υγείας Καστορείου.
18) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά, με την οποία ο Πανελλήνιος Σύλλογος Εργαζομένων των κέντρων δημιουργικής απασχόλησης παιδιών εκφράζει τη δυσαρέσκειά του για τη μείωση του ποσού του voucher που διατίθεται για τα κέντρα δημιουργικής απασχόλησης παιδιών, δυσχεραίνοντας την κάλυψη των λειτουργικών τους εξόδων.
19) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά, με την οποία φυσικοθεραπευτές του Γενικού Νοσοκομείου Αθηνών «Γ. Γεννηματάς» αιτούνται την επίλυση θέματος, που αφορά την καταβολή του επιδόματος επικίνδυνης και ανθυγιεινής εργασίας.
20) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά, με την οποία ο Εμπορικός και Εισαγωγικός Σύλλογος Αιγιαλείας Νομού Αχαϊας διαμαρτύρεται για τη λειτουργία των εμπορικών καταστημάτων τις Κυριακές.
21) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά, με την οποία το Ταμείο Υγείας Προσωπικού Αγροτικής Τράπεζας Ελλάδος αιτείται την υιοθέτηση πρότασής του, η οποία διευκολύνει την ολοκληρωμένη ένταξη του κλάδου υγείας των ασφαλισμένων του στον ΕΟΠΥΥ.
22) Οι Βουλευτές Ηρακλείου κ.κ. ΜΙΧΑΗΛ ΚΡΙΤΣΩΤΑΚΗΣ, και ΜΑΡΙΑ ΔΙΑΚΑΚΗ κατέθεσαν αναφορά, με την οποία ο Δήμος Βιάννου Νομού Ηρακλείου αιτείται την επανεξέταση θέματος, που αφορά την κατάργηση του Δημοτικού Σχολείου Αμιρών του Δήμου Βιάννου.
23) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά, με την οποία ο Δήμος Φαιστού Νομού Ηρακλείου επισημαίνει την ανάγκη διατήρησης της λειτουργίας των σχολικών μονάδων στις περιοχές Σκούρβουλα και Σίβα Πυργιωτίσσης του Δήμου Φαιστού.
24) Ο Βουλευτής Σερρών κ. ΘΕΟΦΙΛΟΣ ΛΕΟΝΤΑΡΙΔΗΣ κατέθεσε αναφορά, με την οποία ο κ. Αλέξανδρος Ζιρίνογλου αιτείται την άμεση τροποποίηση διατάξεων νόμου, που αφορούν στο αδίκημα της ηχορρύπανσης.
25) Ο Βουλευτής Σερρών κ. ΘΕΟΦΙΛΟΣ ΛΕΟΝΤΑΡΙΔΗΣ κατέθεσε αναφορά, με την οποία η Επιχείρηση Διαχείρισης Σπηλαίου Αλιστράτης Νομού Σερρών εκφράζει την αντίθεσή της σε επικείμενη συγχώνευση ή αναστολή λειτουργίας του Σπηλαίου της Αλιστράτης.
26) Ο Βουλευτής Λέσβου κ. ΠΑΥΛΟΣ ΒΟΓΙΑΤΖΗΣ κατέθεσε αναφορά, με την οποία ο κ. Στρατής Δελόγκος εκφράζει τη διαμαρτυρία του για την αλλαγή των διαδικασιών ενεργοποίησης των επιδοτήσεων των αγροτών.
27) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά, με την οποία το Σωματείο πρώην Εργαζομένων στα «ΚΛΩΣΤΗΡΙΑ ΠΡΕΒΕΖΑΣ Α.Ε.» αιτείται την εξαίρεση των πρώην εργαζομένων στις κλωστοϋφαντουργικές επιχειρήσεις Πρέβεζας - Νάουσας - Πέλλας και Έβρου από το συνυπολογισμό του χρόνου ειδικής επιδότησης ανεργίας στους πλασματικούς χρόνους του άρθρου 4 του ν. 3996/2011.
28) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά, με την οποία ο Δήμαρχος Βιάννου Νομού Ηρακλείου εκφράζει την αντίθεσή του στην κατάργηση του Δημοτικού σχολείου Αμιρών του Δήμου Βιάννου.
29) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά, με την οποία ο Φαρμακευτικός Σύλλογος Ηρακλείου καταγγέλλει την καθυστέρηση σχετικά με τις αποπληρωμές χρεών του ασφαλιστικού ταμείου της ΔΕΗ προς τα φαρμακεία.
30) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά, με την οποία η Δήμαρχος Φαιστού Νομού Ηρακλείου αιτείται την επίλυση θέματος που αφορά την αναστολή της λειτουργίας σχολείων στον εν λόγω δήμο.
31) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά, με την οποία η Περιφέρεια Ηπείρου αιτείται την επίλυση θέματος που αφορά τη λειτουργία της γαλακτοβιομηχανίας «ΔΩΔΩΝΗ Α.Ε.» μετά τη μεταβίβασή της σε ιδιώτες.
32) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά, με την οποία η διευθύντρια του Εσπερινού Γυμνασίου Τυμπακίου με λυκειακές τάξεις και το δεκαπενταμελές μαθητικό συμβούλιο του ίδιου σχολείου αιτούνται την ίδρυση Γ΄ λυκειακής τάξης εσπερινού γενικού λυκείου προσαρτημένης στο Εσπερινό Γυμνάσιο Τυμπακίου.
33) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας, το οποίο αναφέρεται στη διαφωνία της τρόικας στο deal της ΕΤΕ με την EUROBANK.
34) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά, με την οποία η Ομοσπονδία Επαγγελματιών-Βιοτεχνών και Εμπόρων Νομού Ηρακλείου αιτείται την άμεση παρέμβαση της πολιτείας, προκειμένου να δικαιωθούν οι εξαπατηθέντες από τις επενδύσεις των χρημάτων τους στις εταιρείες «ΑΣΠΙΣ ΠΡΟΝΟΙΑ» και «ASPIS CAPITAL».
35) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά, με την οποία ο κ. Ζαχαρίας Καψαλάκης, αιρετό μέλος της ΑΠΥΣΠΕ Κρήτης, διαμαρτύρεται για την παιδαγωγική ερήμωση της υπαίθρου με την κατάργηση και συγχώνευση πολλών σχολείων.
36) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας, το οποίο αναφέρεται στη πολύκροτη δίκη του πρώην Υπουργού κ. Άκη Τσοχατζόπουλου και τη σχέση της με το μέλλον της εταιρείας «ΕΛΛΗΝΙΚΑ ΑΜΥΝΤΙΚΑ ΣΥΣΤΗΜΑΤΑ».
37) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά, με την οποία ο Σύλλογος για την Κυστική Ίνωση αιτείται τον άμεσο καθορισμό του θεσμικού πλαισίου ίδρυσης και λειτουργίας των μονάδων κυστικής ίνωσης.
38) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά, με την οποία ο Δήμος Γόρτυνας Νομού Ηρακλείου αιτείται την επανεξέταση θέματος, που αφορά συνενώσεις και καταργήσεις σχολικών μονάδων στο Νομό Ηρακλείου.
39) Ο Βουλευτής Ιωαννίνων κ. ΜΙΧΑΗΛ ΚΑΣΣΗΣ κατέθεσε αναφορά, με την οποία ο Δήμος Κόνιτσας Νομού Ιωαννίνων αιτείται την επανεξέταση θέματος, που αφορά την κατάργηση του 583 Τάγματος Πεζικού.
40) Ο Βουλευτής Ιωαννίνων κ. ΜΙΧΑΗΛ ΚΑΣΣΗΣ κατέθεσε αναφορά, με την οποία η Ένωση Αστυνομικών Υπαλλήλων Ιωαννίνων αιτείται τον επανασχεδιασμό και εξορθολογισμό της επιχείρησης «Ασπίδα».
41) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας, το οποίο αναφέρεται στην αντίδραση του Επιμελητηρίου Ηλείας στην κατανομή των θέσεων εργασίας στο πρόγραμμα τουρισμού της δυτικής Ελλάδας.
42) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας, το οποίο αναφέρεται στο πρόγραμμα αποκατάστασης ατόμων χαμηλού μορφωτικού επιπέδου με πολιτιστικές ιδιαιτερότητες.
43) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά, με την οποία ο Αγροτικός Σύλλογος Φιλιατρών Νομού Μεσσηνίας αιτείται την επίλυση θέματος, που αφορά τις παράνομες ελληνοποιήσεις αγροτικών προϊόντων.
44) Οι Βουλευτές Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ και Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά, με την οποία εργαζόμενοι καθαριότητας και εξωτερικών συνεργείων του Δήμου Διδυμοτείχου Νομού Έβρου αιτούνται την επίλυση προβλημάτων που αντιμετωπίζουν στο χώρο εργασίας τους.
45) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά, με την οποία ο κ. Ζαχαρίας Καψαλάκης, αιρετό μέλος της ΑΠΥΣΠΕ Κρήτης διαμαρτύρεται για την παιδαγωγική ερήμωση της υπαίθρου του Νομού Ηρακλείου, με την κατάργηση και συγχώνευση σχολικών μονάδων.
46) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά, με την οποία ο Σύνδεσμος Επαγγελματιών και Βιοτεχνών Μήλου Νομού Κυκλάδων παραθέτει τις απόψεις του για την κατάργηση της αργίας της Κυριακής.
47) Οι Βουλευτές Ηρακλείου κ.κ. ΜΙΧΑΗΛ ΚΡΙΤΣΩΤΑΚΗΣ και ΜΑΡΙΑ ΔΙΑΚΑΚΗ κατέθεσαν αναφορά, με την οποία ο Δήμος Γόρτυνας Νομού Ηρακλείου εκφράζει τη διαμαρτυρία του για την κατάργηση σχολικών μονάδων πρωτοβάθμιας εκπαίδευσης στην περιοχή του εν λόγω δήμου.
48) Η Βουλευτής Α΄ Θεσσαλονίκης κ. ΧΡΥΣΟΥΛΑ - ΜΑΡΙΑ ΓΙΑΤΑΓΑΝΑ κατέθεσε αναφορά, με την οποία η Ένωση Αστυνομικών Υπαλλήλων Θεσσαλονίκης αιτείται την επίλυση θέματος, που αφορά την καθυστερημένη προαγωγή των Αρχιφυλάκων Αστυνομικών.
49) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά, με την οποία ο Πολεμικός Σύλλογος «Κομάντος ΄74» αιτείται την επαναφορά του ευεργετήματος της χορήγησης άδειας εκμετάλλευσης περιπτέρου, κυλικείου, κουρείου κ.λπ. στους συμπολεμιστές της συγκεκριμένης περιόδου.
50) Ο Βουλευτής Λαρίσης κ. ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ κατέθεσε αναφορά, με την οποία ενώσεις και πανελλήνιες ομοσπονδίες εν ενεργεία και εν αποστρατεία στελεχών των Ενόπλων Δυνάμεων και των Σωμάτων Ασφαλείας αιτούνται την επίλυση οικονομικών θεμάτων που αφορούν τον κλάδο τους.
51) Ο Βουλευτής Β΄ Αθηνών κ. ΔΗΜΗΤΡΙΟΣ ΠΑΠΑΔΗΜΟΥΛΗΣ κατέθεσε αναφορά, με την οποία το Κεντρικό Ισραηλιτικό Συμβούλιο Ελλάδος εκφράζει την αποδοκιμασία του και αιτείται την απομόνωση των αρνητών του Ολοκαυτώματος από την ελληνική Βουλή.
52) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά, με την οποία η Ένωση Αστυνομικών Υπαλλήλων Σερρών αιτείται τη μείωση του αριθμού των αστυνομικών, που πρόκειται να διατεθούν από την Αστυνομική Διεύθυνση Σερρών στην περιοχή του Έβρου.
53) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά, με την οποία η ΄Ενωση Ατόμων με Αναπηρία εκφράζει τη διαμαρτυρία της για τα κριτήρια πιστοποίησης της αναπηρίας και χορήγησης των σχετικών επιδομάτων. 
54) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας, το οποίο αναφέρεται στη σχεδιαζόμενη αναστολή λειτουργίας λιμενικών σταθμών στην Κρήτη.
55) Η Βουλευτής Α΄ Πειραιώς κ. ΜΑΡΙΑ ΡΕΠΟΥΣΗ κατέθεσε αναφορά, με την οποία πανεπιστημιακοί δάσκαλοι του δικτύου πρακτικών ασκήσεων των Παιδαγωγικών Τμημάτων Προσχολικής Εκπαίδευσης και Αγωγής αιτούνται την άμεση υλοποίηση δράσεων των εκπαιδευτικών, ενάντια στα φαινόμενα μισαλλοδοξίας και ρατσισμού που αντιμετωπίζουν παιδιά μεταναστών στους βρεφικούς και παιδικούς δημοτικούς σταθμούς.
56) Η Βουλευτής Κοζάνης κ. ΡΑΧΗΛ ΜΑΚΡΗ κατέθεσε αναφορά, με την οποία ο Σύλλογος Βιβλιοθηκονόμων Δυτικής Μακεδονίας Πτυχιούχων ΤΕΙ εκφράζει την αντίθεσή του στη σχεδιαζόμενη συγχώνευση ή κατάργηση σαράντα έξι δημόσιων βιβλιοθηκών, μεταξύ των οποίων η Δημόσια Κεντρική Ιστορική Βιβλιοθήκη Σιάτιστας και η Δημόσια Κεντρική Βιβλιοθήκη Γρεβενών.
57) Η Βουλευτής Α΄ Θεσσαλονίκης κ. ΧΡΥΣΟΥΛΑ - ΜΑΡΙΑ ΓΙΑΤΑΓΑΝΑ κατέθεσε αναφορά, με την οποία το Μεικτό Ενωτικό Ταξικό Συνταξιουχικό Κίνημα «Η Συσπείρωση» αιτείται την επανεξέταση θέματος, που αφορά τα δάνεια του ΕΤΕΑΜ προς το ΙΚΑ - ΕΤΑΜ.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 7829/28-02-2013 ερώτηση του Βουλευτή κ. Γρέγου Αντώνιου δόθηκε με το υπ’ αριθμ. 1219β/30-04-2013 έγγραφο από τον Αναπληρωτή Υπουργό Περιβάλλοντος, Ενέργειας και Κλιματικής Αλλαγής η ακόλουθη απάντηση:
Σημ. Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων)
2. Στην με αριθμό 8479/14-03-2013 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. ΓΚΕ 1073854 ΕΞ 2013 3277/30-04-2013 έγγραφο από τον Υφυπουργό Οικονομικών η ακόλουθη απάντηση:
3. Στην με αριθμό 8895/27-03-2013 ερώτηση του Βουλευτή κ. Τριαντάφυλλου Κωνσταντίνου δόθηκε με το υπ’ αριθμ. 6611/164/30-04-2013 έγγραφο από τον Υπουργό Ναυτιλίας και Αιγαίου η ακόλουθη απάντηση:
4. Στην με αριθμό 9456/10-04-2013 ερώτηση των Βουλευτών κυρίων Κωνσταντινίδη Θεοδόσιου και Γερασιμίδου Ελένης δόθηκε με το υπ’ αριθμ. 912/30-04-2013 έγγραφο από τον Αναπληρωτή Υπουργό Αγροτικής Ανάπτυξης και Τροφίμων η ακόλουθη απάντηση:
5. Στην με αριθμό 9514/11-04-2013 ερώτηση του Βουλευτή κ. Μπασιάκος Ευάγγελος δόθηκε με το υπ’ αριθμ. 16268/30-04-2013 έγγραφο από τον Υφυπουργό Ανάπτυξης, Ανταγωνιστικότητας, Υποδομών, Μεταφορών και  Δικτύων η ακόλουθη απάντηση:
Σημ. Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων)
6. Στην με αριθμό 9525/11-04-2013 ερώτηση του Βουλευτή κ. Γεωργιάδη Σπυρίδωνος - Αδώνιδος δόθηκε με το υπ’ αριθμ. Β13-204/30-04-2013 έγγραφο από τον Υφυπουργό Ανάπτυξης, Ανταγωνιστικότητας, Υποδομών, Μεταφορών και Δικτύων η ακόλουθη απάντηση:
Σημ. Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων)
7. Στην με αριθμό 9626/12-04-2013 ερώτηση των Βουλευτών κυρίων Διώτη Ηρούς, Βαρεμένου Γεωργίου, Γελαλή Δημήτρη, Δριτσέλη Παναγιώτας, Μιχαλάκη Νικολάου και Τριανταφύλλου Μαρίας δόθηκε με το υπ’ αριθμ. 570/30-04-2013 έγγραφο από τον Αναπληρωτή Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"66081"," Ευχαριστούμε πολύ, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 25 Ιουνίου 2013.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 6132/22-1-2013 ερώτηση του Βουλευτή Επικρατείας της Νέας Δημοκρατίας κ. Ιωάννη Μιχελάκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την υποβάθμιση του μαθήματος της Πολιτειακής Παιδείας στο πρόγραμμα του «Νέου Σχολείου».
2. Η με αριθμό 4959/10-12-2012 ερώτηση του Βουλευτή Επικρατείας του Συνασπισμού Ριζοσπαστικής Αριστεράς – Ενωτικό Κοινωνικό Μέτωπο κ. Δημητρίου Τσουκαλά προς τον Υπουργό Υγείας, σχετικά με την εξομοίωση του επαγγέλματος του εργοθεραπευτή με τα συναφή επαγγέλματα υγείας.
3. Η με αριθμό 10215/25-4-2013 ερώτηση του Βουλευτή Ηλείας του Πανελλήνιου Σοσιαλιστικού Κινήματος κ. Ιωάννη Κουτσούκου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την εφαρμογή υπουργικής απόφασης που αφορά δανειολήπτες δικαιούχους του Οργανισμού Εργατικής Κατοικίας (ΟΕΚ). 
4. Η με αριθμό 7475/20-2-2013 ερώτηση του Βουλευτή Λαρίσης του Λαϊκού Συνδέσμου – Χρυσή Αυγή κ. Χρυσοβαλάντη Αλεξόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη ρύθμιση των χρεών των δικαιούχων του Οργανισμού Εργατικής Κατοικίας (ΟΕΚ). 
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 10692/17-5-2013 ερώτηση του Βουλευτή Λακωνίας της Νέας Δημοκρατίας κ. Αθανασίου Δαβάκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την κατασκευή σύγχρονου μουσείου στη Σπάρτη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66082"," Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Κυρίες και κύριοι συνάδελφοι, θα ήθελα για μια ακόμη φορά να επισημάνω ότι έχουμε δεκατέσσερις επίκαιρες ερωτήσεις, από τις οποίες θα απαντηθούν οι δύο. Οι υπόλοιπες εννέα ερωτήσεις δεν απαντώνται λόγω κωλύματος του Υπουργού. Βάζω τελεία. Δεν χρειάζεται να πω τίποτε άλλο. Θεωρούμε ότι, αυτό πια αν συζητείται, υποτιμάται η Βουλή. 
Θα συζητηθεί η τρίτη με αριθμό 1590/18-6-2013 επίκαιρη ερώτηση πρώτου κύκλου του Βουλευτή Άρτης του Πανελλήνιου Σοσιαλιστικού Κινήματος κ. Χρήστου Γκόκα προς τον Υπουργό Οικονομικών, σχετικά με την ενοποίηση των τμημάτων Ελέγχου και Δικαστικού της ΔΟΥ Άρτας και μεταφοράς τους στη ΔΟΥ Πρέβεζας. 
Στην επίκαιρη ερώτηση του κυρίου συναδέλφου θα απαντήσει ο Υφυπουργός κ. Γεώργιος Μαυραγάνης.
Ορίστε, κύριε Γκόκα, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66083"," Ευχαριστώ, κύριε Πρόεδρε.
Κύριε Υπουργέ, έχω καταθέσει αυτήν την επίκαιρη ερώτηση σε συνέχεια προηγούμενης ερώτησής μου και μετά από προσπάθειες συνεννόησης με την αρμόδια Γενική Γραμματεία Εσόδων του Υπουργείου Οικονομικών, σχετικά με το ζήτημα που προκύπτει από την απόφαση για την ενοποίηση των Τμημάτων Ελέγχου και Δικαστικού της ΔΟΥ Άρτας και μεταφοράς τους στη ΔΟΥ Πρέβεζας. 
Αυτή η απόφαση, κύριε Υπουργέ, εφόσον υλοποιηθεί, θεωρώ ότι αφ’ ενός είναι άδικη και αφ’ ετέρου, αναμένεται να δημιουργήσει πάρα πολλά και σημαντικά προβλήματα στην οικονομική, επιχειρηματική και παραγωγική δραστηριότητα της Περιφερειακής Ενότητας Άρτας.
Θεωρώ ότι η απόφαση αυτή στηρίχθηκε σε κάποια κριτήρια, τα οποία δεν λαμβάνουν υπ' όψιν, τις αυξημένες φορολογικές και ελεγκτικές ανάγκες της ΔΟΥ Άρτας, που εξυπηρετεί ένα μεγάλο αριθμό επιχειρήσεων, αρκετές απ’ αυτές έχουν έντονη εξαγωγική δραστηριότητα. Δεν έλαβε υπ' όψιν το γεγονός ότι η ΔΟΥ Άρτας είναι μία από τις πρώτες σε σειρά εφορίες που κάλυψε τους οικονομικούς στόχους. Δεν έλαβε υπ' όψιν το μέγεθος της υπηρεσίας σε προσωπικό και υποδομές, το οικονομικό κόστος, διότι διαθέτει ένα μεγάλο κτήριο με πολύ μικρό ενοίκιο, αναλογικά με γειτονικές υπηρεσίες και κυρίως, δεν έλαβε υπ' όψιν το ύψος των εσόδων που είναι μεγαλύτερο σε σχέση με την υπηρεσία μεταφοράς, αλλά έλαβε υπ' όψιν μόνο τον αριθμό βιβλίων Β΄ κατηγορίας και αυτό βέβαια, δεν έγινε ευθέως ανάλογο με τα ποσά τα οποία αναφέρονται στα έσοδα της κάθε υπηρεσίας. 
Επίσης, κύριε Υπουργέ, δημιουργούνται πάρα πολλές δυσχέρειες στη μετακίνηση και εξυπηρέτηση επιχειρήσεων και πολιτών, δεδομένου ότι τα 3/4 του Νομού Άρτας είναι ημιορεινή και ορεινή περιοχή. Καταλαβαίνετε ότι οι αποστάσεις είναι πολύ μεγάλες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κατά συνέπεια έχει δημιουργηθεί μεγάλη αντίδραση και ανησυχία απ’ όλους τους φορείς. Η απόφαση αυτή θα φέρει τα αντίθετα από τα επιδιωκόμενα αποτελέσματα τόσο για το δημόσιο όσο και για τους φορολογούμενους πολίτες, τις επιχειρήσεις και τους επαγγελματίες της Περιφερειακής Ενότητας Άρτας. Και είναι και η μοναδική περίπτωση όπου σε τρεις νομούς συγχωνεύονται τα Τμήματα Ελέγχου και Δικαστικού, στην υπηρεσία του ενός νομού. Πιστεύω ότι έτσι αποδυναμώνεται ένα παραγωγικό και αποδοτικό κομμάτι του φοροελεγκτικού μηχανισμού, που ήταν η Υπηρεσία της Άρτας. 
Κατόπιν αυτού, το ερώτημα, βεβαίως, που απευθύνεται προς εσάς, είναι εάν προτίθεστε και εάν σκέφτεστε να επανεξετάσετε το ζήτημα, να άρετε την απόφαση για την ενοποίηση και τη μεταφορά των Τμημάτων Ελέγχου και Δικαστικού από τη ΔΟΥ Άρτας στη ΔΟΥ Πρέβεζας. 
Σας ευχαριστώ πολύ.","ΧΡΗΣΤΟΣ ΓΚΟΚΑΣ",112
"66084"," Ευχαριστώ πολύ, κύριε συνάδελφε.
Ορίστε, κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66085"," Κύριε Πρόεδρε, κύριε Βουλευτά, με βάση την απάντηση στο σχετικό ερώτημα που έχετε κάνει, που έχω λάβει από τις Υπηρεσίες της Γενικής Γραμματείας Δημοσίων Εσόδων, θα ήθελα να αναφέρω ότι στο πλαίσιο της αναδιοργάνωσης των φορολογικών υπηρεσιών με στόχο τη βελτίωση της ποιότητας, τη μείωση του κόστους των παρεχόμενων προς τους πολίτες υπηρεσιών, τη δημιουργία νέων ευέλικτων μονάδων, καθώς και την εξοικονόμηση ανθρώπινων πόρων για τη δραστηριοποίησή τους στο νευραλγικό τομέα των ελέγχων και για την ενίσχυση των δικαστικών τμημάτων, έχουν πραγματοποιηθεί μεταξύ άλλων, οι εξής διαρθρωτικές αλλαγές: 
Πρώτον, έχουν ανασταλεί συνολικά μέχρι σήμερα, η λειτουργία εκατόν πενήντα τεσσάρων ΔΟΥ και από την 1η Σεπτεμβρίου του 2013, θα ανασταλεί η λειτουργία των υπόλοιπων δεκατεσσάρων, που πρόκειται να συγχωνευθούν.
Δεύτερον, έχουν συγκεντρωθεί οι αρμοδιότητες Ελέγχου και Δικαστικού σε εξήντα μία ΔΟΥ της επικράτειας, με σκοπό τη δημιουργία ισχυρών φορολογικών και φοροεισπρακτικών υπηρεσιών. 
Επισημαίνεται ότι η αναδιοργάνωση των ελεγκτικών υπηρεσιών του Υπουργείου Οικονομικών θα ολοκληρωθεί σταδιακά και στο τελικό σχέδιο αυτής της φάσης περιλαμβανόταν και ο περιορισμός των σημείων ελέγχου και αναγκαστικής είσπραξης σε λιγότερες ενισχυμένες υπηρεσίες. 
Σε ό,τι αφορά το Νομό Άρτας, στον οποίο αναφερθήκατε, οι αρμοδιότητες των Τμημάτων Ελέγχου και Δικαστικού, σύμφωνα με την από 6 Ιουνίου 2013 απόφαση του Γενικού Γραμματέα της Γενικής Γραμματείας Δημοσίων Εσόδων, περιέρχονται στη ΔΟΥ Πρέβεζας, όπως είπατε. 
Επισημαίνεται ότι δεν παρατηρούνται οι περιγραφόμενες επιπτώσεις και η δημιουργία προβλημάτων στις μετακινήσεις και στην εξυπηρέτηση των επιχειρήσεων, καθώς και στην επαγγελματική και παραγωγική δραστηριότητα σε περιοχές, όπου ήδη έχει μεταφερθεί η αρμοδιότητα των Τμημάτων ή Γραφείων Ελέγχου και Δικαστικού ΔΟΥ ούτε προβάλλονται ισχυρισμοί τέτοιοι, δεδομένου ότι για τους ελέγχους η προσέλευση είναι πάρα πολύ μικρή και σε πολύ αραιά διαστήματα, λόγω της φύσεως αυτής της εργασίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Επίσης, όπως μας έχει πληροφορήσει η Γενική Γραμματεία Δημοσίων Εσόδων, όπου υπάγονται τα Γραφεία Ελέγχου και Δικαστικού, αυτό δεν εμποδίζει την ανάπτυξη των οικονομικών δραστηριοτήτων και δεν δημιουργεί εν γένει προβλήματα. 
Αντιθέτως, κατά τη Γενική Γραμματεία Δημοσίων Εσόδων, η δημιουργία ισχυρών φοροελεγκτικών και φοροεισπρακτικών υπηρεσιών θα προάγει την παραγωγικότητα, την ανάπτυξη και την ανταγωνιστικότητα, δεδομένου ότι θα μειώσει το κόστος και θα έχει και άλλα συναφή πλεονεκτήματα. 
Προκειμένου με την αναδιοργάνωση αυτή να επιτευχθεί αφ’ ενός, η καλύτερη εξυπηρέτηση των πολιτών και αφ’ ετέρου, η στόχευση της επικέντρωσης των υπαλλήλων των ΔΟΥ στην εκτέλεση του κυρίου έργου τους, διευρύνεται η δυνατότητα των πολιτών να διεκπεραιώνουν φορολογικές υποθέσεις εκτός ΔΟΥ, εκτός ελέγχου –δεν έχουν σχέση με τον έλεγχο-, αναβαθμίζονται σημαντικά οι ηλεκτρονικές υπηρεσίες του Υπουργείου Οικονομικών και υλοποιούνται πολλές νέες με απώτερο στόχο, να μην απαιτείται η αυτοπρόσωπη παρουσία στις ΔΟΥ.
Ευχαριστώ πάρα πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"66086"," Και εμείς σας ευχαριστούμε. 
Το λόγο έχει ο κ. Γκόκας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66087"," Κύριε Υπουργέ, είχα υπ’ όψιν μου όλα αυτά που αναφέρατε, όταν έκανα την επίκαιρη ερώτηση. 
Επιμένω στο ότι πρόκειται για λάθος απόφαση, να ενοποιούνται δηλαδή τα Τμήματα Ελέγχου και Δικαστικού, ιδιαίτερα στην περίπτωση που έχουμε τις ΔΟΥ Λευκάδας, Πρέβεζας και Άρτας. Ήδη, όπως ίσως θα γνωρίζετε, ετοιμάζονται προσφυγές προς το Συμβούλιο της Επικρατείας από τους δήμους, τις περιφέρειες και τους φορείς της περιοχής, κατά της απόφασης. 
Κύριε Υπουργέ, θεωρώ ότι αυτή η απόφαση καλύπτει την αριθμητική επιλογή, δηλαδή να υπάρχουν εξήντα πέντε υπηρεσίες ΔΥΟ, που θα έχουν αυτά τα Τμήματα Ελέγχου και Δικαστικού. Ωστόσο είναι ένα νούμερο, που δεν ξέρω πώς προέκυψε. Το θεωρώ μάλλον αυθαίρετο, γιατί στερεί από εφτά, οκτώ πρωτεύουσες νομών να έχουν αυτά τα δύο τμήματα, μεταξύ των οποίων είναι και δύο νησιωτικοί νομοί.
Επομένως δεν καταλαβαίνω πώς επιλέχθηκε πρώτα ο αριθμός και μετά προσπαθήσαμε να βρούμε κριτήρια, ούτως ώστε να προσεγγίσουμε τον αριθμό, δηλαδή μάλλον πήγαμε ανάποδα. Αυτή είναι η άποψη η δική μου και αυτό κατάλαβα όλον αυτόν τον καιρό.
Κύριε Υπουργέ, νομίζω ότι είναι ένα ζήτημα που μπορεί άνετα να επιλυθεί, να αρθούν όλα αυτά τα προβλήματα, που προς το παρόν δημιουργούνται. Δεν υπάρχει σοβαρός λόγος για λίγα, έξι, εφτά τμήματα παραπάνω, να δημιουργείται όλη αυτή η αναστάτωση. 
Προχθές, στην Επιτροπή Οικονομικών ήταν ο Πρόεδρος των εργαζομένων κ. Νικολακόπουλος και σε ερώτησή μου για την άποψή του επί του θέματος, μού απάντησε –και συμφωνώ απόλυτα, καθώς αυτό ήταν ένα από τα επιχειρήματά μας- ότι το κόστος μετά τη συγκεκριμένη απόφαση για τους συγκεκριμένους νομούς -της Άρτας, των νησιωτικών και των άλλων- θα είναι μεγαλύτερο. 
Θα υπάρχει μετακίνηση των επαγγελματιών φοροτεχνικών για τις υποθέσεις που θα πρέπει να ασχοληθούν. Αυτή η μετακίνηση σημαίνει μεγαλύτερο κόστος υπηρεσίας στους φορολογούμενους πολίτες και τις επιχειρήσεις, που ήδη βρίσκονται σε δυσχερή θέση. Μπορεί να σημαίνει αντίστροφα, περισσότερα «εκτός έδρας» για τις μετακινήσεις των υπαλλήλων που θα υπηρετούν στα Τμήματα Ελέγχου και Δικαστικού, για να πάνε στις υπηρεσίες ή στις επιχειρήσεις των νομών, για να τις ελέγξουν. 
Κύριε Υπουργέ, αυτά θα ισχύουν οπωσδήποτε, για όσο διάστημα επιβάλλεται ο φορολογούμενος ή ο φοροτεχνικός του να επισκέπτεται την υπηρεσία. Μέχρι να φτάσουμε στο σημείο –και συμφωνώ- να μην απαιτείται αυτό, να έχουμε ένα ολοκληρωμένο σύστημα μηχανογράφησης, βεβαίως τα κέντρα τότε να είναι πέντε, δέκα, δεκατρία, δεκαπέντε, όσα και οι περιφέρειες. Τότε πλέον πραγματικά, δεν θα έχει ιδιαίτερη σημασία ο αριθμός και θα με βρει σύμφωνο και το σκεπτικό που αναπτύξατε, διότι αυτός είναι ο στόχος. Αυτήν τη στιγμή όμως, δεν συμβαίνει αυτό που λέτε και αυτό που θέλουμε. Άρα λοιπόν, πρέπει –και θέλουμε- να βρεθεί μια λύση άμεσα. 
Κλείνοντας, κύριε Υπουργέ, την πολιτική ευθύνη για την πορεία της οικονομίας, των εσόδων, την έχετε εσείς και ο αρμόδιος Υπουργός Οικονομικών και όχι ο Γενικός Γραμματέας Δημοσίων Εσόδων. Την ευθύνη την έχει η Κυβέρνηση και την έχουν και τα κόμματα που την στηρίζουν. Εμείς θα απολογηθούμε στους πολίτες και της περιοχής μας και στον ελληνικό λαό συνολικά, για όλα αυτά τα ζητήματα. 
Επομένως, κύριε Υπουργέ, σας καλώ και επιμένω να ξαναδείτε αυτήν την απόφαση, τουλάχιστον για την περίπτωση των επτά-οκτώ αυτών νομών και ιδιαίτερα για την περίπτωση της Άρτας, που είναι η μοναδική που αναφέρεται σε τρεις νομούς. Σας είπα επιπλέον ότι το 1/3 του Νομού Πρέβεζας στη γειτονική Φιλιππιάδα, είναι απαίτηση και θέληση και των ίδιων των φορέων και φορολογουμένων να εξυπηρετηθεί από την Άρτα. Είναι γύρω στα δέκα χιλιόμετρα. Μπορούμε να έχουμε ένα τμήμα από εκεί προς την Άρτα και αντί για τρεις νομούς που ενώνονται σε έναν, να έχουμε δύο κέντρα. 
Ευχαριστώ πολύ.","ΧΡΗΣΤΟΣ ΓΚΟΚΑΣ",112
"66088"," Και εμείς, κύριε συνάδελφε. 
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66089"," Κατ’ αρχάς θα ήθελα να διευκρινίσω για να μην υπάρχει κάποια σύγχυση ότι δεν καταργούνται ΔΟΥ. Να είμαστε ξεκάθαροι. Καταργούνται μόνο τα Τμήματα Δικαστικού και Ελέγχου.","ΓΕΩΡΓΙΟΣ ΜΑΥΡΑΓΑΝΗΣ",312
"66090"," Είπα κάτι άλλο; Είπα τα Τμήματα Δικαστικού και Ελέγχου.","ΧΡΗΣΤΟΣ ΓΚΟΚΑΣ",112
"66091"," Δεν σας είπα ότι είπατε κάτι άλλο. Εγώ θέλω να διευκρινίσω, για να γνωρίζει ο ελληνικός λαός, ότι αυτή η κατάργηση δεν έχει συνέπεια στην καθημερινότητα, γιατί έχει σχέση με τον έλεγχο και ο έλεγχος δεν γίνεται κάθε μέρα. 
Επίσης ο έλεγχος με τα εργαλεία ελέγχου που υπάρχουν πλέον, δεν γίνεται συνεχώς με επιτόπιες επισκέψεις, αλλά μπορεί να γίνεται και έλεγχος από το γραφείο, όπως λέγεται και προβλέπεται στη σχετική φορολογική νομοθεσία. 
Άρα λοιπόν, οι επισκέψεις των φορολογουμένων ή των συμβούλων τους δεν αποτελούν καθημερινό πρόβλημα, διότι όπως σας εξήγησα, οι έλεγχοι δεν εκτελούνται καθημερινώς για τον ίδιο φορολογούμενο, αλλά σε κάποιο βάθος χρόνου. Οι υπόλοιπες υπηρεσίες από τις ΔΟΥ αυτές παρέχονται κανονικά. 
Ελήφθη απόφαση από τον ανεξάρτητο Γενικό Γραμματέα Δημοσίων Εσόδων με βάση κάποια κριτήρια, με βάση κάποια στόχευση, ώστε να συγκεντρωθούν τα Τμήματα Ελέγχου και να επιτευχθεί η πιο ομαλή και η πιο αποτελεσματική λειτουργία τους. Θα πρέπει λοιπόν, στο πλαίσιο αυτό, να δούμε πώς λειτουργεί. Είμαι βέβαιος ότι εφόσον υπάρξουν προβλήματα, αυτά θα αντιμετωπιστούν. Δεν νομίζω ότι μέχρι στιγμής έχει δείξει η Κυβέρνηση ότι δεν λαμβάνει υπ’ όψιν της τις φωνές και τα θέματα που τίθενται, σε σχέση με προβλήματα που δημιουργούνται.
Ευχαριστώ πάρα πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"66092"," Ο Πρόεδρος των εφοριακών Άρτας, Λευκάδας και Πρέβεζας ισχυρίζεται ότι ούτε 100 ευρώ δε μπορούν να επιστρέψουν οι υπηρεσίες στους αγρότες από τον ΦΠΑ.","ΧΡΗΣΤΟΣ ΓΚΟΚΑΣ",112
"66093"," Έχω την τιμή να ανακοινώσω στο Σώμα ότι οι Υπουργοί Αγροτικής Ανάπτυξης και Τροφίμων, Εξωτερικών και Οικονομικών κατέθεσαν σχέδιο νόμου: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας».
Οι Υπουργοί Δικαιοσύνης, Διαφάνειας και Ανθρωπίνων Δικαιωμάτων, Εξωτερικών και Οικονομικών κατέθεσαν σχέδιο νόμου: «Κύρωση Συμφωνίας ανταλλαγών και συνεργασίας μεταξύ του Υπουργείου Δικαιοσύνης της Ελληνικής Δημοκρατίας και του Υπουργείου Δικαιοσύνης της Λαϊκής Δημοκρατίας της Κίνας».
Οι Υπουργοί Διοικητικής Μεταρρύθμισης και Ηλεκτρονικής Διακυβέρνησης, Εξωτερικών και Οικονομικών κατέθεσαν σχέδιο νόμου: «Κύρωση του Μνημονίου Συνεργασίας στον τομέα της Δημόσιας Διοίκησης και της Διοικητικής Μεταρρύθμισης μεταξύ του Υπουργείου Εσωτερικών της Ελληνικής Δημοκρατίας και της Κεντρικής Υπηρεσίας της Δημόσιας Διοίκησης της Ουκρανίας».
Οι Υπουργοί Εξωτερικών, Οικονομικών, Εθνικής Άμυνας, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης, Ανταγωνιστικότητας, Υποδομών, Μεταφορών και Δικτύων, Παιδείας και Θρησκευμάτων, Πολιτισμού και Αθλητισμού, Περιβάλλοντος, Ενέργειας και Κλιματικής Αλλαγής, Εργασίας, Κοινωνικής Ασφάλισης και Πρόνοιας, Υγείας, Αγροτικής Ανάπτυξης και Τροφίμων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου, Μακεδονίας και Θράκης και Επικρατείας κατέθεσαν σχέδιο νόμου: «Κύρωση της Συμφωνίας Πλαίσιο μεταξύ της Ευρωπαϊκής Ένωσης και των κρατών μελών της, αφενός, και της Δημοκρατίας της Κορέας, αφετέρου, μετά των συνημμένων σ’ αυτήν Δηλώσεων». 
Εισερχόμεθα στην τέταρτη με αριθμό 1601/18-6-2013 επίκαιρη ερώτηση πρώτου κύκλου του Βουλευτή Νομού Αττικής των Ανεξάρτητων Ελλήνων κ. Παύλου Χαϊκάλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις αναπηρικές συντάξεις από τον Οργανισμό Ασφάλισης Ελεύθερων Επαγγελματιών (ΟΑΕΕ).
Στην επίκαιρη ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας και συμπατριώτης μου, εκλεγμένος στο Νομό Καβάλας Βουλευτής, κ. Παναγιωτόπουλος.
Κύριε Χαϊκάλη, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66094"," Ευχαριστώ, κύριε Πρόεδρε.
Κύριε Υπουργέ, με το άρθρο 66 του ν. 4144/2013 που δημοσιεύθηκε στις 18-4-2013 στην Εφημερίδα της Κυβερνήσεως, ρυθμίζεται το θέμα της παράτασης χορήγησης αναπηρικής σύνταξης. Με το άρθρο αυτό ορίζεται ότι, στις περιπτώσεις λήξης του συνταξιοδοτικού δικαιώματος λόγω αναπηρίας και εφόσον εκκρεμεί στις υγειονομικές επιτροπές ΚΕΠΑ ιατρική κρίση, παρατείνεται η καταβολή της σύνταξης λόγω αναπηρίας, για έξι ακόμα μήνες. Το ποσό που θα καταβάλλεται, θα είναι το ίδιο με αυτό που λάμβαναν οι δικαιούχοι, πριν τη λήξη του συνταξιοδοτικού δικαιώματος. 
Δηλαδή, όπως ορίζεται, οι συνταξιούχοι πρέπει να πληρούν δύο προϋποθέσεις: Πρώτον, το δικαίωμα συνταξιοδότησής τους να έχει λήξει ή να λήγει μέχρι την 31-10-2013 και να εκκρεμεί χωρίς υπαιτιότητα των ιδίων και η υπόθεσή τους στις υγειονομικές επιτροπές ΚΕΠΑ να είναι προς ιατρική κρίση. Δεύτερον, να έχουν δικαίωμα αναπηρικής σύνταξης, με ποσοστό αναπηρίας τουλάχιστον 67%.
Η παράταση καταβολής αναπηρικής σύνταξης καθώς και της ιατροφαρμακευτικής και της νοσοκομειακής περίθαλψης ορίζεται μέχρι το διάστημα των έξι μηνών ή και λιγότερο, σε περίπτωση που εκδοθεί νέα απόφαση από τα ΚΕΠΑ και απόφαση συνταξιοδότησης από τον αρμόδιο ασφαλιστικό φορέα. 
Το ΙΚΑ αποτελεί παράδειγμα προς μίμηση σε αυτήν την περίπτωση, αφού παρά τα προβλήματα που αντιμετωπίζει μετά την απόλυση εργαζομένων της 9Κ, ανταποκρίθηκε άμεσα, εφαρμόζοντας τόσο τη νομοθεσία όσο και τις οδηγίες που έδινε το Υπουργείο με την εγκύκλιό του. Χωρίς να υποβληθούν οι πολίτες σε οποιασδήποτε φύσης ταλαιπωρία, χορήγησε ήδη από το τέλος Μαΐου την παράταση χορήγησης αναπηρικής σύνταξης στους δικαιούχους του. 
Αντίθετα, ο ΟΑΕΕ χρειάστηκε σχεδόν ένα μήνα μετά την εγκύκλιο του Υπουργείου, για να εκδώσει εσωτερική εγκύκλιο, που να ορίζει την όλη διαδικασία και να καλέσει τους δικαιούχους να υποβάλουν αίτηση και δικαιολογητικά, προκειμένου να ωφεληθούν της παρούσης διατάξεως.
Αυτή η διαφοροποίηση ως προς το χρόνο αντίδρασης και διαδικασιών του κάθε ασφαλιστικού οργανισμού, παραβιάζει την αρχή ίσης μεταχείρισης και μη διάκρισης, αφού δημιουργεί εκ του αποτελέσματος, συνταξιούχους δύο ταχυτήτων. Κάποιοι θα πληρωθούν και κάποιοι άλλοι θα πρέπει να περιμένουν, ανάλογα με τον ασφαλιστικό φορέα στον οποίο ανήκουν. Κι αυτό συμβαίνει παρά την καταληκτική οδηγία του Υπουργείου στο τέλος της σχετικής εγκυκλίου, όπου ορίζει ξεκάθαρα ότι όλοι οι ασφαλιστικοί οργανισμοί πρέπει να ενεργήσουν άμεσα, προκειμένου να εφαρμοστεί το ταχύτερο δυνατόν η κοινοποιούμενη διάταξη και να μην υποβληθούν σε άσκοπη ταλαιπωρία αυτές οι ιδιαίτερα ευπαθείς ομάδες συνταξιούχων, τις οποίες αφορά το μέτρο.
Γιατί λοιπόν, κύριε Υπουργέ, ο ΟΑΕΕ δεν συμμορφώθηκε, σύμφωνα με τις οδηγίες του Υπουργείου, καθυστερώντας και υποβάλλοντας σε ταλαιπωρίες, με επιπλέον διαδικασίες, τους ασφαλισμένους της δικαιοδοσίας του; Αυτό είναι το ερώτημα.
Ευχαριστώ πολύ.","ΠΑΥΛΟΣ ΧΑΪΚΑΛΗΣ",533
"66095"," Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66096"," Αγαπητέ κύριε συνάδελφε, όντως βάζετε ένα θέμα το οποίο στον πυρήνα του, έχει να κάνει με την ταλαιπωρία των πολιτών, αναφορικά με το να εξυπηρετηθούν, να κριθούν ως προς το ποσοστό αναπηρίας τους, από το σύστημα των ΚΕΠΑ, ειδικά όσον αφορά τους υπαγομένους στο ασφαλιστικό ταμείο του Οργανισμού Ασφάλισης Ελεύθερων Επαγγελματιών, τον ΟΑΕΕ.
Πρώτα να πούμε ότι όντως, προσπαθήσαμε να αλλάξουμε προς το καλύτερο, τη λειτουργία των ΚΕΠΑ. Εντοπίσαμε τα προβλήματα, που δεν ήταν άλλα από το ότι κυρίως το 25% των γιατρών, ανάλογα με τις ειδικότητες που βρίσκονται σε έλλειψη, οφείλει να εξετάσει το 80% και βάλε των περιπτώσεων. Επομένως, αν δεν ενισχύσουμε αυτές τις ειδικότητες, αν δεν βρούμε τρόπο να το κάνουμε, δεν θα διευκολυνθεί, δεν θα επιταχυνθεί η διαδικασία εξέτασης. 
Μέχρι να γίνει αυτό, μέχρι δηλαδή να ενεργοποιήσουμε και τις δομές, το στελεχιακό δυναμικό του ΕΟΠΥΥ κυρίως, αλλά να εντάξουμε και ιδιώτες γιατρούς, μέσω διαδικασίας πρόσληψης στις εξεταστικές επιτροπές των ΚΕΠΑ, σκεφτήκαμε ότι έπρεπε να κάνουμε κάτι, για να μειώσουμε κατά κάποιον τρόπο, την ταλαιπωρία των εξεταζομένων ή αυτών που περιμένουν για εξέταση. Έτσι νομοθετήσαμε, όπως είπατε σωστά, στο άρθρο 66 του ν. 4144 του Υπουργείου Εργασίας την πρόβλεψη παράτασης καταβολής σύνταξης για ένα εξάμηνο, με τις προϋποθέσεις που βάλαμε, δηλαδή ποσοστό αναπηρίας από 67% και άνω και εφόσον βέβαια, εκκρεμεί στις υγειονομικές επιτροπές του ΚΕΠΑ ιατρική κρίση.
Η έναρξη ισχύος αυτής της ρύθμισης καθορίστηκε από την ημερομηνία δημοσίευσης του νόμου, δηλαδή από τις 18-04-2013, επομένως τα οικονομικά αποτελέσματα της ρύθμισης αυτής ξεκίνησαν από τις 18 Απριλίου του 2013, όμως για κάθε ταμείο τα πράγματα είναι όντως κάπως διαφορετικά. 
Το ΙΚΑ με εγκύκλιο που εξέδωσε στις 13 Μαΐου, δήλωσε ότι θα καταβάλει στις 31-05-2013, δηλαδή στο τέλος Μαΐου, τα ποσά συντάξεων των μηνών Μαΐου και Ιουνίου του 2013 και τρέχει κανονικά η καταβολή των συντάξεων για το εξάμηνο, γι’ αυτόν που περιμένει εξέταση. Βέβαια, περιμένοντας την εξέταση, δεν έχει να περιμένει καμμία άλλη πηγή εισοδήματος και επομένως υπάρχει θέμα επιβίωσης. 
Στον ΟΑΕΕ τα πράγματα είναι κάπως διαφορετικά και αυτό έχει να κάνει με το ότι η βάση δεδομένων του ΟΑΕΕ δεν «βλέπει», ας μου επιτραπεί η έκφραση, τη βάση δεδομένων του ΙΚΑ, στην οποία δομή του ΙΚΑ ανήκουν και τα ΚΕΠΑ, δηλαδή αυτά τα κέντρα πιστοποίησης αναπηρίας οργανώνονται και λειτουργούν μέσα από το ΙΚΑ. Εκεί, για μένα, εστιάζεται το πρόβλημα. Γι’ αυτό και ο ΟΑΕΕ δεν πήγε στην αυτοματοποιημένη διαδικασία, αλλά καθόρισε τη διαδικασία παράτασης της σύνταξης, λόγω αναπηρίας, με τη συμμετοχή του δικαιούχου, δηλαδή με κάποιες ενέργειες του δικαιούχου, που όντως δημιουργούν κάποια επιπλέον ταλαιπωρία. Δεν αντιλέγω σε αυτό. Όμως να δούμε τη δικαιολογητική βάση.
Εδώ, όπως σας είπα, προϋπόθεση -και θα αφήσω και μερικά πράγματα για τη δευτερολογία, αλλά επιτρέψτε μου να το ολοκληρώσω αυτό, γιατί είναι σημαντικό- για την εξάμηνη παράταση σύνταξης είναι να εκκρεμεί ιατρική κρίση στο ΚΕΠΑ, χωρίς υπαιτιότητα του συνταξιούχου. Τα αρμόδια για τη διαπίστωση του ποσοστού αναπηρίας ΚΕΠΑ, τα οποία δεν ανήκουν, όπως σας είπα, στην οργανωτική δομή του ΟΑΕΕ αλλά του ΙΚΑ, εξετάζουν και γνωματεύουν ύστερα από αίτηση του ενδιαφερόμενου, στον οποίο και παραδίδουν τη γνωμάτευση. 
Ο ΟΑΕΕ δεν συμμετέχει σε αυτήν τη διαδικασία και επομένως, δεν είναι σε θέση να γνωρίζει εάν ο συνταξιούχος υπέβαλε, ως όφειλε, αίτηση για εξέταση ή αν προσήλθε για εξέταση ή τέλος αν παρέλαβε τη γνωμάτευση και την προσκόμισε ή δεν την προσκόμισε. Υπάρχουν και περιπτώσεις συνταξιούχων που πήραν τη γνωμάτευση, η γνωμάτευση έκανε λόγο για μείωση αναπηρίας και δεν την προσκομίζουν από εκεί και πέρα, για να ρυθμιστεί και το ζήτημα της παράτασης της σύνταξής τους. Επομένως εκεί έχουμε ζήτημα υπαιτιότητας του συνταξιούχου, του δικαιούχου και βέβαια δεν πληρούται η προϋπόθεση παράτασης καταβολής σύνταξης, που κάνει λόγο για μη υπαιτιότητα του συνταξιούχου, αλλά υπαιτιότητα της υπηρεσίας.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"66097"," Ολοκληρώστε, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66098"," Γι’ αυτόν το λόγο και επειδή, όπως σας είπα, οι δομές του ΟΑΕΕ δεν είναι αυτοματοποιημένες και συνδεδεμένες με την ηλεκτρονική βάση δεδομένων του ΙΚΑ, ο ΟΑΕΕ βάζει και αυτές τις δύο προϋποθέσεις, δηλαδή να προσέλθει ο συνταξιούχος και να υποβάλει αυτός την αίτηση, προκειμένου να ενταχθεί σε αυτό το σύστημα. 
Θεωρώ ότι θα ξεπεραστεί το πρόβλημα. Ήδη έχουμε δώσει τις σχετικές οδηγίες. Εμείς μιλάμε στην εγκύκλιό μας για αποφυγή ταλαιπωρίας ήδη ταλαιπωρημένων ανθρώπων, δεν υπάρχει αμφιβολία επ’ αυτού. Το πρόβλημα θα εκλείψει, όταν οι δύο βάσεις δεδομένων αρχίσουν να «βλέπουν» η μία την άλλη. Γι’ αυτό και ο Υπουργός έκανε λόγο για ηλεκτρονική ενοποίηση των ταμείων, έτσι ώστε να μπορούν και από τον Οργανισμό Ασφάλισης Ελευθέρων Επαγγελματιών να μπουν στη βάση δεδομένων του ΙΚΑ και να παρακολουθήσουν την πορεία εξέλιξης ενός αιτήματος για εξέταση από τα ΚΕΠΑ. 
Θεωρώ ότι όταν αυτό προκύψει και στην πράξη, τότε όλα αυτά τα προβλήματα θα ξεπεραστούν.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"66099"," Κύριε Χαϊκάλη, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66100"," Κύριε Υπουργέ, η διατύπωση του νόμου όσο και των οδηγιών είναι αρκετά σαφής. Στην εγκύκλιο του Υπουργείου διευκρινίζεται ότι, αν υπάρξουν περιπτώσεις όπου οι συνταξιούχοι αναπηρίας μετά την οριστική κρίση των υγειονομικών επιτροπών δεν φέρουν συντάξιμο ποσοστό αναπηρίας ή το ποσοστό που τους δόθηκε, είναι κάτω του 67%, οι συντάξεις που τους κατεβλήθησαν, αναζητούνται άτοκα και με συμψηφισμό. 
Σε περίπτωση που συνεχίζουν να λαμβάνουν σύνταξη, ορίζεται μηνιαία παρακράτηση 20%, ενώ σε αντίθετη περίπτωση, αναζητούνται οι συντάξεις που κατεβλήθησαν, σύμφωνα με τις διατάξεις του ΚΕΔΕ, του Κώδικα Είσπραξης Δημοσίων Εσόδων. Αυτό σημαίνει ότι ο νόμος έχει προβλέψει για οποιαδήποτε παρέκκλιση εντοπιστεί και έχει ορίσει και τρόπους αντιμετώπισης. 
Επομένως οποιοσδήποτε ασφαλιστικός οργανισμός απλά, καλείται να εφαρμόσει το νόμο και όχι να διασφαλίσει εκ νέου τα διασφαλισθέντα. Ακόμα και αν ισχυριστεί ο ΟΑΕΕ ότι λόγω ελλιπούς μηχανογράφησης της υποδομής του, αδυνατεί να λειτουργήσει, υπάρχει η ΗΔΙΚΑ, η οποία με το ν. 4093/2012, υποπαράγραφος 1Α6, εδάφιο 8, καθίσταται ενιαίος φορέας ελέγχου και πληρωμών συντάξεων των δικαιούχων των φορέων κοινωνικής ασφάλισης. 
Θα μπορούσε λοιπόν κάλλιστα, να υπάρξει μέσω της ΗΔΙΚΑ και ο ΟΑΕΕ να έχει ενημερώσει ότι η παράταση αναπηρικής σύνταξης θα καταστεί δυνατή από 1-7-2013 για όλους τους δικαιούχους. 
Να σημειωθεί επίσης ότι ο ΟΑΕΕ ζητάει να καταθέσουν αίτηση με τη μορφή υπεύθυνης δήλωσης, με την οποία δεσμεύεται ο κάθε δικαιούχος για όσα ήδη ορίζει ο νόμος. Επίσης ζητά το αποδεικτικό κατάθεσης του αιτήματος εξέτασης στα ΚΕΠΑ και σε περίπτωση που έχει παρέλθει το εξάμηνο από την αίτηση του ενδιαφερομένου, πρέπει οι δικαιούχοι να πηγαίνουν στο ΚΕΠΑ και να ζητούν βεβαίωση ότι το αίτημά τους εκκρεμεί ακόμη.
Όπως καταλαβαίνετε, αυτά είναι προβλήματα τα οποία αποτελούν όχι απλώς ταλαιπωρία, αλλά ένα βάρος ασήκωτο για κάποιον ο οποίος δεν μπορεί να ταλαιπωρείται συνέχεια. 
Εγώ πιστεύω ότι λόγω αυτών των καταστάσεων που υπάρχουν, και με τη συμβολή της ΗΔΙΚΑ, που ουσιαστικά μπορεί να βοηθήσει την κατάσταση, ο ΟΑΕΕ θα πρέπει να σταματήσει αυτήν την ταλαιπωρία και να επικαλεστεί την ΗΔΙΚΑ, ώστε από 1η Ιουλίου τουλάχιστον οι συντάξεις να δίνονται κανονικά. 
Ευχαριστώ πολύ.","ΠΑΥΛΟΣ ΧΑΪΚΑΛΗΣ",533
"66101"," Ευχαριστούμε πολύ, κύριε Χαϊκάλη.
Ορίστε, κύριε Υπουργέ, έχετε το λόγο. Νομίζω ότι κι εσείς θα είστε σύντομος όπως ο κ. Χαϊκάλης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66102"," Δεν διαφωνούμε σε πολλά σημεία, κύριε Πρόεδρε.
Εδώ το βασικό είναι να αντιληφθούμε ότι όλα αυτά συμβαίνουν επειδή το ηλεκτρονικό σύστημα και η μηχανοργάνωση του ΟΑΕΕ δεν «βλέπει» το αντίστοιχο του ΙΚΑ. Έχουν δοθεί οι οδηγίες μετά από επικοινωνία με τις διοικήσεις του ΙΚΑ και του ΟΑΕΕ, προκειμένου να υπάρξει συνεργασία μεταξύ των κεντρικών τους υπηρεσιών και των υπηρεσιών μηχανοργάνωσής τους. 
Η ΗΔΙΚΑ, η Ηλεκτρονική Διαχείριση της Κοινωνικής Ασφάλισης, είναι όντως η υπηρεσία που έχει αναλάβει ως έργο να ενοποιήσει τις βάσεις δεδομένων όλων αυτών των ταμείων. 
Θεωρούμε ότι αυτή είναι μία τομή με μεγάλη σημασία που έχει προχωρήσει το Υπουργείο τους τελευταίους μήνες. Με αυτόν τον τρόπο θα εξομαλυνθεί το σύστημα, θα ομογενοποιηθούν οι κανόνες του συστήματος και ιδίως θα μπορούν τα ταμεία να έχουν επαφή μεταξύ τους ως προς τις βάσεις δεδομένων τους. Θα μου πείτε, πώς ήταν δυνατόν τόσο καιρό αυτό να μη συνέβαινε; Εντάξει, δεν είναι αυτό το μόνο από τα αδιανόητα που δεν συνέβαιναν σε αυτήν τη χώρα και μπαίνουν σε κάποια τάξη αυτόν τον καιρό. 
Θεωρούμε ότι το κεντρικό σημείο είναι να αποφευχθούν περιστατικά καταταλαιπώρησης, όπως σας είπα, μιας μερίδας συμπολιτών μας που ήδη έχουν ταλαιπωρηθεί πολύ από το σύστημα αυτό.
Από την άλλη, βέβαια, πρέπει το σύστημα να διασφαλίζει ότι δεν θα υπάρχουν καταχρηστικές συμπεριφορές, όταν έχει διαπιστωθεί ότι στο παρελθόν υπήρξαν καταχρηστικές συμπεριφορές ως προς την καταβολή, την απονομή των συντάξεων. Όλα αυτά πρέπει να τα εξασφαλίσουμε ταυτοχρόνως. 
Όπως σας είπα, θεωρώ ότι με την οδηγία που δώσαμε να συνεννοηθούν επιτέλους μεταξύ τους οι υπηρεσίες και να μπορέσει ο Οργανισμός Ασφάλισης Ελευθέρων Επαγγελματιών να συντονιστεί ως προς τη βάση δεδομένων του με το ΙΚΑ, θα λυθεί το πρόβλημα.
Το ζητούμενο είναι να μπορεί να έχει άμεσα ο ΟΑΕΕ τις λίστες με τα ονόματα των συνταξιούχων που έχουν περάσει από την Επιτροπή ΚΕΠΑ και κατ’ επέκταση να παρατείνει τη χορήγηση αναπηρικών συντάξεων που βρίσκονται κάτω από τη δική του αρμοδιότητα, χωρίς να χρειάζεται ο συνταξιούχος να μπει σε μία άλλη, γραφειοκρατικού τύπου, διαδικασία, να κάνει αίτηση και να υποβάλει τα σχετικά δικαιολογητικά. 
Έχουν δοθεί οι σχετικές οδηγίες. Θεωρώ ότι δεν είναι βέβαια αυτό το μοναδικό πρόβλημα του ΟΑΕΕ και των άλλων ασφαλιστικών ταμείων. Από τη στιγμή όμως που το ΙΚΑ -στις δομές του οποίου υπάγονται και όλα τα ΚΕΠΑ της χώρας- οδηγεί την κούρσα –ας μου επιτραπεί αυτή η έκφραση- δηλαδή έχει υπό τον έλεγχό του τη λειτουργία αυτού του συστήματος, νομίζω ότι από εκεί και πέρα και τα άλλα μικρότερα ταμεία, με τις ενέργειες που σας είπα ότι γίνονται, θα μπορέσουν να συντονιστούν.
Το ζήτημα -σας λέω για μία ακόμη φορά και κλείνω- είναι οι εστίες καταταλαιπώρησης να εκλείψουν. Αν είναι να προχωρήσουμε σε αυτήν τη χώρα και να συνεννοηθούμε και να βγάλουμε τη δουλειά που πρέπει να βγάλουμε, πρέπει να εξουδετερώσουμε αυτές τις εστίες εκνευρισμού και καταταλαιπώρησης που υπάρχουν στους διάφορους θύλακες της κοινωνίας. Και νομίζω ότι δεν υπάρχει μεγαλύτερη τέτοια εστία από τους ανθρώπους που περιμένουν εξέταση στα ΚΕΠΑ προκειμένου να αποκτήσουν παράταση –αν θέλετε- στη μοναδική πηγή εισοδήματός τους.
Όπως σας είπα, έχουν δοθεί οι οδηγίες. Εδώ είμαστε για να ελεγχόμαστε από εσάς κι εδώ είστε κι εσείς για να παρακολουθείτε κατά πόσον και οι υπηρεσίες τελικά κάνουν τη δουλειά τους, συμμορφούμενες προς τις οδηγίες που δίνει η κεντρική πολιτική ηγεσία του Υπουργείου Εργασίας.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"66103"," Ευχαριστούμε, κύριε Υπουργέ. 
Κυρίες και κύριοι συνάδελφοι, η δεύτερη με αριθμό 1599/18-6-2013 επίκαιρη ερώτηση πρώτου κύκλου του Βουλευτή Νομού Αττικής του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Μανώλη Γλέζου προς τον Υπουργό Οικονομικών, σχετικά με το Σκοπευτήριο της Καισαριανής, δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 1603/18-6-2013 επίκαιρη ερώτηση πρώτου κύκλου του Βουλευτή Λαρίσης του Λαϊκού Συνδέσμου - Χρυσή Αυγή κ. Χρυσοβαλάντη Αλεξόπουλου προς τους Υπουργούς Δημόσιας Τάξης και Προστασίας του Πολίτη και Εσωτερικών, σχετικά με την επαναφορά της αναγραφής του θρησκεύματος στις ταυτότητες, δεν θα συζητηθεί λόγω αναρμοδιότητας και διαγράφεται.
Η έβδομη με αριθμό 1595/18-6-2013 επίκαιρη ερώτηση πρώτου κύκλου της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας κ. Αλέκας Παπαρήγα προς τον Υπουργό Εθνικής Άμυνας, σχετικά με την ιδιωτικοποίηση των Ελληνικών Αμυντικών Συστημάτων, δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 1600/18-6-2013 επίκαιρη ερώτηση δευτέρου κύκλου του Βουλευτή Καστοριάς του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ευάγγελου Διαμαντόπουλου προς τον Υπουργό Αγροτικής Ανάπτυξης και Τροφίμων, σχετικά με τις ελληνοποιήσεις αγροτικών προϊόντων στον κλάδο των παραγωγών φασολιών «ΠΓΕ» στη δυτική Μακεδονία, δεν θα συζητηθεί λόγω κωλύματος του κυρίου Υπουργού και διαγράφεται.
Η τρίτη με αριθμό 1592/18-6-2013 επίκαιρη ερώτηση δευτέρου κύκλου του Βουλευτή Αρκαδίας του Πανελλήνιου Σοσιαλιστικού Κινήματος κ. Οδυσσέα Κωνσταντινόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη στήριξη ελληνικών επιχειρήσεων, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 1602/18-6-2013 επίκαιρη ερώτηση δευτέρου κύκλου της Βουλευτού Δωδεκανήσου των Ανεξάρτητων Ελλήνων κ. Τσαμπίκας (Μίκας) Ιατρίδη προς τους Υπουργούς Ναυτιλίας και Αιγαίου και Εξωτερικών, σχετικά με τη μη εφαρμογή της ελληνοτουρκικής συμφωνίας από πλοία υπό τουρκική σημαία, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 1594/18-6-2013 επίκαιρη ερώτηση δευτέρου κύκλου της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Ναυτιλίας και Αιγαίου, σχετικά με την υδροδότηση άνυδρων νησιών κατά τη θερινή περίοδο, δεν θα συζητηθεί λόγω κωλύματος του κυρίου Υπουργού και διαγράφεται.
Η έβδομη με αριθμό 1596/18-6-2013 επίκαιρη ερώτηση δευτέρου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Εσωτερικών, σχετικά με τους δημοτικούς παιδικούς και βρεφικούς σταθμούς της χώρας, δεν θα συζητηθεί λόγω κωλύματος του κυρίου Υπουργού και διαγράφεται.
Τέλος, η πέμπτη με αριθμό 1604/18-6-2013 επίκαιρη ερώτηση δεύτερου κύκλου του Βουλευτή Σερρών του Λαϊκού Συνδέσμου - Χρυσή Αυγή κ. Αρτέμιου Ματθαιόπουλου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με το Ταμείο Εγγύησης Καταθέσεων και Επενδύσεων (ΤΕΚΕ) και την εγγύηση καταθέσεων μέχρι του ποσού των 100.000 ευρώ, δεν θα συζητηθεί λόγω κωλύματος του κυρίου Υπουργού και διαγράφεται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66104"," Κύριε Πρόεδρε, θα ήθελα το λόγο επί της διαδικασίας για ένα λεπτό.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"66105"," Ορίστε, κύριε Ματθαιόπουλε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66106"," Είναι πλέον ηλίου φαεινότερον το γεγονός ότι η άσκηση των κοινοβουλευτικών μας καθηκόντων προκαλεί πονοκέφαλο και στα κυβερνητικά στελέχη, πόσω μάλλον δε στο Υπουργείο Οικονομικών, το οποίο…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"66107"," Κύριε Ματθαιόπουλε, …","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66108"," Ένα λεπτό να τελειώσω. Δεν θα χρειαστώ παραπάνω.
Είναι η πέμπτη φορά που ακυρώνεται επίκαιρη ερώτηση σχετικά με το θέμα της εγγύησης των καταθέσεων των Ελλήνων πολιτών στις ελληνικές τράπεζες με το πρόσχημα του κωλύματος του Υπουργού.
Ο κύριος Υπουργός απάντησε προηγουμένως σε ερώτηση Βουλευτού κόμματος της συγκυβέρνησης, θα απαντήσει σε δέκα λεπτά σε επίκαιρη επερώτηση της Αξιωματικής Αντιπολίτευσης και δεν θα απαντήσει στη Χρυσή Αυγή. Αυτό λέει πολλά. 
Δεν μπορώ να δεχθώ τη δικαιολογία του κωλύματος όταν ο Υπουργός βρίσκεται εδώ και δεν απαντά. Πρέπει να πάρουμε μια απάντηση. Θα απαντηθεί ποτέ αυτή η ερώτηση, ναι ή όχι; Αν όχι, σημαίνει ότι τελικά το «κούρεμα» των καταθέσεων είναι πολύ πιθανό.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"66109"," Κύριε Πρόεδρε, αυτή δεν είναι εικόνα Βουλής.","ΠΑΝΑΓΙΩΤΗΣ ΛΑΦΑΖΑΝΗΣ",279
"66110"," Κύριοι συνάδελφοι, είδατε ότι το Προεδρείο επεσήμανε το ότι οι Υπουργοί δεν έρχονται. Δεν ήσασταν, κύριε Λαφαζάνη, στην αρχή. Επισημάναμε ότι από τις δεκατέσσερις ερωτήσεις απαντήθηκαν οι δύο, εκ των οποίων βέβαια οι τρεις δικαιολογημένα δεν απαντήθηκαν και οι εννέα δεν απαντήθηκαν λόγω κωλύματος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66111"," Αυτή δεν είναι εικόνα Βουλής πάντως, κύριε Πρόεδρε!","ΠΑΝΑΓΙΩΤΗΣ ΛΑΦΑΖΑΝΗΣ",279
"66112"," Ξέρετε ότι ούτε δικιά σας ούτε δικιά μου ευθύνη είναι. Μην το συνεχίζετε. Πολλές φορές νομίζω ότι η σιωπή μας είναι καλύτερη από το να μιλάμε.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Έχω την τιμή να ανακοινώσω στο Σώμα ότι η Διαρκής Επιτροπή Παραγωγής και Εμπορίου καταθέτει τις εκθέσεις της στα σχέδια νόμου του Υπουργείου Αγροτικής Ανάπτυξης και Τροφίμων:
α) «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Σερβίας για συνεργασία στον τομέα της γεωργίας» και
β) «Κύρωση του Μνημονίου Συνεργασίας μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Τροφίμων της Δημοκρατίας της Βουλγαρίας στην ανάπτυξη της ποιότητας και ασφάλειας στην παραγωγή και διακίνηση των αγροτικών προϊόντων και τροφίμων».","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66113"," Κυρίες και κύριοι συνάδελφοι, εισερχόμαστε στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμόν 37/28/27-5-2013 επίκαιρη επερώτηση των Βουλευτών της Κοινοβουλευτικής Ομάδας του ΣΥΡΙΖΑ - ΕΚΜ κ.κ. Ευκλείδη Τσακαλώτου, Ιωάννη Δραγασάκη, Γεωργίου Σταθάκη, Όλγας-Νάντιας Βαλαβάνη, Δημητρίου Γάκη, Δημητρίου Γελαλή, Κωνσταντίνου Δερμιτζάκη, Μαρίας Διακάκη, Ευάγγελου Διαμαντόπουλου, Ζεϊμπέκ Χουσεϊν, Αικατερίνης Ιγγλέζη, Παναγιώτη Λαφαζάνη, Αλέξανδρου Μεϊκόπουλου, Στέφανου Σαμοΐλη, Δημητρίου Παπαδημούλη, Ευαγγελίας Αμμανατίδου-Πασχαλίδου και Ευγενίας Ουζουνίδου προς τον Υπουργό Οικονομικών, σχετικά με τον έλεγχο και τη φορολόγηση των υπεράκτιων (offshore) εταιρειών.
Πριν δώσω το λόγο στον πρώτο από τους επερωτώντες Βουλευτές, ενημερώνω το Σώμα ότι για την παρούσα συζήτηση της επίκαιρης επερώτησης ορίζονται ως Κοινοβουλευτικοί Εκπρόσωποι από το Λαϊκό Σύνδεσμο- Χρυσή Αυγή ο Βουλευτής Σερρών κ. Αρτέμις Ματθαιόπουλος, από τη Δημοκρατική Αριστερά ο Βουλευτής Ευβοίας κ. Δημήτριος Αναγνωστάκης και από το Κομμουνιστικό Κόμμα Ελλάδας ο Βουλευτής Β΄ Αθήνας κ. Σπυρίδων Χαλβατζής. Οι Κοινοβουλευτικοί Εκπρόσωποι των υπολοίπων κομμάτων παραμένουν ως έχουν. 
Το λόγο έχει ο πρώτος εκ των επερωτώντων Βουλευτών, κ. Ευκλείδης Τσακαλώτος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66114"," Ευχαριστώ, κύριε Πρόεδρε.
Πολύ σωστά, κύριε Πρόεδρε, επισημάνατε πόσο έχει πέσει η επίδοση της Κυβέρνησης στο να απαντάει σε ερωτήσεις, είναι κάτω από το 20% πια. Θέλω, όμως, να σας καθησυχάσω ότι αυτή η επίδοση είναι καλύτερη από την επίδοση που έχουν όσον αφορά το να μαζέψουν τους φόρους και ιδιαίτερα να μαζέψουν τους φόρους από τους πλουσίους, που είναι και το θέμα μας σήμερα.
Χθες το βράδυ έβγαινε ο ένας Υπουργός μετά τον άλλο για να μας καθησυχάσουν ότι δεν υπάρχει πρόβλημα και ότι συνεχίζουμε με τις μεταρρυθμίσεις.
Θέλω να πω στον κύριο Υπουργό ότι το πρόβλημά σας δεν είναι ότι δεν έχετε κάνει αρκετές μεταρρυθμίσεις. Το πρόβλημά σας είναι ότι έχει αλλάξει το τι σημαίνει η ίδια η λέξη «μεταρρύθμιση». Σε μία παλαιότερη εποχή «μεταρρύθμιση» σήμαινε το κοινωνικό κράτος, η προστασία των εργαζομένων από την ασυδοσία της αγοράς, σήμαινε αυξήσεις των κοινωνικών υπηρεσιών και τώρα σημαίνει ακριβώς το αντίθετο. Η μεταρρύθμιση τώρα είναι αυτό που σας δημιουργεί το πολιτικό πρόβλημα. Μεταρρύθμιση σημαίνει ότι πια δεν μπορείτε να αντιπροσωπεύσετε την κοινωνική βάση που είχε και το ΠΑΣΟΚ και η Νέα Δημοκρατία, το λαϊκό κομμάτι, γιατί ακριβώς δεν έχετε καμμία ατζέντα για τις συντάξεις, τους μισθούς και το κοινωνικό κράτος. 
Θέλω να πω ότι το θέμα που συζητάμε σήμερα για τη φοροασυλία των πλουσίων, μέσα από τις offshore και τις εταιρείες-«φάντασμα», είναι πολύ μεγάλο μέρος της κρίσης, έχει να κάνει με το πώς φτάσαμε στην κρίση πριν από το 2008. Είναι κι ένα πολύ μεγάλο μέρος τού γιατί δεν μπορέσατε να αντιμετωπίσετε την κρίση μετά. 
Αποτελεί ένα βασικό όχημα, που επιτρέπει στα πλουσιότερα στρώματα της ελληνικής κοινωνίας να μην πληρώνουν αυτά που τους αναλογούν. Το γεγονός ότι οι κυβερνήσεις στην Ελλάδα, ακόμα και πριν από το μνημόνιο, συμπεριλαμβανόμενης της τωρινής, έχουν κάνει επί της ουσίας ελάχιστα πράγματα, αν δεν έχουν ευνοήσει αυτό το καθεστώς, δείχνει την ταξικότητα της πολιτικής. 
Αρχίζω με το μέγεθος του προβλήματος. Σύμφωνα με τα στοιχεία της Διεθνούς Σύμπραξης Ερευνητών Δημοσιογράφων, το ύψος του εκτιμώμενου ποσού που κατέχουν αυτές οι εταιρείες παγκοσμίως ανέρχεται σε 32 δισεκατομμύρια δολάρια. Σύμφωνα με το OXFAM, μία γνωστή βρετανική μη κυβερνητική οργάνωση, εκτιμάται ότι 18,5 τρισεκατομμύρια δολάρια κατέχουν ιδιώτες σε φορολογικούς παραδείσους, εκ των οποίων τα 2/3 είναι σε περιοχές που συνδέονται με κράτη-μέλη της Ευρωπαϊκής Ένωσης. Δεν είναι μόνο τα Νησιά Κέιμαν και οι Παρθένες Νήσοι, αλλά είναι κι οι χώρες της Ευρωπαϊκής Ένωσης, το Σίτι στο Λονδίνο, το Λουξεμβούργο, που είναι η πηγή αυτού του κακού. 
Συνεχίζω με τις επιπτώσεις: Ασκείται τρομακτική πίεση στη δημοσιονομική πολιτική και το κοινωνικό κράτος. Η απώλεια φορολογικών εσόδων, είτε παράνομα είτε νομότυπα, οδηγεί σε αύξηση της φορολογικής επιβάρυνσης για τα φτωχότερα και τα μεσαία στρώματα, καθώς και σε μείωση των δημόσιων δαπανών. 
Όλοι ξέρουμε τώρα, παρά αυτά που μας έλεγε ο κυρίαρχος λόγος, ότι η μεγάλη απόκλιση της Ελλάδας στα δημοσιονομικά δεν ήταν από τη μεριά των δαπανών αλλά ήταν από τη μεριά των εσόδων. 
Ένα επίσης σημαντικό ζήτημα που συνδέεται με τη δραστηριότητα των offshore, είναι οι τιμές των εισαγόμενων προϊόντων, είτε μιλάμε για πολυεθνικές είτε ακόμα και για μικρές εισαγωγικές επιχειρήσεις. Στήνοντας μία εταιρεία offshore, ακόμα και εντός της ΕΕ, μπορεί κανείς να ξεκινήσει μία σειρά «τριγωνικών» συναλλαγών, όπου εκτός από τη φοροδιαφυγή, οι τιμές των προϊόντων καταλήγουν να είναι πολύ υψηλότερες. 
Το βασικό όμως από τις συνέπειες είναι η μεγάλη ανισότητα. Ο ΟΟΣΑ πριν από λίγες ημέρες μας είπε τι αυξήσεις είχαμε σε όλες τις χώρες του ΟΟΣΑ πριν από το 2010. Ακόμα και στην Αμερική του Ομπάμα, μετά από την κρίση, έχουμε τα πρώτα στοιχεία που μας λένε ότι στα τρία χρόνια μετά το 2010, το εισόδημα του πιο πλούσιου 1% του πληθυσμού αυξήθηκε 11,6% ενώ αυτό του υπόλοιπου 99% αυξήθηκε μόλις 0,2%.
Ξέρετε, κύριε Υπουργέ, ότι οι πλούσιοι και η ελίτ πια απομονώνονται από την υπόλοιπη χώρα. Δεν πάνε στα ίδια νοσοκομεία, τα παιδιά τους δεν πάνε στα ίδια σχολεία, στην ουσία δεν μετέχουν σ’ αυτήν την κοινωνία, δεν καταλαβαίνουν τα προβλήματα. Πολύ συχνά δεν ζουν σ’ αυτήν τη χώρα και πολλές φορές –το λέω ως μεταφορικό σχήμα- «είναι αλλού». Δεν κατανοούν τα προβλήματα και εκμεταλλεύονται έναν από τους κανόνες της κοινωνικής επιστήμης, ότι αργά ή γρήγορα η οικονομική δύναμη μετατρέπεται σε πολιτική δύναμη. Οι πλούσιοι και η ελίτ, οι μεγάλες επιχειρήσεις όχι μόνο ευνοούνται από τις ρυθμίσεις για τις offshore, αλλά πολύ συχνά συμμετέχουν στη διαμόρφωση της πολιτικής. 
Στις χώρες που ξέρουμε ότι υπάρχει μεγαλύτερη διαφάνεια, όπως είναι η Βρετανία, όλες οι μεγάλες επιχειρήσεις είχαν σημαντικότατη συμμετοχή στη διαμόρφωση του νομικού πλαισίου. Αυτό είναι πους τους δίνει αυτήν τη δύναμη και τη δυνατότητα να συνεχίζουν αυτήν τη φοροδιαφυγή και τη φοροαποφυγή. 
Θα ήθελα μάλιστα να σας ρωτήσω, κύριε Μαυραγάνη -επειδή έχετε και την εμπειρία και από τις δύο μεριές και από την εμπειρία σας στον ιδιωτικό τομέα, όπου ασχολιόσασταν με τη φορολογία και τώρα με την Κυβέρνηση- αν κατανοείτε αυτήν τη μεγάλη διαφορά ισχύος μεταξύ των μεγάλων επιχειρήσεων, των ελίτ και των κυβερνήσεων και των φοροτεχνικών υπηρεσιών του κράτους που μαζεύουν φόρους. Οι φορολογικές αρχές αισθάνονται ότι πάντα έχουν λιγότερο κόσμο και πάντα λιγότερα όπλα και αυτό ισχύει για τις αναπτυγμένες χώρες, όπως είναι η Αμερική και η Βρετανία. Μπορούμε όλοι να φαντασθούμε τι συμβαίνει στις χώρες του Νότου και ιδιαίτερα στην Ελλάδα.
Περνάω τώρα στις δικαιολογίες. Μια από τις δικαιολογίες είναι πάντα ότι η φοροδιαφυγή και η φοροαποφυγή είναι σαν φυσικό φαινόμενο, αποτέλεσμα της παγκοσμιοποίησης, ότι οι κυβερνήσεις μπορούν να κάνουν λίγα πράγματα, αλλά δεν μπορούν είτε γιατί η φορολογία είναι υπόθεση των κρατών-μελών είτε επειδή υπάρχει εθνική κυριαρχία είτε υπάρχει η επίκληση του δικαιώματος στην εχεμύθεια. Δεν είναι έτσι, όμως, κύριε Μαυραγάνη. 
Φθάσαμε σε αυτό το επίπεδο με τις offshore και τη δυνατότητα των πλουσίων να μπορούν να φοροδιαφεύγουν, ακριβώς γιατί είχαμε είκοσι, τριάντα χρόνια νεοφιλελευθερισμού. Αυτό το καθεστώς είναι που έσπρωξε την απορρύθμιση, την ιδεολογία ότι πρέπει να κάνουμε οτιδήποτε είναι δυνατόν, για να βοηθήσουμε τις επιχειρήσεις. Είχαμε το καθεστώς του φορολογικού ανταγωνισμού. Είχαμε μία Ευρωπαϊκή Ένωση που δεν επένδυσε στη θετική ολοκλήρωση, δημιουργώντας θεσμούς που θα μπορούσαν να αντιμετωπίσουν το πρόβλημα της φοροαποφυγής και της φοροασυλίας. Είχαμε το καθεστώς της αρνητικής ενοποίησης, όπου το βασικό ήταν να βγάλουμε από πάνω όλους τους περιορισμούς που επέτρεπαν στις επιχειρήσεις τουλάχιστον να έχουν κάποια κοινωνική ευαισθησία. Αυτό που είχαμε όλη την προηγούμενη περίοδο ήταν κλείσιμο των ματιών σ’ αυτές τις επιχειρήσεις με μικρές πράξεις και με πολύ μεγάλη απραξία. 
Έχει αποδειχθεί εκ των πραγμάτων ότι οι διεθνείς πρωτοβουλίες που έχουν παρθεί ως τώρα στο πλαίσιο της Ευρωπαϊκής Ένωσης και του ΟΟΣΑ, δεν έχουν καταφέρει επί τους ουσίας να ανατρέψουν αυτό το φαινόμενο. Το πιο χαρακτηριστικό παράδειγμα είναι οι συμβάσεις αποφυγής διπλής φορολογίας με το πρότυπο του ΟΟΣΑ. Αυτές οι συμβάσεις είναι κομμένες και ραμμένες στα μέτρα των πολυεθνικών επιχειρήσεων. Δεν θα μπω σε λεπτομέρειες. Θα αναφέρω μόνο το θέμα του ορισμού της μόνιμης εγκατάστασης, του βασικού εργαλείου δηλαδή για την αποφυγή καταβολής φόρου. Εύχομαι τουλάχιστον να έχει η χώρα μας εκμεταλλευθεί τη δυνατότητα της ρήτρας switch over που προβλέπει ο ΟΟΣΑ, ώστε να κλείσει κάποιο παράθυρο φοροαποφυγής, δηλαδή ότι αν δεν υπάρχει φόρος σε ένα μέρος, να μπορεί η άλλη χώρα, η άλλη περιφέρεια να φορολογήσει. 
Θέλω να σας πω τώρα τις διάφορες ερωτήσεις που σας έχουμε θέσει. Πόσες offshore έχετε ελέγξει και τι έσοδα έχετε αποκομίσει; Γνωρίζετε σε πόσες ελληνικές επιχειρήσεις συμμετέχουν ως μέτοχοι εταιρείες offshore; Αν όχι, σκοπεύετε να κάνετε υποχρεωτική αυτήν τη δήλωση; Θα φτιάξετε ένα μητρώο για την καταγραφή των offshore επιχειρήσεων που διαπραγματεύονται με οποιονδήποτε τρόπο στην Ελλάδα; Γνωρίζετε τον όγκο των συναλλαγών της χώρας με φορολογικούς παραδείσους; Πρόσφατα μάθαμε ότι ο τέταρτος μεγαλύτερος εξαγωγικός εταίρος της χώρας μας είναι το Γιβραλτάρ. Τι ακριβώς εξάγουμε εκεί; Αγάπησε αυτή η πολυπληθής χώρα το ελαιόλαδο και το ελληνικό κρασί και τα καταναλώνει μανιωδώς; Έχετε ελέγξει τι κάνουν οι τράπεζες για τη μεταφορά χρημάτων στο εξωτερικό; Υπάρχουν και πολλές άλλες ερωτήσεις. 
Το ουσιαστικό, όμως, κύριε Μαυραγάνη –και θα σας το πω με κάθε ειλικρίνεια- είναι ότι ο ελληνικός λαός δεν έχει πια προσδοκίες. Και δεν έχει προσδοκίες, γιατί ξέρει ότι εάν είχατε μια σοβαρότητα και θέλατε να κάνετε κάποιο συμβιβασμό, να υπάρχει η ελίτ που την υποστηρίζετε, να υπάρχουν οι πλούσιοι που τους υποστηρίζετε, αλλά να έχουν κάποια συμμετοχή και αυτοί σε αυτήν την κοινωνία, να είναι και αυτοί μέρος της κοινωνίας και να πληρώνουν, θα είχατε αρχίσει τα μνημόνια με το φορολογικό. Δεν θα το αφήνετε στο τέλος, χωρίς καμμία παρέμβαση. Ακόμα περιμένουμε τις φορολογικές παρεμβάσεις.
Η κρίση που είχατε χθες, η κρίση που είχαν όλες οι μνημονιακές κυβερνήσεις όλο αυτόν τον καιρό ήταν γιατί ακριβώς δεν υπάρχει το έδαφος για οποιοδήποτε κοινωνικό συμβόλαιο. Δεν υπάρχει το έδαφος κάποιου συμβιβασμού όταν το μνημόνιο δημιουργεί ακόμα μεγαλύτερες ανισότητες, ακόμα μεγαλύτερες διακρίσεις και αυξάνει ακόμα περισσότερο τη δύναμη των ελίτ. Και όταν αυξάνεται αυτή η δύναμη, είναι ουτοπία να πιστεύετε ότι κάποια στιγμή θα τους πείσετε να είναι και αυτοί λίγο πιο κοινωνικοί και κάποια στιγμή να πληρώσουν και αυτοί κάποιους φόρους.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΚΛΕΙΔΗΣ ΤΣΑΚΑΛΩΤΟΣ",510
"66115"," Κι εμείς ευχαριστούμε.
Κύριε συνάδελφε, έκανα λάθος προηγουμένως και σας έδωσα το χρόνο τού Κοινοβουλευτικού σας Εκπροσώπου κ. Λαφαζάνη. Δεν πειράζει, όμως, χαλάλι σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66116"," Αλλά θα έχω δευτερολογία.","ΕΥΚΛΕΙΔΗΣ ΤΣΑΚΑΛΩΤΟΣ",510
"66117"," Βεβαίως, θα έχετε άλλα πέντε λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66118"," Κύριε Πρόεδρε…","ΕΥΚΛΕΙΔΗΣ ΤΣΑΚΑΛΩΤΟΣ",510
"66119"," Γιατί να μην είμαστε; Τη δημοκρατία υπηρετείτε και υπηρετούμε. Στο χώρο της δημοκρατίας είμαστε. Ο πιο παλιός αγωνιστής της δημοκρατίας είναι παρών, μπροστά, τον βλέπουμε και συμμαζευόμαστε, συμμορφωνόμαστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66120"," …(Δεν ακούστηκε)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"66121"," Εάν τον βλέπουν όλοι, δεν θα είναι και σωστό. Καλύτερα να τον βλέπουν οι πολλοί.
Το λόγο έχει ο κ. Δραγασάκης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66122"," Ευχαριστώ, κύριε Πρόεδρε, και χαίρομαι που μιλάω στο ιδανικό Κοινοβούλιο, στον ιδανικό χώρο της Δημοκρατίας.
Σ’ ότι αφορά το θέμα της συζητούμενης επερώτησης, οι διαπιστώσεις έγιναν ήδη. Θα ήθελα να επαναλάβω ότι συζητούμε για μία από τις σημαντικότερες μορφές φοροδιαφυγής και την πιο επικίνδυνη, διότι διεξάγεται με τη χρήση διεθνών εργαλείων και μέσων. Δηλαδή, πέρα από τη φοροδιαφυγή που γίνεται εντός της Ελλάδας, έχουμε τη φοροδιαφυγή η οποία διευκολύνεται από τα εργαλεία που η ίδια η νεοφιλελεύθερη παγκοσμιοποίηση προσφέρει, δηλαδή την ελεύθερη κίνηση κεφαλαίων, τους φορολογικούς παραδείσους, την ανωνυμία, την ασυλία κ.λπ.. 
Οι μορφές είναι δύο: 
Η πρώτη είναι η απόκρυψη εισοδημάτων -κυρίως πλουσίων- σε φορολογικούς παραδείσους ή χώρες με ειδικά καθεστώτα. 
Η δεύτερη μορφή είναι η δυνατότητα των πολυεθνικών να μην πληρώνουν φόρο πουθενά, αξιοποιώντας ακριβώς τη δυνατότητα τριγωνικών ή πολυγωνικών σχέσεων, όπως λέγονται. 
Αυτή είναι η μία διαπίστωση.
Η δεύτερη διαπίστωση, όμως, είναι ότι ταυτόχρονα έχουμε τη χρεοκοπία κάθε πολιτικής που εφαρμόστηκε διεθνώς για την αντιμετώπιση αυτού του προβλήματος. Η πολιτική που εφαρμόστηκε έως τώρα είχε να κάνει με τη λεγόμενη ανταλλαγή πληροφοριών κατόπιν αιτήματος. 
Πρόσφατες μελέτες του ΟΟΣΑ απέδειξαν, κύριε Υπουργέ –και πιστεύω ότι το γνωρίζετε- ότι αυτή η πολιτική δεν απέδωσε. Και αυτό αποδεικνύεται από το ότι τα ποσά που ήταν στους φορολογικούς παραδείσους παραμένουν και το πολύ-πολύ άλλαξαν φορολογικό παράδεισο.
Μια ακόμη διαπίστωση είναι ότι ενώ παλιότερα μόνο η Αριστερά και κάποιες οργανώσεις, όπως το ATTACK ή η OXFAM και άλλοι, μιλούσαν για το θέμα αυτό, τα τελευταία χρόνια, υπό την πίεση των κοινωνιών και των αγώνων των λαών, το πρόβλημα αυτό καταλαμβάνει κεντρική θέση ανάμεσα στα ενδιαφέροντα όλων των διεθνών οργανισμών, του Οργανισμού Ηνωμένων Εθνών, του Συμβουλίου της Ευρώπης, ακόμη και του ΟΟΣΑ, ακόμα και του G8 το οποίο προχθές συνεδρίασε ειδικά γι’ αυτό το θέμα και θα αναφερθώ σε αυτό.
Με βάση, λοιπόν, αυτές τις διαπιστώσεις, υπάρχουν λύσεις στο πρόβλημα ή είναι κάτι μοιραίο; Λύσεις υπάρχουν κι έχουν διατυπωθεί από τους διεθνείς οργανισμούς στους οποίους αναφέρθηκα. 
Πρώτον, αντί να έχουμε ανταλλαγή πληροφοριών κατόπιν αιτήματος, να γίνεται αυτόματη ανταλλαγή πληροφοριών. Εφόσον έρθει στην Ελλάδα ένας ξένος πολίτης και έχει περιουσιακά στοιχεία στην Ελλάδα, αυτόματα η Ελλάδα πρέπει να ενημερώσει τη χώρα προέλευσης, στην οποία είναι πολίτης ο εν λόγω φορολογούμενος.
Αντίστοιχα, όταν ένας Έλληνας πάει στη Γερμανία, στην Αυστρία, στο Λουξεμβούργο, στο Γιβραλτάρ και ανοίγει ένα λογαριασμό, η Ελλάδα να ενημερώνεται. Αυτή είναι η πρώτη λύση.
Η δεύτερη λύση είναι να υπάρξει ένα πανευρωπαϊκό και, ει δυνατόν, παγκόσμιο περιουσιολόγιο των πλουσίων. Διότι δεν είναι μόνο οι καταθέσεις. Είναι και άλλα περιουσιακά στοιχεία που μέσω των καταθέσεων μπορεί να αποκτά ένας φορολογούμενος σε τρίτη χώρα.
Η τρίτη λύση είναι να υπάρξουν νέοι κανόνες για τη λειτουργία και τη φορολόγηση των πολυεθνικών ομίλων. Να φορολογούνται, δηλαδή, ως όμιλοι, να υπάρχει διαφάνεια τι κάνουν στην κάθε χώρα και τι πληρώνουν στην κάθε χώρα.
Ποια είναι η στάση των G8 απέναντι σε αυτά τα προβλήματα; Αναγνωρίζουν το πρόβλημα, σε όλες τις διαστάσεις του μάλιστα. Αυτά, όμως, που διατυπώνουν ως προτάσεις είναι ευχές και όχι μέτρα υλοποιήσιμης πολιτικής. Αναγνωρίζουν -έμμεσα τουλάχιστον- ακόμη και την ανάγκη να υπάρξει, όπως είπα, ένα παγκόσμιο περιουσιολόγιο πλουσίων. Δεν συνοδεύεται, όμως, η αναγνώριση αυτή από δεσμευτικά μέτρα υλοποιήσιμης της πολιτικής. Ανατέθηκε σε κάποιες χώρες να μελετήσουν τέτοια μέτρα και να τα παρουσιάσουν σε επόμενη σύνοδο.
Τι κάνουμε εμείς ως χώρα; 
Κύριε Υπουργέ, πρέπει να αναγνωρίσουμε -και εσείς αν θέλετε μπορείτε να το κάνετε- ότι είμαστε γυμνοί. Γυμνοί! Πείτε τι παραλάβατε. Διότι το τι θα παραδώσετε, θα το πούμε εμείς αργότερα. Πείτε τι παραλάβατε εσείς. Πείτε, δηλαδή, ότι επί είκοσι χρόνια αυτοί που κυβερνούσαν αυτόν τον τόπο -συνειδητά κατά την άποψή μου- άφησαν αθωράκιστη τη χώρα έναντι αυτών των φαινομένων, για να εξυπηρετούν την πλούσια πελατεία τους. Είμαστε χώρα χωρίς υποδομές, χωρίς στελέχη, χωρίς κατάλληλες υπηρεσίες και οι όποιοι άνθρωποι, βασανιστικά, προσπαθούν κάτι να κάνουν, το κάνουν μέσα σε αντίξοες συνθήκες.
Αναγνωρίζοντας, λοιπόν, το πρόβλημα έχουμε μία ευκαιρία να αξιοποιήσουμε αυτήν την τάση που διαγράφεται, ανεξάρτητα από το πώς θα εξελιχθεί τελικά, και να διεκδικήσουμε έναν ρόλο πρωτοπόρου σε αυτό το θέμα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Δ΄ Αντιπροέδρου της Βουλής)
Ολοκληρώνω, κύριε Πρόεδρε.
Θα πρέπει, δηλαδή, να ετοιμαστεί ένα συνολικό σχέδιο δράσης: Τι υποδομές χρειαζόμαστε, τι μέσα χρειαζόμαστε για να αντιμετωπίσουμε αυτό το πρόβλημα, αρχίζοντας από σήμερα.
Δεύτερον, θα πρέπει να δημιουργηθεί η υποδομή ούτως ώστε να μπορούμε εμείς, ως χώρα, να ανταποκριθούμε σε αυτό που διαγράφεται ως προοπτική, δηλαδή την αυτόματη ανταλλαγή πληροφοριών και στοιχείων. Για να το κάνουμε, όμως, αυτό πρέπει να έχουμε περιουσιολόγιο, πρέπει να ξέρουμε τα περιουσιακά στοιχεία όλων των κατοίκων αυτής της χώρας. Επομένως αυτό είναι κάτι το οποίο θα βοηθήσει ως υποδομή.
Έχοντας αυτό ως σχέδιο, υπάρχουν μέτρα που από σήμερα -όπως είπε και ο συνάδελφος Τσακαλώτος πριν- μπορούσαν και έπρεπε να έχουν γίνει. Δεν γίνονται όμως. 
Εδώ θέλω να υπογραμμίσω τα εξής: 
Πρώτον, το μέγεθος και τη σοβαρότητα του προβλήματος και την παγκόσμια διάστασή του. 
Δεύτερον, μία αλλαγή τάσης που διαγράφεται διεθνώς για λόγους που δεν είναι του παρόντος να αναλυθούν. 
Τρίτον, το πλαίσιο αυτό να γίνει η δική μας δυνατότητα για να αναπτύξουμε μια πρωτοπόρα πολιτική και να κερδίσουμε ένα μέρος από το χαμένο έδαφος που έχουμε χάσει στο παρελθόν.
Εσείς ειδικά, κύριε Υπουργέ, που είστε ένας καινούργιος Υπουργός, ας το πω έτσι -με αυτήν την έννοια- πραγματικά έχετε μια ευθύνη, αν θέλετε, να ενημερώσετε το Σώμα για την εγκληματική ολιγωρία που υπήρξε τώρα και να πείτε τις όποιες σκέψεις έχετε και τι θα κάνετε από εδώ και πέρα.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΙΩΑΝΝΗΣ ΔΡΑΓΑΣΑΚΗΣ",137
"66123"," Κι εμείς ευχαριστούμε, κύριε συνάδελφε.
Το λόγο έχει ο συνάδελφος, Βουλευτής Λάρισας, κ. Δημήτρης Γελαλής για πέντε λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66124"," Κύριε Πρόεδρε, μπορώ να έχω και το χρόνο της δευτερολογίας μου τώρα;","ΔΗΜΗΤΡΗΣ ΓΕΛΑΛΗΣ",85
"66125"," Δεν θα σας χαλάσω το χατίρι. Αλλά μετά δεν θα ζητήσετε το λόγο πάλι.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66126"," Όχι, βέβαια. Δεν υπάρχει τέτοιο θέμα. 
Ευχαριστώ, κύριε Πρόεδρε.
Γνωρίζουμε ότι από τη δεκαετία του ’80 είχε παρατηρηθεί και στην Ευρώπη και στη χώρα μας μια υπερσυγκέντρωση κεφαλαίων, τα οποία επιζητούσαν διέξοδο. 
Η επιθυμία, ο πόθος του κεφαλαίου είναι να αυξήσει τα κέρδη και αντίστοιχα να μειώσει τη φορολογία, έως και να τη μηδενίσει. 
Η λειτουργία είναι πολύ απλή: δημιουργούμε εταιρείες σε πολλές χώρες, βάζουμε αχυράνθρωπους, βάζουμε τράπεζες, βάζουμε άλλες εταιρείες, ούτως ώστε μέσα από αυτήν τη διαδικασία να μεταφέρουμε σε φορολογικούς παραδείσους τα κέρδη και να έχουμε το αποτέλεσμα της έως και μηδενικής φορολογίας.
Το ανέφερε και πριν ο εισηγητής μας. Είναι το παιχνίδι των διαδρομών από χώρα σε χώρα, από offshore σε offshore εταιρεία, το οποίο έχει ως αποτέλεσμα να μειώνει το κόστος, να μεταφέρει τα έσοδα στους φορολογικούς παραδείσους και να έχουμε αυτό το αποτέλεσμα της μηδενικής φορολόγησης. 
Σε αυτήν τη διαδικασία, κύριε Υπουργέ, τώρα τελευταία γνωρίζουμε ότι ακόμη και τα φάρμακα τα οποία πωλούνταν είχαν πολλαπλασιάσει την τιμή πώλησής τους. Έφθασαν, μάλιστα, μέχρι και να εικοσαπλασιαστεί η τιμή τους.
Την ίδια διαδικασία έχουμε και στο παιχνίδι της αγοραπωλησίας γης, της μεγάλης περιουσίας, όπου ακόμη και ο ίδιος ιδιοκτήτης νοικιάζει στον εαυτό του ακίνητα, ούτως ώστε με αυτόν τον τρόπο να καταστρατηγείται η διαδικασία του «πόθεν έσχες», να έχουμε φοροδιαφυγή και μέσα από όλη τη διαδικασία να μην καταβάλλονται οι αντίστοιχοι φόροι στη μεταβίβαση των ακινήτων.
Σε αυτήν τη διαδικασία είναι και η Ελλάδα. Όλο αυτό το διάστημα έχουμε και ανυπαρξία φορολογικών ελέγχων. Έχουμε κενά στους νόμους. Βλέπουμε το φαινόμενο να εμφανίζονται σαν τα μανιτάρια οι offshore εταιρείες πανελλαδικά. Εκπροσωπούνται είτε από ντόπιους είτε από ξένους είτε από δικηγόρους είτε από λογιστές είτε ακόμη και από ανεπάγγελτους. Έχουν εμφανιστεί στον Τύπο τέτοια φαινόμενα και παρ’ όλα αυτά, κύριε Υπουργέ, ούτε τα διαψεύσατε ούτε κάνατε κάποιους ελέγχους. Ο άλλος δηλώνει στη φορολογική του δήλωση ανεπάγγελτος και από πίσω έχει offshore εταιρείες.
Χαρακτηριστικό παράδειγμα στην όλη διαδικασία, όπως έχω ξαναπεί, κύριε Υπουργέ, είναι ότι στη ΔΟΥ Κρανιδίου δηλώθηκαν εκατόν ογδόντα επτά offshore εταιρείες. Βεβαίως, το μεγάλο πρόβλημα που δημιουργήθηκε ήταν στη δεκαετία των Ολυμπιακών Αγώνων και κορυφώθηκε στη διετία 2007 έως 2009.
Τι έγινε σε αυτό το χρονικό διάστημα; Είχαμε μία ΔΟΥ Κρανιδίου η οποία ήταν υποστελεχωμένη. Χρειαζόταν το διπλάσιο προσωπικό από όσες ήταν οι οργανικές θέσεις και, παρ’ όλα αυτά, εσείς τις μειώσατε και επιπλέον. Βεβαίως, όχι μόνο εσείς, αλλά και η προηγούμενη κυβέρνηση, για να είμαστε ειλικρινείς. Τις μειώσατε ακόμα περισσότερο. Ποιο ήταν το αποτέλεσμα; Να μη γίνονται έλεγχοι, να μην υπάρχει δυνατότητα, παρ’ όλο που γνωρίζατε ότι σε αυτήν τη ΔΟΥ ήταν ένα μικρό Λιχτενστάιν, παρ’ όλο που γνωρίζατε ότι αυτή η ΔΟΥ, αυτή η περιοχή έχει και μεγάλα ξενοδοχειακά συγκροτήματα, έχει και μεγάλες επιχειρήσεις και απ’ όλα.
Ήταν εκατόν ογδόντα τέσσερις offshore εταιρείες. Είχε συντάξει μία έκθεση το ΣΔΟΕ. Αυτές οι εταιρείες εμφανίζονταν με πολλά εκατομμύρια. Εταιρεία με κεφάλαιο 50.000 ευρώ εμφανιζόταν να έχει ακίνητα αξίας πολλών εκατομμυρίων ευρώ. Ένα άτομο εκπροσωπούσε έξι εταιρείες. Ένας αγρότης εκπροσωπούσε δεκατέσσερις εταιρείες. Το ΣΔΟΕ έστειλε το φάκελο στη ΔΟΥ Ναυπλίου. Η ΔΟΥ Κρανιδίου, εν τω μεταξύ, είχε κλείσει και η ΔΟΥ Ναυπλίου απέστειλε το 2012 έγγραφο στο Υπουργείο Οικονομικών, όπου δήλωνε αδυναμία να ελέγξει αυτές τις εταιρείες. Δηλαδή, από τη ΔΟΥ Κρανιδίου στη ΔΟΥ Ναυπλίου και αργότερα θα δούμε ότι κάνουμε τον κύκλο, γιατί; Για να λήξει η προθεσμία, μέχρι και να παραγραφούν τα αδικήματα.
Τι δείχνει αυτό; Δείχνει έλλειψη πολιτικής βούλησης για τον έλεγχο των εταιρειών, για τη φορολόγηση των μεγάλων εταιρειών και των offshore εταιρειών, για τον έλεγχο των φυσικών προσώπων και δείχνει, αν θέλετε, και τις παθογένειες του οικονομικού και φορολογικού συστήματος.
Όλο αυτό το διάστημα είχαμε υποστελέχωση του φορολογικού μηχανισμού, πολιτική χειραγώγησης και παρεμβάσεις από τα δύο κόμματα και από το δικό σας κόμμα και από το ΠΑΣΟΚ πριν. Έχουμε πλήρη έλλειψη κεντρικού σχεδιασμού και ελεγκτικού έργου, έχουμε ατελέστατη μηχανοργάνωση, μηδενική εκπαίδευση του προσωπικού και των ελεγκτών όσον αφορά το θέμα των offshore εταιρειών.
Βέβαια, όλα αυτά συνεχίζονται μέχρι και σήμερα. Δεν τα λέμε μόνο εμείς, τα λέει και το ίδιο το όργανο των εφοριακών. Γνωρίζετε πολύ καλά ότι μας τα είπε όταν ήρθε ο εκπρόσωπος της ΠΟΕ-ΔΟΥ στην επιτροπή. Αντί για ολοκληρωμένο, όμως, σχεδιασμό που θα έπρεπε να έχουμε, εμείς παρακολουθούμε αυτές τις μεταβολές, οι οποίες γίνονται. 
Θα πω δυο χαρακτηριστικά παραδείγματα. Πρώτον, ΔΟΥ Μεγάλων Επιχειρήσεων. Συστάθηκε και διαλύθηκε μέσα σε ένα χρόνο. Γιατί; 
Δεύτερον. Ο Έλεγχος του Μεγάλου Πλούτου. Η έδρα του μεταφέρθηκε τρεις φορές. Στο Μαρούσι, μετά στην Καλλιθέα, μετά στο Γαλάτσι, ξαναεπέστρεψε στο Μαρούσι, δηλαδή ένας περιφερόμενος θίασος. Αυτός είναι ο έλεγχος, ο οποίος θα έπρεπε να γίνει. Να θυμίσουμε βέβαια ότι η υπηρεσία αυτή είχε μέσα και τον έλεγχο των offshore εταιρειών της ΔΟΥ Κρανιδίου.
Ακόμη ένα χαρακτηριστικό παράδειγμα, κύριε Υπουργέ, είναι ότι όλοι οι έμπειροι υπάλληλοι, με τη διαδικασία την οποία είχατε, με το ασταθές εργασιακό περιβάλλον, συνταξιοδοτήθηκαν. Δεν έχουμε πλέον ικανά στελέχη να μπορούν να κάνουν αυτούς τους ελέγχους. 
Συρρίκνωση του δημόσιου τομέα είναι η πολιτική σας και απολύσεις, όπως ζήτησε η τρόικα και ειδικά στο νευραλγικό αυτό Υπουργείο των Οικονομικών. Αυτό έχει σαν αποτέλεσμα να μην έχουμε έσοδα. Το λέτε και εσείς οι ίδιοι. Αδυναμία επομένως να αντιμετωπίσουμε και το πρόβλημα της φοροδιαφυγής. Ριζικές αλλαγές είχαμε και μέσα στις ίδιες τις υπηρεσίες, το γνωρίζετε καλύτερα από εμάς και βέβαια από την όλη διαδικασία «το μάρμαρο ποιος θα το φάει στο κεφάλι»; Θα το «φάνε» οι υπάλληλοι, όπως γίνεται πάντα. 
Ζητάμε καταπολέμηση της φοροδιαφυγής και ενίσχυση των δημοσίων φορολογικών υπηρεσιών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε.
Άμεσο και αποτελεσματικό έλεγχο των ενδοομιλικών συναλλαγών. Συγκεκριμένη νομοθεσία -που μπορούμε να την έχουμε- για τις offshore εταιρείες, έλεγχο των συναλλαγών, κατάργηση των εξαιρέσεων και του «πόθεν έσχες».
 Θα πω και κάτι χαρακτηριστικό, κύριε Υπουργέ, επειδή γνωρίζω και την ευαισθησία σας. Πριν από ένα χρόνο ακριβώς, στις 14 Ιουλίου, εσείς ο ίδιος αναφερθήκατε στην ανάγκη ειδικής νομοθεσίας για τις εξωχώριες εταιρείες, για να φορολογηθούν και στην Ελλάδα. Ένας χρόνος ακριβώς, κύριε Υπουργέ, πέρασε από τις 14 Ιουλίου και δεν έχει γίνει κάτι. Πρέπει να γίνει επιτέλους κάτι, κύριε Υπουργέ; Το είπατε και στην Οικονομική Επιτροπή, το ανέφερε και ο κύριος Υπουργός, ο κ. Στουρνάρας, ότι είναι αναγκαιότητα, αλλά παρ’ όλα αυτά βλέπουμε να περνάει μεγάλο χρονικό διάστημα χωρίς αποτέλεσμα. Αυτή είναι η διαδικασία; Θέλουμε ουσιαστική πολιτική για το θέμα της φορολόγησης και βέβαια είσπραξη εσόδων, κύριε Υπουργέ.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΗΣ ΓΕΛΑΛΗΣ",85
"66127"," Και εμείς ευχαριστούμε, κύριε Γελαλή.
Παρακαλώ να λάβει το λόγο ο συνάδελφος Βουλευτής Χανίων κ. Γεώργιος Σταθάκης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66128"," Αγαπητοί συνάδελφοι, κύριε Υπουργέ, υπάρχουν νομίζω τρία θέματα στο θέμα το οποίο συζητάμε σήμερα και τα οποία πρέπει να τα κρατήσουμε λίγο διακριτά.
Το πρώτο θέμα. Οι offshore αποτελούσαν τον κατ’ εξοχήν μηχανισμό φοροαποφυγής για περίπου δεκαπέντε χρόνια, προκειμένου φυσικά πρόσωπα –το υπογραμμίζω- να υποκρύπτουν τα στοιχεία της κατανάλωσής τους, τα οποία αποτελούσαν τεκμήρια σύμφωνα με τη φορολογική πολιτική του φόρου φυσικών προσώπων. 
Συνεπώς ο τρόπος με τον οποίο χρησιμοποιείται η offshore εταιρεία στην Ελλάδα ήταν προκειμένου το σπίτι, η κατοικία, το εξοχικό, το αυτοκίνητο ή το σκάφος να ανήκουν σε offshore εταιρεία και όχι στο φυσικό πρόσωπο, το οποίο έκανε χρήση αυτών των περιουσιακών στοιχείων. Αυτό ήταν κύρια και βασική μορφή χρησιμοποίησης των offshore για αποφυγή του φόρου φυσικών προσώπων.
Είχε πάρει ενδημικές διαστάσεις, δηλαδή χρησιμοποιείτο κατά κόρον και σε πολύ μεγάλη έκταση στην Ελλάδα μέχρι τις αρχές του 2011, όπου αυξήθηκε η φορολόγηση των offshore για αυτές τις κατηγορίες ιδιοκτησιών. Αυτό ουσιαστικά ήταν ένα μέτρο το οποίο θεράπευσε εν μέρει το πρόβλημα. Θα μπορούσε όμως, να είχε ισχυρότερη φορολογική βάση, προκειμένου να το αποκλείσει εντελώς. Έχει σημασία αυτό, διότι αυτή η κατηγορία σημαίνει -και το απέδειξε η νομοθετική παρέμβαση- ότι παραμένει στην αρμοδιότητα της εθνικής πολιτικής. Μπορεί το ελληνικό κράτος μονόπλευρα, από μόνο του, να πάρει τα αναγκαία μέτρα, προκειμένου να αποτρέψει εντελώς τη χρησιμοποίηση των offshore ως εργαλείο για την απόκρυψη προσωπικού πλούτου. 
Ο αριθμός των εταιρειών που έκαναν χρήση αυτού του τρόπου φοροαποφυγής των φυσικών προσώπων έχει μειωθεί τα τελευταία δυο χρόνια. Συνεπώς είναι το ένα πεδίο στο οποίο η δική μας πολιτική ως εθνικό κράτος έχει περιθώρια αντιμετώπισης ανεξάρτητα από το τι συμβαίνει στο διεθνή χώρο. 
Προφανώς, εγείρεται ένα θέμα μείζονος ηθικής τάξεως. Αυτό όφειλαν να το είχαν κάνει οι φορολογικές αρχές του τόπου. Θα έπρεπε, καθώς έγιναν όλες αυτές οι μεταβιβάσεις του φυσικού πλούτου σε φυσικά πρόσωπα, να αξιολογηθεί η κατάσταση των περιουσιακών στοιχείων των φυσικών προσώπων, πλέον, που χρησιμοποιούσαν το εργαλείο των offshore σε σχέση με τα περιουσιακά στοιχεία, τα οποία έχουν στην ιδιοκτησία τους, προκειμένου να υπάρξει μια διαδικασία δίκαιης επαναφορολόγησης των φοροαπαλλαγών τις οποίες απολάμβαναν τα φυσικά πρόσωπα –επαναλαμβάνω- για πάνω από δεκαπέντε χρόνια.
Το δεύτερο θέμα που αφορά τις offshore έχει να κάνει με τον τρόπο με τον οποίο οι επιχειρήσεις χρησιμοποιούν τις offshore. Μιλώ για τις επιχειρήσεις που εδρεύουν και δραστηριοποιούνται στην Ελλάδα και χρησιμοποιούν τις offshore προκειμένου να φοροαποφεύγουν από το φόρο επιχειρήσεων. Στο θέμα αυτό δεν έχει γίνει απολύτως τίποτα. 
Είναι επείγον, εάν όχι κατ’ επείγον να χρησιμοποιηθούν εθνικά εργαλεία τα οποία να αποτρέπουν τις επιχειρήσεις να χρησιμοποιούν τις offshore προκειμένου να φοροαποφεύγουν ή να φοροδιαφεύγουν στην Ελλάδα. 
Τα εργαλεία εδώ είναι γνωστά. Υπενθυμίζω ότι το αμερικάνικο σύστημα είναι αυτό το οποίο υποχρεώνει και τις επιχειρήσεις και τα φυσικά πρόσωπα να καταγράφουν κάθε χρόνο το σύνολο των ιδιοκτησιών που έχουν, όχι μόνο στην Αμερική, αλλά και σε όλο τον κόσμο. Άρα το εργαλείο είναι πολύ προφανές. Με εθνική νομοθεσία να υποχρεώνεις τις επιχειρήσεις, ακόμη και τις πολυεθνικές που δραστηριοποιούνται σε πολλές χώρες -εφόσον δραστηριοποιούνται και εδρεύουν στην Ελλάδα- να καταγράφουν το σύνολο των offshore στις οποίες ή έχουν συμμετοχή ή με τις οποίες συναλλάσσονται ή συμμετέχουν σε αυτές. Αυτό, λοιπόν, είναι το κατεπείγον. 
Ένα τρίτο, όμως, θέμα, το οποίο ξεπερνά την εθνική πολιτική, αφορά τη συζήτηση που γίνεται σε ευρωπαϊκό και παγκόσμιο επίπεδο και απαιτεί συντονισμό χωρών, προκειμένου να αντιμετωπιστεί αυτό το πρόβλημα. Και εκεί τα μαντάτα δεν είναι καλά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, ολοκληρώνω. 
Η Ευρωπαϊκή Ένωση παίρνει κάποια μέτρα τα οποία αφορούν μόνο την ανταλλαγή πληροφοριών. Δεν φαίνεται να διαμορφώνεται ένα πλαίσιο το οποίο θα αποτρέψει και θα φτιάξει ένα κανονιστικό πλαίσιο, προκειμένου να συντονιστούν οι πολιτικές απέναντι στις offshore. Σε παγκόσμιο επίπεδο υπάρχουν σοβαρές ενστάσεις από πολύ ισχυρές οικονομίες στο να παρθούν τέτοιου είδους μέτρα. 
Συνεπώς στο τρίτο και τελευταίο επίπεδο νομίζω ότι λίγα πράγματα θα δούμε. 
Επιστρέφω στα δυο πρώτα. Πρέπει να δούμε το θέμα των φυσικών προσώπων και των offshore με αναδρομικό τρόπο. Εδώ πρέπει να ενεργοποιηθούν με συγκεκριμένα διατάγματα οι τρόποι προκειμένου να αποκατασταθεί η δικαιοσύνη των προηγούμενων χρόνων. 
Επίσης, έχουμε τη δυνατότητα σήμερα και χωρίς καμμία αναβολή να φτιάξουμε ένα σκληρό, αυστηρό, θεσμικό πλαίσιο για τη σχέση επιχειρήσεων που δραστηριοποιούνται στην Ελλάδα και των σχέσεών τους με τις offshore.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΓΕΩΡΓΙΟΣ ΣΤΑΘΑΚΗΣ",474
"66129"," Και εμείς σας ευχαριστούμε.
Παρακαλώ τη συνάδελφο Β΄ Αθήνας, την κ. Νάντια Βαλαβάνη, να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66130"," Κύριε Πρόεδρε, θα μπορούσατε να μου δώσετε και το χρόνο της δευτερολογίας μου;","ΟΛΓΑ-ΝΑΝΤΙΑ ΒΑΛΑΒΑΝΗ",48
"66131"," Θα σας δώσω και το χρόνο της δευτερολογίας σας. Καλό είναι αυτό να εφαρμοστεί και στους συναδέλφους που είναι από την επαρχία, λόγω του τριημέρου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66132"," Κυρίες και κύριοι Βουλευτές, τα στοιχεία για την Ελλάδα δείχνουν ότι στη δική μας κλίμακα η χώρα έχει μετατραπεί η ίδια σε ανεξέλεγκτο φορολογικό παράδεισο μέσω των offshore εταιρειών της, που κατέχουν κυρίως ακίνητα αλλά και πολυτελή γιοτ και αυτοκίνητα. Και, μάλιστα, με ραγδαία επιδείνωση, μετά την υποτιθέμενη ενίσχυση του φορολογικού πλαισίου αντιμετώπισής τους το 2002 και το 2010, η επιβολή και η εφαρμογή του οποίου αποδείχθηκε εντελώς προσχηματική.
Θα ήθελα να θυμίσω απλώς ότι ελάχιστες από τις δεκαεξίμισι χιλιάδες ενεργές offshore εταιρείες υποβάλλουν φορολογικές δηλώσεις -μόλις τριακόσιες ογδόντα τρεις τέτοιες εταιρείες το 2003, μόλις εννιακόσιες ενενήντα οχτώ το 2012- ενώ η συμμετοχή τους στη φορολογία σε χρόνια πλήρους φορολογικής εξάντλησης των λαϊκών στρωμάτων και ενώ υποτίθεται ότι είχαν υποχρέωση πληρωμής ετήσιου τέλους ακινήτου 3% επί της αντικειμενικής αξίας το διάστημα 2003-2009 και 15% συν το ΕΕΤΗΔΕ –το «χαράτσι»- από το 2010 έως σήμερα, υπήρξε συγκλονιστικά προκλητική. Από τα ασήμαντα 4.831.000 ευρώ φορολογικά έσοδα που έδωσε το σύνολο των offshore εταιρειών το 2003, το 2012 έπεσαν στα 345.000 ευρώ όλα-όλα.
Με άλλα λόγια, όπως αναφέρουμε Βουλευτές του ΣΥΡΙΖΑ σε πρόσφατη ερώτησή μας προς το Υπουργείο Οικονομικών, το μόλις 6% των offshore εταιρειών που κατέβαλε φόρο το 2012, πλήρωσε κατά μέσο όρο 357,7 ευρώ ανά εταιρεία, όσο δηλαδή πλήρωσε ένας ιδιοκτήτης διαμερίσματος εξήντα πέντε τετραγωνικών μέτρων εικοσαετούς κατασκευής σε εργατογειτονιά της Αθήνας ή της Θεσσαλονίκης.
Δεν νομίζω ότι χρειάζονται περισσότερες αποδείξεις για το πόσο έντονος είναι ο ταξικός χαρακτήρας διαχρονικά του φορολογικού συστήματος αλλά και του τρόπου δουλειάς του ελεγκτικού μηχανισμού και, μάλιστα, σε συνθήκες μνημονιακών πολιτικών.
Όταν στα λόγια οι διάφορες Task Force υποτίθεται ότι φροντίζουν να βοηθήσουν για την πάταξη της φοροδιαφυγής, στο προϋπολογιζόμενο φορολογικό «τσεκούρωμα» του ελληνικού λαού, όμως, η τεράστια φετινή φορολογία αντλείται και πάλι αποκλειστικά από τα λαϊκά στρώματα, ενώ τα προϋπολογιζόμενα έσοδα από φοροδιαφυγή, ακόμα και στα επί χάρτου σχεδιάσματα, μειώνονται κάτω και από το μόλις 1,23 δισεκατομμύριο ευρώ του μεσοπρόθεσμου του Νοεμβρίου του 2012 σε ακόμη χαμηλότερα επίπεδα φέτος, στα 851.000.000. Και αυτό, ενώ οι πληροφορίες λένε ότι η τρόικα προσανατολίζεται στη διατήρηση τελικά και του, δήθεν προσωρινού, «χαρατσιού» μέσω της ΔΕΗ και για το 2014. 
Από την πλευρά μου, όμως, σήμερα, θα ήθελα να ρίξουμε μία ματιά στο διεθνές περιβάλλον –να φύγουμε λίγο από την Ελλάδα- όπως διαμορφώνεται. 
Σύμφωνα με το ψήφισμα του Ευρωκοινοβουλίου της 21ης Μαΐου 2013, η Ευρωπαϊκή Ένωση χάνει κάθε χρόνο 1 τρισεκατομμύριο ευρώ ή 2.000 ευρώ ανά Ευρωπαίο πολίτη από φορολογικές απάτες και φοροδιαφυγή, που συνιστούν παράνομες δραστηριότητες. Δηλαδή, περισσότερα χάνει κάθε χρόνο απ’ ό,τι το σύνολο των δαπανών των χωρών–μελών για υγεία ή τέσσερις φορές περισσότερα απ’ ό,τι δαπανούν και οι είκοσι επτά χώρες της για την παιδεία. Μάλιστα, το μισό από αυτό το νούμερο που χάνει, 517 δισεκατομμύρια, είναι το συνολικό δημοσιονομικό έλλειμμα όλων αυτών των χωρών, για το οποίο εφαρμόζονται εξοντωτικές πολιτικές συντονισμένης λιτότητας, με καταστροφικά αποτελέσματα για το σύνολο της Ευρώπης.
Ταυτόχρονα, σ’ αυτές τις απώλειες δεν συμπεριλαμβάνεται ό,τι χάνει, όπως λέει το ψήφισμα, από φοροαποφυγή, η οποία στο ψήφισμα περιγράφεται ως «νόμιμη, αλλά αθέμιτη αξιοποίηση του φορολογικού καθεστώτος για περιορισμό ή αποφυγή των φορολογικών υποχρεώσεων».
Αφού, λοιπόν, δεν θέλανε να κάνουν χρήση, για ποιο λόγο θεσπίζονται οι σχετικές φοροαπαλλαγές; Δεν συμπεριλαμβάνεται ούτε αυτό που αποκαλεί «επιθετικό φορολογικό σχεδιασμό» και περιγράφει ως «αξιοποίηση τεχνικών λεπτομερειών του φορολογικού συστήματος ή των αναντιστοιχιών μεταξύ δύο ή περισσότερων φορολογικών συστημάτων, με σκοπό τη μείωση της φορολογικής υποχρέωσης».
Είναι φανερό ότι όχι τυχαία στο ψήφισμα αναμειγνύονται παράνομες πρακτικές, όπως είναι οι δύο πρώτες, με καθ’ όλα νόμιμες, όπως είναι οι άλλες δύο, μιας και οι πολυεθνικές στη συγκεκριμένη περίπτωση αξιοποιούν ακριβώς τις δυνατότητες που τους δίνουν τα ίδια τα φορολογικά συστήματα των ευρωπαϊκών χωρών, όπως, για παράδειγμα, η σχεδόν πλήρης φοροαπαλλαγή του εφοπλιστικού κεφαλαίου στην Ελλάδα ή οι δήθεν συμβάσεις αποφυγής της διπλής φορολόγησης, που καταλήγουν πρακτικά σε αποφυγή φορολόγησης και στις δύο χώρες.
Όσον αφορά πια το παγκόσμιο επίπεδο, η πρόσφατη έρευνα, με τη συνεργασία ογδόντα έξι δημοσιογράφων από σαράντα έξι χώρες, που διήρκεσε δεκαπέντε μήνες, έφερε στο φως, όπως ξέρουμε, ένα εκτεταμένο δίκτυο διεθνούς απόκρυψης του πλούτου φυσικών και νομικών προσώπων, μέσω της δημιουργίας offshore εταιρειών, που ενδεχομένως ξεπερνάει τα 25 τρισεκατομμύρια δολάρια, δηλαδή περισσότερα από το 1/3 του παγκόσμιου ΑΕΠ, που είναι 70 τρισεκατομμύρια δολάρια.
 Γι’ αυτό και ηχεί περίεργα η προχθεσινή προειδοποίηση της Κομισιόν προς την Ελλάδα, την Ιταλία, την Πολωνία, το Βέλγιο και τα αυτοδιοικούμενα νησιά Άαλαντ της Φινλανδίας, που τους δίνει προθεσμία δύο μηνών για την εφαρμογή των νέων νόμων της Ευρωπαϊκής Ένωσης για την αντιμετώπιση της φοροδιαφυγής, με αντικείμενο την ανταλλαγή πληροφοριών μεταξύ χωρών, με συγκεκριμένα χρονοδιαγράμματα, για πρόσωπα και εταιρείες που υπάρχουν υπόνοιες ότι φοροδιαφεύγουν. Αυτό έγινε μετά το σοκ από τη διαπίστωση -επί λέξει, όπως αναφέρεται στο κείμενο- ότι σε αυτές τις χώρες «μεγάλες διεθνείς εταιρείες και εύποροι πολίτες πληρώνουν ελάχιστους ή καθόλου φόρους». 
Γιατί, λοιπόν, αυτό ηχεί περίεργο;
Πρώτον, γιατί η εφαρμογή του υπάρχοντος νεότερου πλαισίου είναι έτσι κι αλλιώς ad hoc, όπως αποδεικνύει η περίπτωση της Κύπρου, όπου, αντί να υπάρξουν πιέσεις έστω για αποτελεσματική διεθνή συνεργασία, ξέρουμε όλοι πώς οι Ευρωπαίοι αξιωματούχοι με δηλώσεις τους και με διαρροές στον Τύπο διοργάνωσαν όλη αυτήν την κατάσταση.
Αυτό βέβαια που κάνει τα πράγματα ακόμη πιο προκλητικά είναι το γεγονός ότι πριν από μερικές ημέρες δόθηκε στη δημοσιότητα η έκθεση της ΜONEYVAL, που είχε παραγγελθεί από τον Πρόεδρο του Εurogroup -υποτίθεται για να βοηθήσει το Εurogroup στη λήψη απόφασης για την Κύπρο- με θέμα «Ειδική εκτίμηση των μέτρων» σχετικών με τη φοροδιαφυγή και το ξέπλυμα «μαύρου» χρήματος στον τραπεζικό τομέα της Κύπρου. Η έκθεση φέρει ημερομηνία 24 Απριλίου 2013 -δηλαδή εικοσιτετράωρα πριν από την οριστική κατάληξη του Eurogroup- και διαπιστώνει ότι τα μέτρα που έχουν παρθεί είναι γενικά ικανοποιητικά και πρακτικά, σε σύγκριση και με τις άλλες χώρες, δεν υπάρχει αυτήν τη στιγμή σημαντικό πρόβλημα στην Κύπρο. 
Να μην αναφερθούμε, βέβαια, και στις εκκλήσεις που γίνονταν μετά να φύγουν από εκεί τα κεφάλαια και να πάνε σε χώρες οι οποίες είχαν ψηφίσει για να παρθούν τα συγκεκριμένα μέτρα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα τελειώσω, κύριε Πρόεδρε.
Δεύτερον, μέσω των δύο τελευταίων πρακτικών που εντοπίζει με το ψήφισμά του το Ευρωκοινοβούλιο καλύπτεται μία μεγάλη γκάμα διαφορετικών πρακτικών, που συνδέονται με την ίδια την καρδιά της Ευρωπαϊκής Ένωσης, από το Transfer Pricing, την παράνομη διασυνοριακή εξαγωγή αφορολόγητων κερδών, στις οποίες οι offshore θυγατρικές των πολυεθνικών παίζουν κεντρικό, αλλά όχι αποκλειστικό, ρόλο, μέσω -αλλά όχι αποκλειστικά- των λεγόμενων «τριγωνικών» σχέσεων. Για παράδειγμα, τα στοιχεία λένε ότι χίλιες πολυεθνικές λειτουργούν στην Ιρλανδία, με εκατόν πενήντα χιλιάδες ανθρώπους προσωπικό και μέσα σε αυτές η «GOOGLE», η «ΜICROSOFT» και η «PFIZER» -μόνο ορισμένες από αυτές- εκμεταλλευόμενες στην πράξη ούτε καν το 12,5% του flat tax -του οριζόντιου φόρου- που υπάρχει στην Ιρλανδία, διεξάγουν μία φοροδιαφυγή τέτοιας έκτασης, η οποία πραγματικά είναι ασύλληπτη. Για παράδειγμα, η «GOOGLE», με έδρα την Ιρλανδία, με σχεδόν 5 δισεκατομμύρια ευρώ τζίρο στη Βρετανία το 2011, πλήρωσε μόλις 3,4 εκατομμύρια φόρο στη Βρετανία και μόλις 2% επί των κερδών αυτών σε αυτήν την ίδια την Ιρλανδία.
Κατ’ αντίστιξη αυτού που συμβαίνει στην Ιρλανδία είναι αυτό που συμβαίνει στην Ολλανδία, όπου λειτουργεί η τεχνική που ονομάζεται «dutch sandwich» (ολλανδέζικο σάντουιτς), καθώς τα χρήματα ξεκινούν «φορολογημένα» από την Ιρλανδία, περνούν από «εταιρείες-κελύφη», «shell companies» ή εταιρείες- ταχυδρομικές θυρίδες –γιατί, αντίθετα με την Ιρλανδία, δεν έχουν ούτε έναν εργαζόμενο, είναι μόνο ταχυδρομικές διευθύνσεις- στην Ολλανδία, που δεν έχει φόρο μεταβίβασης και πηγαίνουν σε offshore, κατά κανόνα στις Βερμούδες.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε.
Η «APPLE» κατάφερε το 2010 να αποφύγει φορολόγηση τζίρου 44 δισεκατομμύρια ευρώ μ’ αυτόν τον τρόπο, συνδυάζοντας έδρα στην Ιρλανδία και μεταβίβαση χρημάτων μέσω της Ολλανδίας.
Ήθελα να πω γι’ αυτήν την τελευταία συμφωνία των G8, αλλά δεν έχω το χρόνο. Να σας πω απλώς ότι η όλη πορεία δεν πείθει ότι θα μπορέσει να έχει σοβαρά αποτελέσματα. Καταλαβαίνουμε ότι οι ΗΠΑ έχουν μεγάλο πρόβλημα με ένα τρισεκατομμύριο δολάρια έλλειμμα και χάνοντας 90 δισεκατομμύρια δολάρια από τη φοροδιαφυγή το χρόνο, αλλά ο όρκος στην πλήρη ελευθερία του διεθνούς εμπορίου συνυπάρχει μέσα στα δέκα σημεία, με τα οποία υποτίθεται ότι κάνουν μία προσπάθεια να περιορίσουν τις απελευθερωμένες κεφαλαιακές ροές. Οι αντιφάσεις είναι τόσο μεγάλες, που είναι πολύ αμφίβολα τα αποτελέσματα.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΟΛΓΑ-ΝΑΝΤΙΑ ΒΑΛΑΒΑΝΗ",48
"66133"," Ευχαριστούμε.
Παρακαλώ τη συνάδελφο κ. Μαρία Διακάκη, Βουλευτή Ηρακλείου, να λάβει το λόγο για τρία λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66134"," Κύριε Πρόεδρε, θα ήθελα να κάνω χρήση όλου του χρόνου μου, καθότι είμαι από την επαρχία.","ΜΑΡΙΑ ΔΙΑΚΑΚΗ",129
"66135"," Με την άδεια του κ. Γλέζου, θα σας δώσω όλο το χρόνο, κυρία συνάδελφε.
Ορίστε, λοιπόν, έχετε το λόγο για πέντε λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66136"," Ευχαριστώ πολύ, κύριε Πρόεδρε.
Κύριε Υπουργέ, μετά το 1995 υπήρχε ένα διαστρεβλωμένο μοντέλο κερδοσκοπικής ανάπτυξης. Σ’ αυτό το μοντέλο, οι τράπεζες έπαιξαν το σπουδαιότερο ρόλο, με τη χρηματοπιστωτική πολιτική που άσκησαν. Αυτόν το ρόλο συνεχίζουν να παίζουν με την καταστροφική εφαρμογή των μνημονίων, γιατί η ανακεφαλαιοποίησή τους μαζί με τα μέτρα δημοσιονομικής λιτότητας αποτελούν συστατικά στοιχεία της ανατροφοδότησης της κρίσης χρέους.
Τόσο στις συνθήκες αυτής της κερδοσκοπικής ανάπτυξης, όσο και σ’ αυτές τις κρίσεις, η μεταφορά κεφαλαίων σε offshore εταιρείες μέσω των τραπεζικών λειτουργιών διευκόλυνε και δρομολόγησε μία νόμιμη διαφυγή κεφαλαίων και κερδών, αποκαλύπτοντας την κερδοσκοπική ιδιοτέλεια του κεφαλαίου. Συγχρόνως απομειώθηκαν τα δημόσια έσοδα, μέσω μίας νόμιμης απόκρυψης φορολογητέας ύλης, διογκώνοντας μ’ αυτόν τον τρόπο τις ανάγκες δανεισμού και συμβάλλοντας στην κρίση χρέους.
Οι τράπεζες συνέβαλαν στη διαφυγή κεφαλαίων μετά το 1995, αφού προσέφεραν μία σειρά από τραπεζικές υπηρεσίες σε offshore. Αποτέλεσαν τον πυρήνα του νεοφιλελεύθερου μοντέλου, ενισχύοντας και οργανώνοντας μάλιστα την αδιάκοπη κερδοσκοπική κίνηση κεφαλαίων, πέρα και έξω από κάθε δημόσιο θεσμικό έλεγχο και από κάθε διαδικασία κοινωνικής ανταποδοτικότητας.
Σ’ αυτόν τον κρυφό χορό, λοιπόν, της κίνησης κεφαλαίων πρωτοστάτησαν και οι σημερινές συστημικές τράπεζες, αυτές που η χρηματοδότηση της ανακεφαλαιοποίησής τους καταστρέφει τον κοινωνικό και παραγωγικό ιστό του τόπου και μετατρέπει τη δημοκρατία σε συστημική πολιτική τακτικισμών και ίντριγκας. 
Πού ήταν η Τράπεζα της Ελλάδος, που δήλωνε ότι ασκούσε πλήρη πιστωτικό έλεγχο και είχε εποπτικό ρόλο;
Με ποιον τρόπο κατέγραφε αυτήν τη διαφυγή της οικονομικής ανάπτυξης σε αφορολόγητους και μη επαναεπενδυόμενους υπεράκτιους προορισμούς; Παρά τη ρητορική του, ποιες νομοθετικές και θεσμικές ρυθμίσεις έχει δρομολογήσει το Υπουργείο Οικονομικών στον έλεγχο των υπεράκτιων συναλλαγών, ώστε να διευρύνει τις πηγές των δημόσιων εσόδων;
Στο κείμενο της επερώτησής μας αναφέρουμε αριθμούς, στοιχεία, ενδείξεις για την υπερμεγέθη παρουσία offshore εταιρειών. Θα πάρουμε μια σαφή απάντηση για τις ευθύνες και τα μέτρα ελέγχου αυτής της ανεξέλεγκτης τραπεζικής δραστηριότητας; Την εποχή που η Κυβέρνησή σας επιδεικνύει τη μέγιστη αναλγησία αλλά και αποτελεσματικότητα σε μέτρα κατά της εργασίας και σε βάρος του λαϊκού εισοδήματος, ποια είναι τα δρακόντεια μέτρα κατά της υπεράκτιας απόκρυψης κεφαλαίων;
Συχνά μας λέτε ότι υπάρχει αντικειμενική δυσχέρεια για ένα διεθνή συντονισμό στον έλεγχο των offshore εταιρειών και της μετοχικής τους σύνθεσης. Ποιες είναι, όμως, οι ενέργειές σας προς την Ευρωπαϊκή Κεντρική Τράπεζα, ώστε να αρθούν τα σχετικά εμπόδια σε φορολογικούς παραδείσους που βρίσκονται σε περιοχές εντός ή στη δικαιοδοσία κρατών-μελών της Ευρωπαϊκής Ένωσης, όπως παραδείγματος χάριν οι νήσοι Τσάνελ στο Ηνωμένο Βασίλειο ή οι βρετανικές Παρθένοι Νήσοι;
Η απόκρυψη της μετοχικής σύνθεσης των υπεράκτιων εταιρειών είναι ζήτημα επίκαιρα πολιτικό για τη δημόσια ζωή στη χώρα μας. Το συναντάμε στην υπόθεση «SIEMENS», στα εξοπλιστικά προγράμματα, στη λίστα Λαγκάρντ, ως το πεδίο διαπλοκής πολιτικών προσώπων, εταιρειών και τραπεζών. 
Ως πότε αυτό το τραπεζικό απόρρητο θα προστατεύει το δούναι και λαβείν, τις διαδρομές συναλλαγής δημόσιων παραγόντων και επιχειρηματικών σκοπιμοτήτων. 
Επιμένουμε πως οι τράπεζες αποτελούν ιδιότυπους κοινωνικούς θεσμούς που ασκούν οικονομικά κρίσιμες και κοινωνικά ευαίσθητες λειτουργίες, γεγονός που επιβάλλει ένα νέο καθεστώς ιδιοκτησίας και ελέγχου, ειδικά μετά την αιματηρή για τον ελληνικό λαό ανακεφαλαιοποίησή τους.
Επιμένουμε πως η κατάργηση της δυνατότητας σύναψης ή νομιμοποίησης συναλλαγών του δημοσίου με offshore εταιρείες και φορολογικούς παραδείσους, δεν είναι μια δύσκολη ή ανέφικτη νομοτεχνική άσκηση. 
Μας αποδεικνύετε πως η Κυβέρνησή σας δεν μπορεί να ασκήσει μια τέτοια πολιτική. Για εμάς δεν είναι υπόθεση φοροτεχνικής ρύθμισης ή τραπεζικών λειτουργιών. Είναι πρωτίστως υπόθεση κοινωνικής δικαιοσύνης και δημοκρατίας.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΔΙΑΚΑΚΗ",129
"66137"," Ευχαριστούμε και εμείς, κυρία Διακάκη.
Παρακαλώ τον συνάδελφο Βουλευτή Λασιθίου κ. Κωνσταντίνο Δερμιτζάκη να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66138"," Κύριε Πρόεδρε, κυρίες και κύριοι Βουλευτές, αυτή η συζήτηση διεξάγεται, ενώ η τρικομματική Κυβέρνηση ευρίσκεται μπροστά σε πλήρη διάλυση, καθώς η ηγεσία της ΔΗΜΑΡ, έντρομη, κάτω από την πίεση των λαϊκών κινητοποιήσεων και από το φόβο της κατάρρευσης της εκλογικής της δύναμης, αποσύρεται αυτήν την ώρα, εκτάκτως.
Δικαιωνόμαστε για άλλη μία φορά όταν είχαμε προειδοποιήσει εγκαίρως ότι ήταν τεράστιο λάθος η συμμετοχή της σε αυτή την Κυβέρνηση της υποταγής και της καταστροφής. Οι άλλοι δύο συνεταίροι συνεχίζουν το έργο τους. Πρέπει να εκτελέσουν τις εντολές της τρόικας. Όμως το γυαλί έχει πλέον ραγίσει. Οι μέρες και τα έργα τους τελειώνουν και δεν θα μπορούν να αγνοούν το λαϊκό παράγοντα.
Τα τελευταία δίσεκτα χρόνια με αποκορύφωμα τη θητεία της τρικομματικής Κυβέρνησης, η οποία -παρά τα όσα διακήρυσσε εμπαίζοντας και ξεγελώντας- πιστή στις επιταγές και τα κελεύσματα των δανειστών, οδηγεί την πατρίδα μας και το λαό μας σε καταστροφική πορεία, σε τραγωδία, σε ανθρωπιστική κρίση που όμοιά της δεν έχει ξαναζήσει η χώρα υπό συνθήκες ειρήνης. 
Δεν αρκέστηκαν στη δραματική μείωση μισθών και συντάξεων. Δεν χόρτασαν από την επιδρομή στα εισοδήματα των μικρών και μεσαίων κοινωνικών στρωμάτων, από την ισοπέδωση των κοινωνικών αγαθών, από τη διάλυση του συστήματος υγείας, από την κατάργηση κάθε δικαιώματος στην εργασία, στην ίδια τη ζωή. Αλλά ακόμα, με ένα πλήθος άδικων και δυσβάστακτων φορολογικών μέτρων στα λαϊκά στρώματα, επιδείνωσαν την τραγική αυτή εικόνα.
Είναι παντού πλέον ορατή η απόγνωση στα μάτια των ανθρώπων. Την ίδια ώρα εθελοτυφλούν, κλείνουν τα μάτια μπροστά στην τεράστια φοροδιαφυγή και φοροκλοπή των πλουσίων και ειδικά στη διεθνοποιημένη μορφή της. Είναι εντυπωσιακά τα ποσά που έχουν φύγει εν μέσω μνημονίων από την πατρίδα μας προς τους φορολογικούς παραδείσους ως αποτέλεσμα αυτής ακριβώς της πολιτικής. Είναι χαρακτηριστικό όσον αφορά τις διάφορες λίστες Ελλήνων καταθετών στο εξωτερικό, με προεξέχουσα την περίφημη λίστα Λαγκάρντ, ότι δεν έχουν ερευνηθεί ούτε αξιοποιηθεί τα στοιχεία τους. 
Ένας από τους πλέον αποτελεσματικούς τρόπους δράσης για να διαιωνίζεται η φοροδιαφυγή είναι η δημιουργία υπεράκτιων εταιρειών σε κράτη ή περιοχές που είναι γνωστές ως φορολογικοί παράδεισοι. Εκεί βρίσκουν καταφύγιο όσοι θέλουν να αποκρύψουν τα εισοδήματά τους, που προφανώς συνήθως δεν είναι νόμιμα. Εκεί εξασφαλίζεται η ανωνυμία και η μηδενική φορολογική εισφορά. Αυτό το δημιούργημα δεν προέκυψε εν αιθρία ή από τυχαία γεγονότα, αλλά είναι μια καλά σχεδιασμένη και οργανωμένη διεθνής επιχείρηση του μεγάλου κεφαλαίου, ώστε να βρίσκεται στο απυρόβλητο. 
Η παρούσα Κυβέρνηση εξαντλείται σε διαπιστώσεις και σε ευχολόγια, χωρίς ακόμα να έχει λάβει κανένα αποτελεσματικό μέτρο για τον έλεγχο των offshore, ούτε σε εθνικό ούτε σε διεθνές επίπεδο. 
Ο Υπουργός Οικονομικών κ. Στουρνάρας στις 26 Μαρτίου 2013 κατά τη συνάντησή του με τον Πρόεδρο της Δημοκρατίας δήλωνε ότι «υπάρχει πρόβλημα με κάποια κέντρα offshore σε ευρωπαϊκές χώρες» θέλοντας να δικαιολογήσει την απαράδεκτη απόφαση του Eurogroup για την Κύπρο, αγνοώντας ότι το γονάτισμα της Κυπριακής Δημοκρατίας δεν συμβάλλει καθόλου στην καταπολέμηση των φορολογικών παραδείσων. 
Εσείς, κύριε Μαυραγάνη, δηλώνατε ότι «είναι πολύ εύκολο να βάλεις το μαχαίρι στο κόκαλο, αν θέλεις», όταν μιλούσατε κατά τη διάρκεια ειδικής ημερίδας στη Βουλή για το θέμα αυτό. Επίσης, στην ομιλία σας στο πλαίσιο των προγραμματικών δηλώσεων εξαγγείλατε τα εξής μέτρα για την αντιμετώπιση της φοροδιαφυγής -θα σας τα θυμίσω: 
Πρώτον, θέσπιση ειδικής νομοθεσίας για τις εξωχώριες εταιρείες, που θα περιέχει τεκμήρια για την ανίχνευση ελεγχόμενων εταιρειών που έχουν συσταθεί μόνο για φορολογικούς σκοπούς, όπως αυτό της πραγματικής διοίκησης της επιχείρησης, ώστε να αποκαλυφθούν και να φορολογηθούν στην Ελλάδα οι εξωχώριες εταιρείες.
Δεύτερον, θέσπιση γενικής αλλά πλήρους διάταξης για τη φοροαποφυγή, όπως διαθέτουν οι προηγμένες φορολογικά χώρες, ώστε να μπορούν να ακυρωθούν φορολογικά συναλλαγές οι οποίες γίνονται με αποκλειστικό σκοπό την αποφυγή φόρου χωρίς πραγματικό οικονομικό αντικείμενο. 
Το πρώτο από τα παραπάνω μέτρα περιλαμβάνεται και στην εισηγητική έκθεση του κρατικού προϋπολογισμού. Το μοναδικό μέτρο που έχει λάβει η Κυβέρνηση όμως, σύμφωνα με τον τελευταίο φορολογικό νόμο, είναι ότι οι συναλλαγές των επιχειρήσεων που δραστηριοποιούνται στην Ελλάδα με offshore εταιρείες εμπίπτουν στα πλαίσια του ελέγχου των ενδοομιλικών συναλλαγών. Οι συναλλαγές δηλαδή με τις offshore εταιρείες αντιμετωπίζονται όπως και οι υπόλοιπες συναλλαγές μεταξύ των μελών ενός ομίλου, χωρίς να προβλέπεται κάποια ξεχωριστή ελεγκτική διαδικασία. Ο τρόπος αυτός ελέγχου που προτάσσει η Κυβέρνηση δεν αποτελεί τίποτε άλλο από την εφαρμογή της οδηγίας του ΟΟΣΑ που εκδόθηκε το 1995 για τον έλεγχο του Transfer Pricing. Με βάση ωστόσο την εμπειρία όλων αυτών των χρόνων από την εφαρμογή της οδηγίας του ΟΟΣΑ και υπό το βάρος των πρόσφατων αποκαλύψεων για τον τεράστιο ρόλο που κατέχουν οι offshore εταιρείες στο φαινόμενο της διεθνοποιημένης φοροδιαφυγής, αυτός ο τρόπος ελέγχου δεν μπορεί παρά να είναι εντελώς αναποτελεσματικός. 
Επιπρόσθετα, δεν είναι σαφές αν στο πεδίο εφαρμογής του ν.4110/2013 περί Transfer Pricing υπάγονται και οι συνδεδεμένες επιχειρήσεις, βάσει του ν.2190. Η ταυτόχρονη ύπαρξη των δύο διατάξεων είναι πολύ πιθανόν να επιφέρει σύγχυση από την οποία θα επωφεληθούν ακριβώς εκείνοι που θα έπρεπε να συμβάλλουν πολύ περισσότερο στα δημόσια έσοδα. 
Παράλληλα, μέχρι σήμερα δεν υπάρχει διάταξη που να τιμωρεί τις εταιρείες, οι οποίες ενώ είναι υποχρεωμένες να συντάσσουν ενοποιημένους ισολογισμούς δεν το πράττουν και ούτε υφίσταται κάποιος μηχανισμός ελέγχου σε σχέση με το ζήτημα αυτό. 
Είναι προφανές, κυρίες και κύριοι συνάδελφοι, ότι η παρούσα Κυβέρνηση δεν βάζει σε καμμία περίπτωση «τον δάκτυλον επί τον τύπον των ήλων», δεν αναγνωρίζει καν το πρόβλημα, δεν έχει ούτε την πολιτική βούληση ούτε το πολιτικό θάρρος να αντιπαρατεθεί με τα μεγάλα οικονομικά συμφέροντα που φοροδιαφεύγουν συστηματικά και διαχρονικά. 
Με δεδομένο ότι τα δημόσια έσοδα, εξαιτίας των πολιτικών επιλογών στο φορολογικό, που στοχοποιούν τα ήδη εξαντλημένα από τη φοροεπιδρομή κοινωνικά στρώματα, υπολείπονται του στόχου τους, καθώς και ότι οι περίφημες ιδιωτικοποιήσεις δεν προχωρούν και το περίφημο «success story» κατέρρευσε, αναμένεται νέα, βάρβαρη επιδρομή στους συνήθεις ύποπτους, στις εύκολες και δοκιμασμένες λύσεις: περικοπές σε μισθούς, συντάξεις, απολύσεις, νέα μέτρα, ανθρωποθυσίες, ανθρώπινες τραγωδίες. Γιατί, δυστυχώς, αυτά υπάρχουν πίσω από τους αριθμούς και την μπακαλίστικη πολιτική της Κυβέρνησης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Υπάρχουν, κυρίες και κύριοι συνάδελφοι, άνθρωποι με όνειρα και δικαιώματα που τους τα γκρεμίσατε. Ο λαός, όμως, αυτήν την ώρα αγρυπνά. Ο λαός θα πάρει τη μοίρα στα χέρια του. Η δημοκρατία δεν θα λυγίσει από τα πραξικοπήματα και τις ανθρωποθυσίες που επιδιώκετε, όπως αυτό με την ΕΡΤ. Υπάρχουν αντιστάσεις και τεράστια λαϊκή οργή που δεν θα μπορέσετε να την αγνοήσετε, ούτε να τη λυγίσετε.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"66139"," Κατ’ εξαίρεση θα δώσουμε το λόγο στον κ. Μανώλη Γλέζο για τρία λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66140"," Η επερώτηση την οποία κατέθεσε το οικονομικό επιτελείο του ΣΥΡΙΖΑ και την οποία συζητάμε τώρα δίνει απάντηση κατ’ αρχάς σε όλους εκείνους οι οποίοι διερωτώνται ή λένε καλότροπα εάν είναι σε θέση ο ΣΥΡΙΖΑ να διακυβερνήσει τη χώρα. Η επερώτηση αποδεικνύει ότι είναι σε θέση ο ΣΥΡΙΖΑ να αντιμετωπίσει κάθε πρόβλημα και ειδικά το συγκεκριμένο πρόβλημα της φοροδιαφυγής, όπως ανέπτυξαν οι συνάδελφοί μας έως τώρα.
Πέρα, όμως, απ’ αυτό, πρέπει να γίνει μία διευκρίνιση. Εδώ, κατά κάποιον τρόπο, συμπίπτουμε με την πολιτική της Κυβέρνησης φαινομενικά. Υποτίθεται ότι η Κυβέρνηση ζητάει να πατάξει τη φοροδιαφυγή και το ίδιο θέλει και ο ΣΥΡΙΖΑ. Με μία διαφορά τεράστια: εσείς θέλετε να πατάξετε τη φοροδιαφυγή για να πάρετε τα λεφτά και να τα δώσετε στα δάνεια. Εμείς δεν θέλουμε να πάρουμε τα λεφτά της φοροδιαφυγής και να τα δώσουμε στα δάνεια, αλλά θέλουμε να τα δώσουμε για την ανάπτυξη της χώρας. Αυτή είναι μία τεράστια διαφορά κι ένα χάσμα σημαντικό, που τίποτα δεν μπορεί να το γεφυρώσει. Άλλος είναι ο στόχος ο δικός σας, άλλος ο στόχος ο δικός μας.
Επειδή, όμως, αυτό το θέμα είναι ένα μέρος του προβλήματος της κρίσης και δεν μπορούμε να βλέπουμε μονάχα το δέντρο αλλά πρέπει να βλέπουμε και το δάσος, επαναλαμβάνουμε ό,τι έχουμε πει από καιρό και δεν έχουμε πάρει απάντηση. Γιατί πρέπει την κρίση του χρηματοπιστωτικού κεφαλαίου να την πληρώσει ο ελληνικός λαός; Σ’ αυτό δεν έχετε δώσει απάντηση και θα φωνάζουμε, θα κραυγάζουμε, αν θέλετε, θα χαλάμε τον κόσμο, μέχρι να πάρουμε απάντηση. Για ποιο λόγο;
Και φυσικά, όλα τα μέτρα που παίρνετε ούτε έχουν καμμία σχέση με την πραγματική οικονομία ούτε είναι υπέρ του λαού. Δεν κερδίζετε τίποτα με το να διατηρείτε τη φοβερή διαφορά μεταξύ άμεσης και έμμεσης φορολογίας, με το γεγονός ότι αρνείστε να μειώσετε το Φόρο Προστιθέμενης Αξίας, κάτι που είναι αναγκαίο, και με το γεγονός, πως νομίζετε ότι προσφέροντας δάνεια στα καταστήματα που κλείνουν θα λύσετε τη διαφορά. Εάν ο εργαζόμενος δεν παραγάγει αξίες, δεν πρόκειται να γίνει τίποτα. Και σ’ αυτό απάντηση δεν δίνετε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Επειδή τελειώσαμε, θα ήθελα να διαβιβάσετε στον Υπουργό Οικονομικών ότι πήρα την ειδοποίησή του ότι δεν θα έρθει σήμερα να απαντήσει στην επίκαιρη ερώτηση την οποία είχα κάνει, αλλά είμαι υποχρεωμένος να την καταθέσω ξανά, διότι το θέμα του Σκοπευτηρίου της Καισαριανής, δηλαδή το θέμα της διάσωσης της ιστορίας αυτού του τόπου, της πιο τραγικής, δεν πρόκειται να το εγκαταλείψουμε.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"66141"," Εννοείτε την επίκαιρη ερώτηση που είχατε καταθέσει, κύριε Γλέζο.
Πιστεύω ότι με την άδεια του Σώματος και λόγω της κρίσιμης συνεδρίασης της Κοινοβουλευτικής Ομάδας της Δημοκρατικής Αριστεράς, μπορεί να προηγηθεί ο Κοινοβουλευτικής Εκπρόσωπος της Δημοκρατικής Αριστεράς κ. Αναγνωστάκης.
Ορίστε, κύριε Αναγνωστάκη, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66142"," Κύριε Πρόεδρε, απευθύνω ένα μεγάλο ευχαριστώ τόσο σε εσάς όσο και στους κυρίους συναδέλφους.
Χαιρετίζουμε αυτήν την επίκαιρη επερώτηση που κατέθεσε η Αξιωματική Αντιπολίτευση γιατί έχει να κάνει με το σημαντικότερο κοινωνικό πρόβλημα, που είναι η πάταξη της φοροδιαφυγής, της φοροαποφυγής. Χαιρόμαστε γιατί η Δημοκρατική Αριστερά είχε καταθέσει μία αντίστοιχη επίκαιρη επερώτηση. Θα το θυμούνται οι κύριοι συνάδελφοι -θυμάμαι ότι ήταν εδώ τόσο ο κ. Τσακαλώτος όσο και ο κ. Γελαλής- αλλά και ο κύριος Υπουργός ο οποίος απάντησε στα ερωτήματα που είχαμε θέσει τότε. Θα θυμίσω –για όση αξία έχει- ότι υπήρξαν και μεμονωμένες ερωτήσεις συναδέλφων της Δημοκρατικής Αριστεράς που πάντα είχαν να κάνουν με το ζήτημα τόσο της φοροδιαφυγής-φοροαποφυγής όσο και με τις εξωχώριες, offshore εταιρείες. 
Είναι αναμφισβήτητο γεγονός ότι το ζήτημα της φοροδιαφυγής προέρχεται από την έλλειψη της αμοιβαίας εμπιστοσύνης κράτους και πολιτών. Θεωρώ ότι η έλλειψη της φορολογικής συνείδησης -έχω διατυπώσει ξανά τη γνώμη μου- είναι καθαρά θέμα παιδείας, κουλτούρας και πολιτισμού. Το ότι η φοροδιαφυγή αποτελεί μάστιγα του κοινωνικού συνόλου νομίζω ότι δεν είναι κάτι που ακούγεται για πρώτη φορά. Είναι κοινωνικό αδίκημα, όπως είπα, και μπορεί να θεωρηθεί μάλιστα ως το μεγαλύτερο των εγκλημάτων. Γιατί αυτός ο χαρακτηρισμός; Διότι προσβάλλει το συμφέρον του κοινωνικού συνόλου και αποστερεί από την πολιτεία τους αναγκαίους πόρους για την εκπλήρωση των βασικών υποχρεώσεών της, τόσο στην άσκηση της κοινωνικής της αποστολής όσο και στην άσκηση της οικονομικής της αποστολής. Η φοροδιαφυγή μειώνει, δυστυχώς, τα δημόσια έσοδα, ενεργεί αρνητικά στα δημοσιονομικά της χώρας, συντελεί αποφασιστικά στη μη υλοποίηση των προϋπολογισμών του κράτους, αδυνατίζει οικονομικά τη χώρα, κλονίζει το κύρος της και την καθιστά ευάλωτη και μη υπολογίσιμη διεθνώς δύναμη. Ακόμη, αμβλύνει τη φορολογική συνείδηση των ειλικρινών φορολογούμενων πολιτών, δημιουργεί αισθήματα καχυποψίας στους πολίτες της και υποθηκεύει αρνητικά το μέλλον των νέων γενεών.
Είναι γεγονός ότι ένα δίκαιο φορολογικό σύστημα δεν θα πρέπει να επικεντρώνει τις προσπάθειές του, όπως ακούστηκε από συναδέλφους, μόνο στην αύξηση των εσόδων για τη μείωση του δημόσιου χρέους, αλλά θα πρέπει κατά βάση να αποτελεί ένα οικονομικό εργαλείο που θα προάγει την αποτελεσματικότητα, ένα πολιτικό εργαλείο που θα τείνει στην ανακατανομή του εισοδήματος και του πλούτου και –τέλος- ένα κοινωνικό εργαλείο για την προώθηση της ανάπτυξης και της κοινωνικής συνοχής. Με άλλα λόγια, οφείλει να είναι δίκαιο μεταξύ των κοινωνικών ομάδων και ταυτόχρονα να παρέχει ένα πλαίσιο υγιούς ανταγωνισμού για τις επιχειρήσεις.
Το ζήτημα που αναδεικνύει σήμερα η επίκαιρη επερώτηση της Αξιωματικής Αντιπολίτευσης και συγκεκριμένα το ζήτημα των offshore εταιρειών, είναι αλήθεια πως αποτελεί μία πηγή φοροδιαφυγής και φοροαποφυγής που έχει πλέον καταγραφεί στη συνείδηση της ελληνικής κοινωνίας και όχι μόνο. Είναι γεγονός ότι η λειτουργία των offshore εταιρειών τείνει στη διάβρωση της φορολογικής βάσης, κυρίως βέβαια μέσω της νομιμοποίησης κεφαλαίων που προέρχονται ως επί το πλείστον από παράνομες δραστηριότητες ή απλά από την αποφυγή φορολόγησής τους. Αυτό πρέπει να αντιμετωπιστεί και διεθνώς αλλά και σε εθνικό επίπεδο. Στη βασικότερη λειτουργία τους οι εταιρείες αυτές περιλαμβάνουν τη συσσώρευση κερδών από επενδύσεις στο εξωτερικό έτσι ώστε να αναβάλλεται ή να αποφεύγεται τελείως η φορολόγησή τους μέχρι να επαναπατριστούν, εάν, βεβαίως, επαναπατριστούν στη χώρα τα κέρδη του επενδυτή.
Έχοντας ήδη εξαντλήσει το μεγάλο κομμάτι του χρόνου που μου αντιστοιχεί, θα ήθελα να κλείσω λέγοντας ότι μέχρι στιγμής η ελληνική Κυβέρνηση, η ελληνική πολιτεία δεν κατάφερε να ανταποκριθεί με αποτελεσματικότητα σε αυτήν την πρόκληση. 
Δυστυχώς, η ελληνική κοινωνία παρακολουθεί κινήσεις όχι εντεταγμένες σε ένα συνολικό σχέδιο, αλλά αποσπασματικές και –ας μου συγχωρεθεί ο χαρακτηρισμός- πολλές φορές σπασμωδικές. 
Μέχρι στιγμής δεν υπάρχει συγκεκριμένο αποτέλεσμα, μετρήσιμο. Αναγνωρίζω ότι υπάρχει μια προσπάθεια από την πλευρά του Υπουργείου Οικονομικών. Δυστυχώς, όμως, μέχρι σήμερα που μιλάμε δεν έχουμε το αποτέλεσμα που θα ήθελε η ελληνική οικονομία αλλά και η ελληνική κοινωνία. 
Ιδού, λοιπόν, πεδίον δόξης λαμπρόν να έχουμε ει δυνατόν την κατάθεση όλων εκείνων των αποτελεσμάτων που έχει διεξαγάγει το Υπουργείο Οικονομικών -με βάση και το απόρρητο- για να μπορέσουν οι πολιτικές δυνάμεις που συνθέτουν τη σημερινή Βουλή να τοποθετηθούν και να αξιολογήσουν τη μέχρι τώρα προσπάθεια. 
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"66143"," Ευχαριστούμε πολύ, κύριε Αναγνωστάκη. 
Καλωσορίζουμε τον συνάδελφο κ. Δημήτριο Στρατούλη που γύρισε από την πατρίδα μου, την Καβάλα. Πιστεύουμε να τύχατε καλής φιλοξενίας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66144"," Εξαιρετικής!","ΔΗΜΗΤΡΙΟΣ ΣΤΡΑΤΟΥΛΗΣ",485
"66145"," Το έβλεπα. Ήσασταν κάτω από το γραφείο μου και έτσι σας παρακολουθούσαμε. 
Το λόγο έχει ο Υφυπουργός Οικονομικών κ. Μαυραγάνης. Πόσα λεπτά θέλετε, κύριε Υπουργέ;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66146"," Θα προσπαθήσω να είμαι σύντομος, όσο μπορώ. Ο Κανονισμός τι λέει, είκοσι λεπτά;","ΓΕΩΡΓΙΟΣ ΜΑΥΡΑΓΑΝΗΣ",312
"66147"," Σας έκανα έκπτωση πέντε λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66148"," Δώστε του πολλά, για να μου απαντήσει.","ΜΑΝΩΛΗΣ ΓΛΕΖΟΣ",143
"66149"," Είκοσι λεπτά δικαιούται, κύριε Γλέζο. 
Ορίστε, έχετε το λόγο, κύριε Υπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66150"," Κύριε Πρόεδρε, κυρίες και κύριοι Βουλευτές, κατ’ αρχάς θα ήθελα να πω ότι το σημερινό αντικείμενο της επερώτησης φυσικά αναγνωρίζεται από όλους ότι είναι πάρα πολύ ενδιαφέρον και κρίσιμο. 
Θα μου επιτρέψετε, όμως, να πω ότι από τις απόψεις που διατυπώθηκαν άκουσα αρκετές ενδιαφέρουσες προσεγγίσεις, άκουσα όμως και ορισμένες ανακρίβειες και μερικές φορές και μία διάθεση μηδενισμού. 
Το πρόβλημα των εξωχώριων εταιρειών, όπως σωστά ειπώθηκε και αναλύθηκε και στην ειδική συνεδρίαση-ημερίδα της Βουλής στην Επιτροπή Θεσμών και Διαφάνειας, είναι τεράστιο και φυσικά δεν είναι ελληνικό. Είναι ένα διεθνές φαινόμενο και πλέον έχει αναγνωριστεί και από την Ευρωπαϊκή Ένωση και από τον ΟΟΣΑ και από τους «G20». 
Θα πρέπει να οριοθετήσουμε τι κάνουν αυτές οι εταιρείες. Μπορεί να υπάρχει και κάποια νόμιμη δραστηριότητα, αλλά είναι σαφές ότι κάνουν κυρίως δύο πράγματα: χρησιμοποιούνται για φοροαποφυγή-φοροδιαφυγή και χρησιμοποιούνται και για ξέπλυμα χρήματος. 
Συνεπώς, σε αυτό το πλαίσιο που υπάρχει αυτή τη στιγμή και το οποίο σίγουρα χρειάζεται να ενισχυθεί, το πρόβλημα ξεκινάει γιατί το φορολογικό σύστημα μιας χώρας συνήθως φορολογεί το μέρισμα μιας αλλοδαπής εταιρείας -όταν πληρώνεται στον κάτοικο της χώρας αυτής- αλλά οι εξωχώριες εταιρείες συνήθως δεν μοιράζουν κέρδη. Αν μοίραζαν κέρδη, φυσικά και θα μπορούσαν να φορολογούνταν τουλάχιστον ως μερίσματα. 
Χρησιμοποιούν, λοιπόν, αυτά τα κέρδη ποικιλοτρόπως. Μπορεί να κατευθύνονται σε άλλες συνδεδεμένες εταιρείες, για να μειωθεί η φορολογική υποχρέωση μπορεί να δανείζουν εταιρείες, ενώ μπορεί, επίσης, το εισόδημα να διοχετευθεί με μερίσματα, τόκους, ενοίκια, δικαιώματα καθώς και από πωλήσεις αγαθών και παροχή υπηρεσιών. 
Αυτό το οποίο έχει ξεκινήσει από αυτήν την Κυβέρνηση να γίνεται είναι μια συστηματική αντιμετώπιση του φαινομένου. 
Ξεκινάω από το πρώτο θέμα που αντιμετωπίσαμε, που ήταν ορισμένες αδυναμίες στον έλεγχο εξωχώριων εταιρειών με ακίνητα στο Κρανίδι και στην Κύμη. Θέλω να αναφέρω, λοιπόν, ότι εκεί ως Κυβέρνηση –η οποία είναι αποφασισμένη και με συγκεκριμένες πράξεις δείχνει αυτήν την αποφασιστικότητά της- επειδή ακριβώς είδαμε το πρόβλημα, μεταβιβάσαμε τον έλεγχο σε μεγαλύτερο ελεγκτικό κέντρο. 
Όμως, δε μείναμε εκεί. Είδαμε ότι υπάρχει πρόβλημα. Με δική μου πρωτοβουλία καταγράφηκαν οι offshore, οι εξωχώριες εταιρείες οι οποίες διαθέτουν ή διέθεταν κάποια στιγμή ακίνητη περιουσία στην Ελλάδα. Βρέθηκαν έξι χιλιάδες πεντακόσιες εβδομήντα πέντε εταιρείες. Άρχισε από την αρμόδια διεύθυνση ένα σχέδιο με κριτήρια κινδύνου, για να ελεγχθούν. Λέω «κριτήρια κινδύνου» γιατί υπάρχει μια προτεραιότητα. Κάποιες έχουν ακριβώς τα κριτήρια κινδύνου που τους βγάζουν για έλεγχο, κάποιες μπορεί όχι. 
Σήμερα έχουν ξεκινήσει, ήδη, οι πρώτες τριακόσιες δεκαπέντε υποθέσεις. Υπάρχουν ποσά που έχουν βεβαιωθεί. Είναι γύρω στα 40 εκατομμύρια. Έχει εισπραχθεί και φόρος 6 εκατομμυρίων περίπου. Άρα, έχουμε ξεκινήσει. 
Επίσης, στοιχεία για τις εξωχώριες εταιρείες με έδρα τις βρετανικές Παρθένους Νήσους ήρθαν πρόσφατα στο φως της δημοσιότητας, όπως ορισμένοι από εσάς ανέφεραν. 
Τι κάναμε αμέσως; Με εντολή μου το ΣΔΟΕ ξεκίνησε ελέγχους. Δόθηκαν εκατόν δύο εντολές για ελέγχους: οι ογδόντα οκτώ από την Περιφερειακή Διεύθυνση του ΣΔΟΕ Αττικής και οι δεκατέσσερις από την Περιφερειακή Διεύθυνση του ΣΔΟΕ κεντρικής Μακεδονίας. Από την Περιφερειακή Διεύθυνση Αττικής έχουν κληθεί εκπρόσωποι, εμπλεκόμενα πρόσωπα να προσκομίσουν στοιχεία και ο έλεγχος βρίσκεται σε εξέλιξη. Η ταυτοποίηση γίνεται βάσει ανευρεθέντων στοιχείων κατά την επίσκεψη του ΣΔΟΕ στην έδρα που αναγραφόταν στον Τύπο ή με φυσικά πρόσωπα που διαμένουν στην ίδια διεύθυνση στην Ελλάδα. Επίσης, καθορίζονται πλέον κριτήρια επιλογής υποθέσεων με ανάλυση κινδύνου. Περνάνε οι υποθέσεις αυτές –εννοώ, δηλαδή, όταν έχουμε offshore εταιρείες και φυσικά πρόσωπα- στο Κέντρο Ελέγχου Φορολογουμένων Μεγάλου Πλούτου, το οποίο συγκροτήθηκε ακριβώς γι’ αυτόν το σκοπό, για να υπάρχει ένα οργανωμένο κέντρο που θα ελέγχει τέτοιες περιπτώσεις και άτομα με μεγάλο πλούτο. 
Όπως γνωρίζετε, έχει επιβληθεί φορολογία στις εξωχώριες εταιρείες οι οποίες έχουν αντικείμενο μόνο την εκμετάλλευση ακινήτου. Δεν αποκλείονται τα φυσικά πρόσωπα που βρίσκονται πίσω απ’ αυτές τις εταιρείες. 
Εκτός απ’ τη νομοθεσία αυτή που υπάρχει στο υποσύστημα του μητρώου «TAXIS» έχουμε κάνει πλέον τις απαραίτητες ενέργειες και έχουμε βρει ότι είναι καταχωρημένα τα αλλοδαπά πρόσωπα με ιδιοκτησία σε ακίνητο στην Ελλάδα. Έχει γίνει ειδικότερη καταγραφή των εξωχώριων, όπως σας είπα. Ένα θέμα που έχουμε αντιμετωπίσει και προσπαθούμε να δούμε πώς θα λυθεί είναι όταν συμμετέχουν σε ανώνυμες ελληνικές εταιρείες. Εκεί δεν υπάρχει από το σύστημα η υποχρέωση δήλωσης τού ποιος είναι ο μέτοχος. 
Επίσης, αναφέρθηκε ότι δεν υπάρχει και τίποτα στη νομοθεσία. Όσον αφορά σε αυτά που είπατε -και καλώς τα θυμίσατε, κύριε Δερμιτζάκη- έρχονται στο φορολογικό νομοσχέδιο για τον Κώδικα Φορολογίας Εισοδήματος. Ελπίζω ότι τουλάχιστον ο ΣΥΡΙΖΑ αυτά τα άρθρα θα τα ψηφίσει.","ΓΕΩΡΓΙΟΣ ΜΑΥΡΑΓΑΝΗΣ",312
"66151"," Πότε;","ΔΗΜΗΤΡΗΣ ΓΕΛΑΛΗΣ",85
"66152"," Σύντομα, πολύ σύντομα. Και είναι ακριβώς αυτά που είπα. 
Συνεπώς υπάρχουν ακόμα και τώρα διατάξεις όπως η 51α και η 51β του ν. 2238, οι οποίες προστέθηκαν το 2010, σύμφωνα με τις οποίες ορίζεται όσον αφορά τις δαπάνες που πραγματοποιεί η ημεδαπή επιχείρηση για συναλλαγές με φυσικό ή νομικό πρόσωπο, που είναι κάτοικος ή έχει την καταστατική ή πραγματική έδρα ή είναι εγκατεστημένο σε κράτος μη συνεργάσιμο, ότι δεν αναγνωρίζονται οι δαπάνες που εκπίπτουν από τα ακαθάριστα έσοδά της ή από το φορολογητέο εισόδημά της, εκτός αν ο ενδιαφερόμενος αποδείξει ότι οι δαπάνες αυτές αφορούν πραγματικές και συνήθεις συναλλαγές και δεν έχουν αποτέλεσμα τη μεταφορά κερδών ή εισοδημάτων κεφαλαίων με σκοπό τη φοροαποφυγή ή τη φοροδιαφυγή. 
Η δε αναφορά που κάνατε σε κάτι ξεχωριστό, ότι, δηλαδή, δεν ελέγχονται σε περιπτώσεις που έχουμε ενδοομιλικές συναλλαγές είναι ακριβώς επειδή αν είναι συνδεδεμένες εμπίπτουν στον ειδικότερο έλεγχο των ενδοομιλικών συναλλαγών, για να διαπιστωθεί αν οι συναλλαγές αυτές έχουν τιμολογηθεί σωστά ή όχι. 
Επίσης, με τις διατάξεις του ν. 4110/2013 παρέχεται η δυνατότητα στις φορολογικές αρχές να ελέγχουν αν στις συναλλαγές μεταξύ συνδεδεμένων επιχειρήσεων τηρείται η αρχή των ίσων αποστάσεων και αν γίνονται οι αναγκαίες προσαρμογές. Οι έλεγχοι αυτοί στηρίζονται στις κατευθυντήριες γραμμές του OΟΣΑ, όπως συμβαίνει παγκοσμίως. 
Επισημαίνεται ότι στις διατάξεις του κατατεθέντος νομοσχεδίου για τη ρύθμιση θεμάτων της ΕΛΤΕ και ενσωμάτωσης της οδηγίας 2011/16 της Ευρωπαϊκής Ένωσης, περιλαμβάνονται διατάξεις σύμφωνα με τις οποίες στο τέλος της παραγράφου 2 του άρθρου 39, προστίθεται εδάφιο σύμφωνα με το οποίο εξειδικεύεται περαιτέρω η έννοια των συνδεδεμένων επιχειρήσεων, για να μην υπάρχουν ασάφειες και ο έλεγχος να προχωρήσει χωρίς πρόβλημα. 
Επίσης, άλλη ενέργεια που έχει γίνει είναι, όπως σας προανέφερα, το Κέντρο Ελέγχου Φορολογουμένων Μεγάλου Πλούτου, το οποίο συστάθηκε και υπάγεται στη Γενική Διεύθυνση Φορολογικών Ελέγχων και Είσπραξης Δημοσίων Εσόδων. Στις αρμοδιότητες του κέντρου αυτού, που το φτιάξαμε ειδικά για να αντιμετωπίζει και αυτές τις περιπτώσεις αλλά και άτομα με μεγάλο πλούτο, περιλαμβάνεται ο έλεγχος αλλοδαπών εταιρειών εκμετάλλευσης ακινήτων για τις οποίες δεν προκύπτει το φυσικό πρόσωπο, ή των ημεδαπών εταιρειών εκμετάλλευσης ακινήτων στις οποίες συμμετέχει αλλοδαπή εταιρεία, χωρίς να εμφανίζεται το φυσικό πρόσωπο. Η δημιουργία αυτού του κέντρου στοχεύει στη διενέργεια ταχύτερων και αποτελεσματικότερων ελέγχων στις εξωχώριες εταιρείες. 
Επίσης, δεν αφήνουμε το προσωπικό χωρίς υποστήριξη. Με βάση την τεχνογνωσία που υπάρχει σε άλλες φορολογικές διοικήσεις χωρών της Ευρωπαϊκής Ένωσης, έχουμε μέσω της Task Force προγραμματίσει -και διενεργείται σε διάφορες φάσεις- σεμινάριο για τις αλλοδαπές εταιρείες ιδιοκτησίας ακινήτων στο οποίο συμμετέχουν και ελεγκτές, οι οποίοι ασχολούνται με αυτές τις υποθέσεις. 
Αναφέρθηκα προηγουμένως στο ότι το φαινόμενο των εξωχώριων εταιρειών δεν είναι ένα ελληνικό φαινόμενο και αποτέλεσε και αποτελεί ένα από τα κεντρικά θέματα, με τα οποία πλέον ασχολείται η Ευρωπαϊκή Ένωση. Πρόσφατα, στο Ευρωπαϊκό Συμβούλιο της 22ας Μαΐου εμείς υποστηρίξαμε έντονα ότι θα πρέπει να υπάρχουν συγκεκριμένες δράσεις, συγκεκριμένα μέτρα, προκειμένου να αποκαλύπτεται ο πραγματικός δικαιούχος. Είναι πολύ σημαντικό να φτάσουμε στο πρόσωπο που είναι πίσω από αυτές τις εταιρείες. 
Θα ήθελα να αναφέρω ότι στο ανακοινωθέν, στην παράγραφο 10, περίπτωση η’ αναφέρεται ρητά ότι στην κατεύθυνση αυτή σημαντικό ρόλο έχει η ταυτοποίηση του πραγματικού δικαιούχου. 
Και αυτό το καταθέτω και στα Πρακτικά της Βουλής. 
(Στο σημείο αυτό ο Υφυπουργός Οικονομικών κ. Γεώργιος Μαυραγάνης         καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Έτσι, σε επίπεδο Ευρωπαϊκής Ένωσης, αν και η άμεση φορολογία αποτελεί, όπως ξέρετε, αρμοδιότητα των κρατών- μελών, έχουν αναληφθεί οι δράσεις οι οποίες μέχρι το τέλος του χρόνου θα έχουν εξειδικευθεί. Και είναι και μεγάλο βάρος πλέον της ελληνικής πολιτείας που αναλαμβάνει την Προεδρία να τις συνεχίσει, να τις ολοκληρώσει, για να έχουμε έναν πανευρωπαϊκό τρόπο αντιμετώπισης του φαινομένου αυτού. 
Η ελληνική πλευρά, στο πλαίσιο της Ευρωπαϊκής Ένωσης, υποστηρίζει ρητά ότι χρειάζεται συντονισμένο σχέδιο σε συνεργασία και με άλλους οργανισμούς, για να μειωθεί το φαινόμενο αυτό. Η ενίσχυση της διοικητικής συνεργασίας μέσω της βελτίωσης της ανταλλαγής πληροφοριών είναι απαραίτητη και μάλιστα θα πρέπει να γίνει με έναν τέτοιον τρόπο, ώστε η πληροφορία να ζητιέται και να έρχεται κατά τρόπο ομοιόμορφο, δηλαδή να έχουμε ένα πρότυπο τυποποιημένο για την ανταλλαγή αυτή των πληροφοριών. 
Επίσης, θα ήθελα να αναφέρω ότι ακόμη και στο πλαίσιο της διοικητικής συνεργασίας, με το σχέδιο νόμου που μπαίνει πλέον στον Ολομέλεια για συζήτηση για την κύρωση της οδηγίας, η οποία τροποποιεί την 77799 και ενσωματώνεται η νέα οδηγία 2011/16, διευρύνεται η δυνατότητα της ανταλλαγής των πληροφοριών και προχωράμε σε ένα νέο καθεστώς, ώστε να μπορέσει η Ευρωπαϊκή Ένωση και τα κράτη-μέλη να έχουν τη σωστή μέθοδο για να αντιμετωπίσουν το φαινόμενο αυτό των εξωχώριων εταιρειών. 
Θα ήθελα, επίσης, να αναφερθώ στο γεγονός ότι η Ελλάδα, ήδη, έχει προχωρήσει στην υπογραφή συμφωνιών για την ανταλλαγή φορολογικών πληροφοριών με κράτη που χαρακτηρίζονται ως «μη συνεργάσιμα», όπως το Γκένζι, το Γιβραλτάρ και οι Νήσοι Κουκ. Οι συμφωνίες αυτές προωθούνται προς κύρωση από τη Βουλή των Ελλήνων. 
Έχουν, επίσης, μονογραφηθεί τέτοιες συμφωνίες με το Μαυρίκιο, τις Νήσους Κέιμαν, τη Σαμόα, τις Βερμούδες και το Τζέρσι. 
Σημειώνεται, ακόμη, ότι η φορολόγηση υπό μορφή τόκων εισοδημάτων από αποταμιεύσεις για Έλληνες φορολογούμενους, που τηρούν εισοδήματα σε φορείς πληρωμής τρίτων χωρών, διέπεται από τις διατάξεις των σχετικών διμερών και πολυμερών συμφωνιών που θεσπίζουν μέτρα ισοδύναμα με τα θεσπιζόμενα στην οδηγία 2003/48. 
Συνεπώς, νομίζω ότι αυτή η Κυβέρνηση έχει κάνει βήματα για την αντιμετώπιση του φαινομένου. 
Βεβαίως, χρειάζονται ακόμα να γίνουν πράγματα. Στη νομοθετική μας πρωτοβουλία σας είπα ότι υπάρχουν συγκεκριμένες δράσεις –τα ανέφερε και ο κ. Δερμιτζάκης- οι οποίες θα θωρακίσουν περαιτέρω το νομοθετικό σύστημα. Στη φορολογική διοίκηση έχουν γίνει οι απαραίτητες ενέργειες ώστε να οργανωθεί καλύτερα και να πλαισιωθεί με άτομα τα οποία θα επιμορφωθούν για να αντιμετωπίσουν τους ελέγχους. 
Τέλος, θα ήθελα να σας αναφέρω –είναι γνωστό σε σας, πιστεύω- ότι υιοθετήσαμε για πρώτη φορά τις έμμεσες τεχνικές ελέγχου. Δηλαδή, πλέον, οι φορολογικές αρχές έχουν το κατάλληλο εργαλείο ώστε σε περιπτώσεις φυσικών προσώπων τα οποία παρουσιάζουν -από ένα δείγμα κινδύνου σύμφωνα με τα κριτήρια που υπάρχουν- διαφορές μεταξύ των φορολογικών τους δηλώσεων, του εισοδήματος και της κατανάλωσης, των λογαριασμών, υπάρχει πλέον η δυνατότητα ο έλεγχος να είναι άμεσος και η πληροφόρηση να είναι ταχύτατη. 
Στο σχέδιο νόμου που έρχεται στην Ολομέλεια για την κύρωση της οδηγίας, υπάρχει και το μητρώο λογαριασμών το οποίο, σε συνεργασία με την Ένωση Ελληνικών Τραπεζών, θα καταρτιστεί. Πλέον η πληροφορία που θα ζητείται από τις ελεγκτικές αρχές, θα έρχεται σε διάστημα ωρών, δεν θα καθυστερεί, έτσι ώστε να προχωρούν γρήγορα οι έλεγχοι.
Με όλα αυτά που είπα, αποδεικνύεται ότι υπάρχει η πολιτική βούληση να αντιμετωπιστούν φαινόμενα, όπως αυτά των εξωχώριων εταιρειών και της φοροδιαφυγής αλλά και να μπορέσουμε, μέσω της καταπολέμησης αυτού του φαινομένου, να έχουμε πρόσθετα έσοδα για να ασκήσουμε μία καλύτερη πολιτική σε τομείς που χρειάζονται την παρέμβασή μας και είναι αναγκαία για τη κοινωνία.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"66153"," Κι εμείς ευχαριστούμε, κύριε Υπουργέ.
Παρακαλώ να πάρει το λόγο ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Λαφαζάνης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"66154"," Δυστυχώς, η εικόνα σήμερα της Βουλής είναι πιο θλιβερή από ποτέ. Είχαμε ερωτήσεις και καμμία απάντηση. Οι Υπουργοί απουσιάζουν. Έχουν άλλα καθήκοντα. Το ερώτημα είναι: υπάρχει Κυβέρνηση; Εδώ έπρεπε να είναι και ο κ. Στουρνάρας. Πού είναι ο κ. Στουρνάρας; Δεν τον ενδιαφέρει το θέμα των offshore εταιρειών όταν το θέτει η Αξιωματική Αντιπολίτευση; Δεν έπρεπε να ορίσει την ημερομηνία για να είναι παρών σε ένα από τα κεντρικότερα θέματα;
Είχαμε μια Κυβέρνηση τριών συνεταίρων. Το αίνιγμα τώρα είναι: πόσοι είναι οι συνέταιροι; Είναι τρείς πάλι, δυόμισι, δύο, ενάμισης; 
Η κυβερνητική κρίση, η οποία έχει πάρει αποκρουστικότατες μορφές, δεν οφείλεται μόνο στην ΕΡΤ. Η κυβερνητική κρίση που ζούμε, έχει πολύ βαθύτερα και ουσιαστικότερα αίτια. Είναι μια κρίση πλήρους και παταγώδους αποτυχίας της κυβερνητικής πολιτικής. Είναι μια κυβερνητική κρίση η οποία έχει τη βάση της στην ξεθεμελίωση της χώρας, ξεθεμελίωση οικονομική, κοινωνική, εργασιακή.
Έχετε διαλύσει τα πάντα. Δεν αφήνετε τίποτα όρθιο. Και αυτή η κυβερνητική κρίση επιδεινώνει την οικονομική κρίση και δίνει στο καλοκαίρι αυτό εφιαλτικό χαρακτήρα. Αυτό το καλοκαίρι μοιάζει περισσότερο με καλοκαίρι πολεμικής περιόδου, παρά με καλοκαίρι ειρήνης από οικονομική και κοινωνική άποψη. Εφιαλτικές καταστάσεις!
Το αδιέξοδο σας είναι πλήρες. Δεν λύνεται το αδιέξοδο αν ο παλιός δικομματισμός, ο αντιπαρατιθέμενος, γίνει κυβερνητικός δικομματισμός τώρα. Δεν υπάρχει κανένα περιθώριο, οποιαδήποτε κυβέρνηση κι αν σχηματιστεί, να έχει μέλλον. Έχετε μπει σε τροχιά κατάρρευσης, ακριβώς γιατί διαλύσατε τη χώρα. 
Η μόνη λύση στο πολιτικό πρόβλημα πλέον της χώρας είναι η προσφυγή στις κάλπες, οι εθνικές εκλογές. Και αυτές τις εκλογές θα τις επιβάλει με ένα μεγάλο, ενωτικό, εργατικό, λαϊκό κίνημα ο ελληνικός λαός για να δοθεί διέξοδο στη χώρα, με μια κυβέρνηση της Αριστεράς που θα εφαρμόσει ένα προοδευτικό πρόγραμμα ανασυγκρότησης της χώρας. Το ότι χρειάζεται αυτή η πολιτική λύση στην τραγωδία φαίνεται πιο καθαρά από τη σημερινή μας συζήτηση όπου ο κυβερνητικός βασιλιάς απεδείχθη εδώ γυμνός. Δεν μας είπατε απολύτως τίποτα. Προσπαθήσατε να μας πείτε ότι κάνετε κάτι, ενώ αυτό το κάτι που κάνετε είναι μια τρύπα στο νερό, μια μεγάλη τρύπα στο νερό! 
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Εχθές μια αντιπροσωπεία του ΣΥΡΙΖΑ -ήμουν και εγώ μέσα- πήγαμε στο Διαπεριφερειακό Ελεγκτικό Κέντρο. Τι γίνεται στο Διαπεριφερειακό Ελεγκτικό Κέντρο; Υποτίθεται ότι ελέγχει πολλές offshore εταιρείες, ειδικά αυτές τις offshore για τις οποίες έχει δημιουργηθεί μεγάλο θέμα στο Κρανίδι και στην Κύμη. Τι έχει κάνει; Τι έχει κάνει με αυτές τις offshore εταιρείες; Έχει κάνει ελάχιστα βήματα, ανύπαρκτα βήματα. Μάλιστα τους είπα ότι για να ολοκληρώσετε αυτόν τον έλεγχο, θα φτάσουμε το 2030, 2040. Χαιρετίσματα! Χαιρετίσματα, λοιπόν, στην εξουσία!
Αν είναι να κόψετε μισθούς και συντάξεις, φέρνετε νομοσχέδια εδώ και την άλλη μέρα κόβονται πάραυτα. Αν είναι να χτυπήσετε τη φοροδιαφυγή, δεν την πλήττετε με τίποτα. Μέτρα επί μέτρων, έλεγχοι επί ελέγχων, υπηρεσίες επί υπηρεσιών. Τώρα, μάλιστα, φτιάχνετε και το περίφημο Κέντρο Ελέγχου Φορολογουμένων Μεγάλου Πλούτου. Χθες μετακόμιζαν οι άνθρωποι από του Γκύζη να πάνε στο Μαρούσι σε ένα κέντρο του Βωβού. Αυτό θα νοικιάσετε τώρα! Θα πληρώνουμε και στο Βωβό! Δεν έχουμε ακίνητα του δημοσίου να αξιοποιηθούν! Θα πληρώνουμε στο Βωβό. Εν πάση περιπτώσει. Μετακόμιζαν χθες. Πόσοι θα είναι σ’ αυτό το Κέντρο Μεγάλου Πλούτου; Πόσοι θα πάνε; Με τι εξειδίκευση; Με τι δυνατότητες;
Και ξέρετε ότι αυτή η μετακόμιση σημαίνει νέα αναβολή των οποιονδήποτε ελέγχων. Και πολύ φοβάμαι -όχι από εσάς προσωπικά, δεν θέλω να αποδώσω προθέσεις- ότι αυτές οι διαρκείς μετακομίσεις, μεταθέσεις από υπηρεσία σε υπηρεσία που γίνονται σε αυτές τις λίστες -και πρέπει να ελεγχθούν, να είναι στα θέματα που είναι προς έλεγχο όταν αφορά μεγαλοσχήμονες- γίνονται μόνο και μόνο για να μην γίνει ποτέ έλεγχος. 
Έχουμε τη λίστα με τις χίλιες επτακόσιες υποθέσεις μεγάλης εμπορικής σημασίας. Ξέρετε πόσες ήταν αυτές, για τις οποίες έχει αποδειχθεί ότι υπάρχει φοροδιαφυγή; Ήταν εκατό χιλιάδες. Λέτε: «Εκατό χιλιάδες είναι πολλές. Δεν μπορούμε να τις ερευνήσουμε.» Τις μειώσατε στις δέκα χιλιάδες. Μάλιστα. Μετά, όμως, είπατε: «Και δέκα χιλιάδες είναι πολλές. Δεν μπορεί να γίνει έλεγχος.» Τις περιορίσατε στις σημαντικότερες υποτίθεται, σε χίλιες επτακόσιες υποθέσεις μεγάλης εμπορικής σημασίας με φυσικά πρόσωπα, με αποδεδειγμένη τη φοροδιαφυγή. 
Υπήρχε μία υπηρεσία η οποία έκανε τον έλεγχο. Πήρατε τον έλεγχο απ’ αυτήν την υπηρεσία. Διαμαρτύρονταν. Και τι κάνατε; Τη μεταφέρατε στο Διαπεριφερειακό Ελεγκτικό Κέντρο. Τώρα μόλις ξεκινάει το Διαπεριφερειακό Κέντρο, πάει στο Κέντρο Μεγάλου Πλούτου. Χαιρετίσματα! Κανένας απολύτως έλεγχος. Και είναι σκαστή, καραμπινάτη η φοροδιαφυγή χιλίων επτακοσίων περιπτώσεων από την οποία μπορεί άμεσα να αποκομίσει έσοδα το δημόσιο. Είναι έτοιμη λίστα με φυσικά πρόσωπα, με ονόματα. Γιατί δεν σπεύδετε; 
Βεβαίως, καταλαβαίνω. Έχετε διαλύσει τις φορολογικές υπηρεσίες. Τις έχετε διαλύσει κυριολεκτικά! Δεν έχετε αφήσει τίποτα όρθιο! Τις έχετε καταστήσει εσείς, με τη συκοφαντία, εντελώς αναξιόπιστες. Έχετε ενοχοποιήσει όλους τους υπαλλήλους. Ντρέπεται σήμερα όποιος δουλεύει σε φορολογική υπηρεσία, να πει ότι δουλεύει εκεί. Ντρέπεται! Πλήρης απαξίωση! 
Το καταλαβαίνω αυτό. Τις συνέπειες, όμως, ποιος τις πληρώνει; Εσείς ή ο ελληνικός λαός; 
Εν πάση περιπτώσει, όμως, δεν είναι μόνο αυτό. Ο έλεγχος δεν προχωράει, κυρίως λόγω έλλειψης πολιτικής βούλησης. Εδώ έχουμε το Γενικό Γραμματέα Διαφάνειας, τον κ. Σούρλα, ο οποίος όταν μιλούσε, τι έλεγε; Έλεγε ότι τρεις offshore εταιρείες στον Πολύγυρο χρωστάνε 23 εκατομμύρια αποδεδειγμένα, βεβαιωμένα. Και δεν υπάρχει προσπάθεια από το ΣΔΟΕ να αναζητηθούν αυτά τα 23 εκατομμύρια. Τα λέει ο κ. Σούρλας αυτά.
Δεύτερο παράδειγμα: Εργάτης που κάνει φορολογική δήλωση ασήμαντη στο Φάληρο, είναι κάτοχος δεκατεσσάρων offshore εταιρειών στο Κρανίδι. Είναι με όνομα και επώνυμο. Το καταγγέλλει όχι ο ΣΥΡΙΖΑ αλλά ο κ. Σούρλας με αυτήν την επίσημη, θεσμική ιδιότητά του. Γιατί δεν του κάνετε έλεγχο; Ποιος είναι αυτός που έχει δεκατέσσερις offshore εταιρείες; Ποιοι κρύβονται πίσω απ’ αυτές τις δεκατέσσερις offshore εταιρείες; Μήπως είναι πολιτικοί, μεγαλοεκδότες, μεγαλοδημοσιογράφοι, μεγάλοι εφοπλιστές κι επομένως λέτε, «Αφήστε, δεν ελέγχουμε»; 
Να μας δώσετε μία εξήγηση. Διότι παρ’ αυτά έπρεπε, όταν καταγγέλλονται αυτά από το Γενικό Γραμματέα, να υπάρξει σχετική δράση, άμεση δράση με αποτέλεσμα. 
Εδώ έχουμε τη λίστα Λαγκάρντ, για την οποία έχει γίνει τόσος θόρυβος. Δύο χιλιάδες ονόματα. Είναι έτοιμη λίστα και δεν έχει γίνει απολύτως τίποτα για τόσο καιρό. Δεν έγινε επί Παπακωνσταντίνου. Καλά, την έβαλε στο συρτάρι, την έθαψε. Δεν έγινε επί κ. Βενιζέλου. Την έθαψε στο συρτάρι του. 
Τώρα που έχει βγει στην επιφάνεια αυτή η υπόθεση, γιατί δεν προχωράει ο έλεγχος; Δύο χιλιάδες ονόματα. Τα τρία συγγενικά του κ. Παπακωνσταντίνου ελέχθησαν και βγήκε η υπόθεση με εκατομμύρια ευρώ φοροδιαφυγή. Πενήντα τέσσερις χιλιάδες ονόματα μέσα στην κρίση αποδεδειγμένα έχουν βγάλει τα λεφτά τους στο εξωτερικό. Μεγάλα ποσά εννοώ. Δεν εννοώ μικροποσά. Τι έκαναν οι κυβερνήσεις; Τον τροχονόμο έκαναν; Έβλεπαν μέσα στην κρίση, στα κρίσιμα χρόνια του μνημονίου, να βγαίνουν τα λεφτά έξω σε τεράστια ποσά, να είναι καταγεγραμμένα στην Τράπεζα της Ελλάδας τα ποσά αυτά και τα ονόματα και δεν υπήρξε κανένας έλεγχος τόσα χρόνια; Φορολογικός έλεγχος εννοώ. Δηλαδή, εντάξει, βγάζεις τα λεφτά σου, γράφεις στα παλιά σου τα παπούτσια. Υποστηρίζεις στην Ελλάδα το μνημόνιο, τα λεφτά σου εσύ τα βγάζεις έξω όμως. Ωραία. Δεν θα πρέπει να γίνει φορολογικός έλεγχος; Καλά, δεν τον έκαναν τόσα χρόνια. Οι λίστες βγήκαν. Πενήντα τέσσερις χιλιάδες ονόματα. Περιορίστε τα. Τα έχετε περιορίσει αρκετά. Έχετε κάνει περιορισμούς επί περιορισμών. Πού είναι ο έλεγχος; Διακόσια πενήντα; Διακόσια εξήντα; Βέβαια, το τσεκούρι για τον απλό εργαζόμενο είναι άμεσο. Πέφτει βαρύτατος ο πέλεκυς στο κεφάλι του. Τι θέλετε; Απ’ όλα έχει ο μπαχτσές. Θέλετε φόρους; Θέλετε χαράτσια; Θέλετε περικοπές μισθών; Θέλετε περικοπές συντάξεων; 
Λίστες Λουξεμβούργου. Η Γερμανία τις έλεγξε και αποκόμισε έσοδα. Εδώ λέτε ότι δεν ελέγχουμε, διότι είναι προϊόν παράνομο αυτό. Παράνομα έχει δοθεί, παράνομα έχει υποκλαπεί αυτό το προϊόν, επομένως δεν το ελέγχουμε. Δεν υπάρχει μόνο μια νόμιμη φορολογική ασυλία στη χώρα, διότι όλο το φορολογικό σύστημα είναι δομημένο για να μην πληρώνει φόρους ο μεγάλος πλούτος, οι μεγάλες περιουσίες, οι μεγάλοι επιχειρηματικοί όμιλοι, τα μεγάλα εισοδήματα. 
Δεν υπάρχει, λοιπόν, μόνο η νόμιμη φορολογική ασυλία. Δίπλα έχει οικοδομηθεί ένα πελώριο σύστημα, το οποίο καλύπτει το μαύρο αφορολόγητο χρήμα, καλύπτει την φοροαποφυγή, καλύπτει τη φοροδιαφυγή. Την καλύπτει απολύτως και πλήρως. Και την καλύπτει προκλητικά και τώρα, όταν λεηλατείται κυριολεκτικά ο ελληνικός λαός και όταν υποθηκεύεται το μέλλον της χώρας.","ΠΑΝΑΓΙΩΤΗΣ ΛΑΦΑΖΑΝΗΣ",279
"66155"," Ολοκληρώνετε, κύριε Λαφαζάνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66156"," Κι αν είχατε κάνει στοιχειώδεις κινήσεις, τα έσοδα που θα αποκομίζατε θα ήταν τεράστια. Θα ήταν μια τεράστια ανακούφιση του ελληνικού λαού μέσα στην κρίση και της ελληνικής οικονομίας, Πέραν του ότι θα δρομολογούσατε, βεβαίως, μία διαφορετική πορεία και εξέλιξη, όχι μόνο στα θέματα τα φορολογικά αλλά και στα θέματα της οικονομικής και κοινωνικής πολιτικής. 
Δεν πιστεύω ότι θα τα κάνετε. Εδώ θα έρχεστε κάθε φορά -αυτές οι κυβερνήσεις που αντιπροσωπεύετε- να βγάζετε λόγους και λογύδρια με τα οποία θα λέτε ότι, «Κάνουμε βήματα, κάνουμε ενέργειες» αλλά χωρίς κανένα πρακτικό αποτέλεσμα. Και δεν θα τα κάνετε, διότι εξυπηρετείτε αυτό το μεγάλο πλούτο. Και τον εξυπηρετείτε πολιτικά, διότι στηρίζεστε στο μεγάλο πλούτο.","ΠΑΝΑΓΙΩΤΗΣ ΛΑΦΑΖΑΝΗΣ",279
"66157"," Ολοκληρώστε παρακαλώ όμως, γιατί έχει περάσει ο χρόνος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66158"," Στηρίζεστε στο μεγάλο πλούτο. Αυτό είναι το κοινωνικό σας στήριγμα. Γι’ αυτό δεν πρόκειται να προχωρήσετε σε μέτρα.
Αυτό το θέμα που συζητάμε, θέτει στην ημερήσια διάταξη την ανάγκη μιας πολύ μεγάλης προοδευτικής ανατροπής στη χώρα. Πρέπει να φύγετε το συντομότερο δυνατόν! Έπρεπε να είχατε φύγει χθες! Η χώρα χρειάζεται εθνικές εκλογές. Χρειάζεται ένα λαϊκό κίνημα για να τις επιβάλει και μία κυβέρνηση της Αριστεράς για να δώσει διέξοδο στη χώρα.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"66159"," Το λόγο έχει η Κοινοβουλευτική Εκπρόσωπος της Νέας Δημοκρατίας κ. Βούλτεψη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66160"," Ευχαριστώ πολύ, κύριε Πρόεδρε. 
Η καταπολέμηση της φοροδιαφυγής, υπό οποιαδήποτε μορφή αυτή συμβαίνει, οφείλει να είναι σκοπός ζωής μιας κυβέρνησης, πολύ περισσότερο μιας κυβέρνησης που καλείται να βγάλει τη χώρα ουσιαστικά από τη χρεοκοπία. Άρα, αυτό που ζητούν όλοι και είναι χρήσιμο και εκ μέρους της Αξιωματικής Αντιπολίτευσης, είναι περισσότερη πίεση για περισσότερα αποτελέσματα. Ο Υπουργός απάντησε λεπτομερώς, νομίζω. Θα επανέλθει. 
Πάντοτε, περιμένουμε όλοι περισσότερα αποτελέσματα, διότι η χώρα χρειάζεται έσοδα από την οικονομική της δραστηριότητα και από την πάταξη της φοροδιαφυγής. Μολονότι, η φοροαποφυγή και η φοροδιαφυγή αποτελούν αντεθνική δράση, δεν αρκεί μόνο αυτό. Η χώρα πρέπει να έχει και έσοδα. Και για να έχει έσοδα η χώρα, πρέπει να γίνουν συγκεκριμένες δράσεις, να υπάρχει μια δραστηριότητα, μία οικονομία που να λειτουργεί, μία δυνατότητα να συνεννοηθούμε μεταξύ μας. 
Επομένως, ως προς αυτό το κομμάτι δεν έχω να πω πολλά. Είναι γνωστά. Έχουμε πει και έχουμε γράψει χιλιάδες φορές και για τις offshore και για τον τρόπο με τον οποίο λειτουργούν και για τις προσπάθειες που έχει καταβάλει η Ευρωπαϊκή Ένωση κατά καιρούς, πολλές απ’ αυτές μάταιες. Όμως, σε κάποιες περιπτώσεις έχουν ληφθεί μέτρα και έχουν υιοθετηθεί νομοθετικά μέτρα που βοηθούν προς αυτήν την κατεύθυνση, δηλαδή να βρίσκονται αυτές οι εταιρείες-φαντάσματα. 
Εγώ θέλω να κρατώ χαμηλούς τόνους και τους κράτησε χαμηλούς και ο Κοινοβουλευτικός Εκπρόσωπος του ΣΥΡΙΖΑ. Ρώτησε, όμως, πόσοι είναι σήμερα οι «συνεταίροι» στην Κυβέρνηση, όπως αναφέρονται. Όσοι επιτρέπουν να υπάρχει δεδηλωμένη μέσα στο Κοινοβούλιο. Δεν γίνεται στο δρόμο αυτή η δουλειά, διότι στο δρόμο γίνεται αυτό το οποίο βλέπουμε αυτές τις μέρες. Κάθε προσπάθεια που καταβλήθηκε για να υπάρξει μία αναδιάρθρωση ενός μεγάλου οργανισμού, πήγε στα χαμένα, διότι γινόταν στο δρόμο. Δεν γίνεται αυτό έτσι. Δεν γίνεται να αποφασίζουν οι λίγοι για τους πολλούς. Η χώρα πέρασε μία μεγάλη κρίση, επειδή για συνδικαλιστικούς λόγους δημιουργήθηκε αυτή η κρίση καθαρά. 
Εδώ, το ζήτημα είναι το εξής. Ζητά κάποιος εκλογές μέσα στην Αίθουσα και με αφορμή τα χθεσινά; Για να ζητηθούν εκλογές, αγαπητοί συνάδελφοι, κακά τα ψέματα, επειδή παρακολουθώ όλα όσα λέει ο κ. Τσίπρας και όλοι σας, πρέπει να υπάρχει ένα πραγματικά εναλλακτικό σχέδιο, το οποίο να μπορείτε να παρουσιάσετε στο λαό. Αυτήν τη στιγμή δεν μπορείτε να το παρουσιάσετε. Διότι, αν υπήρχε και εάν ο λαός μπορούσε αυτό να το αποδεχθεί, θα βλέπαμε και διαφορετικά αποτελέσματα, ας πούμε, στην συγκέντρωση του ΣΥΡΙΖΑ στο Σύνταγμα τις προάλλες. Ξέρετε ότι δεν μπορείς να ζητάς εκλογές, όταν δεν μπορείς να κάνεις μία συγκέντρωση στο Σύνταγμα. Δεν λέω ότι είναι αναγκαίο. Εγώ είμαι κατά των συγκεντρώσεων. Από την ώρα, όμως, που αποφασίζεις να κινητοποιήσεις τα πλήθη, αυτά πρέπει να κινητοποιηθούν. Αν δεν κινητοποιηθούν, κάποιο λάθος έχεις κάνει και εσύ στην εκτίμησή σου, όπως αναγνωρίζω ότι και πολλοί άλλοι σε όλα τα κόμματα κάνουν λάθος στην εκτίμησή τους. Δεν πρόκειται για προνόμιο του ΣΥΡΙΖΑ.
Έπειτα, τόσο καιρό λέμε για τις εναλλακτικές, λέμε ότι θα γίνει μία προοδευτική ανατροπή και θα αλλάξουν όλα, παρά το γεγονός ότι και εσείς αναγνωρίζετε ότι δεν πρόκειται να γίνουν όλα αυτά από τη μία μέρα στην άλλη. Θα γίνουν σταδιακά, όπως λέει ο κ. Τσίπρας. 
Όμως, ποιο είναι το εναλλακτικό; Πήγε ο κ. Τσίπρας σε περιοδείες και είπε ότι θα φτιάξει τη συμμαχία του Νότου. Φτιάχτηκε; Πήγε σε όλες αυτές τις χώρες του Νότου, οι οποίες, βέβαια, έχουν διαφορετικά προβλήματα, διαφορετικά προτάγματα, συμφέροντα, ενδιαφέροντα. Φτιάχτηκε αυτή η συμμαχία του Νότου, ώστε να συμβάλλει και σ' αυτό που συζητούμε τώρα;
Τέλος, επειδή πιστεύω ότι στη χώρα πρέπει να υπάρξει ηρεμία και επειδή αν δεν υπάρξει ηρεμία, δεν θα καταπολεμηθούν τα μεγάλα ζητήματα της φτώχειας, της ανεργίας, όλα αυτά τα οποία πλήττουν αυτήν τη στιγμή την οικονομία μας –διότι με τις κραυγές δεν βγαίνουν χρήματα ούτε κόβονται χρήματα από τον τοίχο- αυτό το οποίο πρέπει να δούμε, είναι πώς θα δουλέψουμε. Η Αντιπολίτευση έχει τη δυνατότητα να ασκεί κριτική, την οποία όλοι αναγνωρίζουμε και είναι αναφαίρετο δικαίωμά της αλλά πρέπει να δούμε τι γίνεται. Δεν γίνονται όλα έτσι από τη μία μέρα στην άλλη.
Δείτε τι γίνεται τώρα στη Βραζιλία. Η Βραζιλία είναι ξεσηκωμένη. Ένα εκατομμύριο άνθρωποι είναι στον δρόμο και διαδηλώνουν. Υπήρξε και ένας νεκρός. Η Ντίλμα Ρούσεφ, με την οποία συναντήθηκε ο κ. Τσίπρας τον περασμένο Δεκέμβριο, κατέβασε τη στρατιωτική αστυνομία. 
Αυτό το πρότυπο, όμως, πριν από λίγους μήνες μας το παρουσιάζατε ως το ιδανικό. Λέγατε ότι η Βραζιλία είναι ένα πρότυπο χώρας που τα πολέμησε όλα αυτά, που μπόρεσε να σταθεί, που έφερε την ανάπτυξη χωρίς μνημόνια κ.λπ. Βλέπετε ότι δεν είναι τόσο απλά τα πράγματα. 
Βεβαίως, σας λέω και πάλι ότι είναι καλοδεχούμενη η κριτική και περιμένουμε όλοι, όχι μόνο η Αντιπολίτευση, περισσότερα αποτελέσματα στον τομέα της καταπολέμησης της φοροδιαφυγής.
Ευχαριστώ.","ΣΟΦΙΑ ΒΟΥΛΤΕΨΗ",73
"66161"," Ευχαριστούμε και εμείς.
Ο Β΄ Αντιπρόεδρος της Βουλής κ. Καλαντζής και η Βουλευτής κ. Έλενα Κουντουρά ζητούν άδεια ολιγοήμερης απουσίας στο εξωτερικό. Η Βουλή εγκρίνει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66162"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"66163"," Η Βουλή ενέκρινε τη ζητηθείσα άδεια.
Το λόγο έχει ο κ. Χρυσοχοΐδης για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66164"," Σας ευχαριστώ, κύριε Πρόεδρε.
Οφείλω να καταθέσω και εγώ τη σύμφωνη γνώμη με τους προηγούμενους ομιλητές, σχετικά με το ότι η πρωτοβουλία του ΣΥΡΙΖΑ να καταθέσει αυτήν την επερώτηση για το θέμα των εξωχώριων εταιρειών και τη φοροδιαφυγή, την καταπολέμηση του οικονομικού εγκλήματος, είναι πάρα πολύ σημαντική. Αξίζουν έπαινοι προς την Αξιωματική Αντιπολίτευση για το ζήτημα αυτό.
Άκουσα και ορισμένους συναδέλφους, οι οποίοι είχαν εξαιρετικά δημιουργικές απόψεις, όπως είπε ο Υπουργός προηγουμένως. Επίσης, ακούσαμε και τις γνωστές φωνές από την πλευρά της Αξιωματικής Αντιπολίτευσης οι οποίες παριστάνουν την Κασσάνδρα. 
Η Κασσάνδρα εμφανίστηκε λίγο πριν στο Βήμα διά στόματος κ. Λαφαζάνη, ο οποίος άρχισε πάλι να μιλάει για τους εφιάλτες, τα εφιαλτικά καλοκαίρια, τις καταστροφές, τη στιγμή που η χώρα επιχειρεί την έξοδό της από την κρίση, τη στιγμή που η χώρα φέτος παρουσιάζει το μεγαλύτερο κύμα αύξησης του τουρισμού περίπου 30% σε όλη τη χώρα –και είναι σημαντικό να πω ότι αφορά όλη τη χώρα και όχι κάποια συγκεκριμένα νησιά- που σημαίνει ένα σημαντικά αυξημένο εθνικό εισόδημα αλλά ταυτόχρονα και αύξηση της απασχόλησης.
Επειδή αναφέρθηκε στη λέξη «συνεταίροι», θα ήθελα να τονίσω ότι δεν υπάρχουν συνεταίροι. Υπάρχουν εταίροι στην κυβερνητική προσπάθεια, οι οποίοι έβαλαν το κεφάλι κάτω να δουλέψουν. Θέλω να σας πω ότι για εμάς δεν ετέθη χθες κανένα δίλημμα εάν θα συνεχίσουμε την εθνική προσπάθεια. 
Στην πολιτική δεν έχει σημασία να παριστάνεις τον τσαμπουκά ή τον έξυπνο αποφεύγοντας τις ευθύνες αλλά έχει μεγάλη σημασία να αναλαμβάνεις την εθνική σου ευθύνη απέναντι στον λαό και τη χώρα, μάλιστα σε μία κρίσιμη στιγμή, που επιχειρείται η έξοδος από την κρίση, σε μια κρίσιμη στιγμή που περιμένουμε το καλοκαίρι αυτό να αποτελέσει την έναρξη της ανάκαμψης, σε μια κρίσιμη στιγμή, που η παγκόσμια οικονομία δεν πάει καλά και σε μια κρίσιμη στιγμή, όπου η χώρα έχει πετύχει σημαντικότατα πράγματα τα οποία δεν αφορούν εμάς εδώ μέσα, αλλά αφορούν κυρίως τους Έλληνες πολίτες των οποίων οι θυσίες που έκαναν όλα αυτά τα χρόνια δικαιώνουν τις προσπάθειές τους. 
Άρα, δεν υπάρχουν διλήμματα, κύριε Λαφαζάνη. Προχωράμε με γρήγορους ρυθμούς, προχωράμε με αποφασιστικότητα να υλοποιήσουμε το πρόγραμμα το οποίο η χώρα πρέπει να εφαρμόσει για να βγούμε από την κρίση. Και θα βγούμε νικητές και ο λαός και εμείς που κάνουμε αυτήν την προσπάθεια. Εσείς παραμείνετε στο Σύνταγμα με τις μεγάλες συγκεντρώσεις τις οποίες πραγματοποιείτε ή με τις μεγάλες πορείες που κάνετε προς την ΕΡΤ, στις οποίες είστε εσείς, οι Βουλευτές σας και κάποια στελέχη σας. 
Δεν σας ακολουθεί ο λαός. Είναι πολύ απλό. Και ούτε πρόκειται να ακολουθήσει κανέναν ο οποίος δεν του δίνει λύση και διέξοδο. Γιατί υπάρχει ένας ώριμος λαός ο οποίος με υπομονή, με μεγάλη ανοχή, με μεγάλες αντοχές, σε μια πολύ δύσκολη περίοδο είπε «θα σταθούμε όρθιοι». Και στάθηκε όρθιος ο λαός και η Ελλάδα χάρη στις προσπάθειές του και χάρη στο πείσμα ορισμένων πολιτικών δυνάμεων.
Είπα, λοιπόν, προηγουμένως ότι είναι θετική η προσπάθεια. Είναι αξιόλογη η πρωτοβουλία που πήρατε. 
Λέω, επίσης, ότι αυτήν τη στιγμή ζούμε σε ένα παγκόσμιο οικονομικό περιβάλλον. Προχτές είχαμε το G8, είχαμε το Ευρωπαϊκό Συμβούλιο, είχαμε τις αποφάσεις του Eurogroup, είχαμε το Συμβούλιο Υπουργών Οικονομικών και άλλα σε εθνικό επίπεδο βέβαια.
Κυρίες και κύριοι συνάδελφοι, δεν μπορούμε να συνεχίσουμε έτσι. Από τη μια πλευρά να έχουμε μια πραγματική οικονομία της τάξεως, περίπου, των 70 τρισεκατομμυρίων –ο κ. Τσακαλώτος τα ξέρει καλύτερα από εμένα- και μια χρηματοπιστωτική οικονομία της τάξεως των 700 τρισεκατομμυρίων. Δηλαδή, μια εικονική οικονομία. Χώρες δημοκρατικές και κυβερνήσεις δημοκρατικές δεν μπορούν να σταθούν υπό αυτές τις συνθήκες. Διότι αντιλαμβανόμαστε όλοι ότι η απασχόληση και η πραγματική οικονομία θα καταστραφούν καθώς και οι δημοκρατίες και οι λαοί και η κοινωνική ειρήνη και η κοινωνική συνοχή. 
Γι’ αυτό, λοιπόν, γίνεται μια προσπάθεια, –την αντιλαμβανόμαστε όλοι- που πολλές φορές δεν καταλαβαίνουμε πώς γίνεται και την επικρίνουμε, για να στηριχθεί η πραγματική οικονομία, να καταπολεμηθεί αυτό το οποίο αποτελεί βόμβα στα θεμέλια της δημοκρατίας και της κοινωνικής ειρήνης, δηλαδή το οργανωμένο οικονομικό έγκλημα. Αναφέρθηκε ο Υπουργός σε κάποιες απάτες και νομίζω και κάποιος συνάδελφος προηγουμένως και οι συναδέλφισσες του ΣΥΡΙΖΑ. Όλο αυτό αποτελεί μία βόμβα. Εάν δεν καταπολεμηθεί, όχι αποτελεσματικά εντελώς αλλά εν πάση περιπτώσει αποφασιστικά σε πρώτη φάση, νομίζω ότι θα αντιμετωπίζουμε καθημερινά το πρόβλημα των ζωτικών, υπαρκτών κοινωνικών προβλημάτων μπροστά μας. Τότε τα πράγματα για τη δημοκρατία θα είναι πάρα πολύ άσχημα.
Γι’ αυτό, λοιπόν, κύριε Υπουργέ, προτείνω -βεβαίως σε παγκόσμιο επίπεδο υπάρχουν οι αποφάσεις της G8, βεβαίως σε ευρωπαϊκό επίπεδο υπάρχουν τα θεσμικά εργαλεία τα οποία η Ελλάδα στη συνέχεια τα κάνει εθνική της νομοθεσία- τα εκτελεστικά και καταδιωκτικά εργαλεία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Εδώ πάσχουμε και σε επίπεδο ευρωπαϊκό, όπου δυστυχώς, όπως πολύ σωστά είπατε και εσείς, ουσιαστικά μιλάμε για μια ανταλλαγή πληροφοριών. Δεν φτάνει αυτό. Όπως επίσης, υπάρχει μια διάσπαρτη κατανομή αρμοδιοτήτων, ευθυνών, ανευθυνοϋπεύθυνων. 
Νομίζω ότι είναι μια ευκαιρία, με αφορμή και την ίδρυση της Οικονομικής Αστυνομίας που είναι ένα μικρό όργανο. Ωστόσο είναι δική σας ευθύνη αυτήν τη στιγμή, να συγκροτήσετε ένα συντονιστικό όργανο το οποίο θα καταπολεμήσει τις απάτες, το οικονομικό έγκλημα, τις εξωχώριες εταιρείες που φοροδιαφεύγουν. 
Γιατί; Διότι πραγματικά συμφωνώ και εγώ με όλους -και θα συμφωνήσετε και εσείς- ότι πρόκειται για πολύ μεγάλα ποσά τα οποία θα μπορούσαν να επενδυθούν στην οικονομία της χώρας και να αποδώσουν την προστιθέμενη αξία που έχει ανάγκη ως επιστροφή ο Έλληνας φορολογούμενος στην προσπάθεια που κάνει.
Ευχαριστώ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"66165"," Και εμείς ευχαριστούμε.
Το λόγο έχει ο κ. Μαριάς για έξι λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, αυτές τις ώρες ζούμε μία κυβερνητική κρίση η οποία ξέσπασε και βεβαίως τη διάλυση της τρικομματικής συμφωνίας. Με ποιους όρους και προϋποθέσεις θα υπάρξει μια ανασύνθεση –αν υπάρξει- και για πόσο χρονικό διάστημα, θα το δούμε. Το βέβαιο είναι, όμως, ότι αυτή η κυβερνητική κρίση σαφέστατα δεν προέκυψε για συνδικαλιστικούς λόγους, όπως υπονόησε η Κοινοβουλευτική Εκπρόσωπος της Νέας Δημοκρατίας.
Προέκυψε, διότι μπροστά μας έχουμε ένα κοινωνικό νεκροταφείο το οποίο το δημιούργησε η μνημονιακή πολιτική. Η συγκεκριμένη συγκυβέρνηση η οποία λειτουργεί επί ένα έτος, έχει φέρει ακόμη πιο δυσμενή οικονομικά και κοινωνικά αποτελέσματα. 
Παραδείγματος χάριν, το δημόσιο χρέος το Μάρτιο του 2010 ήταν 310 δισεκατομμύρια. Το Μάρτιο του 2013 το δημόσιο ήταν 309 δισεκατομμύρια. Μειώθηκε 1 δισεκατομμύριο, σε απόλυτους αριθμούς, παρά τα δεκάδες αντιλαϊκά μέτρα. Το ιδιωτικό χρέος είναι 228 δισεκατομμύρια. Η ανεργία έχει φτάσει το ενάμισι εκατομμύριο. Όμως, η χώρα έχει εισπράξει 210 δισεκατομμύρια, μέχρι στιγμής, από το Διεθνές Νομισματικό Ταμείο, την Ευρωπαϊκή Ένωση και το EFSF.
Παρά ταύτα, παρά τη φορομπηχτική πολιτική, έχει υστέρηση εσόδων στο πρώτο εξάμηνο 500 εκατομμύρια ευρώ και ετοιμάζεται για το μνημόνιο 4. Αυτή είναι η πραγματικότητα. Γι’ αυτό δημιουργείται η κρίση, γι’ αυτό υπάρχει αντανάκλαση στην Κυβέρνηση, γι’ αυτό υπάρχει κυβερνητική αστάθεια και γι’ αυτό αναζητούν μια νέα ανασύνθεση, η οποία ενδεχομένως θα προσπαθήσει να ρυθμίσει τα θέματα. Μην ξεχνάτε τη μεγάλη υπόσχεση ότι τα 50 δισεκατομμύρια της ανακεφαλαιοποίησης θα ρυθμιστούν από τον ESM αναδρομικά. Αποδείχθηκε χθες απ’ αυτά που είπαν το Eurogroup και ο κ. Σόιμπλε ότι δεν πρόκειται να γίνει. 
Βλέπουμε ότι η περίφημη μετακύλιση ομολόγων από τις κεντρικές τράπεζες που θα γινόταν και ήταν 3,7 δισεκατομμύρια ευρώ για το 2013-2014 πάει περίπατο, γιατί οι κεντρικές τράπεζες δεν το κάνουν. Για το 2015-2016 είναι 1,9 δισεκατομμύρια αλλά πάει περίπατο, γιατί οι κεντρικές τράπεζες δεν το κάνουν. Δημιουργείται νέο δημοσιονομικό κενό 4 δισεκατομμυρίων αλλά όπως άκουσα να λένε η Κυβέρνηση και οι Υπουργοί, θα συνεχίσουν στην ίδια πορεία . Ναι, φορομπηχτική πολιτική, αντικοινωνική πολιτική, διάλυση των πάντων. 
Βεβαίως, θα πληρώσουν –αυτό βλέπω- 1,3 δισεκατομμύρια στα hedge funds, τα οποία είναι τα ομόλογα που πρέπει να πληρωθούν, επειδή δεν «κουρεύτηκαν», όταν «κουρεύτηκαν» τα ομόλογα όλων των ιδιωτών, όλων των ασφαλιστικών ταμείων, των πανεπιστημίων κ.λπ.. Αυτή είναι η πραγματικότητα. Γι’ αυτό πάμε σε αυτήν την κατάσταση.
Επομένως, το αν θα συγκροτήσετε Κυβέρνηση και τι θα κάνετε είναι ένα ζήτημα που θα το δούμε σε λίγο. Βεβαίως, τα τρία χρόνια που λέει ο κ. Σαμαράς δεν τα βλέπω, βλέπω κανένα τρίμηνο, να βγάλετε λίγο τις γερμανικές εκλογές και από εκεί και πέρα όλο αυτό το σύστημα θα καταρρεύσει. Και θα καταρρεύσει, διότι είναι τεράστια τα ζητήματα που υπάρχουν, η πολιτική σας είναι εντελώς λάθος, αντικοινωνική και δεν μπορεί να δώσει διέξοδο στα αδιέξοδα.
Για εμάς, η λύση είναι μία κυβέρνηση εθνικής σωτηρίας, η οποία θα κάνει λογιστικό έλεγχο του χρέους, θα καταγγείλει τα μνημόνια και τις δανειακές συμβάσεις, θα αξιώσει και θα εισπράξει τις γερμανικές αποζημιώσεις, θα διεκδικήσει την ΑΟΖ και την τιτλοποίηση των εσόδων, θα προχωρήσει σε παραγωγική ανασυγκρότηση της χώρας, ρύθμιση θεμάτων άμεσης δημοκρατίας και τιμωρία όλων των ενόχων και φυσικά αυτών που με τη λίστα Λαγκάρντ και των διαφόρων άλλων έχουν εξαγάγει τον πλούτο. Αυτή είναι η πρότασή μας. Είναι σαφέστατη, θα τεθεί υπ’ όψιν του ελληνικού λαού και βεβαίως όταν χρειαστεί, θα υπάρξει η απάντηση από την πλευρά του ελληνικού λαού προς τις δικές σας επιλογές.
Μιλώντας σήμερα για τις offshore, νομίζω ότι είναι σαφές ότι παγκοσμίως και πάντοτε ήταν δεδομένο ότι όσοι είχαν πλούτο, δεν επιθυμούσαν ποτέ να φορολογηθούν. Αυτό είναι πολύ λογικό, διότι έτσι δουλεύει το σύστημα. Μάλιστα, η λογική του νεοφιλελευθερισμού, να απαλλάσσει συνεχώς τα μεγάλα εισοδήματα από το φόρο, οδήγησε σύμφωνα με στοιχεία να έχουμε το 1% των νοικοκυριών να κατέχει σήμερα το 39% του παγκόσμιου πλούτου. Δηλαδή, από τα 135 τρισεκατομμύρια δολάρια παγκόσμιο πλούτο τα 52 τρισεκατομμύρια ανήκουν στο 1% των νοικοκυριών του κόσμου.
Αυτό, λοιπόν, που γίνεται είναι η φοροδιαφυγή μέσω και των hedge funds. Επειδή ειπώθηκε από κάποιο συνάδελφο ότι οι offshore αξιοποιούνται κυρίως από φυσικά πρόσωπα, προκειμένου εκεί να γίνει φοροδιαφυγή, μην ξεχνάτε ότι τα ποσά που σωρεύονται στις offshore δεν μένουν ακίνητα αλλά ξαναχρησιμοποιούνται κυρίως από hedge funds, τα οποία κάνουν επιθετικές πολιτικές απέναντι σε διάφορες οικονομίες και κυρίως είναι αυτά τα οποία μπαίνουν στις αγορές ομολόγων και είναι αυτά που παίζουν το παιχνίδι των διεθνών κερδοσκόπων και κυρίως των διεθνών δανειστών.
Δεν είναι λίγες οι εταιρείες που αξιοποιούν τις εξωχώριες μορφές. Αξιοποιούνται από την HSBC, από τη «SHELL», από τη «BARCLAY’S», από τη BPP. Όλοι αυτοί οι φορολογικοί παράδεισοι αξιοποιούνται από αυτές τις εταιρείες, σύμφωνα και με δημοσιεύματα που υπάρχουν.
Επομένως, εδώ είναι ξεκάθαρο ότι όταν δεν συλλάβεις τη φοροδιαφυγή και πρέπει να δεις τα ειδικότερα θέματα που έχουν σχέση με την Ελλάδα, όταν μέσα στο μνημόνιο εσείς οι ίδιοι προβλέπετε ότι ελάχιστα ποσά θα συλληφθούν από τη φοροδιαφυγή, προφανώς στην πορεία αυτό που θα κάνουμε είναι να οδηγηθούμε σε αυτό που θέλετε εσείς, σε ξεπουλήματα δημοσίων υπηρεσιών, σε απολύσεις, σε μείωση δαπανών του κοινωνικού κράτους.
Κύριε Υπουργέ, η φορολογία που αναμένουμε σε αυτήν τη φάση από το φόρο εισοδήματος είναι 11.000.000.000 και από τα νομικά πρόσωπα μόνο 1.500.000.000. 
Και η έκθεση του γραφείου που έχουμε συστήσει εδώ στη Βουλή λέει ότι υπάρχει υστέρηση για τον φόρο εισοδήματος των νομικών προσώπων. Επομένως, τα ζητήματα εμείς τα βλέπουμε ως εξής. Ότι έχετε πλήρη αδυναμία και όχι μόνο αδυναμία αλλά δεν επιθυμείτε να κτυπήσετε την πραγματική φοροδιαφυγή. Είναι σαφέστατο ότι είχατε τα στοιχεία για τη λίστα Λαγκάρντ και για άλλες περιπτώσεις και δεν τα αξιοποιήσατε και όλη αυτή η πολιτική, έχει πίσω της ένα κοινωνικό πρόσημο. Δηλαδή, σε όσους με παράνομο τρόπο –γιατί εδώ είναι και το μαύρο χρήμα, το πολιτικό- έχουν χρήματα στο εξωτερικό, δεν κάνετε σοβαρούς ελέγχους ούτε έχετε προχωρήσει σε διεθνείς συμφωνίες αλλά και οι διεθνείς συμφωνίες στις οποίες έχετε προχωρήσει με το μοντέλο του ΟΟΣΑ, στην ουσία δίνουν πολλές δυνατότητες σ’ αυτούς που έχουν παράνομα χρήματα σε άλλες χώρες να καλυφθούν και να μην αποδεχθούν τον έλεγχο.
Επομένως –κλείνοντας, κύριε Πρόεδρε- εμείς παρατηρούμε ότι αυτή η μνημονιακή πολιτική, σε σχέση και με το κτύπημα της φοροδιαφυγής, βλάπτει σοβαρά την οικονομία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66166"," Ο κ. Ματθαιόπουλος έχει το λόγο για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66167"," Κάθε φορά που ζητάτε από την Κυβέρνηση να προβεί σε νομοθετική μεταρρύθμιση ή σε νομοθετικό έργο, σαν αυτό που παρουσιάστηκε στην επίκαιρη επερώτηση του ΣΥΡΙΖΑ, σχετικά με τον έλεγχο μεταξύ άλλων, των offshore εταιρειών θα πρέπει να έχουμε στο μυαλό μας ότι η Ελλάδα δεν είναι ανεξάρτητο κράτος ούτε σε εθνικό ούτε σε οικονομικό επίπεδο.
Επομένως, το πρώτο ερώτημα που έχουμε θέσει πολλές φορές, είναι ποιος θα κάνει κάτι τέτοιο; Από ποιον ζητάτε να προβεί σε έλεγχο των offshore εταιρειών και να δώσει τις ευθύνες εκεί που αναλογούν; Στο κράτος που επέβαλε το μνημόνιο, που εδώ και τρία χρόνια έχει διαλύσει κυριολεκτικά τα πάντα. Στο κράτος που έχει ξεχαρβαλώσει κάθε παραγωγικό ιστό της χώρας. Στο κράτος που προέβη σε ανακεφαλαιοποίηση των τραπεζών με αίμα και ιδρώτα του ελληνικού λαού. Στο κράτος που θα προβεί -όπως είχαμε πει προηγουμένως, έτσι δείχνουν τουλάχιστον όλες οι ενδείξεις- σε κούρεμα των καταθέσεων των Ελλήνων καταθετών. Στο κράτος που έχει βάλει πάνω απ’ όλα το κέρδος πάνω από την πατρίδα και σε αυτό που στο όνομα της δόσης, έχει ξεπουλήσει την Ελλάδα και έχει εκχωρήσει εθνική κυριαρχία. Από αυτούς, λοιπόν, περιμένετε να προβούν στον έλεγχο των offshore εταιρειών, οι οποίοι συνδιαλέγονται στο κάτω-κάτω ακριβώς με τον ίδιο τρόπο;
Θα δούμε ότι οι υπεράκτιες εταιρείες, είναι αυτές οι οποίες δίνουν στον κάτοχο αυτής της εταιρείας το προνόμιο της ανωνυμίας, της απόκρυψης ή της αλλοίωσης των οικονομικών κερδών και της μη καταβολής φόρων ή της μικρότερης φορολογίας, επειδή είναι τέτοιο ευνοϊκό το καθεστώς. Τι διαφορετικό κάνει το νεοελληνικό κράτος όλα αυτά τα χρόνια; Δεν είχαμε λίστες και λίστες, όπου παρέμεναν ανώνυμοι δύο χιλιάδες και πλέον -και πολύ παραπάνω μάλλον- φοροφυγάδες, των οποίων τώρα τελευταία δόθηκαν τα ονόματά τους στη δημοσιότητα; Όχι όλων και όσοι εξ αυτών ήταν ένοχοι ως διά μαγείας μάλλον πάμε για παραγραφή εγκλήματος. 
Τι διαφορετικό έκανε το ελληνικό κράτος όλα αυτά τα χρόνια, που στους προϋπολογισμούς κάθε έτους μαγείρευε τα δεδομένα και παρουσίαζε μείωση ελλειμμάτων χρόνο με το χρόνο; Πώς; Μην καταβάλλοντας μισθούς, μην καταβάλλοντας συντάξεις. Και δεν είναι άραγε το κράτος αυτό που φοροδιαφεύγει συστηματικά και κατ’ εξακολούθηση; Δεν υπάρχουν επώνυμοι και μεγαλοεπιχειρηματίες και πολιτικοί, οι οποίοι δεν καταβάλλουν αυτό που πρέπει στο ελληνικό δημόσιο; 
Επομένως, θεωρούμε ότι είναι υποκριτικό το ενδιαφέρον ορισμένων εδώ πέρα, που νομίζουν ότι οι μεν με τους δε, θα μπορέσουν να λύσουν ένα τέτοιο σημαντικό πρόβλημα. Αλλά επειδή αυτός είναι ο ορισμός των υπεράκτιων εταιρειών, εμείς δυστυχώς θα επαναλάβουμε ότι η Ελλάδα έχει καταντήσει μία off shore εταιρεία ξένων επενδυτών. Των μεγάλων τραπεζικών ομίλων, των μεγάλων ξένων τοκογλύφων, οι οποίοι απομυζούν τον ελληνικό λαό, παίρνουν πολύ μεγάλα κέρδη, τα οποία δεν είναι φορολογητέα και έχουν καταντήσει την Ελλάδα ένα μεγάλο πλυντήριο ξεπλύματος μαύρου χρήματος.
Ακριβώς το ίδιο κάνουν, όμως, και τα κόμματα τα οποία πήραν τις κρατικές επιχορηγήσεις και δεν έχουν επιστρέψει πίσω ούτε 1 ευρώ. Και είναι φυσικό να μην το επιστρέψουν, γιατί έτσι είναι το νομοθετικό πλαίσιο.
Άρα, λοιπόν, για να επιστρέψω στο ερώτημα στην επίκαιρη επερώτηση του ΣΥΡΙΖΑ, ο οποίος ενδιαφέρθηκε για το συγκεκριμένο θέμα, τι έχει να μας πει για την αντισυστημικότητα του ιδίου, όταν οι μη κυβερνητικές οργανώσεις τσεπώνουν κρατικό χρήμα και δεν το επιστρέφουν στα κρατικά ταμεία, όπως θα όφειλαν; Να, λοιπόν, ένα καλό ερώτημα. 
Θα πρέπει να αναφερθούμε σύντομα -όσο μου επιτρέπει ο χρόνος- στα όσα τραγικά συνέβησαν χθες το βράδυ, με πρόσχημα την ΕΡΤ. Συγκλήθηκε η σύσκεψη των τριών πολιτικών Αρχηγών.
Συζητήθηκε ποια θα είναι η κίνηση του καθενός στο μέλλον, έτσι ώστε να διατηρηθεί η συγκυβερνητική συνοχή, με έναν και μόνο κοινό παρονομαστή. Πώς θα αντιμετωπιστεί η μεγάλη και εκρηκτική άνοδος της Χρυσής Αυγής. Αυτό είναι κάτι το οποίο θέλετε να αποφύγετε αλλά δυστυχώς και οι ίδιες οι δημοσκοπήσεις που έρχονται στο φως της δημοσιότητας λένε το αυτονόητο, ότι δηλαδή είμαστε η ανερχόμενη πολιτική δύναμη. Εμείς αυτά που λέμε τα υποστηρίζουμε κιόλας, όχι σαν κάποιους του ΠΑΣΟΚ που λένε «ναι μεν είμαστε έτοιμοι για εκλογές αλλά δεν τις ζητάμε». Εμείς έχουμε το θάρρος της γνώμης μας και λέμε ότι εάν είναι να προκηρυχθούν εκλογές, μόνο η Χρυσή Αυγή έχει το δικαίωμα να το πράξει, γιατί θα είναι και ωφελημένη απ’ αυτό το αποτέλεσμα.
Κλείνοντας, θα ήθελα να πω ότι το βάθος της τετραετίας που ονειρεύεται ο κύριος Πρωθυπουργός είναι -το λιγότερο- φιλόδοξο. Τέσσερις μήνες και αν. Γι’ αυτόν το λόγο, ζητάμε για ακόμη μια φορά την εμπιστοσύνη του ελληνικού λαού στη Χρυσή Αυγή, για να τιμωρήσει τους ενόχους που έχουν φέρει την Ελλάδα σ’ αυτήν εδώ την κατάντια. Θα πληρώσετε για τα λάθη σας. Όπως στρώσατε θα κοιμηθείτε!","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"66168"," Ο κ. Χαλβατζής έχει το λόγο για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66169"," Ευχαριστώ, κύριε Πρόεδρε.
Η επερώτηση που συζητάμε σήμερα έχει μεγάλη επικαιρότητα. Μια πρώτη διαπίστωσή μας είναι ότι η επερώτηση αυτή και τα δεκαπέντε ερωτήματα που θέτει, κινούνται στη λογική της διαχείρισης του καπιταλιστικού συστήματος. Διαδικασία δηλαδή, εντός των τειχών! Δεν μας εκπλήσσει το γεγονός ότι σ’ αυτήν την επερώτηση και στις τοποθετήσεις όλων των ομιλητών, δεν έγινε καμμία αναφορά στο θεμέλιο των φοροαπαλλαγών και φορολογικών παραδείσων. Αυτό το εκσυγχρονισμένο θεμέλιο είναι η Συνθήκη του Μάαστριχτ. Οι τέσσερις ελευθερίες που καθιέρωσε αποτελούν τη βάση, την ενίσχυση της συλλειτουργίας της Ευρωπαϊκής Ένωσης, του καπιταλιστικού συστήματος. 
Η ελευθερία κίνησης κεφαλαίων, αποτελεί τη βάση παραπέρα ανάπτυξης και της φοροδιαφυγής και των φορολογικών παραδείσων. Επίσης, είναι και η ανωνυμία των μετοχών, είναι το εμπορικό, επιχειρηματικό, φορολογικό και τραπεζικό απόρρητο. Να θυμίσουμε ότι τη Συνθήκη του Μάαστριχτ την ψήφισαν όλα τα κόμματα –και ο τότε Συνασπισμός- εκτός από το Κομμουνιστικό Κόμμα Ελλάδας. 
Οι φορολογικοί παράδεισοι, δεν υπάρχουν μόνο σε κάποια νησιά ή μικρά σε έκταση και οικονομική ισχύ κράτη. Στις ίδιες τις Ηνωμένες Πολιτείες και στο Ηνωμένο Βασίλειο υπάρχουν φορολογικοί παράδεισοι. Βρίσκονται, υπάρχουν και αναπτύσσονται, γιατί είναι αυτή η ίδια η λειτουργία του καπιταλιστικού συστήματος η οποία στηρίζει τους φορολογικούς παραδείσους αλλά και στηρίζεται απ’ αυτούς. Αυτό είναι το πρώτο που θέλουμε να σημειώσουμε. 
Το δεύτερο, αφορά στην εκτίμηση του κειμένου της επερώτησης, ότι το Υπουργείο Οικονομικών «δεν έχει λάβει κανένα αποτελεσματικό μέτρο για τον ουσιαστικό έλεγχο των offshore στο εθνικό επίπεδο ούτε καμμία πρωτοβουλία για το θέμα αυτό σε διεθνές επίπεδο». Θεωρούμε ότι είναι αυταπάτη και αποπροσανατολισμός να πιστεύει κανείς ή να περιμένει ότι μπορεί να υπάρξει ουσιαστικός έλεγχος των offshore εταιρειών σε εθνικό επίπεδο αλλά και δυνατότητες για πρωτοβουλίες σε διεθνές επίπεδο από την ελληνική Κυβέρνηση. Και αυτό γιατί; Στη δεύτερη παράγραφο της επερώτησης εκτιμάται ότι το ποσό που κατέχουν αυτές οι εταιρείες παγκοσμίως, ανέρχεται σε 32 τρισεκατομμύρια δολάρια, δηλαδή περίπου στο 37% του πραγματικού ΑΕΠ παγκοσμίως. Μπορεί στο πλαίσιο του καπιταλιστικού συστήματος να γίνει κάτι τέτοιο; Δεν νομίζω ότι είναι κανένας αφελής να πιστεύει κάτι ανάλογο. 
Είναι επίσης αποπροσανατολισμός, γιατί όλη η νομοθεσία που υπάρχει εξασφαλίζει και διασφαλίζει τα συμφέροντα και τα κέρδη του μεγάλου κεφαλαίου, των ανωνύμων εταιρειών. Ας μην πάμε μακριά. Πριν από κάποια χρόνια εδώ στον τόπο μας, η φορολογία του μεγάλου κεφαλαίου των ανωνύμων εταιρειών ήταν 45%. Το ΠΑΣΟΚ μείωσε αυτό το ποσοστό. Η Νέα Δημοκρατία συνέχισε τη μείωση και το έφτασε στο 25%. Σήμερα, η λογική είναι να πέσει κάτω από το 20%. Την ίδια στιγμή η σημερινή Κυβέρνηση υπερφορολογεί εργάτες, εργαζόμενους, επαγγελματοβιοτέχνες, συνταξιούχους και επιβάλλει συνεχώς χαράτσια και κάθε είδους φόρους και τέλη.
Το τρίτο ζήτημα είναι το θέμα των ελεγκτικών μηχανισμών. Είναι πολιτική βούληση ο μη έλεγχος. Εκτός από την έλλειψη ελεγκτικού προσωπικού, δεν υπάρχει η πολιτική βούληση για ελέγχους στο μεγάλο κεφάλαιο. Άλλωστε, υπάρχουν πολλοί, πάρα πολλοί νομότυποι τρόποι και δρόμοι φοροδιαφυγής και φοροαπαλλαγών. Γιατί, δεν ξέρει κανένας ότι το εφοπλιστικό κεφάλαιο έχει πενήντα επτά επίσημες φοροαπαλλαγές;
Τέλος, έχει σημασία να μιλήσουμε για το τι είναι αυτός ο αμύθητος πλούτος των offshore εταιρειών. Δεν είναι αποτέλεσμα σκληρής, στυγνής εκμετάλλευσης της εργατικής τάξης, των λαϊκών στρωμάτων από το μεγάλο κεφάλαιο, τους επιχειρηματικούς ομίλους;
Την ίδια στιγμή, έχουμε μείωση μισθών, συντάξεων, περικοπή επιδομάτων και κοινωνικών παροχών. Έχουμε μια διαδικασία -και όχι μόνο τώρα, με αφορμή το μνημόνιο και την κρίση- συρρίκνωσης της κρατικής χρηματοδότησης στην υγεία, στην πρόνοια, στην παιδεία, στις κοινωνικές παροχές.
Για όλα αυτά η σημερινή τρικομματική Κυβέρνηση Νέας Δημοκρατίας, ΠΑΣΟΚ και ΔΗΜΑΡ, αλλά και οι προηγούμενες κυβερνήσεις είτε του ΠΑΣΟΚ, είτε της Νέας Δημοκρατίας είτε ΠΑΣΟΚ-Νέας Δημοκρατίας και ΛΑΟΣ, ακολουθούσαν αυτήν την πολιτική.
Τι μας είπε χτες βράδυ ο Πρωθυπουργός κ. Σαμαράς με αφορμή την κυβερνητική κρίση; Έκανε ένα διάγγελμα. Τι ζήτησε; Ζήτησε από τον ελληνικό λαό συναίνεση. Δηλαδή, ζήτησε να «βάλει πλάτη» ο ελληνικός λαός σ’ αυτήν την πολιτική, η οποία τον καταβαραθρώνει. Ζήτησε οι εργάτες, όλοι οι εργαζόμενοι να «βάλουν πλάτη», να συναινέσουν σ’ αυτήν τη αντεργατική, αντιλαϊκή πολιτική, την οποία συνεχίζει η σημερινή Κυβέρνηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θα τελειώσω, κύριε Πρόεδρε.
Τι μας είπε ο Κοινοβουλευτικός Εκπρόσωπος του ΠΑΣΟΚ; Μας είπε περήφανα ότι θα συνεχίσει αυτή την αντεργατική, αντιλαϊκή πολιτική, θα συνεχίσουν τον ίδιο δρόμο, να τσακίζουν δικαιώματα, μισθούς, μεροκάματα, συντάξεις και κοινωνικές παροχές.
Θεωρούμε ότι τη λύση θα δώσει μόνο η οργανωμένη, συντονισμένη πάλη του εργατικού κινήματος συνολικά ενάντια στην εφαρμοζόμενη πολιτική σήμερα της τρικομματικής Κυβέρνησης, όπως και χτες, η πάλη της εργατικής τάξης, των λαϊκών στρωμάτων, της νεολαίας για την ανατροπή αυτής της πολιτικής συνολικά, ώστε ο παραγόμενος πλούτος, αυτός ο αμύθητος πλούτος που όλοι αναγνωρίζουν ότι υπάρχει και που παράγεται από την εργατική τάξη, απ’ όλους τους εργαζόμενους, από τους ανθρώπους του μόχθου, να μη συνεχίζει να γίνεται αντικείμενο εκμετάλλευσης μιας χούφτας καπιταλιστών, αλλά να ικανοποιεί τις συνεχώς αυξανόμενες ανάγκες των εργατών, όλων των εργαζομένων, αυτών δηλαδή που παράγουν αυτόν τον πλούτο.
Σ’ αυτήν την κατεύθυνση παλεύει το Κομμουνιστικό Κόμμα Ελλάδας. Σ’ αυτήν την κατεύθυνση καλεί την εργατική τάξη, τα πλατιά λαϊκά στρώματα να προωθήσουν τη λαϊκή συμμαχία. Σ’ αυτήν την κατεύθυνση θα συνεχίσει για την ανατροπή αυτής της πολιτικής, αυτού του συστήματος.
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"66170"," Ευχαριστούμε κι εμείς. 
Ολοκληρώθηκε ο κατάλογος των Κοινοβουλευτικών Εκπροσώπων και ολοκληρώνουμε με τις δευτερολογίες, εφόσον υπάρχουν. 
Κύριε Τσακαλώτο, θέλετε το λόγο για να δευτερολογήσετε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66171"," Ναι, κύριε Πρόεδρε.","ΕΥΚΛΕΙΔΗΣ ΤΣΑΚΑΛΩΤΟΣ",510
"66172"," Ο κ. Τσακαλώτος, ως εισηγητής, έχει το λόγο για να δευτερολογήσει για πέντε λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66173"," Κύριε Μαυραγάνη, δεν ξέρω αν το ξέρετε, αλλά έχω πάντα ενδιαφέρον για τη γενικότερη μόρφωση και εκπαίδευση και των Υπουργών και των Κοινοβουλευτικών Εκπροσώπων της Βουλής. Θα ήθελα στις καλοκαιρινές σας διακοπές να διαβάσετε το βιβλίο του Νίκολας Σάξσον «Treasure islands». Και επειδή μπορεί να μου πείτε ότι δεν έχετε χρόνο να το διαβάσετε, μπορεί να διαβάσετε και τη βιβλιοκριτική.","ΕΥΚΛΕΙΔΗΣ ΤΣΑΚΑΛΩΤΟΣ",510
"66174"," Το έχω διαβάσει. Ευχαριστώ για τη σύσταση.","ΓΕΩΡΓΙΟΣ ΜΑΥΡΑΓΑΝΗΣ",312
"66175"," Ωραία. Αφού το έχετε διαβάσει, θα ξέρετε το μέγεθος του προβλήματος. Θα ξέρετε, δηλαδή, ότι το πλαίσιο του ΟΟΣΑ, που φέρνετε, για τις συμβάσεις μεταξύ χωρών, είναι, όχι ανεπαρκές, αλλά ανεπαρκέστατο.
O Νίκολας Σάξσον αναδεικνύει ότι όλο το πλαίσιο της Ευρωπαϊκής Ένωσης, όλο το πλαίσιο του ΟΟΣΑ έχει φτιαχτεί σύμφωνα με τις συμβουλές των επιχειρήσεων, δηλαδή αυτών που πρέπει να ρυθμιστούν, για να μην ρυθμιστούν. Υπάρχει αυτό που οι οικονομολόγοι αποκαλούν regulative capture, δηλαδή αυτοί που είναι αντικείμενα ρύθμισης παίρνουν κάτω από την κυριαρχία τους, τους θεσμούς εκείνους, οι οποίοι υποτίθεται ότι θα τους ελέγξουν.
Εάν έχετε το χρόνο, να σας στείλω δύο i-pod με δύο συνέχειες από το πρόγραμμα του BBC «File on 4» –παραγωγή του δημοσίου ραδιοφώνου, γιατί δυστυχώς ο ιδιωτικός τομέας δεν παράγει τέτοια προγράμματα προς ενημέρωση των πολιτών- για τις φορολογικές αρχές της Βρετανίας, όπου θα δείτε συνεντεύξεις στις οποίες αναλύεται το πώς το Ιnland Revenue στη Βρετανία αισθάνεται ότι είναι πάντα πίσω από τον ιδιωτικό τομέα και τις επιχειρήσεις, ότι οι επιχειρήσεις έχουν τους νομικούς συμβούλους, έχουν τους λογιστές, τα λογιστικά και δικηγορικά γραφεία, ώστε πάντα να βρίσκονται μπροστά. 
Σας τα λέω όλα αυτά, γιατί παρουσιάσατε μία εικόνα, η οποία δεν έχει καμμία σχέση με την πραγματικότητα, ότι δηλαδή με μικρές κινήσεις θα μπορέσετε να αντιμετωπίσετε αυτό το τεράστιο πρόβλημα. Μας είπατε ότι θα μπορέσουμε να έχουμε κάποια πρόσθετα έσοδα. Μας μιλήσατε για το καινούριο Κέντρο Ελέγχου Φορολογουμένων για το μεγάλο πλούτο, χωρίς να μας πείτε τι πόρους διαθέτει, πόσους υπαλλήλους έχει, τι κατάρτιση έχουν, τι ικανότητες. Εδώ το ίδιο το Ιnland Revenue και το ΙRS στην Αμερική έχουν την αίσθηση ότι πάντα είναι πίσω από τον ιδιωτικό τομέα και πάντα είναι με δεμένα τα χέρια από νομοθεσίες, που έχουν φτιάξει οι ίδιες οι επιχειρήσεις, και εσείς μας παρουσιάσατε την εικόνα ότι με αυτά τα μικρά μέτρα, που είναι ανεπαρκέστατα, κατά τη δική μας άποψη, θα αντιμετωπίσετε αυτό το μεγάλο πρόβλημα.
Γιατί σε όλα τα άλλα δέχεστε από την τρόικα συγκεκριμένους στόχους; «Θα πάρουμε τόσα από τους συνταξιούχους. Θα πάρουμε τόσα από το χαράτσι. Θα πάρουμε τόσα από τους φτωχούς και από τη φορολογία εισοδήματος». Γιατί δεν θέτετε συγκεκριμένους στόχους όσον αφορά τα έσοδα που προσδοκάτε το 2013, το 2014, το 2015 από τη φοροαπαλλαγή και τη φοροδιαφυγή; Γιατί δεν βάζετε προσωπικό στόχο ότι: εγώ εάν δεν βγάλω το 2013 και το 2014 ό,τι χρειάζεται ο ΕΟΠΥΥ, ο οποίος βρίσκεται υπό κατάρρευση, θα παραιτηθώ; Να βάλετε ως στόχο ότι το μεγάλο έγκλημα της συσσώρευσης πλούτου δεν μπορεί να συνεχιστεί, την ίδια ώρα που οι άνθρωποι δεν έχουν πρόσβαση στα φάρμακα. Να δεσμευτείτε προσωπικά ότι έχετε συγκεκριμένους στόχους. 
Μόνο για το εισόδημα των φτωχών και των συνταξιούχων μπορούμε να έχουμε στόχους συγκεκριμένους; Για τους ανθρώπους που δεν έχουν πρόσβαση στα νοσοκομεία και στα φάρμακα δεν μπορείτε να βρείτε έσοδα από αυτήν την πηγή του συσσωρευμένου πλούτου; 
Νομίζω ότι οι άνθρωποι που υποστηρίζετε μπορούν να κοιμούνται με ασφάλεια όσο είσαστε εσείς στην Κυβέρνηση, και εσείς προσωπικά και όλο το οικονομικό επιτελείο. Σε τίποτα δεν μου δώσατε την αίσθηση της έκτακτης ανάγκης, ότι εδώ καταρρέει ένας ολόκληρος κόσμος, ένας ολόκληρος κόσμος βυθίζεται στη φτώχεια και εσείς μας είπατε: προσπαθούμε λίγο εδώ, προσπαθούμε λίγο εκεί. 
Στα παραδείγματα έλλειψης ελέγχου, που ανέφερε ο κ. Λαφαζάνης, δεν δείξατε σχεδόν καμμία συναίσθηση αυτού του προβληματισμού. Νομίζω ότι οι πλούσιοι δεν έχουν τίποτα να φοβηθούν από αυτά που ακούσανε από εσάς, ειδικά τώρα που μου λέτε ότι έχετε διαβάσει τον Νίκολας Σάξσον, ειδικά τώρα που μου λέτε ότι γνωρίζετε το μέγεθος του προβλήματος. Διότι η εικόνα που παρουσιάσατε έχει μία πολύ μεγάλη αναντιστοιχία μεταξύ των προβλημάτων και των λύσεων, που λέτε ότι προωθείτε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΚΛΕΙΔΗΣ ΤΣΑΚΑΛΩΤΟΣ",510
"66176"," Ο κύριος Υπουργός έχει το λόγο, αν επιθυμεί να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66177"," Κύριε Πρόεδρε, υπάρχει κάποιος άλλος που θα ήθελε να δευτερολογήσει;","ΓΕΩΡΓΙΟΣ ΜΑΥΡΑΓΑΝΗΣ",312
"66178"," Δεν βλέπω κάτι τέτοιο, κύριε Υπουργέ, καθώς μίλησαν αρκετά κατά την πρωτολογία τους.
Ορίστε, λοιπόν, κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66179"," Ευχαριστώ πολύ, κύριε Πρόεδρε.
Κύριε Τσακαλώτο, ξέρετε τι σας ενοχλεί; Είναι προφανές. Σας ενοχλεί σήμερα ότι παρουσιάστηκαν κινήσεις και μέτρα, γιατί θέλετε να δίνετε την εικόνα του μηδενισμού, ότι δηλαδή δεν γίνεται τίποτα….","ΓΕΩΡΓΙΟΣ ΜΑΥΡΑΓΑΝΗΣ",312
"66180"," Στόχους θέλω, κύριε Υπουργέ.","ΕΥΚΛΕΙΔΗΣ ΤΣΑΚΑΛΩΤΟΣ",510
"66181"," …και ότι αυτή η Κυβέρνηση δεν έχει τη βούληση. Σας χαλάμε τη συνταγή, φαίνεται. Ξέρετε και κάτι άλλο; Τα πυροτεχνήματα είναι καλά, γιατί εντυπωσιάζουν, αλλά είναι για λίγα δευτερόλεπτα. 
Ακούστηκε εδώ ότι χίλιες επτακόσιες υποθέσεις μεταφέρθηκαν, γιατί δεν έγινε δουλειά. Με το προηγούμενο καθεστώς, σε δεκαοκτώ μήνες, εξήντα έξι υποθέσεις είχαν 18,3 εκατομμύρια ευρώ βεβαιωμένα ποσά. Μόλις μεταφέρθηκαν, μέσα σε επτάμισι μήνες, διακόσιες οκτώ υποθέσεις είχαν 77 εκατομμύρια ευρώ βεβαιωμένα ποσά. Ακούστηκε για τη ΔΟΥ Πολυγύρου. Εκεί σε πέντε υποθέσεις με off shore είχαμε 34 εκατομμύρια ευρώ βεβαιωμένα. Ακούστηκε για την απαξίωση του προσωπικού, ότι δηλαδή τους κατηγορούμε. Αντίθετα, τους έχουμε συνεργάτες. Τους αξιολογούμε με διεθνή πρότυπα –δεν είναι δικά μας, δεν τα βγάλαμε εμείς- και τους χρησιμοποιούμε. Προσπαθούμε, επίσης, μέσω της τεχνικής βοήθειας με προηγμένες μεθόδους που υπάρχουν σε άλλες χώρες να επιμορφωθούν οι άνθρωποι, για να είναι πιο παραγωγικοί.
 Όσον αφορά τους ελέγχους εμβασμάτων, βεβαίως έγιναν διασταυρώσεις για πρώτη φορά τα τελευταία χρόνια και καταλήξαμε σ’ αυτές τις περιπτώσεις που μπορεί να είναι αυτές οι οποίες έχουν θέμα. Ήδη άρχισε η επιλογή με κριτήρια μεγάλου και πολύ μεγάλου κινδύνου. Οι πρώτες υποθέσεις που είναι εκατοντάδες, διαβιβάστηκαν στο Κέντρο Μεγάλου Πλούτου, για να γίνει αμέσως ο έλεγχος.
Όσον αφορά τη λίστα Λαγκάρντ, προχώρησε η δουλειά και τελείωσε για ορισμένα πρόσωπα. Δόθηκε προτεραιότητα σ’ αυτά που χρειαζόταν η προανακριτική και υπάρχει πρόοδος και στα υπόλοιπα άτομα, τα αποτελέσματα των οποίων θα δείτε με την πάροδο του χρόνου.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Υφυπουργού)
Ξέρετε ποιο είναι αυτό το οποίο στενοχωρεί; Θέλετε να δώσετε την εικόνα του μηδενισμού. Εγώ δέχομαι ότι η ερώτησή σας είναι σωστή. Εννοώ, δηλαδή, ότι αναδεικνύετε ένα θέμα. Όμως, πρέπει να καταλάβετε ότι σ’ αυτά τα θέματα έχουν γίνει βήματα. Συμφωνώ ότι πρέπει να γίνουν κι άλλα. Πρέπει να θωρακίσουμε τη νομοθεσία. Πρέπει να έχουμε το καλύτερο σύστημα από πλευράς ανθρώπων και μεθόδων. 
Σας εξήγησα τα εργαλεία τα οποία ήδη πήραμε και έχουμε κάνει πράξη, αλλά όσον αφορά αυτά τα οποία λέτε για το εξωτερικό, για τις μεθόδους κι όλα αυτά, θα σας έλεγα ότι εμείς από εκεί τα παίρνουμε και τα εφαρμόζουμε στην Ελλάδα. Δεν είναι κάτι καινούργιο. Χρησιμοποιούμε τις πιο μοντέρνες τεχνικές και τα αποτελέσματα θα είναι πλέον ορατά. Θα τα δείτε και πιο δυναμικά, διότι πλέον κλείνουμε νομοθετικές τρύπες, οργανώνουμε το σύστημα και δίνουμε πλέον την απάντηση. Η πολιτική βούληση υπάρχει.","ΓΕΩΡΓΙΟΣ ΜΑΥΡΑΓΑΝΗΣ",312
"66182"," Ο κ. Λαφαζάνης έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66183"," Έχουν τελειώσει οι δευτερολογίες, κύριε Πρόεδρε;","ΓΕΩΡΓΙΟΣ ΜΑΥΡΑΓΑΝΗΣ",312
"66184"," Διατηρείτε το δικαίωμα να ολοκληρώσετε εσείς τη συζήτηση, κύριε Υπουργέ, αν το κρίνετε σκόπιμο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66185"," Όχι, κύριε Πρόεδρε. Τη συζήτηση την κλείνει αυτός που κάνει την επερώτηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"66186"," Ωραία, έχετε τριτολογία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66187"," Η τριτολογία, δηλαδή, ανήκει σ’ αυτόν που κάνει την επερώτηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"66188"," Ορίστε, λοιπόν, κύριε Λαφαζάνη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66189"," Ποια είναι η πολιτική βούληση, κύριε Υπουργέ; Δεν κατάλαβα. Δηλαδή, κάνατε τόσο κόπο, έχετε τόσους συνεργάτες, για να μου πείτε, κύριε Υπουργέ, ότι πριν από τις χίλιες επτακόσιες υποθέσεις ήταν εξήντα έξι που ελέγχθησαν, όπως μου είπατε, και μέσα σε επτά μήνες –ω, του θαύματος, δηλαδή πολύ μεγάλη υπόθεση- αυτές τις υποθέσεις τις κάνατε διακόσιες οκτώ;","ΠΑΝΑΓΙΩΤΗΣ ΛΑΦΑΖΑΝΗΣ",279
"66190"," Δεν είπα αυτό.","ΓΕΩΡΓΙΟΣ ΜΑΥΡΑΓΑΝΗΣ",312
"66191"," Δεν καταλαβαίνω. Γιατί το λέτε αυτό το πράγμα;","ΠΑΝΑΓΙΩΤΗΣ ΛΑΦΑΖΑΝΗΣ",279
"66192"," Θα σας πω.","ΓΕΩΡΓΙΟΣ ΜΑΥΡΑΓΑΝΗΣ",312
"66193"," Πρώτα απ’ όλα, να μας πείτε από τις διακόσιες οκτώ υποθέσεις τι φοροδιαφυγή έχει βεβαιωθεί. Απ’ αυτή που έχει βεβαιωθεί, να μας πείτε τι έχει εισπραχθεί, διότι αυτό είναι ένα άλλο κεφάλαιο. Έχουμε βεβαιωθέντα έσοδα, αλλά μη εισπραχθέντα. Δείτε τον κατάλογο που υπάρχει, γιατί είναι για τρέλα.
Όμως, εγώ να πάρω την καλύτερη των περιπτώσεων. Αν συνεχίσουμε έτσι, τελειώνουμε σε πέντε χρόνια. Για ποιες υποθέσεις; Για τις χίλιες επτακόσιες υποθέσεις μεγάλης εμπορικής σημασίας τελειώνουμε σε πέντε χρόνια. Συνήθως ξεκινάνε από τις πιο εύκολες υποθέσεις, που μπορούν να τις φέρουν σε πέρας. Όσο θα προχωράνε, τα πράγματα θα γίνονται πιο δαιδαλώδη. 
Αν σας ικανοποιεί αυτό, λυπάμαι πάρα πολύ, αλλά δεν ικανοποιεί τον ελληνικό λαό, πολύ περισσότερο -αυτό εντάσσεται στο πλαίσιο που σας είπα- όταν μιλάμε για εκατό χιλιάδες βεβαιωμένες περιπτώσεις φοροδιαφυγής από τις οποίες επιλέξατε τις δέκα χιλιάδες και μετά τις κάνατε χίλιες επτακόσιες. Οι χίλιες επτακόσιες υποθέσεις θα πάνε σε περίπου πέντε χρόνια. Δηλαδή, οι δέκα χιλιάδες και οι εκατό χιλιάδες υποθέσεις πότε θα πάνε; Προφανώς, ποτέ. Τελειώσαμε με αυτές. Έτσι, όμως, τα μηνύματα που δίνετε είναι ότι δεν υπάρχει μόνο φορολογική ασυλία για το μεγάλο πλούτο, αλλά υπάρχει και ασυλία στη φοροδιαφυγή. 
Σας ανέφερα και άλλα, πολλαπλά παραδείγματα, τα οποία δείχνουν ότι έχουμε ένα βραδυκίνητο γραφειοκρατικό κράτος, παράλυτο απέναντι στους μεγάλους φοροφυγάδες, το οποίο κινείται με τον αραμπά, προκειμένου να αντιμετωπίσει το πρόβλημα αυτό και να αποκομίσει έσοδα για το δημόσιο. 
Αυτό είναι το γενικό πολιτικό συμπέρασμα, το οποίο νομίζω ότι βγαίνει αβίαστα από τη συζήτηση. Δεν το αποδίδω προσωπικά σ’ εσάς. Εγώ δεν λέω ότι εσείς προσωπικά είστε υπεύθυνος για όλη αυτή την κατάσταση. Εδώ υπάρχει ένα σύστημα εξουσίας, το οποίο καλύπτει και τη νόμιμη φορολογική ασυλία και τη μεγάλη φοροδιαφυγή. Αυτός είναι ο τρόπος λειτουργίας του ίδιου του νεοφιλελεύθερου καπιταλισμού στην Ελλάδα. Και ενώ τα έχετε βάλει μανιωδώς με όλους τους εργαζόμενους, οι οποίοι υποτίθεται ότι είναι τεμπέληδες, οκνηροί, προνομιούχοι, συντεχνίες, τη μεγάλη συντεχνία του μεγάλου πλούτου δεν την ενοχλεί κανείς σε αυτή τη χώρα. 
Βεβαίως, διάβασα εδώ ότι φέρατε και τις γνωστές παρασκευιάτικες τροπολογίες, «ντροπολογίες» στην ουσία. Έχετε και μία διάταξη εδώ με την οποία παρατείνετε από 1-1-2013 μέχρι τις 30-6-2014 τις εγγυήσεις προς τις τράπεζες, προκειμένου να δανειοδοτούνται. Πόσες είναι αυτές οι εγγυήσεις που έχετε δώσει; Φοβάμαι ότι ξεπερνούν τα 100 δισεκατομμύρια ευρώ. 
Δίνετε άνετα μια παράταση και προφανώς θα δώσετε και άλλες τέτοιες εγγυήσεις. Πότε θα πληρωθούν αυτά τα δανεικά; Μπορείτε να εγγυηθείτε εδώ στην ελληνική Βουλή και στον ελληνικό λαό ότι δεν θα καταπέσουν αυτές οι εγγυήσεις και δεν θα φορτωθούν δυσβάσταχτες στο ελληνικό δημόσιο χρέος; Μπορείτε να το εγγυηθείτε αυτό; Διότι όσον αφορά αυτές τις εγγυήσεις είναι απαράδεκτο να δίνονται έτσι, με τροπολογίες νυχτερινές, άρον-άρον.
Ταυτόχρονα, κάνουμε και ανακεφαλαιοποίηση των τραπεζών με 50 δισεκατομμύρια. Τι νόημα έχει η επανακεφαλαιοποίηση, όταν ταυτόχρονα δεν μπορούν να αποπληρώσουν οι ίδιες παλιά δάνεια και χρεώνονται οι εγγυήσεις του δημοσίου παράταση; 
Είναι πολύ μεγάλα προβλήματα αυτά, που δείχνουν τα αδιέξοδά σας. Αν χθες αντιμετωπίσατε κυβερνητική κρίση, σύντομα θα οδηγηθείτε σε κατάρρευση ως Κυβέρνηση, διότι δεν έχετε απαντήσει στα προβλήματα, παρά μόνο τα οξύνετε και τα καθιστάτε συνεχώς ανυπέρβλητα και ανεπίλυτα. 
Πνίγετε κυριολεκτικά τον ελληνικό λαό από μέρα σε μέρα που είστε στην Κυβέρνηση. Όπως σας είπα, η μόνη διέξοδος είναι η προσφυγή στις κάλπες, η προσφυγή στον ελληνικό λαό. Ο ελληνικός λαός πρέπει να μιλήσει και ο ελληνικός λαός πρέπει να απαντήσει για το αύριο της χώρας μας.
Και θα απαντήσει, πιστεύουμε, θετικά και με τους αγώνες και με την ψήφο του. Θετικά για ένα διαφορετικό μέλλον, προοδευτικό μέλλον ανασυγκρότησης και όχι μνημονιακό μέλλον διάλυσης και λεηλασίας.","ΠΑΝΑΓΙΩΤΗΣ ΛΑΦΑΖΑΝΗΣ",279
"66194"," Κύριοι συνάδελφοι, προτείνω να ολοκληρώσουμε εδώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66195"," Κύριε Πρόεδρε, θα ήθελα το λόγο επί προσωπικού.","ΜΙΧΑΗΛ ΧΡΥΣΟΧΟΪΔΗΣ",554
"66196"," Κύριε Χρυσοχοΐδη, γνωρίζετε ότι κατά τον Κανονισμό…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66197"," Το ξέρω, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"66198"," Μπορώ να σας δώσω το λόγο αν συμφωνεί το Σώμα, αρκεί να μην ανοίξουμε νέα θέματα. 
Συμφωνεί το Σώμα;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66199"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"66200"," Με την άδεια, λοιπόν, του Σώματος, δίνω δύο λεπτά στον κ. Χρυσοχοΐδη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66201"," Ευχαριστώ, κύριε Πρόεδρε. 
Κυρίες και κύριοι συνάδελφοι, νομίζω ότι ένας αντικειμενικός παρατηρητής θα δει ότι τα τελευταία χρόνια έχει γίνει ένα πολύ σημαντικό και ογκώδες έργο για την καταπολέμηση της φοροδιαφυγής και την ανασύνταξη των υπηρεσιών της φορολογίας της χώρας. 
Βεβαίως, από τη μία μεριά το έργο το ογκώδες, το θεσμικό σε σχέση με το αποτέλεσμα το πρακτικό δεν έχει αντιστοιχία. Είναι προφανές αυτό. Έχει γίνει, όμως, μια μεγάλη προσπάθεια η οποία αποδίδει εξαιρετικά αποτελέσματα. Δείτε και τα νούμερα. Άρα, λοιπόν, δεν υπάρχει ζήτημα διάλυσης, όπως λέτε και ότι πάμε προς τα πίσω. 
Βρισκόμαστε σε μια χώρα η οποία, όπως ξέρετε, είχε αναδείξει τη φοροδιαφυγή σε σπορ μόδας, θα έλεγα. 
Άρα, λοιπόν, αυτό που λέτε είναι άδικο και δεν προκύπτει από τα μεγέθη. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Και, μάλιστα, τα μεγέθη τα οποία καθημερινά παρουσιάζει η φορολογική διοίκηση, είναι εντυπωσιακά. Γι’ αυτό και έχουν αυξηθεί σημαντικά τα έσοδα.","ΜΙΧΑΗΛ ΧΡΥΣΟΧΟΪΔΗΣ",554
"66202"," Κύριε Πρόεδρε, αυτό δεν είναι προσωπικό!","ΠΑΝΑΓΙΩΤΗΣ ΛΑΦΑΖΑΝΗΣ",279
"66203"," Το δεύτερο που θέλω να τονίσω -και θα κλείσω κύριε Πρόεδρε- είναι ότι το θέμα της ανακεφαλαιοποίησης των τραπεζών πάει πάρα πολύ καλά. Και αυτό είναι ένα θαύμα για τη χώρα, είναι μια σημαντική πρόοδος για τη χώρα. Και μακάρι να τελειώσουμε στις προθεσμίες, έτσι ώστε το επόμενο χρονικό διάστημα να αρχίσουν οι τράπεζες να υπηρετούν το φυσικό τους ρόλο, που είναι η χρηματοδότηση της αγοράς. 
Και τέλος, μη μιλάτε για την κατάρρευση. Ο καθένας πρέπει να κοιτάζει το σπίτι του.","ΜΙΧΑΗΛ ΧΡΥΣΟΧΟΪΔΗΣ",554
"66204"," Με συγχωρείτε, δεν έχει τη δυνατότητα να απαντήσει.","ΠΑΝΑΓΙΩΤΗΣ ΛΑΦΑΖΑΝΗΣ",279
"66205"," Κύριε Πρόεδρε…
(Θόρυβος στην Αίθουσα)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"66206"," Δεν έχετε το δικαίωμα…","ΠΑΝΑΓΙΩΤΗΣ ΛΑΦΑΖΑΝΗΣ",279
"66207"," Ολοκληρώνει ο κ. Χρυσοχοΐδης. Θα έχετε τη δυνατότητα να απαντήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66208"," Πολύ ωραίοι δημοκράτες είστε. Δεν με αφήνετε να μιλήσω.","ΜΙΧΑΗΛ ΧΡΥΣΟΧΟΪΔΗΣ",554
"66209"," Δεν έχετε το δικαίωμα.","ΠΑΝΑΓΙΩΤΗΣ ΛΑΦΑΖΑΝΗΣ",279
"66210"," Δεν με αφήνετε να μιλήσω.","ΜΙΧΑΗΛ ΧΡΥΣΟΧΟΪΔΗΣ",554
"66211"," Είναι ανακρίβειες αυτά. 
(Θόρυβος στην Αίθουσα)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"66212"," Το ύφος σας αυτό δεν αφορά εμένα. Το ύφος σας αυτό να το έχετε αλλού, όχι σε εμένα.","ΜΙΧΑΗΛ ΧΡΥΣΟΧΟΪΔΗΣ",554
"66213"," Η ίδια η Κυβέρνηση λέει ότι έχουμε λιγότερα έσοδα, κύριε Χρυσοχοΐδη!","ΔΗΜΗΤΡΙΟΣ ΓΕΛΑΛΗΣ",85
"66214"," Την επερώτηση την κάνουμε εμείς! 
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"66215"," Λοιπόν, κύριοι συνάδελφοι, ολοκληρώνει ο κ. Χρυσοχοΐδης…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66216"," Κύριε Πρόεδρε, θέλω πέντε δευτερόλεπτα. 
Μιλήσατε, λοιπόν, για κατάρρευση. Να κοιτάξετε το χώρο σας πρώτα, να δείτε πώς μπορείτε να ανασυνταχθείτε και να πείσετε τον ελληνικό λαό. Η χώρα δεν καταρρέει. Υπάρχουν υπεύθυνες εθνικές δυνάμεις που δίνουν παρόν στις κρίσιμες στιγμές.","ΜΙΧΑΗΛ ΧΡΥΣΟΧΟΪΔΗΣ",554
"66217"," Κύριε Πρόεδρε, θα ήθελα το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα παρακαλέσω να λάβω το λόγο.","ΓΕΩΡΓΙΟΣ ΜΑΥΡΑΓΑΝΗΣ",312
"66218"," Ο κύριος Υπουργός θέλει κάτι να προσθέσει. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω να κάνω κι εγώ τη δευτερολογία μου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66219"," Θα απαντήσει ο κ. Λαφαζάνης και θα κλείσουμε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μα, το ζητάω αυτό, γιατί μίλησε και ο κ. Χρυσοχοΐδης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66220"," Κακώς έδωσα το λόγο στον κ. Χρυσοχοΐδη. Του έδωσα το λόγο, νομίζοντας ότι κάτι έκτακτο έχει να πει. Διατύπωσε τη θέση του. 
Ορίστε, κύριε Λαφαζάνη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66221"," Ας μιλήσει πρώτα ο κύριος Υπουργός και μετά εγώ.
(Θόρυβος στην Αίθουσα)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ήταν με τις αποκρατικοποιήσεις τώρα…","ΠΑΝΑΓΙΩΤΗΣ ΛΑΦΑΖΑΝΗΣ",279
"66222"," Αφήστε τα αυτά τώρα. Μιλάμε μέσα στην κοινοβουλευτική διαδικασία.","ΜΙΧΑΗΛ ΧΡΥΣΟΧΟΪΔΗΣ",554
"66223"," Ολοκληρώνουμε! 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θέλω κι εγώ το χρόνο της δευτερολογίας μου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66224"," Εγώ, με την άδεια του Σώματος, έδωσα δύο λεπτά στον κ. Χρυσοχοΐδη, αν και δεν προβλέπεται από τον Κανονισμό. Αν ζητήσετε και το επιθυμείτε, εγώ θα κάνω την ίδια διαδικασία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Το ζητάω.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66225"," Ο Πρόεδρος προεδρεύει της Βουλής. 
Το λόγο έχει, ο κύριος Υπουργός. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εγώ ζητάω από το Σώμα…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66226"," Θα το δούμε μετά, κύριε Μαριά. Να ολοκληρώσουμε τώρα. 
Το λόγο έχει ο κύριος Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66227"," Ήθελα να πω ότι η σημερινή συζήτηση, όπως είπα και προηγουμένως, είχε θετικά στοιχεία, γιατί υπήρξαν απόψεις που ακούστηκαν και που μπορούμε να τις λάβουμε υπόψη, απόψεις, με επιχειρήματα, για την καταπολέμηση του φαινομένου των εξωχωρίων. Σας ανέπτυξα το έργο που έχει γίνει. 
Αυτό το οποίο θέλω να πω είναι πως, δεν είναι προς όφελος του ελληνικού λαού ο μηδενισμός. Και αυτό το οποίο νομίζω ότι όλοι πρέπει να κάνουμε μέσα σε αυτή την Αίθουσα, είναι όπου υπάρχει θετικό, να το αναγνωρίζουμε, όπου υπάρχει αρνητικό, να το επισημαίνουμε. Θα πρέπει να υπάρχει μια διαφορετική κουλτούρα στην προσέγγιση των πραγμάτων. Και θα πρέπει και στον ελληνικό λαό, εκεί που μπορούμε, να του δίνουμε την ελπίδα και να του δίνουμε ένα μήνυμα αισιοδοξίας. Δεν είναι όλα μαύρα, κύριε Λαφαζάνη. 
Σας ευχαριστώ. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα το λόγο.","ΓΕΩΡΓΙΟΣ ΜΑΥΡΑΓΑΝΗΣ",312
"66228"," Προτείνω να μην το συνεχίσουμε. Δεν βοηθάει σε τίποτα. Ακούστηκαν οι απόψεις. Θα επανέλθετε κι εσείς κι όλοι μας στο θέμα αυτό. Να κλείσει ο κ. Λαφαζάνης και να κλείσει και η συζήτηση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, επειδή έλαβε το λόγο ο κύριος συνάδελφος, θα ήθελα κι εγώ να μιλήσω.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66229"," Ναι, αλλά αν έγινε κάτι το οποίο εκ των υστέρων απεδείχθη ότι δεν ήταν και το πιο σωστό, να μην το συνεχίσουμε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δώστε μου το λόγο και σε δύο λεπτά θα ολοκληρώσω.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66230"," Ωραία. 
Ο κ. Μαριάς έχει το λόγο για δύο λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θέλω να πω το εξής: Σε σχέση με τα θέματα που έθεσα, δεν υπήρχε απάντηση από την πλευρά του κυρίου Υπουργού σε δύο σημαντικά θέματα. 
Ξέρετε, υπάρχει αυτή η συμφωνία για τη μετακύληση της λήξεως των ομολόγων του ελληνικού δημοσίου που διακρατούν οι κεντρικές τράπεζες. Αυτό, όπως σας ανέφερα και με στοιχεία, αλλά και με δημοσιεύματα σημερινά, είναι ένα σημαντικό ποσό. Γιατί το μεν ποσό για τη φετινή χρονιά είναι κοντά στα 3,9 δισεκατομμύρια και για το 2014-2015 είναι ακόμα 9 δισεκατομμύρια. Αυτά είναι τεράστια ποσά, αν υπολογίσει κανείς ότι μπορεί η χώρα, εφόσον εκτελεστεί η απόφαση του Eurogroup –γιατί υπάρχει απόφαση του Eurogroup- και θα έχουμε μία άνεση. Κι έτσι, εφόσον εσείς λέτε ότι πράγματι ενδιαφέρεστε να μην βάλετε νέα μέτρα στον ελληνικό λαό, είναι τεράστιο το ποσό. Αν δεν γίνει αυτό, δημιουργείται δημοσιονομικό κενό τουλάχιστον 2,5 δισεκατομμυρίων. Αυτά ποιος θα τα πληρώσει; Σε αυτά θέλουμε μία συγκεκριμένη απάντηση.
Δεύτερον, υπάρχουν οι επιστροφές από τις ευρωπαϊκές κεντρικές τράπεζες ύψους 1,6 δισεκατομμυρίων ευρώ. Αυτά γιατί δεν πιέζετε να έρθουν;
Και τρίτον, υπάρχει η άλλη πλευρά των ομολόγων, αυτά που δεν είναι επενδυτικά, όπως το τελευταίο που πληρώσαμε με «καπέλο» στην Ευρωπαϊκή Κεντρική Τράπεζα και δώσαμε επιπλέον 2,24 δισεκατομμύρια ευρώ. 
Λέμε, λοιπόν, ως παρατήρηση, ότι είναι σημαντικό το χτύπημα της φοροδιαφυγής. Πράγματι, πρέπει να παρθούν μέτρα. Αλλά όταν μπορείς να αποφύγεις να πληρώσεις όλα αυτά τα ποσά σε τόκους και να ανασάνει ο ελληνικός λαός, γιατί δεν το κάνετε; 
Και επιπλέον, γιατί θα πληρώσετε 1,3 δισεκατομμύρια ευρώ τα ομόλογα των hedge funds, τα οποία λήγουν στις 2 Ιουλίου, όταν κουρέψατε τα ελληνικά ομόλογα, κουρέψατε τα ομόλογα των συνταξιούχων, των ομολογιούχων, των ασφαλιστικών ταμείων κ.λπ..; Εκεί γιατί δεν κάνετε κάποιες κινήσεις; Είναι σαφέστατα τα ερωτήματα, γιατί προκύπτουν ποσά.
Άρα, υπάρχουν προτάσεις απ’ την πλευρά τη δικιά μας και της Αντιπολίτευσης, γενικότερα του δημοκρατικού τόξου. Και δεν τα παίρνετε υπ’ όψη αυτά τα ζητήματα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66231"," Ο κ. Λαφαζάνης έχει το λόγο και ολοκληρώνεται η συζήτηση επί της επερωτήσεως.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66232"," Δεν θα έπαιρνα το λόγο, αλλά βλέπω ότι η πλευρά της Κυβέρνησης είναι πιο ήπια από τη συνηγορία που προσπαθεί να προσφέρει στην Κυβέρνηση ο κ. Χρυσοχοΐδης. Ήταν πιο σεμνός στη δευτερολογία του ο κύριος Υπουργός. Το επιχείρημά του δεν είναι ότι πάνε καλά. Το επιχείρημα είναι ότι η Αντιπολίτευση μηδενίζει τα πάντα. Αυτό είναι το επιχείρημα.","ΠΑΝΑΓΙΩΤΗΣ ΛΑΦΑΖΑΝΗΣ",279
"66233"," Δεν είπα αυτό, κύριε Λαφαζάνη!","ΓΕΩΡΓΙΟΣ ΜΑΥΡΑΓΑΝΗΣ",312
"66234"," Δεν είπατε ότι πάτε καλά. Είπατε ότι εμείς τα μηδενίζουμε. Δηλαδή, ότι κάνετε κάποια πράγματα, τα οποία εμείς δεν τα αναγνωρίζουμε, τα θεωρούμε ανύπαρκτα, μηδενικά. Δεν είπατε, όμως, ότι κινείστε στη σωστή κατεύθυνση κι ότι έχετε θετικό αποτέλεσμα. Εγώ, τουλάχιστον, αυτό κατάλαβα. Εντάξει, έχετε το δικαίωμα να…","ΠΑΝΑΓΙΩΤΗΣ ΛΑΦΑΖΑΝΗΣ",279
"66235"," Μη φιλοδοξήσουμε να έχουμε και πλήρη ομοφωνία σε όλα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66236"," Αλλά δεν κατάλαβα, εσείς, κύριε Χρυσοχοΐδη, γιατί σπεύδετε -και ιδιαίτερα αυτή τη στιγμή- να είστε «βασιλικότερος του βασιλέως»; Γιατί σπεύδετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"66237"," Γιατί εγώ πάντα έτσι μιλάω στην Αίθουσα αυτή…","ΜΙΧΑΗΛ ΧΡΥΣΟΧΟΪΔΗΣ",554
"66238"," «Βασιλικότερος του βασιλέως»!","ΠΑΝΑΓΙΩΤΗΣ ΛΑΦΑΖΑΝΗΣ",279
"66239"," …και υπερασπίζομαι το έργο και την προσπάθεια του λαού.","ΜΙΧΑΗΛ ΧΡΥΣΟΧΟΪΔΗΣ",554
"66240"," Βασιλικότερος του βασιλέως…","ΠΑΝΑΓΙΩΤΗΣ ΛΑΦΑΖΑΝΗΣ",279
"66241"," Παρακαλώ, κύριε Λαφαζάνη και κύριε Χρυσοχοΐδη, είμαστε στον επίλογο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66242"," Προβοκάτσια δεν δέχομαι.","ΜΙΧΑΗΛ ΧΡΥΣΟΧΟΪΔΗΣ",554
"66243"," Καθόλου προβοκάτσια. 
Σε ένα θέμα το οποίο γνωρίζουν οι πάντες -και οι πέτρες- στην Ελλάδα ότι υπάρχει τεράστιο πρόβλημα, εκρηκτικό πρόβλημα.","ΠΑΝΑΓΙΩΤΗΣ ΛΑΦΑΖΑΝΗΣ",279
"66244"," Αυτός είναι ο λόγος ο δικός μου πάντα εδώ μέσα. Και είμαι συνεπής σ’ αυτό, κύριε Λαφαζάνη.","ΜΙΧΑΗΛ ΧΡΥΣΟΧΟΪΔΗΣ",554
"66245"," Εκρηκτικό πρόβλημα!
Και τέλος, για την ανακεφαλαιοποίηση των τραπεζών: Όταν δίδονται 50 δισεκατομμύρια στους τραπεζίτες για να συνεχίσουν να κρατάνε στα χέρια τους τη διαχείριση των τραπεζών, δεν είναι πολλά, κύριε Χρυσοχοΐδη; Εσείς θα τα δίνατε ποτέ σε οποιονδήποτε τα λεφτά σας…","ΠΑΝΑΓΙΩΤΗΣ ΛΑΦΑΖΑΝΗΣ",279
"66246"," Μην απευθύνεστε προσωπικά στον κ. Χρυσοχοΐδη, γιατί δεν μπορεί να απαντήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66247"," Με συγχωρείτε, θα δίνατε λεφτά, χορηγία -και θα τα δανειζόσασταν μάλιστα- για να τα διαχειρίζεται ένας τρίτος; 
Αυτά τα πράγματα δεν γίνονται. Και πολύ περισσότερο δεν γίνονται αν έχουμε εγγυήσεις πάνω από 100 δισεκατομμύρια ευρώ στις τράπεζες και να μην υπάρχει δέσμευση -τουλάχιστον προφορική- ότι αυτά τα λεφτά θα επιστραφούν, ότι δεν θα καταπέσουν οι εγγυήσεις και ότι δεν θα γίνουν κι άλλα πράγματα, τα οποία βεβαίως δεν είναι της ώρας.
Ευχαριστώ, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"66248"," Κατά κοινή ομολογία, κύριοι συνάδελφοι, η σημερινή επίκαιρη επερώτηση αφορούσε ένα πολύ ενδιαφέρον θέμα, που είμαι σίγουρος ότι θα απασχολήσει τη Βουλή αρκετές φορές στο μέλλον.
Κηρύσσεται περαιωμένη η συζήτηση επί της υπ’ αριθμόν 37/28/27.5.2013 επίκαιρης επερώτησης των Βουλευτών του ΣΥΡΙΖΑ – ΕΚΜ προς τον Υπουργό Οικονομικών, σχετικά με τον έλεγχο και τη φορολόγηση των υπεράκτιων -offshore- εταιρειών.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"66249"," Μάλιστα, μάλιστα.
Με τη συναίνεση του Σώματος και ώρα 13.36΄ λύεται η συνεδρίαση για την Τρίτη 25 Ιουνίου 2013 και ώρα 18.00΄ με αντικείμενο εργασιών του Σώματος: α) κοινοβουλευτικό έλεγχο και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
