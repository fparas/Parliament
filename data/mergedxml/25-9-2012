"","Content","name","ParlmemberID"
"80505","Date","25-9-2012",NA
"80506"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"80507"," Η Βουλή ενέκρινε τη ζητηθείσα άδεια. 
Η πρώτη με αριθμό 914/22-8-2012 ερώτηση πρώτου κύκλου του Βουλευτή Ηρακλείου της Νέας Δημοκρατίας κ. Μάξιμου Σενετάκη προς τον Υπουργό Οικονομικών, σχετικά με  τοποθετήσεις στελεχών στο Συμβούλιο Νομισματικής Πολιτικής και τις αμοιβές τους, δεν συζητείται λόγω κωλύματος του κυρίου Υπουργού και διαγράφεται. 
Εισερχόμεθα στη δεύτερη με αριθμό 280/20-7-2012 ερώτηση  πρώτου κύκλου του Βουλευτή Ευβοίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Ευάγγελου Αποστόλου προς τον Υπουργό Υγείας, σχετικά με την αντιμετώπιση προβλημάτων λειτουργίας του Γενικού Νοσοκομείου Χαλκίδας.
Κύριε συνάδελφε, έχετε δύο λεπτά για να αναπτύξετε κατ’ αρχάς την ερώτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"80508"," Κατ’ αρχάς, κυρία Πρόεδρε, να ευχαριστήσω τον κύριο Υπουργό για την παρουσία του και για τη σύμπτωση να έχουμε στη σημερινή συνεδρίαση ως μοναδικό θέμα το Νοσοκομείο Χαλκίδας.
Κύριε Υπουργέ, στην Εύβοια συμβαίνει αυτό που συμβαίνει στον τομέα υγείας σε όλη την Ελλάδα. Πλέον ο δημόσιος τομέας υγείας οδηγείται σε απαξίωση.
Υπάρχει, όμως, μια ιδιαιτερότητα για το Νοσοκομείο Χαλκίδας. Έχει πλέον μπροστά του μία πραγματικότητα αδυναμίας αντιμετώπισης της στοιχειώδους νοσοκομειακής περίθαλψης. Ένας πληθυσμός τριακοσίων χιλιάδων πολιτών Εύβοιας και Βοιωτίας απευθύνεται στη Χαλκίδα και αντιλαμβάνεστε ότι η αδυναμία κοστίζει πολύ στην ανθρώπινη υγεία.
Δεν είναι τόσο τα θέματα οργάνωσης. Εκεί εξάλλου, εδώ και τριάντα χρόνια περιμένουμε να ιδρυθεί το καινούργιο νοσοκομείο. Ακόμα περιμένουμε. Μάλιστα, ο προκάτοχος σας, ο κ. Αβραμόπουλος, το εγκαινίασε και ξέρετε μόνο αυτή η φτυαριά τσιμέντου είναι αυτή που έχει μπει. Ακόμη περιμένουμε να δούμε τι θα γίνει. Κάτι γίνεται τελευταία. Ίσως μας πείτε.
Εγώ θα σταθώ σε τρία ζητήματα. Το πρώτο, είναι η αντιμετώπιση της έλλειψης του τομέα προσωπικού, νοσηλευτικού και ιατρικού. Είναι τεράστιες οι ελλείψεις. Τις γνωρίζετε, τις ξέρετε, πρέπει να αντιμετωπιστούν.
Το δεύτερο ζήτημα, είναι η σωστή λειτουργία του τμήματος επειγόντων περιστατικών. Κύριε Υπουργέ, υπηρετούν μόνο δύο γιατροί στο συγκεκριμένο τμήμα. Αντιλαμβάνεστε ότι είναι τεράστια η αδυναμία να καλυφθεί τουλάχιστον η εφημερία σε καθημερινή βάση.
Το τρίτο ζήτημα, είναι η αναγκαιότητα ίδρυσης μονάδας εντατικής θεραπείας. Δεν είναι δυνατόν ένα νοσοκομείο, με τόσους πολίτες, να το επισκέπτονται, να μην έχει μονάδα εντατικής θεραπείας. Ξέρετε τι γίνεται; Μένουν βαριά ασθενείς διασωληνωμένοι μέσα στις υπόλοιπες κλίνες και αντιλαμβάνεστε αυτό πόσο επικίνδυνο είναι και για τους άλλους ασθενείς αλλά και πόσο απαράδεκτο στη σημερινή συγκυρία. 
Περιμένω πραγματικά, κύριε Υπουργέ, να ακούσω κάτι το θετικό επιτέλους για το Νοσοκομείο Χαλκίδας, διότι το πρόβλημα είναι τεράστιο.","ΕΥΑΓΓΕΛΟΣ ΑΠΟΣΤΟΛΟΥ",35
"80509"," Ευχαριστούμε, κύριε συνάδελφε.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"80510"," Ευχαριστώ, κυρία Πρόεδρε.
Κύριε συνάδελφε, εκλαμβάνω ως ειλικρινή την αγωνία σας, ειλικρινές το ενδιαφέρον σας για το Νοσοκομείο της Χαλκίδος της εκλογικής σας περιφέρειας και δεν κατατάσσω την ερώτηση αυτή στην οποιαδήποτε κατηγορία κοινοβουλευτικού ελέγχου ή ασκήσεως αντιπολίτευσης απέναντι στην Κυβέρνηση. Άλλωστε, στην υπόθεση των υπηρεσιών υγείας είναι πολυτέλεια στη σημερινή εποχή να διαφοροποιούμεθα με κομματικά κριτήρια και σκοπιμότητες.
Μόνο μία διαφωνία εξαρχής. Δεν υπάρχει καμμία πρόθεση, διάθεση απαξίωσης του Εθνικού Συστήματος Υγείας. Είναι το σύστημα, το οποίο παρέχει σε κάθε Ελληνίδα, σε κάθε Έλληνα το αγαθό της υγείας, την καθημερινή φροντίδα με την έγνοια των γιατρών, των νοσηλευτών και του προσωπικού, το οποίο υπηρετεί στις νοσηλευτικές μονάδες.
Θα συμφωνήσω μαζί σας ότι τα προβλήματα είναι πάρα πολλά και υπερβαίνουν τις σημερινές μας δυνατότητες, κυρίως τις οικονομικές, υπερβαίνουν τις δυνατότητές μας να εξασφαλίσουμε το απαιτούμενο ανθρώπινο δυναμικό. Έχετε δίκιο ότι υπάρχουν ελλείψεις σε επιστημονικό και νοσηλευτικό προσωπικό. Γνωρίζετε όμως τις δεσμεύσεις μας, ούτως ώστε η αναπλήρωση των υπηρετούντων στον ευρύτερο δημόσιο τομέα να απαιτεί την αποχώρηση πέντε ή δέκα προγενέστερων υπαλλήλων για να υπάρξει η αναπλήρωση των θέσεών τους. 
Είναι μία δύσκολη περίοδος για την Ελλάδα. Κατανοούμε όλοι τη δυσμενή οικονομική συγκυρία. Κατανοούμε όλοι τα στενά οικονομικά περιθώρια, τα οποία διαθέτει σήμερα ο τακτικός μας προϋπολογισμός. 
Σας βεβαιώνω ότι είναι εξίσου ειλικρινής και η δική μας δέσμευση να υπηρετήσουμε το Εθνικό Σύστημα Υγείας, να παρέχουμε υπηρεσίες υψηλού επιπέδου και να έχει άμεση και άνετη πρόσβαση ο κάθε ασθενής στις νοσηλευτικές μονάδες. 
Επί της ουσίας της ερώτησής σας θα σας δώσω τρεις απαντήσεις.
Σε ό,τι αφορά τη συμπλήρωση του ανθρώπινου δυναμικού, με την τελευταία προκήρυξη επικουρικών γιατρών εξασφαλίσαμε τρεις θέσεις: Ειδικότητα αναισθησιολογίας, ειδικότητα παιδιατρικής και ειδικότητα μαιευτικής-γυναικολογίας. Ενδεχομένως να υπάρχουν και άλλα κενά. Σε μία εκ νέου προκήρυξη θα τα αντιμετωπίσουμε αφού δεχτούμε την εισήγηση του διοικητή του νοσοκομείου.
Όσον αφορά τη μονάδα εντατικής θεραπείας, στο νέο κανονισμό-οργανισμό του νοσοκομείου προβλέπεται η ίδρυση μονάδας εντατικής θεραπείας. Αισθάνομαι και καταλαβαίνω ότι η καλύτερη οργάνωση του νοσοκομείου θα γίνει στο νέο κτήριο, το οποίο σύμφωνα με τη ΔΕΠΑΝΟΜ θα έχει ολοκληρωθεί στις 30-06-2015, διότι ανέκυψαν προβλήματα αφού ανακαλύφθηκαν αρχαιολογικά ευρήματα και μετέθεσαν δυστυχώς, σε βάθος χρόνου την κατασκευή του νοσοκομείου.
Δεν έχω καμμία πρόθεση να ωραιοποιήσω την κατάσταση. Είναι αυτή που βιώνουμε και διαπιστώνουμε καθημερινά. Σας διαβεβαιώνω ότι απέναντι σε αυτήν την κατάσταση στεκόμαστε με αποφασιστικότητα, με θέληση να βελτιώσουμε τα πράγματα και οι δικές σας παρατηρήσεις όπως και οι δικές σας κριτικές, βοηθούν να βελτιώσουμε τη δουλειά μας. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"80511"," Σας ευχαριστούμε.
Ο κ. Αποστόλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"80512"," Κύριε Υπουργέ, εγώ δεν αμφιβάλλω για τις διαθέσεις σας, αλλά όπως και να το κάνουμε υπηρετείτε ένα μνημόνιο, για το οποίο εμείς έχουμε ριζικά διαφωνήσει. Τις επιπτώσεις του τις υπηρετείτε. Άρα, ουσιαστικά οι προθέσεις σας είναι να υπηρετήσετε το μνημόνιο με όλες τις συνέπειες. Και ο πρώτος κλάδος που δυστυχώς υφίσταται αυτές τις συνέπειες είναι ο κλάδος της υγείας.
Όταν λέμε για ελλείψεις προσωπικού και μου λέτε ότι έχουν προκηρυχτεί τρεις θέσεις, μιλάμε για μια σταγόνα στον ωκεανό. Έχουμε κενά δεκάδων γιατρών και νοσηλευτών που πρέπει να καλυφθούν.
Όσον αφορά τη μονάδα εντατικής θεραπείας, τη συνδέσατε και εσείς με την ίδρυση του νέου νοσοκομείου. Έχει ειπωθεί πολλές φορές το 2015. 
Αν δείτε τη χρηματοδότηση που προβλέπεται, θα καταλάβετε ότι μόνο τα μισά χρήματα έχουν εξασφαλιστεί. Σε συνθήκες οικονομικές σαν αυτές που βιώνουμε και μ’ ένα μνημόνιο που τσακίζει κόκαλα καταλαβαίνετε πως δεν υπάρχει περίπτωση να διασφαλιστούν τα υπόλοιπα χρήματα. Απλά θα καταντήσει και αυτό το έργο –το απευχόμαστε- ένα καινούργιο γεφύρι της Άρτας.
Υπάρχει και ένα άλλο τεράστιο ζήτημα. Τι θα γίνει με τις εφημερίες των γιατρών; Πέρα από τις περικοπές, έχουν να πληρωθούν τρεις μήνες. Γίνεται ένας χαμός. 
Δεν έχουν πληρωθεί εφημερίες για Ιούνιο, Ιούλιο και Αύγουστο. Έχουν κάνει επίσχεση εργασίας οι γιατροί. Στις συνθήκες που σας περιέγραψα ότι υπάρχουν στο νοσοκομείο, αντιλαμβάνεστε τι σημαίνει το να έχουμε και επίσχεση εργασίας. Είναι ένα ζήτημα στο οποίο πρέπει να απαντήσετε και το οποίο πρέπει να λύσετε.","ΕΥΑΓΓΕΛΟΣ ΑΠΟΣΤΟΛΟΥ",35
"80513"," Ευχαριστούμε τον κύριο συνάδελφο.
	Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"80514"," Ευχαριστώ, κυρία Πρόεδρε.
	Κύριε συνάδελφε, δεν υπηρετούμε το μνημόνιο. Υπηρετούμε το συμφέρον της χώρας. Μία χώρα η οποία φιλοδοξεί να είναι χώρα-μέλος της Ευρωπαϊκής Ένωσης, ισότιμη και ισοδύναμη, οφείλει όλα αυτά τα οποία με ευκολία και περισσή άνεση καταγγέλλουμε στη χώρα μας, να τα έχει εφαρμόσει. Τέτοια θέματα είναι ο εξορθολογισμός της λειτουργίας της Δημόσιας Διοίκησης, του ευρύτερου δημόσιου τομέα, ο εξορθολογισμός της διαχείρισης των δαπανών. Κάθε ευρώ το οποίο δαπανάται, ευρώ του Έλληνα φορολογουμένου, πρέπει «να πιάνει τόπο». Συνηθίσαμε στην Ελλάδα να χρηματοδοτούμε υπηρεσίες και ένα τεράστιο κράτος, του οποίου η λειτουργία δεν αποβαίνει πάντα υπέρ του πολίτη και να χρηματοδοτούμε αυτές τις υπηρεσίες με δανεισμό. Όταν όμως ο δανεισμός είναι ανέφικτος και αδύνατος για τη χώρα μας, τότε πρέπει να αντιληφθούμε ότι προτού φτάσουμε στα αδιέξοδα, είμαστε εμείς εκείνοι που πρέπει να διορθώσουμε τα κακώς κείμενα στην ελληνική επικράτεια.
	Αν δεχθώ τον ισχυρισμό σας ότι υπηρετούμε το μνημόνιο, δεν έχει καμμία σχέση το μνημόνιο με τις δαπάνες για την υγεία και ιδιαίτερα με τα νοσοκομεία. Αν κάτι έχουμε αναλάβει ως δέσμευση, αυτό αφορά τη μείωση της φαρμακευτικής δαπάνης, δεν αφορά τη λειτουργία των νοσοκομείων. Τα νοσοκομεία βεβαίως πρέπει να τα αντιμετωπίσουμε μέσα στη λογική της περιστολής των δαπανών, να ενδιαφερθούμε, ώστε οι προμήθειες των νοσοκομείων να έχουν το μικρότερο δυνατό κόστος, χωρίς να πέφτει το επίπεδο των παρεχόμενων υπηρεσιών. Σας διαβεβαιώνω ότι αυτή είναι η καθημερινή μου αγωνία, δηλαδή το πώς είναι δυνατό να λειτουργήσουν τα νοσοκομεία μας και να περιορίσουμε τη σπατάλη. Δεν υπάρχει λοιπόν κάποιος εφιάλτης πάνω από το Εθνικό Σύστημα Υγείας, παρά μόνο η ευθύνη και η υποχρέωση που έχουμε όλοι να διορθώσουμε όλες αυτές τις στρεβλώσεις. 
Γι’ αυτό ακριβώς η πολιτική που επιχειρούμε να εφαρμόσουμε τώρα, της συνένωσης κλινικών και τμημάτων, δεν αποσκοπεί στον «ακρωτηριασμό» του Εθνικού Συστήματος Υγείας. Προσπαθούμε να συνενώσουμε κλινικές και τμήματα, όχι μόνο επιστημονικά, νοσηλευτικά αλλά και διοικητικά, για να ενώσουμε το ανθρώπινο δυναμικό με στόχο την καλύτερη προσφορά υπηρεσιών υγείας. Δεν μπορεί, για παράδειγμα, το ογκολογικό Νοσοκομείο «Άγιοι Ανάργυροι» να είναι ένα καινούργιο νοσοκομείο με την τελευταία λέξη της τεχνολογίας στον εξοπλισμό του, με άριστη ξενοδοχειακή υποδομή και να είναι άδειο και την ίδια ώρα να επιμένουμε να επισκέπτονται οι ασθενείς ιατρεία του ΙΚΑ με άθλιες συνθήκες, στα οποία η πληρότητα κυμαίνεται κάτω από το 40% διότι οι ίδιοι οι πολίτες δεν τα επιλέγουν. Πρέπει, λοιπόν, να δούμε με άλλο πνεύμα τη λειτουργία του Εθνικού Συστήματος Υγείας και τις νοσηλευτικές μονάδες. 
Σε ό,τι αφορά την ολοκλήρωση του Νοσοκομείου της Χαλκίδας, σήμερα είμαι εγώ ο Υπουργός Υγείας. Στο μέλλον, όποιος και αν είναι, το ίδιο ενδιαφέρον θα δείξει με εσάς για να ολοκληρωθεί. Δεν μπορεί δημόσια έργα να μένουν ημιτελή. Δεν μπορεί υποδομές τις οποίες έχει ανάγκη η κοινωνία, όπως έχει το νέο Νοσοκομείο Χαλκίδας, να τις αποστερούμε λόγω της ανάγκης να εξευρεθούν πόροι. Θα γίνει μάχη, θα γίνει προσπάθεια να εξευρεθούν είτε από τις δημόσιες επενδύσεις, είτε από τον προϋπολογισμό της ΔΕΠΑΝΟΜ είτε με οποιονδήποτε άλλο τρόπο και σ’ αυτό μπορούμε να συνεργαστούμε και στο Υπουργείο όποια μέρα θέλετε, να συζητήσουμε για να βρούμε την καλύτερη δυνατή λύση, να μελετήσω κι εγώ περισσότερο το πρόβλημα και να κάνουμε ό,τι είναι δυνατό για να φτάσουμε στο επιθυμητό αποτέλεσμα.
	Κυρία Πρόεδρε, θα πω κάτι τελευταίο για τις εφημερίες. Οι εφημερίες πληρώνονται με υπογραφή του Υπουργείου Υγείας αφού έχουν υποβληθεί οι καταστάσεις από τα νοσοκομεία και αφού έχει εξαντληθεί όλη η γραφειοκρατική διαδικασία. Υπέγραψα στις 3-8-2012 για τις εφημερίες μέχρι 30-6-2012. Πληροφορούμαι ότι σε ορισμένα νοσοκομεία δεν έχουν ακόμα εξοφληθεί. Είναι, όπως είπατε, οι άλλες υπηρεσίες της χώρας, οι οποίες πρέπει να ελέγχουν αυτές τις δαπάνες και πρέπει να τις ελέγχουν για να μην πηγαίνουμε σε υπέρβαση του προγραμματισθέντος κεφαλαίου -φέτος είναι 320 εκατομμύρια ευρώ- για τις εφημερίες.
Είναι πράγματι μία άλλη η πολιτική για τις εφημερίες από αυτή η οποία ίσχυε στο παρελθόν. Δηλαδή, δεν δίδονται αφειδώς οι εφημερίες. Έχουμε ζητήσει από τους διοικητές να κάνουν έναν προγραμματισμό πιο σφιχτό, με τις ειδικότητες εκείνες οι οποίες απαιτούνται για να λειτουργήσουν οι εφημερίες σε ένα νοσοκομείο και να προσφέρουν υπηρεσίες στους ασθενείς. Δεν το αρνούμαι αυτό. Δεν σημαίνει, όμως, ότι από την πολιτεία υπάρχει άρνηση να εξοφληθούν οι εφημερίες. 
Και είμαστε έτοιμοι και τώρα –όταν θα έχουν υποβληθεί εκ νέου οι μισθολογικές καταστάσεις- να ανταποκριθούμε. Διότι το Υπουργείο Οικονομικών πληρώνει τις εφημερίες με δωδεκατημόρια. 
Στο πρώτο εξάμηνο υπήρξε υπέρβαση των 160.000.000 ευρώ κατά ένα σημαντικό ποσό. Σπεύσαμε στο Υπουργείο Υγείας να ζητήσουμε να καλυφθούν όλες οι δεδουλευμένες εφημερίες, να μη στερήσουμε από κανέναν μία εφημερία, παρά τις περί αντιθέτου εισηγήσεις. Και αυτό έγινε αποδεκτό από το Υπουργείο Οικονομικών. Και την ίδια προσπάθεια καταβάλλουμε και τώρα, για το δεύτερο εξάμηνο.
Δεν καταλαβαίνω γιατί από την ώρα που ο Υπουργός Υγείας και το Υπουργείο εκπληρώνει την υποχρέωσή του απέναντι στους ιατρούς, με πολύ σεβασμό για το έργο των εφημεριών, να δίδεται η εντύπωση ότι για τη μη καταβολή των δεδουλευμένων εφημεριών ευθύνεται το Υπουργείο Υγείας. Δεν είμαι από εκείνους που μεταθέτουν ευθύνες σε άλλους. Είναι, όμως, μία πραγματικότητα. Οι υπηρεσίες δημοσιονομικού ελέγχου δεν λειτούργησαν τον Αύγουστο, ενώ εγώ υπέγραψα στις 3 Αυγούστου, όταν ήρθαν σε εμένα τα έγγραφα για να υπογράψω.
Σας βεβαιώνω ότι έτσι έχουν τα πράγματα. 
Ζητώ, λοιπόν, και παρακαλώ, απευθυνόμενος διά της Εθνικής Αντιπροσωπείας στην ιατρική κοινότητα, να υπάρξει μετριοπάθεια, αυτοσυγκράτηση, αναγνώριση του προβλήματος, να εργαστούμε όλοι μαζί για να ξεπεράσουμε αυτήν τη δύσκολη κατάσταση του τόπου. Δεν έχω μαγικές συνταγές για την επίλυση των προβλημάτων. Δεν υπάρχουν. Αυτή είναι η πραγματικότητα της χώρας. Εάν είχα κεφάλαια και δεν τα διέθετα, θα δεχόμουν να ακούσω την αμείλικτη κριτική, ότι αδιαφορώ να εξοφλήσω εργαζομένους. 
Αυτή είναι η κατάσταση. Δεν την ωραιοποιώ. Σας ζητώ να επιμένετε με ερωτήσεις, να επιμένετε με προτάσεις. Το Υπουργείο είναι ανοικτό οποιαδήποτε στιγμή ζητήσετε συνεργασία. Και να ξέρετε ότι σε αυτό το πνεύμα είμαι έτοιμος να ανταποκριθώ.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"80515"," Σας ευχαριστούμε κι εμείς, κύριε Υπουργέ.
Η τρίτη με αριθμό 311/23-7-2012 ερώτηση πρώτου κύκλου του Βουλευτή Χίου του Πανελλήνιου Σοσιαλιστικού Κινήματος κ. Κωνσταντίνου Τριαντάφυλλου προς την Υπουργό Τουρισμού,  σχετικά με την υλοποίηση του έργου κατασκευής των χερσαίων εγκαταστάσεων της Μαρίνας Χίου, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η τέταρτη με αριθμό 613/33/1-8-2012 ερώτηση πρώτου κύκλου και αίτηση κατάθεσης εγγράφων του Βουλευτή Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τον Υπουργό Οικονομικών, σχετικά με τη μεταολυμπιακή χρήση των αθλητικών εγκαταστάσεων των Ολυμπιακών Αγώνων του 2004, δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 518/30-7-2012 ερώτηση πρώτου κύκλου του Βουλευτή Ευβοίας της Δημοκρατικής  Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με τα δάνεια σε επιχειρήσεις στους πυρόπληκτους νομούς, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 485/30-7-2012 ερώτηση πρώτου κύκλου της Βουλευτού Β´ Πειραιά του Κομμουνιστικού Κόμματος Ελλάδας κ. Διαμάντως Μανωλάκου  προς τον Υπουργό Υγείας, σχετικά με τις ελλείψεις ιατρικού προσωπικού στο Νοσοκομείο των Κυθήρων και το Περιφερειακό Ιατρείο των Αντικυθήρων, δεν συζητείται λόγω ικανοποίησης της κυρίας Βουλευτού μετά από την γραπτή απάντηση που πήρε από τον Υπουργό Υγείας και διαγράφεται.
Επίσης, και η πρώτη με αριθμό 505/30-7-2012 ερώτηση της Βουλευτού Β´ Αθήνας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Όλγας – Νάντιας Βαλαβάνη προς τον Υπουργό Οικονομικών, σχετικά με την μεταβίβαση της Αγροτικής Τράπεζας στην Τράπεζα Πειραιώς, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.
Δέχεστε σε αυτό το σημείο να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"80516"," Μάλιστα, μάλιστα.
Με τη συναίνεση του Σώματος και ώρα 18.24΄ λύεται η συνεδρίαση για αύριο ημέρα Τετάρτη 26 Σεπτεμβρίου 2012 και ώρα 10.00΄, με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη.
Ο","ΟΛΟΙ ΟΙ ΒΟΥΛΕΥΤΕΣ",NA
