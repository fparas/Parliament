"","Content","name","ParlmemberID"
"34353","Date","16-10-2014",NA
"34354"," Εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Πρώτα θα συζητηθεί η με δεύτερη με αριθμό 128/13-10-2014 επίκαιρη ερώτηση πρώτου κύκλου του Βουλευτή Φθιώτιδας του Συνασπισμού Ριζοσπαστικής Αριστεράς κ. Βασιλείου Κυριακάκη προς τον Υπουργό Υγείας, σχετικά με τις παρεμβάσεις της διοίκησης του ΟΚΑΝΑ εις βάρος των κέντρων πρόληψης και των εργαζομένων τους.
Στην επίκαιρη ερώτηση του συναδέλφου θα απαντήσει η Υφυπουργός Υγείας κ. Αικατερίνη Παπακώστα.
Κύριε συνάδελφε, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34355"," Ευχαριστώ, κύριε Πρόεδρε.
Κυρία Υφυπουργέ, γνωρίζετε ότι τα κέντρα πρόληψης λειτουργούν ως εβδομήντα τέσσερις ξεχωριστές αστικές εταιρείες, που κάθε μια συμβάλλεται διμερώς με τον ΟΚΑΝΑ, επιχορηγείται από δύο Υπουργεία μέσα από δαιδαλώδεις διαδρομές. 
Αυτό το απαράδεκτο θεσμικό πλαίσιο λειτουργίας των κέντρων πρόληψης με το οποίο είμαστε κάθετα, κατηγορηματικά αντίθετοι και έχουμε κάνει σχετικές προτάσεις νόμων για την αναδιοργάνωσή του, δυστυχώς, χρόνια τώρα, οι διοικήσεις του ΟΚΑΝΑ το εκμεταλλεύονται για να παρακρατούν ποσά. Αυτό έχει αποδειχθεί περίτρανα με την ιστορία των εκατομμυρίων ευρώ του Υπουργείου Υγείας που ο ΟΚΑΝΑ όχι μόνο παράτυπα δεν απέδωσε στα κέντρα πρόληψης για την περίοδο 2009-2013, αλλά και δεν μας ενημερώνει τι ακριβώς έκανε τα χρήματα αυτά, που δεν του ανήκουν. Η υπόθεση, όπως ξέρετε, βρίσκεται στη δικαιοσύνη. Όμως, δεν έχουμε πλήρη ενημέρωση πόσα ακριβώς εκατομμύρια δεν έχουν αποδοθεί στα κέντρα πρόληψης. 
Το τελευταίο διάστημα οι εργαζόμενοι, αλλά και Εργατικό Κέντρο Αθήνας, καθώς και οι διοικήσεις κέντρων πρόληψης, όπως αυτού της Χίου, καταγγέλλουν τη διοίκηση του ΟΚΑΝΑ για εκβιασμούς και εκφοβισμούς με στόχο την αναδρομική περικοπή μισθών των εργαζομένων, την τροποποίηση των διμερών συμβάσεων μεταξύ κέντρων πρόληψης και ΟΚΑΝΑ, ώστε να δημιουργούνται ακόμη κι ερωτηματικά νομιμότητας. 
Οι ευθύνες του Υπουργείου είναι τεράστιες καθώς τριάμισι χρόνια τώρα δεν εφαρμόζει και τους «ημίαιμους» νόμους ν. 3966/2011 και ν. 4139/2013, αλληθωρίζει μπρος στην παράτυπη μη απόδοση δικών του χρημάτων από τον ΟΚΑΝΑ στα Κέντρα Πρόληψης, δεν εφαρμόζει την Κεντρική Προγραμματική Σύμβαση 2014-2020 και η διοίκηση του ΟΚΑΝΑ συνεχίζει να επιβάλλει αυθαίρετα στα κέντρα πρόληψης μια κατάσταση όπου παράτυπα παρακρατούνται χρήματα. 
Ευθύνη έχει και ο ίδιος ο Υπουργός Υγείας, που τουλάχιστον δύο φορές εξήγγειλε στη Βουλή ρύθμιση του μισθολογικού προβλήματος κι όχι μόνο δεν το έπραξε, αλλά δεν φροντίζει ώστε η διοίκηση του ΟΚΑΝΑ να σταματήσει αυτές τις πρακτικές της. 
Η κατάσταση στα κέντρα πρόληψης είναι εκρηκτική. Πρόσφατα σας έστειλαν σχετική επιστολή και οι Πρόεδροι δεκατεσσάρων κέντρων πρόληψης, την οποία θα καταθέσω στα Πρακτικά. Οι ηρωικοί, πράγματι, εργαζόμενοι κρατάνε τα κέντρα πρόληψης ανοιχτά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε.
Στην τελευταία έκθεση του ΕΚΤΕΠΝ προκύπτει ότι μιλάμε για περισσότερους από εκατό χιλιάδες ανθρώπους, που δέχονται τις υπηρεσίες τους πανελλαδικά. Γι’ αυτό ασχολούμαστε και πάλι με αυτό το ζήτημα, γιατί πιστεύουμε ότι το έργο τους αξίζει, και πρέπει να κατοχυρωθεί ο δημόσιος χαρακτήρας του.
Θα ήθελα, λοιπόν, να μας απαντήσετε σε δύο ερωτήματα, κυρία Υφυπουργέ. 
Πρώτον: Θα επιλύσετε άμεσα το μισθολογικό πρόβλημα των εργαζομένων με νομοθετική ρύθμιση, δια της οποίας με τρόπο δίκαιο και ισότιμο δεν θα αναζητούνται αναδρομικές περικοπές μισθών ως κρίσιμο πρώτο βήμα ομαλοποίησης, όπως άλλωστε έχετε δεσμευτεί; 
Δεύτερον, θα σταματήσει η διοίκηση του ΟΚΑΝΑ να εκβιάζει καθημερινά τα διοικητικά συμβούλια και τους εργαζομένους των κέντρων πρόληψης και θα κατανείμει τις επιχορηγήσεις για το έτος 2014, αλλά και για την προγραμματική περίοδο 2009-2013, που ο ΟΚΑΝΑ έχει λάβει και δεν έχει αποδώσει στα κέντρα πρόληψης;
Ευχαριστώ.","ΒΑΣΙΛΕΙΟΣ ΚΥΡΙΑΚΑΚΗΣ",264
"34356"," Κυρία Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34357"," Ευχαριστώ πολύ, κύριε Πρόεδρε.
Κατ’ αρχάς, θέλω να πω στον αγαπητό συνάδελφο -ξεκινώντας από το τελευταίο- ότι έχει συσταθεί, με δική μου πρωτοβουλία στο Υπουργείο Υγείας, ομάδα εργασίας, στην οποία μετέχουν πρωτίστως ο εργαζόμενοι δια της νομίμου εκπροσώπησής τους και οι νομικοί σύμβουλοι του Υπουργείου Υγείας, του ΟΚΑΝΑ και των εργαζομένων.
Πρέπει να σας ενημερώσω, κύριε συνάδελφε -και πολύ καλά κάνατε να θέσετε την ερώτησή σας, γιατί μου δίνεται η ευκαιρία να το πω- ότι αυτήν τη στιγμή, μετά το προϊόν της διαβούλευσης των εργαζομένων με το Υπουργείο Υγείας και τον ΟΚΑΝΑ, όπως σας είπα, ήδη βρίσκεται στο τελικό στάδιο επεξεργασία νομοθετικής ρύθμισης, ακριβώς για να ομαλοποιηθεί το μισθολογικό ζήτημα των εργαζομένων στα κέντρα πρόληψης.
Άρα, υπό την έννοια αυτή, πρέπει να ξέρετε ότι κι εμείς έχουμε την ίδια ευαισθησία και παραπάνω όσον αφορά τους εργαζομένους στα κέντρα πρόληψης και πως ήδη επίκειται η ρύθμιση, η οποία θα δώσει τέλος σ’ ένα ζήτημα, που πραγματικά, επί καιρό, ήταν υπαρκτό.
Όσον αφορά στην προγραμματική σύμβαση για τη λειτουργία των κέντρων πρόληψης σύμφωνα με το θεσμικό πλαίσιο, πρέπει να σας πω ότι από τις 16-5-2014 έχει υπογραφεί προγραμματική σύμβαση για τη λειτουργία των κέντρων πρόληψης των εξαρτήσεων και προαγωγής της ψυχοκοινωνικής υγείας μεταξύ του Υπουργείου Υγείας, του Υπουργείου Εσωτερικών –έχω δίπλα μου τον Υπουργό Εσωτερικών- του ΟΚΑΝΑ, της ΚΕΔΕ και της ΕΕΤΑΑ, σύμφωνα την οποία τα Υπουργεία Υγείας και Εσωτερικών αναλαμβάνουμε τον τακτικό και τον έκτακτο απολογιστικό και κατασταλτικό έλεγχο της διαχείρισης των πιστώσεων για τη χρηματοδότηση κατά ποσοστό 50% το κάθε Υπουργείο μέσω του ΟΚΑΝΑ και 50% μέσω της ΕΕΤΑΑ αντίστοιχα. 
Ο ΟΚΑΝΑ αναλαμβάνει μεταξύ άλλων, κύριε συνάδελφε, την κατανομή και την απόδοση, κατά το ποσοστό που του αναλογεί, της μισθοδοσίας των εργαζομένων στα κέντρα πρόληψης προϋπολογιστικά και των υπολοίπων δαπανών τους απολογιστικά με παράλληλη, τεκμηριωμένη εισήγηση προς το αρμόδιο συμβαλλόμενο μέρος και, βεβαίως, την περιγραφή των θέσεων και των αρμοδιοτήτων στο πλαίσιο στελέχωσής των κέντρων, καθώς και την εισήγηση και την έγκριση για το μισθολόγιο, σύμφωνα με τις κείμενες διατάξεις των νόμων.
Πρέπει να σας πω ότι σ’ αυτήν την προγραμματική σύμβαση και ειδικότερα στο άρθρο 3 αυτής, περιγράφεται η διαδικασία χρηματοδότησης με ευκρίνεια και με σαφήνεια, και λειτουργίας των κέντρων πρόληψης. Σύμφωνα με αυτήν τη ρύθμιση, η καταβολή της χρηματοδότησης του Υπουργείου Υγείας μέσω του ΟΚΑΝΑ, που είναι επιφορτισμένος με αυτό, αφορά στο 50% του εγκεκριμένου συνολικού ετήσιου προϋπολογισμού του κάθε κέντρου πρόληψης ανά έτος λειτουργίας του.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Υπουργού)
Επιτρέψτε μου, κύριε Πρόεδρε. Ένα λεπτό θα πάρω ακόμη.
Εδώ, λοιπόν, πρέπει να σας πω, καθώς είπατε ότι δεν αποδίδει τα χρήματα, το εξής: Κατ’ αρχάς, πρέπει να υπογράψουν προγραμματική σύμβαση, διότι έτσι ορίζεται. Σύμφωνα με την ενημέρωση την οποία έχω από τις υπηρεσίες μας, μέχρι σήμερα τριάντα οχτώ κέντρα πρόληψης έχουν υπογράψει προγραμματικές συμβάσεις, είκοσι τρία κέντρα έχουν παραλάβει τις προγραμματικές συμβάσεις και εκκρεμεί η υπογραφή τους, ενώ δεκατρία Κέντρα δεν έχουν καταθέσει πρόγραμμα δράσεων και, επομένως, δεν έχει προχωρήσει η διαδικασία παραλαβής, ούτε και η υπογραφή των προγραμματικών τους συμβάσεων. Για να υπάρξει ομαλή ροή των πόρων από τον ΟΚΑΝΑ προς τα κέντρα πρόληψης, προϋπόθεση είναι να υπογραφούν οι προγραμματικές συμβάσεις.
Τέλος, κύριε Πρόεδρε, όσον αφορά στο μισθολόγιο, είπα στον κύριο συνάδελφο ότι μετά την 1-1-2013, όπου εκεί οι εργαζόμενοι υπάγονται πλέον στις διατάξεις περί ενιαίου μισθολογίου, συστήθηκε η Ομάδα Εργασίας που σας είπα και επίκειται η ρύθμιση, προκειμένου να λυθεί οριστικώς το ζήτημα αυτό, διότι πραγματικά εμείς το αντιμετωπίζουμε με ευαισθησία. Θα το δείτε, λοιπόν, τις επόμενες ημέρες σε νομοθετική πρωτοβουλία, η οποία είναι σε εξέλιξη, από την πλευρά του Υπουργείου Υγείας.
Σας ευχαριστώ, κύριε Πρόεδρε.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"34358"," Ορίστε, κύριε συνάδελφε,  έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34359"," Κυρία Υπουργέ, έχετε δεσμευθεί και άλλες φορές στη Βουλή για τη ρύθμιση του θέματος των αναδρομικών περικοπών τους τελευταίους μήνες.
Ενδεικτικά, θα καταθέσω στα Πρακτικά τις συνεδριάσεις της Βουλής στις 5 Αυγούστου, όπου ο Υπουργός μας είχε πει ότι έχει υπάρξει μία τροπολογία που έρχεται για πολλοστή φορά για τα κέντρα πρόληψης.
Μάλιστα, να επισημάνω ότι αυτή η τροπολογία έχει κατατεθεί, τόσο από το δικό μας κόμμα, όσο και από άλλα κόμματα της Αντιπολίτευσης. 
Είναι ένα ζήτημα το οποίο το Υπουργείο εξετάζει, όπως έλεγε ο Υπουργός τότε. Στην πραγματικότητα, θέλει να ρυθμίσει το ζήτημα της τυχόν καταβολής αναδρομικών. 
Στις 28 Αυγούστου, στη συνεδρίαση της Επιτροπής Κοινωνικών Υποθέσεων, ο συνάδελφός μου κ. Κώστας Ζαχαριάς ρωτά τον Υπουργό και παίρνει την εξής απάντηση: «Έχω προχωρήσει το ερώτημα στο Γενικό Λογιστήριο του Κράτους, αλλά δεν έχω απάντηση από τον Υπουργό». 
Στις 3 Σεπτεμβρίου στη συνεδρίαση της Επιτροπής Κοινωνικών Υποθέσεων, επίσης, υπήρχε δέσμευση ότι έρχεται το νομοσχέδιο. 
Κύριε Υπουργέ, εδώ φαίνεται να υπάρχει –δεν θα έλεγα εμπαιγμός- μία αόριστη τοποθέτηση γύρω από αυτό το ζήτημα. Ο μόνος τρόπος για να αλλάξει αυτή η εντύπωση που μας δημιουργείται, είναι να δούμε άμεσα αυτήν τη νομοθετική ρύθμιση και να είναι ξεκάθαρη. Δηλαδή, από τους εργαζόμενους στα κέντρα πρόληψης δεν μπορεί να δεχθούμε να ζητηθούν αναδρομικά λόγω του ότι έχουν ενταχθεί στο ενιαίο μισθολόγιο. 
Από εκεί και πέρα, είπατε για τις διοικήσεις του ΟΚΑΝΑ, που λένε ότι δεν υπογράφουν τα κέντρα πρόληψης τις διμερείς συμβάσεις. Ξέρετε ότι χρόνια τώρα βρίσκουν διάφορες προφάσεις, για να μην αποδίδουν τα χρήματα. 
Θα ήθελα να σας θυμίσω ότι η προηγούμενη Υφυπουργός Υγείας έχει διαβιβάσει το φάκελο στην Εισαγγελία του Αρείου Πάγου. Αρκετά εκατομμύρια έχουν χαθεί. Υπάρχουν διαφορετικές εκτιμήσεις από την πλευρά μας και από την πλευρά του Υπουργείου. Κανένας ακριβώς δεν ξέρει πόσα είναι αυτά τα χρήματα που έχουν χαθεί. Μιλάμε για 7 με 10 εκατομμύρια που ο ΟΚΑΝΑ δεν έχει αποδώσει στα κέντρα πρόληψης. Δεν καταλαβαίνω, εφόσον υπάρχει αυτή η εξέλιξη και αυτός ο φάκελος βρίσκεται σήμερα στον Εισαγγελέα του Αρείου Πάγου, πώς ακόμα δεν ρυθμίζουμε τα οικονομικά και λέμε ότι δήθεν τα κέντρα πρόληψης ευθύνονται γιατί δεν υπογράφουν διμερείς συμβάσεις. 
Το Υπουργείο Υγείας δεσμεύει ποσά στο συγκεκριμένο κωδικό 2555, αποκλειστικά για τα κέντρα πρόληψης και αναθέτει την κατανομή τους στον ΟΚΑΝΑ. Αυτά τα χρήματα δεν ανήκουν στον ΟΚΑΝΑ. Πρέπει να αποδοθούν τελικά στα κέντρα πρόληψης. Ο ΟΚΑΝΑ δεν τα αποδίδει, δεν λέει τι τα κάνει αυτά τα χρήματα. Όμως, τελικά τη βασική ευθύνη την έχει το ίδιο το Υπουργείο, διότι αυτό έχει τον έλεγχο –υποτίθεται- όλων αυτών των ζητημάτων. 
Ο ίδιος ο ΟΚΑΝΑ εκβιάζει σήμερα τις διοικήσεις των κέντρων πρόληψης να υπογράψουν συμβάσεις με τροποποιημένους όρους, εφαρμόζοντας το ενιαίο μισθολόγιο από 1-1-2013. 
Την ίδια στιγμή, κύριε Υπουργέ, που εσείς λέτε ότι θα φέρετε τη ρύθμιση, υπάρχουν διοικήσεις των κέντρων πρόληψης, που εκβιάζονται να υπογράψουν συμβάσεις από 1-1-2013, σύμφωνα με το ενιαίο μισθολόγιο. Έχετε κάνει κάποια παρέμβαση; Σκοπεύετε να κάνετε κάποια παρέμβαση, για να σταματήσει αυτή η πρακτική; Διότι αυτή είναι σε εξέλιξη. 
(Στο σημείο αυτό χτυπάει το κουδούνι λήξεως του χρόνου ομιλίας του κυρίου Βουλευτή)","ΒΑΣΙΛΕΙΟΣ ΚΥΡΙΑΚΑΚΗΣ",264
"34360"," Συντομεύετε, κύριε συνάδελφε. Πρέπει να τηρούμε τον χρόνο λίγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34361"," Ολοκληρώνω. 
Επίσης, θέλουμε να δεσμευθείτε για πολύ συγκεκριμένα πράγματα:
Πρώτον, ότι θα φέρετε στη συγκεκριμένη ημερομηνία αυτήν τη νομοθετική ρύθμιση που είπατε.
Δεύτερον, ότι θα καταβάλλετε όλα τα μη αποδοθέντα χρήματα των κέντρων πρόληψης από το 2009 έως το 2013.
Τρίτον, ότι θα λειτουργήσει άμεσα η Επιτροπή Παρακολούθησης και το δίκτυο των κέντρων πρόληψης που προβλέπει η προγραμματική σύμβαση 2014-2020.
Και τέταρτον –τέλος- ότι θα τηρηθούν οι δεσμεύσεις της κεντρικής προγραμματικής σύμβασης, με επείγουσας σημασίας αυτή που προβλέπει υποχρέωση προϋπολογιστικής καταβολής της μισθοδοσίας των εργαζομένων και αυτή που προβλέπει ετήσια επιχορήγηση του Υπουργείου Υγείας στα 6,5 εκατομμύρια ευρώ, ενώ εσείς έχετε δεσμεύσει στον προϋπολογισμό 6 εκατομμύρια για φέτος. 
Ευχαριστώ. 
(Στο σημείο αυτό Βουλευτής κ. Βασίλειος Κυριακάκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΒΑΣΙΛΕΙΟΣ ΚΥΡΙΑΚΑΚΗΣ",264
"34362"," Ορίστε, κυρία Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34363"," Ευχαριστώ πολύ, κύριε Πρόεδρε. 
Αναρωτιέμαι, κύριε συνάδελφε, αν εγώ δεν έγινα σαφής ή αν εσείς δεν αντιληφθήκατε σωστά. Δεν είναι δυνατόν και δεν ξέρω αν εσείς είχατε την αντίστοιχη ευθύνη στο ίδιο Υπουργείο αν θα μπορούσατε ποτέ να εκταμιεύσετε πόρους και να τους δώσετε, χωρίς να υπάρχει προγραμματική σύμβαση με κάποιον φορέα, όπως ορίζει ο νόμος και χωρίς να έχουν δοθεί τα αντίστοιχα παραστατικά. Μιλάμε για δημόσιο χρήμα των φορολογουμένων πολιτών. Υπό την έννοια αυτή θα πρέπει –έτσι ορίζεται από τον νόμο σαφώς- να υπογραφούν οι προγραμματικές συμβάσεις, προκειμένου να δοθούν τα χρήματα.
Όσον αφορά τα χρήματα αυτά, πρέπει να σας πω ότι το Υπουργείο Υγείας –γιατί εμάς ρωτάτε- μέσω των αρμοδίων υπηρεσιών του έχει καταβάλει το αντίστοιχο ποσό –και το υπογραμμίζω- για κάλυψη δαπανών λειτουργίας των Κέντρων Πρόληψης των Εξαρτήσεων και Προαγωγής της Ψυχοκοινωνικής Υγείας έως τον Ιούνιο του τρέχοντος έτους, σύμφωνα με το χρονοδιάγραμμα καταβολών επιχορηγήσεων προς τα κέντρα πρόληψης, όπως αυτό παρουσιάζεται άλλωστε –το ξέρετε πάρα πολύ καλά, όμως σας το υπενθυμίζω- στο άρθρο 3 «Διαδικασία χρηματοδότησης της λειτουργίας των κέντρων πρόληψης της από 16-4-2014 σχετικής προγραμματικής σύμβασης». 
Πρέπει, λοιπόν, να σας πω ότι σύμφωνα με την προγραμματική σύμβαση, που μόλις ανέφερα εμείς, το Υπουργείο Υγείας, ως ένα από τα συμβαλλόμενα μέρη που μετέχουμε οικονομικά στην υποστήριξη της εν γένει λειτουργίας των κέντρων πρόληψης υποχρεούμεθα να προβούμε σε εκ νέου επιχορήγηση του ΟΚΑΝΑ για την κάλυψη των δαπανών των δομών του με το ποσό που αντιστοιχεί στο Σεπτέμβριο του τρέχοντος έτους. Η Διεύθυνση Εξαρτήσεων του Υπουργείου μας, υπέβαλε σχετικό αίτημα στην αρμόδια οικονομική υπηρεσία του Υπουργείου Υγείας στις 6-10-2014, καθώς ο ΟΚΑΝΑ, ο φορέας, δηλαδή, δεν είχε καταθέσει εγκαίρως όλα τα δικαιολογητικά, τα οποία ήταν απαιτητά για επιχορήγηση.
Ιδιαίτερα, δε, πρέπει να σας αναφέρω ότι από το πρώτο τρίμηνο του τρέχοντος έτους είχαν εκδοθεί οι αποφάσεις ανάληψης της δέσμευσης πίστωσης του αντίστοιχου ποσού για την κάλυψη δαπανών λειτουργίας των Κέντρων Πρόληψης των Εξαρτήσεων και Προαγωγής της Ψυχοκοινωνικής Υγείας για το οικονομικό έτος 2014 από την αρμόδια οικονομική υπηρεσία του Υπουργείου Υγείας, μετά από τεκμηριωμένο αίτημα της Διεύθυνσης Εξαρτήσεων του Υπουργείου Υγείας. Αυτό που θα ήθελα να σας πω είναι ότι έχουμε δώσει εντολή στις διευθύνσεις μας, εάν στο πλαίσιο σχετικών ερευνών εντοπίσουν στοιχεία από τα οποία προκύψουν ενδεχομένως αξιόποινες πράξεις, να ενεργήσουν αρμοδίως. Αυτή είναι η εντολή η οποία έχει δοθεί.
Όσον αφορά δε στις παρελθούσες περιπτώσεις, ήδη έχουν πάρει από καιρό το δρόμο της δικαιοσύνης. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Υπουργού.)
Ένα λεπτό, κύριε Πρόεδρε..
Αναμένουμε την έρευνα της δικαιοσύνης. Υπό την έννοια αυτή θα περιμένετε και εσείς, όπως και εμείς, σεβόμενοι τις αποφάσεις της δικαιοσύνης και την έρευνα η οποία διενεργείται στο πλαίσιο της διαλεύκανσης της υποθέσεως να μας δοθούν και οι απαντήσεις που πρέπει να μας δοθούν.
Τέλος, σας είπα, κύριε συνάδελφε, ότι με το που αναλάβαμε στις 9 Ιουνίου, ασχοληθήκαμε με το ζήτημα. Συνεστήθη ομάδα εργασίας για πρώτη φορά στο Υπουργείο Υγείας για το ζήτημα. Ήδη η σχετική ρύθμιση έρχεται στη Βουλή και λύνει οριστικώς και αμετακλήτως, με τρόπο δίκαιο και αποτελεσματικό, το ζήτημα το οποίο θέσατε. Όπως εσείς έχετε ευαισθησία έτσι και εμείς έχουμε ευαισθησία, γιατί συνεργαζόμαστε με τους ανθρώπους και κυρίως μας ενδιαφέρει η ψυχοκοινωνική υγεία μέσω των κέντρων πρόληψης να γίνεται επ’ ωφελεία των πολιτών με τους εργαζομένους να λαμβάνουν αυτά που τους αναλογούν, αλλά με τα κέντρα πρόληψης να κάνουν τις προγραμματικές συμβάσεις, διότι δεν εκταμιεύονται χρήματα των φορολογουμένων πολιτών, δημόσιο χρήμα, χωρίς να υπάρχουν τα ανάλογα παραστατικά και χωρίς να τηρείται το θεσμικό πλαίσιο, το οποίο ορίζεται.
Σας ευχαριστώ.","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"34364"," Εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα το Δελτίο Επίκαιρων Ερωτήσεων της Παρασκευής 17 Οκτωβρίου 2014:
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 135/14-10-2014 επίκαιρη ερώτηση του Βουλευτή Αττικής της Νέας Δημοκρατίας κ. Γεωργίου Βλάχου προς τους Υπουργούς Υγείας και Εργασίας, Κοινωνικής Ασφάλισης και Πρόνοιας, σχετικά με την καθυστέρηση στην καταβολή του ειδικού νοσηλίου-τροφείου για τις Στέγες Υποστηριζόμενης Διαβίωσης (ΣΥΔ) Ατόμων με Αναπηρίες.
2. Η με αριθμό 139/14-10-2014 επίκαιρη ερώτηση της Βουλευτού Β΄ Πειραιά του Συνασπισμού Ριζοσπαστικής Αριστεράς κ. Ευγενίας (Τζένης) Βαμβακά προς τον Υπουργό Οικονομικών, σχετικά με τη διαχείριση των εσόδων του Κέντρου Είσπραξης Ασφαλιστικών Οφειλών.
3. Η με αριθμό 137/14-10-2014 επίκαιρη ερώτηση του Βουλευτή  Β΄ Αθηνών του Λαϊκού Συνδέσμου-Χρυσή Αυγή κ. Ηλία Παναγιώταρου προς τον Υπουργό Εξωτερικών, σχετικά με την κατοχύρωση «μακεδονικής γλώσσας» από τους Σκοπιανούς, στην Ευρωπαϊκή Ένωση.
4. Η με αριθμό 143/14-10-2014 επίκαιρη ερώτηση του Βουλευτή Εύβοιας της Δημοκρατικής Αριστεράς κ. Δημητρίου Αναγωστάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις καταγγελίες της Κομισιόν περί περιβαλλοντικών καταστροφών από την υπέρμετρη ανάπτυξη αιολικών πάρκων σε Εύβοια, Σκύρο και Κρήτη.
5. Η με αριθμό 148/14-10-2014 επίκαιρη ερώτηση της Βουλευτού Β΄ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων των τευτλοπαραγωγών της χώρας.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 134/14-10-2014 επίκαιρη ερώτηση του Βουλευτή Εύβοιας της Νέας Δημοκρατίας κ. Κωνσταντίνου Μαρκόπουλου προς τον Υπουργό Παιδείας και Θρησκευμάτων, σχετικά με τις μετεγγραφές των φοιτητών με σοβαρές παθήσεις.
2. Η με αριθμό 140/14-10-2014 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Χαρούλας (Χαράς) Καφαντάρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διασφάλιση της απρόσκοπτης λειτουργίας του Σικιαρίδειου Ιδρύματος.
3. 1. Η με αριθμό 144/14-10-2014 επίκαιρη ερώτηση της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα αναξιοποίητα ευρωπαϊκά κονδύλια για την καταπολέμηση της νεανικής ανεργίας.
Στο σημείο αυτό να σας ενημερώσω, κυρίες και κύριοι συνάδελφοι, ότι η πρώτη με αριθμό 123/13-10-2014 επίκαιρη ερώτηση πρώτου κύκλου της Βουλευτού Καρδίτσας της Νέας Δημοκρατίας κ. Ασημίνας Σκόνδρα προς τον Υπουργό Υποδομών, Μεταφορών και Δικτύων, σχετικά με την κλιμάκωση υφιστάμενων προβλημάτων ύδρευσης και άρδευσης στο Νομό Καρδίτσας, δεν θα συζητηθεί λόγων κωλύματος του κυρίου Υπουργού και διαγράφεται. 
Επίσης, η Τρίτη με αριθμό 125/13-10-2014 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την πρόταση νομοθέτησης τεκμηρίου (μαχητού) περί μη καταβολής των νομίμων φόρων για σημαντικά ποσά που έχουν διαρρεύσει από 1-1-2009 μέχρι 17-6-2012 στο εξωτερικό και επιβολής φόρου 30%-40% ανά ύψος ποσού και μείωσής του στο ήμισυ για ποσά που «επαναπατρίζονται» για μία πενταετία, τουλάχιστον, στην Ελλάδα, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 131/13-10-2014 επίκαιρη ερώτηση πρώτου κύκλου του Βουλευτή Έβρου των Ανεξαρτήτων Ελλήνων κ. Μαρίνου Ουζουνίδη προς τον Υπουργό Οικονομικών, σχετικά με τη μεταβίβαση του δημοτικού κάμπινγκ Αλεξανδρούπολης στο ΤΑΙΠΕΔ, δεν θα συζητηθεί λόγω κωλύματος του κυρίου Υπουργού και διαγράφεται.
Η Πέμπτη με αριθμό 126/13-10-2014 επίκαιρη ερώτηση πρώτου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Υγείας, σχετικά με τις ελλείψεις ιατρών και τα προβλήματα λειτουργίας στο νέο Νοσοκομείο Αγρινίου, δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμαστε τώρα στη συζήτηση της έκτης με αριθμό 132/13-10-2014 επίκαιρης ερώτησης πρώτου κύκλου του Βουλευτή Αχαΐας του Κομμουνιστικού Κόμματος κ. Νικόλαου Καραθανασόπουλου προς τους Υπουργούς Εσωτερικών και Εργασίας και Κοινωνικής Ασφάλισης και Πρόνοιας, σχετικά με τη λήψη μέτρων για την ανασφάλιστη εργασία των σχολικών τροχονόμων.
Στην ερώτηση του κυρίου συναδέλφου θα απαντήσει ο Υπουργός Εσωτερικών κ. Ντινόπουλος.
Κύριε Καραθανασόπουλε, έχετε τον λόγο για δυο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34365"," Ευχαριστώ, κύριε Πρόεδρε.
Πολύ πρόσφατα, μετά από ένα τραγικό περιστατικό, επανήλθε στην επικαιρότητα το ζήτημα –ας το πούμε έτσι- της μαύρης εργασίας, την οποία παρέχει ένας ολόκληρος κλάδος εργαζομένων, που έχουν μάλιστα ως εργοδότη το δημόσιο. Πρόκειται για τους σχολικούς τροχονόμους. 
Στην Πάτρα συνέβη ένα περιστατικό. Μια σχολική τροχονόμος, στην προσπάθειά της να προστατέψει κάποιους μαθητές που περνούσαν από την διάβαση, παρασύρθηκε από αυτοκίνητο και πήγε στο νοσοκομείο. 
Τι βγαίνει μέσα από αυτή τη διαδικασία; Ότι στο όνομα του εθελοντισμού νέοι άνθρωποι, ιδιαίτερα γυναίκες, που καλύπτουν εδώ και χρόνια πάγιες ανάγκες των σχολείων -και μη μου πείτε ότι δεν είναι μια πολύ σοβαρή και ευαίσθητη ανάγκη η ασφαλής πρόσβαση των παιδιών στα σχολεία, για να μην κινδυνεύουν από τα αυτοκίνητα- εργάζονται χωρίς ιατροφαρμακευτική περίθαλψη, χωρίς ασφαλιστική κάλυψη σε περίπτωση ατυχήματος, με ένα βοήθημα, όπως το ονομάζετε «έξοδα κίνησης», της τάξης των 174 ευρώ το μήνα. Δηλαδή, δεν καλύπτονται από καμμία συλλογική σύμβαση εργασίας και δεν αμείβονται με συγκεκριμένο επιμίσθιο. 
Από αυτή την άποψη, θέλουμε να αναδείξουμε αυτό το απαράδεκτο καθεστώς, της παροχής δηλαδή ανασφάλιστης εργασίας, με αμοιβές πέρα και έξω από κάθε συλλογική σύμβαση που συνεχίζεται εδώ και χρόνια από όλες τις μέχρι τώρα κυβερνήσεις.
Τα ερωτήματα είναι δύο και πολύ απλά: Τι μέτρα σκέφτεστε να πάρετε ούτως ώστε να έχουν πλήρη ασφαλιστική κάλυψη οι σχολικοί τροχονόμοι; Και ποια μέτρα θα πάρετε ταυτόχρονα ώστε να καλυφθεί το σύνολο των σχολικών τροχονόμων με συλλογική σύμβαση εργασίας και να αμείβονται με ένα συγκεκριμένο μισθό, όπως όλοι οι εργαζόμενοι τουλάχιστον;","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34366"," Κύριε Υπουργέ, έχετε τον λόγο για τρία λεπτά για να απαντήσετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34367"," Οφείλω να πω, κύριε Πρόεδρε και κύριε συνάδελφε, ότι είναι μια εύλογη ερώτηση αυτή που υποβάλατε. Θέλω να επισημάνω ότι ο θεσμός των σχολικών τροχονόμων ξεκίνησε το πολύ μακρινό -όπως φαίνεται σήμερα πλέον- 1997, δηλαδή στα τέλη της δεκαετίας του ’90, όπου η οικονομική και κοινωνική κατάσταση της χώρας ήταν τελείως διαφορετική.
Ξεκίνησε ως προσφορά εθελοντικής εργασίας, όπως πολύ σωστά επισημάνατε και δικαιολογείτο με το πέρασμα του χρόνου μια αποζημίωση της τάξης των 176 ευρώ. Κατά καιρούς, οι διάφορες πολιτικές ηγεσίες του Υπουργείου Εσωτερικών είχαν επιληφθεί του θέματος, διότι πράγματι -όπως πολύ σωστά επισημάνατε- επιτελούν ένα πολύ σημαντικό έργο. Θα έλεγα ότι είναι και ένα λειτούργημα που απευθύνεται και προστατεύει τα παιδιά όλων μας. Άρα, θα πρέπει να υπάρχει και η ανάλογη ευαισθησία.
Δυστυχώς, η οικονομική κρίση και τα οικονομικά προβλήματα που αντιμετωπίζουν οι δήμοι και το Υπουργείο Εσωτερικών δεν επέτρεψαν μέχρι στιγμής να υπάρξει ένα θεσμικό πλαίσιο ή τέλος πάντων να δούμε πώς μπορούμε να αντιμετωπίσουμε ένα τέτοιο ζήτημα, γιατί πράγματι είναι μια εργασία η οποία ξεκίνησε, βεβαίως, σε εθελοντική βάση, αλλά έχει πλέον καθιερωθεί στην κοινωνία και στη συνείδηση όλων των πολιτών που πηγαίνουν τα παιδιά τους στο σχολείο και βλέπουν την ανάγκη υπάρξεως των σχολικών τροχονόμων.
Νομίζω, λοιπόν, ότι είναι κάτι το οποίο πρέπει να εξεταστεί από το Υπουργείο Εσωτερικών. Καλώς υποβάλατε αυτή την ερώτηση. Πιστεύω ότι θα μπορέσουμε να ξεκινήσουμε μία διαδικασία για την ανεύρεση ενός θεσμικού πλαισίου, ώστε να αντιμετωπιστεί το ζήτημα.","ΑΡΓΥΡΗΣ ΝΤΙΝΟΠΟΥΛΟΣ",369
"34368"," Τον λόγο έχει ο κ. Καραθανασόπουλος, για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34369"," Βεβαίως, δεν είναι προσωπικό το ζήτημα, κύριε Υπουργέ, αλλά εδώ υπάρχει μία συνέχεια και με συγχωρείτε πάρα πολύ. Στις διαπιστώσεις τις οποίες κάνατε ήσασταν πάρα πολύ γλαφυρός. Δεν μπορεί να διαφωνήσει κανείς μαζί σας με τις διαπιστώσεις, αλλά λείπει το αποτέλεσμα.
Είσαστε η Κυβέρνηση και άρα, πρέπει να δρομολογήσετε λύση στο ζήτημα αυτό. Αν χρειάζονται τώρα είκοσι χρόνια περίπου για να αντιμετωπίσουμε το ζήτημα, καταλαβαίνετε πάρα πολύ καλά ότι και οι ίδιες οι διαπιστώσεις τις οποίες κάνετε φαντάζουν λόγια του αέρα, χωρίς κανένα συγκεκριμένο αποτέλεσμα. 
Διότι, βεβαίως, μπορεί σήμερα να υπάρχει κρίση και να υπάρχουν δύσκολα οικονομικά, όπως λέτε, αλλά για άλλες κατηγορίες, άλλες κοινωνικές ομάδες και άλλα κοινωνικά στρώματα δεν υπάρχει αυτό το πρόβλημα –μιλάω για τους βιομήχανους, τους εφοπλιστές και τους τραπεζίτες- ενώ για τους εργαζόμενους υπάρχουν βεβαίως αυτές οι δυσκολίες και πρέπει να πληρώσουν τα «σπασμένα» της κρίσης. Στην περίοδο όμως της ανάπτυξης, που ήταν πριν την κρίση, γιατί δεν φρόντισαν οι προηγούμενες κυβερνήσεις να διασφαλιστούν οι συγκεκριμένοι εργαζόμενοι; 
Γιατί τώρα, που όπως ισχυρίζεται η Κυβέρνησή σας, μπαίνουμε σε μία περίοδο ανάκαμψης, δεν λέτε συγκεκριμένα ότι προτίθεστε, σχεδιάζετε και είσαστε έτοιμοι το επόμενο διάστημα να υλοποιήσετε μία νομοθετική πρωτοβουλία για τη συγκεκριμένη ομάδα εργαζομένων, των σχολικών τροχονόμων, που θα διασφαλίζουν δύο πολύ απλά πράγματα: συλλογική σύμβαση και ασφαλιστική κάλυψη. 
Λέτε ότι θα εξετάσετε το ζήτημα γενικά και αόριστα, λες και δεν γνωρίζουμε ποιο είναι. Υπάρχει πολιτική δέσμευση ότι θα λυθεί αυτό το θέμα και με τη συλλογική σύμβαση και με ιατροφαρμακευτική περίθαλψη; Αυτό θέλουμε πολύ συγκεκριμένα, κύριε Υπουργέ. 
Να μας δώσετε κι ένα χρονοδιάγραμμα πότε το επόμενο διάστημα θα πάρετε νομοθετική πρωτοβουλία. Δεν είναι δα τόσο πολύπλοκο το ζήτημα. Είναι πολύ απλό, κατά τη γνώμη μας, το θέμα αυτό. Από τη στιγμή μάλιστα, που φαίνεται ότι το γνωρίζετε πολύ καλά, άρα και η λύση πρέπει να είναι πολύ συγκεκριμένη, όταν θέλετε να δώσετε λύση σε αυτή την κατεύθυνση. Διαφορετικά, αν προσπαθείτε να βρείτε λύσεις, όπως για παράδειγμα ιδιωτική ασφαλιστική κάλυψη ή άλλα ζητήματα τα οποία έχουν ακουστεί κατά καιρούς, τότε είναι φανερό ότι είναι πολύ πιο πολύπλοκο το ζήτημα. 
Γιατί, όπως λένε και στην περιοχή μου, «όποιος δεν θέλει να ζυμώσει εκατό χρόνια κοσκινίζει». Και το έχετε παρακοσκινίσει το ζήτημα, κύριε Υπουργέ, όχι εσείς προσωπικά, αλλά συνολικά οι κυβερνήσεις, με τους σχολικούς τροχονόμους.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34370"," Τον λόγο έχει ο κύριος Υπουργός για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34371"," Τώρα, τα περί γλαφυρότητας στο λόγο μου, κύριε Καραθανασόπουλε, είναι ένας χαρακτηρισμός. Εγώ απλώς ήθελα να επισημάνω -κι όχι να μιλήσω, όπως είπατε, με γλαφυρότητα- ότι είναι ένα θέμα το οποίο, τέλος πάντων, είναι γνωστό και δεν είναι γνωστό μόνο στην Κυβέρνηση, αλλά σε όλο τον κόσμο. 
Από εκεί και πέρα, θα μου επιτρέψετε να σας πω ότι το προνόμιο της κοινωνικής ευαισθησίας δεν είναι δικό σας, κύριε Καραθανασόπουλε, του Κομμουνιστικού Κόμματος. Εν πάση περιπτώσει, θα ήθελα να επισημάνω ότι βεβαίως η Κυβέρνηση έχει την ευθύνη. Εσείς μπορείτε να λέτε ό,τι θέλετε, αλλά όταν ήταν η δική σας σειρά να δείξετε μία ευαισθησία απέναντι σε δικούς σας εργαζόμενους, τους απολύσατε από τον «902 FM» και μάλιστα με όρους μνημονιακούς. 
Άρα, τα περί ευαισθησιών…","ΑΡΓΥΡΗΣ ΝΤΙΝΟΠΟΥΛΟΣ",369
"34372"," Κοιτάξτε, είναι πολύ εύκολο να ολισθήσετε στον αντικομμουνισμό, όταν προσπαθείτε να καλύψετε τη μαύρη εργασία, γιατί έχετε «μαύρους» εργαζόμενους!","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34373"," Σας παρακαλώ, κύριε Καραθανασόπουλε, σας άκουσα με προσοχή.","ΑΡΓΥΡΗΣ ΝΤΙΝΟΠΟΥΛΟΣ",369
"34374"," Παρακαλώ, κύριε Καραθανασόπουλε. Συνεχίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34375"," Κύριε Καραθανασόπουλε, κατ’ αρχάς…","ΑΡΓΥΡΗΣ ΝΤΙΝΟΠΟΥΛΟΣ",369
"34376"," Υπάρχουν και ορισμένα όρια, κύριε Υπουργέ! Θα χαρακτηριστείτε ως ο Υπουργός του αντικομμουνισμού!
(Κωδωνοκρουσίες)","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34377"," Κύριε Καραθανασόπουλε, μην παρεμβαίνετε. Συνεχίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34378"," Κύριε Καραθανασόπουλε, ακούστε. Επειδή είστε ένα κόμμα επαναστατικό, πρέπει όταν είστε μέσα στο Κοινοβούλιο να σέβεστε τους κανόνες του Κοινοβουλίου, όπως σας σέβονται ειδικά..","ΑΡΓΥΡΗΣ ΝΤΙΝΟΠΟΥΛΟΣ",369
"34379"," Εσείς να σέβεστε τον συνομιλητή σας!","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34380"," Σας σέβομαι απόλυτα, κύριε Καραθανασόπουλε.","ΑΡΓΥΡΗΣ ΝΤΙΝΟΠΟΥΛΟΣ",369
"34381"," Φαίνεται από τη στάση και τα λόγια σας!","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34382"," Σας επαναλαμβάνω, λοιπόν, κύριε Καραθανασόπουλε, επειδή είναι σαν να βλέπω και το αυριανό δημοσίευμα του «ΡΙΖΟΣΠΑΣΤΗ» με αυτά που λέτε -το έχουν ετοιμάσει, το γράφουν ήδη-  και σας απαντάω πολύ συγκεκριμένα το εξής:
Όσον αφορά στους σχολικούς τροχονόμους η απάντηση εδόθη.
Κλείνοντας, λέω και ξαναλέω ότι το προνόμιο της κοινωνικής ευαισθησίας δεν είναι μόνο προνόμιο του Κομμουνιστικού Κόμματος, το οποίο, όταν έπρεπε να δείξει την ανάλογη εργασιακή και κοινωνική ευαισθησία στους δικούς του εργαζόμενους, δεν την έδειξε.","ΑΡΓΥΡΗΣ ΝΤΙΝΟΠΟΥΛΟΣ",369
"34383"," Ευχαριστούμε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34384"," Είστε ψεύτης και συκοφάντης.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34385"," Κύριε Καραθανασόπουλε, όχι τέτοια πράγματα εδώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34386"," Με συγχωρείτε πάρα πολύ!","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34387"," Παρακαλώ.
Έχω δύο επιστολές συναδέλφων που ζητούν άδεια απουσίας στο εξωτερικό.
Ο Βουλευτής κ. Πύρρος Δήμας ζητεί άδεια ολιγοήμερης απουσίας στο εξωτερικό, προκειμένου να παραστεί στο Παγκόσμιο Πρωτάθλημα Άρσης Βαρών που θα πραγματοποιηθεί στο Αλμάτι του Καζακστάν από τις 3 έως τις 11 Νοεμβρίου 2014, ως μέλος της Εκτελεστικής Επιτροπής της Παγκόσμιας Ομοσπονδίας Άρσης Βαρών και ως Πρόεδρος της Ελληνικής Ομοσπονδίας Άρσης Βαρών. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34388"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"34389"," Η Βουλή ενέκρινε τη ζητηθείσα άδεια.
Επίσης, η Βουλευτής κ. Φεβρωνία Πατριανάκου ζητεί άδεια ολιγοήμερης απουσίας στο εξωτερικό κατά το χρονικό διάστημα από τη Δευτέρα 20 Οκτωβρίου έως και την Πέμπτη 23 Οκτωβρίου 2014. Η Βουλή εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34390"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"34391"," Η Βουλή ενέκρινε τη ζητηθείσα άδεια.
Η έβδομη με αριθμό 130/13-10-2014 επίκαιρη ερώτηση πρώτου κύκλου του Βουλευτή Β’ Αθηνών των Ανεξάρτητων Δημοκρατικών Βουλευτών κ. Δημητρίου Ανδρουλάκη προς τον Υπουργό Οικονομικών, σχετικά με τις προθέσεις της Κυβέρνησης για την ανάγκη του βέλτιστου συμβιβασμού με την επέκταση του πεδίου παρέμβασης της Ευρωπαϊκής Κεντρικής Τράπεζας στην αγορά αναπτυξιακών ομολόγων της Ευρωπαϊκής Τράπεζας Επενδύσεων, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η πρώτη με αριθμό 124/13-10-2014 επίκαιρη ερώτηση δεύτερου κύκλου της Βουλευτού Σερρών της Νέας Δημοκρατίας κ. Φωτεινής Αραμπατζή προς τον Υπουργό Δημόσιας Τάξης και Προστασίας του Πολίτη, σχετικά με την ενίσχυση της Αστυνομικής Διεύθυνσης Σερρών με αστυνομικό προσωπικό για τις ανάγκες φρούρησης της ανασκαφής στην Αμφίπολη, δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμεθα τώρα στη συζήτηση της δεύτερης με αριθμό 129/13-10-2014 επίκαιρης ερώτησης δεύτερου κύκλου του Βουλευτή Μαγνησίας του Συνασπισμού Ριζοσπαστικής Αριστεράς κ. Αλέξανδρου Μεϊκόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την παρακράτηση από το Ενιαίο Ταμείο Επικουρικής Ασφάλισης των συντάξεων που λαμβάνουν σε υποκατάσταση της κύριας ασφάλισης, οι μητέρες με ανήλικο παιδί της Εμπορικής Τράπεζας, οι οποίες εμπίπτουν στις διατάξεις του ν. 3863/15-7-2010.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34392"," Κύριε Πρόεδρε, με συγχωρείτε, αλλά ο κύριος Υπουργός δεν είναι εδώ.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"34393"," Δεδομένου ότι και η επόμενη επίκαιρη ερώτηση απευθύνεται στον Υφυπουργό κ. Κεγκέρογλου, διακόπτουμε για πέντε λεπτά, προκειμένου να προσέλθει ο κύριος Υφυπουργός και να προχωρήσουμε στη συζήτηση των επίκαιρων ερωτήσεων που τον αφορούν.
(ΜΕΤΑ ΤΗ ΔΙΑΚΟΠΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34394"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Εισερχόμεθα στη συζήτηση της δεύτερης με αριθμό 129/13-10-2014 επίκαιρης ερώτησης δεύτερου κύκλου του Βουλευτή Μαγνησίας του Συνασπισμού Ριζοσπαστικής Αριστεράς κ. Αλέξανδρου Μεϊκόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την παρακράτηση από το Ενιαίο Ταμείο Επικουρικής Ασφάλισης των συντάξεων που λαμβάνουν σε υποκατάσταση της κύριας ασφάλισης, οι μητέρες με ανήλικο παιδί της Εμπορικής Τράπεζας, οι οποίες εμπίπτουν στις διατάξεις του ν. 3863/15-7-2010.
Στην ερώτηση του συναδέλφου θα απαντήσει ο Υφυπουργός κ. Κεγκέρογλου.
Κύριε συνάδελφε, έχετε τον λόγο για δύο λεπτά. 
Παρακαλώ να τηρούμε το χρόνο, γιατί έχουμε ήδη ξεφύγει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34395"," Ευχαριστώ πολύ, κύριε Πρόεδρε.
Κύριε Υπουργέ, με βάση το ν. 3863/15-7-2010, δόθηκε η δυνατότητα στις γυναίκες που ήταν ασφαλισμένες πριν το 1993, εφόσον μέχρι 31-12-2010 είχαν συμπληρώσει πεντέμισι χιλιάδες ένσημα και είχαν ανήλικο παιδί, όταν κλείσουν το πεντηκοστό πέμπτο έτος της ηλικίας τους να μπορούν να συνταξιοδοτούνται από το ΙΚΑ-ΕΤΑΜ με πλήρη σύνταξη. 
Στην Εμπορική Τράπεζα, λοιπόν, κύριε Πρόεδρε, όσοι και όσες συνταξιοδοτήθηκαν μέχρι τις 18-4-2006 ανήκουν στο Ενιαίο Ταμείο Επικουρικής Ασφάλισης, πρώην ΕΤΕΑΜ, στο οποίο εντάχθηκε υποχρεωτικά το ΤΕΑΠΕΤΕ που ήταν επί χρόνια το Ταμείο Επικουρικής Ασφάλισης του Προσωπικού της Εμπορικής Τράπεζα –ν.3455/2006- ενώ όσοι και όσες συνταξιοδοτήθηκαν μετά τις 18-4-2006 ανήκουν στο Ενιαίο Ταμείο Ασφάλισης Τραπεζοϋπαλλήλων. 
Και τα δύο ταμεία, λοιπόν, κύριε Υπουργέ, δραστηριοποιούνται στο προσυνταξιοδοτικό καθεστώς των υπαλλήλων, μέχρι την απονομή της σύνταξής τους από τον κύριο φορέα ασφάλισης το ΙΚΑ-ΕΤΑΜ και ΕΤΕΑΜ.
Το μείζον θέμα που προκύπτει, κύριε Πρόεδρε, αφορά το Ενιαίο Ταμείο Επικουρικής Ασφάλισης για την κατηγορία των συνταξιούχων γυναικών που ήταν σε προσυνταξιοδοτικό καθεστώς και ενέπιπταν στις διατάξεις του ν. 3863/15-7-2010, καθώς δεν τους γνωστοποιήθηκε εγγράφως και εγκαίρως πότε θεμελίωναν το δικαίωμα απονομής της σύνταξής τους από το ΙΚΑ-ΕΤΑΜ, με αποτέλεσμα πολλές μητέρες να μην υποβάλουν στο ΙΚΑ-ΕΤΑΜ την σχετική αίτηση απονομής της σύνταξης ή να την έχουν υποβάλει καθυστερημένα.
Επιπλέον, το ΕΤΕΑ, εκ των υστέρων, απαιτεί με επιστολή του να επιστραφούν τα ποσά των συντάξεων που ελάμβαναν από αυτό, από την 15-7-2010, ημερομηνία ισχύος του νόμου, και όχι από την ημερομηνία που υπέβαλαν αυτές οι γυναίκες την αίτησή τους για απονομή της σύνταξής τους από τον κύριο φορέα. Ήδη δε, έχει αρχίσει να τους παρακρατεί τα ποσά.
Επειδή, λοιπόν, κύριε Υπουργέ, το ΕΤΕΑ θα έπρεπε να ειδοποιήσει εγκαίρως με συστημένη επιστολή, σύμφωνα με την τακτική που ακολούθησε και το Ενιαίο Ταμείο Ασφάλισης Τραπεζοϋπαλλήλων, όπως και όλα τα άλλα ταμεία, κι επειδή οι ενέργειες διαμαρτυρίας του Συλλόγου Συνταξιούχων Εμπορικής Τράπεζας προς το ΕΤΕΑ έχουν αποβεί μέχρι σήμερα άκαρπες, σας ρωτάω τι θα πράξετε για να αρθεί η αδικία της επιστροφής των καταβληθέντων συντάξεων του ΕΤΕΑ από τις μητέρες και της παρακράτησης των ποσών των συντάξεων για το διάστημα από την έναρξη ισχύος του ν. 3863/201 μέχρι την υποβολή της αίτησης συνταξιοδότησης από το ΙΚΑ-ΕΤΑΜ.","ΑΛΕΞΑΝΔΡΟΣ ΜΕΪΚΟΠΟΥΛΟΣ",314
"34396"," Ορίστε, κύριε Υπουργέ, έχετε τον λόγο για τρία λεπτά.
Παρακαλώ να τηρηθεί ο χρόνος, εις αντιστάθμισμα της καθυστέρησής σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34397"," Ευχαριστώ πολύ, κύριε Πρόεδρε.
Κύριε συνάδελφε, αναφέρατε ένα σημαντικό θέμα, επί μέρους βέβαια, αλλά πολύ σημαντικό για αυτούς που τους αφορά. 
Θα πρέπει να σας πω ότι η Γενική Διεύθυνση Κοινωνικής Ασφάλισης για το συγκεκριμένο θέμα, αυτό που γραπτά μας έχει δώσει ως πληροφόρηση -και αφορά ουσιαστικά το διάστημα χορήγησης της προσυνταξιοδοτικής παροχής, αλλά και τη διαδικασία στην οποία αναφερθήκατε, της ανάκτησης «αχρεωστήτως καταβληθέντων», όπως τα χαρακτηρίζει, σύμφωνα με τα οριζόμενα, το καταστατικό του ΤΕΑΠΕΤΕ –που είναι ότι η προσυνταξιοδοτική παροχή που ελάμβαναν οι ως άνω συνταξιούχοι της Εμπορικής Τράπεζας, στην οποία αναφερθήκατε- δεν είχε το χαρακτήρα ισόβιας παροχής, αλλά χορηγείτο υπό όρους για σαφές και περιορισμένο χρονικό διάστημα, ήτοι έως τη συμπλήρωση των προϋποθέσεων συνταξιοδότησης από τον κύριο φορέα ασφάλισης -κι εσείς αυτό είπατε.
Το ΕΤΕΑ όταν αντελήφθη ότι οι συγκεκριμένοι συνταξιούχοι δεν είχαν εκπληρώσει την υποχρέωση που ανέλαβαν, προκειμένου να τους χορηγηθεί η προσυνταξιοδοτική παροχή, και ότι είχαν λάβει χρήματα αχρεωστήτως καταβληθέντα, έπραξε τα νόμιμα, προκειμένου να αρθεί η παρανομία που έλαβε χώρα εν αγνοία του Ταμείου και σε βάρος λοιπών ασφαλισμένων κ.λπ.. Είναι,  ουσιαστικά, αυτά που έχουν να κάνουν με τις νομικές διαδικασίες, δεν είναι έκφραση γνώμης.
Σημειώνεται ότι οι υπάλληλοι της πρώην Εμπορικής Τράπεζας που ήταν ασφαλισμένοι μέχρι 31-12-1992 συνταξιοδοτούνται υπό ιδιαίτερο καθεστώς, λαμβάνοντας προ-συνταξιοδοτικές παροχές κ.λπ..
Αυτό το οποίο βλέπω είναι πως το κρίσιμο σημείο είναι κατ’ αρχάς η υποχρέωση ή μη της γραπτής ενημέρωσης με e-mail, με δικαστικό επιμελητή ή δεν ξέρω με ποιο άλλο τρόπο μπορεί να το ερμηνεύσει ο καθένας. Δηλαδή, εδώ μπαίνει και ένα θέμα ερμηνείας. 
Εγώ το λέω από την πρωτομιλία μου ότι θα ζητήσω από τον κύριο Υπουργό -ο οποίος λόγω της απουσίας του δεν μπορούσε να είναι σήμερα εδώ- να το παραπέμψει για γνωμάτευση στο Νομικό Συμβούλιο, προκειμένου να έχουμε μία σαφή απάντηση για ένα θέμα, του οποίου η λύση μπορεί να είναι θέμα ορθής ερμηνείας. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34398"," Ευχαριστούμε, κύριε Υπουργέ. 
Ορίστε, κύριε Μεϊκόπουλε, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34399"," Ευχαριστώ πολύ, κύριε Πρόεδρε. 
Κύριε Υπουργέ, χαίρομαι ιδιαίτερα που αντιλαμβάνεστε την κρισιμότητα του ζητήματος, αν και επιμέρους, όπως πολύ σωστά είπατε, αφορά μία κατηγορία, η οποία αυτή τη στιγμή είναι σε κατάσταση πλήρους ανησυχίας και απόγνωσης, αν θέλετε. 
Όμως, επιτρέψτε μου να σας πω δύο-τρεις κουβέντες, που νομίζω ότι θα διαλευκάνουν το ζήτημα στο οποίο καταλήξατε. 
Κύριε Υπουργέ, το Ενιαίο Ταμείο Επικουρικής Ασφάλισης, στο οποίο εντάχθηκε υποχρεωτικά το ΤΕΑΠΕΤΕ, εφόσον αποτελεί συνέχεια του ΤΕΑΠΕΤΕ, εμπίπτει και στο καταστατικό του, κύριε Υπουργέ. 
Σύμφωνα, λοιπόν, με το καταστατικό του ΤΕΑΠΕΤΕ παράγραφος 6 άρθρο 10, το κλιμάκιο ΤΕΑΠΕΤΕ του ΕΤΕΑ έπρεπε, πρώτον, να γνωστοποιήσει εγγράφως και εγκαίρως στις μητέρες που είχαν συμπληρώσει τις προϋποθέσεις του ν. 3863/2010 για την ημερομηνία θεμελίωσης και την υποχρέωση άσκησης του δικαιώματος συνταξιοδότησης τη διαδικασία απονομής της σύνταξης από τον κύριο φορέα και, δεύτερον, να ορίσει το χρόνο και τον τρόπο έναρξης της μείωσης της μηνιαίας συνολικής σύνταξης, όπως κάνει ήδη στους συνταξιούχους που θεμελιώνουν δικαίωμα πλήρους σύνταξης από το ΙΚΑ-ΕΤΑΜ και ΕΤΕΑΜ. Σε αντίθεση με αυτό που σας περιέγραψα και είναι καταστατική οδηγία, δεν το έχει κάνει για τις μητέρες που εμπίπτουν στο ν. 3863/15.7.2010. 
Σύμφωνα όμως, κύριε Υπουργέ –και αυτό πρέπει να το ξέρετε- με πληροφορίες μας, το ΕΤΕΑ άρχισε πρόσφατα να στέλνει ενημερωτικές επιστολές. Αυτό τώρα, κύριε Υπουργέ, έρχεται σε αντίθεση με την αρχική συμπεριφορά του. Όμως, το πρόβλημα παραμένει για μια μερίδα γυναικών που δεν ειδοποιήθηκαν και βρίσκονται στη δεινή θέση να τους ζητούν ως αχρεωστήτως καταβληθέντα τα ποσά των συντάξεων που λάμβαναν από το ΕΤΕΑ από τη 15η Ιουλίου του 2010-ημερομηνία ισχύος του νόμου- και όχι από την ημερομηνία που υπέβαλαν αυτές οι γυναίκες την αίτησή τους για την απονομή της σύνταξής τους από τον κύριο φορέα. 
Κύριε Υπουργέ, σας ζητάω να επέμβετε άμεσα επί του θέματος. Γνωρίζετε πάρα πολύ καλά ότι σε μια εποχή κατά την οποία οι συνταξιούχοι έχουν δεχθεί σημαντικές περικοπές, λόγω των μνημονιακών πολιτικών που ασκούνται τα τελευταία τέσσερα χρόνια, είναι άδικο να επωμίζονται την παράλειψη ή τη δυσλειτουργία του ταμείου.
Και κλείνω, κύριε Υπουργέ, με το εξής, το οποίο φαντάζομαι ότι θα κατανοήσετε και εσείς ο ίδιος. Δεν είναι δυνατόν να μετατίθεται το πρόβλημα συνεννόησης δύο ταμείων στους πολίτες. Υπάρχει μεγάλο πρόβλημα και ξέρω ότι θα επιληφθείτε επ’ αυτού. 
Σας ευχαριστώ πάρα πολύ.","ΑΛΕΞΑΝΔΡΟΣ ΜΕΪΚΟΠΟΥΛΟΣ",314
"34400"," Ορίστε, κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34401"," Ευχαριστώ, κύριε Πρόεδρε. 
Δεν χρειάζεται να δευτερολογήσω, γιατί νομίζω ότι είναι σαφέστατο το πρόβλημα και το θέμα, όπως πάρα πολύ καλά το ανέπτυξε ο κύριος συνάδελφος και θα το δούμε για να υπάρξει λύση. 
Πέρα από αυτό, όμως, δεν γνωρίζω αν έχει υπάρξει από την πλευρά τους προσφυγή με κάποιο τρόπο στη δικαιοσύνη, κάτι που θα ήταν μια οδός για να βρει λύση το συγκεκριμένο θέμα, χωρίς αυτό να σημαίνει ότι αναιρείται αυτό το οποίο θα πρέπει να κάνουμε εμείς. 
Σας ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34402"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα εννέα μαθητές και μαθήτριες και δύο εκπαιδευτικοί-συνοδοί τους από το Α΄ Τμήμα του 1ου Γυμνασίου Βριλησσίων. 
Η Βουλή σάς καλωσορίζει και σας εύχεται καλή πρόοδο. 
Επίσης, θα ήθελα να σας ενημερώσω ότι σε δέκα λεπτά από τώρα θα ξεκινήσει μία συζήτηση στη Βουλή, στο πλαίσιο των εκδηλώσεων για τα εκατόν πενήντα χρόνια από τη γέννηση του Ελευθερίου Βενιζέλου. Αν έχετε, λοιπόν, χρόνο να παραμείνετε, θα ήταν κάτι πολύ χρήσιμο και για εσάς. 
(Χειροκροτήματα απ’ όλες τις πτέρυγες της Βουλής)
Επόμενη είναι η Τρίτη με αριθμό 127/13-10-2014 επίκαιρη ερώτηση δεύτερου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την εύρεση ισοδύναμων μέτρων για την άρση περικοπών των οικογενειακών επιδομάτων. 
Στην ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου. 
Ορίστε, κύριε Τσούκαλη, έχετε τον λόγο για δύο λεπτά για να αναπτύξετε την ερώτησή σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34403"," Ευχαριστώ, κύριε Πρόεδρε. 
Κύριε Υφυπουργέ, είναι ένα θέμα το οποίο γνωρίζετε πάρα πολύ καλά και είναι ένα θέμα που απασχολεί εκατοντάδες χιλιάδες Έλληνες. 
Όπως είναι γνωστό, στο ν.4254/2014 με τον οποίο κυρώθηκε το πολυνομοσχέδιο, υπάρχει το άρθρο 1, με το οποίο μειώθηκαν οι εργοδοτικές εισφορές και βελτιώνεται η ανταγωνιστικότητα της ελληνικής οικονομίας. Σε αυτό, λοιπόν, το κεφάλαιο ουσιαστικά προβλέπεται η διακοπή από 1-1-2015 των οικογενειακών επιδομάτων και επιδομάτων μητρότητας του ΟΑΕΔ. 
Ήδη από τον Απρίλιο είχατε δηλώσει ότι θα γίνει προσπάθεια εκ μέρους της Κυβέρνησης να βρεθούν και ισοδύναμα, ούτως ώστε να καλυφθούν τα συγκεκριμένα επιδόματα. Αντίστοιχη ερώτηση υπέβαλα στις 19-6-2014, η οποία έμεινε αναπάντητη φαντάζομαι, λόγω των διακοπών. Και σας παρακαλώ πολύ να απαντήσετε συγκεκριμένα για το τι πρόκειται να γίνει με τα συγκεκριμένα επιδόματα από 1-1-2015.","ΝΙΚΟΛΑΟΣ ΤΣΟΥΚΑΛΗΣ",520
"34404"," Ορίστε, κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34405"," Σας ευχαριστώ, κύριε Πρόεδρε. 
Θα πρέπει να θυμίσω ότι από το 2013, από πέρυσι, ξεκίνησε ένας καινούριος θεσμός για τη στήριξη της οικογένειας και των παιδιών. Είναι ο θεσμός των επιδομάτων τέκνων και των ειδικών επιδομάτων τριτέκνων και πολυτέκνων, όπως εξελίχθηκαν τα παλαιότερα πολυτεκνικά λεγόμενα επιδόματα. 
Πλέον, από 1-1-2013 στηρίζεται η οικογένεια και για το πρώτο και για το δεύτερο παιδί και φυσικά επιπλέον, για το τρίτο, τέταρτο και όλα τα επόμενα. Αυτό είναι μια μεγάλη θεσμική αλλαγή, γιατί πραγματικά δεν διαχωρίζουμε τον αριθμό των παιδιών, κλιμακωτά στηρίζουμε την οικογένεια και τις ανάγκες της και ιδιαίτερα την κρίσιμη περίοδο που περνάμε, που τα προβλήματα είναι πάρα πολλά, υπάρχει αυτή η στήριξη. 
Θέλω, στο σημείο αυτό, να σας πω ότι ο αριθμός των οικογενειών που στηρίζονται από την πολιτεία είναι περίπου εξακόσιες πενήντα χιλιάδες και τα μέλη που αριθμούν αυτές οι οικογένειες είναι δύο εκατομμύρια πεντακόσιες χιλιάδες. Είναι οι οικογένειες που ζουν στο λεγόμενο φάσμα της σχετικής φτώχειας. 
Αναφέρεσθε στην ερώτησή σας σε έναν άλλο θεσμό που λειτουργούσε στον ΟΑΕΔ και λειτουργεί μέχρι και φέτος και αφορά τις οικογένειες των εργαζομένων, που από εισφορές του συνόλου των εργαζομένων και του συνόλου των επιχειρήσεων καταβάλλονταν ως επιδόματα τέκνων. Αυτός ο θεσμός, με την τροποποίηση στην οποία αναφερθήκατε, θα εφαρμοστεί μέχρι το 2014 και στη συνέχεια θα σταματήσει λόγω του ότι δεν συνεχίζουν να καταβάλλουν πλέον εισφορές οι εργαζόμενοι από 1-7-2014, δεν συνεχίζουν να καταβάλλουν εισφορές οι επιχειρήσεις, δηλαδή το 1% από τους εργαζόμενους και το 1% από τις επιχειρήσεις.
Εδώ λοιπόν, υπάρχει ανάγκη, προφανώς να υπάρξει και μια αναβάθμιση, αλλά όχι μόνο γι’ αυτόν τον λόγο. Υπάρχει ανάγκη αναβάθμισης του συστήματος των επιδομάτων τέκνων, τριτέκνων και πολυτέκνων και για άλλους λόγους, προκειμένου να αποτελέσει αυτή η θεσμική παρέμβαση που ξεκινήσαμε το 2013 το βασικό πυλώνα στήριξης των οικογενειών, που βιώνουν το φάσμα της σχετικής φτώχειας. Ενώ, δηλαδή με το ελάχιστο εγγυημένο εισόδημα που παρουσιάσαμε προχθές, θα έχουμε ως στόχευση την αντιμετώπιση της ακραίας φτώχειας που αφορά ένα μικρό ποσοστό, αλλά σημαντικά επιβαρυμένο αυτή την περίοδο ιδιαίτερα που είναι το 5%, το 6%, το 7% ή το 8% -ανάλογα με την κοινωνικοοικονομική σύνθεση της περιοχής- ο θεσμός της στήριξης της οικογένειας θα είναι ο δεύτερος πυλώνας και θα αφορά ουσιαστικά μέχρι και το 1/3 του πληθυσμού που βιώνει μικρότερα μεν προβλήματα, αλλά κλιμακωτά εάν τα εξετάσουμε, πάρα πολύ σημαντικά. 
Στη δευτερομιλία μου θα συνεχίσω.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34406"," Ορίστε, κύριε Τσούκαλη, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34407"," Κύριε Υφυπουργέ, είναι γνωστό το πλαίσιο αναδιάρθρωσης των επιδομάτων τέκνων. Να θυμίσω ότι και εμείς τη συγκεκριμένη αναδιάρθρωση την είχαμε στηρίξει, πλην όμως πρέπει να ομολογήσετε ότι η κατάργηση των συγκεκριμένων τεσσάρων επιδομάτων που καταβάλλονταν από τον ΟΑΕΔ -επειδή πρόκειται για μείωση των εισοδημάτων των συγκεκριμένων οικογενειών- θα πρέπει με κάποιο τρόπο να αναπληρωθεί. Αυτή ακριβώς τη διάθεση είχατε διατυπώσει τον Απρίλιο, λέγοντας ότι πρέπει να βρεθούν τα ισοδύναμα, ούτως ώστε από 1-1-2015 να μη διακοπούν. 
Να θυμίσω και να επισημάνω ότι εμείς, ως Δημοκρατική Αριστερά, δεν είμαστε γενικώς, θεωρητικώς υπέρ των επιδομάτων, πλην όμως αυτή τη στιγμή έχουμε να αντιμετωπίσουμε την πραγματική δυστυχία σε κάποιες οικογένειες, οι οποίες αναπλήρωναν ένα μικρό ποσό των βιοτικών τους αναγκών με τα συγκεκριμένα επιδόματα. 
Είπατε ότι θα έχουμε γενικότερη αναδιάρθρωση των επιδομάτων από 1-1-2015. Το ερώτημα είναι σαφές: Προβλέπεται αναπλήρωση της συγκεκριμένης απώλειας; 
Και επειδή αναφερθήκατε στο κρίσιμο θέμα της γενικότερης προστασίας της οικογένειας, θέλω να επισημάνω και να σας θυμίσω –είμαι βέβαιος ότι το γνωρίζετε- ότι, πέραν της συνταγματικής υποχρέωσης του κράτους να προστατεύει ειδικά την οικογένεια, υπάρχει και η τελευταία έκθεση και του ΟΟΣΑ και της EUROSTAT, όπου γίνεται ειδική αναφορά σε στοχευμένα μέτρα προστασίας της οικογένειας, προκειμένου να αντιμετωπιστεί και το ασφαλιστικό, αλλά και το θέμα της υπογεννητικότητας. 
Γνωρίζετε πολύ καλά ότι τα στοιχεία για τον πληθυσμό στη χώρα είναι τραγικά: Κατά τη διάρκεια της κρίσης ο δείκτης γεννήσεων από 1,52 υποχώρησε στο 1,44 –αν δεν κάνω λάθος- και ουσιαστικά μετατρεπόμαστε σε λαό γερόντων. Κάποια στιγμή θα πρέπει να γίνει μια ολοκληρωμένη συζήτηση σε αυτήν εδώ την Αίθουσα γι’ αυτό το τεράστιο ζήτημα, αλλά ας περιοριστούμε τώρα σε αυτά τα απλά, δηλαδή στο κατά πόσο πράγματι από 1-1-2015 υπάρχει περίπτωση να αναπληρωθούν –έστω- αυτά τα μικρά ποσά γι’ αυτές τις οικογένειες μέσω των επιδομάτων του ΟΑΕΔ. 
Ευχαριστώ.","ΝΙΚΟΛΑΟΣ ΤΣΟΥΚΑΛΗΣ",520
"34408"," Κύριε Υπουργέ, έχετε τον λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34409"," Ευχαριστώ, κύριε Πρόεδρε. 
Κατ’ αρχάς, δεν είπα εγώ από 1-1-2015.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34410"," Τότε τερματίζεται.","ΝΙΚΟΛΑΟΣ ΤΣΟΥΚΑΛΗΣ",520
"34411"," Τότε τερματίζεται το επίδομα από τον ΟΑΕΔ και με τη γενικότερη ενίσχυση του δεύτερου πυλώνα, στον οποίο αναφέρθηκα, για την ενίσχυση της οικογένειας και των παιδιών θα υπάρξει περαιτέρω βελτίωση αυτών που παρέχονται μέσω του Α21. 
Θέλω, όμως, να αναλύσουμε λίγο το θέμα, για να δούμε αν πραγματικά είχαμε κοινωνική προστασία ή μια στρέβλωση, η οποία δεν ήταν και προς το συμφέρον του συνόλου των εργαζομένων, αλλά ουσιαστικά δεν παρείχε και συγκεκριμένη προστασία για τους ανθρώπους που εντάσσονταν στο πρόγραμμα. 
Ποιοι πλήρωναν την εισφορά; Οι εργαζόμενοι του ιδιωτικού τομέα με 1%. Πόσοι; Ένα εκατομμύριο τριακόσιες χιλιάδες. Ποιοι πλήρωναν επιπλέον; Τριακόσιες χιλιάδες περίπου επιχειρήσεις.
Ποιοι απολάμβαναν το επίδομα; Όχι όλοι όσοι είχαν παιδιά, αλλά σε όσους πατεράδες ή μανάδες ο εργοδότης έδινε μία βεβαίωση που έλεγε ότι έκοβε το επίδομα παιδιών.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34412"," Εντάξει.","ΝΙΚΟΛΑΟΣ ΤΣΟΥΚΑΛΗΣ",520
"34413"," Τι «εντάξει»; Αυτή είναι μια τεράστια στρέβλωση και από εκατόν πενήντα χιλιάδες που ήταν οι οικογένειες που απολάμβαναν αυτό το επίδομα, εκτινάχτηκαν στις τριακόσιες χιλιάδες!","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34414"," Κακώς. Να το αλλάξουμε!","ΝΙΚΟΛΑΟΣ ΤΣΟΥΚΑΛΗΣ",520
"34415"," Τι σημαίνει αυτό; Ότι πρέπει να αλλάξει αυτό το σύστημα …","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34416"," Προφανώς!","ΝΙΚΟΛΑΟΣ ΤΣΟΥΚΑΛΗΣ",520
"34417"," …για να μη διευκολύνει τους εργοδότες να λένε πολύ εύκολα «Πάρε τη βεβαίωση ότι δεν σου δίνω το επίδομα και ότι το κόβω.»
Το δεύτερο είναι ότι τα χρήματα αυτά σε μικρότερο ποσοστό πάνε επιπλέον σήμερα στο μισθό του ενός εκατομμυρίου διακοσίων εβδομήντα εργαζομένων, αν θυμάμαι καλά.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34418"," Μακάρι να πήγαιναν.","ΝΙΚΟΛΑΟΣ ΤΣΟΥΚΑΛΗΣ",520
"34419"," Να το διασφαλίσουμε. Αυτή πρέπει να είναι η ερώτηση στο συγκεκριμένο θέμα…","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34420"," … (Δεν ακούστηκε)","ΝΙΚΟΛΑΟΣ ΤΣΟΥΚΑΛΗΣ",520
"34421"," Παρακαλώ, κύριε Τσούκαλη, δεν μας έχετε συνηθίσει σε τέτοια.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34422"," Και επιπλέον, πραγματικά να δούμε –αποδέχομαι αυτό το οποίο είπατε- πώς θα το ενισχύσουμε περαιτέρω. Είναι και στις δικές μας σκέψεις, όπως και η αντιμετώπιση των θεμάτων, που έχουν να κάνουν με την υπογεννητικότητα, αλλά και την κρίσιμη περίοδο που περνάει η χώρα. Αλλά 8 ευρώ έδιναν στο πρώτο παιδί από τον ΟΑΕΔ. 
Δεν είναι το θέμα όμως εκεί. Το θέμα είναι εάν θα μπορέσουμε με τη γενικότερη ενίσχυση αυτού του πυλώνα, να δώσουμε τη δυνατότητα στο γονιό για τα παιδιά να έχει παραπάνω διαθέσιμο, προκειμένου να λύσει συγκεκριμένα προβλήματα. Τα 80 ευρώ σήμερα για τα δυο παιδιά ή αν θέλετε τα 500 ευρώ για κάθε παιδί τριτέκνου ή πολυτέκνου επιπλέον το χρόνο, είναι πάρα πολύ σημαντικά. Είναι εξακόσιες πενήντα χιλιάδες οικογένειες, όπως σας είπα, είναι δυόμισι εκατομμύρια τα μέλη των οικογενειών που στηρίζονται, είναι περίπου 650 τα εκατομμύρια που διατίθενται, αλλά δεν αρκούν. Θα συμφωνήσω απόλυτα. Και γι’ αυτό ζητάμε τη συνδρομή όλων στην προσπάθεια για την ενίσχυση του συγκεκριμένου αυτού θεσμού. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Και βεβαίως, μην επικαλείστε τον ΟΟΣΑ. Υπάρχουν στοιχεία από την ΕΛΣΤΑΤ, υπάρχουν τα στοιχεία –θα σας τα δώσω- από τον ΟΓΑ που γίνονται οι αιτήσεις Α21 και που φαίνεται η οικονομική κατάσταση των οικογενειών με παιδιά. Γιατί άμα επικαλείστε στον ΟΟΣΑ, πρέπει ύστερα να δεσμεύεστε -όσοι τον επικαλείστε, γιατί εγώ δεν τον επικαλούμαι ποτέ- και γι’ αυτά που προτείνει. Και αυτά που προτείνει δεν συνάδουν καθόλου με την εισαγωγή του κειμένου.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34423"," Ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34424"," Η εισαγωγή είναι γλυκιά, αλλά η κατάληξη είναι πικρή. Γι’ αυτό μην τον επικαλείστε άλλη φορά παρακαλώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34425"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι μαθητές και μαθήτριες και δύο εκπαιδευτικοί από το 10ο Δημοτικό Σχολείο Χαλανδρίου.
Η Βουλή τούς καλωσορίζει.
Σας ευχόμαστε καλή πρόοδο.
(Χειροκροτήματα από όλες τις πτέρυγες της Βουλής)
Κυρίες και κύριοι συνάδελφοι, στο σημείο αυτό ολοκληρώθηκε η συζήτηση των επικαίρων ερωτήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34426"," Κυρίες και κύριοι συνάδελφοι, εισερχόμεθα στην αναφορά στη μνήμη του Ελευθερίου Βενιζέλου, με αφορμή τη συμπλήρωση εκατόν πενήντα χρόνων από τη γέννησή του.
Θα κάνω μια μικρή εισήγηση εγώ. Στη συνέχεια θα μιλήσουν οι εκπρόσωποι των κομμάτων και η συζήτηση θα κλείσει με τοποθέτηση του παρισταμένου Υφυπουργού κ. Κεγκέρογλου.
Τιμούμε, λοιπόν, κυρίες και κύριοι συνάδελφοι, σήμερα τα εκατόν πενήντα χρόνια από τη γέννησή του, τη μνήμη ενός μεγάλου Έλληνα, του Ελευθερίου Βενιζέλου, ο οποίος διαθέτοντας αναμφίβολη πολιτική ευφυία, διπλωματική επιδεξιότητα, αλλά και επικοινωνιακό χάρισμα, όπως και διαπροσωπική γοητεία την οποία ασκούσε ακόμα και στους αντιπάλους του, κατάφερε σε μια συγκρουσιακή εποχή αναδιάταξης του διεθνούς στερεώματος να συνδέσει το όνομά του με τις τύχες του νεοελληνικού κράτους και να ανασύρει την παραπαίουσα Ελλάδα από την αφάνεια, μετασχηματίζοντάς την σε υπολογίσιμη ευρωπαϊκή δύναμη.
Ο Γάλλος Πρωθυπουργός Κλεμανσώ, σε απόσπασμα των εντυπώσεών του από το ταξίδι του στην Κρήτη την άνοιξη του 1899, όπου γνώρισε τον Ελευθέριο Βενιζέλο γράφει: «Δεν θα σας μιλήσω για το μεγαλείο της Ακροπόλεως ούτε θα σας ζαλίσω με καμμία αρχαιολογική ομιλία. Δεν μπορείτε να μαντέψετε ποια ήταν η πιο ενδιαφέρουσα ανακάλυψή μου στο νησί: Κάτι πολύ πιο ενδιαφέρον από τις λαμπρότητες των ανασκαφών. Θα σας το πω. Ήταν ένας νεαρός δικηγόρος της Κρήτης, κάποιος κ. Βενεζουέλος, Βενιζέλος. Ειλικρινώς, δεν κατόρθωσα να συγκρατήσω το όνομά του, αλλά είμαι βέβαιος πως σε λίγα χρόνια όλη η Ευρώπη θα μιλάει γι’ αυτόν.»
Η διορατικότητα του Κλεμανσώ επιβεβαιώθηκε πανηγυρικά. Το έντονο ενδιαφέρον του Ελευθερίου Βενιζέλου για τα κοινά, γρήγορα τον ώθησε να αναμειχθεί στην τοπική πολιτική σκηνή και να προσφέρει τις υπηρεσίες του στον κρητικό λαό. Τον Απρίλιο του 1889 διενεργήθηκαν εκλογές και ο Ελευθέριος Βενιζέλος, σε ηλικία μόλις είκοσι πέντε ετών, εξελέγη Βουλευτής της Κρητικής Βουλής με το κόμμα των Ξυπόλυτων. 
Οι ηγετικές του ικανότητες αναδείχθηκαν κατά την επανάσταση του 1897, ενώ την περίοδο της κρητικής πολιτείας 1898-1912 συνέβαλε στη διαμόρφωση του κρητικού Συντάγματος, συγκρούστηκε με τον αρμοστή Γεώργιο και πρωτοστάτησε στην ένοπλη επανάσταση του Θερίσου το 1905.
Η ένωση μπορεί να μην επιτεύχθηκε τότε, όμως ο δεσποτισμός είχε ηττηθεί και ο δρόμος για τη δημοκρατική διακυβέρνηση στην Κρήτη είχε ανοίξει. 
Ο Ελευθέριος Βενιζέλος είχε αποδείξει περίτρανα τις πολιτικές του ικανότητες στη γενέτειρά του. Μετά το στρατιωτικό κίνημα του Γουδή το 1909, η ηγεσία του Στρατιωτικού Συνδέσμου κάλεσε τον κρητικό πολιτικό στην πρωτεύουσα. Ο αθηναϊκός λαός τον είχε υποδεχθεί τότε πανηγυρικά και στις βουλευτικές εκλογές της 28ης Νοεμβρίου 1910 ως Αρχηγός του νεοϊδρυθέντος κόμματος των Φιλελευθέρων επικράτησε με ευκολία. 
Έτσι, σε ηλικία σαράντα έξι ετών ο Ελευθέριος Βενιζέλος ορκίζεται Πρωθυπουργός της Ελλάδος και από τότε μέχρι και τον θάνατό του κατέλαβε επτά φορές το πρωθυπουργικό αξίωμα, συνολικά για χρονικό διάστημα δώδεκα ετών και πέντε μηνών. 
Παρά το γεγονός ότι η κατάσταση που παρέλαβε ήταν χαοτική, ο Βενιζέλος αντιλήφθηκε εγκαίρως τις σύνθετες μεταβολές που συντελούνταν στην ελληνική κοινωνία στις αρχές του εικοστού αιώνα και έτσι έθεσε σε εφαρμογή ένα ευρύ πρόγραμμα μεταρρυθμίσεων σε όλους τους τομείς για την πολιτική και την οικονομική ανόρθωση της Ελλάδος, που όμοιό του δεν είχε δει η χώρα στα ογδόντα χρόνια του ελεύθερου βίου της. 
Η εκσυγχρονιστική πολιτική βούληση της κυβέρνησής του, βασισμένη στις αρχές του εκδημοκρατισμού της πολιτικής ζωής, του σεβασμού των ατομικών ελευθεριών και της κοινωνικής δικαιοσύνης, αποτυπώθηκε στο Σύνταγμα του 1911, στο οποίο αποκρυσταλλώθηκε το όραμά του για συνολική θεσμική ανασυγκρότηση της χώρας, με βασικές συνιστώσες την αγροτική και την εκπαιδευτική μεταρρύθμιση, τη συνδικαλιστική οργάνωση της εργατικής τάξης και τη δυναμική ανάδειξη της αστικής επιχειρηματικής τάξης. 
Στο πεδίο της εξωτερικής πολιτικής, ο μεγάλος πολιτικός συνέδεσε το όνομά του με τον διπλασιασμό των εδαφών της χώρας μετά τη νικηφόρα έκβαση των απελευθερωτικών πολέμων του ’12-’13 κατά των Τούρκων και των Βουλγάρων. Με τη Συνθήκη του Βουκουρεστίου τον Αύγουστο του 1913, η Ελλάδα σχεδόν διπλασιάστηκε στην εδαφική της έκταση, εμφανίζοντας πληθυσμιακή αύξηση της τάξης του 80%.
Κατά τον Πρώτο Παγκόσμιο Πόλεμο, ο Βενιζέλος πρότεινε την είσοδο της Ελλάδας στον πόλεμο την πιο δύσκολη ώρα, τον Αύγουστο του 1914, όταν οι Γερμανοί ήταν τριάντα χιλιόμετρα έξω από το Παρίσι και πέτυχε τη συμμετοχή της χώρας στο σκληρό πυρήνα των νικηφόρων δυνάμεων της Αντάντ, εξασφαλίζοντας συμμαχική υποστήριξη στους εθνικούς στόχους. 
Στις διαπραγματεύσεις της ειρήνης που ακολούθησαν, ο Βενιζέλος πέτυχε έναν πραγματικό διπλωματικό θρίαμβο, προωθώντας τις αλυτρωτικές διεκδικήσεις της χώρας τον Αύγουστο του 1920, όταν υπεγράφη στο Παρίσι η Συνθήκη των Σεβρών, με την οποία αναγνωριζόταν η προσάρτηση στην Ελλάδα της ανατολικής Θράκης και της χερσονήσου της Καλλίπολης και επίσης αναγνωριζόταν στην Ελλάδα δικαίωμα πολιτικής και στρατιωτικής διακυβέρνησης επί της Σμύρνης και της ενδοχώρας της και δυνατότητα, κατόπιν δημοψηφίσματος μετά από μία πενταετία, να ενσωματωθεί η περιοχή στο ελληνικό κράτος. 
Είχε κερδίσει πλέον την καθολική αναγνώριση και τον σεβασμό μεταξύ των ηγετών του δυτικού κόσμου, ενώ ο ευρωπαϊκός Τύπος τον αποθέωνε. 
Ο βρετανός Πρωθυπουργός Γουίνστον Τσόρτσιλ στο βιβλίο του «Τhe world crisis» τονίζει ότι οι προσωπικές του ικανότητες, το γόητρό του, οι περίφημες υπηρεσίες που προσέφερε στους συμμάχους τού εξασφάλισαν μια θέση ισότητας με τους ηγέτες των σπουδαιότερων νικητριών χωρών και μαζί του η χώρα του ανέβηκε σε ιλιγγιώδη ύψη και ατένιζε εκθαμβωτικούς ορίζοντες. 
Παρά τη συνεχή ανοδική πορεία του και τη διεθνή ακτινοβολία του, στο εσωτερικό μέτωπο, δυστυχώς η έκρυθμη πολιτική κατάσταση οδήγησε σύντομα σε αστάθεια και αναταραχές. 
Πρώτος κακός οιωνός για το τι θα επακολουθούσε υπήρξε η απόπειρα δολοφονίας του από απότακτους φιλοβασιλικούς αξιωματικούς στο σιδηροδρομικό σταθμό της Λυόν μόλις δύο μέρες μετά την υπογραφή της Συνθήκης των Σεβρών. Μία σειρά ατυχών περιστατικών, όπως η δολοφονία του Ίωνος Δραγούμη, ενός από τα επιφανέστερα στελέχη της αντιπολίτευσης, καθώς και ο θάνατος του Βασιλιά Αλεξάνδρου ο οποίος είχε διαδεχθεί τον πατέρα του Κωνσταντίνο στον ελληνικό θρόνο, σε συνδυασμό με την κόπωση που είχε επιφέρει η μικρασιατική εκστρατεία, αναζωπύρωσαν τον εθνικό διχασμό. Τα εμφύλια πάθη δημιουργούσαν αποπνικτική πολιτική ατμόσφαιρα. 
Ο Ελευθέριος Βενιζέλος δεν δίστασε να πάρει τις αποφάσεις του. Η κατάσταση έπρεπε να ξεκαθαριστεί με προσφυγή στο λαό. Οι εκλογές ορίστηκαν για το Νοέμβριο του 1920 και μετά τη συντριπτική ήττα του κόμματος των Φιλελευθέρων, ο Βενιζέλος αυτοεξορίστηκε στο Παρίσι.
Οι «TIMES» του Λονδίνου έγραφαν στις 17 Νοεμβρίου 1920: «Οι ψηφοφόροι απέπεμψαν από την εξουσία το μεγάλο πολιτικό και πατριώτη που τους ανύψωσε από την κατάσταση της αδυναμίας και της διάλυσης στην οποία τους βρήκε, σχεδόν στη θέση μιας μεγάλης δυνάμεως. Δεν μπορούμε να θυμηθούμε από την εποχή του Αριστείδη πιο χαρακτηριστικό παράδειγμα λαϊκής αγνωμοσύνης ή λαϊκής παραφροσύνης».
Μετά την καταστροφή της Σμύρνης και την κατάρρευση του μικρασιατικού μετώπου τo 1922, η νέα κυβέρνηση των Αθηνών απευθύνθηκε στον Ελευθέριο Βενιζέλο και πάλι για να αναλάβει την εκπροσώπηση της χώρας στις δύσκολες διαπραγματεύσεις που διεξάγονταν στη Λοζάνη για τη συνθήκη ειρήνης με την Τουρκία. 
Ο μεγάλος ηγέτης δεν δίστασε και πάλι να προσφέρει τις αναντικατάστατες εθνικές του υπηρεσίες, παρά τη δυσχερή θέση στην οποία βρισκόταν η χώρα, την αβεβαιότητα της έκβασης των συζητήσεων και με τη διπλωματική του μαεστρία οδηγήθηκε η χώρα στην υπογραφή μιας έντιμης ειρήνης, η οποία καθόρισε τα οριστικά σύνορα της Ελλάδας με την Τουρκία. 
Στη κεντρική πολιτική σκηνή, ο Βενιζέλος επανήλθε το 1928. Η τελευταία τετραετία της διακυβερνήσεώς του 1928-1932 σε μια ιδιαίτερα δύσκολη φάση για την παγκόσμια οικονομία, ήταν περίοδος σταθερότητας και δημιουργίας. Η ίδρυση της Αγροτικής Τράπεζας, του Συμβουλίου της Επικρατείας, του Εθνικού Θεάτρου καθώς και η ανέγερση τριών χιλιάδων αιθουσών συγκαταλέγονται μεταξύ των σημαντικών πρωτοβουλιών της πολιτικής του. Κορυφαία επιτυχία του στο εξωτερικό μέτωπο υπήρξε το Ελληνοτουρκικό Σύμφωνο Φιλίας στις 30 Οκτωβρίου του 1930.
Ωστόσο, για μια ακόμη φορά ο Βενιζέλος έπεσε θύμα της αναζωπύρωσης των πολιτικών παθών. Την ήττα στις εκλογές του 1933 ακολούθησε η δολοφονική επίθεση που δέχθηκε στις 6 Ιουνίου του 1933. 
Στις 18 Μαρτίου του 1936 ο εθνάρχης αφήνει την τελευταία του πνοή στο ιστορικό διαμέρισμα της οδού Μποζόν 22 στο Παρίσι. Έφυγε από τη ζωή με το πικρό συναίσθημα του εξοστρακισμού με βαθιά και ουσιαστική αγωνία για το μέλλον της Ελλάδος και της Ευρώπης, αλλά και με νοσταλγία για την Κρήτη. 
Η σωρός του μεταφέρθηκε κατευθείαν στην Κρήτη υπό το φόβο επεισοδίων στην Αθήνα. Ο θάνατός του προκάλεσε παγκόσμια συγκίνηση και σχολιάστηκε από κορυφαίους πολιτικούς συγγραφείς, δημοσιογράφους και ιστορικούς. Στα Χανιά, πάνδημος ο κρητικός λαός –και όχι μόνο- αποχαιρέτησε το τέκνο της κρητικής γης που άλλαξε τη μοίρα και τον χάρτη της πατρίδας. 
Ενταφιάστηκε στο Ακρωτήρι, σε μια ειδυλλιακή τοποθεσία, με θέα την πόλη των Χανίων, εκεί που το 1897 ο ίδιος ύψωσε τη σημαία της κρητικής ελευθερίας και έγραψε την πρώτη μεγάλη σελίδα μιας τρικυμιώδους και μεγαλοπρεπούς πολιτικής σταδιοδρομίας. 
Ήταν το τέλος της πορείας ενός ανθρώπου ευφυούς, ο οποίος συνδύαζε την τόλμη με την μετριοπάθεια, τον αυθορμητισμό με τη σύνεση, την επαναστατικότητα με τη διπλωματικότητα. Πάνω από όλα, όμως, διακρινόταν από τον ρεαλισμό και την ειλικρίνεια, παρά το γεγονός ότι είχε την ικανότητα να σαγηνεύσει με τη ρητορική του και την προσωπικότητά του τα πλήθη και ουδέποτε κατέφυγε στις ατραπούς του καταστροφικού λαϊκισμού, αλλά πάντα διάλεγε το δρόμο της ευθύτητας και είχε την ικανότητα να επιβάλλει τις απόψεις του, με τη δύναμη του λόγου του. 
Ως πολιτικός άνδρας ο Βενιζέλος ήταν ειρηνιστής. Τον διακατείχε το πάθος της επικράτησης της ειρήνης στον πολύπαθο χώρο της Ανατολικής Μεσογείου και ευρύτερα στην Ευρώπη. Οι επιτυχημένες πρωτοβουλίες του για συνεννόηση και ειρηνική επίλυση των διαφορών στα Βαλκάνια αποτελούσαν γεγονότα υψίστης διεθνούς εμβέλειας και ιστορικής σπουδαιότητας. 
Ήταν και οραματιστής που ατένιζε το μέλλον πολύ μπροστά από την εποχή του. Οραματίστηκε ακόμα και την ενωμένη Ευρώπη, η ιδέα της οποίας τον συγκινούσε. Σε μια από τις συνεντεύξεις του πάνω στο θέμα τον Οκτώβριο του 1929 τόνιζε: «Νομίζω ότι αι Ηνωμέναι Πολιτείαι της Ευρώπης θα αντιπροσωπεύουν έστω και άνευ της Ρωσίας μίαν δύναμιν αρκετά ισχυράν να προαγάγει εις ευχάριστον σημείον την ευημερίαν και των άλλων ηπείρων».
Σήμερα, σε καιρούς μεταιχμιακούς, στους οποίους η χώρα μας πασχίζει να εξέλθει από την οικονομική κρίση και να ανασυγκροτηθεί θεσμικά και οργανωσιακά, το έργο και οι πολιτικές υποθήκες του εθνάρχη Βενιζέλου, πέρα από το αναμφίβολο ιστορικό τους ενδιαφέρον, λειτουργούν και ως πηγή διδαγμάτων για το παρόν και το μέλλον της χώρας. 
Η Βουλή των Ελλήνων τιμώντας τη μνήμη του Ελευθερίου Βενιζέλου στα πλαίσια του εορτασμού της επετείου των εκατό πενήντα χρόνων από τη γέννησή του, διοργανώνει με το Εθνικό Ίδρυμα Ερευνών και Μελετών «Ελευθέριος Κ. Βενιζέλος», του οποίου ιδρυτικό μέλος είναι η Βουλή των Ελλήνων και το Μουσείο Μπενάκη, έκθεση με θέμα: «Ελευθέριος Βενιζέλος, ο διπλωμάτης και επαναστάτης: πτυχές από τη δράση του». Μέσα από επιλεγμένα αντικείμενα, έργα τέχνης, φωτογραφίες, έγγραφα, επιστολικά δελτάρια αλλά και έντυπα της εποχής από τις συλλογές των τριών εμπλεκομένων φορέων, επιδιώκεται να φωτιστούν δύο αντιφατικές φαινομενικά, αλλά αγαστά συνυπάρχουσες πτυχές της προσωπικότητας και της δημόσιας δράσης του σπουδαίου πολιτικού. Τα εγκαίνια της έκθεσης θα γίνουν σήμερα στις 19.00΄.
Αγαπητοί και αγαπητές συνάδελφοι, ο δυναμισμός, η τόλμη, η εμμονή, η ευστροφία και η αισιοδοξία του μεγάλου ηγέτη Ελευθερίου Βενιζέλου αποτελούν αναμφίβολο πρότυπο προς μίμηση για όλους εμάς όσοι αγωνιζόμαστε σήμερα στο δημόσιο στίβο.
Η πολιτική του υποθήκη εκτιμώ ότι αποτυπώνεται στην επιτύμβια πλάκα που κοσμεί σήμερα τον τάφο του. Ο ίδιος σε αγόρευσή του στη Βουλή στις 28 Απριλίου 1932 είχε ζητήσει να αναγραφεί το εξής κείμενο, το οποίο και έγινε: «Αγαπητοί φίλοι, ο προκείμενος νεκρός ήταν ένας αληθινός άνδρας, με μεγάλο θάρρος, με αυτοπεποίθησιν και δι’ αυτόν και διά τον λαόν τον οποίον εκλήθη να κυβερνήση. Ίσως έκαμε πολλά σφάλματα, αλλά ποτέ δεν του απέλειψε το θάρρος, ποτέ δεν υπήρξε μοιρολάτρης, διότι δεν επερίμενε ποτέ από την μοίραν να ιδή την χώραν προηγμένην, αλλά έθεσεν εις την υπηρεσίαν αυτής όλον το πυρ το οποίον είχε μέσα του, κάθε δύναμιν ψυχικήν και σωματικήν».
Ευχαριστώ.
Τον λόγο τώρα έχει από μέρους της Νέας Δημοκρατίας ο Βουλευτής Χανίων, κ. Κυριάκος Βιρβιδάκης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34427"," Κύριε Πρόεδρε, κύριε Υφυπουργέ, κυρίες και κύριοι συνάδελφοι, επιτρέψτε μου να ξεκινήσω από εκεί που τελείωσε ο κύριος Αντιπρόεδρος.
«Ο προκείμενος νεκρός ήτο ένας αληθινός άνδρας, με μεγάλο θάρρος, με αυτοπεποίθησιν και δι’ αυτόν και διά τον λαόν τον οποίον εκλήθη να κυβερνήση. Ίσως έκαμε πολλά σφάλματα, αλλά ποτέ δεν του απέλειπεν το θάρρος, ποτέ δεν υπήρξε μοιρολάτρης, διότι δεν περίμενε ποτέ από την μοίραν να ίση την χώραν προηγμένην, αλλά έθεσεν εις την υπηρεσίαν αυτής όλον το πυρ το οποίον είχε μέσα του, κάθε δύναμιν ψυχικήν και σωματικήν».
Ο Ελευθέριος Βενιζέλος υπήρξε μεγάλος πολιτικός και κατ’ εξοχήν ρεαλιστής. Το ρεαλισμό του τον απέδειξε όχι μόνο στην καθημερινή πολιτική πρακτική του, αλλά και σε άλλα ζητήματα, όπως είναι η περίφημη προαναφερθείσα αυτονεκρολόγησή του στις 28 Απριλίου 1932 σε ομιλία του στη Βουλή η οποία αναγράφεται και στον τάφο του στο Ακρωτήρι στα Χανιά.
Στη ζωή, στο έργο και στην προσφορά του Ελευθερίου Βενιζέλου έχουν αναφερθεί σημαντικές προσωπικότητες του ελληνισμού ιδιαίτερα στους επιμνημόσυνους λόγους κατά τη διάρκεια του ετήσιου μνημόσυνου που συνδιοργανώνουν ο Δήμος Χανίων και από τη σύσταση του το 2000 το Εθνικό Ίδρυμα Ερευνών και Μελετών «Ελευθέριος Κ. Βενιζέλος». 
Το 1995 ο σημερινός Πρωθυπουργός Αντώνης Σαμαράς ανέφερε μεταξύ άλλων τα εξής:
«Είναι ανάγκη να μεταφέρουμε το εθνικό όραμα και τον πολιτικό πολιτισμό του Ελευθερίου Βενιζέλου στη νέα εποχή, στις σύγχρονες ανάγκες, στην πορεία του έθνους προς τον 21ο αιώνα. Δεν μπορεί να υπάρχει πιο αυθεντική αναγνώριση και πιο μεγάλη τιμή για έναν πραγματικό εθνάρχη από την αξιοποίηση της παρακαταθήκης του από τις νεότερες γενιές».
Και συνεχίζει παρακάτω:
«Ο Ελευθέριος Βενιζέλος διέθετε τον σπάνιο συνδυασμό της μαχητικότητας αλλά και της μεγαλοψυχίας απέναντι στον αντίπαλό του, της ευελιξίας στις πολιτικές κινήσεις αλλά και της συνέπειας σε αρχές και σε στόχους που είχε θέσει, της στενής επικοινωνίας με το λαό, αλλά και της τόλμης να τον δυσαρεστήσει όταν έπρεπε να προχωρήσει σε αποφάσεις με πολιτικό κόστος. Ίσως σε κάποιους να φαίνεται ρομαντισμός αλλά ο Εθνάρχης πραγματικά πίστευε ότι ακόμα και αν χρειαζόταν να περάσει από Συμπληγάδες Πέτρες, τελικά ηθικά θα επιβραβευόταν. 
Έλεγε σχετικά ότι για τους πολιτικούς άνδρες ο σεβασμός των ηθικών αρχών στην πολιτική αποτελεί τον ασφαλέστερο δρόμο επιτυχίας. Κι έχει μεγάλη σημασία να διακηρύττει αυτή την ακλόνητη πίστη ο Εθνάρχης. Γιατί όπως γνώρισε τιμές και χαρές, στην πολιτική έζησε κι εκείνος μεγάλες απογοητεύσεις».
Το 2005 ο τότε Πρωθυπουργός Κώστας Καραμανλής ανέφερε, μεταξύ άλλων, τα εξής: «Το επαναστατικό του πνεύμα στόχευε στη ριζική μεταβολή του χάρτη ολόκληρης της περιοχής, στην οποία εδέσποζε μέχρι τότε η Οθωμανική Αυτοκρατορία. Έπαιρνε συχνά παράτολμες πρωτοβουλίες και οδηγείτο σε ρηξικέλευθες πολιτικές επιλογές. Όποτε πίστευε πως χρειαζόταν, ακολουθούσε πολιτικές σταθμισμένου ρίσκου. Είχε όμως και τεράστια αυτοπειθαρχία, που τον βοηθούσε όχι μόνο να βρίσκει, αλλά και να ακολουθεί καινούργιους δρόμους για νέες προοπτικές. Ήταν επαναστάτης αλλά και ρεαλιστής. Ήταν επαναστάτης αλλά και διπλωμάτης και ο συνδυασμός αυτός ήταν ένα από τα ιδιαίτερα στοιχεία της ταυτότητας και της παρουσίας του στον εθνικό στίβο. Δημιουργούσε ένα ξεχωριστό κράμα προσωπικότητας. Κράμα δυναμισμού, ευφυίας αλλά και ευελιξίας». 
Και συνεχίζει παρακάτω: «Γιατί ο Βενιζέλος υπήρξε, πρώτα απ’ όλα, πολίτης με ευρύτατη μόρφωση και πνευματικά ενδιαφέροντα. Συνδεόταν άμεσα με τη λαϊκή ψυχή στις καθημερινές πλούσιες πολιτισμικές εκφράσεις της. Κατάφερνε έτσι να συγκινεί, να συνεγείρει και να συναρπάζει. Υπήρξε δυναμικός επαναστάτης. Υπήρξε οραματιστής αλλά και ρεαλιστής. Υπήρξε πολιτικός των μεγάλων στόχων και των δύσκολων αγώνων. Διεκδικούσε μαχητικά και δεν δίσταζε να προχωρά επαναστατικά. Είχε και τη βούληση και τη δύναμη να αλλάζει ρότα, όταν έκρινε πως ήταν αναγκαίο και σωστό για την Ελλάδα και τους Έλληνες. Πίστευε στους στόχους που έβαζε. Είχε πάθος γι’ αυτό που έκανε. Είχε και αυτό ήταν ένα από τα θεμελιακά στοιχεία του χαρακτήρα του απόλυτη εμπιστοσύνη στις ικανότητές του».
Θα ολοκληρώσω τη σύντομη παρέμβασή μου με ένα απόσπασμα από τον επιμνημόσυνο λόγο μιας κορυφαίας μορφής του ελληνισμού και της ορθοδοξίας με σπουδαίο κοινωνικό έργο, του μακαριστού Μητροπολίτη Κισάμου και Σελίνου Ειρηναίου Γαλανάκη το 1985, μετέπειτα πρώτου Προέδρου του Εθνικού Ιδρύματος «Ελευθέριος Κ. Βενιζέλος», του οποίου είχα την τιμή να είμαι Αντιπρόεδρος επί οκτώ χρόνια ως Δήμαρχος Χανίων και σήμερα, ως Βουλευτής Χανίων, είμαι μέλος του Διοικητικού του Συμβουλίου.
«Πανάρχαιο και πανανθρώπινο το έθος της τιμής των νεκρών, βρήκε στη χριστιανική μας παράδοση το βαθύτερο νόημά του: Σαν πίστη στην αθανασία του ανθρώπου, σαν μνήμη και σύνδεση των ανθρώπινων γενεών, αλλά και σαν μήνυμα παραδειγματισμού και ελπίδας που μας έρχεται από τη ζωή και τα έργα των μεγάλων και εκλεκτών. Από τους τάφους των μαρτύρων της εκκλησίας μας αναβλύζουν μύρα και συναξάρια και από τους τάφους των ηρώων και των σοφών αναβλύζουν τρόπαια και θρύλοι έμπνευσης και μεγαλοσύνης. Και από τους τάφους των Βενιζέλων έρχεται, πρέπει να μας έρχεται, μήνυμα έμπνευσης και ευθύνης. Τον είπαν Μεγάλο. Τον είπαν Γίγαντα. Τον είπαν Παράκλητο. Τον είπαν Γιο του Ψηλορείτη. Και ήταν Γιος του Ψηλορείτη ο Ελευθέριος Βενιζέλος. 
Ο Ελευθέριος Βενιζέλος γεννήθηκε στα χώματα της Κρήτης και είχε μέσα του τις ρίζες και τις καταβολές της Κρήτης. Οι τόποι σφραγίζουν τις ψυχές και τη ζωή των ανθρώπων. Και το μεγάλο μας νησί η Κρήτη με τα ψηλά βουνά, τις όμορφες κοιλάδες και τα ανοιχτά πέλαγα κι ακόμα με την πολυσύνθετη και πολυκύμαντη ιστορία της, σφραγίζει και μυρώνει τα τέκνα της με μύρα και χαρίσματα. Κι όπως ανάμεσα στα βουνά της μερικές κορφές ξεκόβουν από τα διάσελα και τους αρμούς κι ανεβαίνουν μεσούρανα, έτσι κι ανάμεσα από τον ιστορικό λαό της ξεκόβει κάπου κάπου ένας μεγάλος, ένας αντρειωμένος και γίνεται κορφή και γιος του Ψηλορείτη».
Κυρίες και κύριοι συνάδελφοι, ο Ελευθέριος Βενιζέλος, ο ονειροπόλος πραγματοποιός πολιτικός, άφησε το αποτύπωμά του στη σύγχρονη ελληνική ιστορία και επηρέασε θετικά τη μοίρα των Ελλήνων. Σήμερα, αποτελεί για όλους μας ένα ακατάλυτο σύμβολο ενότητας. Οι παρακαταθήκες του, ιδιαίτερα στις μέρες μας, είναι πηγή έμπνευσης και παραδειγματισμού.
Σας ευχαριστώ.
(Χειροκροτήματα)","ΚΥΡΙΑΚΟΣ ΒΙΡΒΙΔΑΚΗΣ",61
"34428"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα οκτώ μαθητές και μαθήτριες και δύο εκπαιδευτικοί-συνοδοί τους από το 1ο Γυμνάσιο Βριλησσίων (Β΄ τμήμα). 
Η Βουλή σάς καλωσορίζει και σάς ευχόμεθα «καλή πρόοδο». 
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Κουρουμπλής από τον ΣΥΡΙΖΑ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34429"," Κύριε Πρόεδρε, κυρίες και κύριοι συνάδελφοι, με δέος προσέρχομαι στο Βήμα του ελληνικού Κοινοβουλίου, προκειμένου να αναφερθώ και εγώ στη σύντομη ομιλία μου σε μια ιστορική προσωπικότητα, όπως ήταν ο Ελευθέριος Βενιζέλος.
Κυρίες και κύριοι συνάδελφοι, πραγματικά είναι πανάρχαια η ανάγκη του ανθρώπου να αναφέρεται στους νεκρούς του. Όταν όμως στη μνήμη έρχεται η κυρίαρχη παρουσία μιας προσωπικότητας, όπως ο Ελευθέριος Βενιζέλος αισθάνεται κανείς και δέος, αλλά και ανάγκη να αναφερθεί σε μια προσωπικότητα που κυριαρχεί στο ιστορικό στερέωμα, που διδάσκει με τη στάση της, τις απόψεις της και κυρίως το κοινοβουλευτικό της ήθος. Σε μια εποχή που ο κοινοβουλευτισμός απαξιώνεται από τα διάφορα εξωθεσμικά κέντρα είναι ανάγκη να ανατρέχουμε σε προσωπικότητες που πραγματικά όρισαν την ιστορία του τόπου. 
Μια τέτοια προσωπικότητα, κυρίες και κύριοι συνάδελφοι, ήταν ο Ελευθέριος Βενιζέλος, μια εμβληματική προσωπικότητα, ένας πραγματικός γίγαντας της δημόσιας ζωής, γιατί ήρθε σε μια ιστορική στιγμή όπου ο λαός ζούσε μια ζωή πεσμένης αυτοπεποίθησης μετά τον ατυχή πόλεμο του 1897. Κατόρθωσε, λοιπόν, να τον εμπνεύσει, να σηκώσει και να ανατάξει την αυτοπεποίθησή του, να του εμπνεύσει την ανάγκη να ανασκουμπωθεί και να δημιουργήσει ο ίδιος, στηριζόμενος στις δικές του δυνάμεις, το μέλλον του.
Ο Ελευθέριος Βενιζέλος υπήρξε ένας μεγάλος οραματιστής αλλά και ένας πραγματικός μεταρρυθμιστής. Ξεκίνησε τη μεγάλη πορεία του το 1910, προσπαθώντας να αποκαταστήσει το κύρος της δικαιοσύνης, γιατί θεωρούσε ότι η δικαιοσύνη είναι ένα ισχυρό βάθρο της δημοκρατικής λειτουργίας του πολιτεύματος. Θεμελίωσε το συνεταιριστικό κίνημα, που πραγματικά έδωσε άλλο τρόπο ανάπτυξης στον αγροτικό κόσμο, σε συνδυασμό και με τη θεμελίωση της Αγροτικής Τράπεζας, που σήμερα δυστυχώς δεν υπάρχει.
Οργάνωσε τη δημόσια διοίκηση και η παρουσία του στη διακυβέρνηση της χώρας το 1928 συνδέεται με τη θεμελίωση του σύγχρονου ελληνικού κράτους. Στο πλαίσιο της Συνθήκης της Λωζάνης θεμελίωσε την ειρήνη ανάμεσα στον ελληνικό λαό και στον τούρκικο λαό. Υπήρξε, πραγματικά, ο εθνάρχης, που μετά τον Ιωάννη Καποδίστρια όρισε το μέλλον αυτού του τόπου.
Κυρίες και κύριοι συνάδελφοι, διαβάζοντας το έργο του Ελευθερίου Βενιζέλου, αλλά και το πνευματικό του έργο αντιλαμβάνεται κανείς ότι έχει να κάνει με μια προσωπικότητα, που πάντα είναι χρήσιμο να αναφέρεται κανείς σε αυτήν. Υπήρξε ένας άνθρωπος με μεγάλες, σημαντικές κατακτήσεις. αλλά και με λάθη. Σήμερα ανήκει στο ιστορικό στερέωμα, δεν μπορεί κανείς να τον οικειοποιείται ούτε να τον ξορκίζει. Είναι ένα πελώριο πολιτικό, ιστορικό κεφάλαιο για τον τόπο.
Σας ευχαριστώ.
(Χειροκροτήματα)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"34430"," Κι εμείς ευχαριστούμε. 
Τον λόγο έχει ο κ. Δημαράς από τους Ανεξάρτητους Έλληνες.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"34431"," Ευχαριστώ, κύριε Πρόεδρε. 
Κυρίες και κύριοι Βουλευτές, σήμερα είναι μέρα τιμής και αναφοράς στο μεγάλο μας εθνάρχη. Νιώθω ότι είναι και αυτός εδώ ανάμεσά μας, όπως και τότε. Τότε έδινε τις πολιτικές του μάχες και στο εσωτερικό αλλά και στο εξωτερικό, χωρίς να τον φοβίζει το προσωπικό του κόστος. 
Ό,τι κι αν συνέβη στην Ελλάδα τότε, όσον αφορά τα πολιτικά πάθη και μίση, οι φίλοι του, μα κυρίως και οι εχθροί του, αναγνωρίζουν τον αδαμάντινο χαρακτήρα, τον αδαμάντινο πολιτικό του χαρακτήρα, τον φλογερό πατριώτη. Είναι και σήμερα εδώ, τώρα, που η Βουλή των Ελλήνων τον θυμάται και τον τιμά. 
Στο προαύλιο το άγαλμά του ακούμε να μας προτρέπει να κηρύξουμε πανεθνικό συναγερμό για τη σωτηρία της πατρίδας, να υπερασπιστούμε ακόμα και με τη ζωή μας το αγαθό της κοινοβουλευτικής δημοκρατίας, να διαφυλάξουμε τα σύνορα της πατρίδας. 
Στην Κρήτη, που γέννησε μεγάλους ποιητές, λογοτέχνες, ζωγράφους, καλλιτέχνες και πολλούς άλλους, υπάρχουν χιλιάδες μαντινάδες που αναφέρονται στον Ελευθέριο Βενιζέλο. Μια από αυτές λέει: «Είσαι της αστραπής παιδί και της βροντής εγγόνι. Σαν θες αστράφτεις και βροντάς, σαν θέλεις ρίχνεις χιόνι». 
Δεν είναι εύκολο να μιλήσει κανείς για τον Ελευθέριο Βενιζέλο. Έτσι, είμαστε υποχρεωμένοι να καταφύγουμε σε ένα άλλο μεγάλο τέκνο της Κρήτης, τον Νίκο Καζαντζάκη, που και στους «Αδελφοφάδες» και στο «Αναφορά στον Γκρέκο» και σε άλλα πολλά βιβλία του κάνει ειδικές αναφορές και θυμάται τον Ελευθέριο Βενιζέλο. 
Ο Καζαντζάκης έγραφε: «Δεν υπάρχουν ιδέες. Υπάρχουν μονάχα άνθρωποι που κουβαλούν τις ιδέες και αυτές παίρνουν το μπόι του ανθρώπου που τις κουβαλάει». Και τώρα, άλλη η προτροπή του Νίκου Καζαντζάκη: «Αν μπορείς, κοίταξε το φόβο κατάματα και ο φόβος θα φοβηθεί». Και κάτι άλλο ακόμη: «Ό,τι εμείς οι άνθρωποι λέμε σήμερα «πόλεμο» για την πίστη και την πατρίδα και υπερασπιζόμαστε τα αγαθά αυτά τα κοράκια το λένε «φαγοπότι» και ό,τι εμείς λέμε «ήρωα» τα κοράκια το λένε «νόστιμο κρέας»». 
Το συνταρακτικό, όμως, που αναδεικνύει τη μεγαλοσύνη του Ελευθερίου Βενιζέλου είναι αυτό που υπάρχει και το βρήκαμε και είναι καταγεγραμμένο στα Πρακτικά της Βουλής των Ελλήνων. Είναι η περίφημη «αυτονεκρολόγησή» του. Όταν συνεκρούετο με πολιτικούς του αντιπάλους, κάπου σαρκάζοντας είπε τα εξής: «Αγαπητοί φίλοι, ο προκείμενος νεκρός αληθινός άντρας είναι, με μεγάλο θάρρος, με αυτοπεποίθηση και δι’ αυτόν και διά τον λαόν για τον οποίον εκλήθη να κυβερνήσει. Ίσως έκαμε σφάλματα, αλλά ποτέ δεν έχασε το θάρρος του, ποτέ δεν υπήρξε μοιρολάτρης, διότι δεν περίμενε ποτέ από τη μοίρα που είχε μέσα του και του αναδείκνυε κάθε δύναμη ψυχική και σωματική». Η Αίθουσα της Βουλής τότε, στη συνεδρίαση που έγινε μετά τις 16:00 το απόγευμα και έληξε στις 22:00 το βράδυ, σείστηκε από χειροκροτήματα. Ήταν Μεγάλη Πέμπτη του 1932 και ξημέρωνε Μεγάλη Παρασκευή. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Είπε ο Ελευθέριος Βενιζέλος και έκαμε πολλά για την Ελλάδα, για την ιστορία, για τη θέση που της αρμόζει στον παγκόσμιο πολιτισμό και την ιστορία της ανθρωπότητας.
Σήμερα που γύρω μας έθνη και λαοί και πολιτισμοί και οικονομικά συμφέροντα συγκρούονται, αφήνοντας πίσω τους νεκρούς, ερείπια και καταστροφές, το μόνο που μπορεί κανείς να σκεφθεί, επιστρατεύοντας τη φαντασία του, είναι μια εικόνα. Βλέπει τη γαλανόλευκη να ξεκινά αγκαλιάζοντας την Κρήτη, να απλώνεται στο Αιγαίο και τα νησιά του, να αγκαλιάζει το Ιόνιο, την Πελοπόννησο, τη Στερεά, τη Θεσσαλία, τη Μακεδονία, την Ήπειρο και τη Θράκη μας. Είναι η Ελλάδα, η χώρα των δυο ηπείρων και των πέντε θαλασσών, όπως εκείνος πέτυχε για να γίνει. 
Σήμερα τον ακούμε να μας παρακινεί, να μας προτρέπει: «Κηρύξτε πανεθνικό συναγερμό. Πάνω απ’ όλους και πάνω απ’ όλα η Ελλάδα!». Ελευθέριος Βενιζέλος. 
Σας ευχαριστώ. 
(Χειροκροτήματα)","ΙΩΑΝΝΗΣ ΔΗΜΑΡΑΣ",125
"34432"," Σας ευχαριστούμε κι εμείς.
Τον λόγο έχει ο κ. Κωνσταντίνος Τριαντάφυλλος εκ μέρους του ΠΑΣΟΚ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34433"," Ευχαριστώ, κυρία Πρόεδρε. 
Αξιότιμοι κύριοι Βουλευτές, εκατόν πενήντα χρόνια από τη γέννηση του Έλληνα που, όπως έγραψε η Πηνελόπη Δέλτα: «ούτε οι φίλοι τον κατάλαβαν, τον πήραν για κομματάρχη και αυτός ήταν εθνάρχης».
Αναφερόμαστε σήμερα στον άνθρωπο που διπλασίασε την Ελλάδα και τον πληθυσμό αυτής. Αναφέρεται η Βουλή των Ελλήνων, όμως, και στον άνθρωπο που δυο φορές Έλληνες προσπάθησαν να τον σκοτώσουν, στον άνθρωπο που τον αναθεμάτισε ο τότε Αρχιεπίσκοπος Αθηνών και χιλιάδες Έλληνες μαζί του, στον άνθρωπο που αποκάλεσαν πολλοί Έλληνες «Εφιάλτη», «προδότη», «ξενόδουλο πολιτικό», στον άνθρωπο που υποχρεώθηκε δυο φορές να αυτοεξορισθεί, στον άνθρωπο του οποίου το ομοίωμα κρέμασαν Έλληνες σε μια πλατεία, στον άνθρωπο που φυλάκισαν Έλληνες εν ζωή, στον άνθρωπο που πέθανε καταδικασμένος ερήμην εις θάνατον. Και τότε οι διχασμένοι Έλληνες δεν επέτρεψαν στη σορό του να επιστρέψει στην πρωτεύουσα ενός κράτους που ο ίδιος δημιούργησε. 
Αναφερόμαστε σήμερα, αγαπητές και αγαπητοί Βουλευτές, στον άνθρωπο που δεν διαπραγματευόταν λαϊκίζοντας προς το λαό, αλλά ήταν αριστοτέχνης στην πραγματοποίηση του εφικτού, στον άνθρωπο που όχι μόνο στην εμφάνιση αλλά και στη σκέψη και στην πολιτική του δράση υπήρξε και Ευρωπαίος και εκσυγχρονιστής, στον άνθρωπο που έκανε πραγματικά την Ελλάδα αγνώριστη με την αναθεώρηση του Συντάγματος του 1911, με τις μεταρρυθμίσεις στη δημόσια διοίκηση και τις σπουδαίες αλλαγές στο στράτευμα, με τις μεταρρυθμίσεις στη δικαιοσύνη, με το Συμβούλιο της Επικρατείας, το Εκλογοδικείο, με τις εγγυήσεις στην ανεξαρτησία των δικαστών,  με τις εγγυήσεις που αφορούσαν τους τόκους, την τοκογλυφία, τον αθέμιτο ανταγωνισμό, τους συνεταιρισμούς, τα κοινωνικά και εργασιακά δικαιώματα, την ίδια την αυτοδιοίκηση, με τη μεγάλη αγροτική μεταρρύθμιση, με τη μεταρρύθμιση στην εκπαίδευση και τη μοναδική αναπτυξιακή πορεία της χώρας. 
Αυτός ο ρεαλιστής, ιδεαλιστής, όπως είπε κάποτε ο Γεώργιος Παπανδρέου, που ξεκίνησε από το Θέρισσο και τα Χανιά, για να αλλάξει τη χώρα και να ιδρύσει ο ίδιος ένα έθνος, ήταν αυτός που έφερε τη χώρα σε μοναδικά, πρωτόγνωρα ύψη, ήταν αυτός που ενώπιον των εκλογών του 1920, αντιμετωπίζοντας την κόπωση του πληθυσμού της παλιάς Ελλάδας -η οποία δυστυχώς έκρινε και την πορεία της νέας Ελλάδας- είχε να αντιμετωπίσει τον επικίνδυνο λαϊκισμό μιας ηνωμένης αντιπολίτευσης στο όνομα ενός αντιβενιζελικού μπλοκ, που δυστυχώς κέρδισε τις εκλογές και δεν είχε ούτε την αποφασιστικότητα ούτε τη γενναιότητα να προχωρήσει την Ελλάδα μπροστά από εκεί που την παρέλαβε. 
Αναφερόμαστε στον Έλληνα που, όταν ήρθε αντιμέτωπος με τις αξεπέραστες συνέπειες της Μικρασιατικής Καταστροφής, δεν γύρισε λαϊκίζοντας. Διαπραγματεύτηκε στο εξωτερικό τη Συνθήκη της Λωζάνης και περιέσωσε ό,τι μπορούσε να περισώσει. Αναφερόμαστε στον άνθρωπο που ανακούφισε έναν ολόκληρο πληθυσμό, το μικρασιατικό πληθυσμό, μετά τη Μικρασιατική Καταστροφή και ολοκλήρωσε την αποκατάσταση των προσφύγων στην Ελλάδα. 
Αναφερόμαστε στον άνθρωπο, κυρίες και κύριοι Βουλευτές, που μπροστά στην παγκόσμια οικονομική κρίση που έπληξε τον πλανήτη στις αρχές του 1930, απάντησε με πρωτόγνωρη για την Ελλάδα, τότε, συνεπή και συνεκτική αναπτυξιακή πολιτική. 
Αναφερόμαστε στον άνθρωπο, που προσπάθησε να ξεπεράσει τις αξεπέραστες δυσκολίες της διεθνούς οικονομίας, της εσωτερικής πολιτικής πόλωσης και της πολιτικής του λαϊκισμού, της οικονομικής και κοινωνικής κατάστασης που βίωνε ο κάθε Έλληνας και η κάθε Ελληνίδα, της δύσκολης κοινωνικής κατάστασης που βίωνε και δοκιμαζόταν τότε ο ίδιος ο ελληνικός λαός, η ίδια η ελληνική κοινωνία. Δυστυχώς, δεν τα κατάφερε. 
Αναφερόμαστε σήμερα, κυρίες και κύριοι Βουλευτές, στον Έλληνα πολιτικό ο οποίος έθεσε στην υπηρεσία της πατρίδας του όλη τη φλόγα της ψυχής του, κάθε φυσικό, πνευματικό και ψυχικό απόθεμά του. 
Αναφερόμαστε στον Εθνάρχη, τον Ελευθέριο Βενιζέλο. 
Σας ευχαριστώ πολύ. 
(Χειροκροτήματα)","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"34434"," Τον λόγο έχει ο κ. Αντώνιος Γρέγος, εκ μέρους του Λαϊκού Συνδέσμου Χρυσή Αυγή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34435"," Ο Ελευθέριος Βενιζέλος έχει χαρακτηριστεί σαν ένας μεγάλος πολιτικός ηγέτης του σύγχρονου ελληνισμού. Αυτό είναι κάτι που καταγράφεται στην ιστορική και στην ευρύτερη πολιτική ανάλυση του έργου, αλλά και της προσωπικότητάς του. 
Εξέφρασε την προσπάθεια για την εθνική ολοκλήρωση του ελληνισμού. Είναι γνωστή η συμβολή του Ελευθέριου Βενιζέλου στην πορεία για την ένωση της Κρήτης με την Ελλάδα, στην ενσωμάτωση εδαφικών περιοχών στην πατρίδα μας. Ήταν ένας δυναμικός πολιτικός και ηγέτης και αυτό είναι κάτι που δεν αμφισβητείται.   
Ήταν, όμως, και ένας πολιτικός που έχει στοιχεία στην πολιτική του ιστορία, τα οποία θα έπρεπε να κάνουν περισσότερο σκεπτικό τον Έλληνα πολίτη. 
Η εικόνα που έχει καλλιεργηθεί γι’ αυτόν τα τελευταία χρόνια, έχει περισσότερο τα στοιχεία της αγιογράφησης ενός ηγέτη, πάρα της αντικειμενικής παρουσίασης όλων των πλευρών της πολιτικής που ακολούθησε. 
Ο Ελευθέριος Βενιζέλος θα μπορούσε να χαρακτηρισθεί σαν ο πολιτικός της αντίφασης, ο πολιτικός που κάθε θετική του πτυχή, δυστυχώς, είχε και μια αρνητική. Ήταν ο ηγέτης στον οποίο έχει αποδοθεί το ότι μεγάλωσε την Ελλάδα, την Ελλάδα των δύο ηπείρων και των πέντε θαλασσών, όπως χαρακτηριστικά αναφέρεται, μια Ελλάδα που σήμερα πλήττεται από το μνημόνιο, μια πατρίδα που διέρχεται  σοβαρή εθνική, κοινωνική και οικονομική κρίση.   
Θεωρήθηκε ότι συνετέλεσε με τη στάση του στο να απελευθερωθεί το 1912 η Θεσσαλονίκη, αφού πολιτικά, τουλάχιστον, με τη συμπεριφορά του έκανε τον Κωνσταντίνο να στρέψει, με νικηφόρα έκβαση, το στρατό μας στη Θεσσαλονίκη. 
Με το πέρασμα των χρόνων αποδεικνύεται –και θα καταδειχθεί και από τον ιστορικό του μέλλοντος- πως αυτή η συνεισφορά του στην απελευθέρωση της Θεσσαλονίκης ήταν, μάλλον, υπερτιμημένη. 
Θεωρήθηκε από πολλούς ως φιλελεύθερος και δημοκράτης. Τις περισσότερες φορές, όμως, που κυβέρνησε, κυβέρνησε πραξικοπηματικά και δυστυχώς με επέμβαση ξένων δυνάμεων. 
Χαρακτηρίστηκε σαν πολιτικός της νίκης σε διάφορες πολεμικές αναμετρήσεις. Όμως, δεν πρέπει να διαφεύγει το γεγονός ότι υπήρξε και ταυτόχρονα πολιτικός της ήττας, με ένα σύνολο αποφάσεων και με πράξεις που αύξησαν τις προϋποθέσεις της μικρασιατικής καταστροφής και οδήγησαν στην περιθωριοποίηση των ελληνικών προσφυγικών πληθυσμών. 
Ενώ, υποτίθεται, πως ενδιαφερόταν για τον ελληνισμό της Μικράς Ασίας, την ίδια στιγμή, με χειρισμούς που δεν μπορούν να ερμηνευθούν, οδηγούσε στο ακριβώς αντίθετο αποτέλεσμα.","ΑΝΤΩΝΙΟΣ ΓΡΕΓΟΣ",113
"34436"," Είναι ντροπή να λέγονται αυτά τα πράγματα.","ΜΑΝΟΥΣΟΣ ΒΟΛΟΥΔΑΚΗΣ",68
"34437"," Αφήστε με λίγο να τελειώσω.","ΑΝΤΩΝΙΟΣ ΓΡΕΓΟΣ",113
"34438"," Κύριε Βολουδάκη, σας παρακαλώ. 
Συνεχίστε, κύριε Γρέγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34439"," Είναι ντροπή να λέγονται αυτά τα πράγματα εδώ μέσα. 
(Θόρυβος στην Αίθουσα)","ΜΑΝΟΥΣΟΣ ΒΟΛΟΥΔΑΚΗΣ",68
"34440"," Γιατί είναι ντροπή;","ΗΛΙΑΣ ΠΑΝΑΓΙΩΤΑΡΟΣ",385
"34441"," Παρακαλώ, αφήστε με να τελειώσω. Είναι μια επίσημη τοποθέτηση. Αυτό λέγεται φασισμός.","ΑΝΤΩΝΙΟΣ ΓΡΕΓΟΣ",113
"34442"," Σας παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34443"," Όταν δεν σας αρέσει κάτι, θα μας κλείνετε φυλακή; Αυτό θέλεις; Αυτή είναι η άποψή μας. Αν σου αρέσει! Αν δεν σου αρέσει να πεις στον Αθανασίου να μας κλείσει κι εμάς στη φυλακή.","ΗΛΙΑΣ ΠΑΝΑΓΙΩΤΑΡΟΣ",385
"34444"," Δεν μπορούν να ακούγονται εδώ μέσα…","ΜΑΝΟΥΣΟΣ ΒΟΛΟΥΔΑΚΗΣ",68
"34445"," Μπορώ να συνεχίσω;","ΑΝΤΩΝΙΟΣ ΓΡΕΓΟΣ",113
"34446"," Περιμένετε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34447"," Άιντε, ντροπή σου!","ΗΛΙΑΣ ΠΑΝΑΓΙΩΤΑΡΟΣ",385
"34448"," Κύριοι συνάδελφοι, δεν χρειάζεται να φωνάζετε. Και το Προεδρείο προσπαθεί να επαναφέρει την τάξη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34449"," Εδώ είναι ο ναός της δημοκρατίας.","ΜΑΝΟΥΣΟΣ ΒΟΛΟΥΔΑΚΗΣ",68
"34450"," Ωραίος δημοκράτης! Να τον χαίρεστε!
Αν δεν σ’ αρέσει, πες στον Αθανασίου να μας κλείσει φυλακή.","ΗΛΙΑΣ ΠΑΝΑΓΙΩΤΑΡΟΣ",385
"34451"," Μπορώ να συνεχίσω, αν μου επιτρέπετε;","ΑΝΤΩΝΙΟΣ ΓΡΕΓΟΣ",113
"34452"," Συνεχίστε, κύριε Γρέγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34453"," Ο Ελευθέριος Βενιζέλος υποτίμησε το ένοπλο ποντιακό κίνημα, ένα δυναμικότατο ένοπλο κίνημα, που δρούσε στη Βόρεια Μικρά Ασία και απειλούσε άμεσα τις γραμμές εφοδιασμού των κεμαλικών.  Μάλιστα, έφτασε στο σημείο να υποστηρίξει στη Συνδιάσκεψη Ειρήνης στο Παρίσι, το Δεκέμβριο του 1918, την ενσωμάτωση του Πόντου στην Αρμενία. 
Ήταν ο πολιτικός που και γνώση είχε και αντίληψη των πραγμάτων. Όμως, την ίδια στιγμή προχωρεί σε προκήρυξη εκλογών εν μέσω πολέμου.
(Θόρυβος στην Αίθουσα)","ΑΝΤΩΝΙΟΣ ΓΡΕΓΟΣ",113
"34454"," Παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34455"," Κυρία Πρόεδρε, χρειάζεται μια παρέμβαση, διότι ακούγονται πράγματα που δεν πρέπει από εκεί.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"34456"," Κυρία Πρόεδρε, εγώ ζητώ τον λόγο επί προσωπικού.","ΜΑΝΟΥΣΟΣ ΒΟΛΟΥΔΑΚΗΣ",68
"34457"," Δεν θα μας κρίνετε εσείς.","ΑΝΤΩΝΙΟΣ ΓΡΕΓΟΣ",113
"34458"," Εκπρόσωπος Τύπου του Ευάγγελου Βενιζέλου είστε…","ΗΛΙΑΣ ΠΑΝΑΓΙΩΤΑΡΟΣ",385
"34459"," Κύριε Παναγιώταρε, σας παρακαλώ. Σεβαστείτε τον ομιλητή σας, στο κάτω-κάτω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34460"," Να μην μας κρίνετε.","ΑΝΤΩΝΙΟΣ ΓΡΕΓΟΣ",113
"34461"," Αυτά τα οποία ακούγονται από εδώ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"34462"," Ειδικά εσείς να μην μας κρίνετε.
Συνεχίζω: Στις 14 Νοεμβρίου 1920 στα μεγάλα ιστορικά αινίγματα εντάσσονται τα κίνητρα του Βενιζέλου για προκήρυξη εκλογών. Οι οπαδοί του υποστηρίζουν ότι πίστευε πως θα κερδίσει, ως επιβράβευση για τις μεγάλες επιτυχίες που κατάφερε στο διπλωματικό τομέα. Οι αντίπαλοί του ισχυρίζονται ότι ήταν μια συνειδητή απόφαση για εύσχημη αποχώρηση από την πολιτική σκηνή, ώστε να απαλλαγεί από κάθε ευθύνη πιθανής κακής εξέλιξης στο Μικρασιατικό, κάτι που δυστυχώς χρεώθηκε μόνο στους καταδικασθέντες και εκτελεσθέντες στη «Δίκη των Έξι».
Πάντως, ο Νίκος Καζαντζάκης, συνεργάτης του Βενιζέλου, σε επιστολή του το Δεκέμβρη του 1921 υποστηρίζει ευθέως ότι έκανε τις εκλογές γνωρίζοντας ότι θα τις χάσει. Γράφει ο Νίκος Καζαντζάκης: «Άνθρωπος που με επανάσταση κατάλαβε την αρχή και δικτατορικώς κυβέρνησε τόσα χρόνια, πώς και γιατί θυμήθηκε το Σύνταγμα και ενήργησε εκλογές, αφού το ήξερε πως θα χάσει;». Αυτό είναι από το αρχείο του Κώστα Τριαρίδη.
Όπως έγραψε ο Μητροπολίτης Σμύρνης Χρυσόστομος στην τελευταία επιστολή του στον Ελευθέριο Βενιζέλο, λίγο πριν την είσοδο των τουρκικών στρατευμάτων στην πόλη, «Ο Ελληνισμός της Μικράς Ασίας, το Ελληνικό Κράτος, αλλά και σύμπαν το Ελληνικό Έθνος, καταβαίνει πλέον εις τον Άδην από του οποίου καμμία πλέον δύναμις δεν θα δυνηθεί να το αναβιβάσει και να το σώσει. Της αφαντάστου ταύτης καταστροφής βεβαίως αίτιοι είναι και οι πολιτικοί και οι προσωπικοί σας εχθροί, πλην και υμείς φέρετε μέγιστο της ευθύνης βάρος». 
Μετά την ήττα του 1922 ακολουθεί και η απώλεια της Ανατολικής Θράκης, αποτέλεσμα λανθασμένων χειρισμών και ενεργειών, που, δυστυχώς, συνδέθηκαν με τους δικούς του πολιτικούς χειρισμούς. 
Χαρακτηρίστηκε σαν ο πολιτικός που στάθηκε πάνω στα προσφυγικά προβλήματα. Την ίδια στιγμή, όμως, αγνοώντας πλήρως τους πρόσφυγες και τις οργανώσεις τους, υπέγραψε το 1923 στη Λωζάνη την υποχρεωτική ανταλλαγή των πληθυσμών –«μετανάστευση» ονομάστηκε στα επίσημα κείμενα- και στη συνέχεια αποδύθηκε σε μια προσπάθεια μη αποζημίωσης των προσφύγων, με βάση τις πραγματικές τους περιουσίες που εγκατέλειψαν στους γενέθλιους χώρους τους. Μεγάλοι χαμένοι οι πρόσφυγες, αφού, εκτός όλων των άλλων, οι περιουσίες τους ισοψηφίστηκαν, παρ’ ότι δεκαπλάσιας αξίας, με αυτές των μουσουλμάνων που ανταλλάχθηκαν. 
Στη συνέχεια υπογράφει το 1930 την Ελληνοτουρκική Συνθήκη Φιλίας, ουδετερότητας και διαιτησίας. Επιπλέον, προτείνει τον Κεμάλ Ατατούρκ, το σφαγέα του Ελληνισμού, για Νόμπελ ειρήνης. 
Η ιδιόμορφη αυτή συμπεριφορά του Βενιζέλου συνεχίστηκε με την απαγόρευση καθόδου στην Ελλάδα το 1930 των προσφύγων με ελληνική υπηκοότητα από τον μικρασιατικό Πόντο, που είχαν καταφύγει στην τότε Σοβιετική Ένωση και υπόκειντο των διατάξεων της Συνθήκης της Λωζάνης. Δυστυχώς, τα δικαιώματα αυτών δεν υποστηρίχθηκαν και δεν ζητήθηκαν αποζημιώσεις για τις τεράστιες ελληνικές περιουσίες, που είχαν δημεύσει οι Σοβιετικοί. 
Επίσης, με λάθος χειρισμούς εγκλώβισε στην τότε Σοβιετική Ένωση δεκάδες χιλιάδες πρόσφυγες από το μικρασιατικό Πόντο, κάτι που είχε σαν αποτέλεσμα η ελληνική εθνότητα να θρηνήσει ένα τόσο μεγάλο αριθμό, δηλαδή πενήντα χιλιάδες θύματα από την περίοδο των μεγάλων σταλινικών διώξεων της περιόδου 1937-1938. 
Του αναγνωρίζεται η συνταγματική κατοχύρωση της μονιμότητας των δημοσίων υπαλλήλων, κάτι που στη μνημονιακή Ελλάδα του 2014 τίθεται πλέον εν αμφιβόλω. Επίσης, του αναγνωρίζεται η υιοθέτηση φιλόδοξης εργατικής νομοθεσίας, κάτι που συνέχισε με επιτυχία ο Ιωάννης Μεταξάς. 
Θεωρήθηκε ηγέτης με αγάπη για τον κοινοβουλευτισμό κι εν γένει φιλελεύθερος. Την ίδια στιγμή, με νεωτερισμό, όμως, του Συντάγματος του 1911, που ψηφίστηκε με πρωτοβουλία του, παρέχεται για πρώτη φορά στην κυβέρνηση το δικαίωμα να κηρύξει τη χώρα σε κατάσταση πολιορκίας, δηλαδή να επιβάλει το στρατιωτικό νόμο για λόγους εξωτερικής ασφάλειας. Με την επιβολή του στρατιωτικού νόμου μπορούσαν να ανασταλούν βασικές συνταγματικές διατάξεις. Η κατάσταση πολιορκίας επιβλήθηκε πολλές φορές αρχικά μόνο σε περιόδους που η χώρα βρισκόταν σε εμπόλεμη κατάσταση από το 1922, μετά, όμως, και για λόγους εσωτερικούς, λόγους σκοπιμότητας.
Ο ρόλος του Κοινοβουλίου αποδυναμώθηκε κατά τη διάρκεια των Βαλκανικών πολέμων με την πρακτική της κυβέρνησης Βενιζέλου να νομοθετεί με διατάγματα που επικυρώνονταν εκ των υστέρων από τη Βουλή, ενισχύοντας με αυτόν τον τρόπο την εκτελεστική εξουσία. Μην ξεχνάμε πως ο Βενιζέλος θεωρήθηκε ηθικός αυτουργός στη δολοφονία του μεγάλου εθνικιστή πολιτικού και προφήτη του νέου Ελληνισμού Ίωνα Δραγούμη. Μη μας διαφεύγει το ότι προχώρησε σε διώξεις πολιτικών του αντιπάλων, έκλεισε εφημερίδες, έδωσε τα εχέγγυα στην εκτελεστική εξουσία να επεμβαίνει στη δικαστική, απολύοντας δικαστικούς λειτουργούς. 
Υπήρξε σφόδρα αντικομμουνιστής -κι αυτό καταχωρείται σαν ένα από τα θετικά του- και είχε θεσπίσει το περίφημο «ιδιώνυμο», με το οποίο άνοιξε ο δρόμος για διώξεις σε βάρος των αριστερών. Σίγουρα η ιστορία, πέρα από υποκειμενισμούς και άλλες ερμηνείες, θα κρίνει τον Ελευθέριο Βενιζέλο σταθμίζοντας τα θετικά και τα αρνητικά του.","ΑΝΤΩΝΙΟΣ ΓΡΕΓΟΣ",113
"34463"," Ευχαριστούμε, κύριε Γρέγο. 
Τον λόγο έχει ο κ. Τσούκαλης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34464"," Κυρία Πρόεδρε, ζητώ τον λόγο για ένα λεπτό.","ΜΑΝΟΥΣΟΣ ΒΟΛΟΥΔΑΚΗΣ",68
"34465"," Όχι, κύριε Βολουδάκη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34466"," Έγιναν προσωπικές αναφορές και δεν ανακαλέσατε στην τάξη τους κυρίους της Χρυσής Αυγής.","ΜΑΝΟΥΣΟΣ ΒΟΛΟΥΔΑΚΗΣ",68
"34467"," Κύριε Τσούκαλη, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34468"," Πρέπει να καταγραφεί ότι ζητώ τον λόγο για ένα λεπτό.","ΜΑΝΟΥΣΟΣ ΒΟΛΟΥΔΑΚΗΣ",68
"34469"," Όχι, κύριε Βολουδάκη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34470"," Δεν είναι δυνατόν εδώ μέσα να προσβάλλεται η τιμή του Ελευθέριου Βενιζέλου!
(Θόρυβος από την πτέρυγα της Χρυσής Αυγής)","ΜΑΝΟΥΣΟΣ ΒΟΛΟΥΔΑΚΗΣ",68
"34471"," Είπα όχι, κύριε Βολουδάκη! Σας παρακαλώ, δεν είστε ο μόνος που έχει να πει αντίθετα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34472"," Εσείς την προσβάλλετε με αυτά που ψηφίζετε! Ψευτοδημοκράτη!","ΗΛΙΑΣ ΠΑΝΑΓΙΩΤΑΡΟΣ",385
"34473"," Εμένα δεν θα με φοβίσετε. Δεν μπορείτε.","ΜΑΝΟΥΣΟΣ ΒΟΛΟΥΔΑΚΗΣ",68
"34474"," Κύριοι συνάδελφοι, σας παρακαλώ! Το Προεδρείο κάνει καλά τη δουλειά του.
(Θόρυβος στην Αίθουσα)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34475"," Δώστε του τον λόγο για ένα λεπτό να απαντήσει, κυρία Πρόεδρε.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"34476"," Όχι, δεν θα δώσω τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34477"," Κυρία Πρόεδρε, στο τέλος της διαδικασίας ζητώ τον λόγο για ένα λεπτό.","ΜΑΝΟΥΣΟΣ ΒΟΛΟΥΔΑΚΗΣ",68
"34478"," Όχι, κύριε Βολουδάκη. 
Έχετε τον λόγο, κύριε Τσούκαλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34479"," Κυρίες και κύριοι συνάδελφοι, η ελληνική κοινοβουλευτική δημοκρατία και η σύγχρονη ελληνική πολιτική ιστορία έχει αποφανθεί για το ισοζύγιο λειτουργίας και συμπεριφοράς του Ελευθερίου Βενιζέλου, τοποθετώντας τον αδριάντα του, μαζί με τον άλλο εκπρόσωπο του Κοινοβουλευτισμού, τον Χαρίλαο Τρικούπη, στο προαύλιο της Βουλής. Πέραν αυτού, δεν χρειάζεται να ασχοληθεί κανένας άλλος με όλα όσα ακούστηκαν. 
Κυρίες και κύριοι συνάδελφοι, γνήσιος εκπρόσωπος των αρχών του διαφωτισμού και του φιλελευθερισμού, σε μια πολύ δύσκολη περίοδο, ταραχώδη περίοδο, για την Ευρώπη και κυρίως για την Ελλάδα, ο Ελευθέριος Βενιζέλος άφησε το ανεξίτηλο αποτύπωμά του στην ελληνική πολιτική ιστορία. 
Επειδή ακριβώς προνόησα τις ομιλίες όλων των συναδέλφων, όσον αφορά την καταγραφή, την περιγραφή όλων των πτυχών της λειτουργίας και της ιστορίας του Ελευθερίου Βενιζέλου, επέλεξα κάτι ιδιαίτερο. Επέλεξα να ασχοληθώ με το ανάτυπο αυτό το οποίο εξέδωσε το Ίδρυμα της Βουλής, μία ιστορική ομιλία του Ελευθερίου Βενιζέλου, στις 13 Μαρτίου 1931, στην Αίθουσα της Βουλής, με τίτλο «Περί Δημοκρατίας». Ήταν εξήντα επτά ετών. Τη συζήτηση την προκάλεσε ο ίδιος και υπαγορεύθηκε από τις αιτιάσεις της αντιπολίτευσης περί αυταρχισμού και ότι δεν άφηνε στους συναδέλφους του την απαιτούμενη πρωτοβουλία και ότι επομένως με τη συμπεριφορά του νόθευε το κοινοβουλευτικό πολίτευμα. 
Στην αγόρευσή του καλείται να απαντήσει σε αιτιάσεις για αντιδημοκρατική συμπεριφορά. Προκειμένου να καταδείξει ότι οι μομφές που είχαν εξαπολυθεί εναντίον του, στερούνταν επαρκούς δικαιολόγησης, θεώρησε σκόπιμο να ανατάμει τον πολιτικό του βίο, ο οποίος και αναιρεί τη σχετική υπόνοια. Αναφέρθηκε στην Πολιτεία της Κρήτης, στον τρόπο διοίκησης στην Ελλάδα, στην αντιμετώπιση των δυσχερειών που προήλθαν από τον εθνοκτόνο διχασμό. Αναφέρθηκε για τη λειτουργία του σε όλες τις κυβερνήσεις που άσκησαν εξουσία και στην αδιαμφισβήτητη επικράτησή του στις εκλογές του 1928.
Κατ’ αυτόν τον τρόπο, προχώρησε αρχικά σε μία εκτενή αυτοπροσωπογραφία, όπως ακριβώς προανέφερα. Εκτείνεται, όμως, σε μία εξομολόγηση για τα όρια και το περιεχόμενο του κοινοβουλευτισμού. Σε αυτό το πλαίσιο, προκειμένου να υλοποιηθούν οι απόψεις του για τον κοινοβουλευτισμό και εν γένει για τη δημοκρατία, τείνει να οπλιστεί με πνεύμα μετριοπάθειας και με διάθεση διαλόγου. 
Όλη η αγόρευσή του φέρει τη σφραγίδα αυτής της πρόθεσης. Παράλληλη, εντούτοις, φροντίδα του αποτελεί η διαφύλαξη του κύρους του Κοινοβουλίου. Η ελεύθερη έκφραση των απόψεων και των σκέψεων κάθε μέλους του, η απρόσκοπτη και η άμεση διεξαγωγή της συζήτησης επί των επερωτήσεων, η μεταβολή της κυβερνητικής ακόμη στάσης, οσάκις κριθεί τούτο σκόπιμο, συνθέτουν τις παραμέτρους του απόλυτου σεβασμού της Βουλής. 
Κυρίες και κύριοι συνάδελφοι, η συγκεκριμένη ομιλία εκφωνήθηκε σε μία περίοδο, τηρουμένων των αναλογιών, παρόμοια με τη σημερινή με την έννοια ότι από το 1928 έχει ξεσπάσει η κρίση και το 1931 βρισκόμαστε στον πυρήνα εκείνης της κρίσης με όλα τα συμπαρομαρτούντα, και την οικονομική και την πολιτική και την κοινωνική κρίση. 
Ορισμένα αποσπάσματα απ’ αυτήν την ομιλία θα επαναλάβω: «Το κοινοβουλευτικόν πολίτευμα, κύριοι Βουλευταί, είναι το άριστον των πολιτευμάτων απ’ όσα μέχρι τούδε κατόρθωσεν ο άνθρωπος να επινοήσει δια το δυσχερέστερον αυτόν έργον της διακυβερνήσεως των λαών. Αλλά ενώ είναι άριστον, έχει πλείστα ελαττώματα.». Όπως είχε πει και ο Τσώρτσιλ, η κοινοβουλευτική δημοκρατία συνιστά ένα ελαττωματικό πολίτευμα, αλλά υπερέχει σε όλα τα άλλα. 
Στη συνέχεια περιγράφει το προφίλ του κυβερνήτη: «Είμαι ισχυρός κυβερνήτης, όχι όμως άνθρωπος της πυγμής. Ως αυταρχισμός νοείται η τάση για την επιβολή της θέλησης ενός ατόμου, έστω και αν τηρούνται τα κοινοβουλευτικά προσχήματα. Όλα αυτά τα ελαττώματα, κύριοι Βουλευταί, γίνονται η αιτία, ώστε το κοινοβουλευτικό πολίτευμα» –προσέξτε παρακαλώ- «εις πλείστας χώρας να εκπίπτει εις τη συνείδηση των λαών, οι οποίοι εκάστοτε έχουν υπ’ όψιν αυτών τα παρόντα κακά και λησμονούν όσα τους εδίδαξεν η πείρα. Το ότι είμαι κυβερνήτης καθ’ όλην την έκταση της λέξεως, αυτό θεωρείται αμάρτημα, αυτό θεωρείται ασυμβίβαστο προς την έννοια του κοινοβουλευτισμού και επομένως, το να είμαι ένας άνθρωπος ο οποίος έχων την εμπιστοσύνη της χώρας, την εμπιστοσύνη του Κοινοβουλίου, εννοώ να ασκώ αρχήν δεχόμενος ελευθέρως πάσα συζήτηση, έτοιμος να ανταλλάξω σκέψεις με καθέναν, έτοιμος να προσπαθήσω να πεισθώ, εάν αν είναι δυνατόν, να μεταβάλω γνώμην, αλλά και αποφασισμένος, εφόσον δεν μεταπειστώ, να επιβάλω τας ειδικάς μου αντιλήψεις μου. Αυτό, κατά τους αντιπάλους μου, αποτελεί τον αυταρχισμόν και αυτό, κατ’ εμέ, αποτελεί το κοινοβουλευτικό πολίτευμα, από το οποίο κάθε παρέλκυσις αποτελεί νόθευσις του κοινοβουλευτικού πολιτεύματος.». 
Συνεχίζει: «Δυσαρεστώ σήμερον τη μία τάξιν και αύριον την άλλην, τάξεις δε πολυαριθμοτάτας και είναι ενδεχόμενο εις το τέλος της τετραετίας να μην επιδοκιμαστώ από τον ελληνικό λαό. Θα καταθέσω τότε αμέσως την αρχήν, αλλά θα σας παραδώσω εν κράτος το οποίο και εξωτερικώς θα κατέχει θέση ασυγκρίτως καλλιτέραν και σταθεροτέραν από εκείνην την οποίαν είχε προ τεσσάρων ετών και εσωτερικώς να έχει εμπεδωμένη την τάξη και το κύρος της αρχής και του νόμου».
Άφησα προς το τέλος την περιγραφή που θεωρώ ότι είναι πολύ σημαντική, την άποψή του για το ποια πρέπει να είναι τα στοιχεία ενός πολιτικού ηγέτη: «Σταθερότητα στις στρατηγικές και ευελιξία στις τακτικές επιλογές, ορθή κατά το πλείστον πρόγνωση των επικείμενων εξελίξεων, δυναμική προσαρμογή στις μεταλλαγές του πολιτικού σκηνικού, ταχύτητα στη λήψη και την εκτέλεση των πολιτικών αποφάσεων, φροντίδα για τη μακροπρόθεσμη καθιέρωση εικόνας κύρους και αξιοπιστίας».
Αυτή ήταν η εικόνα του Ελευθερίου Βενιζέλου για το κοινοβουλευτικό πολίτευμα. Ήταν η κλασική εικόνα του φιλελευθερισμού εκείνης της εποχής. Οι παρακαταθήκες του είναι αυτές και σας συμβουλεύω να διαβάσετε όλοι αυτό το ανάτυπο μαζί με τα άλλα δύο ανάτυπα, που υπάρχουν στον ίδιο τόμο, για την εκπαιδευτική μεταρρύθμιση, αλλά και για την αγροτική μεταρρύθμιση.
Ευχαριστώ πολύ.
(Χειροκροτήματα)","ΝΙΚΟΛΑΟΣ ΤΣΟΥΚΑΛΗΣ",520
"34480"," Ο κ. Σπυρίδων Χαλβατζής εκ μέρους του Κομμουνιστικού Κόμματος έχει τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34481"," Ευχαριστώ, κυρία Πρόεδρε. 
Ο Ελευθέριος Βενιζέλος υπήρξε ο πιο σημαντικός και ικανός πολιτικός εκπρόσωπος της αστικής τάξης στην Ελλάδα. Στο επίπεδο της εξωτερικής πολιτικής ο Βενιζέλος ταυτίστηκε με τη μεγάλη ιδέα, τη διεύρυνση της εσωτερικής αγοράς και την ένταξη εντός εθνικών κρατικών ορίων των ελληνόφωνων οικονομικών κέντρων που έως τότε βρίσκονταν εκτός, ιδιαίτερα στη Μικρά Ασία. 
Πίσω από το ιδεολογικό προπαγανδιστικό περίβλημα, περί απελευθέρωσης των σκλαβωμένων αδελφών βρίσκονταν η επιδίωξη της συγκρότησης ενός ισχυρού ελληνικού καπιταλιστικού κράτους, με αναβαθμισμένο ρόλο στην ιμπεριαλιστική πυραμίδα και ειδικά στην ευρύτερη περιοχή των Βαλκανίων και της Εγγύς Ανατολής.
 Ο ρόλος αυτός επιδιώχθηκε μέσα από τους βαλκανικούς πολέμους, καθώς και από τον Α΄ Παγκόσμιο Πόλεμο. Στις επιδιώξεις αυτές εντάσσονταν, επίσης, μεταξύ άλλων, η πάση θυσία στοίχιση με τον ιμπεριαλιστικό συνασπισμό της Entente που περιελάμβανε τη δημιουργία της κυβέρνησης της Θεσσαλονίκης ενάντια στη βασιλική κυβέρνηση της Αθήνας, που συν τοις άλλοις στοίχισε το ναυτικό αποκλεισμό της Ελλάδας από τους «συμμάχους» τον θάνατο χιλιάδων από την πείνα και τις αρρώστιες, τον βομβαρδισμό της πρωτεύουσας και άλλα. 
Στοίχισε, επίσης, τη συμμετοχή με είκοσι τρείς χιλιάδες πεντακόσιους Έλληνες στρατιώτες στη διεθνή αντικομουνιστική εκστρατεία, κατά της νεαρής σοβιετικής εξουσίας το 1919. Τη διεξαγωγή της μικρασιατικής εκστρατείας που κατέληξε στη καταστροφή, το θάνατο και την προσφυγοποίηση εκατοντάδων χιλιάδων ανθρώπων. 
Στο επίπεδο της εσωτερικής πολιτικής ο Βενιζέλος προχώρησε σε εκτεταμένους εκσυγχρονισμούς, στη νομοθεσία, στην εκπαίδευση, στη διοίκηση κ.λπ., ώστε να ανταποκρίνονται στις ανάγκες της διευρυμένης καπιταλιστικής παραγωγής. 
Ο Βενιζέλος ν δίστασε να λάβει ακόμα και μέτρα, τα οποία προκάλεσαν αντιδράσεις από μερίδα των καπιταλιστών που μπροστά στα βραχυπρόθεσμα οφέλη τους δεν έβλεπαν σε βάθος χρόνου. Είναι χαρακτηριστική η απάντηση του Βενιζέλου στους εργοδότες που αντιδρούσαν στη λεγόμενη φιλεργατική του νομοθεσία. «Κύριοι, αν δεν κάνουμε σήμερα τας νομίμους υποχωρήσεις εις τους εργαζόμενους, αύριον θα μας πάρουν με επανάστασην πολύ περισσότερα». 
Ανάλογα κίνητρα βρίσκονταν κατά τον ίδιο και πίσω από τις λεγόμενες φιλοαγροτικές μεταρρυθμίσεις, τη διανομή γης .κ.λπ.. Η ενίσχυση και σταθερότητα της εξουσίας της αστικής τάξης συνολικά ήταν ο γνώμονας που υπαγόρευε, όταν αυτό χρειαζόταν, τη συνεννόηση ή ακόμα και τη στήριξη της Βασιλείας παρά τις όποιες αντιθέσεις και τις εκάστοτε συγκρούσεις που είχε με το Παλάτι. Δίπλα βέβαια στο καρότο των μεταρρυθμίσεων υπήρξε και το μαστίγιο της καταστολής κατά του ταξικού εργατικού κινήματος και του ΚΚΕ που την εποχή εκείνη έλαβε πρωτόγνωρες διαστάσεις. 
Επί Βενιζέλου συγκροτήθηκε η διεύθυνση ειδικής ασφάλειας το 1929. Επανήλθε ο θεσμός των επιτροπών ασφαλείας το 1931. Επιτροπές ασφαλείας, οι οποίες είχαν οργιάσει επί παγκαλικής δικτατορίας. Απαγορεύθηκε το δικαίωμα της απεργίας στους δημόσιους υπαλλήλους. Περιορίστηκε η ελευθερία του Τύπου. Απαγορεύθηκε και τυπικά, γιατί βρισκόταν συνεχώς υπό δίωξη, ο «ΡΙΖΟΣΠΑΣΤΗΣ». Διαλύθηκε η Ένωση Νομικών, γιατί αποκάλυψε τα βασανιστήρια που γίνονταν στους κομμουνιστές κρατούμενους στις φυλακές Αβέρωφ.  Και βεβαίως, υπήρξε και το περιβόητο ιδιώνυμο, νόμος που ποινικοποιούσε ακόμα και τη σκέψη. Με το ιδιώνυμο διώχθηκαν χιλιάδες αγωνιστές, όχι μόνο κουμουνιστές, αλλά και άλλοι προοδευτικοί άνθρωποι, αγωνιζόμενοι εργάτες, ακόμα και οπαδοί του κόμματος των φιλελευθέρων. Δεκάδες σωματεία, ομοσπονδίες, εργατικά κέντρα διαλύθηκαν. Οι εκπαιδευτικοί διώχθηκαν για τα φρονήματά τους, απολύθηκαν από τους δουλειές τους. 
Τη διεθνή κατακραυγή προκάλεσε η καταδίκη σε θάνατο δύο κομμουνιστών φαντάρων το 1930, επειδή αντέδρασαν στο ξυλοκόπημά τους. 
Ανάμεσα σε εκείνους που ύψωσαν φωνή διαμαρτυρίας ήταν και ο Άλμπερτ Αϊνστάιν, αναγκάζοντας εν τέλει την Κυβέρνηση Βενιζέλου να υποχωρήσει. Βεβαίως, όλα αυτά η Χρυσή Αυγή και σήμερα τα επικροτεί και έδειξε για άλλη μια φορά από τη μία, την αντικομουνιστική της υστερία και από την άλλη, την απεριόριστη ευγνωμοσύνη της στο δικτάτορα Μεταξά. Επιβεβαιώνει το ρόλο και τη θέση της σαν εκπρόσωπος του φασισμού και του ναζισμού. Άξιος ο μισθός της! 
Ο Ελευθέριος Βενιζέλος δεν είχε ενδοιασμούς γύρω ακόμα και από την απομάκρυνση των αστικών κοινοβουλευτικών τύπων, αν αυτό το επέβαλλαν τα διαχρονικά ζωτικά συμφέροντα της αστικής τάξης. 
Σε αυτά τα χνάρια τρία χρόνια αργότερα φιλελεύθεροι και λαϊκοί, κεντροαριστεροί και κεντροδεξιοί έδιναν ψήφο εμπιστοσύνης και ανοχής στο μετέπειτα δικτάτορα Μεταξά. Στα τελευταία του ο Ελευθέριος Βενιζέλος είπε και «Ζήτω ο Βασιλεύς». 
Πάντως, με όλη του τη ζωή ο Ελευθέριος Βενιζέλος απέδειξε ότι υπήρξε ο πιο σημαντικός και ικανός εκπρόσωπος της αστικής τάξης στην Ελλάδα. 
Ευχαριστώ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"34482"," Ευχαριστούμε, κύριε Χαλβατζή.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα επτά μαθητές και μαθήτριες και πέντε εκπαιδευτικοί-συνοδοί τους από το Ιδιωτικό Γενικό Λύκειο «Εκπαιδευτήρια Γείτονα». 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Χρήστος Αηδόνης εκ μέρους της oμάδας των Ανεξάρτητων Βουλευτών.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34483"," Κυρίες και κύριοι συνάδελφοι, ένα βλέμμα στο παρελθόν είναι αρκετό για να διακρίνουμε εύκολα μέσα στη δίνη της ιστορίας την ανεξίτηλη εικόνα ενός πραγματικά μεγάλου ηγέτη, που δίκαια χαρακτηρίστηκε ως Εθνάρχης, του Ελευθέριου Βενιζέλου. Ήταν ένα εμπνευσμένος ηγέτης που κατόρθωσε με τις μοναδικές του ικανότητες να αλλάξει τη μοίρα του ελληνικού λαού.
Η Ελλάδα του 1910 από μια φτωχή, ταπεινωμένη και φοβισμένη χώρα μέσα σε μια δεκαετία αποκτά διεθνές κύρος και εξελίσσεται σε έναν ισχυρό περιφερειακό παράγοντα. Το όραμα της εθνικής αναγέννησης και ολοκλήρωσης αποτελεί μια απτή πραγματικότητα που αναγνωρίζεται από όλους τους Έλληνες που διακρίνουν μέσα στα βάθη της ιστορικής μας διαδρομής τη μοναδική του προσφορά στην συγκρότηση του ελληνικού κράτους.
Η ελληνική ανόρθωση ήταν ένας στόχος που κατακτήθηκε μέσα από τη διορατικότητα, τις στρατηγικές επιλογές, τον μοναδικό ρεαλισμό και τον έντονο ιδεαλισμό που τον διέκρινε. Σήμερα αποτελεί ένα σύμβολο, ένα μύθο, ένα πρότυπο για εμάς, όπως και για τις προηγούμενες γενεές, αλλά και για αυτούς που θα ακολουθήσουν, μια και η ιστορία τον έχει κατατάξει στους πιο σημαντικούς ηγέτες του ελληνικού λαού. 
Απέδειξε πόσο σημαντική είναι για ένα λαό η παρουσία ενός ηγέτη μέσα σε στιγμές πρωτόγονης αστάθειας και αβεβαιότητας που κυριαρχούσαν τη στιγμή που κλήθηκε να υπερασπίσει τα συμφέροντα της Ελλάδας και των Ελλήνων. Πόσο σημαντικό είναι ο πολιτικός ρεαλισμός να μην οδηγεί σε ενδοτικές επιλογές, αλλά σε αποφάσεις που ενισχύουν τα συμφέροντα της χώρας σου. Πόσο σημαντικό είναι για την επιβίωση ενός λαού το όραμα και η συλλογική συστράτευση γύρω από εθνικούς στόχους. 
Η πολιτική του αποκαθήλωση μέσα από την ανήθικη προπαγάνδα των αντιπάλων του μας έχει διδάξει πόσο κοστίζει η δημαγωγία και ο λαϊκισμός όπως επίσης, μας ανέδειξε την αξία της δημιουργικής και δημοκρατικής διακυβέρνησης που ισχυροποιεί το κράτος δικαίου.
Ως επίλογο, θα ήθελα να θυμίσω ότι ήταν ένας ηγέτης που δεν φλυάρησε ποτέ για τα εσωτερικά δρώμενα όποτε εκπροσώπησε τα συμφέροντα της πατρίδας του σε όλες τις παρουσίες του στη διπλωματική σκηνή εκτός συνόρων. 
Εκατόν πενήντα χρόνια μετά τη γέννηση του Ελευθέριου Βενιζέλου νιώθω απλά υπερήφανος που γεννήθηκα σε μια ελεύθερη και δημοκρατική πατρίδα για την οποία συνέβαλε αποφασιστικά στη θεμελίωσή της και μπορώ να πω ότι νιώθω υπερήφανος που σήμερα από αυτό εδώ το Βήμα μπορώ να έχω τη δική μου άποψη, αλλά να δίνω και το δικαίωμα της διαφορετικότητας σε όποιον έχει μια άλλη άποψη, γιατί αυτό είναι η δημοκρατία. 
(Χειροκροτήματα)","ΧΡΗΣΤΟΣ ΑΗΔΟΝΗΣ",7
"34484"," Ευχαριστούμε, κύριε Αηδόνη. 
Τον λόγο έχει ο κ. Βασίλειος Κεγκέρογλου, Υφυπουργός Εργασίας, Κοινωνικής Ασφάλισης και Πρόνοιας εκ μέρους της Κυβέρνησης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34485"," Κυρίες και κύριοι συνάδελφοι,  αποτελεί ιδιαίτερα τιμή για μένα -και για όλους όσους μίλησαν- να μιλώ –εγώ προσωπικά εκ μέρους της Κυβέρνησης- για τα εκατόν πενήντα χρόνια από τη γέννηση ενός μεγάλου ηγέτη.
Ο Ελευθέριος Βενιζέλος, ο μεγάλος ηγέτης, ο επιστήμονας, ο επαναστάτης, ο πολιτικός, ο Εθνάρχης είναι ο πιο σημαντικός πολιτικός της νεότερης ιστορίας. Αυτό είναι κοινή πεποίθηση με ελάχιστες εξαιρέσεις. Αυτό διαπιστώθηκε και σήμερα στην Αίθουσα αυτή, ακόμα και από εκπροσώπους κομμάτων που παραδοσιακά ήταν απέναντι. 
Ο επιστήμονας Ελευθέριος Βενιζέλος αναγορεύτηκε σε διδάκτορα νομικής το 1886 με βαθμό «Άριστα». Ταυτόχρονα, όμως, ο πατριώτης Ελευθέριος Βενιζέλος πήρε ενεργά μέρος σε όλες τις επαναστάσεις για την απελευθέρωση της Κρήτης από τους Τούρκους. 
Γρήγορα τον κέρδισε η πολιτική, στην οποία κυριάρχησε για μισό αιώνα, μέχρι το 1936. Ανήκε στην παράταξη των Φιλελευθέρων, το κόμμα των ξυπόλυτων όπως ήταν γνωστό στην Κρήτη, επειδή το υποστήριζαν οι λαϊκές τάξεις του νησιού. Στην πολιτική σκηνή της Ελλάδας βρέθηκε ύστερα από τις πρωτοβουλίες του Στρατιωτικού Συνδέσμου το 1909. 
Ο Ελευθέριος Βενιζέλος ίδρυσε το Κόμμα Φιλελευθέρων, διετέλεσε επτά φορές Πρωθυπουργός και συνέδεσε το όνομά του με το όραμα της Μεγάλης Ελλάδας, με τον εκσυγχρονισμό του κράτους και με όλες τις μεγάλες και σημαντικές μεταρρυθμίσεις, τον ευρωπαϊκό προσανατολισμό της εξωτερικής πολιτικής, την πολιτική επιλογή της σύμπραξης με εκείνες στις ευρωπαϊκές χώρες που έδιναν έμφαση στη δημοκρατία. 
Δημιούργησε το Σύνταγμα του 1911. 
Οικοδόμησε τους θεσμούς ενός σύγχρονου κράτους. 
Δημιούργησε ένα αξιόμαχο στράτευμα. Η αποφασιστική συμβολή που είχε για την ένωση της Κρήτης με την Ελλάδα αναγνωρίζεται από όλους. 
Δεν δίστασε να έρθει σε ρήξη με το θεσμό της βασιλείας, όταν το απαίτησαν τα εθνικά θέματα, όπως επίσης, και για τις αντισυνταγματικές παρεμβάσεις του Βασιλιά στα δημοκρατικά και εκλογικά πράγματα της χώρας. 
Οργάνωσε τα εργασιακά στη χώρα μας. Δημιούργησε το θεσμικό πλαίσιο για το συνδικαλισμό και την προστασία των δικαιωμάτων των εργαζομένων: αποζημιώσεις για τα εργατικά ατυχήματα, συλλογικές συμβάσεις, επιθεώρηση εργασίας. 
Πραγματοποίησε την εκπαιδευτική μεταρρύθμιση. 
Πραγματοποίησε τη μεγάλη αγροτική μεταρρύθμιση με την αναδιανομή των τσιφλικιών, ενώ συγκρότησε το Υπουργείο Γεωργίας. 
Στήριξε την καλύτερη δυνατή οργάνωση της εγκατάστασης του ενάμισι εκατομμυρίου και πλέον προσφύγων Μικρασιατών στη μητέρα πατρίδα, ενώ συνετέλεσε αποφασιστικά στην επιτυχή ενσωμάτωσή τους στον εθνικό κορμό. 
Ίδρυσε το Υπουργείο Περιθάλψεως, το μετέπειτα Υπουργείο Υγείας. 
Πάντα, όμως, κυρίες και κύριοι συνάδελφοι,  πρέπει να τονίζουμε ιδιαίτερα για τη νέα γενιά ότι ήταν ο δημιουργός της Νέας Ελλάδας. Πικράθηκε για τα αποτελέσματα των εκλογών του 1920 που οδήγησαν στις μετέπειτα γνωστές εξελίξεις που συνετέλεσαν στην Μικρασιατική Καταστροφή, αλλά δεν δίστασε να διαπραγματευτεί με αξιοπρέπεια τη Συνθήκη της Λωζάνης. 
Σήμερα που η ελληνική κοινωνία, ολόκληρη η χώρα, προσπαθεί να πετύχει την κοινωνική και οικονομική ανάκαμψη, ύστερα από έξι χρόνια συνεχόμενης ύφεσης, η προσωπικότητα του Ελευθέριου Βενιζέλου, του Εθνάρχη μας, μας δίνει κουράγιο, μας εμψυχώνει και μας δείχνει τον δρόμο για την ανάγκη διασφάλισης ευρωπαϊκών στηριγμάτων και συμμαχιών της χώρας. 
Τονίζω ιδιαίτερα αυτήν την παράμετρο γιατί και σήμερα κάποιοι, ευτυχώς πολύ λίγοι, επιμένουν και μέσα στη Βουλή στο ίδιο μήκος κύματος με τους τότε λαϊκιστές κατά την ηπιότερη έκφραση.
Ναι, ο Ελευθέριος Βενιζέλος πέτυχε όλα εκείνα για τα οποία θα μιλούν πολλές γενιές και βέβαια η ιστορία διαχρονικά. Ιδιαίτερα σ’ αυτή την περίοδο που οι συγκρούσεις ανάμεσα σε κράτη, ανάμεσα σε λαούς, που οι εμφύλιες συρράξεις είναι σχεδόν κοντά μας, χρειαζόμαστε ασφαλή πορεία με σαφή ευρωπαϊκό προσανατολισμό χωρίς αμφισημίες, με εθνική αξιοπρέπεια για την οικονομική και κοινωνική ανάκαμψη.
Κυρίες και κύριοι, αυτό που κυρίως, όμως, χρειαζόμαστε είναι να διαμορφώσουμε τις καλύτερες δυνατές συνθήκες, μία καλύτερη προοπτική για τη νέα γενιά και ο Ελευθέριος Βενιζέλος με τα διδάγματά του μπορεί να μας βοηθήσει και σήμερα σε αυτό.
Ευχαριστώ.
(Χειροκροτήματα)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34486"," Ευχαριστούμε κι εμείς.
Κυρίες και κύριοι συνάδελφοι, ολοκληρώθηκε η αναφορά μας στον Ελευθέριο Βενιζέλο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34487"," Εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Κύρωση της Πράξης Νομοθετικού Περιεχομένου \""Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του\"" (Α΄ 136) και άλλες διατάξεις».
Η Διάσκεψη των Προέδρων αποφάσισε στη συνεδρίασή της της 9ης Οκτωβρίου 2014 τη συζήτηση του νομοσχεδίου σε μία μόνο συνεδρίαση.
Από την Κοινοβουλευτική Ομάδα του ΠΑΣΟΚ ορίζεται ειδικός αγορητής ο Βουλευτής κ. Μιχάλης Κασσής. Από την Κοινοβουλευτική Ομάδα των Ανεξάρτητων Ελλήνων ορίζεται ειδικός αγορητής ο Βουλευτής κ. Νικόλαος Νικολόπουλος και Κοινοβουλευτικός Εκπρόσωπος ο Βουλευτής κ. Γαβριήλ Αβραμίδης. Από την Κοινοβουλευτική Ομάδα της Χρυσής Αυγής ορίζεται ειδικός αγορητής ο Βουλευτής κ. Αρτέμιος Ματθαιόπουλος και Κοινοβουλευτικός Εκπρόσωπος ο Βουλευτής κ. Ηλίας Παναγιώταρος. Από την Κοινοβουλευτική Ομάδα της Δημοκρατικής Αριστεράς ορίζεται ειδική αγορήτρια η Βουλευτής κ. Ασημίνα Ξηροτύρη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34488"," Κυρία Πρόεδρε, έχουμε καμμία πληροφορία για τον χρόνο διεξαγωγής της ονομαστικής ψηφοφορίας;","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"34489"," Θα μιλήσουν ένας-δύο εισηγητές, ώσπου να συγκεντρωθούν οι συνάδελφοι και θα αρχίσει η ονομαστική ψηφοφορία.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ενημερώθηκαν για την ιστορία του κτιρίου και τον τρόπο οργάνωσης και λειτουργίας της Βουλής και ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ», τριάντα μέλη από το πρόγραμμα «ΙΑΣΩΝ» του Ελληνικού Κέντρου Ψυχικής Υγείας, από την Ένωση Γονέων Σικιαριδείου Ιδρύματος, καθώς και από το Κέντρο Ημέρας Ενηλίκων.
Η Βουλή τούς καλωσορίζει.
(Χειροκροτήματα από όλες τις πτέρυγες)
Τον λόγο έχει ο εισηγητής της Νέας Δημοκρατίας κ. Ιωάννης Καράμπελας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34490"," Ευχαριστώ πολύ, κυρία Πρόεδρε.
Κυρίες και κύριοι Βουλευτές, με την υποπαράγραφο Ε.2 της παραγράφου Ε του πρώτου άρθρου του ν. 4093/2012 συστάθηκε η θέση του Γενικού Γραμματέα Εσόδων, ο οποίος επιλέγεται και διορίζεται με πενταετή θητεία μετά από απόφαση του Υπουργικού Συμβουλίου. Πρόκειται για τη σημαντικότερη θεσμική αλλαγή στη φορολογική διοίκηση τα τελευταία χρόνια. Η θέση του Γενικού Γραμματέα Εσόδων μπορεί να αποτέλεσε μνημονιακή μας υποχρέωση, αλλά ήρθε να καλύψει μία πάγια ανάγκη της φορολογικής διοίκησης για την εξασφάλιση της συνέχειας και της αποτελεσματικότητάς της.
Η φορολογική δικαιοσύνη και η φορολογική ισότητα αποτελούν τα πρωταρχικά και τα απαραίτητα συστατικά για να οικοδομηθεί η φορολογική συνείδηση στον πολίτη. Η χρονική διάρκεια της θητείας του κρίθηκε απαραίτητη ώστε να υπάρχει μόνιμο στέλεχος σε μία τέτοια νευραλγική θέση και να μην εξαρτάται ούτε από ανασχηματισμούς, ούτε από αλλαγές κυβερνήσεων.
Για τον πρόωρο, όμως, τερματισμό της θητείας του, ο νόμος προέβλεπε τις εξής περιπτώσεις: πρώτον, την παραίτησή του, δεύτερον, την εισήγηση της αντικατάστασής του από τον Υπουργό Οικονομικών, λόγω μη επίτευξης των ποιοτικών και ποσοτικών στόχων που είχαν τεθεί κατά τον διορισμό του, αλλά αυτό δεν μπορούσε να γίνει σε καμμία περίπτωση πριν την παρέλευση δύο ετών από την τοποθέτησή του, τρίτον, την επιβολή εναντίον του ποινών που προβλέπονται στο Δημοσιοϋπαλληλικό Κώδικα, όπως η έκδοση εντάλματος σύλληψης, αυτοδίκαιη ή δυνητική θέση ή αργία κ.λπ. και, τέταρτον, την εισήγηση από πλευράς του Υπουργείου Οικονομικών της αντικατάστασής του για αδυναμία άσκησης των καθηκόντων του λόγω ασθενείας.
Ο πρώτος Γενικός Γραμματέας ήταν, ως γνωστόν, ο κ. Χάρης Θεοχάρης, ο οποίος και παραιτήθηκε στις αρχές Ιουνίου του τρέχοντος έτους. Λίγες ημέρες μετά την αποδοχή της παραίτησής του, ανέλαβε τα καθήκοντα, ως γνωστόν, η νέα Γενική Γραμματέας Δημοσίων Εσόδων, η κ. Κατερίνα Σαββαΐδου.
Στο υπάρχον θεσμικό πλαίσιο, όμως, δεν υπήρχε ρητή διάταξη για την αναπλήρωση του Γενικού Γραμματέα Εσόδων σε περίπτωση πρόωρης λήξης της θητείας του. Το ζήτημα της πρόωρης αντικατάστασής του ρυθμίστηκε εκτάκτως με πράξη νομοθετικού περιεχομένου, προκειμένου να συνεχιστεί απρόσκοπτα το έργο της φορολογικής διοίκησης.
Θυμίζω ότι από τις 5 έως τις 10 Ιουνίου του 2014, διάστημα κατά το οποίο και η ορίστηκε η νέα γραμματέας, υπήρξε αναστολή χορήγησης φορολογικών πιστοποιητικών μέσω του συστήματος TAXIS. Έρχεται, λοιπόν, το σχέδιο νόμου που συζητούμε σήμερα να κυρώσει την πράξη νομοθετικού περιεχομένου, προσθέτοντας στο πρώτο άρθρο του ν. 4093/2012 ότι «σε περίπτωση πρόωρης λήξης της θητείας του Γενικού Γραμματέα Δημοσίων Εσόδων ορίζεται, με απόφαση του Υπουργού Οικονομικών, ένας από τους προϊσταμένους της Γενικής Διεύθυνσης της Γενικής  Γραμματείας Δημοσίων Εσόδων ως αναπληρωτής για το χρονικό διάστημα από τη λήξη της θητείας τον μέχρι το διορισμό του διαδόχου του».
Σχετικά με την παραίτηση του πρώην γενικού γραμματέα και το θόρυβο που την ακολούθησε, δεν νομίζω πως υπάρχει η παραμικρή αμφιβολία ότι για δυόμισι χρόνια ο πρώην γενικός γραμματέας δεν είχε την πλήρη ελευθερία να σχεδιάσει τη στρατηγική του και να υλοποιήσει τους στόχους του. Υπήρξε ελευθερία να μεταφέρει πιστώσεις από τον ένα κωδικό στον άλλον των υπηρεσιών και των φορέων της γενικής γραμματείας, ενώ ήταν υπεύθυνος και των συμβάσεων για τα έργα υπηρεσιών και των φορέων που υπάγονται στη γενική γραμματεία μέχρι του ποσού των 5 εκατομμυρίων ευρώ.
Μάλιστα, στο τέλος του 2013, με απόφαση του Υπουργού Οικονομικών, ενισχύθηκε με εκατόν εβδομήντα δύο επιπλέον αρμοδιότητες, από την απόφαση παράτασης προθεσμιών που ορίζονται από την υποβολή φορολογικών δηλώσεων για ολόκληρη τη χώρα μέχρι τον ορισμό του τύπου και του περιεχομένου των δηλώσεων, των στοιχείων που υποβάλλονται σ’ αυτές και του τρόπου υποβολής τους.
Κυρίες και κύριοι Βουλευτές, είναι αναγκαία η ανεξαρτησία της φορολογικής διοίκησης, αλλά όταν έρχεται σε πλήρη αντίθεση με το λαϊκό αίσθημα, τότε υπάρχει πρόβλημα. Κάποιος δεν έκανε καλά τη δουλειά του και έπρεπε να αναλάβει τις ευθύνες του. Ποιος μπορεί να δεχθεί ότι στον ΕΝΦΙΑ έγιναν σε τέσσερις χιλιάδες οικισμούς λάθη; Υπήρξε προχειρότητα στον σχεδιασμό του φόρου ακινήτων, αλλά προχειρότητα και στην επικοινωνιακή του αντιμετώπιση, αφού η έκδοση του φόρου κατέληξε πραγματικά σε φιάσκο, τη στιγμή που η συντριπτική πλειοψηφία των πολιτών θα πληρώσει φόρο 15% με 20% μικρότερο σε σχέση με το χαράτσι.
Φυσικά, δεν θα πρέπει να μηδενίσουμε και την προσφορά του προηγούμενου γραμματέα εσόδων στη φορολογική διοίκηση, καθώς τα δύο τελευταία χρόνια έγιναν σημαντικά βήματα για τον εκσυγχρονισμό της. Τα ποσοστά των φορολογικών εσόδων αυξήθηκαν, ενώ είναι χαρακτηριστικό ότι πέρυσι από τα πεντέμισι εκατομμύρια φορολογικές δηλώσεις, μόνο οι είκοσι χιλιάδες υπεβλήθησαν χειρόγραφα στις κατά τόπους εφορίες.
Το σχέδιο νόμου που έχει έλθει προς επεξεργασία και ψήφιση στην επιτροπή αποτελείται συνολικά από τρία άρθρα.
Με το πρώτο άρθρο κυρώνεται η πράξη νομοθετικού περιεχομένου, με την οποία αναπληρώθηκε το κενό στη θέση του Γενικού Γραμματέα Εσόδων. 
Με την ευκαιρία αυτή θα ήθελα να ευχηθώ στην κ. Σαββαΐδου «καλή επιτυχία στα καθήκοντά της και εξάντληση της θητείας της». Γνωρίζοντάς την, θέλω να πω στο Σώμα ότι έχει στο σκεπτικό της πως οι Έλληνες φορολογούμενοι έχουν φοροδοτική αδυναμία και δυσκολία και δεν είναι μπαταχτσήδες που θέλουν να κλέψουν το ελληνικό κράτος. 
Στη συνέχεια, στο άρθρο 2 έχουμε την προσθήκη τροποποιητικών και συμπληρωματικών διατάξεων του ν. 2969/2001 για την αιθυλική αλκοόλη και τα αλκοολούχα ποτά. Οι βελτιώσεις στη νομοθεσία προήλθαν κατόπιν εισηγήσεων των φορέων και των επαγγελματιών του χώρου για χρονίζοντα προβλήματα της ελληνικής ποτοποιίας και αποσταγματοποιίας, σε συνδυασμό με την αναγκαία σύγκλιση του νόμου προς τη νομοθεσία της Ευρωπαϊκής Ένωσης. 
Παράλληλα, απλουστεύονται οι έλεγχοι του Γενικού Χημείου του Κράτους, με στόχο την αύξηση της αποτελεσματικότητάς τους, η οποία με τη σειρά της οδηγεί στην εξασφάλιση των δημοσίων εσόδων. 
Θα σταθώ στις παραγράφους 3 και 5, με τις οποίες αίρονται οι αναχρονιστικοί περιορισμοί που υπήρχαν σχετικά με τη συλλειτουργία  αποσταγματοποιείων και οινοποιείων. Είναι μία ρύθμιση που θα δώσει ώθηση στην επιχειρηματικότητα, αφού απλουστεύονται οι διαδικασίες αδειοδότησης, έτσι ώστε ένας επιχειρηματίας πέραν της οινοποιητικής του δραστηριότητας να μπορεί να παράγει αλκοολούχα προϊόντα και να τα εμφιαλώνει στο εμφιαλωτήριο εκείνο που διαθέτει, χωρίς να απαιτείται και νέα άδεια ασκήσεως επαγγέλματος ποτοποιού, όπως ισχύει μέχρι σήμερα. 
Με δεδομένο μάλιστα ότι στη χώρα μας λειτουργούν πολλές μικρομεσαίες μονάδες αυτού του είδους, η εν λόγω ρύθμιση θα συμβάλλει ουσιαστικά και στην ενίσχυση της ανταγωνιστικότητας. 
Επιπλέον, για την παραγωγή τσίπουρου ή τσικουδιάς, δηλαδή ενός εθνικού αποστάγματος που έχει κατοχυρωθεί από την Ευρωπαϊκή Ένωση ως γεωγραφική ένδειξη υπέρ της Ελλάδας στην κατηγορία των αλκοολούχων ποτών, παρέχει τη δυνατότητα ανοχής έως 15% επί του προβλεπόμενου ορίου απόδοσης των σταφυλιών σε άνυδρη αλκοόλη. 
Σύμφωνα με την ισχύουσα νομοθεσία, τα σταφύλια που θα χρησιμοποιηθούν για την παραγωγή αποστάγματος επιτρέπεται να περιέχουν ως ανώτατο όριο 7,5 λίτρα άνυδρης αιθυλικής αλκοόλης ανά εκατό κιλά μάζας τους. Λόγω της γεωγραφικής και εδαφικής ποικιλομορφίας της χώρας μας, αλλά και των πολλών τοπικών ποικιλιών σταφυλιών, η συγκεκριμένη πρώτη ύλη παραγωγής χαρακτηρίζεται από μεγάλη ετερογένεια από περιοχή σε περιοχή, με αποτέλεσμα κατά τους προβλεπόμενους ελέγχους να δημιουργούνται προβλήματα στις επιχειρήσεις. 
Επίσης, με την παράγραφο 6 δίνεται η δυνατότητα και στους οινοπνευματοποιούς Α΄ κατηγορίας να διενεργούν πλήρη μετουσίωση της αιθυλικής αλκοόλης γεωγραφικής προέλευσης. Η ρύθμιση αυτή προασπίζει τον υγιή ανταγωνισμό, αφού στη χώρα μας λειτουργεί μόλις ένα οινοπνευματοποιείο Β΄ κατηγορίας, ενώ γίνεται και η αναγκαία προσαρμογή των εθνικών διατάξεων για την πλήρη μετουσίωση της αλκοόλης προς την ισχύουσα νομοθεσία της Ευρωπαϊκής Ένωσης.
Εδώ να σημειώσω ότι η χορήγηση της άδειας εμφιάλωσης αιθυλικής αλκοόλης γεωργικής προέλευσης ουδέτερης ή πλήρως μετουσιωμένης είναι αρμοδιότητα του Γενικού Γραμματέα Δημοσίων Εσόδων.
Στο άρθρο 3 ρυθμίζεται η αξιοποίηση της κινητής περιουσίας του ΕΟΜΜΕΧ. Συγκεκριμένα, η κινητή περιουσία του οργανισμού, η οποία έχει περιέλθει στο δημόσιο, δύναται να παραχωρηθεί άνευ ανταλλάγματος σε δημόσιες υπηρεσίες, Οργανισμούς Τοπικής Αυτοδιοίκησης και νομικά πρόσωπα ιδιωτικού και δημοσίου δικαίου. 
Στόχος του ΕΟΜΜΕΧ κατά την ίδρυσή του ήταν να προωθήσει και να στηρίξει την εθνική βιοτεχνία και χειροτεχνία. Πλέον οι αρμοδιότητες έχουν μεταφερθεί στη Γενική Γραμματεία Βιομηχανίας. 
Όμως, η κινητή περιουσία του ΕΟΜΜΕΧ αποτελεί μέρος της πολιτιστικής μας κληρονομιάς. Από την κατάργησή του και μετά δεν υπήρχε το νομοθετικό πλαίσιο, ώστε να ανταποκριθεί σε αιτήματα για χρήση της κινητής περιουσίας από τα λαογραφικά μουσεία -για παράδειγμα- ή από σχολές των ΟΤΑ χωρίς αντάλλαγμα. 
Τέλος, την περασμένη Παρασκευή κατατέθηκε μια τροπολογία στο νομοσχέδιο από τους Υπουργούς Οικονομικών και Εργασίας, για να λυθεί αυτό το θέμα. Με την τροπολογία αυτή δίνεται η δυνατότητα τόσο στους εργοδότες όσο και στους εργαζομένους να προσφύγουν μονομερώς στη διαιτησία, εφόσον το ένα από τα δύο μέρη αρνηθεί τη διαμεσολάβηση. 
Επίσης, προβλέπεται η δυνατότητα έφεσης κατά των αποφάσεων της διαιτησίας, στην οποία θα μπορούν πλέον να συμμετέχουν και τακτικοί δικαστές. 
Επιπλέον, η διαιτησία θα μπορεί να καθορίσει τα ελάχιστα όρια των αποδοχών, λαμβάνοντας υπ’ όψιν και την οικονομική κατάσταση των ασθενέστερων επιχειρήσεων. 
Συνοψίζοντας, έχουμε στα χέρια μας ένα νομοσχέδιο τριών σημείων. Το πρώτο αφορά τη διασφάλιση της ομαλής συνέχισης του έργου της φορολογικής διοίκησης. Το δεύτερο αφορά τη βελτίωση και απλοποίηση της νομοθεσίας για την παραγωγή και εμπορία της αιθυλικής αλκοόλης και των αλκοολούχων προϊόντων, καθώς και των διαδικασιών ελέγχου αυτών. Το τρίτο αφορά την ουσιαστική αξιοποίηση της κινητής περιουσίας του ΕΟΜΜΕΧ, η οποία παραχωρείται στη διάθεση των πολιτών μέσω της τοπικής αυτοδιοίκησης. 
Συνεπώς θεωρώ ότι δεν υπάρχει προφανής λόγος αρνητικής αντιμετώπισης από πλευράς Αντιπολίτευσης. Αυτό διαφάνηκε και από τη συζήτηση που είχαμε στην επιτροπή. Κάλλιστα θα μπορούσε να συγκεντρώσει μια ευρύτερη πλειοψηφία. 
Σας ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΚΑΡΑΜΠΕΛΑΣ",192
"34491"," Και εμείς ευχαριστούμε. 
Τον λόγο έχει ο εισηγητής του ΣΥΡΙΖΑ κ. Δημήτριος Γελαλής. 
Προφανώς, κύριοι συνάδελφοι, αν δεν συγκεντρωθείτε, δεν μπορούμε να κάνουμε την ονομαστική ψηφοφορία. Είπαμε ότι θα γίνει στις 12.00΄, αλλά η Αίθουσα είναι σχεδόν άδεια. 
(Θόρυβος στην Αίθουσα)
Τι να κάνω εγώ, κύριοι συνάδελφοι;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34492"," Να γίνει επί των παρόντων, κυρία Πρόεδρε!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"34493"," Ορίστε, κύριε Γελαλή, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34494"," Ευχαριστώ, κυρία Πρόεδρε. 
Κύριε Υπουργέ -δεν μπορώ να καταλάβω- έχουμε καινούρια ήθη και έθιμα εδώ πέρα; Είναι δυνατόν να συζητάμε τώρα ένα θέμα και να μας έρχονται τροπολογίες την τελευταία στιγμή για τόσο ουσιαστικά θέματα; Και δεν είναι η πρώτη φορά. Συνεχώς θα έχουμε τα ίδια και τα ίδια;","ΔΗΜΗΤΡΗΣ ΓΕΛΑΛΗΣ",85
"34495"," Αίσχος! Να φύγετε γρήγορα!","ΠΑΝΑΓΙΩΤΗΣ ΛΑΦΑΖΑΝΗΣ",279
"34496"," Ξεφεύγουμε πλέον από μία νομοθεσία και από μία λειτουργία της Βουλής. Ψηφίστε τα από μόνοι σας ή μην τα φέρνετε καθόλου! Φέρτε υπουργικές αποφάσεις, για να τελειώνουμε, για να ξέρουμε τι γίνεται! Είναι δυνατόν τώρα να έχουμε δύο τροπολογίες από είκοσι πέντε σελίδες η καθεμία;","ΔΗΜΗΤΡΗΣ ΓΕΛΑΛΗΣ",85
"34497"," Είναι δύο νομοσχέδια!","ΠΑΝΑΓΙΩΤΗΣ ΛΑΦΑΖΑΝΗΣ",279
"34498"," Και έχουν άμεση σχέση με αυτό που συζητάμε! Τέλος πάντων!
Όσον αφορά το θέμα μας, έχουμε ένα νομοσχέδιο που έχει τέσσερα άρθρα.
Στο πρώτο άρθρο έρχεστε να κυρώσετε μια πράξη νομοθετικού περιεχομένου για την αναπλήρωση του Γενικού Γραμματέα Δημοσίων Εσόδων, η οποία είναι καθαρά επικοινωνιακή, γιατί δείχνει την αδιέξοδη πολιτική που έχετε εφαρμόσει. Προκειμένου να διαχειριστείτε την ήττα σας στις εκλογές, ψάχνετε να βρείτε ένα εξιλαστήριο θύμα και αυτό είναι ο κ. Θεοχάρης. 
Το δεύτερο άρθρο αφορά την αιθυλική αλκοόλη και τα αλκοολούχα ποτά και περισσότερο την ποτοποιία και την αποσταγματοποιία. Εισάγεται σε πράξη νομοθετικού περιεχομένου, χωρίς συζήτηση, χωρίς διαβούλευση με φορείς και καθαρά αποσπασματικά και επιδερμικά ένα τόσο ουσιαστικό θέμα που αφορά τον πρωτογενή τομέα, για τον οποίο κόπτεται και η συγκυβέρνηση ότι είναι πυλώνας ανάπτυξης. 
(Θόρυβος στην Αίθουσα)","ΔΗΜΗΤΡΗΣ ΓΕΛΑΛΗΣ",85
"34499"," Κύριοι συνάδελφοι, προφανώς, υπάρχει εισηγητής στο Βήμα. Δεν άρχισε η ονομαστική ψηφοφορία, για να αρχίσουμε να μιλάμε πιο άνετα. Κάνετε ησυχία, παρακαλώ!
Ορίστε, έχετε τον λόγο, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34500"," Το τρίτο άρθρο αφορά τη μεταβίβαση της περιουσίας του ΕΟΜΜΕΧ στο ελληνικό δημόσιο. Για αυτό το θέμα είχαμε κάνει κάποιες ερωτήσεις, αλλά δεν πήραμε απαντήσεις. 
Το τέταρτο άρθρο αφορά την έναρξη ισχύος. 
Ας  δούμε τα θέματα, λοιπόν, λίγο πιο αναλυτικά. 
Όσον αφορά το πρώτο θέμα, τι ήταν αυτό που ανάγκασε τον Γενικό Γραμματέα Δημοσίων Εσόδων να παραιτηθεί; Γιατί χρειάζεται μία πράξη νομοθετικού περιεχομένου, για να παρακάμψετε την ομαλή λειτουργία του πολιτεύματος; Δεν ήταν καλός στη δουλειά του; Ήταν καλός στη δουλειά του; Τι είναι αυτά τα οποία αναγκάζουν ένα γενικό γραμματέα να παραιτηθεί πριν από την πενταετία; 
Ο εισηγητής της Νέας Δημοκρατίας κ. Καράμπελας στην επιτροπή ανέφερε: «Η θέση του Γενικού Γραμματέα Εσόδων ήρθε να καλύψει μία πάγια ανάγκη της φορολογικής διοίκησης για την εξασφάλιση της συνέχισης και της αποτελεσματικότητας». Ακόμα, είπε: «Η χρονική διάρκεια της θητείας του ήταν απαραίτητο να υπάρχει, ώστε να μην εξαρτάται ούτε από ανασχηματισμούς, αλλά ούτε από αλλαγές κυβερνήσεων». 
Συμφωνούμε, κύριε συνάδελφε. Γιατί, όμως, δεν ολοκλήρωσε τη θητεία; Γιατί παραιτήθηκε μετά τις Ευρωεκλογές; 
Όλο αυτό το χρονικό διάστημα που ήταν γενικός γραμματέας, κατά την άποψή σας, ήταν πολύ καλός. Και ξέρετε γιατί; Γιατί αύξησε τα έσοδα το λέτε και εσείς αύξησε τα φορολογικά έσοδα. Τον κατηγορήσατε για τον ΕΝΦΙΑ. 
Ψάχνουμε, δηλαδή, να βρούμε ένα εξιλαστήριο θύμα που λέγεται Θεοχάρης; Ήταν υπεύθυνος ο κ. Θεοχάρης για τον νόμο που φέρατε εδώ πέρα, γι’ αυτό το έκτρωμα; Δεν είσαστε υπεύθυνοι εσείς που ψηφίσατε την τροπολογία του νόμου για τον ΕΝΦΙΑ; Δεν φταίει ο κ. Καραβίτης; Δεν φταίει ο κ. Στουρνάρας; Φταίει και ο κ. Θεοχάρης, ένα εκτελεστικό όργανο; Ό,τι αποφασίσετε εσείς ως συγκυβέρνηση, αυτό θα πράξει και ο Γενικός Γραμματέας Δημοσίων Εσόδων. Είπαμε, όμως, ότι δεν αναλαμβάνουμε ευθύνες ως Κυβέρνηση. Τα ρίχνουμε στο γενικό γραμματέα και τελειώνουμε!
Το δεύτερο άρθρο είχε ξαναέρθει στη Διαρκή Επιτροπή. Αποσύρθηκε και ξαναέρχεται τώρα. Κύριο σημείο του άρθρου αυτού είναι η παράγραφος 3, η οποία λέει –και είναι θετικό το στοιχείο αυτό- ότι επιτρέπεται να συλλειτουργεί και να συστεγάζεται οινοποιείο με αποσταγματοποιείο. Βεβαίως, αυτό ήταν ένα αίτημα του κλάδου εδώ και αρκετά χρόνια. 
Από την άλλη , επαναφέρει τον έλεγχο και την εποπτεία των οινοποιείων από το Γενικό Χημείο του Κράτους. Όλα αυτά τα χρόνια ο κλάδος ταλανιζόταν από το ένα Υπουργείο στο άλλο, μεταξύ Γενικού Χημείου του Κράτους και Υπουργείου Αγροτικής Ανάπτυξης, και ήταν βεβαίως πολύ πιο δύσκολοι οι έλεγχοι, οι οποίοι γίνονταν από τα δύο Υπουργεία. Με το ν. 4245 είχαν μεταβιβαστεί οι αρμοδιότητες αυτές αποκλειστικά στο Υπουργείο Αγροτικής Ανάπτυξης, θέση η οποία εναρμονιζόταν και με το Ευρωπαϊκό Δίκαιο. 
Σύμφωνα με το άρθρο 2, εάν ένα οινοποιείο συλλειτουργεί με αποσταγματοποιείο στις ίδιες εγκαταστάσεις, τότε ο έλεγχος επανέρχεται, λέει το Γενικό Χημείο του Κράτους, και θα γίνεται ξανά από δύο υπηρεσίες. 
Η συγκεκριμένη τροπολογία νομίζω ότι δεν συμβάλλει ούτε στην ανάπτυξη των επιχειρήσεων και της επιχειρηματικότητας, ούτε στην απλοποίηση των διατάξεων, ούτε στην κατάργηση της γραφειοκρατίας. Απεναντίας, με όλα αυτά έρχονται να αυξηθούν οι διαδικασίες τις οποίες φέρνετε.
 Στην ίδια παράγραφο δίνεται μία ανοχή 15% στο όριο της απόδοσης αλκοόλης των στεμφύλων αντί για 7,5% που ίσχυε. Η ανοχή αυτή υπήρχε ως οδηγία, αλλά θα αποκτήσει τώρα ισχύ νόμου. Το όριο είτε είναι 15% είτε είναι 7,5% είναι αυθαίρετο και δεν είναι επιστημονικά τεκμηριωμένο. Δημιουργεί προβλήματα στους παραγωγούς, που θέλουν να είναι νόμιμοι. Επίσης, δεν υπάρχει κοινοτική οδηγία που να αναφέρεται σε ποσοστό. Είμαστε, λοιπόν, υπέρ της κατάργησης αυτού του ποσοστού. Ζητούμε να διαγραφεί 7,5% ή το 15%, όπου υπάρχει. 
Γενικότερα, αυτές οι διατάξεις, οι οποίες έρχονται –το είπα και στην αρχή- είναι καθαρά επιδερμικές και δεν μπαίνουν στην ουσία του θέματος. 
Η ουσία του θέματος είναι ότι έχουμε έναν παραγωγικό κλάδο, ο οποίος θα πρέπει να στηριχθεί και με αυτόν τον τρόπο να στηριχθεί και η τοπική κοινωνία και οι τοπικές επιχειρήσεις. Επειδή κατοικώ και σε μία περιοχή, η οποία έχει έντονο τον πρωτογενή τομέα και την παραγωγή του τσίπουρου, θα επικεντρωθώ ακριβώς σε αυτό το προϊόν. 
Κύριε Υπουργέ, πρέπει να οριστεί ότι τα τσίπουρα με γεωγραφική ένδειξη πρέπει υποχρεωτικά να παράγονται από σταφύλια αυτών των περιοχών και η παραγωγή και η εμφιάλωση να γίνεται στην εν λόγω περιοχή. Με αυτόν τον τρόπο θα βοηθηθεί η ανάπτυξη των τοπικών κοινωνιών.
(Θόρυβος στην Αίθουσα)","ΔΗΜΗΤΡΗΣ ΓΕΛΑΛΗΣ",85
"34501"," Σας παρακαλώ, κύριοι συνάδελφοι!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34502"," Η κατοχύρωση βεβαίως της ονομασίας του τσίπουρου στην Ελλάδα μάς επιβάλλει να βρούμε τρόπους ενίσχυσης της παραγωγής, βελτίωσης της ποιότητας, αλλά και ελέγχου στην όλη διαδικασία. Αποτελεί αναγκαιότητα η διαφύλαξη του τρόπου παραγωγής, η οποία στηρίζεται στη σταφυλική παραγωγή της χώρας, μετά από το αρνητικό παράδειγμα του ούζου, το οποίο από προϊόν σταφυλιού έγινε σήμερα ένα προϊόν εισαγόμενου γεωργικού οινοπνεύματος, κάτι το οποίο δεν βοηθά ούτε την εγχώρια παραγωγή, αλλά αντιθέτως θα έλεγα ότι την αντιστρατεύεται.
Πρέπει να οριστεί ότι το τσίπουρο είναι το αλκοολούχο ποτό που παράγεται αποκλειστικά από τα στέμφυλα σταφυλιών που καλλιεργούνται και ενοποιούνται σε περιοχές της ελληνικής επικράτειας. Η απόσταξη και τυποποίηση πρέπει να γίνεται επίσης στις ίδιες περιοχές. Αυτό θα είναι το συγκριτικό πλεονέκτημα για το συγκεκριμένο ελληνικό προϊόν και βέβαια θα έχει όλες τις θετικές προεκτάσεις τις οποίες έχει ένα συγκεκριμένο προϊόν. 
Θα πρέπει να βρεθούν τρόποι για να ενισχυθεί η αμπελοκαλλιέργεια, διότι τα σταφύλια δεν πλεονάζουν πια στη χώρα μας. Ξέρετε ότι γίνεται εισαγωγή πολλών και φθηνών κρασιών από άλλες χώρες. Βέβαια, με την ενίσχυση των ποιοτικών χαρακτηριστικών των ελληνικών προϊόντων θα καταπολεμήσουμε και το λαθρεμπόριο στα αλκοολούχα ποτά, θέμα στο οποίο είχα αναφερθεί και στην επιτροπή. 
Το άρθρο 3 αφορά τη μεταβίβαση της κινητής περιουσίας από την «ΕΟΜΜΕΧ Α.Ε.» σε φορείς του δημοσίου. Φαίνεται εκ πρώτης όψεως ότι είναι μια ευνοϊκή διάταξη για τα συμφέροντα του ελληνικού δημοσίου. Σας είχα κάνει δύο ερωτήσεις, κύριε Υπουργέ, και θα τις ξανακάνω για να δούμε αν θα έχουμε σήμερα μία απάντηση. 
Πρώτον, γιατί προβλέπεται ότι για τη μεταβίβαση ή την παραχώρηση χρήσης δεν έχουν εφαρμογή οι διατάξεις του Αστικού Κώδικα περί ευθύνης μεταβίβασης περιουσιακών στοιχείων και κατ’ εντολήν των δανειστών; Δεύτερον, υπάρχουν ανεξόφλητες απαιτήσεις εις βάρος του οργανισμού από όλους αυτούς –δηλαδή συνεργάτες, προμηθευτές και επαγγελματίες- που είχαν επαφή σε προγράμματα, οι οποίες ολοκληρώθηκαν ή δεν ολοκληρώθηκαν; Περιμένουμε μία απάντηση και σε αυτά. 
Επιγραμματικά θα ήθελα να πω το εξής. Ξέρετε πολύ καλά ότι εμείς είμαστε αντίθετοι σε πράξεις νομοθετικού περιεχομένου. Επομένως, δεν είμαστε στην κατεύθυνση του να ψηφίσουμε αυτή την πράξη νομοθετικού περιεχομένου.
Από εκεί και πέρα, όσον αφορά τα άρθρα που υπάρχουν είπαμε τα εξής. Όσον αφορά το άρθρο 1 είπαμε ότι είμαστε ενάντια στην πράξη και θα το καταψηφίσουμε. Στο άρθρο 2 θα πούμε «παρών», γιατί ζητάμε να μην γίνονται επιδερμικές μόνο συζητήσεις, αλλά να φέρετε εδώ στη Βουλή ολοκληρωμένο νόμο και για το θέμα του πρωτογενή τομέα και το θέμα του τσίπουρου, να κληθούν οι φορείς, να γίνει μία συζήτηση και από εκεί και πέρα να ψηφίσουμε. Ως προς το άρθρο 3, περιμένουμε την απάντησή σας, για να δούμε τι θα κάνουμε.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)","ΔΗΜΗΤΡΗΣ ΓΕΛΑΛΗΣ",85
"34503"," Κυρίες και κύριοι συνάδελφοι, έχω να κάνω κάποιες ανακοινώσεις.
Λάβαμε επιστολή από την κ. Ραχήλ Μακρή, με την οποία μας ενημερώνει ότι προσχωρεί στην Κοινοβουλευτική Ομάδα των Ανεξάρτητων Δημοκρατικών Βουλευτών. Αντίστοιχα λάβαμε επιστολή από τον Γραμματέα της Κοινοβουλευτικής Ομάδας των Ανεξάρτητων Δημοκρατικών Βουλευτών, με την οποία γίνεται δεκτή η προσχώρηση.
Το ίδιο συμβαίνει και με την κ. Τσαμπίκα Ιατρίδη. Λάβαμε επιστολή με την οποία μας ενημερώνει ότι προσχωρεί στην Κοινοβουλευτική Ομάδα των Ανεξάρτητων Δημοκρατικών Βουλευτών. Αντίστοιχα η ομάδα αυτή αποδέχεται την προσχώρηση. 
(Οι προαναφερθείσες επιστολές έχουν ως εξής:
(Να μπουν οι σελίδες 132-135)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34504"," Επίσης, από τη Χρυσή Αυγή αντικαθίσταται ο Κοινοβουλευτικός Εκπρόσωπος. Αντί του κ. Ηλία Παναγιώταρου για τη συζήτηση του νομοσχεδίου ορίζεται Κοινοβουλευτικός Εκπρόσωπος ο κ. Μιχαήλ Αρβανίτης. 
Τον λόγο έχει ο κ. Κασσής, ειδικός αγορητής του ΠΑΣΟΚ και αμέσως μετά θα γίνει η ονομαστική ψηφοφορία. 
Κύριε Κασσή, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34505"," Κυρίες και κύριοι συνάδελφοι, το υπό συζήτηση νομοσχέδιο αφορά την Κύρωση της Πράξης Νομοθετικού Περιεχομένου «Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων, λόγω πρόωρης λήξης της θητείας του (Α΄136) και άλλες διατάξεις».
Επικυρώνει μία αναγκαία απόφαση που ελήφθη με πράξη νομοθετικού περιεχομένου και αφορά την αντιμετώπιση της ανάγκης αναπλήρωσης του Γενικού Γραμματέα Δημοσίων Εσόδων. 
Γενικά, οι πράξεις νομοθετικού περιεχομένου, ως διαδικασία, δεν τιμούν πολύ τη δημοκρατία και την ομαλή λειτουργία της, αλλά σε έκτακτες καταστάσεις, όπως αυτή, μπορεί να βρει χρησιμότητα.
 Βέβαια, όσον αφορά τη λήξη της θητείας του κ. Θεοχάρη, δεν ξέρω αν παραιτήθηκε ή αν αντικαταστάθηκε,  δεν ήταν και ό,τι το καλύτερο για τη λειτουργία του θεσμού στα χρόνια που υπηρέτησε. Γνωρίζουμε ότι υπήρξαν καθυστερήσεις. Τα έσοδα αυξήθηκαν κυνηγώντας τους μικρούς και ανήμπορους επιχειρηματίες και νοικοκυριά. Και σε σχέση με τα έσοδα του κράτους, αυτά ήταν πολύ περιορισμένα από τους μεγάλους.
Άρα και η κ. Σαββαΐδου καλείται στη συγκεκριμένη θέση να λειτουργήσει καλύτερα, γιατί για παράδειγμα υπήρχαν πάρα πολλά προβλήματα με τον τρόπο λειτουργίας που ανακοινώθηκε σχετικά με τον ΕΝΦΙΑ. Άρα καλείται να τα διορθώσει και, κύριε Υπουργέ, άμεσα. 
Ως εκ τούτου, δεν μπορούμε να διαφωνήσουμε με την κύρωση που αφορά τις αλλαγές του ν.2969/2001, που αντιμετωπίζει πάρα πολλά προβλήματα στην ποτοποιία και την αποσταγματοποιία. Πρόκειται για προβλήματα που έχουν τεθεί από τους αρμόδιους φορείς και επιτέλους αντιμετωπίζονται. 
Βέβαια, εδώ πρέπει να επισημάνω κάποιες αλλαγές και παρατηρήσεις οι οποίες χρειάζονται. Ουσιαστικά το δεύτερο άρθρο είναι προφανές ότι προέρχεται από το Γενικό Χημείο του Κράτους, ενώ επίσης φανερό είναι ότι δεν υπήρχε καμμία προηγούμενη διαβούλευση ή συνεννόηση με το Υπουργείο Αγροτικής Ανάπτυξης. Και αναρωτιέμαι αν αυτό, κύριε Υπουργέ, είναι γνωστό σε εσάς, δηλαδή τι έχει προτείνει το Γενικό Χημείο του Κράτους.
Και αναφέρομαι επιμέρους σε παρατηρήσεις που πρέπει να διορθωθούν, όπως είναι στην παράγραφο 1, η προσθήκη της παραγράφου 12 στο άρθρο 3 του ν.2969/2001. Η παρατήρηση είναι να διαγραφεί.
 Με τη διάταξη αυτή διευρύνεται το πεδίο εφαρμογής του ν.2969/2001 με προϊόντα που προέρχονται από διάφορα φρούτα –μηλίτης, απίτης και τα λοιπά- και από κρασί δευτερίας, τα οποία εμπεριέχονται στην αρμοδιότητα του Υπουργείου Αγροτικής Ανάπτυξης και στον κανονισμό 1308/2013 για την κοινή οργάνωση των γεωργικών αγορών. 
Η παράγραφος 3 αφορά στην αντικατάσταση της παραγράφου Γ3 του άρθρου 7 του ν.2969/2001 και σε προσθήκη παραγράφου Γ4. Η παρατήρηση εδώ είναι να διαγραφεί η παράγραφος Γ3. Η προσθήκη αυτή επηρεάζει το πεδίο εφαρμογής του ν.4235/2014 «Διοικητικά μέτρα, διαδικασίες και κυρώσεις στον τομέα των τροφίμων», όσον αφορά τον έλεγχο των οινοποιείων όταν αυτά συστεγάζονται με αποσταγματοποιεία. 
Με τη διάταξη αυτή επανέρχονται συναρμοδιότητες μεταξύ του Υπουργείου Αγροτικής Ανάπτυξης και του Γενικού Χημείου του Κράτους στον έλεγχο των οινοποιείων που ταλαιπωρεί επί δεκαετίες τους πολίτες και τις υπηρεσίες και καταργήθηκε με τον ν.4235/2014.
Ωστόσο, αν αυτό δεν είναι εφικτό, δηλαδή η απαλοιφή της συγκεκριμένης διάταξης, προτείνεται μια νέα βελτιωμένη διατύπωση που παραπέμπει τη ρύθμιση του θέματος σε κοινή υπουργική απόφαση των Υπουργών Οικονομικών και Αγροτικής Ανάπτυξης. 
Η προτεινόμενη ρύθμιση είναι η εξής: Τα αποσταγματοποιεία μπορούν να συστεγάζονται και να συλλειτουργούν με οινοποιεία, τα οποία στην περίπτωση αυτή τελούν υπό τον έλεγχο και την εποπτεία των κατά το άρθρο 2 του παρόντος νόμου αρμοδίων αρχών. Στην περίπτωση αυτή, με κοινή απόφαση των Υπουργών Οικονομικών και Αγροτικής Ανάπτυξης και Τροφίμων καθορίζονται οι όροι και οι προϋποθέσεις και οι διαδικασίες, καθώς και η κάθε αναγκαία λεπτομέρεια όσον αφορά τη συστέγαση και συλλειτουργία του αποσταγματοποιείου με το οινοποιείο.
Στην παράγραφο 4 υπάρχει αντικατάσταση την παραγράφου Δ.6. στο άρθρο 7 του ν. 2969/2001. Η παρατήρηση είναι ότι διαφωνούμε με τη διάταξη αυτή, καθώς δημιουργείται αμφισημία σχετικά με τη συλλειτουργία ποτοποιείου-αποσταγματοποιείου-οινοποιείου. Πρέπει να καταστεί σαφές ότι η συλλειτουργία ποτοποιείου, το οποίο κατεργάζεται αλκοόλη, και οινοποιείου δεν επιτρέπεται. Γι’ αυτό προτείνεται η ακόλουθη διατύπωση: Παράγραφος 6. Απαγορεύεται η συνύπαρξη και συλλειτουργεία ποτοποιείου σε ενιαίο χώρο με άλλη επιχείρηση εκτός από αποσταγματοποιείο.
Kαι στην παράγραφο 5, για την αντικατάσταση της παραγράφου Δ.10. στο άρθρο 7 του ν. 2969/2001, η προτεινόμενη ρύθμιση είναι το 10.α) Απαγορεύεται η εμφιάλωση αλκοολούχων ποτών από άλλους επιχειρηματίες πλην των ποτοποιών και β) κατά παρέκκλιση προς τις διατάξεις του προηγούμενου εδαφίου, στις περιπτώσεις του αποσταγματοποιείου που συστεγάζονται και συλλειτουργούν με οινοποιεία που διαθέτουν εμφιαλωτήριο. Αυτές είναι οι παρατηρήσεις όσον αφορά το δεύτερο θέμα.
Επίσης, είναι πολύ θετική η ρύθμιση για την αξιοποίηση της κινητής περιουσίας του «ΕΟΜΜΕΧ Α.Ε.», η οποία έχει περιέλθει στο ελληνικό δημόσιο από δημόσιες υπηρεσίες, Οργανισμούς Τοπικής Αυτοδιοίκησης και λοιπά νομικά πρόσωπα δημοσίου δικαίου και νομικά πρόσωπα ιδιωτικού δικαίου, εποπτευόμενα από το δημόσιο.
(Θόρυβος στην Αίθουσα)","ΜΙΧΑΗΛ ΚΑΣΣΗΣ",206
"34506"," Κύριοι συνάδελφοι, υπάρχει εισηγητής στο Βήμα!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34507"," Όπως τονίζει το Γενικό Λογιστήριο του Κράτους, η συγκεκριμένη ρύθμιση μπορεί να φέρει έσοδα και εξοικονόμηση πόρων.
Σχετικά με την τροπολογία που αφορά στη διαιτησία και τη μεσολάβηση, περιμένουμε τις βελτιώσεις από τον αρμόδιο Υπουργό κ. Βρούτση, για να τοποθετηθούμε.
Με όλα αυτά και με τις παρατηρήσεις που ανέφερα, συμφωνούμε στην υπερψήφιση του συγκεκριμένου σχεδίου νόμου.
Σας ευχαριστώ.","ΜΙΧΑΗΛ ΚΑΣΣΗΣ",206
"34508"," Ευχαριστούμε και εμείς, κύριε Κασσή.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι έξι μέλη της καθολικής εφημερίδας «LA CROIX».
Σάς καλωσορίζουμε.
(Χειροκροτήματα από όλες τις πτέρυγες της Βουλής)
Κυρίες και κύριοι συνάδελφοι στο σημείο αυτό διακόπτουμε τη συζήτηση του νομοσχεδίου του Υπουργείου Οικονομικών, για να διεξαγάγουμε την ονομαστική ψηφοφορία στο νομοσχέδιο του Υπουργείου Εσωτερικών.
Έχει υποβληθεί αίτηση διεξαγωγής ονομαστικής ψηφοφορίας από Βουλευτές του ΣΥΡΙΖΑ επί των άρθρων 5 και 7 του νομοσχεδίου του Υπουργείου Εσωτερικών: «Έλεγχος των οικονομικών των πολιτικών κομμάτων και των αιρετών αντιπροσώπων Βουλής και Ευρωπαϊκού Κοινοβουλίου και άλλες διατάξεις», της οποίας το κείμενο έχει ως εξής:
(Να μπουν οι σελίδες 142 α, 142β)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34509"," Θα αναγνώσω και τον κατάλογο των υπογραφόντων την αίτηση ονομαστικής ψηφοφορίας, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της.
Ο κ. Θεόδωρος Δρίτσας. Παρών.
Η κ. Όλγα Γεροβασίλη. Παρούσα.
Ο κ. Απόστολος Αλεξόπουλος. Παρών.
Ο κ. Νικόλαος Βούτσης. Παρών.
Η κ. Παναγιώτα Δριτσέλη. Απούσα.
Ο κ. Κωνσταντίνος Ζαχαριάς. Παρών.
Ο κ. Ιωάννης Σταθάς. Απών.
Ο κ. Δημήτριος Στρατούλης. Παρών.
Η κ. Ειρήνη Αγαθοπούλου. Παρούσα.
Ο κ. Βασίλειος Κυριακάκης. Παρών.
Η κ. Ευγενία Βαμβακά. Απούσα. 
Η κ. Ευγενία Ουζουνίδου. Παρούσα.
Η κ. Μαρία Διακάκη. Παρούσα.
Η κ. Ευαγγελία Αμμανατίδου-Πασχαλίδου. Παρούσα.
Ο κ. Αϊχάν Καρά Γιουσούφ. Απών.
Ο κ. Αλέξιος Μητρόπουλος. Παρών.
Η κ. Μάνια Παπαδημητρίου. Απούσα.
Η κ. Χαρούλα Καφαντάρη. Παρούσα.
Ο κ. Δημήτριος Γάκης. Παρών.
Ο κ. Δημήτριος Γελαλής. Παρών.
Η κ. Μαρία Μπόλαρη. Παρούσα.
Η κ Θεανώ Φωτίου. Παρούσα.
Ο κ. Ιωάννης Ζερδελής. Παρών.
Κύριοι συνάδελφοι, υπάρχει ο απαιτούμενος από τον Κανονισμό αριθμός των υπογραφόντων την αίτηση ονομαστικής ψηφοφορίας Βουλευτών.
Συνεπώς διακόπτουμε τη συνεδρίαση….","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34510"," Κυρία Πρόεδρε, πριν διακόψουμε τη συνεδρίαση για να διεξαχθεί η ψηφοφορία, θα μπορούσα να πάρω τον λόγο για μία διόρθωση;","ΑΡΓΥΡΗΣ ΝΤΙΝΟΠΟΥΛΟΣ",369
"34511"," Βεβαίως, κύριε Υπουργέ, μπορείτε να πάρετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34512"," Στην υπ’ αριθμόν 1874 τροπολογία του νομοσχεδίου αποδέχομαι την πρόταση του Υφυπουργού κ. Ντόλιου για την αλλαγή της ημερομηνίας στο τέλος του άρθρου 3 από «14 Νοεμβρίου» σε «30 Νοεμβρίου».
Κυρία Πρόεδρε, καταθέτω τη διόρθωση για τα Πρακτικά.
 (Στο σημείο αυτό ο Υπουργός Εσωτερικών κ. Αργύρης Ντινόπουλος  καταθέτει για τα Πρακτικά την προαναφερθείσα διόρθωση, η οποία έχει ως εξής:
(Να μπει η σελίδα 146)","ΑΡΓΥΡΗΣ ΝΤΙΝΟΠΟΥΛΟΣ",369
"34513"," Ευχαριστούμε πολύ, κύριε Υπουργέ.
Συνεπώς, διακόπτουμε τη συνεδρίαση για δέκα (10) λεπτά, σύμφωνα με τον Κανονισμό.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34514"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Θα διεξαχθεί ονομαστική ψηφοφορία επί των άρθρων 5 και 7 του νομοσχεδίου του Υπουργείου Εσωτερικών: «Έλεγχος των οικονομικών των πολιτικών κομμάτων και των αιρετών αντιπροσώπων Βουλής και Ευρωπαϊκού Κοινοβουλίου και άλλες διατάξεις». 
Οι αποδεχόμενοι τα άρθρα του νομοσχεδίου λέγουν «ΝΑΙ».
Οι μη αποδεχόμενοι τα άρθρα του νομοσχεδίου λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ». 
Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και ο κ. Απόστολος Αλεξόπουλος από τον ΣΥΡΙΖΑ.
Σας ενημερώνω, επίσης, ότι έχουν έρθει στο Προεδρείο τηλεομοιοτυπίες (φαξ) συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους επί των άρθρων 5 και 7 του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΚΑΤΑ ΤΗ ΔΙΑΡΚΕΙΑ ΤΗΣ ΨΗΦΟΦΟΡΙΑΣ)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34515"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της Αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, σαράντα τέσσερις μαθητές και μαθήτριες και τρεις εκπαιδευτικοί τους, από το 6ο Γυμνάσιο Γαλατσίου. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34516"," Υπάρχει συνάδελφος, ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α΄ του Κανονισμού της Βουλής, καταχωρίζονται στα Πρακτικά και έχουν ως εξής:
(Να  μπουν οι σελ. 151 έως 164)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34517"," Κυρίες και κύριοι συνάδελφοι, σας ενημερώνω ότι έχουν έλθει στο Προεδρείο επιστολές των συναδέλφων κ.κ. Ανδρέα Ξανθού, Γεώργιου Βαρεμένου, Βασιλικής Κατριβάνου, Ιωάννη Μιχελογιαννάκη και Ευστάθιου Παναγούλη, οι οποίοι μας γνωρίζουν ότι απουσιάζουν από την ψηφοφορία και ότι αν ήταν παρόντες θα ψήφιζαν «όχι».
Επίσης, η κ. Θεοδώρα Μπακογιάννη και οι κύριοι Γεώργιος Ορφανός και Δημήτριος Χριστογιάννης απουσιάζουν και με επιστολή τους μας γνωρίζουν ότι αν ήταν παρόντες θα ψήφιζαν «ναι». 
Οι επιστολές αυτές, οι οποίες εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης αλλά δεν συνυπολογίζονται στην καταμέτρηση των ψήφων.
(Οι προαναφερθείσες επιστολές καταχωρίζονται στα Πρακτικά και έχουν ως εξής:
(Να μπουν οι σελ. 166 ως 173)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34518"," Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
Κύριοι συνάδελφοι, μέχρι να καταμετρηθούν οι ψήφοι και να εξαχθεί το αποτέλεσμα της διεξαχθείσης ονομαστικής ψηφοφορίας επανερχόμεθα στη συζήτηση του νομοσχεδίου του Υπουργείου Οικονομικών: «Κύρωση της Πράξης Νομοθετικού Περιεχομένου «Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του» (Α΄ 136) και άλλες διατάξεις». 
Τον λόγο έχει ο τώρα ο ειδικός αγορητής των Ανεξάρτητων Ελλήνων, κ. Νικόλαος Νικολόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34519"," Κυρίες και κύριοι συνάδελφοι, νιώθω την υποχρέωση να μεταφέρω την παράκληση μιας μεγάλης, μιας πολυμελούς αντιπροσωπείας αγροτών και άλλων υπερχρεωμένων συμπατριωτών μας δανειοληπτών, οι οποίοι ήρθαν με το κίνημα «ΥΠΕΡΒΑΣΗ» και έμειναν άναυδοι όταν πληροφορήθηκαν αυτήν την καινούργια πρόκληση με τη γνωστή τροπολογία, που ρυθμίστηκαν τα κόκκινα θαλασσοδάνεια των πολιτικών μπαταχτσήδων, αυτή τη σκανδαλώδη δηλαδή τροπολογία που σώζει τα υπερχρεωμένα ταμεία των κομμάτων του κ. Σαμαρά και του κ. Βενιζέλου, με το ακατάσχετο 40% της κρατικής χρηματοδότησης των υπερχρεωμένων κομμάτων τους. 
Και με παρακάλεσαν -και το κάνω ευχαρίστως, κατά καθήκον- να μεταφέρω στην Εθνική Αντιπροσωπεία τη δική τους παράκληση. Να ισχύσει το ίδιο και για  αυτούς σε αυτήν την τροπολογία. Τι πιο λογικό άλλωστε; 
Δύο Βουλευτές επαρχίας, ένας από την Αιτωλοακαρνανία και ένας από την Ηλεία ήρθαν και είχαν –λέει- αυτήν την έμπνευση. Τους έπιανε ο κόσμος στον δρόμο και τους έλεγε «κύριοι Βουλευτές, σας παρακαλώ πολύ κοιτάξτε να ρυθμίσετε τα δάνεια των κομμάτων». Και αυτοί «τοις κείνων ρήμασι πειθόμενοι» έφεραν αυτήν την τροπολογία. Αιφνιδιάστηκε η Κυβέρνηση και την απεδέχθη ασμένως!
Ε, λοιπόν, τι πιο φυσιολογικό από το να λένε οι συμπατριώτες μας αυτοί –τώρα είναι έξω από την Αίθουσα- «κάντε το ίδιο και για εμάς!». 
Γιατί πριν από λίγες μέρες, κυρίες και κύριοι συνάδελφοι, ο Υπουργός Ανάπτυξης Νικόλαος Δένδιας διαβεβαίωνε τους Έλληνες ότι οι ρυθμίσεις στα κόκκινα δάνεια δεν θα χαρίσουν χρήματα του ελληνικού λαού στους μπαταχτσήδες. Όμως, σήμερα είδαμε όλοι με αυτήν την τροπολογία-φάντασμα πώς όλα μπορούν να γίνουν. 
Την ώρα, λοιπόν, που η Κυβέρνηση εντελώς παράνομα ζητεί να κατάσχονται οι αγροτικές επιδοτήσεις για την εξόφληση των αγροτικών δανείων, ψηφίζει να είναι ακατάσχετες οι κρατικές επιχορηγήσεις των κομμάτων, ενώ αυτές –προσέξτε!- είναι νόμιμα εκχωρημένες στο 100% του ποσού ως καλύμματα δανείων στις τράπεζες. 
Για άλλη μια φορά θα επιμένω, γιατί -ποιος ξέρει;- μπορεί να μην αργεί ο καιρός που δεν θα λογοδοτήσουν μόνον εκείνοι που σήμερα κάνουν ότι δεν ακούνε, οι πολιτικοί, αλλά και εκείνοι που είναι διορισμένοι στα διοικητικά συμβούλια των τραπεζών εκ μέρους της Κυβέρνησης, για να υπερασπίζονται τα χρήματα των Ελλήνων πολιτών, που δόθηκαν για την ανακεφαλαιοποίηση των τραπεζών. Και ο ομιλών εκ μέρους του Χριστιανοδημοκρατικού Κόμματος-πιθανότατα, όμως, και άλλοι- με γραπτές κοινοβουλευτικές παρεμβάσεις, όπως καλή ώρα σήμερα, τους λέω: Γιατί δεν ζητάτε τα ανέγγυα δάνειά τους να τα εγγυηθούν προσωπικώς οι κύριοι αρχηγοί, όπως κάνετε με όλους τους Έλληνες; Δεν έχετε ευθύνη; Τώρα, λοιπόν –κοιτάξτε- όχι μόνο δεν ζητάνε εγγυήσεις για όσα είναι στον αέρα τελείως, αλλά και τις εγγυήσεις που έχουν δέχονται να τις εκχωρήσουν. 
Ρώτησα και προχθές, θα ρωτήσω και σήμερα εδώ, απ’ αυτό το επίσημο Βήμα της Βουλής, εάν η Πολιτική Άνοιξη είχε δάνεια στις τράπεζες. Όταν διαλύθηκε, τα εξόφλησε; Εάν δεν τα εξόφλησε, ποιος τα πλήρωσε; Δεν νιώθει κανείς την ανάγκη να απαντήσει; «Του Μπάμπη είναι το κρέας;», όπως λέει ο λαός; 
Καταθέτω, λοιπόν, αυτά τα έγγραφα για τα Πρακτικά. 
 (Στο σημείο αυτό ο Βουλευτής κ. Νικόλαος Νικολόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Κυρίες και κύριοι συνάδελφοι, καλούμαστε για ακόμη μία φορά να επικυρώσουμε την ακολουθία μιας πράξης νομοθετικού περιεχομένου που ρυθμίζει ένα πολύ κομβικό στοιχείο της πορείας της χώρας σε αυτήν την πολύ δύσκολη περίοδο που διανύουμε. Το έχουμε πει πολλές φορές και δεν πρέπει να κουραστούμε να το λέμε, ότι για λόγους δημοκρατικής αρχής θα πρέπει ο κάθε Βουλευτής, ο κάθε πολιτικός σχηματισμός να διαφωνεί γενικώς με τις πράξεις νομοθετικού περιεχομένου. Επομένως, δεν θα μπορούσαμε να κάνουμε διαφορετικά και σε αυτήν τη βαριά αντιδημοκρατική τακτική που εμφανίζεται και πάλι σήμερα ενώπιόν μας από τη συγκυβέρνηση Σαμαρά-Βενιζέλου. 
Να ρωτήσω και εγώ τώρα ποιο είναι το επείγον που χρειαζόταν μια τέτοια πράξη; Παραβιάζω «ανοικτές» πόρτες. Και θα μου πείτε: Μα δεν κουραστήκατε να τα λέτε, αφού βλέπετε ότι εμείς δεν σας ακούμε; Παρακάμπτουμε την κοινοβουλευτική τάξη, κάθε φορά που το ζητάνε οι ξένοι δανειστές μας. Άλλωστε κάπως έτσι δεν διορίστηκε και ο κ. Χάρης Θεοχάρης; Έτσι δεν ήταν όταν ο κ. Παναγιώτης Μπαλτάκος υπέγραψε τότε εκείνη την πράξη στις αρχές του Γενάρη; Την ξέρετε φαντάζομαι. Την έχω εδώ, θα την καταθέσω και αυτή, έτσι για να μένει στα Πρακτικά. Γιατί ποιος ξέρει; Μπορεί να πρέπει οι επόμενοι από εμάς να ανατρέξουν.
Διαβάζω από την Εφημερίδα της Κυβερνήσεως πράξεις Υπουργικού Συμβουλίου. Ακριβές αντίγραφο, το οποίο υπογράφει ο Γενικός Γραμματέας της Κυβέρνησης κ. Παναγιώτης Μπαλτάκος. 
Έτσι διορίστηκε –για να το θυμόμαστε- ο κ. Γενικός Γραμματέας Δημοσίων Εσόδων. 
(Στο σημείο αυτό ο Βουλευτής κ. Νικόλαος Νικολόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Δεν υπάρχει η παραμικρή αμφιβολία ότι όλη αυτή η κουβέντα που γίνεται γίνεται για λόγους επικοινωνιακούς, αφού έχουν λύσει με αυτήν την αντιδημοκρατική μέθοδο του μπάι πας το πρόβλημά τους. 
Όμως, πριν δούμε πώς δουλεύει αυτός ο θεσμός, μπαίνοντας στα βαθιά, θα ήθελα, κυρίες και κύριοι συνάδελφοι, να παρακαλέσω να συμφωνήσουμε και να αξιώσουμε από την Κυβέρνηση να κάνει δεκτό το αίτημα των πολιτών για την κατάργηση του σταθμού λειτουργίας των διοδίων Μοσχοχωρίου, όπως με τροπολογία έχει καταθέσει η κ. Μαρίνα Χρυσοβελώνη, που απουσιάζει σε ταξίδι στο εξωτερικό εκ μέρους της Βουλής των Ελλήνων. Του ίδιου περιεχομένου, όμως, είναι και η τροπολογία που έχει καταθέσει ο ΣΥΡΙΖΑ.
 (Στο σημείο αυτό ο Βουλευτής κ. Νικόλαος Νικολόπουλος καταθέτει για τα Πρακτικά τις προαναφερθείσες τροπολογίες, οι οποίες βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Επανερχόμενος, λοιπόν, στο θέμα που συζητούμε, θέλω να σας θυμίσω τον δεδομένο, τον μνημονιακό ν. 4093 που προέβλεπε αυτήν τη θέση του Γενικού Γραμματέα. Γιατί τον παραίτησαν τον κ. Θεοχάρη; Τι του χρέωσαν και οι κυβερνητικοί Βουλευτές και ο Αντώνης Σαμαράς; Την ήττα των ευρωεκλογών. Λέτε, άραγε, να πήραν όντως, όπως είπαν, το μήνυμα και άρα ήταν αυτή μια πράξη που θα μπορούσε κανένας να βρει και πολιτικό περιεχόμενο; 
Ήρθε στη συνέχεια ο ΕΝΦΙΑ και είπαν ότι το πήραν. Φαίνεται, όμως, ότι άλλο μήνυμα είχαν πάρει.
Αξίζει, όμως, να θυμηθούμε ότι επί ημερών του κ. Θεοχάρη έγιναν κατασχέσεις ακόμα και μικροποσών. Θυμηθείτε τον σάλο που ξεσηκώθηκε όταν για 10 ευρώ γίνονταν κατασχέσεις σε τραπεζικού λογαριασμούς. Και μήπως έφερε σε αυτό το διακεκαυμένο ζήτημα αποτελέσματα η παρουσία του κ. Θεοχάρη, ο θεσμός, αν θέλετε, της Γενικής Γραμματείας Δημοσίων Εσόδων; Μήπως, δηλαδή, αξιοποίησε τις λίστες της Τράπεζας της Ελλάδος; Θυμάστε; Δέκα χιλιάδες ονόματα έκαναν εμβάσματα στο εξωτερικό. Και τα έχει αυτά η Τράπεζα Ελλάδος.
Και πολλοί Βουλευτές -και ο ομιλών- ήρθαν πάλι και πολλάκις εδώ να υπενθυμίσουν στους Υπουργούς, να τους ζητήσουν να βάλουν μπροστά όλους αυτούς τους μηχανισμούς. Δεν έγινε τίποτα. Ποια ήταν τα αποτελέσματα του νέου, μνημονιακής έμπνευσης, ανώτατου οργάνου μέχρι τώρα; Ελάχιστα έως και μηδαμινά. 
Και ο παλιός, αλλά και η καινούργια γραμματέας, δεν έχουν να επιδείξουν κανένα αξιόλογο έργο. Πηγαίνει η γενική γραμματεία αυτή από το κακό στο χειρότερο. Προχειρότητα, δυσλειτουργία, έλλειψη συντονισμού, αντιφατικότητα, είναι ο πρώτος απολογισμός. Κανείς δεν γνωρίζει μέχρι σήμερα τι έχει εισπραχθεί από τον ΕΝΦΙΑ. Παραμένουν οι δυσλειτουργίες του taxis.net. Το νέο σύστημα απόδοσης ΦΠΑ «αποδίδω μόνον ό,τι εισπράττω», κατόρθωσε να μην είναι ελκυστικό για τις επιχειρήσεις, αφού τελικά πόσο ποσοστό λέτε ότι εντάχθηκε; Μόλις 1%! Συνεχίζουν να χρεώνονται ΕΝΦΙΑ οι κάτοικοι της Κεφαλλονιάς. Συνεχίζει το αλαλούμ με τη φορολόγηση των παροχών σε είδος στους υπαλλήλους. Δεν έχουν εκδοθεί οι εγκύκλιοι για τους παρακρατούμενους φόρους των συναλλαγών και οι επιχειρήσεις δεν γνωρίζουν ακόμα τι πρέπει να πράξουν. 
Δεν άλλαξε τίποτα, λοιπόν, αυτές τις πρώτες εκατό μέρες από τις άθλιες μέρες και τα έργα του ανεπανάληπτου Χάρη Θεοχάρη! Οι πρώτοι μήνες της θητείας της νέας Γενικής Γραμματέως, της κ. Κατερίνας Σαββαΐδου, δυστυχώς δεν προδιαγράφουν επιτυχία. Αντίθετα, βασιλεύει η αντίληψη της καθημερινής λειτουργίας του φορολογικού μηχανισμού, ο οποίος συναλλάσσεται με εκατομμύρια φορολογούμενους και ο οποίος αντί να τους λύνει προβλήματα, τους δημιουργεί ακόμα περισσότερα.
Σήμερα 16 Οκτώβρη δεν έχουμε; Ε, λοιπόν, δεν είναι ακόμα σε θέση να μας ενημερώσει η γενική γραμματεία, η γενικής γραμματεύς ή εδώ ο παριστάμενος Υπουργός για το ακριβές ποσόν που έχουν πληρώσει οι φορολογούμενοι για τον ΕΝΦΙΑ. Αλήθεια, μήπως κάνω λάθος; Θα περιμένω να ακούσω τον Υπουργό. Οι όποιες δικαιολογίες για την τεράστια καθυστέρηση που εμφανίζεται στο να ενημερωθεί το taxis.net με τις πληρωμές φόρων από τους φορολογούμενους, δεν φανερώνουν αυτήν την ανεπάρκεια και την παταγώδη αποτυχία; 
Το έχουμε αναδείξει πάλιν και πολλάκις: Το πρόβλημα συνολικά του taxis.net, την ευθύνη του οποίου ως προϊσταμένη και της Διεύθυνσης Ηλεκτρονικής Διακυβέρνησης του Υπουργείου Οικονομικών, φέρει η Γενική Γραμματέας, η κ. Σαββαΐδου.
Όσοι προσπαθούσαν να μπουν στο σύστημα τη μέρα που φορτώθηκαν τα νέα εκκαθαριστικά του ΕΝΦΙΑ μετά τις διορθώσεις στα εντός σχεδίου, αλλά και εκτός αντικειμενικού συστήματος οικόπεδα, βίωσαν από πρώτο χέρι τι σημαίνει ιντερνετική ταλαιπωρία. Με ένα απλό ερώτημα σε έναν από τους χιλιάδες φοροτεχνικούς θα μπορούσε η πολιτική ηγεσία, μα προπαντός ο ίδιος ο Υπουργός, να είχε αντιληφθεί το Γολγοθά των φορολογουμένων τις τελευταίες μέρες των προθεσμιών για κάθε είδους δηλώσεις. 
Δεν είναι μόνο τα τεχνικής φύσεως προβλήματα στα οποία θα μπορούσε κάποιος να δείξει μια επιείκεια για τις πράξεις και τις παραλείψεις της γενικής γραμματείας. Είναι και αυτά που ταλαιπωρούν και καθιστούν τρύπες στο νερό ακόμα και εξαγγελίες που έχει πάρει πάνω του ο ίδιος ο Πρωθυπουργός. Στην απόφαση –όπως σας είπα λίγο πριν- για την εφαρμογή του συστήματος «πληρώνω ΦΠΑ μόνο εφόσον τον εισπράττω», εξήντλησε τη φαντασία της η γενική γραμματεία στο να ακυρώσει αυτήν την υπόσχεση στην πράξη.
Κυρίες και κύριοι συνάδελφοι, αξίζει να μπείτε στην ιστοσελίδα του κινήματος «ΥΠΕΡΒΑΣΗ» και εκεί να διαβάσετε όσα εμείς ακούσαμε ως Χριστιανοδημοκρατικό Κόμμα αυτές τις τελευταίες ώρες. Αξίζει γιατί εκεί, μαζί με τις άλλες οικονομικές σελίδες, μπορείτε να διαπιστώσετε ιδίοις όμμασιν τι συμβαίνει. 
Συγκεκριμένα, διαπιστώνουμε μια βαθιά και δυνατή σχέση με τους τύπους. Έγραψε στη σχετική απόφαση ότι απαιτούνται –λέει- πρόσθετα βιβλία και κατ’ επέκταση διοικητικό κόστος για τις επιχειρήσεις που θα επιλέξουν να ενταχθούν στο σύστημα. 
Ακούστε και το καλύτερο: Απαιτούνται πρόσθετα βιβλία και για τις επιχειρήσεις που δεν θα ενταχθούν στο σύστημα, αλλά θα κάνουν το λάθος να πάρουν ένα τιμολόγιο με επιχείρηση που έχει ενταχθεί και σε αυτή την περίπτωση απαιτείται πρόσθετο βιβλίο. 
Να πούμε για τον ΕΝΦΙΑ; Χιλιάδες φορολογούμενοι οι οποίοι έχουν ακίνητα στην Κεφαλλονιά, που υποτίθεται ότι με διάταξη έχουν απαλλαγεί από το φόρο, ή απαλλοτριωμένα ακίνητα που και αυτά έχουν απαλλαγεί, με έκπληξη διαπίστωσαν ότι πληρώνουν ΕΝΦΙΑ. Τους έχει επιβληθεί συμπληρωματικός ΕΝΦΙΑ. 
Όσο για την απόφαση για τη φορολόγηση των παροχών σε είδος -γιατί άκουσα τον συνάδελφο από τη Συμπολίτευση- με έναν ερμηνευτικό ακροβατισμό -ο λόγος για τον οποίον ακόμη αναζητείται- απήλλαξε -και ορθώς- τα εταιρικά κινητά από τη φορολόγησή τους ως εισόδημα. Εν ψυχρώ, όμως, διεύρυνε τη φορολογική βάση, ερμηνεύοντας διάταξη του νέου Κώδικα Φορολογίας Εισοδήματος και έβαλε φόρο εισοδήματος σε παροχές που λαμβάνουν εκατοντάδες χιλιάδες μισθωτοί, όπως είναι η κάλυψη βρεφονηπιακού σταθμού ή ιατρικών εξόδων που πληρώνει η επιχείρηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, δεν θα δευτερολογήσω. Θα ήθελα για λίγα λεπτά την ανοχή σας.
Κυρίες και κύριοι συνάδελφοι, όπως έχει καταγγελθεί μέσω του κοινοβουλευτικού ελέγχου, στη γενική γραμματεία βασιλεύουν το ρουσφέτι και η γραφειοκρατία, αφού η στελέχωση θέσεων ευθύνης γίνεται από πρόσωπα αμφίβολης ικανότητας με αναξιοκρατικά κομματικά κριτήρια. Εδώ μπαίνει ζήτημα διαφθοράς, αδιαφάνειας, πολιτικής και οικονομικής διαπλοκής. 
Οι Ανεξάρτητοι Έλληνες και όλοι οι συνεργαζόμενοι μαζί μας πιστεύουμε σε μία τελείως διαφορετική φορολογική πολιτική και λειτουργία του κράτους, η οποία εμπεριέχεται στο εθνικό σχέδιο ανασυγκρότησης που παρουσίασε ο κ. Πάνος Καμμένος στη Διεθνή Έκθεση Θεσσαλονίκης. Αξιώνουμε ο γενικός γραμματέας να είναι προσβάσιμος σε όλη την κοινωνία, να δέχεται και να ακούει τις καταγγελίες που θα καταθέσω για άλλη μία φορά σήμερα, για να σταματήσουν ή για να ελεγχθούν, αν θέλετε, οι μεγάλες υποθέσεις φοροδιαφυγής και λαθρεμπορίου. 
Κύριε Υπουργέ, κυρίες και κύριοι συνάδελφοι, ακούστε, μήπως και πάρουμε απάντηση σήμερα. Έχει κατατεθεί ένα πλήθος παρόμοιων ερωτήσεων. Διαλέγω μόνο δύο παραγράφους. Γιατί καρκινοβατούν στη δικαιοσύνη οι υποθέσεις της λαθρεμπορίας και της νοθείας στα καύσιμα, με συνέπεια να παραγράφονται πρόστιμα και αδικήματα; Γιατί η υπόθεση για την οποία καταδικάστηκε ο κ. Μελισσανίδης με τον κ. Καρρά καθυστερεί είκοσι ολόκληρα χρόνια; Τι εννοούσε ο διευθυντής του ΣΔΟΕ το 2013 όταν δήλωνε ότι δεν υπάρχει πολιτική βούληση για την καταπολέμηση του λαθρεμπορίου στα καύσιμα; 
Πότε και από ποιόν εμποδίστηκε να ασκήσει το έργο για την πάταξη του λαθρεμπορίου; Ποιες εισηγήσεις του δεν εισακούστηκαν από την πολιτική ηγεσία και ποιες υποθέσεις παρεμποδίστηκε να ελέγξει –όπως λέει- και από ποιόν; Γιατί δεν έχει ανακληθεί η άδεια εμπορίας όσων εταιρειών έχουν υποστεί το αδίκημα της λαθρεμπορίας; Υπάρχουν μεταξύ των εταιρειών αυτών, εταιρείες οι οποίες έχουν υπαχθεί σε ειδική εκκαθάριση ή πτώχευση ή στο άρθρο 99 του Πτωχευτικού Κώδικα, με αποτέλεσμα να μην έχουν εξοφλήσει τις οφειλές τους προς το δημόσιο, ενώ ταυτόχρονα εξακολουθούν να κατέχουν άδεια εμπορίας;","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34520"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"34521"," Ολοκληρώνω. 
Ξέρετε πολύ καλά την ιστορία του ΟΠΑΠ. Και με δεδομένα τα χρέη προς το δημόσιο των συμφερόντων Μελισσανίδη εταιρείας «GEONAMA», η οποία αναφέρεται σε αυτήν την ερώτηση, πώς δόθηκε φορολογική ενημερότητα και προσωπικά στον κ. Μελισσανίδη που είναι βασικός μέτοχος της κοινοπραξίας «EMMA DELTA»; 
(Στο σημείο αυτό την Προεδρική Έδρα καταλαμβάνει ο  Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Έκανε χρήση, μήπως, των ευεργετικών -και για αυτόν και για άλλες εταιρείες- διατάξεων του φορολογικού νομοσχεδίου που ψήφισε η Κυβέρνηση το 2013; 
Το καταθέτω αυτό με πολύ αγάπη στον «παρά τω Πρωθυπουργώ» κύριο Σταμάτη, που ζήταγε ονόματα και διευθύνσεις μόλις προχθές. 
(Στο σημείο αυτό ο Βουλευτής κ. Νικόλαος Νικολόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34522"," Ολοκληρώσατε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34523"," Ολοκληρώνω, κύριε Πρόεδρε. 
Τα «ΠΑΡΑΠΟΛΙΤΙΚΑ» -την ξέρετε τη φιλοκυβερνητική αυτή εφημερίδα-γράφουν και υπογράφει ο δημοσιογράφος Παναγιώτης Τζένος: «Η επιρροή κάποιων μεγάλων οικογενειών της Μεταπολίτευσης που μονοπώλησαν την επιχειρηματικότητα…","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34524"," Καταθέστε το στα Πρακτικά, δεν είναι ανάγκη να το διαβάζετε. Ολοκληρώσατε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34525"," …διορίζοντας κατά το δοκούν κυβερνήσεις, ενίοτε πρωθυπουργούς, πολλάκις αρμόδιους Υπουργούς και, σε κάθε περίπτωση, οριζόντιες, διακομματικές, Κοινοβουλευτικές Ομάδες.» 
Ρωτάει, λοιπόν, στο δημοσίευμα -και έχει κατατεθεί, κύριε Πρόεδρε, με ερώτηση- εάν η οικογένεια Μπόμπολα καταφέρνει να βρίσκεται στο απυρόβλητο σε ό,τι αφορά τους ελέγχους που διενεργούνται από το ΣΔΟΕ για τους μεγαλοκαταθέτες της λίστας Λαγκάρντ και εάν σε αυτό το δαιδαλώδες πλέγμα…","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34526"," Ολοκληρώσατε, κύριε συνάδελφε. Αγνοείτε…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34527"," Καλά, ακούσατε Μπόμπολας και αμέσως να σταματήσω; Τελειώνω σε ένα δευτερόλεπτο, κύριε Πρόεδρε.","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34528"," Τι είναι αυτά που λες σε μένα; Με αγνοείτε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34529"," …δεκάδων offshore εταιρειών, το δίκτυο των οποίων έχει επιμεληθεί ο στενός συνεργάτης του Πρωθυπουργού κ. Σταύρος Παπασταύρου. 
Τα καταθέτω για τα Πρακτικά. 
(Στο σημείο αυτό ο Βουλευτής κ. Νικόλαος Νικολόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ολοκλήρωσα, κύριε Πρόεδρε. Ευχαριστώ πολύ για την ανοχή σας, την προτροπή σας και πιστεύω…","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34530"," Η παραβίαση του Κανονισμού…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34531"," …να τις μελετήσετε και εσείς για να είστε ενήμερος. 
(ΜΕΤΑ ΤΗΝ ΚΑΤΑΜΕΤΡΗΣΗ)","ΝΙΚΟΛΑΟΣ ΝΙΚΟΛΟΠΟΥΛΟΣ",363
"34532"," Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσας ονομαστικής ψηφοφορίας. 
Επί του άρθρου 5 εψήφισαν συνολικά 263 Βουλευτές. 
Υπέρ του άρθρου, δηλαδή «ΝΑΙ» εψήφισαν 148 Βουλευτές. 
Κατά του άρθρου, δηλαδή «ΟΧΙ», εψήφισαν 115 Βουλευτές. 
Κανείς Βουλευτής δεν εψήφισε «ΠΑΡΩΝ». 
Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 
Επί του άρθρου 7 εψήφισαν συνολικά 263 Βουλευτές. 
Υπέρ του άρθρου, δηλαδή «ΝΑΙ» εψήφισαν 147 Βουλευτές. 
Κατά του άρθρου, δηλαδή «ΟΧΙ», εψήφισαν 116 Βουλευτές. 
Κανείς Βουλευτής δεν εψήφισε «ΠΑΡΩΝ». 
Συνεπώς το άρθρο  7 έγινε δεκτό ως έχει κατά πλειοψηφία, σύμφωνα με το παρακάτω πρωτόκολλο ψηφοφορίας:
(Να μπει το πρωτόκολλο ψηφοφορίας)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34533"," Εισερχόμαστε στην ψήφιση του ακροτελεύτιου άρθρου του νομοσχεδίου του Υπουργείου Εσωτερικών. 
Ερωτάται το Σώμα: Γίνεται δεκτό το ακροτελεύτιο άρθρο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34534"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34535"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"34536"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Εσωτερικών: «Έλεγχος των οικονομικών των πολιτικών κομμάτων και των αιρετών αντιπροσώπων Βουλής και Ευρωπαϊκού Κοινοβουλίου και άλλες διατάξεις» έγινε δεκτό επί της αρχής και επί των άρθρων. 
Ερωτάται το Σώμα: Γίνεται δεκτό το νομοσχέδιο και στο σύνολο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34537"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34538"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"34539"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Εσωτερικών: «Έλεγχος των οικονομικών των πολιτικών κομμάτων και των αιρετών αντιπροσώπων Βουλής και Ευρωπαϊκού Κοινοβουλίου και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 194α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34540"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34541"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"34542"," Όχι, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"34543"," Το Σώμα παρέσχε τη ζητηθείσα εξουσιοδότηση.
Στο σημείο αυτό επανερχόμαστε στη συζήτηση του νομοσχεδίου του Υπουργείου Οικονομικών. 
Τον λόγο έχει ο συνάδελφος κ. Ματθαιόπουλος. 
Έχετε τον λόγο για δεκαπέντε λεπτά, κύριε συνάδελφε. Και ξεκινώντας από εσάς, ζητάω συνέπεια στον χρόνο από όλους.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34544"," Ούτως ή άλλως πάντα είμαι συνεπής στον χρόνο. 
Δράττομαι της ευκαιρίας να θίξω κάποια ζητήματα παρεμφερή με το θέμα της σημερινής συζήτησης, θέματα που έχουν να κάνουν και με την οικονομία, αλλά κυρίως γιατί θέλω να καταδείξω δύο βασικές παραμέτρους τις οποίες το Σώμα, σκόπιμα ή μη, αγνοεί. 
Η μία παράμετρος έχει να κάνει με το πόσο ουσιαστική είναι η σημερινή συζήτηση και το κατά πόσο εισακούγονται οι τοποθετήσεις όλων των Βουλευτών, των Κοινοβουλευτικών Εκπροσώπων ή των ειδικών αγορητών. 
Η δεύτερη παράμετρος έχει να κάνει με τα άθλια ψέματα της συγκυβέρνησης, η οποία φέρνει νούμερα που ένας θεός ξέρει από πού τα βρίσκει.  
Επειδή έχουν ακουστεί πάρα πολλά και κυρίως από το στόμα του Πρωθυπουργού, θα θέλαμε να τοποθετηθούμε, διότι δεν μπορεί η Νέα Δημοκρατία να πανηγυρίζει για τα πέντε χρόνια μνημονίου και να μας λέει ότι η οικονομία πηγαίνει από το καλό στο καλύτερο, όταν η πραγματικότητα και κάποια δεδομένα που έχω μπροστά μου αποδεικνύουν το ακριβώς αντίθετο.
Σε ό,τι αφορά την πρώτη παράμετρο, το κατά πόσο, δηλαδή, η σημερινή συζήτηση είναι ουσιαστική ή όχι, έχω πει επανειλημμένως ότι οποιαδήποτε κοινοβουλευτική διαδικασία γίνεται εντός αυτής της Αιθούσης είναι παράνομη διότι η Βουλή λειτουργεί παράνομα. Το Σύνταγμα ορίζει η Βουλή να λειτουργεί με τριακόσιους Βουλευτές. Επειδή, όμως, ο Σαμαράς λόγω της εκρηκτικής εκλογικής ανόδου της Χρυσής Αυγής έκλεισε στη φυλακή τη μισή Κοινοβουλευτική μας Ομάδα, η Βουλή λειτουργεί με μειωμένο αριθμό Βουλευτών. Όλες οι ψηφοφορίες, για οποιοδήποτε νομοσχέδιο ή τροπολογία –επαναλαμβάνω- είναι μη σύννομες με το Σύνταγμα και με τον Κανονισμό της Βουλής. 
Δεύτερον, υπάρχει ένα νομικό παράδοξο, για το οποίο τουλάχιστον η Αξιωματική Αντιπολίτευση, η οποία υποτίθεται ότι είναι θύμα επίσης δικαστικής σκευωρίας, πρέπει να διαμαρτυρηθεί για λόγους συνέπειας. 
Σήμερα κατατέθηκε ένα πόρισμα, ένα βούλευμα από τον Εισαγγελέα Εφετών κ. Ισίδωρο Ντογιάκο βάσει του οποίου -άκουσον-άκουσον- εκλεγμένο κοινοβουλευτικό κόμμα, το οποίο στηρίζεται από πάνω από ένα εκατομμύριο Έλληνες ψηφοφόρους, μπορεί να χαρακτηριστεί «εγκληματική οργάνωση». Είναι παγκόσμιο φαινόμενο. Στα παγκόσμια χρονικά δεν έχει ξαναγίνει πουθενά, πλην του «σαμαριστάν», ένας εισαγγελέας να μπορεί έτσι, χωρίς κανένα αιτιολογικό, χωρίς καμμία νομική αιτιολόγηση, χωρίς καμμία διαδικασία που να έχει νομική λογική αιτιολόγηση, να λέει ότι ένα κόμμα μπορεί να είναι εγκληματική οργάνωση. 
Φυσικά στο βούλευμα του συγκεκριμένο εισαγγελέα εφετών δεν προσδιορίζεται ποιες είναι οι παράνομες πράξεις. Είπε, όμως, το εξής ασύλληπτο: Είπε ότι η Χρυσή Αυγή είναι εγκληματική οργάνωση από το 1980 και ενεργοποιήθηκε το 2008. Βέβαια, με τον ορισμό αυτό θα έπρεπε όλα τα κόμματα να πάνε μέσα για εγκληματική οργάνωση. Επειδή, όμως, η παραδικαστική κλίκα που ελέγχεται από το Μαξίμου ξέρει να χτυπάει μόνο τη Χρυσή Αυγή, βρεθήκαμε σε αυτό το σημείο. 
Για τον λόγο αυτό εγώ καλώ όλους τους ανθρώπους που είναι νομικοί ή συνταγματολόγοι να καταθέσουν τα πτυχία τους στον κ. Ντογιάκο ως ένδειξη διαμαρτυρίας για λόγους δεοντολογίας και επαγγελματικής συνέπειας, διότι αυτά τα πράγματα κυριολεκτικά διασύρουν τον θεσμό της δικαιοσύνης που εσείς θέλετε να μας πείσετε ότι είναι ανεξάρτητος. 
Επομένως, σε ό,τι αφορά την Αξιωματική Αντιπολίτευση ως προς το περίφημο περιστατικό για τις φήμες περί χρηματισμού Βουλευτών για την εκλογή Προέδρου της Δημοκρατίας, ιδού οι αποδείξεις, οι οποίες προέρχονται όλες από τη Χρυσή Αυγή: Η δικαιοσύνη όχι μόνο είναι ελεγχόμενη, αλλά κυριολεκτικά έχει καταλύσει κάθε έννοια δικαίου και κάθε έννοια νομιμότητας. 
Ερχόμαστε τώρα στη δεύτερη παράμετρο που έχει να κάνει με τα οικονομικά. Να μιλήσουμε ή να αντεπιχειρηματολογήσουμε για όσα ειπώθηκαν σε αυτήν εδώ την Αίθουσα; Ποιος ο λόγος όταν δεν υπάρχει κανένα περιθώριο άσκησης πολιτικής από πλευράς Ελλάδος; Ο ίδιος ο Βενιζέλος, ο Αντιπρόεδρος της Κυβέρνησης αυτής, είπε προ ολίγων ημερών ότι το μνημόνιο μάς υπαγορεύτηκε. Δηλαδή, ξένα κέντρα εξουσίας υπαγορεύουν σε αυτήν εδώ την Κυβέρνηση το πώς θα νομοθετεί. Έχει καμμία σημασία ποιες τοποθετήσεις θα γίνουν απ’ αυτό εδώ το Βήμα όταν η Κυβέρνηση λαμβάνει εντολές από ξένα κέντρα; Φυσικά και όχι. Άλλες καταγγελίες, οι οποίες έχουν γίνει κατά καιρούς από άλλους Βουλευτές -όχι μόνο της Χρυσής Αυγής- αναφέρουν ότι πολλά νομοσχέδια έρχονται μεταφρασμένα. 
Αρέσκεστε να επικαλείστε νούμερα. Δυστυχώς, ο λαός έχει κοντή μνήμη. Εγώ θα τοποθετηθώ πάνω σε αυτά που είπε ο κύριος Πρωθυπουργός απ’ αυτό εδώ το Βήμα για τη συζήτηση που έγινε για την παροχή ψήφου εμπιστοσύνης στην Κυβέρνηση. 
Μεταξύ άλλων ανέφερε ότι το χρέος σταμάτησε να αυξάνεται και ήδη άρχισε να μειώνεται ονομαστικά. Σε ό,τι αφορά το χρέος, επειδή τα στοιχεία είναι πολύ εύκολο να βρεθούν και στο διαδίκτυο, αποδεικνύεται περίτρανα ότι η Νέα Δημοκρατία είναι ο κινητήριος μοχλός της αύξησης του εξωτερικού χρέους της χώρας. Η Νέα Δημοκρατία, σε συγκυβέρνηση με το ΠΑΣΟΚ, κυριολεκτικά έχει εκτοξεύσει αυτό εδώ το επαχθές δημόσιο χρέος της χώρας, γιατί οι πολιτικές που έχει επιβάλλει γονατίζουν τον ελληνικό λαό μόνο και μόνο για να βγαίνουν λάδι, όπως λέει λαϊκά ο θυμόσοφος λαός, οι τραπεζίτες, οι μεγαλοεργολάβοι, το «Μπομπολέικο» κ.ο.κ.. 
Πάμε να δούμε τα στοιχεία που αφορούν στο δημόσιο χρέος: Από τις 30-6-2012, όταν δηλαδή η Νέα Δημοκρατία έγινε Κυβέρνηση σε αυτήν εδώ τη χώρα, παρέλαβε χρέος ύψους 303,53 δισεκατομμυρίων ευρώ. Μέχρι και τις 30-12-2013 το χρέος ανέρχεται σε 321,48 δισεκατομμύρια ευρώ. Πρακτικά σημαίνει ότι σε δυόμισι χρόνια διακυβέρνησης Σαμαρά με Βενιζέλο το δημόσιο χρέος της χώρας αυξήθηκε κατά περίπου 18 δισεκατομμύρια ευρώ. 
Ο Πρωθυπουργός, όμως, είπε ότι το χρέος σταμάτησε να αυξάνεται, γιατί δεν μπορεί να πει ότι μειώνεται. Παίζει με τις λέξεις. Θέλετε να δείτε ποια είναι αυτή η μείωση; Για το τελευταίο τρίμηνο του οικονομικού έτους 2013, η μείωση αφορά 39 εκατομμύρια ευρώ. Από τα 321 εκατομμύρια ευρώ που χρωστάει η χώρα, είχαμε μία αισθητά πολύ μικρή μείωση των 39 εκατομμυρίων ευρώ. Αν γι’ αυτά τα 39 εκατομμύρια ευρώ -για τα οποία ο ελληνικός λαός κυριολεκτικά πεθαίνει καθημερινά, αυτοκτονεί, μεταναστεύει στο εξωτερικό, βάζει λουκέτο στις επιχειρήσεις του- αξίζει να πανηγυρίζετε, τότε αυτό είναι δικό σας θέμα.
Επιπλέον, τα στοιχεία της ΕΛΣΤΑΤ είναι επίσης καταγγελτικά και αποδεικνύουν το πόσο ολέθρια πολιτική είναι αυτή που έχετε ακολουθήσει, σε συνάρτηση με όσα έλεγε ο Πρωθυπουργός. Θα αναφέρω μερικά εξ αυτών, τα οποία έχουν να κάνουν με τις συνθήκες διαβίωσης των Ελλήνων πολιτών -για τις συνθήκες φτώχειας, δηλαδή- διότι στην ομιλία του Πρωθυπουργού, μεταξύ άλλων, ακούστηκε ότι άρχισε η ανάπτυξη, η ανεργία συνεχώς μειώνεται, η σταθερότητα έχει επιτευχθεί και ότι η Ελλάδα, επιτέλους, δεν θα χρειαστεί κανένα άλλο μνημόνιο.
Τα στοιχεία, λοιπόν, της ΕΛΣΤΑΤ είναι αμείλικτα και λένε ότι ο κίνδυνος φτώχειας για τα παιδιά από ηλικίες μηδέν μέχρι δεκαεπτά ετών ανέρχεται σε 28,8%. Ο κίνδυνος φτώχειας για άτομα ηλικίας άνω των εξήντα πέντε ετών, ανέρχεται σε περίπου 15%. Ο πληθυσμός που διαβιεί σε νοικοκυριά που δεν εργάζεται κανένα μέλος, στα οποία δηλαδή όλοι είναι άνεργοι και θα παραμείνουν άνεργοι, ανέρχεται σε 1,2 εκατομμύρια άτομα και το ποσοστό αυτό, λέει, αυξάνεται με ρυθμούς πάνω από το 50%. Τέλος, τα στοιχεία αναφέρουν ότι το 36,8% του πληθυσμού που έχει λάβει καταναλωτικό δάνειο για αγορά αγαθών και υπηρεσιών, δηλώνει ότι δεν μπορεί να αποπληρώσει το δάνειο αυτό και ότι περίπου το 60% του φτωχού πληθυσμού δηλώνει δυσκολία στην αποπληρωμή πάγιων λογαριασμών, όπως είναι αυτοί που έχουμε δει τώρα τελευταία να εισάγονται με πράξεις νομοθετικού περιεχομένου, παραδείγματος χάριν το παλιό χαράτσι και σημερινό ΕΝΦΙΑ. 
Αυτά τα νούμερα δεν γίνεται να μην τα γνωρίζει η Κυβέρνηση και να μην τα έχει στη διάθεσή της. Ασφαλώς και τα γνωρίζει, αλλά επιθυμεί να πολιτικολογεί, να παίζει με τις λέξεις. Επιθυμεί να εμπαίζει τις θυσίες του ελληνικού λαού, να τον κοροϊδεύει, υποσχόμενος μια ανάπτυξη που έρχεται εδώ και πέντε χρόνια και ουσιαστικά ποτέ δεν έρχεται.
Πιο συγκεκριμένα, για την τροπολογία και το άρθρο 1 που αφορά την κύρωση της πράξης νομοθετικού περιεχομένου για την αναπλήρωση του Γενικού Γραμματέα Δημοσίων Εσόδων, ανέφερα τα στοιχεία της ΕΛΣΤΑΤ που δείχνουν ότι η χώρα είναι μια χώρα φτωχή με υψηλά ποσοστά ανεργίας, ποσοστά τα οποία θα γίνουν ακόμα μεγαλύτερα στο προσεχές μέλλον. 
Θέλετε να μιλήσουμε για τις εργασιακές σχέσεις που ισχύουν σήμερα στη χώρα μας; Θέλετε να μιλήσουμε για τις συνθήκες των εργαζομένων, που στην καλύτερη περίπτωση ο κάποτε κατώτατος μισθός των 700 ευρώ -για τον οποίο πανηγυρίζατε ότι θεσπίσατε- έχει πέσει στα 480 ευρώ και για το γεγονός ότι υπάρχουν σήμερα συνταξιούχοι που λαμβάνουν σύνταξη ύψους 300 ευρώ και μάλιστα σε μία χώρα δημοκρατική κι ευρωπαϊκή εν έτει 2014 όπως είναι η Ελλάδα; Θέλετε να μιλήσουμε για τα περίφημα συνδικαλιστικά κινήματα που έχουν καπελωθεί, κυρίως από τον χώρο της Αριστεράς, τα οποία δεν έχουν καμμία διαπραγματευτική δύναμη ακριβώς λόγω του ότι έχουν καταστεί κομματικά «παραμάγαζα» μόνο και μόνο για να εξυπηρετούν τα συμφέροντα των κομμάτων τους και όχι των εργαζομένων; Θέλετε αν μιλήσουμε για τη γενικότερη κατάσταση που επικρατεί στην οικονομία μας και το γεγονός ότι– κάτι που γνωρίζετε πολύ καλά και σαν  Υπουργός και σαν Υπουργείο- με την υπάρχουσα κατάσταση και με τα υπάρχοντα μέτρα δεν υπάρχει καμμία περίπτωση η χώρα να βγει από τον -όπως εσείς αποκαλείτε με θράσος- μηχανισμό στήριξης; 
Βέβαια, η τροπολογία σε ό,τι αφορά τη δομή της μπορεί τεχνικά να έχει κάποια σωστά χαρακτηριστικά –και η αλήθεια είναι ότι έχει- αλλά δεν μπορείτε να μιλάτε για το γεγονός ότι θα νομοθετήσετε επί των εργασιακών δικαιωμάτων των Ελλήνων. Δεν μπορείτε να μιλάτε για το ότι η συγκυβέρνηση αυτή θα εξασφαλίσει τα αυτονόητα σε μια σύγχρονη χώρα, όπως είναι η Ελλάδα, διότι οι συνθήκες εργασίας για όλους τους κλάδους σήμερα είναι κυριολεκτικά ένα κάτεργο, στο οποίο βασανίζεται ο Έλληνας πολίτης για να αποκτήσει τα απολύτως απαραίτητα.
Κλείνω, λέγοντας για την τροπολογία ότι ψηφίζουμε «παρών» αλλά εννοείται πως σε καμμία των περιπτώσεων δεν διανοούμαστε ότι αυτή η συγκυβέρνηση μπορεί να πράξει τα δέοντα για να εξασφαλίσει τα εργασιακά δικαιώματα των Ελλήνων. 
Γενικότερα, σε ό,τι αφορά τον πρώην Γενικό Γραμματέα Δημοσίων Εσόδων και το πρόσωπο το οποίο θα τον αντικαταστήσει, δεν έχει καμμία απολύτως σημασία ούτε το ποιος θα είναι ούτε τι ρόλο θα διαδραματίσει, διότι η αύξηση των εσόδων που επιδιώκει το πρόσωπο αυτό προέρχεται από την υπερφορολόγηση των Ελλήνων. Δεν υπάρχει παραγωγική διαδικασία. Η χώρα είναι μία χώρα εξαρτώμενη σε κάθε τομέα -ενεργειακό, οικονομικό, διατροφικό, εξοπλιστικό, στρατιωτικό ή οτιδήποτε άλλο- από τρίτες χώρες, επομένως, κάθε οικονομική δραστηριότητα που αφορά την αποκόμιση εσόδων στα κρατικά ταμεία έχει να κάνει μόνο με τη φορολόγηση των Ελλήνων πολιτών.
Είναι μια φορολόγηση, η οποία έχει ξεπεράσει κάθε όριο αναλγησίας. Φτάσαμε στο σημείο να θρηνούμε θύματα στις ουρές των τραπεζών, διότι ταλαιπωρούνται αυτοί οι άνθρωποι πηγαίνοντας να πληρώσουν φόρους, οι οποίοι δεν έπρεπε να καταβάλλονται στο ελληνικό κράτος, τη στιγμή που επώνυμοι φοροφυγάδες, η περίφημη λίστα Λαγκάρντ, την οποία έχετε στην κατοχή σας αλλά δεν έχετε κάνει τις απαιτούμενες νομικές διαδικασίες, συνεχίζει να κάνει μια βαριά μαύρη σκιά πάνω από αυτήν την περίφημη πράξη του Υπουργείου που θέλει να τελειώνει μια και έξω με τη φοροδιαφυγή.
Με όλα αυτά, λοιπόν, τα ζητήματα, πρέπει επιτέλους να τελειώνουμε. Επειδή όμως αυτή η Κυβέρνηση σε καμμία των περιπτώσεων δεν είναι διατεθειμένη να κάνει ό,τι θα έκανε ένα σοβαρό κράτος, δηλαδή αντί να ψάχνει στην τσέπη του υπερφορολογημένου Έλληνα, του ανθρώπου που μεταναστεύει στο εξωτερικό, του πολύτεκνου, του άνεργου, του φοιτητή, του καθενός ο οποίος αντιμετωπίζει μεγάλα και ασύλληπτα οικονομικά προβλήματα για την εποχή μας, αφήνει άλλους μεγάλους να φοροδιαφεύγουν και να κάνουν πάρτι εις βάρος του ελληνικού λαού.
Σε ό,τι αφορά -και κλείνω την τοποθέτησή μου με αυτό- το τέλος των μνημονίων που ευαγγελίζεται ο Σαμαράς, έχω να πω ότι όσο καιρό παίξατε με τις λέξεις, κοροϊδέψατε τον ελληνικό λαό για περίπου δύο με τρία χρόνια. Μπορεί το μνημόνιο που θα έρθει να μην ονομάζεται μνημόνιο, να έχει μια άλλη ονομασία. Το ζητούμενο είναι ότι η χώρα παραμένει οικονομικά εξαρτημένη από τους ξένους διεθνείς τοκογλύφους, είναι μια χώρα κυριολεκτικά ρημαγμένη. Και αυτό δεν οφείλεται σε τυχαίους παράγοντες, κάνατε και εσείς ό,τι μπορούσατε από τη μεριά σας για να καταστήσετε τη χώρα οικονομικά εξαρτώμενη με αντάλλαγμα, δυστυχώς, να παραμείνετε λίγους μήνες παραπάνω στην εξουσία. Οι μήνες αυτοί όμως τελειώνουν και θα έρθει η στιγμή που θα γίνουν πρόωρες εθνικές εκλογές και τότε την απάντηση θα την δώσει ο περήφανος ελληνικός λαός.
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"34545"," Κύριε Πρόεδρε, θα ήθελα τον λόγο για να κάνω κάποιες νομοτεχνικές βελτιώσεις.","ΓΚIΚΑΣ ΧΑΡΒΟΥΔΕΛΗΣ",542
"34546"," Ορίστε, κύριε Υπουργέ, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34547"," Θέλω να καταθέσω νομοθετικές βελτιώσεις. Τις έχω εδώ. Σε συνέχεια των γόνιμων παρατηρήσεων που τέθηκαν στην Επιτροπή Οικονομικών Υποθέσεων, καταθέτω συγκεκριμένο κείμενο προσθήκης – αναδιατύπωσης με το οποίο γίνονται οι εξής βελτιώσεις.
Πρώτον, στο δεύτερο άρθρο, στο οποίο αναφέρθηκε και ο κ. Κασσής, επειδή τα συναρμόδια Υπουργεία έχουν διαφορετικό αντικείμενο ελέγχων, προς αποφυγή επιβάρυνσης των εταιρειών, προβλέπεται πλέον η έκδοση κοινής υπουργικής απόφασης των Υπουργών Οικονομικών και Αγροτικής Ανάπτυξης και Τροφίμων σχετικά με τους όρους, τις προϋποθέσεις και διαδικασίες αυτών αντί των δύο έως τώρα παράλληλων συστημάτων ελέγχου.
Επίσης, τίθεται μια διόρθωση στην παράγραφο Δ6 για την εξασφάλιση προδιαγραφών υγιεινής μετά από αίτημα του Υπουργείου Αγροτικής Ανάπτυξης και Τροφίμων. Λοιπές προσθήκες βρίσκονται σε διαβούλευση μεταξύ των συναρμόδιων Υπουργείων.
Δεύτερον, στο τρίτο άρθρο γίνεται νομοτεχνική βελτίωση, που δεν αλλάζει ουσιαστικά την κατατεθείσα ρύθμιση. Η προτεινόμενη διάταξη εντάσσεται στο ν. 4038/2012, όπου παρουσιάζεται αναλυτικότερα η διαδικασία παραχώρησης, οι προϋποθέσεις αυτής και εξασφαλίζεται η προστασία του σκοπού της παραχώρησης.
Ευχαριστώ.
(Στο σημείο αυτό ο Υπουργός Οικονομικών, κ. Γκίκας Χαρδούβελης, καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής: 
(Να μπουν οι σελ. 208-209)","ΓΚIΚΑΣ ΧΑΡΒΟΥΔΕΛΗΣ",542
"34548"," Παρακαλώ πολύ να διανεμηθούν στους κυρίους συναδέλφους.
Τοn λόγο έχει ο κ. Καράογλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34549"," Κύριοι Υπουργοί, κυρίες και κύριοι συνάδελφοι, με νωπή τη ψήφο εμπιστοσύνης προς την ελληνική Κυβέρνηση, συνεχίζουμε να δίνουμε ένα διαρκή αγώνα δρόμου, στο τέλος του οποίου κρίνονται πολλά για την πατρίδα μας.
Οι ευκαιρίες που μας παρουσιάζονται δεν πρέπει να χαθούν, ιδίως τώρα που βρισκόμαστε μπροστά σε ένα κρίσιμο αλλά και κομβικό ταυτόχρονα σημείο, σε ένα σημείο στο οποίο δεν συγχωρούνται ούτε πισωγυρίσματα ούτε ατολμίες, σε ένα σημείο στο οποίο πρέπει να φέρουμε εις πέρας την τελική μας αποστολή έχοντας σε πρώτο πλάνο την οικονομία και βάζοντας πάνω από όλα το συμφέρον της πατρίδας. 
Η υψηλής πολιτικής σημασίας κίνηση του Πρωθυπουργού, του κ. Αντώνη Σαμαρά, να ξεκινήσει τη διαδικασία απαγκίστρωσης της χώρας μας από το μνημόνιο και η θετική στάση που έδειξε κατ’ αρχάς η κ. Λαγκάρντ στην πρώτη φάση αυτής της μακράς διαπραγμάτευσης, αφ’ ενός μεν στέλνει το μήνυμα της ασφάλειας, της σιγουριάς και της εθνικής ανεξαρτησίας και αφ’ ετέρου δείχνει το δρόμο για την επόμενη ημέρα, δείχνει το δρόμο για μια Ελλάδα χωρίς μνημόνια μετά από πέντε δύσκολα χρόνια.
Μπροστά μας, ωστόσο, έχουμε μια μεγάλη εθνική προσπάθεια, η οποία δεν πρέπει να μας αποπροσανατολίσει. Οι μεταρρυθμίσεις που ξεκινήσαμε και δρομολογούμε, πρέπει να αποτελέσουν κτήμα του λαού μας και να συνεχιστούν πάση θυσία, προκειμένου η πατρίδα μας να επιστρέψει στην κανονικότητα, να ξαναγίνει, δηλαδή, μια φυσιολογική χώρα και να μην πάνε χαμένες οι θυσίες που έκανε όλος ο ελληνικός λαός την τελευταία πενταετία. Άλλωστε, αυτό ζητά σε συντριπτικά ποσοστά η πλειοψηφία των Ελλήνων πολιτών. 
Δεν μιλάμε για ρελάνς παροχών ούτε κάνουμε δική μας λίστα γάμου, όπως κάνει ο ΣΥΡΙΖΑ. Εμείς προτάσσουμε όλα εκείνα τα πολλά που πρέπει να αλλάξουν την Ελλάδα, για να μπορέσει να σταθεί και πάλι περήφανη στα πόδια της. Δεν πλειοδοτούμε με το πλεόνασμα αλλά στηρίζουμε με όλες μας τις δυνάμεις ένα λαό που καθημερινά μοχθεί, αρνούμενος να παρασυρθεί από πολιτικές ψηφοθηρικού χαρακτήρα, όπως αυτές που ακολουθεί το κόμμα της Αξιωματικής Αντιπολίτευσης. Για αυτόν τον λαό αγωνιζόμαστε, που με καρτερικότητα υπομένει και εκπληρώνει τις πολλές και σε αρκετές περιπτώσεις δυσβάσταχτες φορολογικές του υποχρεώσεις απέναντι στο κράτος. 
Στο πλαίσιο αυτό, εντάσσεται και η σημερινή συζήτηση του σχεδίου νόμου με τίτλο: «Κύρωση της Πράξης Νομοθετικού Περιεχομένου «Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του» (Α΄ 136) και άλλες διατάξεις». 
Προσωπικά, ανήκω σε εκείνους που πιστεύουν ότι το ελληνικό κράτος πρέπει να έχει συνέχεια, πόσω δε μάλλον, όταν αποτελεί προαπαιτούμενο προόδου για να συνεχιστεί ομαλά και απρόσκοπτα το έργο της φορολογικής και τελωνειακής διοίκησης, μέσω του οποίου επέρχεται η αύξηση των φορολογικών εσόδων, συνεισφέροντας στη δημιουργία του πρωτογενούς πλεονάσματος. 
Όλοι αντιλαμβανόμαστε, το κρίσιμο έργο που επιτελούν οι υπηρεσίες του Υπουργείου Οικονομικών την ιδιαίτερη αυτή περίοδο για τα δημοσιονομικά της πατρίδας μας. Ως εκ τούτου, ο εκσυγχρονισμός αλλά και η αποτελεσματικότητα των εμπλεκόμενων υπηρεσιών, αποτελούν καθοριστικούς παράγοντες για τη διασφάλιση των δημοσίων εσόδων. 
Ο εξορθολογισμός της δημόσιας διοίκησης, η ανεξαρτησία της φορολογικής διοίκησης, ο καθορισμός ενός σταθερού και αδιάβλητου πλαισίου λειτουργίας του κράτους, η εν γένει προσαρμογή των υπηρεσιών του Υπουργείου Οικονομικών σε ένα σύγχρονο περιβάλλον και η επιβολή φόρων και προστίμων στο πλαίσιο της φοροδοτικής ικανότητας φυσικών προσώπων αλλά και επιχειρήσεων, λειτουργούν ευεργετικά ως προς την κατεύθυνση που σας περιέγραψα παραπάνω. Για παράδειγμα, βλέπουμε και διαπιστώνουμε μετά λύπης μας ότι κάθε μήνα, τα ανείσπρακτα βεβαιωμένα έσοδα αυξάνονται κατά περίπου ένα δισεκατομμύριο ευρώ και ο λόγος είναι προφανής. Οι συμπατριώτες μας δυστυχώς αδυνατούν πλέον να ανταποκριθούν στις φορολογικές τους υποχρεώσεις. Άρα, η φορολογική διοίκηση οφείλει να επανεξετάσει σοβαρά τη δυνατότητα μείωσης των δυσβάσταχτων προστίμων, που οδηγούν πολλές επιχειρήσεις στον αφανισμό. 
Κυρίες και κύριοι συνάδελφοι, δεν νοείται ο τρόπος λειτουργίας του κράτους να επηρεάζεται από την αλλαγή της εκάστοτε κυβέρνησης. Το είπα και θα το επαναλάβω. Το ελληνικό δημόσιο και οι ελεγκτικοί του μηχανισμοί, πρέπει να είναι υπεράνω κομμάτων και χρωμάτων. 
Συνοψίζοντας, το συγκεκριμένο νομοσχέδιο αποτελεί μια σημαντική θεσμική αλλαγή στη φορολογική διοίκηση, διότι η θέση του Γενικού Γραμματέα Εσόδων είναι νευραλγική και δεν πρέπει να εξαρτάται ούτε από ανασχηματισμούς ούτε από αλλαγές κυβερνήσεων. 
Ερχόμενος στη σημερινή οικονομική συγκυρία, θα παρακαλούσα τους συναδέλφους, ειδικότερα της Αξιωματικής Αντιπολίτευσης, να αναλογιστούν ότι σήμερα μόνο η Ελλάδα και η Γερμανία, είναι δύο ευρωπαϊκές χώρες με ισοσκελισμένους προϋπολογισμούς, την ώρα που άλλες χώρες, όπως η Γαλλία, η Ισπανία, η Πορτογαλία, η Ιρλανδία, καταγράφουν φέτος ελλείμματα πάνω από 4%. 
Η Ελλάδα, λοιπόν, όχι μόνο κατάφερε να ξεπεράσει τους δημοσιονομικούς της στόχους αλλά κατορθώνει να πετύχει για δεύτερη χρονιά πρωτογενή πλεονάσματα, υλοποιώντας βήμα προς βήμα την πορεία της προς την ανάκαμψη. 
Όπως είπα και στην τοποθέτησή μου κατά την τριήμερη συζήτηση στη Βουλή για την παροχή ψήφου εμπιστοσύνης προς την Κυβέρνηση, ήρθε η ώρα να βάλουμε το άλογο της παραγωγής μπροστά από το κάρο της αδράνειας και της στασιμότητας. Αυτό πρέπει να συνειδητοποιήσει και το κόμμα της Αξιωματικής Αντιπολίτευσης, τα στελέχη του οποίου βιάστηκαν να ράψουν και να φορέσουν τα αλαζονικά «κοστούμια» της εξουσίας, μοιράζοντας παροχές χωρίς φειδώ, παρασυρόμενα από την απατηλή λάμψη της ματαιοδοξίας. 
Η Ελλάδα, κυρίες και κύριοι συνάδελφοι, δεν έχει την πολυτέλεια να χάνει χρόνο. Με κόπους και θυσίες, φτάνουμε στο σημείο όπου πραγματικά αχρηστεύουμε τα μνημόνια, στέλνοντας στους εταίρους μας και τις αγορές το μήνυμα της ισχυρής Ελλάδος, της Ελλάδος που παράγει, που εξάγει, που καινοτομεί, της Ελλάδος που κέρδισε την παρτίδα και ξέρει να στέκεται στο ύψος των περιστάσεων. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΘΕΟΔΩΡΟΣ ΚΑΡΑΟΓΛΟΥ",195
"34550"," Εμείς ευχαριστούμε, κύριε συνάδελφε.
Κύριε Υπουργέ, θέλετε τον λόγο για μια νομοτεχνική βελτίωση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34551"," Έχω μια νέα νομοτεχνική βελτίωση για την οποία θα σας πει περισσότερα ο Υφυπουργός κ. Κεγκέρογλου.","ΓΚΙΚΑΣ ΧΑΡΔΟΥΒΕΛΗΣ",542
"34552"," Ωραία, να κατατεθεί στα Πρακτικά και να διανεμηθεί στους συναδέλφους.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34553"," Καλώς.
(Στο σημείο αυτό ο Υπουργός Οικονομικών κ. Γκίκας Χαρδούβελης καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(Να μπει η σελ. 216)","ΓΚΙΚΑΣ ΧΑΡΔΟΥΒΕΛΗΣ",542
"34554"," Κύριε Κεγκέρογλου, έχετε τον λόγο για δυο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34555"," Ευχαριστώ, κύριε Πρόεδρε.
Η νομοτεχνική βελτίωση, αφορά την τροπολογία που έχει κατατεθεί για τα ζητήματα μεσολάβησης και διαιτησίας συλλογικών διαφορών εργασίας.  Είναι ουσιαστικά η θεσμική αποκατάσταση του θεσμού της διαιτησίας, που αφορά και την απόφαση του Συμβουλίου Επικρατείας. Με τη νομοτεχνική βελτίωση την οποία καταθέτουμε, αίρεται η αμφιβολία για την ισχύ ή μη, κανονιστικών όρων. 
Συγκεκριμένα, με τη νομοτεχνική βελτίωση συνεχίζουν να ισχύουν κανονιστικοί όροι, χωρίς να χρειάζεται να αναφέρονται ρητά στη διαιτητική απόφαση. Έτσι, έχουμε πλήρη συμμόρφωση με την απόφαση του συμβουλίου για το θέμα της διαιτησίας και της μεσολάβησης. 
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"34556"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δώδεκα σπουδαστές και σπουδάστριες από το Schoten Gymnasium Βιέννης, οι οποίοι στο πλαίσιο επίσκεψής τους στη χώρα μας επισκέπτονται τη Βουλή. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο συνάδελφος κ. Αποστόλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34557"," Κύριε Υπουργέ, δυστυχώς γρήγορα σας ενέταξαν και εσάς σε μια διαδικασία που δεν τιμά τη λειτουργία του Κοινοβουλίου. Και το λέω, γιατί φέρνετε αυτό το θέμα. Να δεχθούμε ότι το ζήτημα του διορισμού του γραμματέα ήταν κατεπείγον. Από εκεί και πέρα, τι σχέση έχουν και τα επόμενα δυο άρθρα του σχεδίου νόμου αλλά και η σωρεία τροπολογιών που μας φέρνετε; Και μάλιστα, αδικείτε και μερικές τροπολογίες.
 Και πραγματικά, μένω έκπληκτος, διότι ασχολείστε και με ζητήματα που δεν έχουν καμμία σχέση με το αντικείμενό σας. Παραδείγματος χάριν, μας φέρατε πριν από λίγη ώρα μια τροπολογία που αφορά το ξίδι, ένα αγροτικό προϊόν.","ΕΥΑΓΓΕΛΟΣ ΑΠΟΣΤΟΛΟΥ",35
"34558"," Ξεφτίλα, κύριοι! Θα τα πούμε τώρα.","ΠΑΝΑΓΙΩΤΗΣ ΛΑΦΑΖΑΝΗΣ",279
"34559"," Και το παράξενο της συγκεκριμένης υπόθεσης, είναι ότι το ξίδι εντάσσεται στα θέματα του Υπουργείου Αγροτικής Ανάπτυξης, όπως και το κατ’ εξοχήν θέμα που αφορά το τσίπουρο, τη ρακή. Κύριε Κεγκέρογλου, τι σχέση τώρα μπορεί να έχουν αυτά τα ζητήματα με το Υπουργείο Οικονομικών; Το βλέπετε από την καθαρά φορολογική του προσέγγιση;
Κοιτάξτε να δείτε, αυτό δεν σας εμποδίζει να τα αντιμετωπίζετε. Διότι πρόκειται ουσιαστικά για χρησιμοποίηση ως πρώτης ύλης, του κρασιού, των αμπελοοινικών προϊόντων. Άρα, γιατί αυτή η διαφοροποίηση, αυτό μας κάνει από δω, το άλλο μας κάνει από εκεί; 
Και πραγματικά, αδικείτε και την προσπάθειά σας, γιατί προσεγγίζετε μερικά ζητήματα που όντως λύνουν προβλήματα του χώρου. Όμως, δεν θα ήταν καλύτερα, πάρα πολύ απλά, αφού δεν σας επείγει τίποτα, να έρθουμε εδώ να συζητήσουμε για αυτόν το χώρο; Ο αμπελοοινικός τομέας είναι ένας μεγάλος χώρος και τα προϊόντα που παράγει έχουν τεράστιες προοπτικές και στη διεθνή αγορά. Να καθίσουμε να τα κουβεντιάσουμε, να δούμε τα ζητήματα της φοροδιαφυγής. Γιατί, πραγματικά, όσον αφορά αυτό που συμβαίνει σήμερα στο τσίπουρο, στη ρακή, όλοι συμφωνούμε και ξέρουμε τι γίνεται, ότι υπάρχει μια τεράστια φοροδιαφυγή. Όμως, αυτό δεν δικαιολογεί τη συμπεριφορά σας. 
Επιτρέψτε μου να σταθώ εγώ για λίγο σε αυτές τις δυο τροπολογίες, για τον απλούστατο λόγο ότι θεωρούμε κατ’ αρχάς απαραίτητη την άμεση απόσυρση, για να συζητήσουμε στο πλαίσιο που σας προανέφερα, τα συγκεκριμένα προβλήματα.
Κοιτάξτε, αγαπητοί συνάδελφοι. Όντως, υπάρχει ένα ζήτημα σχετικά με την υπερφορολόγηση των αλκοολούχων ποτών, η οποία τελικά έχει οδηγήσει σε ένα παρεμπόριο και σε μια φοροδιαφυγή, την οποία δεν μπορείτε με τίποτα να αντιμετωπίσετε. Και ειδικά στο θέμα του τσίπουρου, δεν είναι μόνο το παρεμπόριο. Είναι και ότι κινδυνεύει η δημόσια υγεία πάρα πολλές φορές, με όλες αυτές τις νοθείες που γίνονται. 
Για μας, η πάταξη της παράνομης παραγωγής και διακίνησης χύμα αυτών των οινικών προϊόντων είναι ένα σοβαρό ζήτημα, το οποίο έχει σχέση και με τα φορολογικά έσοδα του κράτους, έχει σχέση και με τη βιωσιμότητα των νόμιμων αποσταγματοποιών, των νόμιμων οινοποιών και βεβαίως έχει και άμεση με την προστασία των καταναλωτών. 
Παρ’ ότι υπάρχει ένας μεγάλος αριθμός παραγωγών που ασχολούνται με το συγκεκριμένο προϊόν, δυστυχώς, ειδικά ο τρόπος που διακινείται –και επιμένω στο τσίπουρο- πολλές φορές δεν είναι ούτε ασφαλής ούτε νόμιμος. 
Εμείς λέμε ότι αυτά τα προϊόντα –και ιδιαίτερα το τσίπουρο- έχουν μεγάλες προοπτικές στη διεθνή αγορά, πέραν της εσωτερικής κατανάλωσης, που όπως ξέρετε έχει καλύψει ένα πολύ μεγάλο μέρος της κατανάλωσης αλκοολούχων εισαγόμενων ποτών. Έχει τις προϋποθέσεις να ακολουθήσει μια λαμπρή διεθνή καριέρα, ανάλογη με το αγαπημένο ελληνικό απόσταγμα, το ούζο, το οποίο και αυτό έχει μια διεθνή καριέρα. 
Για να γίνει, όμως, αυτή η καριέρα και για το τσίπουρο, χρειάζονται να γίνουν μερικά πράγματα. Και αυτά που λέμε εμείς είναι, πρώτον, να βελτιωθούν οι πρακτικές παραγωγής και διακίνησής του και, δεύτερον, να προστατευθεί ως brand name που κλείνει μέσα του όλη την Ελλάδα, τις παραδοσιακές αξίες της Ελλάδας, τα πολύτιμα αγαθά της υπαίθρου και γενικά θα έλεγα αυτόν τον φιλόξενο χαρακτήρα των κατοίκων της υπαίθρου. Οι φράσεις που συναντάς πηγαίνοντας στα καφενεία στα χωριά «να σε κεράσουμε ένα τσίπουρο;» ή «καλώς ήρθες, να σε κεράσουμε μία ρακή;», είναι μία πολιτισμική αξία, την οποία πρέπει να υπερασπιστούμε και πρέπει να αναδείξουμε. 
Γι’ αυτό, λοιπόν, εμείς λέμε ότι πρέπει άμεσα να υπάρξει εναρμόνιση του Εθνικού Δικαίου με την οδηγία 92/1983, ως προς την εφαρμογή μειωμένου συντελεστή ειδικού φόρου κατανάλωσης, κατά 50%. Βεβαίως, το χύμα τσίπουρο, πρέπει να υπαχθεί κι αυτό στο φορολογικό καθεστώς που διέπει τη διακίνηση των εμφιαλωμένων. Δεν έχουμε κανένα πρόβλημα.
Από εκεί και πέρα, βεβαίως, ξέρουμε ότι ειδικά οι διήμεροι παραγωγοί, είναι αυτοί που παράγουν ένα χύμα τσίπουρο για ανάγκες τους, ανάγκες οι οποίες ιδιαίτερα στα μικρά χωριά, ξέρουμε ότι πρέπει να καλύπτονται. Όμως, στην περίπτωση που υπάρχει η θέληση να μπουν και για το χύμα τσίπουρο σε μια διαδικασία εμπορίας στα καταστήματα, τότε να ακολουθήσουν τις υπόλοιπες διαδικασίες που εφαρμόζονται για τους νόμιμους αποσταγματοποιούς. 
Πάνω απ’ όλα, όμως, πρέπει να υπάρξει μια εντατικοποίηση των ελέγχων, κυρίως όσον αφορά την εισαγωγή τέτοιων προϊόντων από άλλες χώρες, μέσα από διαδικασίες παρεμπορίου, οι οποίες μέσα από τις νοθείες που γίνονται, καταλαβαίνετε ότι καταντούν επικίνδυνες για την υγεία των Ελλήνων πολιτών. 
Πραγματικά, χρειάζεται να γίνει μια γενικότερη προσέγγιση του χώρου, κύριε Υπουργέ, και αυτό κυρίως είναι αρμοδιότητα του Υπουργείου Αγροτικής Ανάπτυξης και Τροφίμων.","ΕΥΑΓΓΕΛΟΣ ΑΠΟΣΤΟΛΟΥ",35
"34560"," Ευχαριστούμε πολύ.
Τον λόγο έχει ο κ. Λαφαζάνης, ο οποίος ζήτησε να κάνει μια παρέμβαση δύο λεπτών.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34561"," Κύριε Πρόεδρε, αυτό που συμβαίνει με τη λειτουργία πλέον της Βουλής, έχει ξεπεράσει κάθε όριο, είναι ντροπή, είναι ένα μεγάλο αίσχος. 
Δεν είναι δυνατό να συνεχίζει μια Κυβέρνηση να νομοθετεί παρανόμως, παραβιάζοντας ωμά και κατάφορα τον Κανονισμό και το Σύνταγμα. Έχουμε δύο υπουργικές τροπολογίες, οι οποίες στην ουσία αποτελούν η κάθε μία χωριστά ένα ολόκληρο νομοσχέδιο και μάλιστα σύνθετο νομοσχέδιο, εξειδικευμένο νομοσχέδιο, για το οποίο χρειάζεται ειδικές γνώσεις προκειμένου κανείς να το ανταπεξέλθει. 
Διαβάζω, λοιπόν, εδώ. Κατετέθη τροπολογία στις 15/10 για τον αναβαλλόμενο φόρο. Και αν θυμάστε, κύριε Χαρδούβελη, τα αίσχη τα οποία, δυστυχώς, έχετε αρχίσει να κάνετε ως Υπουργός Οικονομικών, είχατε φέρει πάλι την ίδια τροπολογία –μην κουνάτε το κεφάλι σας, ακριβολογώ- με την ίδια διαδικασία το πρωί, για να την ψηφίσουμε το μεσημέρι. 
Και σας ρωτάμε τι κάνετε. Αυτά τα πράγματα που κάνετε είναι λάθη. Έχετε εγκρίσεις, έχετε εκείνο, έχετε το άλλο; Όλα ήταν καθησυχαστικά και μας την εμφανίζετε ως κατεπείγουσα. Πώς είναι δυνατό να είναι κατεπείγουσα μια τροπολογία, την οποία φέρνετε ξανά διορθωμένη πάλι με την ίδια διαδικασία μετά από περίπου ένα μήνα; Πόσο κατεπείγουσα είναι δηλαδή; Γιατί εξευτελίζετε τη Βουλή; Φέρνετε αυτήν την τροπολογία που είναι σύνθετη και εξειδικευμένη χθες στις 20.10΄, για να την ψηφίσουμε σήμερα το μεσημέρι.
Άλλη τροπολογία –ολόκληρο νομοσχέδιο και αυτή- η οποία ήρθε σήμερα στις 16/10 στις 11.20΄, τι αφορά; Κοιτάξτε εδώ, ένα ολόκληρο νομοσχέδιο! Ποιος θα προλάβει από τους Βουλευτές να την διαβάσει μόνο, όχι να βγάλει νόημα και συμπέρασμα; Πώς θα γίνει η τοποθέτηση; Πώς θα ενημερωθεί η κοινή γνώμη; Ξέρετε, εδώ δεν νομοθετούμε ερήμην των πολιτών. Πρέπει να υπάρχει διαφάνεια και δημοσιότητα στο νομοθετικό έργο. Να παίρνουν και οι πολίτες υπ’ όψιν τους τι γίνεται στη Βουλή. Εδώ δεν μπορούν να πάρουν οι Βουλευτές, να καταλάβουμε τι γίνεται!
Αυτές οι διαδικασίες, κύριε Πρόεδρε, είναι εντελώς απαράδεκτες και δείχνουν ότι η Κυβέρνηση είναι παράνομη, λειτουργεί παρανόμως, έχει υποβαθμίσει και εξευτελίσει τη Βουλή, να λειτουργεί και αυτή παρά τον Κανονισμό και το Σύνταγμα. Όλα αυτά είναι ανεπίτρεπτα.
Εμείς σας καλούμε να πάρετε πίσω αμέσως και τις δύο αυτές τροπολογίες ως μη σύννομες. Δεν μπορούν να παράξουν έννομα αποτελέσματα με μια περιστασιακή πλειοψηφία, η οποία μπορεί να τις ψηφίσει διά του εισηγητή. Δεν γίνονται αυτά τα πράγματα. Να τις πάρετε αμέσως πίσω. Αν επιμένετε ότι είναι αναγκαίες για την κυβερνητική πολιτική, να τις φέρετε με κανονικές διαδικασίες, να τις εισάγετε όπως εισάγονται όλα τα νομοθετήματα και οι νομοθετικές ρυθμίσεις και να ακολουθηθούν αυτά που πρέπει να ακολουθηθούν στην ελληνική Βουλή, τα οποία έχουν καθιερωθεί εδώ και δεκαετίες και αποτελούν δημοκρατικές κατακτήσεις του λαού και του τόπου. Έτσι νομοθετούν! Δεν είναι δυνατό να έχουμε μια Κυβέρνηση, η οποία δίνει το χείριστο παράδειγμα στη λειτουργία της δημόσιας διοίκησης. Δεν είναι δυνατό να το συνεχίζετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"34562"," Ευχαριστούμε, κύριε συνάδελφε. Έχετε το δικαίωμα να μιλήσετε μετά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34563"," Κύριε Πρόεδρε, επικαλούμαι και τη δική σας ευαισθησία, για να κάνετε αντίστοιχη έκκληση στην Κυβέρνηση και στους αρμόδιους Υπουργούς. Και οι δύο τροπολογίες γράφουν πάνω, όπως θα έχετε δει, «Εκπρόθεσμες». Δεν μπορεί εκπρόθεσμες τροπολογίες να εγκρίνονται από τη Βουλή.","ΠΑΝΑΓΙΩΤΗΣ ΛΑΦΑΖΑΝΗΣ",279
"34564"," Ευχαριστούμε πολύ.
Κύριε Πρόεδρε, να προηγηθεί η κ. Ξηροτύρη, επειδή έχει να πάει στη συνεδρίαση της Κοινοβουλευτικής της Ομάδας;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34565"," Βεβαίως.","ΑΠΟΣΤΟΛΟΣ ΚΑΚΛΑΜΑΝΗΣ",172
"34566"," Ορίστε, κυρία Ξηροτύρη, έχετε τον λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34567"," Ευχαριστώ, κύριε Πρόεδρε.
Κύριοι Υπουργοί, κύριοι συνάδελφοι, με το άρθρο 1 του σχεδίου νόμου που συζητάμε σήμερα, που είναι η κύρωση πράξης νομοθετικού περιεχομένου, κυρώνεται και έχει ισχύ νόμου από τη δημοσίευσή της στην Εφημερίδα της Κυβερνήσεως, η επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του, πράξη με την οποία παρέχεται εξουσιοδότηση αναδρομικά, από 5-5-2014, στον Υπουργό Οικονομικών να ορίζει με απόφασή του τον αναπληρωτή του Γενικού Γραμματέα Δημοσίων Εσόδων.
Φαίνεται ως μία ανώδυνη διάταξη. Δεν μπορεί όμως να μην παρατηρήσει κανείς ότι η βασικότερη γενική γραμματεία, θα έπρεπε να χαρακτηρίζεται από συνέχεια, από συνοχή και όχι να υφίσταται σύντομες αλλαγές και εν κατακλείδι οι επιλογές έπρεπε να γίνονται καλύτερες από την αρχή. 
Όμως, εκείνο το οποίο είναι το πιο σημαντικό, είναι ότι η αλλαγή προσώπου, όσο καλή κι αν είναι, δεν σημαίνει ότι τελικά εμείς αισιοδοξούμε πως θα αλλάξει το θέμα της στρατηγικής σας και της πολιτικής πάνω στο σοβαρότατο θέμα και αντικείμενο που έχει αυτή η γραμματεία, στο κυριότερο θέμα που μας απασχολεί όλους συνεχώς. 
Εμάς, ως Κοινοβουλευτική Ομάδα της ΔΗΜΑΡ, μας έχει απασχολήσει, εξαρχής, με ατέλειωτες ερωτήσεις για το ζήτημα της αποτελεσματικής λειτουργίας αυτής της γενικής γραμματείας και επιτέλους μία αποτελεσματική λειτουργία που θα δώσει στους πολίτες δείγματα ότι προχωράει η ουσιαστική πάταξη της φοροδιαφυγής. Και αναφέρομαι στο μεγάλο θέμα και στα μεγάλα έσοδα που θα είχε το κράτος αν είχε επιταχύνει όλη η διαδικασία που ανήκει στις αρμοδιότητες της Γενικής Γραμματείας Δημοσίων Εσόδων, τη φορολόγηση των διαφόρων ληστών. 
Πιστεύω, λοιπόν, ότι και με αυτήν τη, μικρή τελοσπάντων, διευκόλυνση θα πρέπει να τονίσουμε άλλη μία φορά -είναι εδώ ο κ. Μαυραγάνης- ότι αυτή η αποτελεσματικότητα που εμείς διαπιστώνουμε, έστω και αν εσείς λέτε ότι να υπάρχει πολιτική βούληση, αυτό δεν γίνεται μετρήσιμο, δεν υπάρχουν αποτελέσματα. 
Πρέπει, λοιπόν, αυτά τα στελέχη που αποφασίσατε τώρα να είναι στη Γενική Γραμματεία Εσόδων να έχουν συνοχή, να έχουν πρόγραμμα, να έχουν στρατηγική και να αισθάνονται και αυτά, το καθένα πλέον, υπεύθυνα απέναντι στους Έλληνες πολίτες ότι πρέπει να επιδείξουν έργο και όχι να κρύβονται, λέγοντας «εγώ τα έλεγα έτσι, τα έλεγα αλλιώς κ.λπ.». Πρέπει να τελειώσουν αυτά τα θέματα με τη Γενική Γραμματεία Εσόδων. Είναι η σοβαρότερη γραμματεία του κράτους αυτήν τη στιγμή και έχει να αντιμετωπίσει το σοβαρότερο θέμα, για το οποίο, πράγματι, υπάρχουν τεράστιες καθυστερήσεις. 
Με το άρθρο 2, τροποποιούνται και συμπληρώνονται οι διατάξεις του ν. 2969 σχετικά με την αιθυλική αλκοόλη και τα αλκοολούχα προϊόντα. Ειδικότερα, μεταξύ των άλλων, παρέχεται και στα αποσταγματοποιεία η δυνατότητα να συλλειτουργούν με οινοποιεία και να διαθέτουν εμφιαλωτήριο οίνων, η δυνατότητα της εμφιάλωσης των παραγόμενων από αυτά αποσταγμάτων κ.λπ.. 
Οι περισσότερες ρυθμίσεις είναι σε θετική κατεύθυνση και πολλές από αυτές, βέβαια, αναγκαίες έχουν και τον επείγοντα χαρακτήρα, προκειμένου να προσαρμοστούν με το Δίκαιο της Ευρωπαϊκής Ένωσης, όπως για παράδειγμα ο ορισμός της πλήρους μετουσιωμένης αιθυλικής αλκοόλης, ο οποίος περιλαμβάνει την πλήρως μετουσιωμένη αιθυλική αλκοόλη, και με την εθνική μέθοδο και με την ευρωπαϊκή. 
Επίσης, μία σημαντική νέα παράγραφος αφορά στο νόμο, με την οποία προστίθενται άλλα προϊόντα, φρούτα, καρποί κ.λπ., από τα οποία μπορεί με ολική ζύμωση να προέλθει η αιθυλική αλκοόλη. 
Όμως, έχουμε πάλι την ίδια τακτική της Κυβέρνησης να φέρνει ρυθμίσεις σε άσχετα νομοσχέδια και πολύ περισσότερο με πράξη νομοθετικού περιεχομένου, ενώ γι’ άλλη μια φορά η Επιστημονική Επιτροπή, αντί να αναλύσει τα θέματα του νομοσχεδίου, λέει μόνο τι συμβαίνει γενικά με τις πράξεις νομοθετικού περιεχομένου, γιατί τελικά αυτές χαρακτηρίζουν δυστυχώς την κοινοβουλευτική μας διαδικασία. 
Γιατί, λοιπόν, ποιος ο λόγος; Να πω ότι το Υπουργείο Γεωργίας είχε τόσο φόρτο και μας έφερε πολλά μέχρι σήμερα νομοσχέδια -αν είναι αρμόδιο- γι’ αυτά τα θέματα της αιθυλικής αλκοόλης μαζί με το Υπουργείο Οικονομικών; Δεν έχει επιτελέσει σχεδόν κανένα κοινοβουλευτικό έργο. Γιατί δεν μπορούσε να συντάξει ένα νομοσχέδιο που να έχει ολιστικό χαρακτήρα, στο οποίο θα συμπεριλαμβάνονται όλα τα θέματα που αφορούν την ελληνική ποτοποιία; Ή μήπως δεν είναι μία παραγωγική, πολύ μεγάλη δραστηριότητα που πρέπει να την στηρίξουμε στον τόπο μας; 
Εδώ, όμως, τίποτα δεν ακούω. Προϋπολογισμός έρχεται, προγράμματα ζητάμε, το ένα ή το άλλο ζητάμε αλλά αυτός ο πρωτογενής τομέας και οι τεράστιες δυνατότητες που έχει και η μεγάλη καθυστέρηση που έχουμε εμείς να αναδείξουμε και να στηρίξουμε αυτές του τις δραστηριότητες δεν ακούγεται καθόλου.
Δεν πρόκειται να λύσουμε κανένα πρόβλημα. Όχι ότι θα το λύναμε μόνο με τον πρωτογενή τομέα, αλλά κανένα πρόβλημα δεν μπορούμε να λύσουμε, αν δεν στηρίζουμε σε ένα εθνικό σχέδιο για την παραγωγική ανασυγκρότηση της χώρας. 
Αυτό το σχέδιο, πρέπει να συνδέεται άμεσα με τις διεκδικήσεις μας, με το σχέδιο που έχουμε για την αναθεώρηση του χρέους και για τη διέξοδο από την κρίση. Θυσίες κάναμε, τα πάντα κάναμε, μια προσαρμογή για την οποία στο τέλος μας δίνει και συγχαρητήρια το Διεθνές Νομισματικό Ταμείο. Δεν ξανάγινε στα εκατό χρόνια τέτοια βίαιη προσαρμογή! Φθάσαμε να έχουμε πλεόνασμα παραπάνω κατά δύο-τρεις μονάδες και από το μέσο όρο της Ευρωπαϊκής Ένωσης, περισσότερο και από τη Γερμανία και ο λαός είναι εξαθλιωμένος. Ανάπτυξη δεν υπάρχει, η παραγωγική ανασυγκρότηση δεν διαφαίνεται. Αυτά πρέπει τώρα να είναι συνδεδεμένα με ένα πρόγραμμα διεκδικήσεων προς τους δανειστές και κυρίως προς την Ευρωπαϊκή Ένωση, αναφέροντας ότι εμείς κάναμε ό,τι μπορούσαμε, αλλά έχουμε και πρόγραμμα για την ανάκαμψη της χώρας. 
Πρόγραμμα για τις μεταρρυθμίσεις εσείς λέτε έτσι, η Αξιωματική Αντιπολίτευση διαφορετικά και εμείς έχουμε κάνει προτάσεις. Όλα αυτά, λοιπόν, θα πρέπει να διατυπωθούν πλέον, δεν έχουμε άλλο χρόνο. Νομίζω ότι και με τα τελευταία γεγονότα, τα ευχολόγια της Κυβέρνησης από τη μία και από την άλλη πλευρά, από την Αξιωματική Αντιπολίτευση, η οποία τελευταία παρουσίασε ένα σημαντικό πρόγραμμα, παρ’ όλα αυτά, αυτό το μεγάλο έλλειμμα υπάρχει. Δεν υπάρχει μία διαβούλευση για το πώς θέλουμε από εδώ και πέρα, μετά τις τεράστιες θυσίες, με ένα αποτυχημένο πρόγραμμα που μας φόρτωσαν, με τεράστιες θυσίες του ελληνικού λαού, να βγούμε από αυτόν τον εφιάλτη και ποιον τύπο ανάπτυξης θέλουμε να αποδείξουμε εμείς, για να υπάρξει και πάταξη της ανεργίας και ουσιαστικό παραγόμενο πλέον προϊόν, το οποίο να μπορεί, πραγματικά, να βγάλει πέρα τις ανάγκες του τόπου και να μην εξαρτόμαστε από τον δανεισμό. Βλέπετε, οι αγορές αμείλικτες πάντα, αυτές έχουν το δικό τους πρόγραμμα και πως, όταν δεν έχεις εσύ κανένα πρόγραμμα και διεκδίκηση, αμέσως μπορούν να σε πάνε από τη μία πλευρά στην άλλη.
Έρχομαι τώρα στο θέμα του 3ου άρθρου του ΕΟΜΜΕΧ, αυτής της δυνατότητας που δίνεται να παραχωρηθεί η χρήση της κινητής περιουσίας του ΕΟΜΜΕΧ. Ούτως ή άλλως, με κάποιες αποφάσεις που έχω εδώ κ.λπ. έχουν διανείμει τα ιμάτιά του μεταξύ τους οι εργαζόμενοι και κυρίως τα στελέχη, πάνω από 90% να παίρνουν φθηνότερα τα χαλιά και διάφορα άλλα αντικείμενα της κινητής περιουσίας. Το μεγάλο θέμα είναι η βασική ακίνητη περιουσία του ΕΟΜΜΕΧ και ένα σχέδιο, μία στρατηγική για το πως θα πάει σταδιακά στο ΤΑΙΠΕΔ, πως θα αξιοποιηθεί και όλα αυτά. 
Εδώ δεν μας λέτε τίποτα. Δεν θα συμφωνήσουμε βέβαια. Πώς είστε σίγουροι ότι δεν θα υπάρξουν ανεξόφλητοι πιστωτές ή άλλα θέματα, σε σχέση με αυτά τα οποία έχουν γίνει μέχρι τώρα στον ΕΟΜΜΕΧ, ούτως ώστε να μπορείτε να λέτε ότι σε όλη αυτήν τη διαδικασία δεν θα έχουν εφαρμογή οι διατάξεις του Αστικού Κώδικα περί ευθύνης μεταβίβασης περιουσιακών στοιχείων, καθώς και καταδολίευσης των δανειστών; Αυτές είναι επισημάνσεις σημαντικές. 
Πάμε τώρα στις τροπολογίες. Η τροπολογία με αριθμό 1901, αφορά τη ρύθμιση θεμάτων μεσολάβησης και διαιτησίας για την επίλυση θεμάτων συλλογικών συμβάσεων εργασίας, πρακτικό μεσολάβησης, σχετικά με την κατάρτιση συλλογικής σύμβασης εργασίας, δυνατότητα παράτασης της προθεσμίας κ.λπ..
Με την τροπολογία, τροποποιούνται και συμπληρώνονται οι διατάξεις του ν.1876/90, αναφορικά με το θεσμικό πλαίσιο που διέπει τα ζητήματα μεσολάβησης της διαιτησίας για την επίλυση θεμάτων συλλογικών συμβάσεων εργασίας. Εντάσσεται κι αυτή –ενδεχομένως και με πιο ήπιο τρόπο- σε όλη αυτήν τη μεγάλη απορρύθμιση που γίνεται στα θέματα της εργασίας της εργασιακής ειρήνης και της αμοιβής.
Δεν πρόκειται έτσι να αποκτήσει ανταγωνιστικότητα η χώρα. Όλες οι ενδείξεις από παντού, δείχνουν ότι στην πίττα δεν υπάρχει ούτε ένα 20% αύξηση της ανταγωνιστικότητας με τη μείωση και την εξαθλίωση των εργαζομένων στις επιχειρήσεις και στη βιομηχανία.
Αλλού πρέπει να ψάξετε, όπως σας είπα, τα θέματα για να τονώσουμε όλα αυτά και όχι να φέρνετε μια τροπολογία, η οποία δεν συμμορφώνεται ούτε με το πνεύμα της απόφασης του Συμβουλίου της Επικρατείας στα ζητήματα διαιτησίας. 
Τίθενται νέα διαδικαστικά εμπόδια στη λειτουργία του θεσμού της διαιτησίας, που δεν μπορεί να επιτελέσει το σκοπό για τον οποίον θεσπίστηκε. Υπάρχει πρόβλημα με την αναδρομικότητα και την εκτελεστικότητα της απόφασης της ιδιοκτησίας, κ.ο.κ.. 
Εμείς θεωρούμε ότι αυτό το οποίο λέει η ΓΣΕΕ και το οποίο αναφέρει και αναλυτικά στην εισήγησή της που μας έχει στείλει, σχετικά με την τροπολογία για τον ΟΜΕΔ και όλα τα ζητήματα τα διαδικαστικά της μεσολάβησης και διαιτησίας των συλλογικών διαφορών εργασίας -έχει πάρα πολύ δίκιο-, στηρίζονται στην απόφαση του Συμβουλίου της Επικρατείας και γι’ αυτό εμείς δεν θα την ψηφίσουμε. Κανονικά έπρεπε να αποσυρθεί αυτή η τροπολογία. 
Πάμε τώρα στη νέα τροπολογία για τον αναβαλλόμενο φόρο. Όταν ήρθε αυτή η τροπολογία ήταν απόγευμα και την άλλη μέρα τη συζητούσαμε στην Ολομέλεια. Σας είπαμε ότι ένα τόσο σοβαρό θέμα το φέρατε την τελευταία στιγμή που είχατε υποχρέωση και απέναντι στην Ευρωπαϊκή Ένωση. Οι άλλες χώρες, η Ιταλία, η Γαλλία, η Πορτογαλία κ.λπ., που είχαν παρόμοια προβλήματα προσαρμογής –όχι η Ιταλία, οι άλλες χώρες- το τακτοποίησαν αυτό το θέμα πιο νωρίς. Εσείς το φέρνετε τελευταία στιγμή με μια τροπολογία.
Σας είπαμε ότι είναι πάρα πολύ σοβαρό το θέμα και ότι δεν είναι δυνατόν να έρχεται τόσο πρόχειρα και να μη γίνεται συζήτηση. Και βέβαια, αυτό το οποίο είπαμε εμείς, είναι ότι εδώ με αυτήν την τροπολογία δεν διασφαλίζονται τα συμφέροντα του δημοσίου. Και λίγο-πολύ η Ευρωπαϊκή Ένωση μεταξύ των άλλων σας λέει κι αυτό. Σας ζητάει μια διαδικασία πιο σαφή γι’ αυτήν τη διασφάλιση είτε των τραπεζών είτε του δημοσίου.
Έρχεστε, λοιπόν, με μια τροπολογία -που φέρνετε πάλι αργά χθες, πολύ λιγότερο χρόνο μας δώσατε- με την οποία το δημόσιο, δίνει στην Ευρωπαϊκή Αρχή Τραπεζών και στην ΕΚΤ τα εχέγγυα που ζήτησαν, προκειμένου να νομιμοποιηθεί η χορήγηση του αναβαλλόμενου φόρου στις προβλέψεις που θα μειώσουν ισόποσα τις κεφαλαιακές ανάγκες των τραπεζών, που θα προκύψουν από τις ανακοινώσεις των stress tests στις 26 Οκτωβρίου κ.λπ.. 
Κύριοι συνάδελφοι, κύριοι Υπουργοί, νομοθετούμε με τροπολογίες σε άσχετα νομοσχέδια την τελευταία στιγμή, απέναντι στις υποχρεώσεις για ένα τόσο σοβαρό θέμα με τα stress tests μπροστά μας με όλη αυτήν την επώδυνη διαδικασία για το τραπεζικό μας σύστημα. Κι από την άλλη πλευρά, νομοθετούμε λάθος. Γενικά και με τη μία και με την άλλη, δεν μας διασφαλίζετε ότι πράγματι διασφαλίζονται τα συμφέροντα του δημοσίου, έστω κι αν προβλέπεται εδώ το δημόσιο να καλύπτεται ισόποσα με έντοκα γραμμάτια κ.ο.κ.
Πώς προβλέπετε να διαχειριστούμε όλα αυτά τα σοβαρά θέματα; Δεν είναι επιπολαιότητες και προχειρότητες όλα αυτά που συμβαίνουν; Πέρα δηλαδή από την ουσία, εμείς διαφωνούμε, γιατί δεν θεωρούμε ότι εδώ κατοχυρώνονται τα δικαιώματα του δημοσίου και ότι αυτή η ανακεφαλαιοποίηση, παρ’ όλο που την πληρώνουν οι Έλληνες πολίτες, είναι συνεχώς υπέρ των τραπεζών, οι οποίες από την άλλη πλευρά, μακάρι να αισθάνονταν τόσο καλά που να ενίσχυαν αυτήν τη ρευστότητα της πραγματικής οικονομίας. 
Αλλά, από την άλλη πλευρά, εσείς πιστεύετε ότι αυτά πρέπει να γίνουν. Είναι υποχρεώσεις μας και απέναντι στην Ευρωπαϊκή Ένωση και απέναντι στο όλο πρόγραμμα προσαρμογής. Με αυτόν τον τρόπο, πώς θέλετε να σας θεωρήσουν αξιόπιστους; Δεν γίνεται. Δεν μπορεί να γίνει αυτό.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"34568"," Ολοκληρώστε, κύρια συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34569"," Τελειώνω, κύριε Πρόεδρε. 
Ας μην αναφερθώ τώρα στην τροπολογία για το ξύδι, έντεκα και είκοσι. Ο λαός λέει «τρεις το λάδι, τρεις το ξύδι» κ.λπ..
Ευχαριστώ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"34570"," Ξέρω ότι βιάζεστε. Ευχαριστούμε πολύ.
Τον λόγο έχει ο πρώην Πρόεδρος της Βουλής κ. Κακλαμάνης για δέκα λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34571"," Κυρίες και κύριοι Βουλευτές, δεν έχω παρά να συμφωνήσω. Άλλωστε, δεν υπάρχει συνεδρίαση της Βουλής στην οποία να μη διατυπώνω τη διαμαρτυρία μου, για τη μεταχείριση του ελληνικού Κοινοβουλίου και κατ’ επέκταση του ελληνικού λαού, τον οποίο εκπροσωπεί η Εθνική αυτή Αντιπροσωπεία από την Κυβέρνηση του κ. Σαμαρά.
Μπορεί κανείς να μου πει «μα, προχθές δώσατε ψήφο εμπιστοσύνης». Ναι, έχω πολλές φορές εξηγήσει ότι αυτή η ψήφος είναι ουσιαστικά ψήφος ανοχής προς το μη χείρον. Και το λέω αυτό, για όποιον δεν κατανοεί και δεν βλέπει ότι η χώρα κάθε μέρα πηγαίνει –αυτό που λέει η γνωστή έκφραση- στα βράχια.
Γιατί; Διότι από το καλοκαίρι του 2010, αντί όλοι μαζί να δούμε πως θα βάλουμε πλάτη, δυστυχώς η φιλαρχία, η εξουσιομανία, θα έλεγα –και λυπάμαι- και του κ. Σαμαρά και του κ. Τσίπρα, οδηγεί σε αυτήν την πόλωση.
Παρά το γεγονός ότι δεν έχουν ούτε το 54% του Κωνσταντίνου Καραμανλή ούτε το 53% του Γεωργίου Παπανδρέου ούτε το 45% και 44% του Κώστα Καραμανλή και του Γιώργου Παπανδρέου ούτε το 48% του Σημίτη και ενώ μόλις και κινούνται γύρω στο 20% και 25%, ο ένας, ο κ. Σαμαράς απαξιώνει αυτό το Κοινοβούλιο και έρχεται μόνο αν θα ψηφίσει ή αν θα έρθει να υποστηρίξει τον προϋπολογισμό και ο άλλος, ο κ. Τσίπρας, όπως διάβασα, ακόμη και στα κομματικά του όργανα εδώ, εμφανίζεται για είκοσι λεπτά κλπ. – αλλά αυτά αφορούν τα εσωτερικά τους.
Αυτό που με ενδιαφέρει εμένα, είναι ότι ο ελληνικός λαός ενημερώνεται από εδώ, την τηλεόραση της Βουλής, για την οποία είμαι υπερήφανος ότι την ίδρυσα ως Πρόεδρος της Βουλής, ώστε ο λαός να μην άγεται και να φέρεται από τα παραμύθια, που δυστυχώς αρκετοί από τους εκπρόσωπούς του εδώ του σερβίρουν.
Βέβαια, αυτά εξυπηρετούν εκείνους που ελέγχουν αυτά τα μέσα και δίνουν τα δευτερόλεπτα ή το χρόνο σε εκπροσώπους του λαού που καταδέχονται την τιμή που έχουν από το λαό να την καταθέτουν στα πόδια αυτών των επιχειρηματιών και των υπαλλήλων τους.
Αυτό δεν θα πάψω να το τονίζω, τουλάχιστον για τους άλλους διακόσιους πενήντα και περισσότερους, οι οποίοι έρχονται εδώ. Μπορεί να επανεκλεγούν άλλη μία φορά αλλά δεν θα ξαναέρθουν, αν δεν πάνε να ανέβουν τις σκάλες του «MEGA», του κ. Μπόμπολα και του «ΣΚΑΪ», του κ. Αλαφούζου ή του οποιουδήποτε ή να βρουν επιχειρηματίες. 
Αυτή είναι η αλήθεια λαέ! Αυτούς πρέπει να παίρνει ο πολίτης. Σας λέει: «Τι ζητάτε εκεί; Εγώ σας στέλνω στο Βήμα της Βουλής, όχι για να παίζετε θέατρο». Υποκρισία! Υποκρισία μεγάλη!
Κύριε Υπουργέ, εσείς καλά-καλά δεν πατήσατε το πόδι σας στη Βουλή –και πρέπει να σας πω ότι είστε φιλοξενούμενος σε αυτήν την Αίθουσα- και βλέπω ότι κοντεύετε να ξεπεράσετε και τον κ. Σαμαρά σε αλαζονεία. Σας καλέσαμε εδώ και ένα μήνα επανειλημμένως και αρνείστε να έρθετε εδώ –λίγα λεπτά από το Σύνταγμα- να συζητήσετε μία πρόταση για το πως μπορεί να προχωρήσουμε, πριν αρχίσει να λέει ο κ. Σαμαράς «Σκίζω τα μνημόνια» και εσείς να λέτε ότι μιλήσατε με την κ. Λαγκάρντ και πάμε καλά. Πάμε καλά πού; Στα spreads που χάνουν κι άλλο, σχεδόν το 10%; Στο κραχ του χρηματιστηρίου; Γιατί;
Είναι από την άλλη πλευρά ο κ. Τσίπρας με τα χαρακτηριστικά που είπα. Γιατί κόμματα δεν υπάρχουν. Αυτή είναι η αλήθεια. Υπάρχουν αρχηγίσκοι, αρχηγοί, ηγετικές ομάδες και ο λαός νομίζει ότι ανήκει σε κόμματα! Φτιάχνουν οι επιχειρηματίες και καινούργια κόμματα – λίμνες, ποτάμια. Κι ο λαός πεινά, δυστυχεί αλλά είναι εκεί καθισμένος στους καναπέδες, διότι δεν έχει ελπίδα. Περιμένει κάποια ελπίδα. 
Κύριε Πρόεδρε, πριν προχωρήσω, θέλω να μνημονεύσω και να ενημερώσω. Έφυγε σήμερα από τη ζωή ο Γιάννης Χαραλαμπόπουλος, πλήρης ημερών, ενενήντα πέντε ετών, ένας πατριώτης, δημοκράτης. Υπηρέτησε την πατρίδα στο Αλβανικό Μέτωπο, στη Μέση Ανατολή, και στη διάρκεια της δικτατορίας ήταν πρώτος, επικεφαλής στο Πανελλήνιο Απελευθερωτικό Κίνημα στο εσωτερικό, το ΠΑΚ. Και βασανίστηκε και φυλακίστηκε και εξορίστηκε.
Έδωσε το παρόν στην εκλογική μου περιφέρεια, την Β΄ Περιφέρεια της Αθήνας, η οποία τον τίμησε μέχρι το 2000, επί τριάντα πέντε συνεχή έτη. Αποτελούσε τιμή και για το Κοινοβούλιο και για το ΠΑΣΟΚ, στην κυβέρνηση του οποίου υπήρξε Υπουργός Εξωτερικών, Υπουργός Εθνικής Αμύνης και Αντιπρόεδρος. 
Αφήνει παρακαταθήκες εντιμότητας, αγωνιστικότητας, πατριωτισμού ο Χαραλαμπόπουλος και όλοι αυτοί οι άνθρωποι εκείνων των γενεών, που όπου και αν ανήκαν, αυτά που πίστευαν είχαν κόστος. Δεν ήταν καριέρα. Δεν ήταν πλουτισμός. Δεν ήταν εγωκεντρισμός, ματαιοδοξία, κενοδοξία. Από αυτά έχει ανάγκη σήμερα η ελληνική κοινωνία. 
Κύριε Πρόεδρε, ποιο είναι το πρόβλημά μας; Θέλουμε να βγούμε από το μνημόνιο. Βέβαια! Σε όποιον Έλληνα πεις «μνημόνιο», αυτό θα πει. Εδώ ολόκληρα κόμματα χτίστηκαν πάνω στο «αντιμνημονιακό» και μάλιστα κόμματα ή πρόσωπα που δεν διάβασαν καν τα μνημόνια. Να μην πω και αυτοί που τα εφήρμοζαν αν τα είχαν διαβάσει. 
Όμως, η ιστορία είναι ότι τότε δεν είχαμε ούτε 1 ευρώ. Και τώρα αν θα βγούμε, πρέπει να έχουμε ένα «μαξιλάρι» κύριε Υπουργέ. Και ξέρετε πολύ καλά ότι το όποιο «μαξιλάρι», είτε από την Ευρωπαϊκή Κεντρική Τράπεζα είτε από οπουδήποτε αλλού –αυτό που σας είπε η κ. Λαγκάρντ «προληπτική γραμμή»- συνεπάγεται όρους και προϋποθέσεις. Πώς θα το ονομάσετε; Μνημόνιο ή ξεμνημόνιο; Γιατί δεν λέτε την αήθεια στον ελληνικό λαό;
Όμως, έχετε το ελαφρυντικό ότι δεν λέει την αλήθεια ούτε η Αξιωματική Αντιπολίτευση. Και εκείνοι λένε ότι θα τα σκίσουνε. Όλα μπορούμε να τα σκίσουμε, αρκεί να έχουμε την επομένη να προχωρήσουμε. Και εκεί είναι το θέμα. 
Εγώ, κύριε Υπουργέ, συγκεκριμένα πράγματα σας προτείνω. Έχω στοιχεία…
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Τα δύο λεπτά θα μου τα δώσετε, κύριε Πρόεδρε, χάριν της μνήμης του Γιάννη Χαραλαμπόπουλου.
Ακούστε, σας προτείνω συγκεκριμένα πράγματα για την Αρχή ξεπλύματος για το βρώμικο χρήμα. Δεν έχετε υπογράψει ακόμα εσείς προσωπικό που χρειάζεται και εκκρεμεί ένα χρόνο, κύριε Χαρδούβελη. Διότι γίνεται πόλεμος στον κ. Νικολούδη τον Αντιεισαγγελέα του Αρείου Πάγου. Άλλαξε, λέει, η Κυβέρνηση και πρέπει να ξαναλλάξει, να ξαναϋπογράψει ο Υπουργός Οικονομίας, να ξαναϋπογράψει ο Υπουργός Διοικητικής Μεταρρύθμισης.
Γιατί θέλετε να τη διαλύσετε αυτήν την υπηρεσία; Εδώ με τον κ. Αθανασίου, φέρατε διάταξη ότι το έργο τους ουσιαστικά, το ξέπλυμα, ο έλεγχος εξήντα χιλιάδων δηλώσεων «πόθεν έσχες», θα πάει σε μια ελεγχόμενη –ναι, το εννοώ, από την κάθε κυβέρνηση ελεγχόμενη- επιτροπή, τάχα μου ότι εδώ δεν γίνεται καλά. Κύριε Τραγάκη, προήδρευσες στην επιτροπή αυτή και ξέρουμε όλοι ότι εκεί είναι από κάθε κόμμα κι έτσι και πάει να περάσει κάτι για τον άλλο, δεν θα του την χαρίσει.
Αλλά, δυστυχώς, ακόμα και για τον αναδρομικό έλεγχο, που ομόφωνα ψηφίσαμε εδώ, τα μέλη εκτός των κομμάτων δεν έχουν ουσιαστικά καμμία βοήθεια να ασχοληθούν. Ούτε καν ενημερώνονται. Και διαβάζω ότι θα βγουν να πουν ότι, λέει, όλοι οι Πρωθυπουργοί, όλοι οι Υπουργοί, όλοι οι Αρχηγοί κομμάτων από το 1974 μέχρι το 2012, είναι ολοκάθαροι. Δεν είπα ότι δεν είναι καθαροί αλλά θέλω αποδείξεις, όταν έχουμε καταντήσει πια σε επιτροπή του τεκμηρίου αθωότητας, αφού από το πρωί μέχρι το βράδυ εδώ μέσα, οι πάντες κατηγορούν τους πάντες για τα πάντα. 
Λοιπόν, εδώ έχουμε από την Αρχή για το ξέπλυμα ότι στα 2.600.000.000 ευρώ δηλούμενα εισοδήματα, τα 10.500.000.000 ευρώ είναι κατατεθειμένα. Αυτό είναι για δύο χιλιάδες πρόσωπα περίπου. Υπολογίζεται, αναγόμενο σε είκοσι δύο χιλιάδες πρόσωπα περίπου, ότι έχετε μία διαφορά αφορολόγητη, κύριε Υπουργέ, που φτάνει τα 40.000.000.000 ευρώ.
Έχετε επιδοτούμενους από τον ΟΑΕΔ εφτακόσιους τριάντα, με καταθέσεις πάνω από 150.000 ευρώ μέχρι εκατομμύρια, με μηδέν δηλούμενο εισόδημα. Αυτοί δεν πρέπει να φορολογηθούν; Έχετε καταθέσεις στο εξωτερικό είκοσι δύο χιλιάδων πεντακοσίων εμβασμάτων. Δεν πρέπει αυτοί να φορολογηθούν, αν δεν έχουν δηλωθεί;
Εγώ θα σας έκανα μία απλή πρόταση. Δεν ήρθατε για τρία λεπτά εδώ –απαξιώνοντας κι εσείς το Κοινοβούλιο- να τη συζητήσετε. Τι λέω εγώ; Για όσα δεν έχουν φορολογηθεί, έναν φόρο 30% με 40% να τον μειώσετε, αν τα φέρουν εδώ. Τότε θα έχετε, κύριε Υπουργέ, αποτελέσματα.
Και πείτε το και στον κ. Σαμαρά, γιατί δεν το βλέπουμε. Μήπως, θα μου πείτε, βλέπουμε τον προηγούμενο Πρωθυπουργό της Νέας Δημοκρατίας; Ο κ. Καραμανλής ήρθε και σήμερα, ψήφισε. Πεντέμισι χρόνια τι έκανε εκείνη η κυβέρνηση; Κανείς δεν μιλάει γι’ αυτήν. Μα μήπως μιλάει η Αριστερά ή όπως έλεγε σήμερα ο Παπαδημούλης, ο εν αναμονή πρωθυπουργός ο κ. Τσίπρας; Τουλάχιστον εκεί που τα λένε με τον κ. Καραμανλή, γιατί δεν τον ρωτάει: «Κώστα, πεντέμισι χρόνια τι έκανε η κυβέρνησή σου;». Να μας πει.
(Στο σημείο αυτό κτυπάει το κουδούνι λήξεως του χρόνου ομιλίας του πρώην Προέδρου της Βουλής)","ΑΠΟΣΤΟΛΟΣ ΚΑΚΛΑΜΑΝΗΣ",172
"34572"," Ευχαριστούμε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34573"," Τελειώνω, κύριε Πρόεδρε.
Πρέπει επ’ αυτών να τοποθετηθείτε.
Εγώ πήγα και στη Γενική Γραμματέα Εσόδων και στο γενικό γραμματέα του ΣΔΟΕ, στον Εισαγγελέα Οικονομικού Εγκλήματος, πήγα και στην Αρχή για το ξέπλυμα. Έχουν όλοι καταργηθεί στην ουσία. Κι ενώ στη Γενική Γραμματεία έχει περάσει σχεδόν –όσο εσείς είσαστε Υπουργός- το 55% των αρμοδιοτήτων σας, να τα έχει η κ. Σαββαΐδου, η υπηρεσία για όλα αυτά που μιλάμε τώρα, δεν έχει καν συγκροτηθεί.
Κύριε Πρόεδρε, εγώ ζητώ συγγνώμη, γιατί πολλές φορές το ύφος μου ίσως ή ο τόνος μου μπορεί να παρεξηγείται αλλά σας λέω και είμαι βέβαιος ότι κι εσείς και όλοι εδώ αγωνιούμε. Βλέπουμε τι γίνεται.
Εδώ και η Αλβανία λέει ότι μέχρι την Πρέβεζα φθάνει. Δεν λέω εγώ να αρχίσουμε τα εθνικοπατριωτικά. Όμως, πρέπει να δούμε ότι «ξυπόλυτοι στα αγκάθια» δεν μπορούμε να προχωρήσουμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"34574"," Ευχαριστούμε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34575"," Χρειάζεται ενότητα, πατριωτισμός πραγματικός, όχι φούμαρα. 
Χρειάζεται, επίσης, και περίσκεψη, κύριε Υπουργέ, ιδιαίτερα όταν κανείς έχει την ευθύνη και μέσα σε δύο μήνες, πριν καν καλά ενημερωθεί για την κατάσταση της χώρας, βγαίνει μπροστά και λέει ότι θα την βγάλει από το μνημόνιο. Μακάρι, αλλά πρέπει να ξέρουμε που πάμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"34576"," Ευχαριστούμε, κύριε Πρόεδρε.
Με την ευκαιρία θα ήθελα κι εγώ να εκφράσω τα συλλυπητήριά μου στην οικογένεια του εκλιπόντος συναδέλφου μας Γιάννη Χαραλαμπόπουλου. Με τον Γιάννη Χαραλαμπόπουλο μάς συνέδεε μια πραγματικά μεστή φιλία, διότι είχαμε την τύχη και εγώ και ο κύριος Πρόεδρος, που μόλις κατέβηκε από το Βήμα, να είμαστε μαζί Βουλευτές το 1974.
Βέβαια, είναι σίγουρο ότι και η Βουλή θα κάνει ένα πολιτικό μνημόσυνο για τον Γιάννη Χαραλαμπόπουλο.
Τον λόγο έχει ο συνάδελφος κ. Στρατούλης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34577"," Κύριε Πρόεδρε, θα ήθελα να εκφράσω και τα δικά μου συλλυπητήρια, καθώς και της Κοινοβουλευτικής Ομάδας του ΣΥΡΙΖΑ στην οικογένεια του Γιάννη Χαραλαμπόπουλου.","ΔΗΜΗΤΡΙΟΣ ΣΤΡΑΤΟΥΛΗΣ",485
"34578"," Ο γιος του ήταν συνάδελφός μας στην προηγούμενη Βουλή.","ΑΠΟΣΤΟΛΟΣ ΚΑΚΛΑΜΑΝΗΣ",172
"34579"," Βεβαίως. Εκφράσαμε, όπως είπα, και τα δικά μας συλλυπητήρια.
Κύριε Πρόεδρε, θέλω να ξεκινήσω με κάτι που σας αφορά, όχι προσωπικά. Αφορά το Προεδρείο της Βουλής τυπικά, αλλά ουσιαστικά αφορά την Κυβέρνηση.
Είναι απαράδεκτο, για πολλοστή φορά ο Υπουργός Εργασίας να φέρνει σε παντελώς άσχετα νομοσχέδια, ρυθμίσεις σχετικές με τις συλλογικές συμβάσεις εργασίας των εργαζομένων στον Οργανισμό Μεσολάβησης και Διαιτησίας, να τις εισάγει σε νομοσχέδιο, το οποίο αφορά κύρωση πράξης νομοθετικού περιεχομένου και ταυτόχρονα να τις «βάζει μαζί με ξίδι, μαζί με κρασί, μαζί με τσίπουρο». Δεν υποτιμώ τη σημασία που έχουν αυτά τα προϊόντα για τους παραγωγούς, αλλά δεν μπορεί να έρχονται άσχετες τροπολογίες σε άσχετα νομοσχέδια. Πρέπει να μπει ένα τέλος.
Ιδιαίτερα ο Υπουργός Εργασίας παίρνει το δεύτερο βραβείο, το ασημένιο μετάλλιο, της αντικοινοβουλευτικής στάσης και συμπεριφοράς μετά τον Πρωθυπουργό, τον Αντώνη τον Σαμαρά, που πάρα πολύ σπάνια έρχεται στη Βουλή. Δυόμισι χρόνια είναι Υπουργός Εργασίας, δύο φορές έφερε νομοσχέδια στη Βουλή και μείζονες ρυθμίσεις που αφορούν τους μισθούς, τις εργασιακές σχέσεις, τη ζωή των ίδιων των εργαζομένων, τις φέρνει με τροπολογίες την τελευταία στιγμή, εκπρόθεσμες, σε παντελώς άσχετα νομοσχέδια, χωρίς να μπαίνουν στην κρίση της αρμόδιας Διαρκούς Επιτροπής Κοινωνικών Υποθέσεων, η οποία ασχολείται πάρα πολύ σπάνια με ζητήματα του Υπουργείου Εργασίας. 
Είναι απαράδεκτο! Αυτή η αντικοινοβουλευτική συμπεριφορά πρέπει να σταματήσει. Επικαλούμαι την παρέμβαση όλων των πολιτικών δυνάμεων της Βουλής. Όσον αφορά, τουλάχιστον, το Υπουργείο Εργασίας, πρέπει να μπει ένα τέλος.
Δεύτερον, επί της ουσίας, υποτίθεται, κύριε Πρόεδρε, ότι φέρνει ο Υπουργός Εργασίας με τους συνυπογράφοντες Υπουργούς μία τροπολογία, για να εφαρμόσει τη με αριθμό 2307∕2014 απόφαση του Συμβουλίου της Επικρατείας. Αυτή η απόφαση, μετά από προσφυγή της Γενικής Συνομοσπονδίας Εργατών Ελλάδας, έκρινε αντισυνταγματικές τις διατάξεις της πράξης Υπουργικού Συμβουλίου με αριθμό 6∕28-2-2012, με βάση την οποία, εκτός όλων των άλλων αντεργατικών τα οποία έγιναν, αφαιρέθηκε κι η δυνατότητα από τα συνδικάτα να προσφεύγουν μονομερώς στον ΟΜΕΔ, στον Οργανισμό Μεσολάβησης και Διαιτησίας, όταν αρνούνταν οι εργοδότες να υπογράψουν συλλογική σύμβαση και θα έπρεπε, πλέον, να έχουν την έγκριση των αρνούμενων να υπογράψουν συλλογική σύμβαση εργασίας εργοδοτών, για να προσφύγουν, την οποία που δεν θα είχαν ποτέ. 
Το είχαμε πει τότε και δικαιωθήκαμε, γιατί τις χρονιές 2013-2014 ούτε μία διαιτητική απόφαση δεν εκδόθηκε από τον Οργανισμό Μεσολάβησης και Διαιτησίας. 
Υποτίθεται ότι η τροπολογία έρχεται να αποκαταστήσει αυτό το δικαίωμα των συνδικάτων και να ακυρώσει ως αντισυνταγματική μία άλλη ρύθμιση της συγκεκριμένης πράξης Υπουργικού Συμβουλίου, με την οποία περιορίστηκε το περιεχόμενο των διαιτητικών αποφάσεων μόνο στον βασικό μισθό του συγκεκριμένου κλάδου ή επιχείρησης χωρίς τα υπόλοιπα, χωρίς επιδόματα και χωρίς τα θεσμικά.
Όμως, παρ’ ότι –υποτίθεται- η τροπολογία θα αφορούσε κάτι τέτοιο και αν το αφορούσε, όλοι μαζί θα λέγαμε «μπράβο, εφαρμόζεται επιτέλους μία απόφαση του Συμβουλίου της Επικρατείας που αφορά εργαζόμενους», θέτει τέτοιους περιορισμούς, νέους περιορισμούς, και εμπόδια στην άσκηση αυτού του δικαιώματος, αυτής της δυνατότητας των εργατικών συνδικάτων να προσφεύγουν μονομερώς στη διαιτησία, που ουσιαστικά ακυρώνει αυτήν τη δυνατότητα.
Η προτεινόμενη από τον Υπουργό Εργασίας τροπολογία ουσιαστικά ακυρώνει την απόφαση του Συμβουλίου της Επικρατείας και μας γυρίζει πίσω –όπως θυμούνται οι παλαιότεροι κοινοβουλευτικοί- στον αλήστου μνήμης νόμο 3239/1955, που μετά από αγώνες δεκαετιών, με το αίμα των εργαζομένων και των συνδικάτων, άλλαξε επιτέλους επί οικουμενικής κυβέρνησης το 1990, και εγκρίθηκε, με ψήφο και των τριακοσίων Βουλευτών, ο ν. 1876/1990. Δυστυχώς, μας γυρίζει εκεί.","ΔΗΜΗΤΡΙΟΣ ΣΤΡΑΤΟΥΛΗΣ",485
"34580"," Υπήρξα ως Υπουργός Εργασίας εισηγητής του νόμου για τις συλλογικές διαπραγματεύσεις.","ΑΠΟΣΤΟΛΟΣ ΚΑΚΛΑΜΑΝΗΣ",172
"34581"," Εντάξει, κύριε Πρόεδρε, αυτό είναι γνωστό. 
Ο νόμος για τις ελεύθερες συλλογικές διαπραγματεύσεις ήταν ένας πολύ καλός νόμος και γι’ αυτό ήταν η πρώτη φορά που ψηφίστηκε και από τους τριακόσιους Βουλευτές. Όμως, η Κυβέρνηση προτείνει σήμερα την ακύρωσή του και μας γυρίζει πίσω στο 1955, σε μετεμφυλιακό καθεστώς απαγόρευσης της δράσης του εργατικού συνδικαλιστικού κινήματος!
Γιατί το λέω αυτό; Γιατί η παρούσα κυβερνητική τροπολογία έρχεται με τρεις τρόπους επίπεδα στην ουσία να ακυρώσει αυτήν τη δυνατότητα των εργατικών συνδικάτων, την οποία επαναφέρει η απόφαση του Συμβουλίου της Επικρατείας, να προσφεύγουν μονομερώς στη διαιτησία. 
Με τον πρώτο τρόπο, θέτει περιορισμούς στο περιεχόμενο της διαιτητικής απόφασης. Δηλαδή, βάζει πάρα πολλούς περιορισμούς στο διαιτητή ή στους διαιτητές, που θα βγάλουν την απόφαση. Συγκεκριμένα, τους επιβάλλει ότι «για να βγάλετε διαιτητική απόφαση πρέπει να είναι πάρα πολύ αιτιολογημένη και στην αιτιολογία πρέπει να συμπεριλαμβάνετε με ακράδαντα επιχειρήματα ότι λάβατε υπ’ όψιν την ανταγωνιστικότητα της επιχείρησης του κλάδου, το κόστος εργασίας στην επιχείρηση, εάν είναι επιχειρησιακή η συλλογική σύμβαση, ή του κλάδου, εάν είναι κλαδική η συλλογική σύμβαση εργασίας. Επίσης, ότι λάβατε υπ’ όψιν την κατάσταση των ασθενέστερων επιχειρήσεων του συγκεκριμένου κλάδου, για τον οποίο καλείστε να βγάλετε απόφαση για συλλογική σύμβαση εργασίας. Επίσης, πρέπει η απόφαση που θα βγάλετε να μην βελτιώνει ισχύοντες μνημονιακούς νόμους». 
Δηλαδή, εάν κάποιος διαιτητής, σε μια διαιτητική απόφαση έχει πει να βελτιωθεί λίγο αυτό που έγινε με το «πάγωμα» των τριετιών, να ισχύσει στη συγκεκριμένη επιχείρηση για τρεις μήνες η εκ περιτροπής εργασία και όχι για εννιά ή αντί για τέσσερα επιδόματα που μένουν μετά τη μετενέργεια των συλλογικών  συμβάσεων να μείνει και άλλο ένα, ούτε αυτό το δικαίωμα το έχει! Αυτός είναι ο πρώτος περιορισμός. 
Σαν να μην έφθανε αυτό, ο δεύτερος περιορισμός είναι ότι ο νόμος τώρα δίνει στους εργοδότες και δικαίωμα που το ζητούν επί δεκαετίες -και το ξέρουν αυτό όσοι πέρασαν από το εργατικό-συνδικαλιστικό κίνημα- έφεσης στη διαιτητική απόφαση. Και συγκροτούν ένα δευτεροβάθμιο όργανο, όπου πλειοψηφία έχουν δύο ανώτατοι δικαστές, ένας αρεοπαγίτης και ένας σύμβουλος της Επικρατείας, συν ένας εκπρόσωπος του Νομικού Συμβουλίου του Κράτους, δηλαδή του νομικού συμβούλου της εκάστοτε κυβέρνησης. Είναι τρεις στους πέντε. 
Δίνει, λοιπόν, τη δυνατότητα σε αυτό το ιδιόμορφο «εφετείο» –εξωδικαστικό βέβαια- να κάνει έλεγχο ακόμα και επί του περιεχομένου της διαιτητικής απόφασης, δηλαδή, εάν λήφθηκαν υπ’ όψιν αυτά τα μνημονιακά κριτήρια, τα οποία έθεσε με τον τρόπο που προανέφερα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Το τρίτο και τελευταίο σημείο, κύριε Πρόεδρε, είναι το εξής: Σαν να μην έφτανε ότι βάζει περιορισμούς στο περιεχόμενο της απόφασης του Οργανισμού Μεσολάβησης και Διαιτησίας, σαν να μην έφτανε ότι δίνει στους εργοδότες δυνατότητα έφεσης και ορίζει ότι μετά την κατάθεση της και μέχρι την εξέτασή της αναστέλλεται η εφαρμογή της διαιτητικής απόφασης και της συλλογικής σύμβασης εργασίας, έρχεται και με έναν τρίτο τρόπο και εισάγει «δικαστικό έλεγχο της διαιτητικής απόφασης». Θα μου πείτε δεν υπήρχε; Βεβαίως υπήρχε! Όμως, μέχρι τώρα, ο δικαστικός έλεγχος της διαιτητικής απόφασης αφορούσε μόνο το αν τηρήθηκε η διαδικασία, δηλαδή οι ημερομηνίες, οι προθεσμίες, η προσφυγή στο συνδικάτο, στον ΟΜΕΔ. Αυτά εξέταζε. 
Τώρα διευρύνει την αρμοδιότητα του δικαστηρίου και του δίνει τη δυνατότητα ελέγχου και του περιεχομένου της διαιτητικής απόφασης. Δηλαδή, εάν ο διαιτητής αυτολογοκρίθηκε, για να μην του ακυρώσουν την απόφαση στο εφετείο ή εάν αυτολογοκρίθηκε η απόφαση του «εφετείου» για να μην ακυρωθεί από το δικαστήριο, ακόμα και αν η διαιτητική απόφαση πέρασε από αυτά τα δύο στάδια ελέγχου, έρχεται και ένα τρίτο και λέει «ακυρώνω τη διαιτητική απόφαση, διότι το περιεχόμενο κ.λπ.».
Αυτό είναι απαράδεκτο και μάλιστα μετά από αυτό, έρχεται και ένα τέταρτο επίπεδο που λέει ότι η νέα τροπολογία –εφόσον περάσει- καταλαμβάνει και διαιτητικές αποφάσεις που έχουν βγει στο ενδιάμεσο, από την έκδοση της απόφασης του ΣτΕ και μέχρι την ψήφιση της παρούσας τροπολογίας, όπως για παράδειγμα την απόφαση για την ΕΤΕΡ –τους τεχνικούς ραδιοφωνίας- που βγήκε επιτέλους μετά από τέσσερα χρόνια μνημονίων πριν από ένα μήνα και ήταν θετική για τους συγκεκριμένους εργαζόμενους. Τώρα, λοιπόν, μπαίνει ένα «παράθυρο» για την ακύρωσή της, διότι θεωρείται ότι υπερέβη τα μνημονιακά όρια.
Είναι αυτό εφαρμογή της απόφασης του Συμβουλίου της Επικρατείας, κύριοι Υπουργοί;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΔΗΜΗΤΡΙΟΣ ΣΤΡΑΤΟΥΛΗΣ",485
"34582"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34583"," Τελειώνω, κύριε Πρόεδρε. 
Ζητάμε αυτό που ζητάνε και τα συνδικάτα και η Γενική Συνομοσπονδία Εργατών Ελλάδας, δηλαδή να αποσυρθεί τώρα αυτή η τροπολογία, αλλοιώς θα την καταψηφίσουμε.
Ζητάμε να έρθει νέα νομοθετική ρύθμιση, η οποία να περάσει από όλη την προβλεπόμενη διαδικασία στην αρμόδια Διαρκή Επιτροπή Κοινωνικών Υποθέσεων της Βουλής και η οποία να αποκαθιστά, πραγματικά, αυτό το δικαίωμα των εργαζομένων. 
Δεν γίνεται να συνεχίσουμε με καταργημένες τις ελεύθερες συλλογικές διαπραγματεύσεις και τις συλλογικές συμβάσεις εργασίας. Οι μόνοι που ωφελήθηκαν από την κατεδάφιση των συλλογικών συμβάσεων εργασίας είναι τα μεγάλα αφεντικά, οι μεγάλες επιχειρήσεις και ιδίως οι κρατικοδίαιτες. Πρέπει επιτέλους να αποκατασταθεί η συνταγματική νομιμότητα.","ΔΗΜΗΤΡΙΟΣ ΣΤΡΑΤΟΥΛΗΣ",485
"34584"," Ολοκληρώστε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34585"," Τέλειωσα, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"34586"," Μην με φέρνετε στη δύσκολη θέση να σας σταματήσω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34587"," Ο ΣΥΡΙΖΑ έχει ήδη καταθέσει στη Βουλή πρόταση νόμου για την επαναφορά του κατώτατου μισθού, έχει προτείνει επαναφορά των συλλογικών συμβάσεων εργασίας. Θα είναι μέρα μεσημέρι, που με τους αγώνες και την ψήφο του λαού θα γίνει κυβέρνηση και θα τα αποκαταστήσει. 
Ευχαριστώ πολύ, κύριε Πρόεδρε. 
(Χειροκροτήματα από την πτέρυγα του ΣΥΡΙΖΑ)","ΔΗΜΗΤΡΙΟΣ ΣΤΡΑΤΟΥΛΗΣ",485
"34588"," Τον λόγο έχει ο Υπουργός Οικονομικών κ. Χαρδούβελης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"34589"," Κύριε Πρόεδρε, κυρίες και κύριοι Βουλευτές, θα ήθελα να ξεκινήσω την εισήγησή μου αναφερόμενος στις τρέχουσες εξελίξεις. Το κλίμα που διαμορφώθηκε στις αγορές τις τελευταίες μέρες, δεν αντανακλά την κατάσταση της ελληνικής οικονομίας ούτε φυσικά τις προοπτικές της. 
Η Ελλάδα, είναι πρωταθλητής της Ευρώπης και του ΟΟΣΑ σε δημοσιονομική προσαρμογή και διαρθρωτικές μεταρρυθμίσεις. Έχει αποδείξει ότι όχι μόνο είναι επάξιο μέλος της Ευρωζώνης αλλά και το ότι έχει τα εχέγγυα να ξεκινήσει μια ταχεία αναπτυξιακή πορεία αποκατάστασης του χαμένου εδάφους της τελευταίας εξαετίας. Αυτή η πορεία προς την ανάπτυξη, αποτελεί πλέον μια απτή πραγματικότητα. Φυσικά, το μέλλον δεν θα είναι ανέφελο αλλά σίγουρα δεν θα θυμίζει την επώδυνη περίοδο που διανύσαμε ως τώρα. 
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Πιστεύω ότι μπορούμε να τα καταφέρουμε. Η ψυχραιμία, η προσήλωση στους στόχους μας και η μέγιστη δυνατή πολιτική συναίνεση, μπορούν να μας οδηγήσουν στην οριστική έξοδο από την κρίση πολύ πιο γρήγορα από το αναμενόμενο. 
Όσοι παρακολουθούν τις διεθνείς αγορές, γνωρίζουν ότι αυτές είναι πολλές φορές νευρικές και υπερβολικές στις αντιδράσεις τους. 
Όμως, για την πραγματική οικονομική κατάσταση της χώρας, μιλάνε τα αδιάσειστα θεμελιώδη οικονομικά μεγέθη της. Η χώρα έχει δημοσιονομικό αποτέλεσμα που της επιτρέπει να κάνει μεθοδικά και λελογισμένα βήματα αποκατάστασης αδικιών. 
Η χώρα, επίσης, θα ολοκληρώσει το πρόγραμμα οικονομικής προσαρμογής που εκτελεί, σε συνεννόηση με τους πιστωτές της. Η χώρα έχει δρομολογήσει σε συνεργασία με τους εταίρους της την υιοθέτηση μίας βιώσιμης λύσης για το δημόσιο χρέος της. 
Στην προσπάθεια αυτή μας στηρίζει και η Ευρωπαϊκή Κεντρική Τράπεζα. Ίσως μάθατε ότι σε λίγο θα ανακοινωθούν μέτρα που θα διευκολύνουν την παροχή ρευστότητας από την Ευρωπαϊκή Κεντρική Τράπεζα προς τις τράπεζες, ούτως ώστε να διευκολυνθεί και η ρευστότητα από τις τράπεζες στις επιχειρήσεις και στα νοικοκυριά. 
Σήμερα, έχουμε όλοι μεγάλη ευθύνη να βλέπουμε μπροστά και να αποδείξουμε ότι η πολιτική μπορεί να δώσει ώθηση στην οικονομία και στην κοινωνία. Είμαι σίγουρος ότι θα τα καταφέρουμε και θα σταθούμε στο ύψος των περιστάσεων. 
Περνάω τώρα στις διατάξεις του νομοσχεδίου. 
Με το άρθρο 1, κυρώνουμε την πράξη νομοθετικού περιεχομένου που αφορά τον τρόπο αναπλήρωσης του Γενικού Γραμματέα Δημοσίων Εσόδων. Δεδομένου ότι δεν είχε προβλεφθεί στη νεοσυσταθείσα γενική γραμματεία συγκεκριμένος τρόπος αναπλήρωσης του Γενικού Γραμματέα Δημοσίων Εσόδων, κρίθηκε αναγκαία η εν λόγω πράξη νομοθετικού περιεχομένου, ώστε να εξασφαλιστεί τόσο η απρόσκοπτη λειτουργία της συγκεκριμένης γενικής γραμματείας όσο και να αποφευχθεί η ταλαιπωρία των φορολογουμένων. Έτσι, λοιπόν, και μέχρι να αναλάβει ο νέος διάδοχος του γενικού γραμματέα, με το παρόν άρθρο καλύφθηκε το κενό για τις ημέρες μεταξύ της παραίτησης του προηγούμενου και της ανάληψης καθηκόντων από τον επόμενο. 
Στο άρθρο 2 του νομοσχεδίου, εισάγονται συμπληρωματικές διατάξεις για την απλοποίηση της νομοθεσίας σχετικά με την αιθυλική αλκοόλη. Προς άρση ανησυχιών, που εκφράστηκαν εκ μέρους κάποιων Βουλευτών στην Επιτροπή Οικονομικών Υποθέσεων, θα ήθελα να διευκρινίσω ότι η διάταξη δεν αφορά τους μικρούς αποσταγματοποιούς, τους λεγόμενους διήμερους, για ίδια χρήση αλλά μόνο τους συστηματικούς αποσταγματοποιούς για επαγγελματική χρήση. 
Το άρθρο 3 του νομοσχεδίου, αφορά στην αξιοποίηση της κινητής περιουσίας της «ΕΟΜΜΕΧ Α.Ε.», που έχει περιέλθει πλέον στο δημόσιο. Συγκεκριμένα, προβαίνουμε στην παραχώρηση χρήσης κινητής περιουσίας, η οποία βρίσκεται στα ταπητουργικά εργαστήρια που λειτουργούσε η προαναφερθείσα εταιρεία σε διάφορους νομούς της χώρας, Έβρου, Πρέβεζας, Ιωαννίνων, Δράμας, Γρεβενών, Άρτας, Καρδίτσας, Καστοριάς και Αιτωλοακαρνανίας. Η περιουσία αυτή μπορεί να αξιοποιηθεί από δήμους και άλλους φορείς. Η παραχώρηση θα περιοριστεί σε φορείς που εποπτεύονται από το δημόσιο, με πρώτη προτεραιότητα την παραχώρηση σε φορείς των τοπικών κοινωνιών, με σκοπό την παραγωγή προϊόντων. 
Παράλληλα, θα δοθεί η δυνατότητα να εκκενωθούν τα συγκεκριμένα ενοικιασμένα ακίνητα και να παραληφθούν από τους ιδιοκτήτες τους, προκειμένου το δημόσιο να μην επιβαρύνεται με δαπάνες ενοικίων. 
Σχετικά με το ερώτημα του εισηγητή της Αξιωματικής Αντιπολίτευσης, του κ. Γελαλή, για τις απαιτήσεις των πιστωτών του οργανισμού, δεν τίθεται κανένα ζήτημα, δεδομένου ότι το δημόσιο αναλαμβάνει όλες τις υποχρεώσεις της απορροφούμενης εταιρείας. 
Επίσης, ο κ. Γελαλής έθεσε θέμα προγραμμάτων ΕΣΠΑ. Αρμόδια γι’ αυτά τα προγράμματα, είναι η Γενική Γραμματεία Βιομηχανίας του Υπουργείου Ανάπτυξης. 
Σε σχέση με το ερώτημα που έθεσε στην επιτροπή η κ. Βαλαβάνη για την παραχώρηση του κτηρίου της οδού Μαρίνου Αντύπα 86-88 στην Ηλιούπολη, θα ήθελα να σημειώσω ότι δεν αφορά την «ΕΟΜΜΕΧ Α.Ε.», καθόσον το συγκεκριμένο κτήριο αφορά περιουσία της εταιρείας «Ελληνικός Οργανισμός Εξωτερικού Εμπορίου», της «ΟΠΕ Α.Ε.».
 Όπως είναι γνωστό, ο ΟΠΕ συγχωνεύτηκε με το «Invest in Greece» σε έναν ενιαίο φορέα,  τον οργανισμό «Enterprise Greece», στον οποίο ανήκει πλέον το μισό κτήριο μέχρι τις 31-12-2014 και μετά θα μεταβιβαστεί στην ΕΤΑΔ. Το άλλο μισό ανήκει στο Υπουργείο Οικονομικών. Έχει αποφασιστεί ότι θα στεγαστεί εκεί η ΔΟΥ Ηλιουπόλεως. Δεν υπάρχει επίσημη διαδικασία για τη χρήση της αίθουσας εκδηλώσεων, που να έχει γνωστοποιηθεί στο Υπουργείο.
Στη συνέχεια, θα ήθελα να παρουσιάσω στο Σώμα την τροπολογία που έχουμε καταθέσει, σχετικά με την αναδιατύπωση του άρθρου 27Α του Κώδικα Φορολογίας Εισοδήματος.
Η εν λόγω ρύθμιση έρχεται σε συνέχεια της πρόσφατης τροπολογίας που ψήφισε η Βουλή για τις αναβαλλόμενες φορολογικές απαιτήσεις των τραπεζών. Ενσωματώνει τις τελευταίες απόψεις φορέων της Ευρωπαϊκής Ένωσης, οι οποίοι τοποθετήθηκαν με λεπτομέρεια, μετά την ψήφιση της τελευταίας τροπολογίας, ρυθμίζοντας όλες τις παραμέτρους, μέσα σε ένα συνεχώς εξελισσόμενο ευρωπαϊκό πλαίσιο λειτουργίας των χρηματοπιστωτικών ιδρυμάτων. Η άρτι ιδρυθείσα τραπεζική ένωση στην Ευρωπαϊκή Ένωση, αποτελεί ένα εξαιρετικά δυναμικό και σύνθετο πεδίο πολιτικής, στο οποίο κάθε χώρα και το τραπεζικό της σύστημα οφείλουν να προσαρμόζονται. 
Η συγκεκριμένη ρύθμιση ανταποκρίνεται στην ανάγκη να εξασφαλίσουμε ότι για τα ελληνικά χρηματοπιστωτικά ιδρύματα, πληρούνται οι προϋποθέσεις του εποπτικού πλαισίου της Βασιλείας ΙΙΙ και ότι αντιμετωπίζεται το ζήτημα της επάρκειας των εποπτικών κεφαλαίων τους.
Η διάταξη προσομοιάζει την προηγηθείσα πορτογαλλική ρύθμιση. Το δημόσιο ως αντάλλαγμα για την υποχρέωση που έχει αναλάβει προς τις τράπεζες, αποκτά τη δυνατότητα να λαμβάνει ως αποζημίωση στο 110%, υπό τη μορφή δωρεάν μετοχών σε τρέχουσα τιμή. 
Αυτό αντισταθμίζει επαρκώς τον κίνδυνο για οικονομική απώλεια του κράτους, το οποίο σημειωτέον μπορεί να μεταβιβάσει άμεσα τους παραστατικούς τίτλους είτε στους υπάρχοντες μετόχους υπό προϋποθέσεις είτε σε οποιονδήποτε τρίτο, έναντι χρηματικού ανταλλάγματος. 
Με την αναθεωρημένη νομοθετική ρύθμιση, πετυχαίνουμε θωράκιση των κεφαλαίων των τραπεζών, ίση μεταχείριση έναντι των άλλων τραπεζών του Νότου στα επερχόμενα stress tests και διατήρηση του κεφαλαιακού αποθέματος του Ταμείου Χρηματοπιστωτικής Σταθερότητας. 
Κυρίες και κύριοι Βουλευτές, η Κυβέρνηση, παραμένει προσηλωμένη σε όλους τους βασικούς της στόχους, θωρακίζει το τραπεζικό σύστημα και μέσω αυτού και τις αποταμιεύσεις των πολιτών. Επιταχύνει τις μεταρρυθμίσεις σε όλα τα επίπεδα και αναζητά τρόπους, ώστε να προχωρήσει σε σταδιακή ελάφρυνση των φορολογικών επιβαρύνσεων. Οι επόμενοι μήνες θα αποτελέσουν μια περίοδο επιτάχυνσης των μεγάλων τομών και μεταρρυθμίσεων που θα επιτρέψουν στη χώρα να αφήσει για πάντα πίσω το οδυνηρό της παρελθόν. 
Θα ήθελα να απαντήσω σε μια τροπολογία που κατατέθηκε από την κ. Μπακογιάννη. Σχετικά με την κατατεθείσα τροπολογία εκ μέρους της κ. Μπακογιάννη, που αφορά τον ΕΝΦΙΑ, οφείλουμε να επισημάνουμε, πως οι προτεινόμενες ρυθμίσεις αποτελούν ήδη αντικείμενο δράσης και επεξεργασίας από το Υπουργείο  Οικονομικών. 
Όσον αφορά την αναπροσαρμογή των αντικειμενικών αξιών, σημειώνεται πως έχει ήδη συσταθεί επιτροπή υπό την προεδρία του Γενικού Γραμματέα Δημόσιας Περιουσίας, με τη συμμετοχή προσωπικοτήτων εγνωσμένου κύρους με βαθιές γνώσεις πάνω στην αγορά ακινήτων. 
Η επιτροπή αυτή, ήδη εργάζεται προς το σκοπό αναθεώρησης του τρόπου  υπολογισμού των αντικειμενικών αξιών των ακινήτων ανά γεωγραφικές ζώνες, ώστε να αντανακλούν με όσο το δυνατόν μεγαλύτερη ακρίβεια τις συνθήκες της αγοράς. 
Σχετικά με τον ΕΝΦΙΑ, πρέπει να τονίσουμε πως η μείωση τόσο του κύριου όσο και του συμπληρωματικού φόρου ΕΝΦΙΑ αποτελεί ήδη στόχο της Κυβέρνησης. Επισημαίνεται πως ο ίδιος ο Πρωθυπουργός προ ολίγων ημερών προανήγγειλε τη σταδιακή μείωση του ΕΝΦΙΑ, καθώς τα έσοδα από το φόρο αυτό, θα μειωθούν σταδιακά από το 1,43% του ΑΕΠ κάτω από το 1% του ΑΕΠ, αρχής γενομένης ήδη από το επόμενο έτος, παράλληλα με την αναπροσαρμογή των αντικειμενικών αξιών. 
Το πνεύμα της τροπολογίας, είναι στην κατεύθυνση των θέσεων που εξετάζονται από το Υπουργείο στο πλαίσιο που σας προανέφερα. Συνεπώς, αυτήν τη στιγμή δεν μπορεί να γίνει δεκτή. 
Ευχαριστώ. 
(Χειροκροτήματα από την πτέρυγα της Νέας Δημοκρατίας )","ΓΚΙΚΑΣ ΧΑΡΔΟΥΒΕΛΗΣ",542
"34590"," Απαντήστε και σε καμμία άλλη τροπολογία.","ΖΩΗ ΚΩΝΣΤΑΝΤΟΠΟΥΛΟΥ",272
"34591"," Οι άλλες τροπολογίες θα γίνουν δεκτές;","ΔΗΜΗΤΡΗΣ ΓΕΛΑΛΗΣ",85
"34592"," Μόνο στην κ. Μπακογιάννη απαντάμε!","ΖΩΗ ΚΩΝΣΤΑΝΤΟΠΟΥΛΟΥ",272
"34593"," Κύριε Πρόεδρε, θα ήθελα τον λόγο.","ΑΠΟΣΤΟΛΟΣ ΚΑΚΛΑΜΑΝΗΣ",172
"34594"," Ορίστε, κύριε Πρόεδρε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34595"," Κύριε Πρόεδρε, υπάρχει σοβαρό θέμα κοινοβουλευτικής τάξεως, σεβασμού του Συντάγματος και του Κανονισμού της Βουλής. 
Δεν ξέρω ποιοι υπέδειξαν ή επέβαλαν τον κ. Χαρδούβαλη ως Υπουργό Οικονομικών. Δεν το γνωρίζω. Μπορεί να είναι πολύ ισχυροί, πάντως σίγουρα, αν κρίνω από την εμφάνιση του κυρίου Υπουργού, δεν σέβονται –αφού και ο εκλεκτός τους δεν σέβεται- το ελληνικό Κοινοβούλιο. 
Μπορεί σήμερα να έχουν κατορθώσει στην ψυχή του λαού να υπάρχει το δηλητήριο του αντικοινοβουλευτισμού. Δεν ξέρω τι έχουν υπ’ όψιν τους ο κύριος Υπουργός και όποιοι άλλοι δεν σέβονται το ελληνικό Κοινοβούλιο, ποιο είδος δημοκρατίας έχουν υπ’ όψιν τους.
Η αντιπροσωπευτική δημοκρατία, είναι η βάση του πολιτεύματος μας. Πολλοί βλακωδώς ονομάζουν πολιτικό σύστημα το άθλιο κομματικό μας σύστημα, δηλαδή το σύστημα του αρχηγισμού και των ομάδων, που κυριαρχεί σε αυτό που λέμε κομματικό σύστημα. Πολιτικό σύστημα είναι άλλο πράγμα. Είναι η Προεδρευομένη Κοινοβουλευτική Δημοκρατία, η λαϊκή κυριαρχία και η διάκριση των τριών εξουσιών. 
Το πολιτικό μας σύστημα δεν πάσχει…","ΑΠΟΣΤΟΛΟΣ ΚΑΚΛΑΜΑΝΗΣ",172
"34596"," Με συγχωρείτε. Θέσατε θέμα διαδικαστικό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34597"," Έχω προσωπικό θέμα.","ΑΠΟΣΤΟΛΟΣ ΚΑΚΛΑΜΑΝΗΣ",172
"34598"," Ναι. Εξηγείστε, για να βάλουμε κάποιο χρόνο. Πείτε μας το προσωπικό σας θέμα, κύριε Πρόεδρε. Εσείς ξέρετε καλύτερα τον Κανονισμό που εσείς ψηφίσατε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34599"," Με συγχωρείτε, το προσωπικό μου θέμα είναι το εξής: 
Εγώ απασχόλησα το Κοινοβούλιο στο χρόνο και με την ανοχή σας. Και ο κ. Χαρδούβελης απαξίωσε επί έναν μήνα να έρθει εδώ να πει την άποψή του και τις θέσεις του Υπουργείου σε συγκεκριμένη πρόταση φορολόγησης των μην φορολογηθέντων εμβασμάτων στο εξωτερικό και των καταθέσεων στις ελληνικές τράπεζες -αφού γίνουν τα stress tests- που η Αρχή για το ξέπλυμα βρώμικου χρήματος έχει στείλει. 
Ο εισαγγελέας του Αρείου Πάγου -ο οποίος φαίνεται, καθώς και η υπηρεσία του, ενόχλησε τόσο πολύ γι’ αυτά τα στοιχεία, από τα οποία προκύπτει τεράστια διαφορά μεταξύ δηλωθέντων εισοδημάτων χιλιάδων προσώπων και καταθέσεων- υπέστη μία capitis deminutio και του αφαιρέθησαν οι αρμοδιότητες που είχε ως τώρα, όπως καταργήθηκε και η Επιτροπή της Βουλής για τον έλεγχο των «πόθεν έσχες» και τον αναδρομικό έλεγχο πρώην Πρωθυπουργών, Υπουργών και Αρχηγών κομμάτων. Και ανατέθηκε σε μία πενταμελή επιτροπή, της οποίας ένα μέλος θα είναι ο υποδιοικητής -εποπτευόμενος από τον Υπουργό- της Τράπεζας της Ελλάδος.","ΑΠΟΣΤΟΛΟΣ ΚΑΚΛΑΜΑΝΗΣ",172
"34600"," Με συγχωρείτε, κύριε Πρόεδρε, πάρα πολύ, επειδή διαμαρτύρονται και οι συνάδελφοι, πόσο χρόνο θέλετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34601"," Δεν μπορεί, κύριε Πρόεδρε, η Βουλή κι εγώ ως εκπρόσωπος του λαού, να ανεχθώ να απαντά ο κ. Χαρδούβελης σε μη αναπτυχθείσα τροπολογία. 
Κύριοι συνάδελφοι ρώτησα. Μίλησε η κ. Μπακογιάννη;","ΑΠΟΣΤΟΛΟΣ ΚΑΚΛΑΜΑΝΗΣ",172
"34602"," Όχι.","ΖΩΗ ΚΩΝΣΤΑΝΤΟΠΟΥΛΟΥ",272
"34603"," Είπε τίποτα για κάποια τροπολογία της;","ΑΠΟΣΤΟΛΟΣ ΚΑΚΛΑΜΑΝΗΣ",172
"34604"," Όχι.","ΖΩΗ ΚΩΝΣΤΑΝΤΟΠΟΥΛΟΥ",272
"34605"," Απ’ ό,τι είδα κι άλλες τροπολογίες έχουν κατατεθεί. Και δεν απαντά ο Υπουργός σε Βουλευτές που μίλησαν από διάφορα κόμματα και σε προτάσεις που του θέτουν συγκεκριμένα. Τι είναι αυτό;","ΑΠΟΣΤΟΛΟΣ ΚΑΚΛΑΜΑΝΗΣ",172
"34606"," Το είπατε, κύριε Πρόεδρε. Αν θέλει να απαντήσει ή όχι, είναι δικαίωμά του.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34607"," Εγώ σας είπα ότι η ψήφος μου είναι ψήφος ανοχής στο μη χείρον. Αυτό, όμως, είναι το χειρότερο. Ιδιαίτερα το θέαμα ενός Υπουργού, ο οποίος φιλοξενείται στο Κοινοβούλιο και δεν είναι εκπρόσωπος του λαού, να απευθύνεται με αυτό το καταφρονητικό ουσιαστικά ύφος στο Κοινοβούλιο. Αυτό του επιστρέφεται, τουλάχιστον για να μάθει κάποιους τρόπους κοινωνικής και πολιτικής αγωγής.","ΑΠΟΣΤΟΛΟΣ ΚΑΚΛΑΜΑΝΗΣ",172
"34608"," Ωραία, ευχαριστούμε. Εδώ είναι, κύριε Πρόεδρε, ο κύριος Υπουργός και σας άκουσε. Αν θέλει απαντάει, αν δεν θέλει δεν απαντάει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34609"," Και έδωσε δείγμα, κύριε Πρόεδρε, όταν μας είπε ότι δεν φταίει για τον ΕΝΦΙΑ, ότι φταίει ο προηγούμενος Υπουργός, ότι φταίνε οι υπάλληλοι, αντί να μας πει ως ειδικός επιστήμων ότι το λογισμικό σύστημα και τα στοιχεία που δείχνει μέσα φταίει.","ΑΠΟΣΤΟΛΟΣ ΚΑΚΛΑΜΑΝΗΣ",172
"34610"," Ευχαριστούμε, κύριε Πρόεδρε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34611"," Ανησυχώ, κύριε Πρόεδρε. Και δικαιούμαι και οφείλω να ανησυχώ. Δεν μπορεί, για να εμφανιστεί ο κ. Χαρδούβελης και ο κ. Σαμαράς ότι σκίζουν -πριν εμφανιστεί ο κ. Τσίπρας ότι τα σκίζει- τα μνημόνια, η χώρα αυτή να πάει στην καταστροφή με όλα αυτά που την απειλούν όχι μόνο από το εσωτερικό αλλά και από το εξωτερικό μέτωπό της.","ΑΠΟΣΤΟΛΟΣ ΚΑΚΛΑΜΑΝΗΣ",172
"34612"," Ευχαριστούμε πολύ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα δύο μαθητές και μαθήτριες και τέσσερις εκπαιδευτικοί  συνοδοί τους από το Δημοτικό Σχολείο Μακρακώμης Φθιώτιδας.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Έχει ζητήσει τον λόγο ο κύριος Υπουργός.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34613"," Είπατε, κύριε Πρόεδρε, ότι είναι δύο οι ομιλητές, αλλά είναι τέσσερις.","ΠΑΝΑΓΙΩΤΗΣ ΛΑΦΑΖΑΝΗΣ",279
"34614"," Πείτε μας πόσοι είναι.","ΖΩΗ ΚΩΝΣΤΑΝΤΟΠΟΥΛΟΥ",272
"34615"," Έχουμε άλλους τρεις ομιλητές, η κ. Κούβελα, η κ. Χαραλαμπίδου και η κ. Κωνσταντοπούλου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34616"," Δώστε μας τον λόγο γιατί έχω και εγώ μια δουλειά.","ΠΑΝΑΓΙΩΤΗΣ ΛΑΦΑΖΑΝΗΣ",279
"34617"," Ας μιλήσουν πρώτα οι Κοινοβουλευτικοί Εκπρόσωποι.","ΑΘΑΝΑΣΙΟΣ ΜΠΟΥΡΑΣ",350
"34618"," Κύριε Λαφαζάνη, με συγχωρείτε. Ξέρετε καλύτερα ότι έχετε το δικαίωμα να μιλήσετε ως Κοινοβουλευτικοί Εκπρόσωποι. Εγώ παρακαλώ να προηγηθούν οι τρεις συνάδελφοι και να πάρουν τον λόγο μετά οι Κοινοβουλευτικοί Εκπρόσωποι. Εντάξει;
Ο κύριος Υπουργός έχει τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34619"," Κύριε Πρόεδρε, θα είμαι πολύ σύντομος. Απλώς μου διέφυγε ότι δεν γίνονται δεκτές και οι υπόλοιπες βουλευτικές τροπολογίες. Αυτό ήθελα να πω, γιατί δεν το είχα πει.","ΓΚΙΚΑΣ ΧΑΡΔΟΥΒΕΛΗΣ",542
"34620"," Μάλιστα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34621"," Οι βουλευτικές. Οι υπουργικές γίνονται δεκτές;","ΔΕΣΠΟΙΝΑ ΧΑΡΑΛΑΜΠΙΔΟΥ",538
"34622"," Τον λόγο έχει η κ. Κούβελα για επτά λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34623"," Είναι τέσσερις οι ομιλητές, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"34624"," Έτσι δεν συμφωνήσαμε, κύριε Λαφαζάνη; Θέλετε τον λόγο; Δεν θέλετε να προηγηθούν οι ομιλητές;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34625"," Οι Κοινοβουλευτικοί Εκπρόσωποι να πάρουν τον λόγο.","ΑΘΑΝΑΣΙΟΣ ΜΠΟΥΡΑΣ",350
"34626"," Πόσοι είναι γραμμένοι στον κατάλογο;","ΠΑΝΑΓΙΩΤΗΣ ΛΑΦΑΖΑΝΗΣ",279
"34627"," Τρεις ομιλητές έχουμε και τελειώνουμε. Είναι η κ. Κούβελα, η κ. Χαραλαμπίδου και η κ. Κωνσταντοπούλου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34628"," Τέσσερις είναι οι ομιλητές!","ΠΑΝΑΓΙΩΤΗΣ ΛΑΦΑΖΑΝΗΣ",279
"34629"," Τρεις είπαμε. Στον κατάλογο είναι τέσσερις αλλά δεν έχει εμφανιστεί ο κ. Μητρόπουλος. Τρεις, λοιπόν, είναι αυτήν τη στιγμή. Κανονικά, ο κ. Μητρόπουλος…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34630"," Τρεις είναι, κύριε Πρόεδρε. Μετά από τους τρεις θα μιλήσουμε οι Κοινοβουλευτικοί.","ΠΑΝΑΓΙΩΤΗΣ ΛΑΦΑΖΑΝΗΣ",279
"34631"," Αυτό δεν είπαμε; Τόση ώρα αυτό λέμε! Και για να μην έχετε καμμία αμφιβολία, ανακοινώνω και τον κ. Μητρόπουλο που δεν είναι εδώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34632"," Γιατί έφυγε ο κύριος Υπουργός, κύριε Πρόεδρε; Είναι εικόνα αυτή;","ΠΑΝΑΓΙΩΤΗΣ ΛΑΦΑΖΑΝΗΣ",279
"34633"," Σε εμένα το λέτε; Με συγχωρείτε, αλλά, όταν εκ του Κανονισμού…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34634"," Είναι εικόνα Κοινοβουλίου αυτή, κύριε Πρόεδρε; Αυτήν τη στιγμή προσβάλλει το Κοινοβούλιο ο Υπουργός. Το καταλαβαίνουμε; Τι είναι αυτό το θέατρο;","ΑΠΟΣΤΟΛΟΣ ΚΑΚΛΑΜΑΝΗΣ",172
"34635"," Σε εμένα το λέτε, κύριε Πρόεδρε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34636"," Ναι διακόψετε τη συνεδρίαση να έρθει εδώ ο Υπουργός!","ΑΠΟΣΤΟΛΟΣ ΚΑΚΛΑΜΑΝΗΣ",172
"34637"," Με συγχωρείτε αλλά ο Κανονισμός….","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34638"," Είναι απαράδεκτη αυτή η εικόνα!","ΑΠΟΣΤΟΛΟΣ ΚΑΚΛΑΜΑΝΗΣ",172
"34639"," Δεν είναι απαράδεκτη, κύριε Κακλαμάνη. Είναι ο Υφυπουργός εδώ. Σας παρακαλώ! Δεν μπορούμε να σας ανεχτούμε άλλο!","ΑΘΑΝΑΣΙΟΣ ΜΠΟΥΡΑΣ",350
"34640"," Όχι, κύριε Πρόεδρε. Ο Κανονισμός…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34641"," Αμάν αυτή η εμπάθεια!","ΑΘΑΝΑΣΙΟΣ ΜΠΟΥΡΑΣ",350
"34642"," Είναι ντροπή!","ΑΠΟΣΤΟΛΟΣ ΚΑΚΛΑΜΑΝΗΣ",172
"34643"," Καθίστε κάτω, κύριε Μπούρα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34644"," Κάνουμε υπομονή, κύριε Πρόεδρε.","ΑΘΑΝΑΣΙΟΣ ΜΠΟΥΡΑΣ",350
"34645"," Κυρίες και κύριοι συνάδελφοι, πρώτον, έχω την τιμή να ανακοινώσω στο Σώμα -και αυτό είναι σημαντικό, λάβετέ το υπ’ όψιν- ότι τη συνεδρίασή μας παρακολουθούν από τα νότια θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πέντε μέλη φινλανδικής αντιπροσωπείας, προσκεκλημένοι της Δημοκρατικής Αριστεράς.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Δεύτερον, για αυτό που ειπώθηκε, ξέρετε καλά…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34646"," Κύριε Πρόεδρε…","ΠΑΝΑΓΙΩΤΗΣ ΛΑΦΑΖΑΝΗΣ",279
"34647"," Μπορώ να μιλήσω και εγώ, κύριε Λαφαζάνη, ένα λεπτό;
Το αν είναι ή δεν είναι εδώ ο κύριος Υπουργός, έχετε εσείς κάθε δικαίωμα να το κρίνετε ή να το κατακρίνετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34648"," Έχει τα προσωπικά του αντικείμενα εδώ, κύριε Πρόεδρε. Έχει και προσωπικές ανάγκες. Να μη διαχέονται εδώ διάφορες….","ΑΘΑΝΑΣΙΟΣ ΜΠΟΥΡΑΣ",350
"34649"," Κύριε Μπούρα, δεν έχετε τον λόγο! Εκ του Κανονισμού η Κυβέρνηση εκπροσωπείται. Το τι σχόλια θα κάνετε εσείς ως Κοινοβουλευτικοί Εκπρόσωποι ή ως Βουλευτές, είναι δικαίωμά σας.
Κυρία Κούβελα, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34650"," Κύριε Πρόεδρε, ελπίζω βέβαια ο Υπουργός Εθνικής Οικονομίας να έρθει να μας ακούσει, γιατί έχουμε και ερωτήματα.
Κυρίες και κύριοι Βουλευτές, το σενάριο για έξοδο από το μνημόνιο, είχε οδηγήσει σημαντικά ξένα κεφάλαια στο χρηματιστήριο, καθώς επένδυαν στην επανάληψη της περίπτωσης της Πορτογαλίας, όπου το χρηματιστήριο μετά το σχέδιο της κυβέρνησης για έξοδο από το μνημόνιο, είχε εκτοξευθεί άνω του 30%. Μάλλον, η διάψευση των προσδοκιών, όπως εμφανίστηκε στην Ουάσιγκτον, οδηγεί σε φυγή των κεφαλαίων και σε κατάρρευση του ελληνικού Χρηματιστηρίου.
Πριν από τρεις ημέρες, τρεις μεγάλοι διεθνείς επενδυτικοί οίκοι –η «City Group», η «Mary Lynch» και η «Mediobanca»- σε εκθέσεις τους για το ελληνικό Χρηματιστήριο, υποστήριζαν ότι οι μετοχές των ελληνικών τραπεζών αποτελούν επενδυτική ευκαιρία και συνιστούσαν αγορά για τις ελληνικές τραπεζικές μετοχές. Μάλιστα, ο ένας εξ αυτών, η «City Group», υποστήριζε ότι θα υπάρχει ομάδα μετοχών που θα ευνοηθεί από την ανάληψη της διακυβέρνησης από το ΣΥΡΙΖΑ, ενώ διατύπωνε ανοιχτά την άποψη ότι οι οικονομολόγοι συνεργάτες της είναι υπέρ του «κουρέματος» του ελληνικού χρέους, όπως το προτείνει και το κόμμα της Αξιωματικής Αντιπολίτευσης.
Επισημαίνουμε ότι το γεγονός της ανόδου του ΣΥΡΙΖΑ στις δημοσκοπήσεις, έχει αρχίσει από τα μέσα Σεπτεμβρίου. Η ξένη οικονομική δημοσιογραφία, αφήνει να εννοηθεί ότι για την πτώση του Χρηματιστηρίου, φταίνε οι κυβερνητικές επιλογές για απόφαση πρόωρης εξόδου και άρνηση της βοήθειας του Διεθνούς Νομισματικού Ταμείου. Πρέπει να λάβουμε υπ’ όψιν μας ότι κατά τη γνώμη μας συσχετίζεται και με την αβεβαιότητα ως προς τις πολιτικές εξελίξεις στην Ευρωπαϊκή Ένωση και την εκτεταμένη απειλή ύφεσης, η οποία επηρεάζει και τη δική μας οικονομία και την ελληνική αγορά.
Στη συνέχεια έρχεται η δεύτερη γκάφα της Κυβέρνησης, που είναι η ολέθρια μεθόδευση του Υπουργείου Οικονομικών για τον αναβαλλόμενο φόρο προς όφελος των τραπεζιτών που σύμφωνα με τα δημοσιεύματα, προκάλεσε και την παρέμβαση της Ευρωπαϊκής Κεντρικής Τράπεζας και της Ευρωπαϊκής Αρχής Τραπεζικής Εποπτείας.
Υπενθυμίζουμε ότι μόλις πριν από λίγες εβδομάδες, τα δύο κόμματα που συγκυβερνάτε, ψηφίσατε στη Βουλή τροπολογία που έδωσε στις τράπεζες τη δυνατότητα να μην καταβάλλουν για πολλά χρόνια φόρους που θα έπρεπε να πληρώνουν, υπολογίζοντάς τους ως απόθεμα κεφαλαίων σε περίπτωση νέας, τρίτης στη σειρά, ανακεφαλαιοποίησης, η οποία είναι πιθανόν να προκύψει μετά την ανακοίνωση των αποτελεσμάτων των «stress tests» της Ευρωπαϊκής Κεντρικής Τράπεζας στις 26 Οκτωβρίου.
Ως ΣΥΡΙΖΑ καταψηφίσαμε τη ρύθμιση και αντιπροτείναμε σε περίπτωση χρήσης του αναβαλλόμενου φόρου να εκδίδονται μετοχές ισόποσης αξίας υπέρ του ελληνικού δημοσίου, αυξάνοντας τη συμμετοχή τους στο μετοχικό κεφάλαιο, όπως έγινε στην περίπτωση της Πορτογαλίας. 
Σε ερώτηση, επίσης, των Βουλευτών του ΣΥΡΙΖΑ, αν υπήρχε η σύμφωνη γνώμη των ευρωπαϊκών αρχών για την τροπολογία που ουσιαστικά αποτελεί κρατική ενίσχυση χαρίζοντας στους τραπεζίτες 2 με 3 δισεκατομμύρια ευρώ σε βάθος μερικών χρόνων, η απάντηση της Κυβέρνησης μέσω του κ. Γεωργιάδη –εκπροσώπου τότε της Κυβέρνησης- ήταν ότι υπήρχε συμφωνία.
Από πλευράς της Ευρωπαϊκής Κεντρικής Τράπεζας και της Ευρωπαϊκής Αρχής Τραπεζικής Εποπτείας ζητούν πλέον από την Κυβέρνηση να αλλάξει το νόμο δικαιώνοντας το ΣΥΡΙΖΑ και απαιτούν να εφαρμοστεί ό,τι και στο πορτογαλικό μοντέλο, δηλαδή να γίνει αυτό που πρότεινε ο ΣΥΡΙΖΑ στη Βουλή. 
Με παρέμβασή τους η Ευρωπαϊκή Κεντρική Τράπεζα και η Ευρωπαϊκή Αρχή Τραπεζικής Εποπτείας, θεωρούν ότι αν χρησιμοποιηθεί ο αναβαλλόμενος φόρος όπως ψηφίστηκε, θα θεωρηθεί κρατική ενίσχυση, εκτός αν η Κυβέρνηση αλλάξει το νόμο και μαζί με τον αναβαλλόμενο φόρο, όποτε γίνεται χρήση, να γίνεται και αύξηση κεφαλαίου υπέρ του δημοσίου. Δηλαδή, ζητά από την Κυβέρνηση να κάνει αυτό που ζητά ο ΣΥΡΙΖΑ.
Το κύμα πωλήσεων των τραπεζικών μετοχών, οφείλεται στους κυβερνητικούς χειρισμούς για τον αναβαλλόμενο φόρο, σε συνδυασμό με τις φήμες ότι τέσσερις συστημικές τράπεζες αναζητούν ιδιωτικά κεφάλαια για νέα ανακεφαλαιοποίηση, σε τιμές πολύ χαμηλότερες από τις τρέχουσες –δηλαδή με ζημία- των σημερινών μετόχων, δηλαδή και του ελληνικού δημοσίου.
Τι συμβαίνει σήμερα και έρχεται η τροπολογία που εισάγεται σε άσχετο νομοσχέδιο; Μάλιστα, υπάρχει έγκριση από την Ευρωπαϊκή Τράπεζα; Δυστυχώς, κατά τη γνώμη μας και απ’ ό,τι ακούσαμε προηγουμένως από τον Υπουργό, δεν υπάρχει.
Επίσης, στο Υπουργείο ξέρουν ακριβώς τι συμβαίνει μ’ αυτήν την τροπολογία; Όπως ξαφνικά ήρθε σε μας σήμερα να τη συζητήσουμε, νομίζω ότι θα έχει έρθει και στο Υπουργείο. Να μας πει ο κύριος Υπουργός, εφ’ όσον έρθει ξανά στην Αίθουσα.
Η σημερινή, λοιπόν, τροπολογία, όχι μόνο δεν διορθώνει τις χαριστικές ρυθμίσεις που έγιναν για τους τραπεζίτες αλλά είναι ένα ημίμετρο και σαφώς δεν αλλάζει τη μετοχική σύνθεση των τραπεζών υπέρ του δημοσίου. Μάλιστα, αναφέρεται και στην τροπολογία ότι το δημόσιο θα έχει το δικαίωμα, αυτά τα δικαιώματα και όχι τις κοινές μετοχές, να τις μετατρέψει σε κοινές μετοχές εντός εύλογου χρονικού διαστήματος. Δηλαδή, ποιο είναι το εύλογο χρονικό διάστημα; Τα τριάντα χρόνια;
Εμείς ζητάμε να αποσυρθεί αυτή η τροπολογία. Αν θέλει η Κυβέρνηση να την ξαναφέρει, να γίνει συζήτηση επακριβώς και δημοκρατική με όλους τους Βουλευτές, διαφορετικά να δεχθεί την πρόταση του ΣΥΡΙΖΑ και να την υιοθετήσει. 
Οι κυβερνητικοί χειρισμοί είναι πρόχειροι και γίνονται πάντα με γνώμονα το συμφέρον των τραπεζιτών και όχι το κοινό συμφέρον. Επίσης, δεν συμβαδίζουν με τις προοπτικές των ευρωπαϊκών αρχών. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Η κατάρρευση, και επισήμως, των κυβερνητικών φαμφαρονισμών και η επιστροφή στη γνωστή τακτική της πλήρους υποχώρησης –μετά, υποτίθεται, τη φοβερή διαπραγμάτευση που έκανε ο κύριος Πρωθυπουργός- εξευτέλισε την Κυβέρνηση και υπονόμευσε πλήρως την αξιοπιστία της έναντι των ξένων επενδυτών, οι οποίοι έχουν πλέον κάθε λόγο να θεωρούν ότι οι προβλέψεις της Κυβέρνησης Σαμαρά-Βενιζέλου για την πορεία της ελληνικής οικονομίας, είναι τόσο αξιόπιστες όσο οι διακηρύξεις της περί τέλους των μνημονίων.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Είναι φανερό ότι η Κυβέρνηση «χάνει τη μπάλα» στις αγορές και οι κραυγές της Κυβερνητικής Εκπροσώπου και άλλων τρομολάγνων, είναι απλώς άναρθρες.
Εμείς διαβεβαιώνουμε τον ελληνικό λαό ότι δεν έχει τίποτα να φοβάται από μια κυβέρνηση ΣΥΡΙΖΑ, που θα καταργήσει τα μνημόνια και τα «οικειοποιημένα» εισαγωγικά προγράμματα της δημοσιονομικής λιτότητας και της φτωχοποίησης της μεγάλης κοινωνικής πλειοψηφίας, διεκδικώντας ταυτόχρονα τη διαγραφή του μεγαλύτερου μέρους του χρέους και την αποπληρωμή του υπόλοιπου με ρήτρα ανάπτυξης, μέσα από την επαναδιαπραγμάτευση των δανειακών συμβάσεων, σε ευρωπαϊκό, όχι διμερές, επίπεδο, στο πλαίσιο ενός συνολικού ευρωπαϊκού σχεδίου για την αντιμετώπιση του δημόσιου χρέους των υπερχρεωμένων χωρών, και τη χρηματοδότηση της ανάπτυξης με όρους κοινωνικής δικαιοσύνης, βιωσιμότητας και αειφορίας.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)","ΦΩΤΕΙΝΗ ΚΟΥΒΕΛΑ",239
"34651"," Εμείς ευχαριστούμε την κ. Κούβελα. 
Τον λόγο έχει η συνάδελφος κ. Χαραλαμπίδου για επτά λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34652"," Κύριε Πρόεδρε, θα ξεκινήσω την τοποθέτησή μου, λέγοντας ότι ο Υπουργός Εργασίας εξακολουθεί την τακτική της υποβάθμισης του πολιτικού και δημοκρατικού ρόλου του εθνικού κοινοβουλίου. Μας φέρνει σήμερα σε νομοσχέδιο, εντελώς άσχετο, του Υπουργείο Οικονομικών, το ζήτημα της αποκατάστασης –τάχα!- του ρόλου του ΟΜΕΔ σε μία τροπολογία. 
Μιλάμε για βασικό, κορυφαίο ζήτημα της εργατικής νομοθεσίας, που αφορά τις συλλογικές διαπραγματεύσεις. Μιλάμε για την απόφαση του Συμβουλίου της Επικρατείας, που ακυρώνει μνημονιακές διατάξεις. Και αντί ο κύριος Υπουργός Εργασίας να συγκαλέσει άμεσα την Επιτροπή Κοινωνικών Υποθέσεων της Βουλής, αντί να καλέσει τους φορείς και πρώτα και κύρια τα συνδικάτα για να κάνει διαβούλευση και αντί να έρθει ο ίδιος να καταθέσει σχέδιο νόμου και να συζητήσει στη Βουλή ένα θέμα που γνωρίζει ότι είναι πολύ σημαντικό για όλους τους εργαζόμενους, κυρίως του ιδιωτικού τομέα -και εμείς ως ΣΥΡΙΖΑ το έχουμε θέσει πάρα πολλές φορές, γιατί μιλάμε για το δίκαιο που διέπει τις εργασιακές σχέσεις-, έρχεται σήμερα και φέρνει μια τροπολογία σε άσχετο νομοσχέδιο, κατευθείαν στη Ολομέλεια, για να ψηφιστεί έτσι όπως είναι.
Με τη σημερινή πρακτική, ο κ. Βρούτσης οδηγεί σε νέα επίπεδα την απαξίωση της Βουλής και της νομοθετικής εξουσίας.
Κύριε Υπουργέ, το Συμβούλιο της Επικρατείας, τον Ιούνιο του 2014 σας υποχρέωσε να πάρετε πίσω τη μνημονιακή ρύθμιση για την μεσολάβηση και τη διαιτησία, η οποία είχε καταντήσει τον ΟΜΕΔ -τον Οργανισμό Μεσολάβησης και Διαιτησίας- έναν οργανισμό που πρωτοκολλούσε τις θέσεις των εργοδοτικών οργανώσεων.
Βέβαια, δεν περιμέναμε εμείς ως ΣΥΡΙΖΑ, ούτε και οι εργαζόμενοι, να καταργήσετε πραγματικά μια εφαρμοστική διάταξη του μνημονίου. Εδώ η Κυβέρνησή σας -και είναι τρομερό- δεν εφαρμόζει τις αποφάσεις των δικαστηρίων. Όμως, εσείς με τη συγκεκριμένη τροπολογία πήγατε το ζήτημα ακόμα παραπάνω.
Ας δούμε τι κάνετε με την τροπολογία. Αρχικά επαναφέρετε τυπικά τη μονομερή προσφυγή στη διαιτησία. Δίνετε ξανά και τη δυνατότητα προσφυγής για όλα τα θεσμικά και οικονομικά θέματα και όχι μόνο για τις βασικές αποδοχές, όπως σας υποχρέωνε η απόφαση του Συμβουλίου της Επικρατείας. 
Μετά, όμως, στο άρθρο 3 της τροπολογίας, λέτε ότι ο διαιτητής ή η επιτροπή διαιτησίας μελετούν τα στοιχεία -κυρίως τα οικονομικά και τα χρηματοοικονομικά στοιχεία- που συγκέντρωσαν, μελετούν την εξέλιξη της ανταγωνιστικότητας και την οικονομική κατάσταση των ασθενέστερων επιχειρήσεων, της παραγωγικής δραστηριότητας στην οποία αναφέρεται η συλλογική διαφορά, την πρόοδο στη μείωση του κενού ανταγωνιστικότητας και στη μείωση του μοναδιαίου κόστους εργασίας κατά τη διάρκεια του προγράμματος προσαρμογής της χώρας.
Δηλαδή, βάζετε όλα τα νεοφιλελεύθερα κριτήρια της μνημονιακής λογικής και δεσμεύετε εκ των προτέρων το διαιτητή, μήπως τυχόν και ξεφύγει κανένας και βγάλει καμμιά ευνοϊκή απόφαση για τους εργαζόμενους. Διότι πρέπει να τονίσω ότι ήδη με βάση τον κανονισμό του ΟΜΕΔ, η κρίση του διαιτητή έπρεπε να είναι επιστημονικά τεκμηριωμένη. Επιπλέον, ορίζεται ότι οι όροι που θέτει μια διαιτητική απόφαση, δεν μπορούν να έρχονται σε αντίθεση ή να τροποποιούν την κείμενη νομοθεσία. 
Τα μνημόνια και τα μεσοπρόθεσμα, αποτελούν κείμενη νομοθεσία μέσα από τους εφαρμοστικούς νόμους. Άρα, θα πρέπει να μας εξηγήσετε το εξής: Καμμία από τις επιταγές των μνημονίων δεν μπορεί να τροποποιηθεί στο πλαίσιο μιας διαιτητικής απόφασης, ακόμα κι αν η διαιτητική απόφαση είναι αποτέλεσμα συμφωνίας των εργοδοτικών οργανώσεων και των εργαζομένων. Άρα, επαναφέρετε μεν τη διαδικασία αλλά ορίζετε με τέτοιο τρόπο την αιτιολόγηση της διαιτητικής απόφασης, που από την αρχή αποκλείετε κοινωνικά ή εργασιακά κριτήρια. 
Και σαν να μην έφτανε αυτό, προσθέτετε από πάνω και τη δυνατότητα έφεσης επί της διαιτητικής απόφασης, κάτι που είναι πρωτοφανές και δεν έχει συμβεί πουθενά και ποτέ στη χώρα μας και δίνεται η δυνατότητα να κρίνει ένα όργανο με πλειοψηφία δικαστών –και όχι διαιτητών του ΟΜΕΔ, όπως κανονικά έπρεπε- και να μπορεί αυτό το όργανο ακόμα και να αλλάζει το περιεχόμενο της διαιτητικής απόφασης, ακόμα κι αν αυτή η απόφαση –επαναλαμβάνω- είναι προϊόν σύγκλησης εργαζομένων και εργοδοτών. 
Με αυτήν την τροπολογία, δηλαδή, μας λέτε ότι δίνετε τη δυνατότητα στους ανώτατους δικαστές, να διαμορφώνουν το περιεχόμενο των συλλογικών συμβάσεων εργασίας και πάλι με τα δικά σας μνημονιακά κριτήρια. Και φυσικά, εμείς τουλάχιστον πιστεύουμε -και η πρακτική αυτό δείχνει για όσους προέρχονται από το συνδικαλιστικό κίνημα- ότι δεν θα υπάρχει ούτε μία εργοδοτική οργάνωση η οποία δεν θα καταφύγει στην έφεση. Άρα, βάζετε τα οικονομικά κριτήρια, δεσμεύετε τους διαιτητές και τους μεσολαβητές του οργανισμού και ακολούθως βάζετε την έκθεση με τους ανώτατους δικαστές να διαμορφώνουν αυτοί τις συλλογικές συμβάσεις εργασίας. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε. 
Στην πράξη, δηλαδή, ακυρώνετε τη δυνατότητα της προσφυγής από την πλευρά των εργαζόμενων, με το ειδικό βάρος που βάζετε στην οικονομική αιτιολόγηση και ακόμα και τα θεσμικά αιτήματα, με τον τρόπο αυτό μετατρέπονται σε οικονομικούς στόχους και ακυρώνονται. 
Τελικά ο ρόλος του ΟΜΕΔ, επιστρέφει στο ρόλο που είχε το 2013-2014, που δεν έχει εκδώσει ούτε μια διοικητική απόφαση, δηλαδή σε αχρηστία. 
Σας καλούμε, κύριε Υπουργέ, για να μην κρύβεστε πίσω από τροπολογίες, να αποσύρετε αυτήν την τροπολογία. Εμείς δεσμευόμαστε ως κυβέρνηση ΣΥΡΙΖΑ ότι θα επαναφέρουμε όλο το δίκαιο των συλλογικών συμβάσεων, γιατί αυτή η τροπολογία σας, είναι ένα πολύ ωραίο τέχνασμα για να ακυρώσετε στην πράξη την απόφαση του Συμβουλίου της Επικρατείας.
Ευχαριστώ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ)","ΔΕΣΠΟΙΝΑ ΧΑΡΑΛΑΜΠΙΔΟΥ",538
"34653"," Σας ευχαριστούμε.
Ολοκληρώνουμε τον κατάλογο των αγορητών με την κ. Κωνσταντοπούλου.
Κυρία Κωνσταντοπούλου, έχετε τον λόγο για επτά λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34654"," Είναι και ο κ. Μητρόπουλος.","ΖΩΗ ΚΩΝΣΤΑΝΤΟΠΟΥΛΟΥ",272
"34655"," Δεν σας άκουσα. Ποιος;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34656"," Είναι και ο κ. Μητρόπουλος μετά.","ΖΩΗ ΚΩΝΣΤΑΝΤΟΠΟΥΛΟΥ",272
"34657"," Κανείς δεν είναι, κυρία Κωνσταντοπούλου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34658"," Θα μιλήσει μετά τους Κοινοβουλευτικούς Εκπροσώπους.","ΖΩΗ ΚΩΝΣΤΑΝΤΟΠΟΥΛΟΥ",272
"34659"," Σας παρακαλώ! Έχει ανακοινωθεί, δεν είναι εδώ, έχει διαγραφεί. Δεν θα έρχεται όποτε θέλει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34660"," Δεν έχει διαγραφεί.","ΖΩΗ ΚΩΝΣΤΑΝΤΟΠΟΥΛΟΥ",272
"34661"," Σας παρακαλώ πολύ! Είπα ότι ολοκληρώνουμε με εσάς. Ας ήταν εδώ. Πρώτος ήταν στη σειρά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34662"," Έχει αλλάξει η σειρά. Εν πάση περιπτώσει.
Κύριοι ελάχιστοι Βουλευτές της Νέας Δημοκρατίας και του ΠΑΣΟΚ, επειδή ο χρόνος περνάει και είναι αμείλικτος, ουδέν κρυπτόν υπό τον ήλιον. Η σημερινή συζήτηση έχει διδακτική σημασία και εξ αυτού παιδαγωγική αξία. Ήταν ιδιαιτέρως διδακτική και παιδαγωγική η τοποθέτηση του κυρίου Υπουργού Οικονομικών, του κ. Χαρδούβελη, ο οποίος με «βελούδινο» ύφος αφηγήθηκε ότι έθεσε την τροπολογία που ψηφίστηκε από εσάς υπ’ όψιν κάποιων ευρωπαϊκών φορέων, οι οποίοι ευρωπαϊκοί φορείς, εξέφρασαν και διατύπωσαν απόψεις. Εν συνεχεία δε, ενσωμάτωσε τις απόψεις τους σε μια νέα τροπολογία, την οποία φέρνει μαζί με άλλες σε ένα νομοσχέδιο με το οποίο κυρώνεται η εικοστή πέμπτη πράξη νομοθετικού περιεχομένου, που έχει εκδοθεί από τον Πρόεδρο της Δημοκρατίας επί διακυβερνήσεως Σαμαρά. 
Τι είπε, δηλαδή, ο κ. Χαρδούβελης; Ότι δεν νομοθετείτε εσείς, κύριοι –λέω για εσάς που ψηφίζετε «ναι» σε όλα- νομοθετούν κάποιοι φορείς οι οποίοι διατυπώνουν απόψεις –καλώς τον κύριο Υπουργό, σας αναμέναμε αρκετή ώρα- και ο κύριος Υπουργός ενσωματώνει τις απόψεις τους και τις ανακοινώνει στο Σώμα. Και εσείς θα ξαναψηφίσετε «ναι» σε όλα!
Αυτό, κύριε Υπουργέ, είναι υψίστη προσβολή για τη δημοκρατία. Βεβαίως, είστε συνεπής με τις αντιλήψεις που έχετε εξ αρχής εκφράσει, διότι θυμάμαι πολύ καλά την πρώτη σας δήλωση, όταν αναλάβατε Υπουργός Οικονομικών, μετά από την καταπληκτική πορεία που κατέγραψε στην ίδια θέση ο προκάτοχός σας και νυν Διοικητής της Τράπεζας της Ελλάδος ο κ. Στουρνάρας. Η πρώτη σας δήλωση, λοιπόν, ήταν ότι «είχε κάποια προβλήματα η οικονομία γιατί είχαμε εκλογές». Γενικά η αντίληψή σας, έτσι όπως αναδύεται όζουσα από τις τοποθετήσεις, τις πράξεις και τις παραλείψεις σας, είναι ότι οι εκλογές είναι κάτι κακό, η δημοκρατία είναι κάτι κακό και η κοινοβουλευτική διαδικασία είναι κάτι διακοσμητικό και περιττό. 
Οφείλω να σας πω ότι ως δοτός Υπουργός Οικονομικών, εξωκοινοβουλευτικός, διορισμένος, έχετε την υποχρέωση να επιδεικνύετε μεγαλύτερο σεβασμό στο Κοινοβούλιο και στη δημοκρατική κοινοβουλευτική διαδικασία. 
Και επειδή απαντήσατε σε μία εκπρόθεσμη τροπολογία που έχει καταθέσει Βουλευτής της Νέας Δημοκρατίας, να σας ενημερώσω για τις κοινοβουλευτικές διαδικασίες. Οι τροπολογίες παρουσιάζονται από τους Βουλευτές που τις προτείνουν και όταν είναι εκπρόθεσμες, κανονικά δεν γίνονται δεκτές και κανονικά επίσης, οι Υπουργοί δεν μπορούν εκπροθέσμως να φέρνουν τροπολογίες. Αυτό βέβαια είναι τεράστια ευθύνη του Προεδρείου, διότι σήμερα εισάγονται παρανόμως δύο εκπρόθεσμες τροπολογίες, τις οποίες εσείς συνυπογράφετε.
Κύρωση της πράξης νομοθετικού περιεχομένου, επείγουσα ρύθμιση για την αναπλήρωση του Γενικού Γραμματέα Δημοσίων Εσόδων, λόγω πρόωρης λήξης της θητείας του.
Αναρωτιέμαι πραγματικά, ποιος ιθύνων νους σκαρφίζεται αυτές τις διατυπώσεις και αναρωτιέμαι, αν πιστεύετε, πραγματικά ότι έχουμε ξεχάσει πότε και πως εκδόθηκε αυτή η πράξη νομοθετικού περιεχομένου. Να το θυμίσω, λοιπόν, για όποιους μπορεί και να έχουν ξεχάσει. Εκδόθηκε στις 10 Ιουνίου του 2014, μετά την εκλογική συντριβή των συγκυβερνώντων, δυστυχώς ακόμη και τώρα κομμάτων, της Νέας Δημοκρατίας και του ΠΑΣΟΚ και μετά την αιφνιδιαστική, εσπευσμένη και δόλια ενέργεια να κλείσει η Βουλή στις 4 Ιουνίου του 2014, για να μην εισαχθεί η ποινική δικογραφία των υποβρυχίων που έστειλαν οι εισαγγελείς διαφθοράς, κατά του κ. Βενιζέλου και του κ. Παπακωνσταντίνου, προκειμένου να ελεγχθούν ενδεχόμενες ποινικές τους ευθύνες.
Η Βουλή, λοιπόν, έκλεισε στις 4 Ιουνίου κατ’ αυτόν τον τρόπο, έκλεισε σε ενέργεια ξεπλύματος και στις 10 Ιουνίου, αφού η Κυβέρνηση επιδίωξε και έλαβε την παραίτηση του κ. Θεοχάρη, με την επίσης μελανότατη διαδρομή, εκδίδεται πράξη νομοθετικού περιεχομένου για την αντικατάστασή του.
Υπήρχε κατεπείγουσα και απρόβλεπτη ανάγκη; Όχι. Υπήρχε κυβερνητική απόφαση. Υπήρχε Βουλή; Υπήρχε. Γιατί έπρεπε να εκδοθεί πράξη νομοθετικού περιεχομένου, κατά παραβίαση του κοινοβουλευτικού συστήματος; Γιατί η Κυβέρνηση και ο Πρόεδρος της Δημοκρατίας έκλεισαν τη Βουλή.
Αυτά είναι ενδεικτικά της έλλειψης δημοκρατικής αντίληψης για τη λειτουργία των θεσμών και του πολιτεύματος, αυτά είναι δηλωτικά της καταγραφής σας από τον Ιούνιο του 2014 πρόθεσης εκτροπής, διότι όταν η Κυβέρνηση εργαλειοποιεί τον Πρόεδρο της Δημοκρατίας, για να εκδίδει τη μία μετά την άλλη τις πράξεις νομοθετικού περιεχομένου, χωρίς να συντρέχουν οι συνταγματικές και νόμιμες προϋποθέσεις αλλά και για να κλείνει τη Βουλή, όταν αυτό εξυπηρετεί την παραγραφή ποινικών ευθυνών, είναι ξεκάθαρο ότι οποιαδήποτε δήλωση, που έγινε τότε, τον Ιούνιο του 2014, περί δήθεν ύπαρξης εκατόν ογδόντα Βουλευτών διαθεσίμων, είναι δήλωση, η οποία κατέδειξε και αποκάλυψε τα σχέδια υπογείων διαδρομών και υπογείων διαδικασιών, στις οποίες κατά σύστημα και κατά συνήθεια καταφεύγει η Κυβέρνηση Σαμαρά και ο ίδιος ο επικεφαλής της, ο κ. Σαμαράς.
Κύριε Χαρδούβελη, ανέμενα στην τοποθέτησή σας αυτή στην Ολομέλεια, να πείτε δυο λόγια γι’ αυτήν την πράξη νομοθετικού περιεχομένου πως εκδόθηκε και γιατί έρχεται να κυρωθεί.
Ανέμενα επίσης στην τοποθέτησή σας αυτή, να πείτε δυο λόγια σε σχέση με το τι σηματοδότησε η εξαναγκαστική παραίτηση του κ. Θεοχάρη, διότι σε επίπεδο πολιτικής το παραμικρό δεν έχει αλλάξει. Και χαρακτηριστικό είναι ότι σε εκείνα που πρωτοστάτησε ο κ. Θεοχάρης, εξακολουθείτε να πρωτοστατείτε κι εσείς. Στη δίωξη των αδυνάμων, στην εξουθένωση των πλέον ανυπεράσπιστων και σ’ αυτόν τον ανηλεή –πραγματικά- πόλεμο που έχετε ανοίξει με τις καθαρίστριες του Υπουργείου Οικονομικών, με αυτές τις γυναίκες, που είναι πραγματικά ντροπή σας να τις εξουθενώνετε μέχρι σήμερα, την ίδια ώρα που χαρίζεστε στους κραταιούς ξανά και ξανά και χαρίζετε στους εαυτούς σας και το 40% ακατάσχετο κρατικής χρηματοδότησης, προκειμένου να μη δυσκολευτείτε. 
Αυτά δεν είναι στοιχεία ούτε δείγματα ούτε υποδείγματα ήθους και ακεραιότητας που πρέπει να διέπουν την άσκηση της εξουσίας. 
Ευχαριστώ.
(Χειροκροτήματα από την πτέρυγα του ΣΥΡΙΖΑ)","ΖΩΗ ΚΩΝΣΤΑΝΤΟΠΟΥΛΟΥ",272
"34663"," Κι εγώ σας ευχαριστώ.
Τον λόγο έχει ο Κοινοβουλευτικός Εκπρόσωπος του Συνασπισμού Ριζοσπαστικής Αριστερας, κ. Λαφαζάνης. 
Ορίστε, κύριε συνάδελφε, έχετε τον λόγο για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34664"," Ευχαριστώ, κύριε Πρόεδρε. 
Ο κ. Υπουργός Οικονομικών, κ. Χαρδούβελης, ανέβηκε στο Βήμα για να κάνει μια ομολογία παταγώδους αποτυχίας της κυβερνητικής οικονομικής πολιτικής. Μόνο θλίψη προκαλούσε η παρουσία σας στο Βήμα, το ύφος σας και ο τρόπος σας με τον οποίον επιχειρήσατε να πείτε ορισμένα πράγματα, για τη γενικότερη πορεία της οικονομίας. Θα έλεγα ότι μιλήσατε ως «βρεγμένη γάτα». 
Κύριε Χαρδούβελη, φεύγει η χώρα από το μνημόνιο; Εσείς το είπατε και το διαβεβαιώσατε ότι από την 1-1-2015 το μνημόνιο είναι παρελθόν. Φεύγει; Μπορείτε να επιβεβαιώσετε αυτή τη δήλωσή σας; Θα σταματήσει από 1-1-2015 η δανειοδότηση της χώρας από το Διεθνές Νομισματικό Ταμείο; Εσείς το είπατε και αυτό. Μπορείτε να μας το επιβεβαιώσετε και τώρα; Θα φύγει η τρόικα, κύριε Υπουργέ των Οικονομικών, από 1-1-2015 από την Ελλάδα; Κι αυτό εσείς το ισχυριστήκατε και θα σας παρακαλούσα, εάν είναι πραγματικότητα μια τέτοια εξέλιξη και επιμένετε σ’ αυτήν, να μας διαβεβαιώσετε για το αληθές αυτής της εξαγγελίας σας. 
Το μέτρο της επιτυχίας της οικονομικής πορείας της χώρας, ξέρετε ότι θεωρούσατε ότι είναι οι αγορές και η εμπιστοσύνη που σας δείχνουν οι αγορές. Εσείς το λέγατε. Κι όλη η προσπάθειά σας είναι να αποκαταστήσετε –υποτίθεται- την εμπιστοσύνη των αγορών. 
Οι αγορές αυτήν τη στιγμή βλέπετε πώς μεταχειρίζονται την ελληνική οικονομία: κατάρρευση του Χρηματιστηρίου και τα επιτόκια του δεκαετούς ομολόγου σε απίστευτα ύψη, που θυμίζουν έντονα καταστάσεις του 2012. 
Ποια είναι, λοιπόν, η επιτυχία σας; Με τα δικά σας μέτρα και τα δικά σας σταθμά ομιλώ. Ποια είναι η επιτυχία σας, πού οδηγείτε τη χώρα; Πολύ φοβούμαι ότι το επόμενο διάστημα η Ελλάδα και ο ελληνικός λαός θα γνωρίσει νέα μέτρα, νέες πιέσεις και νέες –λεγόμενες- μεταρρυθμίσεις, που στην ουσία θα είναι απορρυθμίσεις και διάλυση της οικονομίας και της κοινωνίας. Εκεί οδεύετε ολοταχώς. 
Αυτήν την ώρα η Κυβέρνηση έχει μία και μόνη επιλογή: Να πάει άμεσα σε εκλογές, ώστε να μιλήσει και να αποφασίσει ο ελληνικός λαός για την τύχη και την πορεία της χώρας. Δεν αντέχει άλλο ο τόπος και ο ελληνικός λαός μια Κυβέρνηση κυριολεκτικά παραδομένη στους πιστωτές, μια Κυβέρνηση, η οποία αυτήν τη στιγμή βλέπει όλες τις δεσμεύσεις και τις εξαγγελίες που έκανε να έχουν τιναχτεί στον αέρα και την κοινωνικοοικονομική κατάσταση να βαδίζει συνεχώς από το κακό στο χειρότερο. 
Βλέπουμε, δυστυχώς, μια Κυβέρνηση να έχει καταθέσει έναν προϋπολογισμό, ο οποίος προμηνύει νέα δεινά για τον ελληνικό λαό: Αύξηση φόρων, νέα μείωση των δαπανών για την κοινωνική ασφάλιση και δραστική μείωση του Προγράμματος Δημοσίων Επενδύσεων. Όλα αυτά προοιωνίζουν ότι το 2015 θα είναι πολύ χειρότερο από το 2014. 
Πέραν αυτών, κύριε Υπουργέ Οικονομικών, καταθέσατε δύο εκπρόθεσμες τροπολογίες, χθες το βράδυ τη μία και σήμερα την άλλη. Γνωρίζετε τον Κανονισμό της Βουλής; Γνωρίζετε το Σύνταγμα; Γνωρίζετε ότι αυτές οι τροπολογίες με τον τρόπο που τις καταθέτετε παραβιάζουν κάθε έννοια νόμιμης λειτουργίας της Βουλής;
Γιατί το κάνετε, λοιπόν; Γιατί τις καταθέτετε; Ολόκληρη τροπολογία–νομοσχέδιο για το ξύδι είναι κατεπείγουσα, για να τη φέρετε εκπρόθεσμα, να την καταθέσετε σήμερα στις 11.20΄το πρωί και να την ψηφίσουμε στις τέσσερις η ώρα, χωρίς να την έχει διαβάσει κανείς σε αυτήν την Αίθουσα; Ποιο είναι το κατεπείγον;","ΠΑΝΑΓΙΩΤΗΣ ΛΑΦΑΖΑΝΗΣ",279
"34665"," Δεν την ξέρει. Ενημερώνεται τώρα.","ΖΩΗ ΚΩΝΣΤΑΝΤΟΠΟΥΛΟΥ",272
"34666"," Πού να την ξέρει; 
Επίσης, την τροπολογία που καταθέσατε χθες το βράδυ για την αναβαλλόμενη φορολογία την είχατε ξανακαταθέσει πριν από ένα μήνα και μάλιστα μας είχατε πει, τότε που την είχατε καταθέσει, ότι είναι κατεπείγουσα και τη φέρατε με τις διαδικασίες που φέρατε το ξύδι. Δηλαδή την προηγούμενη φορά τη φέρατε το πρωί και την ψηφίσατε το απόγευμα, χωρίς να την γνωρίζουν –φαντάζομαι- και αυτοί που την ψήφισαν. Μας είπατε τότε ότι ήταν κατεπείγουσα και γι’ αυτό είχατε αυτές τις διαδικασίες, εκπρόθεσμες και κατεπείγουσες. 
Πέρασε σχεδόν ένας μήνας και ξαναφέρνετε την τροπολογία αυτή αλλαγμένη. Τι κατεπείγουσα, λοιπόν, ήταν; Ποιο ήταν το κατεπείγον, αφού είχατε περιθώριο ένα μήνα να την ξαναφέρετε αυτήν την τροπολογία, για να την ξανασυζητήσουμε;
Άρα, περιφρονείτε τη Βουλή, τον Κανονισμό της και το Σύνταγμα. Αυτή είναι η πρακτική σας. Δεν υπάρχει καμμία άλλη εξήγηση γι’ αυτές τις μεθοδεύσεις που κάνετε. Αυτό που θέλετε να διασφαλίσετε είναι να μη μάθει τίποτα ο ελληνικός λαός, να περάσουν όλα απαρατήρητα, να μη γνωρίζουν οι Βουλευτές, να μην υπάρξει καμμία δημοσιότητα, να μην τηρηθούν οι διαδικασίες των επιτροπών, να μην υπάρχει ακρόαση φορέων, να μην υπάρχει χρόνος, ώστε να ανταλλαγούν απόψεις και να υπάρχει διάλογος και αντιπαράθεση, η οποία είναι ενοχλητική για εσάς. Όλα θέλετε να γίνονται με διαδικασίες εξπρές, μέσα σε μερικές ώρες και να τελειώνουμε. Αυτή είναι η Κυβέρνησή σας: άκρως αντιδημοκρατική! Χρησιμοποιεί ολοκληρωτικές μεθόδους. 
Αναφέρομαι τώρα στο θέμα της ουσίας της τροπολογίας. Την προηγούμενη φορά που είχατε φέρει αυτήν την τροπολογία για τον αναβαλλόμενο φόρο, σας είχα ρωτήσει απ’ αυτό το Βήμα: Έχετε την έγκριση της Ευρωπαϊκής Επιτροπής και της Ευρωπαϊκής Κεντρικής Τράπεζας; Έχετε συνεννοηθεί μαζί τους; 
Πήρε τον λόγο ο κ. Γεωργιάδης και αφού με ειρωνεύτηκε, γιατί εγώ, ένας παρείσακτος και «παλαιοντολόγος», ζητάω να ξέρω τι γίνεται από την Ευρωπαϊκή Επιτροπή και την Ευρωπαϊκή Κεντρική Τράπεζα, διαβεβαίωσε την Αίθουσα ότι, βεβαίως, είχαν εγκριθεί όλα αυτά και ότι είχαν συμφωνηθεί. 
Βεβαίως, τώρα ερχόσαστε και μας λέτε ότι η Ευρωπαϊκή Κεντρική Τράπεζα και η Ευρωπαϊκή Επιτροπή εγείρανε ενστάσεις και αντιρρήσεις επί της τροπολογίας σας, ενστάσεις και αντιρρήσεις βεβαίως, οι οποίες είχαν δημοσιοποιηθεί προτού καταθέσετε την προηγούμενη τροπολογία σας. Και για αυτό έκανα εγώ την ερώτηση. Είχαν δημοσιοποιηθεί και τις είχα διαβάσει εγώ. Δεν τα έβγαλα από το μυαλό μου ούτε σας ρώτησα τυχαία. Είχα δει τις ανησυχίες, οι οποίες είχαν εκφραστεί με δημόσιο τρόπο από την Ευρωπαϊκή Κεντρική Τράπεζα για τις ρυθμίσεις του αναβαλλόμενου φόρου και όχι μόνο για την Ελλάδα αλλά και γενικότερα.
Κάποιοι ησυχάσατε και τώρα ερχόσαστε και φέρνετε νέα τροπολογία. Και σας ρωτώ πάλι, κύριε Χαρδούβελη: Έχετε γνωμοδότηση; Έχετε συνεννόηση με τα αρμόδια κοινοτικά όργανα και με την Ευρωπαϊκή Κεντρική Τράπεζα ότι συμφωνεί με αυτήν την τροπολογία; Γιατί οι ρυθμίσεις που θα εφαρμοστούν με βάση την τροπολογία συνδέονται με τα ευρωπαϊκά θεσμικά πλαίσια και το ρόλο της Ευρωπαϊκής Κεντρικής Τράπεζας και τα stress tests. Επομένως, πρέπει να υπάρχει συναίνεση επ’ αυτών, για να μην δημιουργηθεί πρόβλημα εκ των υστέρων για άλλη μια φορά και μείνουν τα πάντα στον αέρα.
Και σας ρωτάω: Έχετε συνεννοηθεί τώρα; Υπάρχει και από την πλευρά τους συμφωνία; Και εάν έχετε συνεννοηθεί, πείτε μας με ποια διαδικασία έχει γίνει αυτή η συνεννόηση. Και εάν υπάρχει γνώμη από την πλευρά των ευρωπαϊκών οργάνων για την τροπολογία σας, καταθέστε την μας, να δούμε ποια είναι αυτή η γνώμη.
Επίσης, σας ερωτώ αν είναι και η ρύθμιση αυτή συμβατή με τα διεθνή λογιστικά πρότυπα. Γιατί κι εδώ υπάρχουν και εκφράζονται διάφορες ανησυχίες.","ΠΑΝΑΓΙΩΤΗΣ ΛΑΦΑΖΑΝΗΣ",279
"34667"," Ναι, είναι.","ΓΚΙΚΑΣ ΧΑΡΔΟΥΒΕΛΗΣ",542
"34668"," Πέραν αυτών, όμως, η ουσία είναι ότι για άλλη μια φορά ερχόσαστε να κάνετε ένα μεγάλο δώρο στις τράπεζας, ένα πολύ μεγάλο δώρο στις τράπεζες! Δώρο κατ’ αρχάς στις τράπεζες ήταν ο αναβαλλόμενος φόρος και ο συμψηφισμός των απωλειών που είχαν οι τράπεζες από το PSI με φορολογικές μειώσεις. Αυτό ήταν μεγάλο δώρο στις τράπεζες, κύριε Χαρδούβελη.
Βεβαίως, είχαν ζημίες οι τράπεζες από το PSI. Αλλά οι τράπεζες είχαν μόνο ζημίες από το κούρεμα των ομολόγων; Δεν είχαν τα ασφαλιστικά ταμεία; Δεν είχαν τα νοσοκομεία; Δεν είχαν τα πανεπιστήμια; Δεν είχαν τα φυσικά πρόσωπα ομολογιούχοι που εμπιστεύτηκαν το ελληνικό δημόσιο; Είχαν όλοι αυτοί μεγάλες ζημίες και μεγαλύτερες ίσως και ουσιαστικότερες, από την άποψη των επιπτώσεων, από τις τράπεζες, οι οποίες άλλωστε μαζί με τις κυβερνήσεις ήταν συνυπεύθυνες για τα οικονομικά χάλια της χώρας. Γιατί δεν συμψηφίσατε τις απώλειες που είχαν από το κούρεμα των ομολόγων των ασφαλιστικών ταμείων; Γιατί δεν κάνατε ανάλογες κινήσεις και με τα νοσοκομεία, τα πανεπιστήμια και τα φυσικά πρόσωπα και σπεύσατε να κάνετε το δώρο στις τράπεζες;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και τώρα τι κάνετε με αυτές τις ρυθμίσεις; Θα βάλει μετρητά το δημόσιο και θα πάρει warrants και τα warrants προνομιακά θα τα πάρουν οι ιδιώτες μέτοχοι των τραπεζών σε εύλογο χρονικό διάστημα. Και δεν ξέρουμε και σε ποια τιμή και με ποια αποτίμηση θα γίνουν αυτές οι διαδικασίες. Με ποια τιμή και με ποια αποτίμηση; Και πάλι το δημόσιο θα έχει απώλειες για ένα πρόσθετο δώρο πάνω στο δώρο των τραπεζών. 
Και όλα αυτά γιατί; Για να μειωθούν οι ανάγκες της κεφαλαιακής επάρκειας των τραπεζών, έτσι ώστε να μπορούν να μπουν οι ιδιώτες με αυξήσεις μετοχικού κεφαλαίου, με λίγα χρήματα και βεβαίως με τις τιμές των μετοχών των τραπεζών «στα Τάρταρα» και τα ξένα funds να πάρουν τζάμπα τις τράπεζες, το τραπεζικό σύστημα της χώρας μας και από κει και πέρα να επικαθορίσουν όχι μόνο τις πολιτικές αλλά και τις οικονομικές εξελίξεις, τον οικονομικό και επιχειρηματικό χάρτη της χώρας. Εκεί βαδίζετε ολοταχώς και εκεί αποσκοπούν στην ουσία οι τροπολογίες σας.
Κλείνω με μία κουβέντα για την άλλη τροπολογία. Μιλάω για την τροπολογία του Υπουργείου Εργασίας για τη διαιτησία. Είναι εμπρόθεσμη, αλλά παρά τον Κανονισμό κι αυτή, διότι κατετέθη σε άσχετο νομοσχέδιο και αυτό δεν το επιτρέπει το Σύνταγμα ρητά.
Εν πάση περιπτώσει, κατετέθη αυτή η τροπολογία, η οποία τι κάνει; Έρχεται να ακυρώσει και να υπονομεύσει μέχρι ακυρώσεως την απόφαση του Συμβουλίου της Επικρατείας. Το Συμβούλιο της Επικρατείας ζήτησε να αποκατασταθεί πλήρως ο θεσμός της διαιτησίας στην προτέρα του μορφή. Έρχεται τώρα το Υπουργείο Εργασίας, σύμφωνα με τις επιταγές της τρόικας και των μνημονίων, να πει ότι συμμορφώνεται με την απόφαση του δικαστηρίου, αλλά στην ουσία να την ακυρώσει.
Διότι – ο κ. Κουτσούκος τα ξέρει καλύτερα- από τη στιγμή που τίθεται υπό αίρεση από τη μία με μία πενταμελή επιτροπή και από την άλλη σε δικαστικές εφέσεις και με μια σειρά από προϋποθέσεις που τίθενται εκεί, αυτή η μονομερής προσφυγή στη διαιτησία ακυρώνεται στην πράξη, δεν υφίστανται. Μ’ αυτό τον τρόπο φαλκιδεύονται καίρια δικαιώματα των εργαζομένων στη σύναψη ελεύθερων, συλλογικών διαπραγματεύσεων και συλλογικών συμβάσεων.
Αυτό κάνετε μ’ αυτήν την περίφημη τροπολογία, διότι το μνημόνιο είναι πάνω από τα ελληνικά δικαστήρια, πάνω από το Σύνταγμα, πάνω από τη λαϊκή κυριαρχία. Το μνημόνιο είναι πάνω απ’ όλα, επομένως ακόμα και αν τα δικαστήρια ακυρώσουν μνημονιακές δεσμεύσεις, θα βρείτε τον τρόπο νομοθετικά να τις επαναφέρετε «από την πίσω πόρτα».
Για προφανείς λόγους καταψηφίζουμε και τις δύο αυτές τροπολογίες τις οποίες έχετε φέρει, μαζί βεβαίως με την πράξη νομοθετικού περιεχομένου.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"34669"," Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα εννέα μαθήτριες και μαθητές και τρεις εκπαιδευτικοί από το Γυμνάσιο Αράχωβας Βοιωτίας (Α΄ τμήμα).
Η Βουλή τους καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο Κοινοβουλευτικός Εκπρόσωπος της Νέας Δημοκρατίας κ. Καραγκούνης, για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34670"," Κύριε Πρόεδρε, θα μου επιτρέψετε να πάρω τον λόγο, επειδή απουσίαζα γιατί είχα ένα θλιβερό καθήκον;","ΑΛΕΞΙΟΣ ΜΗΤΡΟΠΟΥΛΟΣ",319
"34671"," Μετά την ολοκλήρωση των ομιλιών των Κοινοβουλευτικών Εκπροσώπων θα προταθείτε και θα πάρετε και λίγο χρόνο παραπάνω.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34672"," Σας ευχαριστώ πάρα πολύ.","ΑΛΕΞΙΟΣ ΜΗΤΡΟΠΟΥΛΟΣ",319
"34673"," Ορίστε, κύριε Καραγκούνη, έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34674"," Ευχαριστώ πολύ, κύριε Πρόεδρε.
Άκουσα τις ομιλίες των συναδέλφων του ΣΥΡΙΖΑ. Ένα πολύ μεγάλο μέρος αυτών των ομιλιών ήταν αφιερωμένο στις τροπολογίες και σ’ αυτήν την αντικοινοβουλευτική λειτουργία της Κυβέρνησης, αυτή την αντιδεοντολογική λειτουργία όσον αφορά στο ζήτημα της κατάθεσης τροπολογιών. Ειπώθηκε ότι άσχετες τροπολογίες έρχονται σε άσχετα νομοσχέδια και ότι τέλος πάντων δεν μπορεί να συνεχιστεί αυτή η περιφρόνηση στη Βουλή, η περιφρόνηση στο Σύνταγμα και όλα αυτά που ακούστηκαν. Άκουσα και τον κ. Λαφαζάνη και τον κ. Στρατούλη. 
Θα το πούμε για άλλη μία φορά: Κυρίες και κύριοι συνάδελφοι, η Βουλή είναι μία πολύ ζωντανή διαδικασία. Εδώ είμαστε για να λύνουμε προβλήματα, όταν παρουσιάζονται, όταν υπάρχει ένας κατεπείγων χαρακτήρας. Αυτή είναι η λογική, γι’ αυτό είμαστε εδώ. Δεν μπορεί ένα ζήτημα που παρουσιάζεται σήμερα να το λύσουμε μετά από δύο μήνες, γιατί τότε μπορεί να είναι πολύ αργά. Στο κάτω-κάτω της γραφής, επειδή άκουσα για εμπρόθεσμες ή εκπρόθεσμες τροπολογίες, ξέρετε ότι η Βουλή ως κυρίαρχο όργανο αποφασίζει το ποιες τροπολογίες θα κάνει δεκτές ή όχι.
Εσείς τι λέτε; «Όχι, να μην τις φέρουμε αυτές τις τροπολογίες, είναι άσχετες, είναι αντισυνταγματικές, δεν συμβαδίζουν με τη λειτουργία του Κοινοβουλίου» και άλλα τέτοια. 
Έχω μπροστά μου μια σειρά από τροπολογίες που έχουν καταθέσει Βουλευτές του ΣΥΡΙΖΑ. Ακούστε, λοιπόν, μερικές: «Ζητήματα ασφαλίσεως του επιστημονικού προσωπικού του νομικού προσώπου δημοσίου δικαίου Ελληνικό Ινστιτούτο Διεθνούς και Αλλοδαπού Δικαίου» κατατεθειμένη σε ένα νομοσχέδιο του Υπουργείου Οικονομικών. 
Άλλη τροπολογία, εκπρόθεσμη μάλιστα, με θέμα: «Ρυθμίσεις για την υποβολή δηλώσεων φόρου εισοδήματος φυσικών προσώπων». Αυτή ήταν κατατεθειμένη σε ένα νομοσχέδιο του Υπουργείου Τουρισμού. Πολύ σχετικό και αυτό και εκπρόθεσμο μάλιστα! 
Πάμε σε άλλη τροπολογία. Είναι πάρα πολλές. Ενδεικτικά σας αναφέρω τώρα μερικές απ’ αυτές.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34675"," Πείτε και για τη χθεσινή τη δική σας...","ΖΩΗ ΚΩΝΣΤΑΝΤΟΠΟΥΛΟΥ",272
"34676"," Θα σας πω.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34677"," …για το 40% ακατάσχετο στα κόμματα.","ΖΩΗ ΚΩΝΣΤΑΝΤΟΠΟΥΛΟΥ",272
"34678"," Κυρία Κωνσταντοπούλου, περιμένετε λίγο. Θα τα πούμε όλα. Καθίστε λίγο να πούμε αυτά τώρα και μετά θα πούμε και τα υπόλοιπα. Μην φωνάζετε.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34679"," Μην διακόπτετε σας παρακαλώ και εσείς, κύριε Καραγκούνη, μην απαντάτε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34680"," Σε άλλο νομοσχέδιο του Υπουργείου Οικονομικών είχατε καταθέσει τροπολογία με τίτλο «Κατάργηση σταθμών διοδίων επί του οδικού άξονα ΠΑΘΕ». Επίσης, άλλη τροπολογία με τίτλο «Επαναφορά του ΕΦΚ πετρελαίου…» είχατε καταθέσει σε ένα νομοσχέδιο του Υπουργείου Ανάπτυξης και όχι του ΥΠΕΚΑ. 
Τα καταθέτω όλα αυτά.
(Στο σημείο αυτό ο Βουλευτής κ. Κωνσταντίνος Καραγκούνης καταθέτει για τα Πρακτικά τις προαναφερθείσες τροπολογίες, οι οποίες βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Και σε μια από αυτές υπογράφει ο κ. Στρατούλης. Το λέω επειδή μίλησε για λίγο κρασί, λίγο ξύδι, λίγο θάλασσα. Έπρεπε να μιλήσετε για λίγες άδειες οικοδομών, λίγο ινστιτούτο αλλοδαπού δικαίου και λίγο φόρο εισοδήματος. Συγγνώμη, αλλά αυτή είναι η αλήθεια. 
Πάμε τώρα στην ουσία γιατί αυτά που μετράνε είναι τα ζητήματα που απασχολούν τη Βουλή, αλλά κυρίως την κοινωνία. Γιατί άκουσα τον κ. Λαφαζάνη να λέει νωρίτερα και να μας ρωτάει αν θα φύγει από τη χώρα το μνημόνιο και η τρόικα. Είδα και ένα γέλιο, ένα μειδίαμα στο πρόσωπό του. Και εμείς αντιστρέφουμε το ερώτημα: 
Κύριε Λαφαζάνη, θα μας αφήσει ο ΣΥΡΙΖΑ να φύγουμε από το μνημόνιο; Θα μας αφήσει ο ΣΥΡΙΖΑ να φύγουμε από αυτήν την οριστική δέσμευση; Ναι ή όχι; Αυτή είναι η ουσία και θα εξηγήσω γιατί το λέω αυτό. 
Το μόνο που κάνετε τον τελευταίο καιρό -και το βλέπουμε όλοι, η ελληνική Βουλή, η ελληνική κοινωνία- είναι να προσπαθήσετε να δημιουργήσετε με κάθε τρόπο αστάθεια στη χώρα. Και σε μια εποχή που πραγματικά η χώρα χρειάζεται συνεννόηση και σταθερότητα, εσείς τι κάνετε; Κάνετε το οτιδήποτε ώστε να επικρατήσει η ασυνεννοησία και η αστάθεια. Τίποτα άλλο.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34681"," Η δημοκρατία είναι αστάθεια!","ΖΩΗ ΚΩΝΣΤΑΝΤΟΠΟΥΛΟΥ",272
"34682"," Έτσι την έχετε καταντήσει.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34683"," Σας παρακαλώ, μην απαντάτε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34684"," Έτσι την έχετε καταντήσει, γεμάτη αστάθεια, αυτό δηλαδή που δεν θέλουμε και αυτό που προσπαθούσαμε δυόμισι χρόνια να αποτινάξουμε και το καταφέραμε. Και φέραμε πραγματικά την έξοδο της χώρας λίγο πριν το 2015 όταν είχαμε καταληκτική ημερομηνία μετά από δύο χρόνια. Βεβαίως όμως αυτό δεν το θέλετε. Τα ρέστα σας παίζετε, το τελευταίο σας χαρτί. Και θέλετε να μιλήσετε και για φορολογικές πολιτικές και για όλα αυτά που απασχολούν το παρόν νομοσχέδιο! Εδώ δεν έχετε αποφασίσει πραγματικά τι είδους οικονομία θέλετε να εφαρμόσετε. 
Είπε χθες ο Αντιπρόεδρος της Κυβέρνησης ότι σήμερα βλέπουμε κάτι από το μέλλον για την κατάσταση στις αγορές. Εγώ θα συμφωνήσω μαζί του, αλλά θεωρώ ότι υπάρχει κάτι πολύ χειρότερο. Το ερώτημα είναι: Ποιο μέλλον; Έχετε αφήσει πολύ βαρύ το αποτύπωμα της ανευθυνότητας, όχι μόνο στο παρελθόν αλλά και στο παρόν. Αφήστε το μέλλον. 
Άκουσα στα μέσα μαζικής ενημέρωσης αρκετές φωνές  και το είπατε και εσείς: «Μα, καλά πέφτει η Wall Street εξαιτίας του ΣΥΡΙΖΑ»; Σωστά ρωτάτε και εγώ θα συμφωνήσω μαζί σας. Θεωρώ ότι η Wall Street είναι πραγματικά πολύ σοβαρή για να πέσει εξαιτίας του ΣΥΡΙΖΑ. 
Πιστεύω αντίθετα ότι όλα τα επονομαζόμενα hedge funds που εδρεύουν στη Wall Street συμπαθούν το ΣΥΡΙΖΑ γιατί καλύτερος πρεσβευτής για να προωθείται το στοίχημα εναντίον του ευρώ δεν υπάρχει -στο μέγεθος σας, βεβαίως, αναλογικά.  
Νομίζω ότι δεν χρειάζεται να πάμε στη Wall Street.
Κύριοι του ΣΥΡΙΖΑ, δεν είστε πίσω από την αναταραχή. Βρίσκεστε στο κέντρο της αναταραχής γιατί αυτό θέλετε για την Ελλάδα. Τι θέλετε; Να υπάρχει αναταραχή. Προσπαθείτε γι’ αυτή. Κάνετε τα πάντα για να την προκαλέσετε. Θα σας το πω πολύ απλά για να καταλάβετε, κυρίες και κύριοι συνάδελφοι, πού χτυπάει η καρδιά του ΣΥΡΙΖΑ. 
Διάβασα σήμερα ένα πολύ ενδιαφέρον άρθρο στην «ΕΣΤΙΑ» και μάλιστα σ’ αυτήν την πολύ κρίσιμη στιγμή που γίνονται όλα αυτά στη χώρα μας. Από προχθές, Τρίτη, το Ευρωπαϊκό Δικαστήριο ασχολείται με μια προσφυγή κατά της νομιμότητας της αποφάσεως της Ευρωπαϊκής Κεντρικής Τράπεζας να αγοράσει αν χρειαστεί, σε απεριόριστες ποσότητες, από τη δευτερογενή αγορά ομόλογα υπερχρεωμένων χωρών και μ’ αυτόν τον τρόπο να αποκλιμακώσει την ανεξέλεγκτη άνοδο των επιτοκίων η οποία πραγματικά κόντεψε το 2012 να διαλύσει το ευρώ, με πρώτο και βασικό θύμα την Ελλάδα. Αυτό, δηλαδή, που έκανε τότε η Ευρωπαϊκή Κεντρική Τράπεζα και ο κ. Ντράγκι. 
Τι έφτιαξε δηλαδή; Έφτιαξε το γνωστό σχήμα OTM που ήταν πραγματικά σωτήριο για όλους μας, ήταν σωτήριο για την Ευρώπη αλλά πρωτίστως, όπως θυμάστε, ήταν σωτήριο για την Ελλάδα. Ο κ. Ντράγκι με τη δήλωση τότε ότι είναι έτοιμος να κάνει οτιδήποτε χρειαστεί για να σώσει το ευρώ κέρδισε μια τεράστια νίκη απέναντι στις αγορές. Αντί, λοιπόν, να του δοθεί παράσημο -και γνωρίζω πολύ καλά τι λέω- από προχθές ο κ. Ντράγκι βρίσκεται στα δικαστήρια. 
Το ερώτημα είναι: ξέρετε ποιοι τον πήγαν στα δικαστήρια; Είναι αυτή η γνωστή ετερόκλητη συμμαχία των άκρων. Είναι πολλοί οι ενάγοντες βεβαίως. Δεν γνωρίζω τον πλήρη κατάλογο. Πιθανόν να είναι και κάποιοι από την Ελλάδα. Πάντως αν ήταν κάποιοι από την Ελλάδα ξέρω από ποιο κόμμα θα απαρτίζονταν. Ένας από τους ενάγοντες σίγουρα θα ήταν ο ΣΥΡΙΖΑ. Αφήνω στη φαντασία σας το ποιος θα μπορούσε να είναι ο άλλος.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34685"," Είναι απαράδεκτο να ακούγονται τέτοιες λογικές.","ΔΗΜΗΤΡΗΣ ΓΕΛΑΛΗΣ",85
"34686"," Ποιος είναι ο δεύτερος υπογράφων σε αυτή την καταπληκτική και  υπέροχη νομική παρέμβαση; Είναι ο αρχηγός του Die Linke, ο εξαίρετος δικηγόρος κ. Γκίζι. Βεβαίως, είναι σύντροφος και συναγωνιστής και αδελφό κόμμα του κ. Τσίπρα. Ανταλλάσσετε και συναντήσεις. Εσείς στη Γερμανία, αυτός εδώ. Αγωνιζόταν για τον κ. Τσίπρα. Πραγματικά αν έχεις τέτοιους φίλους τι τους θέλεις τους εχθρούς; Αντιλαμβάνεστε σε ποιο σημείο σάς εκθέτει.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34687"," Εσείς που έχετε φίλη τη Μέρκελ...","ΔΗΜΗΤΡΙΟΣ ΣΤΡΑΤΟΥΛΗΣ",485
"34688"," Να σας πω τι λέει, κύριε Στρατούλη –επειδή αναφέρεστε στην κ. Μέρκελ- τι λέει αυτή η προσφυγή; Επιτίθεται στο μόνο θεσμό που υπερασπίστηκε αποτελεσματικά το ευρώ, την Ευρωζώνη, την παγκόσμια οικονομία αλλά κυρίως την Ελλάδα, τις οικονομίες της Ελλάδας, τις καταθέσεις των Ελλήνων. Να το ακούει αυτό ο ελληνικός λαός.
Με απλά λόγια, είναι πολιτικά και ιδεολογικά αντίθετοι με τη σταθερότητα και δεν διστάζουν να το κάνουν και νομικά αυτό, να το αποτυπώσουν και νομικά. Μιλάμε για τέτοια πώρωση.
Θα σας κάνω το εξής σχόλιο. Αναρωτιέμαι, κύριοι συνάδελφοι του ΣΥΡΙΖΑ, εσείς που βγάζετε συνεχώς ανακοινώσεις και μάλιστα πρόσφατα καταγγέλλατε τους πάντες -τους Βουλευτές, τους Υπουργούς, τα κυβερνητικά στελέχη, πρόσφατα μέσω της κ. Κωνσταντοπούλου και τον Πρωθυπουργό της χώρας- θα βγάλετε κάποια ανακοίνωση με την οποία θα καταδικάζετε και θα καταγγέλλετε ανοιχτά και δημόσια τον εμπρηστή κ. Γκίζι; Αυτή είναι η ουσία. Δώστε μια απάντηση. Θα μου πείτε τι να καταγγείλετε; Τον ιδεολογικό σας μέντορα; Το αδελφό σας κόμμα; 
Βλέπετε, λοιπόν, κυρίες και κύριοι συνάδελφοι, τι σημαίνει αναταραχή στις παγκόσμιες αγορές. Σας ανέφερα την προσφυγή για να καταδείξω τι  πιστεύουν οι κύριοι συνάδελφοι του ΣΥΡΙΖΑ. Πιστεύουν τελικά αυτό που πιστεύει και ο Γκίζι. Δηλαδή, ο λόγος που δεν το λέτε ευθέως είναι γιατί δεν θέλετε ακριβώς να δείξετε το πραγματικό σας πρόσωπο στον ελληνικό λαό. Αυτή είναι η ουσία. Μαζεύετε ψηφαλάκια την ίδια ώρα που αποτελείτε πραγματικά τους εμπρηστές της εθνικής προσπάθειας. 
Πίσω απ’ όλα αυτά, βέβαια, βρίσκεται αυτό που πάντα βρισκόταν εξαρχής στο βάθος του μυαλού σας: διάλυση του ευρώ, διάλυση της Ευρώπης, «καλωσήρθατε στον αριστερισμό», μια νέα Κούβα –βεβαίως εκτός από το ΝΑΤΟ- χωρίς ελεύθερη οικονομία, με μια οικονομία ιδιοκτησιακή του αριστερού κομματισμού. Και βεβαίως, στο πίσω μέρος του μυαλού σας –άσχετα αν δεν το λέτε, κύριε Λαφαζάνη- είχατε πάντα τα μηχανήματα στο Χολαργό να τυπώνουν ασταμάτητα δραχμές ή νόμισμα με κάποια άλλη υφή, δεν ξέρω πώς το αντιλαμβάνεστε, ίσως με μια αριστερίστικη αντήχηση. Δεν θέλω να σας δεσμεύσω σε αυτό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε.
Ξέρετε, ο μόνος κουμπαράς που υπάρχει κι επειδή έχει γίνει πολύ μεγάλη χρήση κι αναφορά στον κουμπαρά,…","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34689"," Εσείς πού ξέρετε;","ΖΩΗ ΚΩΝΣΤΑΝΤΟΠΟΥΛΟΥ",272
"34690"," …είναι ο κουμπαράς στον οποίο σωρεύετε πραγματικά το τυφλό ιδεολογικό μίσος, αρνούμενοι να αντιληφθείτε ότι μια οικονομία που στέκεται στα πόδια της δεν είναι θέμα πολιτικό, είναι θέμα πραγματικά αυτονόητης εθνικής επιβίωσης, διότι αυτό αφορά τον κόσμο. Όμως, όταν κανείς ακολουθεί πιστά την πολιτική της καμμένης γης, θα πει οτιδήποτε και κυρίως θα κάνει οτιδήποτε με στόχο την εξουσία. Διότι βεβαίως μετά -αυτή είναι η λογική σας- γαία πυρί μειχθήτω!
Το ψέμα, όμως, κυρίες και κύριοι συνάδελφοι, έχει κοντά ποδάρια. Και πιστεύω ότι αυτά που συμβαίνουν αυτήν τη στιγμή πρέπει να καταστούν σαφή σε κάθε Έλληνα, να καταστεί σαφές το τι σημαίνει ΣΥΡΙΖΑ. 
Κατά την άποψή μου, κυρίες και κύριοι συνάδελφοι, ΣΥΡΙΖΑ σημαίνει σύρριζα καταστροφή της οικονομίας και κατ’ επέκταση του δημοκρατικού κεκτημένου το οποίο κατοχυρώνει η οικονομική ευημερία. Και πολύ απλά, ως Κυβέρνηση, κυρίες και κύριοι συνάδελφοι του ΣΥΡΙΖΑ, εμείς κάτι τέτοιο δεν θα αφήσουμε ποτέ να συμβεί. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34691"," Κι εμείς ευχαριστούμε.
Τον λόγο έχει ο Κοινοβουλευτικός Εκπρόσωπος του ΠΑΣΟΚ ο κ. Κουτσούκος, για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34692"," Για το νομοσχέδιο δεν ακούσαμε τίποτα από τον εισηγητή του κυβερνώντος κόμματος.","ΖΩΗ ΚΩΝΣΤΑΝΤΟΠΟΥΛΟΥ",272
"34693"," Όπως και από τον κ. Λαφαζάνη δεν ακούσαμε τίποτα.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"34694"," Κύριε Πρόεδρε και κύριοι συνάδελφοι, κύριοι Υπουργοί, θα μου επιτρέψετε -γιατί το θεωρώ υποχρέωσή μου ως Κοινοβουλευτικός Εκπρόσωπος του ΠΑΣΟΚ- να αποτίσω με δύο λόγια φόρο τιμής στον εκλιπόντα Γιάννη Χαραλαμπόπουλο. Και αυτό το θεωρώ ως υποχρέωσή μου να το κάνω για δύο λόγους.
Ο ένας λόγος είναι ότι ο εκλιπών ήταν παρών σε όλους τους εθνικούς, τους πατριωτικούς και τους δημοκρατικούς αγώνες, στους αγώνες του λαού μας για ειρήνη, ανεξαρτησία και κοινωνική δικαιοσύνη.
Ο δεύτερος λόγος είναι ότι, σε αντίθεση με το κλίμα των ημερών και την περιρρέουσα ατμόσφαιρα για τους πολιτικούς, αυτός ο άνθρωπος μας δίδαξε ήθος, αξιοπρέπεια, εντιμότητα κι απέδειξε ότι δεν είμαστε όλοι ίδιοι. Και αυτό είναι οδηγός και για μας, αλλά πιστεύω ότι πρέπει να γίνει οδηγός και για τη νεότερη γενιά στην περίοδο της ισοπέδωσης και της απαξίωσης των αξιών που υπηρέτησε πιστά ο Γιάννης Χαραλαμπόπουλος.
Για τον αγώνα του γνώρισε εξορίες, φυλακίσεις και διώξεις. Τιμήθηκε από το λαό ως Βουλευτής το 1963 στη Μεσσηνία, πρώτα με την Ένωση Κέντρου και βρέθηκε δίπλα –κοντά- στον Αντρέα Παπανδρέου το 1974 όταν ίδρυσε το ΠΑΣΟΚ. Διετέλεσε μέλος του εκτελεστικού γραφείου, Κοινοβουλευτικός Εκπρόσωπος, κορυφαίος Υπουργός κι Αντιπρόεδρος της Κυβέρνησης. Διεκδίκησε μέσα από τις δημοκρατικές διαδικασίες του κόμματός μας την αρχηγία κι έδειξε δημοκρατικό ήθος και σεβασμό στις αποφάσεις των συντεταγμένων οργάνων του κινήματός μας.				
Δεν είναι δυνατόν στο χρόνο του Κοινοβουλευτικού Εκπροσώπου, μιλώντας για ένα νομοσχέδιο, να πεις όσα πρέπει να πεις για έναν άνθρωπο που έφυγε πλήρης ημερών στα ενενήντα πέντε του και αφιέρωσε τη ζωή του στα κοινά με τον τρόπο που σας είπα. Πιστεύω ότι θα έχουμε την ευκαιρία να πούμε περισσότερα όταν, όπως άκουσα από τον κύριο Αντιπρόεδρο, θα γίνει εδώ το πολιτικό μνημόσυνο.
Θέλω απλώς να εκφράσω στους οικείους του, στα παιδιά του, τον Γιώργο και τον Χάρη, συλλυπητήρια εκ μέρους της Κοινοβουλευτικής Ομάδας του ΠΑΣΟΚ.","ΓΙΑΝΝΗΣ ΚΟΥΤΣΟΥΚΟΣ",258
"34695"," Και όλης της Βουλής.","ΠΑΝΑΓΙΩΤΗΣ ΛΑΦΑΖΑΝΗΣ",279
"34696"," Και όλης της Βουλής συμφωνώ, κύριε Λαφαζάνη.
Έρχομαι τώρα στα καθ’ ημάς. Κοιτάξτε. Χθες βιώσαμε ένα κλίμα εδώ στη Βουλή μιας συζήτησης, η οποία πάρα πολλούς από εμάς μας προβλημάτισε έντονα, γιατί ήταν σαν να μην καταλαβαίνουμε πού βρίσκεται η χώρα και τι γίνεται γύρω μας, σαν να θεωρούμε ότι δεν μας παρακολουθεί κανένας, ότι είμαστε μόνοι μας και μπορούμε να ανταλλάσσουμε κατηγορίες, να πετάμε λάσπη ο ένας στον άλλο και να μην έχουμε τουλάχιστον ένα στοιχειώδες επίπεδο συνεννόησης. Παρεμβαίνοντας στη συζήτηση είπα, ίσως με έναν τρόπο που ήταν υπερβολικός, «Μαζέψτε τους, κύριε Τσίπρα και κύριε Σαμαρά!» …","ΓΙΑΝΝΗΣ ΚΟΥΤΣΟΥΚΟΣ",258
"34697"," Συμβάλατε στη νηφαλιότητα!","ΖΩΗ ΚΩΝΣΤΑΝΤΟΠΟΥΛΟΥ",272
"34698"," …με την έννοια ότι πρέπει να αντιληφθούν τα κορυφαία στελέχη των κομμάτων ότι αυτή η εικόνα της αποσταθεροποίησης -και αυτό δεν έχει να κάνει με την Κυβέρνηση, προσέξτε- στο εσωτερικό της χώρας, κοινωνικής και πολιτικής, είναι αυτή που εμποδίζει την υλοποίηση οποιουδήποτε σχεδίου εξόδου από την κρίση και αντιμετώπισης των προβλημάτων.
Είπα και χθες στην επιτροπή Οικονομικών για το προσχέδιο του προϋπολογισμού είτε το δικό μας σχέδιο όπως το έχουμε περιγράψει, που κορυφώνεται στο τετράμηνο, είτε το δικό σας, αγαπητοί συνάδελφοι του ΣΥΡΙΖΑ, που θέλει να πατήσει πάνω στα πλεονάσματα και στην αξιοπιστία της χώρας στη διεθνή κοινότητα περνάει μέσα από την επιτυχία αυτού του εγχειρήματος και ένα κλίμα συνεννόησης και συνεργασίας και πρέπει να γίνει κατανοητό.
Επιχείρησε ο κύριος Υπουργός των Οικονομικών με τη χαμηλών τόνων τοποθέτησή του να δημιουργήσει και να δώσει το μήνυμα ότι δουλεύουμε συστηματικά και ότι αυτό που κάνουμε είναι προς το συμφέρον της χώρας και όχι μόνο προς το συμφέρον των κομμάτων που κυβερνούν, γιατί η χώρα είναι πάνω από τα κόμματα. Αντιμετωπίστηκε από τον κ. Λαφαζάνη -πολιτικά ευπρεπής είναι ο κ. Λαφαζάνης πάντα όταν μιλάει- χρησιμοποιώντας εκφράσεις που δεν αρμόζουν σε αυτό το μήνυμα που επιχείρησε να δώσει ο κ. Χαρδούβελης, δηλαδή ότι δουλεύουμε με συνέπεια πάνω στους στόχους που έχουμε βάλει, ότι ελπίζουμε ότι θα περάσουμε το review, την επιθεώρηση, τα stress tests και τη διαπραγμάτευση αυτού του χρέους για να πάμε στη νέα εικόνα, τη μεγάλη εικόνα που απεγκλωβίζει την Ελλάδα, χωρίς να σημαίνει ότι η Ελλάδα, πλέον, δεν ανήκει σε διεθνείς οργανισμούς και δεν έχει υποχρεώσεις.
Είπε ο κ. Λαφαζάνης -χαριτολογώντας φαντάζομαι- ότι ο κύριος Υπουργός ήταν «σαν βρεγμένη γάτα». Να πω και εγώ, κύριε Λαφαζάνη, μια και χρησιμοποιείτε αυτήν την έκφραση, ότι «εσείς τραβάτε την ουρά σας απέξω», διότι δεν αντιλαμβάνεστε ότι οποιαδήποτε διαπραγμάτευση της χώρας για το χρέος δεν μπορεί να γίνει από μια δύναμη μονάχα στη χώρα. Εσείς έχετε διατυπώσει τρεις - τέσσερις θεωρίες: της περικοπής, της μονομερούς, της επιμήκυνσης, κ.λπ.. Οποιαδήποτε θεωρία, για να συζητηθεί στο τραπέζι, θέλει συνένωση δυνάμεων.
Εγώ πιστεύω ακράδαντα ότι η πρόταση που έχει καταθέσει ο Βαγγέλης Βενιζέλος από τις εκλογές του 2012, για Εθνική Επιτροπή Διαπραγμάτευσης για το χρέος, σήμερα είναι απαραίτητο να υιοθετηθεί και από εσάς και από τον Πρωθυπουργό για να δείξουμε ότι απέναντι σε αυτό το μεγάλο ζήτημα που αφορά τη μέλλουσα γενιά εμείς δεν κόβουμε τα πόδια της χώρας, δεν θα την ξαναγυρίσουμε στα ελλείμματα του 2009 για να ξαναϋποβάλλουμε το λαό σε θυσίες. Δεν υπάρχουν περιθώρια ούτε για περικοπές μισθών, ούτε για περικοπές συντάξεων, ούτε για άλλη μείωση του βιοτικού επιπέδου.
Σε αυτό το κλίμα ψηφίσαμε τον αναβαλλόμενο φόρο, σε συνέχεια της διάταξης του άρθρου 27 του Κώδικα Φορολογίας Εισοδήματος, που έδινε στις τράπεζες τη δυνατότητα να συμψηφίζουν τις ζημιές σε τριάντα χρόνια. Οι άλλες επιχειρήσεις -το ξέρει ο κ. Γελαλής, είναι του επαγγέλματος- το κάνουν σε πέντε χρόνια. Και τι είπαμε; Θα κάνουμε μια λογιστική τακτοποίηση των ζημιών που δεν μπορούν να συμψηφιστούν με το φόρο και αυτό θα κεφαλαιοποιηθεί για να διαφυλάξουμε το «μαξιλάρι» των 11 δισεκατομμυρίων του ΤΧΣ, ώστε να αντιμετωπίσουμε τις ανάγκες της ελληνικής οικονομίας, το δημοσιονομικό κενό, τα προβλήματα που θα προκύψουν από τη ρύθμιση των κόκκινων δανείων κοκ. Και εσείς σε αυτό το «μαξιλάρι» έχετε απευθυνθεί συνάδελφοι του ΣΥΡΙΖΑ. 
Είδα την αγωνία σας για το αν έχει την έγκριση ο κ. Χαρδούβελης για τη ρύθμιση. Άκουσα με προσοχή αυτά που είπε. Και έγινε σαφές ότι δέχτηκε το Υπουργείο Οικονομικών από τους οργανισμούς, με τους οποίους οφείλουμε να συνεργαστούμε και οι οποίοι τελικά θα κρίνουν τις τράπεζες από αύριο, ορισμένες παρατηρήσεις για το χαρακτήρα της ρύθμισης. Ήρθε, λοιπόν, να τις αποτυπώσει σε αυτή τη ρύθμιση, λέγοντάς μας ότι είναι ανάλογη με αυτή που έγινε στην Πορτογαλία. 
Προφανώς, διαφέρει από την προηγούμενη. Είναι καθαρό. Διότι αντί να πάμε στον συμψηφισμό και να κάνουμε το λογαριασμό στο τέλος της τριακονταετίας, αυτός μπορεί να γίνει νωρίτερα. 
Εγώ, όμως, ρωτώ όλους εδώ στο Κοινοβούλιο: Τι προσδοκούμε, αγαπητοί συνάδελφοι, για τη χώρα και την έξοδό της από την κρίση και άρα για τη λειτουργία του τραπεζικού συστήματος; Ότι θα είμαστε συνεχώς μια χρεοκοπημένη χώρα, με χρεοκοπημένες επιχειρήσεις, με χρεοκοπημένες τράπεζες, με χρεοκοπημένο λαό, άρα δεν θα υπάρξει κερδοφορία ποτέ για να συμψηφιστούν αυτές οι ζημίες; Διότι αν είναι αυτό, τότε είναι δικαιολογημένος ο φόβος ότι τελικά θα πληρώσει ο λαός. 
Γιατί, όμως, κάνουμε αυτά που κάνουμε εδώ; Για να μην οδηγηθούμε εκεί. Διότι αν είναι να οδηγηθούμε εκεί, δεν χρειάζεται πλέον να συζητούμε. Είναι ληγμένη ιστορία. Είναι μάταιος ο κόπος. Εγώ, λοιπόν, δεν πιστεύω σε αυτόν τον μάταιο κόπο και κυρίως πιστεύω ότι πρέπει να δικαιωθούν οι θυσίες του ελληνικού λαού και οι κόποι του. 
Έρχομαι τώρα στην τροπολογία που αφορά την αποκατάσταση του δικαιώματος στη μονομερή προσφυγή στη διαιτησία. Για το τι έκανε εκείνη η πράξη νομοθετικού περιεχομένου του 2012 έχουμε τοποθετηθεί όλοι αναλυτικά και εγώ προσωπικά και δεν μπορούμε να την επαναφέρουμε τώρα, αν και δηλώνω πίστη στο θεσμό της ελεύθερης συλλογικής διαπραγμάτευσης. Και  καταγγέλλω απ’ αυτό εδώ το Βήμα ότι οι λεγόμενοι «μεταρρυθμιστές», αυτοί δηλαδή που πιέζουν τη χώρα μας για μεταρρυθμίσεις, σε ό,τι αφορά την κατάργηση του δικαιώματος της ελεύθερης συλλογικής διαπραγμάτευσης, μας οδηγούν σε μια σοβιετική οικονομία, όπου αποφασίζει το κράτος για τους μισθούς. Ε, όχι, αυτό δεν είναι μεταρρύθμιση. Αυτό είναι οπισθοδρόμηση! Εμπεριέχει την εξυπηρέτηση συμφερόντων και είναι σαφές. 
Άρα, λοιπόν, να, μια μεγάλη μεταρρύθμιση που πρέπει να τεθεί στο τραπέζι των διαπραγματεύσεων, κύριε Υπουργέ, απέναντι στην πίεση των εταίρων μας για μεταρρυθμίσεις: Η αποκατάσταση της ελευθερίας των συλλογικών διαπραγματεύσεων. Τι τους νοιάζει τι θα αποφασίσουν οι εργοδότες με τους εργαζόμενους; 
Βεβαίως, σε αυτήν την περίπτωση της αποκατάστασης με βάση την απόφαση του Συμβουλίου της Επικρατείας -την οποία δεν θέλω να σχολιάσω, γιατί λένε ότι δεν επιτρέπεται να σχολιάζουμε τις αποφάσεις της δικαιοσύνης, αλλά πολύ περίεργες είναι ορισμένες αποφάσεις των δικαστηρίων το τελευταίο διάστημα και αναφέρομαι σε συγκεκριμένα πράγματα που είναι γνωστά στον ελληνικό λαό- έρχεται να τη νομοθετήσει και να βάλει και ένα δευτεροβάθμιο Όργανο, το οποίο άκουσα ότι κατακρίθηκε. 
Εγώ, διαβάζοντας τη ρύθμιση, διαπιστώνω ότι αυτό δεν είναι Όργανο του κράτους ή του Υπουργού. Το μεγαλύτερό του μέρος αποτελείται από τους διαιτητές του ΟΜΕΔ.","ΓΙΑΝΝΗΣ ΚΟΥΤΣΟΥΚΟΣ",258
"34699"," Οι δύο στους πέντε.","ΔΗΜΗΤΡΙΟΣ ΣΤΡΑΤΟΥΛΗΣ",485
"34700","  Οι δύο στους πέντε. 
Αγαπητοί συνάδελφοι, ξέρετε -μας ακούει και ο λαός- πως επιλέγονται οι διαιτητές του ΟΜΕΔ; Κοινή συναινέσει εργοδοτών και εργαζομένων. Επιλέγονται, λοιπόν, και έχει ανώτατους δικαστές που θα κρίνουν σε Β΄ βαθμό την απόφαση. 
Με συγχωρείτε, όταν αυτή η απόφαση μπορεί να κριθεί από το Πρωτοδικείο και ένας πρωτοδίκης μπορεί να κρίνει την απόφαση ενός συλλογικού θεσμού, πολλώ δε περισσότερο δεν μπορεί να κριθεί από ένα τέτοιο Όργανο κύρους. Παραμένει, πάντως, η κρίση του δικαστηρίου.","ΓΙΑΝΝΗΣ ΚΟΥΤΣΟΥΚΟΣ",258
"34701"," Γιατί έρχεται με τροπολογία;","ΖΩΗ ΚΩΝΣΤΑΝΤΟΠΟΥΛΟΥ",272
"34702"," Και βεβαίως, θέλω να σας πω, κύριε Υπουργέ, ότι είχαμε θέσει ως όρο για να την ψηφίσουμε, τη διατύπωση που καταθέσατε με τη νομοτεχνική βελτίωση –δεν κατάλαβα, αυτήν καταγγέλλετε ως εκπρόθεσμη;- η οποία λέει στο άρθρο 6 ότι οι κανονιστικοί όροι των εν ισχύει συλλογικών ρυθμίσεων συνεχίζουν να ισχύουν με τη διαιτητική απόφαση. Δηλαδή, τι λέει; Λέει ότι δεν θα ξαναβάλουμε στη διαδικασία της διαιτησίας, δηλαδή να ξαναφέρουμε σε χειρότερη μοίρα, τους εργαζομένους στο βαθμό που σε αυτήν την περίοδο και με το υφιστάμενο πλαίσιο έχουν υπογράψει συλλογικές συμβάσεις. 
Έχω έναν κατάλογο περίπου δεκαπέντε συλλογικών συμβάσεων που έχουν υπογραφεί μετά την πράξη νομοθετικού περιεχομένου. Τις έκαναν με κόστος οι εργαζόμενοι, με υπευθυνότητα. Πολλοί δέχθηκαν και μείωση μισθών για να εξασφαλίσουν τα εργασιακά τους. Ε, αυτό κατοχυρώνουμε εδώ με τη νομοτεχνική ρύθμιση, η οποία ήταν απαίτησή μας.
Και μια κουβέντα, κύριε Πρόεδρε, για το νομοσχέδιο. 
Ακούστε, για την πράξη νομοθετικού περιεχομένου είπα στην επιτροπή ότι χρειάζεται να συζητήσουμε απολογιστικά για το έργο της Γενικής Γραμματείας Δημοσίων Εσόδων τι έχει καταφέρει, τι δεν έχει καταφέρει και γιατί. Και εμείς, κύριε Υπουργέ, έχουμε καταθέσει πρόταση στην Επιτροπή Οικονομικών ως ΠΑΣΟΚ και πιστεύω ότι θα συμφωνήσουν και τα άλλα κόμματα να έλθει και η κ. Σαββαΐδου και ο κ. Στασινόπουλος, για να συζητήσουμε ποιο είναι το χρονοδιάγραμμα των ενεργειών τους, ποια είναι η αποτελεσματικότητα και να συμβάλουμε και εμείς, γιατί πολλά λέγονται και πολλά ακούγονται. 
Όμως, εκείνο που έχει σημασία είναι ότι με βάση αυτήν την πράξη νομοθετικού περιεχομένου ήρθαν ολόκληρες διατάξεις για την αιθυλική αλκοόλη, οι οποίες, από ό,τι διαπίστωσα, δεν ήταν σε γνώση του Υπουργείου Αγροτικής Ανάπτυξης. Είπα στην επιτροπή ότι πρέπει αυτές να διορθωθούν με βάση την άποψη που έχει το Υπουργείο Αγροτικής Ανάπτυξης για την παραγωγή της αιθυλικής αλκοόλης και του τσίπουρου. Και είδα ότι διορθώσατε αρκετά από αυτά, κύριε Υπουργέ, πιστεύω σε συνεννόηση, παραπέμποντας σε κοινές υπουργικές αποφάσεις. 
Και μια είναι εδώ ο Υπουργός Αγροτικής Ανάπτυξης, δράττομαι της ευκαιρίας, κύριε Υπουργέ, να σας πω το εξής: Είναι θετικό ότι θα παράγουμε τσίπουρο στα μικρά οινοποιεία. Έχουμε πάρα πολλά σε όλη τη χώρα. Παράγουμε και διαφημίζουμε την παραγωγή μας. Να παράγουν τσίπουρο και να το εμφιαλώνουν. Άλλες χώρες έχουν δημιουργήσει brand name, όπως οι Ιταλοί με την γκράπα.
Και με την ευκαιρία αυτή θέλω να σας πω ότι έχουμε ένα μειονέκτημα ως χώρα. Κατοχυρώσαμε το ούζο με παραγωγή αιθυλικής αλκοόλης φυτικής προέλευσης -όχι από στέμφυλα- σε μια χώρα που έχει παραγωγή σταφυλιών πρώτης ποιότητας και που είναι υποχρέωσή μας την παραγωγή των σταφυλιών να έχουμε τη δυνατότητα να τη μετατρέπουμε σε επώνυμα προϊόντα, για να δώσουμε προστιθέμενη αξία στους αγρότες μας. 
Ευχαριστώ, κύριε Πρόεδρε, και για την ανοχή σας, αγαπητοί συνάδελφοι, για τον λόγο που είπα στην αρχή. 
Ευχαριστώ.
(Χειροκροτήματα από την πτέρυγα του ΠΑΣΟΚ)","ΓΙΑΝΝΗΣ ΚΟΥΤΣΟΥΚΟΣ",258
"34703"," Τον λόγο έχει ο Κοινοβουλευτικός Εκπρόσωπος των Ανεξάρτητων Ελλήνων κ. Αβραμίδης για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34704"," Ευχαριστώ, κύριε Πρόεδρε. Ελπίζω να δείξετε μικρή ανοχή, όπως και στους προλαλήσαντες.
Πρώτα απ’ όλα, θέλω να εκφράσω τα συλλυπητήρια, τα προσωπικά μου και της Κοινοβουλευτικής Ομάδας, στον εκλιπόντα Γιάννη Χαραλαμπόπουλο, μία εμβληματική φυσιογνωμία της πολιτικής, έναν πατριώτη, έναν ευπατρίδη, που θεωρώ ότι, αν σήμερα ήταν σε αυτήν τη Βουλή, σε αυτό το Κοινοβούλιο, δεν θα δεχόταν μπάστακα στο Υπουργείο του και δεν θα ψήφιζε ενδεχομένως αυτά τα οποία ψηφίζονται εδώ. Τον τιμούμε και εκφράζουμε τα θερμά μας συλλυπητήρια στην οικογένεια του αείμνηστου. 
Ακούσαμε ενδιαφέροντα πράγματα εδώ. Και εγώ άκουσα με μεγάλη προσοχή τον σεβαστό πρώην Πρόεδρο της Βουλής κ. Κακλαμάνη, ο οποίος λέει ότι έδωσε ψήφο ανοχής στην Κυβέρνηση, να διερωτάται ποιος επέβαλε τον Υπουργό Οικονομικών. Αν θεωρεί ο σεβαστός κύριος Πρόεδρος, ότι στη σημερινή αυτή Κυβέρνηση επιβάλλονται από τους ισχυρούς Υπουργοί, να τους κατονομάσουμε. Και γιατί τότε να στηρίζεται μία τέτοια Κυβέρνηση; 
Η Κυβέρνηση αυτή, λοιπόν, με τους κυβερνητικούς Βουλευτές έφερε και ψήφισε την τροπολογία για το ακατάσχετο του 40% της κρατικής χρηματοδότησης από τις τράπεζες.
Και υπάρχει ένα ερώτημα εδώ: Ποιος θα πληρώσει αυτά τα οποία τελικά δεν θα πληρωθούν, εάν αύριο κλείσουν τα πολιτικά μαγαζιά αυτά, εάν αύριο αλλάξει ΑΦΜ και δεν υπάρχει ΠΑΣΟΚ, υπάρχει δημοκρατική παράταξη; Θα πάνε στις πλάτες του ελληνικού λαού. 
Αυτό έγινε και με την άλλη τροπολογία, την εκπρόθεσμη, που απαλλάχθηκαν από τις ποινικές ευθύνες οι διευθυντές των τραπεζών, για τα θαλασσοδάνεια στα κόμματα. 
Γιατί δεν ακολουθείτε την οδό των κουπονιών; Μπορείτε, λοιπόν, να μαζεύετε για τα κόμματά μέχρι και 150.000 ευρώ σας, αντί να τα φορτώνετε στις τράπεζες και τελικά στις πλάτες του ελληνικού λαού. 
Ούτως ή άλλως, οι επερχόμενες εκλογές θα δώσουν μία νέα σύνθεση Βουλής, μία νέα κυβέρνηση, που ελπίζω και περιμένω να αλλάξει και αυτό το ακατάσχετο 40%. Εκτός κι αν κάποια κόμματα έχουν ήδη αλλάξει ΑΦΜ μέχρι τότε. 
Κυρίες και κύριοι συνάδελφοι, καλούμαστε ακόμη μια φορά να επικυρώσουμε μια πράξη νομοθετικού περιεχομένου, μία νομοθετική διαδικασία, που θα έλεγα ότι δεν είναι η δέουσα, δεν είναι η κατάλληλη, για τις δημοκρατικές αρχές του κοινοβουλευτισμού. Μόνο ως εξαίρεση. Γι’ αυτό και θεωρούμε ότι αυτές οι πρακτικές θα πρέπει να τερματιστούν.
Όσο δεν το πράττει αυτό η Κυβέρνηση, τόσο θα ολισθαίνει σε μία διαδικασία που θα υπονομεύει τελικά και τον κοινοβουλευτισμό. 
Κάποιοι μπορεί να θεωρούν ότι αυτό είναι απαραίτητο, διότι έτσι επιταχύνονται οι νομοθετικές διαδικασίες. Όμως, δεν κατανοούν τελικά ότι το δικαίωμα στην αντίθεση και στη διαβούλευση, εντός των ορίων της δημοκρατικότητας, είναι κυρίαρχο. 
Το σχέδιο νόμου το οποίο επεξεργάστηκε σε μία συνεδρίαση η επιτροπή και καλούμαστε σήμερα να ψηφίσουμε, αποτελείται συνολικά από τρία άρθρα. 
Με το πρώτο άρθρο κυρώνεται η πράξη νομοθετικού περιεχομένου, με την οποία αναπληρώθηκε το κενό στη θέση του Γενικού Γραμματέα Εσόδων. Δηλαδή, αποτελεί την επίσημη πρόσληψη της νέας γραμματέως. 
Η αντιμετώπιση της φοροδιαφυγής είναι αλήθεια ότι δεν προσφέρεται για κινήσεις εντυπωσιασμού στο μικρόκοσμο του πολιτικού συστήματος. Ο μνημονιακός νόμος 4093/2012 προέβλεπε τη θέση του Γενικού Γραμματέα Δημοσίων Εσόδων, για την καλύτερη δυνατή εξασφάλιση των δημοσίων εσόδων.  Η συνέχεια είναι γνωστή. Ανέλαβε ο κ. Θεοχάρης.
 Αυτό, όμως, το οποίο θέλω να πω και να τονίσω είναι ότι ήταν ένας υπάκουος, στο έργο του, Γενικός Γραμματέας, ο οποίος την πολιτική την οποία αποφάσισε η Κυβέρνηση την έφερε σε πέρας. Το αιτιολογικό της Κυβέρνησης, όπως εξήγησε ο κ. Μαυραγάνης, είναι ότι χρησιμοποιήθηκε πράξη νομοθετικού περιεχομένου διότι θα έπρεπε για εκείνες τις ημέρες που έτρεχαν οι εκκαθαρίσεις των δηλώσεων να γίνουν όλα νόμιμα και να μην περιμείνουμε εκ των υστέρων, γιατί αν έμπαινε σε κάποιο σχέδιο νόμου θα είχαμε πρόβλημα και δεν θα μπορούσε να ασκήσει τα καθήκοντά του για εκείνο το μεσοδιάστημα εκείνος που θα επιλεγόταν ως αναπληρωτής. 
Να θυμίσουμε ότι επί των ημερών του κ. Θεοχάρη έγιναν κατασχέσεις ακόμα και μικροποσών. Για 10 ευρώ είχαμε κατασχέσεις σε τραπεζικούς λογαριασμούς. Δεν δόθηκε επί των ημερών του μια προτεραιότητα στους ελέγχους, με αποτέλεσμα η κοινωνία να διαμαρτύρεται και να περιμένει αποτελέσματα από τους ελέγχους των διαφόρων λιστών. 
Η κυνική ομολογία του Υπουργού Οικονομικών για αποτυχία του φοροελεγκτικού μηχανισμού, συνιστά μία μόνο απλή ένδειξη της σημερινής κατάστασης. Σύμφωνα με αυτή, όπως δημοσίευσε η εφημερίδα «ΤΟ ΠΑΡΟΝ» στις 12 Οκτωβρίου 2014, πριν από λίγες ημέρες, σε διάστημα εννέα μηνών πραγματοποιήθηκαν μόνο χίλιοι τετρακόσιοι έλεγχοι σε επιχειρήσεις, πρόσωπα μεγάλου πλούτου και εμβάσματα σε offshore. 
Οι φόροι που βεβαιώθηκαν ήταν 1,6 δισεκατομμύριο ευρώ, όταν εκτιμάται ότι θα μπορούσαν να είχαν επιβληθεί, αν είχαν ελεγχθεί τα μισά εμβάσματα, φόροι τουλάχιστον 4,3 δισεκατομμυρίων ευρώ. 
Καταθέτω για τα Πρακτικά το σχετικό δημοσίευμα. 
(Στο σημείο αυτό ο Βουλευτής κ. Γαβριήλ Αβραμίδης καταθέτει για τα Πρακτικά το προαναφερθέν δημοσίευμα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Διαβάζω στο δημοσίευμα αυτό ότι οι ανέλεγκτες υποθέσεις εμβασμάτων ανέρχονται σε είκοσι τέσσερις χιλιάδες επτακόσιες δέκα, οι offshore σε έξι χιλιάδες διακόσιες τριάντα, η λίστα Λαγκάρντ έχει δύο χιλιάδες εξήντα δύο ονόματα κλπ.. 
Εμείς δεν θα υπερασπιστούμε, προφανώς, τον κ. Θεοχάρη, ο οποίος έκανε καλά τη δουλειά του, σύμφωνα με αυτά που έλεγε, που αποφάσιζε η Κυβέρνηση. Ήταν καλός στη δουλειά που του αναθέσανε. 
Αυτό, όμως, το οποίο θέλουμε να σημειώσουμε είναι ότι η ευθύνη για την πολιτική αυτή ανήκει στην Κυβέρνηση και στους Βουλευτές που τη στηρίζουν. 
Το μήνυμα το οποίο εκπέμπει, κυρίες και κύριοι συνάδελφοι, η ίδια η κοινωνία είναι ότι θέλουμε μια αλλαγή πολιτικής, όχι αλλαγή προσώπων. 
Χέρι σε περισσότερους από πενήντα χιλιάδες τραπεζικούς λογαριασμούς φορολογουμένων έχει βάλει η εφορία από την αρχή του έτους για ληξιπρόθεσμες οφειλές προς το δημόσιο. 
Τα αιτήματα που έχουν δεχθεί και έχουν εκτελέσει οι τράπεζες από τις αρχές του έτους, εμφανίζουν αύξηση της τάξης του 130%, γεγονός που δείχνει ότι μια καταιγίδα κατασχέσεων βρίσκεται σε πλήρη εξέλιξη στην προσπάθεια του Υπουργείου Οικονομικών να τονώσει τα δημόσια έσοδα. Τα κατασχετήρια αφορούν ληξιπρόθεσμες υποχρεώσεις φορολογουμένων από μια δεξαμενή οφειλών η οποία ξεπερνά τα 60 δισεκατομμύρια ευρώ και το μακρύ χέρι του δημοσίου, μέσω των τραπεζών, αγγίζει από τρεχούμενους λογαριασμούς, λογαριασμούς μισθοδοσίας έως και προθεσμιακές καταθέσεις. 
Πάντως, δεν λείπουν και μεμονωμένες περιπτώσεις όπου έχουν γίνει κατασχέσεις ακόμα και επιδομάτων ανεργίας, παρότι ο νόμος ορίζει αυστηρά ότι το επίδομα ανεργίας είναι ακατάσχετο.
Ο Κώδικας Είσπραξης Δημοσίων Εσόδων ορίζει ότι δεν επιτρέπεται η επιβολή κατάσχεσης επί μισθών, συντάξεων ή ασφαλιστικών βοηθημάτων, τα οποία καταβάλλονται περιοδικά εις βάρος των οφειλετών του δημοσίου, εφόσον το ποσό αυτό, αφαιρουμένων των υποχρεωτικών εισφορών, είναι μέχρι 1.000 ευρώ το μήνα.
Εδώ πρέπει να πούμε ότι το Υπουργείο λέει ότι δεν γνωρίζει από πού προέρχονται τα χρήματα και ότι είναι ευθύνη των τραπεζών να προστατέψουν τον καταθέτη. 
Αν ο μισθός, η σύνταξη ή το βοήθημα υπερβαίνει συνολικά το ποσό των 1.000 ευρώ, επιτρέπεται η κατάσχεση του 25% του ποσού, υπό την προϋπόθεση ότι το ποσό που απομένει δεν είναι μικρότερο από 1.000 ευρώ.
Κυρίες και κύριοι Βουλευτές, σύμφωνα με το δημοσίευμα της εφημερίδας «ΕΛΕΥΘΕΡΟΣ ΤΥΠΟΣ» λίγους μήνες πριν από το «ξεπάγωμα» των πλειστηριασμών κατοικιών από τράπεζες, οι εφορίες έχουν επιδοθεί σε κυνήγι οφειλετών, κατάσχοντας εισοδήματα, κινητή και ακίνητη περιουσία ακόμη και για οφειλές μερικών εκατοντάδων ευρώ.
Εντύπωση προκαλεί και η σκληρή στάση που τηρούν ακόμα και σε ειδικές περιπτώσεις, όπως αυτή του Νίκου Γιαννέλη από τη Λέσβο, συμβασιούχου στο δήμο και πατέρα τεσσάρων παιδιών: Η Εφορία Μυτιλήνης προχώρησε σε κατάσχεση του σπιτιού του για οφειλή μόλις 2.268 ευρώ, βγάζοντας στην ουσία στο σφυρί το σπίτι του ως το μοναδικό περιουσιακό του στοιχείο.
Όσον αφορά τα ζητήματα αυτά και για τη φορολογία, έχουμε συγκεκριμένες προτάσεις στο κυβερνητικό πρόγραμμα των Ανεξάρτητων Ελλήνων. Θα διαβάσω ένα μικρό απόσπασμα για την εφαρμογή ενός απλού, σταθερού, αναπτυξιακού και δίκαιου φορολογικού συστήματος με στόχο την προσέλκυση επενδύσεων και την ανάταξη της εθνικής οικονομίας. 
Προσαρμογή των φορολογικών απαιτήσεων στις πραγματικές φοροδοτικές ικανότητες των Ελλήνων με παράλληλη καταπολέμηση της φοροδιαφυγής. Μείωση φορολογίας εισοδήματος νομικών προσώπων ούτως ώστε να καταστεί η χώρα μας φορολογικά ανταγωνιστική σε σχέση με τις γειτονικές χώρες. Κατάργηση των χαρατσιών και της φορομπηχτικής πολιτικής στα ακίνητα. Δραστική μείωση της σημερινής φορολογικής επιβάρυνσης των μισθωτών και των συνταξιούχων μέσα από φοροελαφρύνσεις, αφαίρεση δαπανών από φόρο κ.λπ.. Κούρεμα στα δάνεια των μικρομεσαίων επιχειρήσεων και των υπερχρεωμένων νοικοκυριών. Ρύθμιση κόκκινων δανείων, δυνατότητα εξόφλησης χρεών μέσω πολλών δόσεων. Πάγωμα τιμών των βασικών ειδών διατροφής με μηδενικό ΦΠΑ. Μείωση του ειδικού φόρου κατανάλωσης για το πετρέλαιο θέρμανσης σε τιμές του Απριλίου του 2010 και αφορολόγητο πετρέλαιο για τους αγρότες, όπως ισχύει και για τη ναυτιλία.
Καταθέτω για τα Πρακτικά το απόσπασμα αυτό από το κυβερνητικό πρόγραμμα των Ανεξάρτητων Ελλήνων.
(Στο σημείο αυτό ο Βουλευτής κ. Γαβριήλ Αβραμίδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Στο δεύτερο άρθρο έχουμε την προσθήκη τροποποιητικών, συμπληρωματικών διατάξεων του ν.2969/2001 που αφορά την ελληνική ποτοποιία και αποσταγματοποιία. Ένα σημαντικό ζήτημα που με τον τρόπο που έρχεται δεν εξυπηρετεί τον κοινό σκοπό του κλάδου, δίχως να επιχειρείται μια ευρεία συζήτηση με τους παραγωγικούς φορείς. Αφορά την αιθυλική αλκοόλη, τη διακίνηση και την παρασκευή του λεγόμενου μπλε οινοπνεύματος και τα αλκοολούχα προϊόντα. Πιο συγκεκριμένα αφορά τη δυνατότητα να λειτουργήσουν αποστακτήρια στα υφιστάμενα οινοποιεία, το ζήτημα της απόσταξης και της διακίνησης ενός προϊόντος, δηλαδή του τσίπουρου, που είναι πολύ ωραίο βεβαίως.
Υπάρχουν στο άρθρο θετικές διατάξεις και φαίνεται πως επιχειρούν τη βελτίωση και απλοποίηση της νομοθεσίας για την παραγωγή και εμπορία της αιθυλικής αλκοόλης και των αλκοολούχων προϊόντων καθώς και των διαδικασιών ελέγχου αυτών.
Ωστόσο, δεν πρέπει να παραγνωρίζουμε ότι μεγάλες απώλειες καταγράφονται στον κλάδο από τη λαθρεμπορία αλκοολούχων ποτών, η οποία προκαλεί και βλάβη στη δημόσια υγεία, σε συνδυασμό με τη νοθεία. Γι’ αυτό και η παρέμβαση της πολιτείας πρέπει να είναι ουσιαστική. Το παρεμπόριο έχει λάβει διαστάσεις νόμιμου εμπορίου, ελέω της απουσίας ενός αποτελεσματικού μηχανισμού προς αυτήν την κατεύθυνση διακίνησης αλκοολούχων και επίσης συμβάλλει και η αύξηση στον ειδικό φόρο κατανάλωσης στα οινοπνευματώδη ποτά.
Κλείνοντας, είναι σημαντικό να αντιμετωπιστεί το αίτημα της γεωγραφικής ένδειξης παραγωγής και εμφιάλωσης, που εκφράζουν οι παραγωγοί, γεγονός που θα εξυπηρετούσε ακόμα και τουριστικούς σκοπούς αναδεικνύοντας το ελληνικό τουριστικό προϊόν της ελληνικής γης και υπαίθρου σε όλον τον κόσμο. 
Θα ήθελα, επίσης, να αναφερθώ σε δύο τροπολογίες που έχουν κατατεθεί, οι οποίες δεν έχουν γίνει δεκτές από τον Υπουργό και αφορούν την κατάργηση σταθμού διοδίων επί του οδικού άξονα ΠΑΘΕ. Η μία είναι τροπολογία της συναδέλφου μου από τους Ανεξάρτητους Έλληνες κ. Μαρίνας Χρυσοβελώνη και η άλλη είναι ανάλογη τροπολογία των Βουλευτών του ΣΥΡΙΖΑ. 
Υποστηρίζουμε αυτές τις τροπολογίες. Υπάρχει ένα σοβαρό ζήτημα. Είχαμε την τραγωδία στο Στεφανοβίκειο Μαγνησίας, όπου τρεις ακόμα νέοι άνθρωποι χάθηκαν πρόσφατα σε τροχαίο και για το οποίο πρέπει να υπάρξει νομοθετική ρύθμιση. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Σεβόμενος τον χρόνο, κύριε Πρόεδρε, ολοκληρώνω εδώ, λέγοντας πως καταψηφίζουμε όλες τις εκπρόθεσμες τροπολογίες. Βεβαίως, δεν είναι μόνο ευθύνη της Κυβέρνησης είναι και ευθύνη του Προεδρείου που διαχειρίζεται το συγκεκριμένο ζήτημα.
Ευχαριστώ πολύ.","ΓΑΒΡΙΗΛ ΑΒΡΑΜΙΔΗΣ",2
"34705"," Κι εμείς ευχαριστούμε.
Έχει εξηγηθεί πάρα πολλές φορές. Το Προεδρείο αυτό που μπορεί να κάνει το έχει κάνει. Δεν έχει καμμία ευθύνη.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μία μαθήτριες και μαθητές και τρεις εκπαιδευτικοί από το Β΄ Τμήμα του Γυμνασίου Αράχωβας Βοιωτίας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο Κοινοβουλευτικός Εκπρόσωπος του Λαϊκού Συνδέσμου Χρυσή Αυγή κ. Αρβανίτης-Αβράμης για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34706"," Παρά την παράκλησή μου, η οποία δεν εγένετο αποδεκτή από εσάς, κύριε Πρόεδρε, θα αναγκαστώ να ταξιδέψω νύχτα στον επικίνδυνο δρόμο Κορίνθου-Πατρών για να μπορέσω να ξεκουραστώ και αύριο να παραστώ, όπως σας έχω στο έγγραφό μου γράψει, στην τελετή η οποία θα γίνει στο Αεροδρόμιο του Αράξου για την απόσυρση των αεροσκαφών. Δεν πειράζει, όμως, θα πάω σιγά-σιγά με τη βοήθεια του Θεού.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34707"," Κύριε Αρβανίτη, ξέρετε ότι το έθεσα το θέμα και δεν έγινε αποδεκτό από τους συναδέλφους σας. Τι να κάνω;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34708"," Εντάξει, κι εγώ σας είπα αν δεν έχουν αντίρρηση οι συνάδελφοι Κοινοβουλευτικοί Εκπρόσωποι μπορούσα κάλλιστα να έχω προηγηθεί, να πάω σιγά-σιγά κάτω. Δεν πειράζει όμως.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34709"," Το είπα, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34710"," Δεν πειράζει, κύριε Πρόεδρε. Αφήστε το, μη δίνουμε άλλη σημασία. Θα πάω σιγά-σιγά, δεν χάλασε ο κόσμος. Δεν είμαι σαν εκείνους που παίρνουν τη σειρά των άλλων. Αντιθέτως παραχωρώ τη σειρά μου, πάντοτε! Γιατί είμαι φύσει ευγενής και πρέπει έτσι να είμαι, όλοι να είμαστε έτσι! Δυστυχώς δεν είμαστε έτσι!
Ξεκινώ, λοιπόν, με το εξής: Ο ειδικός αγορητής μας ανεφέρθη στα σχετικά άρθρα του νομοσχεδίου εκτενώς, λεπτομερώς, με μια εμπεριστατωμένη αναφορά και ανάλυση. Εγώ θα μείνω στις πράξεις νομοθετικού περιεχομένου. 
Τι λέει, λοιπόν, το Σύνταγμα; Τι λέει το άρθρο 44; Λέει το εξής: «Μόνο σε περιπτώσεις που υπάρχουν έκτακτες περιστάσεις εξαιρετικώς επείγουσας και απρόβλεπτης ανάγκης». Αυτή η φράση, σε όσους γνωρίζουν ελληνικά, δεν χρήζει ουδεμιάς ερμηνείας ούτε παρερμηνείας. 
Έχουμε, λοιπόν, κατάχρηση πράξεων νομοθετικού περιεχομένου χωρίς να υπάρχει λόγος τέτοιος που αναφέρεται στο Σύνταγμα, δηλαδή έκτακτες περιστάσεις εξαιρετικώς επείγουσες και απροβλέπτου ανάγκης.
Αυτές είναι οι περιστάσεις; Μήπως σας βιάζουν οι εντολείς σας; Απευθύνομαι στην Κυβέρνηση. Αυτές είναι; 
Όμως, υπάρχει εδώ εκτός από τας αυθαιρέτους ερμηνείας και οι εκτελέσεις της παραγράφου 1 του άρθρου 44. Υπάρχει μία οξύμωρος διατύπωση. Βεβαίως, αυτό που θα πω είναι όψιμο γιατί θα χρειαστεί και θα κάνουμε πρόταση εμείς ως Χρυσή Αυγή όταν θα γίνει η Αναθεώρηση του Συντάγματος. Δηλαδή, αφού είναι εξαιρετικώς επείγουσες καταστάσεις και καταστάσεις απροβλέπτου ανάγκης, γιατί δίνετε προθεσμία σαράντα ημερών; Γιατί δίνετε αντιστοίχως προθεσμία τριών ολοκλήρων μηνών; Τι είναι αυτό; 
Αυτό είναι σχήμα οξύμωρο και όσοι γνωρίζουν ελληνικά θα πρέπει όλοι να υποστηρίξουν κατά την Αναθεώρηση του Συντάγματος ότι πρέπει αυτό να διατυπωθεί ακριβώς και όπως πρέπει, δηλαδή να είναι σύμφωνη η προθεσμία η οποία δίνεται με τη διατύπωση του νόμου και οι Υπουργοί, η εκτελεστική εξουσία γενικά, να φέρνει εδώ πράξεις νομοθετικού περιεχομένου όταν πράγματι υπάρχει επείγουσα περίπτωση και απρόβλεπτος περίπτωση και κατάσταση ανάγκης. Αυτά ήθελα να πω για το νομοσχέδιο.
Θέλω να πω ορισμένα πράγματα. Ειπώθηκε ότι –μάλιστα σημείωσα αυτό το οποίο είπε ο ειδικός αγορητής του ΠΑΣΟΚ και αυτό κατάλαβα εγώ τουλάχιστον- η υποταγή και το αέναο χρέος είναι η μόνη οδός σωτηρίας του λαού και του έθνους. Υποταγή! Προσκυνημένοι, κατά Θεόδωρον Κολοκοτρώνη! Προσκυνημένοι χωρίς αντίδραση να υποκύψουμε, να δεχθούμε το αέναο χρέος, να είναι χρεωμένα τα παιδιά μας και τα τρισέγγονά μας αιωνίως!
Όλα αυτά τα μέτρα του Υπουργείου Οικονομικών είναι μέτρα τα οποία έχουν δοθεί απέξω. Το είπε και ο Βενιζέλος εξάλλου. Τα μνημόνια –λέει- μας εδόθησαν απέξω, γιατί εμείς δεν μπορούσαμε να αρνηθούμε! Πήγαμε στο Καστελόριζο και μετά βάλαμε και τον Καρατζαφέρη κολαούζο να πει ότι δεν θα πάρουμε μισθούς και συντάξεις. Εκεί καταντήσαμε! Εκεί δυστυχώς!
Ειπώθησαν πολλά σήμερα για ζώντας και τεθνεώτας. Αιωνία τους η μνήμη. Το λέω με ειλικρίνεια. Αιωνία τους η μνήμη και δια τας πράξεις και δια τας παραλείψεις των. Όλοι κρίνονται από την ιστορία. 
Δεν άκουσα κάποιον να ανησυχήσει εθνικά και να σχολιάσει τον εθνικό εξευτελισμό μας. Τι δηλαδή; Βγάλανε σημαία στο Στάδιο του Βελιγραδίου οι κατσικοκλέφτες οι Αλβανοί, στην οποία συμπεριλαμβάνεται η Ήπειρός μας η ελεύθερη και η Κέρκυρα και η δυτική Μακεδονία. Καμμία αντίδραση από το Υπουργείο Εξωτερικών. Γιατί το έχουμε; Γιατί το πληρώνουμε; Για να δίνει μόνο μυστικά κονδύλια σε διάφορες οργανώσεις, τις μη κυβερνητικές -αυτές τις αστείες οργανώσεις που δεν προσφέρουν κανένα έργο και μόνο απομυζούν χρήματα τα οποία πληρώνει ο ελληνικός λαός;
Δεν είδα εδώ να ξεσπά το εθνικό φιλότιμο! Δεν το είδα από κανέναν! Δεν είδα κανέναν να μιλήσει για τους επτά νεκρούς Έλληνες που σκότωσαν οι φίλοι του κ. Βενιζέλου που πήγε και αγκάλιασε τους κυβερνώντες στην Ουκρανία. Δεν άκουσα τίποτε από αυτά. 
Επίσης, πήγαμε στη Δερβιτσάνη. Οι κατσικοκλέφτες που ήρθαν εδώ ψειριασμένοι και  πεινασμένοι και τους κάναμε ανθρώπους και πήγαν…","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34711"," Επί του νομοσχεδίου, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34712"," Παρακαλώ;","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34713"," Επί του νομοσχεδίου. Ξέρετε ότι είστε εκτός του Κανονισμού. Τα είπατε αυτά που είχατε να πείτε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34714"," Χαρακτηρίζω…","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34715"," Επί του νομοσχεδίου συζητάμε σήμερα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34716"," Μίλησα επί του νομοσχεδίου.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34717"," Τότε τελειώστε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34718"," Παρακαλώ;","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34719"," Με συγχωρείτε, αυτά που είπατε τώρα εδώ είναι οι απόψεις σας και είναι σεβαστές –ό,τι σημαίνει κατ’ εσάς- αλλά δεν έχουν θέση. Τώρα συζητάμε επί του νομοσχεδίου. Το γνωρίζετε αυτό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34720"," Δηλαδή, απ’ ό,τι κατάλαβα οι Κοινοβουλευτικοί Εκπρόσωποι μιλάνε μόνο επί του νομοσχεδίου και δεν έχουν δικαίωμα να κρίνουν ένα εθνικό θέμα το οποίο έχει ανακύψει.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34721"," Το γνωρίζετε αυτό.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34722"," Θέλετε να μου αφαιρέσετε τον λόγο; Εδώ είμαι εγώ.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34723"," Ωραία, συνεχίστε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34724"," Αιτιολογημένα να πείτε σας τον αφαιρώ, κύριε, γιατί μιλάτε για τα εθνικά συμφέροντα. Μιλάω για την εθνική αξιοπρέπεια. Αυτό είναι το θέμα.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34725"," Μπορεί το Προεδρείο να αφαιρέσει τον λόγο όταν συζητάνε εκτός του νομοσχεδίου εκ του Κανονισμού.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34726"," Πέραν αυτού, ακούστε κάτι, αυτήν τη στιγμή δεν είμαι ειδικός αγορητής, που και ο ειδικός αγορητής έχει κάθε δικαίωμα να αναφερθεί στην τρέχουσα επικαιρότητα, η οποία έχει σημασία και αφορά σοβαρά θέματα. Πρώτη φορά μου γίνεται η παρατήρηση αυτή. Εγώ ανεφέρθην και μίλησα εδώ για το ζήτημα των πράξεων νομοθετικού περιεχομένου.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34727"," Διαβάστε τον Κανονισμό και θα δείτε ότι έχω δίκιο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34728"," Λοιπόν, ακούστε, μην κάνουμε διάλογο τώρα. Η ουσία είναι η εξής: Είπε ο κ. Κακλαμάνης -αλλά θεωρητικώς πάντοτε, στην πράξη τον είδα τι έκανε- ότι έχει καταργηθεί η λαϊκή κυριαρχία και η διάκριση των εξουσιών. Ναι! Έχετε σφετεριστεί την εξουσία! Έχετε παραβιάσει το πολίτευμα! Αυτό λέγεται …! Και έχετε κάνει και προπαρασκευαστικές πράξεις κατ’ άρθρον 135 του Ποινικού Κώδικος για να φτάσετε εδώ, ώστε να ολοκληρώνετε το έγκλημα αυτό, της παραβιάσεως της προσβολής του πολιτεύματος. 
Ποια λαϊκή κυριαρχία; Δεν υπάρχει τίποτα! Ποια ανθρώπινα δικαιώματα; Αυτά τα οποία έχουν οι νόμιμοι Βουλευτές της Χρυσής Αυγής κι είναι οι μισοί μέσα στη φυλακή; Αυτά κι έχουμε τον ανεκδιήγητο Ντογιάκο, έναν άνθρωπο ο οποίος προσβάλλει το δικαστικό σώμα, το οποίο έχετε «αλώσει» εσείς ως εκτελεστική εξουσία.
Σήμερα -το μάθατε υποθέτω- έκανε την πρότασή του προς το Συμβούλιο των Εφετών, μία πρόταση επτακοσίων περίπου σελίδων, όπου μας χαρακτηρίζει εγκληματική οργάνωση. Δικαίωμα του ο εισαγγελεύς να έχει οποιαδήποτε άποψη και να κάνει οποιαδήποτε πρόταση, αλλά αυτό το κακό έχει συμβεί και κατά τη διάρκεια της κυρίας ανακρίσεως. Οι ειδικές ανακρίτριες στις διατάξεις μάς έλεγαν εγκληματική οργάνωση. 
Με ποιο δικαίωμα; Κανείς δεν τους παρατήρησε. Ούτε Επιθεωρητής του Αρείου Πάγου ούτε κανένας απολύτως. Πώς χαρακτηρίζεις κάποιον δολοφόνο, πλαστογράφο, παιδεραστή ή οτιδήποτε άλλο; Πώς τον χαρακτηρίζεις; Όταν κάνεις ανάκριση. Εσύ συγκεντρώνεις στοιχεία, και όταν τα στοιχεία συγκεντρωθούν, τότε τα διαβιβάζεις εις τον αρμόδιο εισαγγελέα και εν συνεχεία εις το Συμβούλιο των Εφετών, που και αυτό το δικαστικό συμβούλιο δεν έχει δικαίωμα να χαρακτηρίσει εγκληματία κάποιον. Όχι, θα πει «υπάρχουν αποχρώσες ενδείξεις ενοχής και παραπέμπω» ή «δεν υπάρχουν αποχρώσες ενδείξεις». 
Έχουμε καταστρατηγήσει τα πάντα! Δεν χρειάζεται κανείς να ξέρει ειδικά νομικά για να ψέξει αυτόν τον άνθρωπο, τον κ. Ντογιάκο, ο οποίος …. Και θέλω να πω κάτι –είναι απών ο συνάδελφος- έκανε μία προσφυγή και ζήτησε την αποκατάσταση των περιοριστικών όρων. Ουδείς περιοριστικός όρος προετάθη από τον κ. Ντογιάκο να αλλάξει ή να αντικατασταθεί με κάτι άλλο, μηδέ εξαιρουμένου και του ομιλούντος, που εξακολουθώ να έχω φίμωτρο. Δεν μπορώ να μιλήσω στον ελληνικό λαό, γιατί θα αντιδράσει το Κοινοβούλιο, και θα πει σε έναν Βουλευτή, σε έναν αντιπρόσωπο του έθνους, ότι απαγορεύει να πάει στα χωριά, στις πολιτείες να μιλήσει; Εκεί καταντήσαμε! Αλλού είστε! Επιλεκτικά ευαίσθητοι! 
Και τι έγινε με τον συναγωνιστή και συνάδελφο, εδώ, Βουλευτή τον κ. Μίχο; Του απέρριψαν την αίτηση αυτή να αλλάξουν οι περιοριστικοί όροι και του είπαν μία φορά την εβδομάδα θα πηγαίνει να ψωνίζει για να μπορεί να τρώει ο άνθρωπος. Ευτυχώς που του επιτρέπει να τρώει ή να πάει στο φαρμακείο ή να πάει σε ένα μαγαζί να πάρει ρούχα. Και τι του απαγορεύουν; Να πηγαίνει στον ιερό ναό της ορθοδοξίας, να λειτουργείται στην εκκλησία. Ακούσατε κύριοι Βουλευτές! Ακούσατε Έλληνες! Να μην πηγαίνει στην εκκλησία! Ντογιάκος! … 
Θα πάμε όλοι. Παραπεμπόμεθα με το 187. Αβασάνιστα υπήγαγε πραγματικά περιστατικά κατά το δοκούν εις την οικείαν ποινικήν διάταξιν, η οποία είναι ελλιπής. Γιατί; Ηγνόησε κατά παράβαση του καθήκοντός του, τι; Τη Σύμβαση του Παλέρμο του 2001 που έχουμε συνυπογράψει και που λέει ξεκάθαρα ποια είναι τα στοιχεία τα συγκροτούντα την καθόλου υπόσταση του εγκλήματος του άρθρου 187. Και ποια είναι τα στοιχεία αυτά εκτός από τον αρχηγό, τη δομημένη οργάνωση, συγκεκριμένο σκοπό; Είναι η προσπόριση οικονομικού οφέλους! Είναι η διακρατική σχέση με άλλες εγκληματικές οργανώσεις, δηλαδή εμπορία ναρκωτικών, όπλων, εκείνα και τα άλλα. Αυτό το παρορά ο κ. Ντογιάκος, χωρίς να έχει κανέναν απολύτως δικαίωμα. 
Εκεί έχει φτάσει σήμερα το δικαστικό σώμα. 
Δεν ξέρω, από διαίσθηση, αλλά είμαι πάντως βέβαιος θα μπορούσα να πω, γιατί δεν είναι δυνατόν να παραδεχτώ ότι είναι όλο το δικαστικό σώμα …, ότι στα Συμβούλια Εφετών θα υπάρξουν πάντα ένας-δύο άνδρες, που σέβονται τον όρκο τον οποίο έδωσαν, να σηκώσουν το κεφάλι και αν πούνε: «Όχι, παρανόμως παραπέμπονται οι Βουλευτές να δικαστούν για έγκλημα το οποίο δεν έκαναν», «Παρανόμως γίνεται αυτή η πρωτοφανής κατηγορία που ουδέποτε έχει συμβεί σε καμμία χώρα πολιτισμένη».","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"34729"," Προσπάθησα να σας επιστήσω την προσοχή να μιλήσετε επί του νομοσχεδίου και εσείς μπήκατε σε θέματα της δικαιοσύνης και χρησιμοποιήσατε εκφράσεις απαράδεκτες στο Κοινοβούλιο. 
Με εντολή, λοιπόν, του Προέδρου οι ανάρμοστες λέξεις τις οποίες αναφέρατε, έχουν διαγραφεί από τα Πρακτικά.
Κύριε Καραθανασόπουλε, έχετε τον λόγο για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34730"," Θα έπρεπε να μείνουν για να ξέρει ο κόσμος.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"34731"," Ευχαριστώ, κύριε Πρόεδρε.
Και σήμερα παρακολουθήσαμε μια επανάληψη μιας αντιπαράθεσης βολικής για το σύστημα και ανούσιας για το λαό, μιας διπολικής αντιπαράθεσης, που επικεντρώθηκε στο ζήτημα αν θα φύγει ή όχι η τρόικα, αν θα τελειώσουν ή όχι τα μνημόνια, λες και απ’ αυτήν την άποψη θα αλλάξει κάτι, λες και αν γίνουν αυτά, τα βάσανα του λαού θα περάσουν.
Όμως, η πραγματικότητα είναι διαφορετική. Τα μνημόνια διαρκείας θα υπάρχουν όσο η χώρα μας είναι στην Ευρωπαϊκή Ένωση και ο λαός θα φτωχαίνει όλο και περισσότερο όσο τα κλειδιά της οικονομίας τα έχουν οι μονοπωλιακοί όμιλοι, όσο δηλαδή, τα μονοπώλια κυριαρχούν στην οικονομία και ταυτόχρονα την εξουσία την ασκεί η αστική τάξη.
Άλλωστε, δεν είναι τυχαίο ότι η αντιπαράθεση επί της ουσίας πού επικεντρώνεται; Επικεντρώνεται ανάμεσα στο ελάχιστο εγγυημένο εισόδημα που θεσμοθετεί η Κυβέρνηση, δηλαδή στην ελάχιστη εγγυημένη φτώχεια και στην ανακύκλωσή της από τη μια μεριά και από την άλλη μεριά στην πρόταση του ΣΥΡΙΖΑ για 500 ευρώ φιλοδώρημα στο πλαίσιο της δέκατης τρίτης σύνταξης για τους χαμηλοσυνταξιούχους. Σε αυτές, δηλαδή, τις καταστάσεις που διατηρούν επί της ουσίας τις συνθήκες φτώχειας και εξαθλίωσης για το λαό στο όνομα και στο βωμό της θωράκισης της ανταγωνιστικότητας και της κερδοφορίας των μονοπωλιακών ομίλων.
Ο Υπουργός, ο κ. Χαρδούβελης είπε ότι οι εξελίξεις τις οποίες έχουμε το τελευταίο διάστημα δεν αντανακλούν την κατάσταση και τις προοπτικές της ελληνικής οικονομίας προσπαθώντας να διασκεδάσει την όλη εικόνα. Και μάλιστα τόνισε ότι η Ελλάδα αποτελεί πρωταθλήτρια χώρα στις μεταρρυθμίσεις με βάση εκθέσεις διεθνών οργανισμών. Να θυμίσω, όμως, ότι και τη δεκαετία του 2000 πρωταθλήτρια χώρα στις μεταρρυθμίσεις σε επίπεδο Ευρωπαϊκής Ένωσης ήταν η «κέλτικη τίγρης», η Ιρλανδία. Όμως, αυτός ο πρωταθλητισμός τον οποίο επέδειξε δεν την οδήγησε στο να αποφύγει την εκδήλωση της καπιταλιστικής κρίσης και της εισόδου της Ιρλανδίας στο μνημόνιο. Ταυτόχρονα, ο κύριος Υπουργός στην παρέμβασή του χρειάστηκε να διαβεβαιώσει ότι θα εκτελέσει κατά γράμμα και χωρίς καμμία απόκλιση η Κυβέρνηση το πρόγραμμα της οικονομικής προσαρμογής, όπως άλλωστε δεσμεύτηκε χθες και σύσσωμο το Υπουργικό Συμβούλιο.
Δηλαδή, τι δεσμεύτηκε ο κύριος Υπουργός και η Κυβέρνηση συνολικά; Ότι τα μέτρα και οι μεταρρυθμίσεις οι οποίες είναι υποχρεωτικές για να θωρακίσουν την ανταγωνιστικότητα και την κερδοφορία θα γίνουν και θα υλοποιηθούν. Θα επιταχυνθεί μάλιστα η υλοποίησή της. Δηλαδή, θα επιταχύνει η Κυβέρνηση την υλοποίηση μόνιμων μηχανισμών που αναπαράγουν μια πολύ φτηνή εργατική δύναμη χωρίς συγκροτημένα εργασιακά και ασφαλιστικά δικαιώματα. Θα αναπαράγει τους μόνιμους μηχανισμούς που οδηγούν στην καταστροφή των επαγγελματιών, των αυτοαπασχολούμενων και των μικρομεσαίων προς όφελος των μεγάλων επιχειρηματικών ομίλων, τους μηχανισμούς που αναπαράγουν και διαμορφώνουν νέους τομείς δράσης για την κερδοφορία του υπερσυσσωρευμένου κεφαλαίου.
Άρα, διαμορφώνει τέτοιους μηχανισμούς η Κυβέρνηση, που στο πλαίσιο του ανταγωνισμού θωρακίζουν την κερδοφορία των επιχειρηματικών ομίλων και τέτοιους μηχανισμούς, οι οποίοι δεν είναι προσωρινοί, δεν έχουν να κάνουν απλά και μόνο με τη διαχείριση της κρίσης, αλλά έχουν να κάνουν με την επόμενη ημέρα, δηλαδή με την αγωνία της Κυβέρνησης για το πώς θα διασφαλιστεί τα επόμενα χρόνια, τις επόμενες δεκαετίες η ανάπτυξη της καπιταλιστικής οικονομίας.
Βεβαίως, η ένταση που υπάρχει στις χρηματαγορές σε διεθνές επίπεδο, η άνοδος των spreads, είναι αντανάκλαση μιας αβεβαιότητας, η οποία προκύπτει από τα σημάδια υποχώρησης των οικονομικών μεγεθών, της οικονομίας της Ευρωπαϊκής Ένωσης και ισχυρών οικονομιών στην Ευρωπαϊκή Ένωση. Πρόσφατα, το Υπουργείο Οικονομικών της Γερμανίας αναθεώρησε προς τα κάτω τις προβλέψεις για την πορεία του ΑΕΠ στη Γερμανία και για το 2014, αλλά και για το 2015. Στην ίδια κατεύθυνση βρίσκονται και μια σειρά από χώρες, οι λεγόμενες BRICS.
Από αυτήν την άποψη, αυτή η υποχώρηση διαμορφώνει σημάδια αγωνίας, μια διαπάλη, η οποία εντείνεται για το μείγμα διαχείρισης της αστικής πολιτικής οικονομίας στο φόντο των πρωταγωνιστών, από τη μια μεριά των Ηνωμένων Πολιτειών, του Διεθνούς Νομισματικού Ταμείου και, από την άλλη, της Ευρωπαϊκής Ένωσης, αλλά και άλλων οικονομιών, και στο φόντο της αγωνίας τους για το πώς θα διασφαλιστεί η καπιταλιστική ανάπτυξη.
Όμως, ο λαός μας λέει μία παροιμία ότι «όταν τσακώνονται τα βουβάλια, την πατάνε τα βατράχια». Βέβαια, τα βατράχια στην προκειμένη περίπτωση δεν είναι απλά οι μικρότερες καπιταλιστικές οικονομίες, αλλά επί της ουσίας είναι οι λαοί, γιατί η κοινή συνισταμένη των δύο αντιμαχόμενων στρατοπέδων για το μείγμα διαχείρισης αποτελεί η λογική της προώθησης των καπιταλιστικών αναδιαρθρώσεων.
Βεβαίως, αυτή η αβεβαιότητα, αυτή η αγωνία για το αύριο της παγκόσμιας καπιταλιστικής οικονομίας, αυτή η αναιμική ανάπτυξη, η οποία επιβεβαιώνεται και η οποία διαμορφώνει τις προϋποθέσεις για την εκδήλωση μιας νέας, ακόμη πιο βαθιάς καπιταλιστικής κρίσης, επιβεβαιώνει ένα πολύ απλό συμπέρασμα, ότι δεν μπορεί μέσα από αυτό το σύστημα και την κυριαρχία της καπιταλιστικής οικονομίας να υπάρχει διέξοδος προς όφελος του λαού.
Γι’ αυτόν ακριβώς τον λόγο και ο λαός, το λαϊκό κίνημα, ο λαϊκός παράγοντας πρέπει να μην μπει κάτω από ξένη σημαία, αλλά σήμερα να διεκδικήσει συνολικότερες ρήξεις και ανατροπές ξεπερνώντας αυτό το φθαρμένο και ιστορικά ξεπερασμένο καπιταλιστικό σύστημα, που αναπαράγει τη φτώχεια και την εξαθλίωση για την εργατική τάξη και τους λαούς στο όνομα της συγκέντρωσης του πλούτου σε μία χούφτα κεφαλαιοκράτες.
Ας μπω σε μία σειρά από ζητήματα, τα οποία απασχόλησαν τη συζήτηση με βάση την πράξη νομοθετικού περιεχομένου, αλλά και τις τροπολογίες.
Θα ξεκινήσω από την τροπολογία για τον αναβαλλόμενο φόρο. Τι εκφράζει αυτή η τροπολογία; Εκφράζει, αφ’ ενός μεν, την αγωνία της Κυβέρνησης να θωρακίσει το χρηματοπιστωτικό σύστημα για να μπορέσει να διασφαλίσει τα απαραίτητα εποπτικά κεφάλια για τις τράπεζες, όπως αυτά καθορίζονται στη «Βασιλεία ΙΙΙ».
Αλλά ταυτόχρονα, επειδή έχουμε μία δεύτερη τροπολογία μετά από λίγο χρονικό διάστημα, που τροποποίησε την προηγούμενη τροπολογία πριν από ένα μήνα, η τροπολογία αντανακλά και τον ανταγωνισμό και τις αντιθέσεις, οι οποίες εκδηλώνονται εντός της Ευρωπαϊκής Ένωσης, τη διαπάλη, δηλαδή, στους κόλπους της ίδιας της Ευρωπαϊκής Ένωσης για να υπάρξει ίση μεταχείριση ανάμεσα στις άλλες τράπεζες των υπολοίπων κρατών-μελών. Γιατί θεωρήθηκε ότι η συγκεκριμένη τροπολογία -αυτό είπαν οι ευρωπαϊκοί φορείς που ανέφερε ο κ. Χαρδούβελης και τους λάβαμε υπ’ όψιν- διαμορφώνει συνθήκες κρατικής στήριξης στο εγχώριο χρηματοπιστωτικό σύστημα και, άρα, νοθεύει τον ανταγωνισμό με τις άλλες τράπεζες.
Βεβαίως, αυτή η τροπολογία, αυτή η αγωνία αποτυπώνει και τους όρους και τις προϋποθέσεις και τις διαδικασίες που καθορίζει η τραπεζική ενοποίηση σε επίπεδο Ευρωπαϊκής Ένωσης.
Όμως, αυτή η αγωνία να φέρνετε στη μέση της νύχτας τροπολογίες που θωρακίζουν τα συμφέροντα του χρηματοπιστωτικού συστήματος δεν αποτυπώνεται, δεν υπάρχει στη συγκυβέρνηση για να αποκαταστήσει τις τεράστιες απώλειες, τις οποίες δέχθηκαν από το PSI οι μικροομολογιούχοι, οι ομολογιούχοι αποταμιευτές, ώστε να αποκαταστήσει το PSI που δέχθηκαν τα αποθεματικά των ασφαλιστικών ταμείων, των πανεπιστημίων αλλά και των νοσοκομείων.
Αυτή ακριβώς η λογική, δηλαδή ότι η Κυβέρνηση είναι ταξικά προσανατολισμένη στην εξυπηρέτηση των συμφερόντων του μεγάλου κεφαλαίου, αποτυπώνεται στην τροπολογία για τον ΟΜΕΔ. 
Εδώ θα θέλαμε να θυμίσουμε στον Κοινοβουλευτικό Εκπρόσωπο του ΠΑΣΟΚ, ο οποίος κατέφυγε στον αντικομμουνισμό, λέγοντας ότι τα μέτρα αυτά είναι μέτρα κατάλοιπα μιας σοβιετικής αντίληψης της οικονομίας, ότι ο αντικομμουνισμός στον οποίο κατέφυγε για να καλύψει ότι σήμερα θέλει να προστατεύσει με κάθε τρόπο τα συμφέροντα των κεφαλαιοκρατών αποτελεί δεύτερη φύση του. Διότι, «ο λύκος και αν εγέρασε, μπορεί να αλλάζει τρίχωμα, δεν αλλάζει όμως τα χούγια»! 
Τι γίνεται με τη συγκεκριμένη τροπολογία; Αυτή αποτελεί εμπόδιο στην υλοποίηση της απόφασης του Συμβουλίου της Επικρατείας. Με αυτή την τροπολογία η Κυβέρνηση προσπαθεί να υπερκεράσει, να απονευρώσει, να περιορίσει επί της ουσίας την απόφαση του Συμβουλίου της Επικρατείας. Πρόκειται για μια απόφαση που έκρινε αντισυνταγματική την πράξη του Υπουργικού Συμβουλίου, με την οποία η Κυβέρνηση κατάργησε τη δυνατότητα μονομερούς προσφυγής των συνδικάτων στον Οργανισμό Μεσολάβησης και Διαιτησίας. 
Με βάση αυτή την πράξη του Υπουργικού Συμβουλίου η προσφυγή έπρεπε να προέρχεται αποκλειστικά μετά από συμφωνία και των δύο μερών, δηλαδή και των συνδικάτων και των εργοδοτικών οργανώσεων. Αυτό είναι αδύνατο, διότι η εργοδοσία δεν πρόκειται ποτέ να αποδεχθεί να παραπεμφθεί μια σύμβαση στον ΟΜΕΔ.
Άλλωστε, η ίδια η πραγματικότητα υποδηλώνει αυτό το πράγμα: Καμμία προσφυγή στον ΟΜΕΔ δεν έγινε στο μεσοδιάστημα που λειτουργούσε αυτή η πράξη του Υπουργικού Συμβουλίου. Και η Κυβέρνηση βεβαίως με την τροπολογία δεν συμμορφώνεται στην απόφαση του Συμβουλίου της Επικρατείας για άμεση επαναφορά της μονομερούς προσφυγής και μηχανεύεται νέες διατάξεις που δημιουργούν νέα εμπόδια, εφευρίσκει νέους περιορισμούς για να ικανοποιήσει τις αξιώσεις των εργοδοτικών οργανώσεων.
Τέτοια νέα εμπόδια είναι ακριβώς ότι καθορίζει και το περιεχόμενο το οποίο πρέπει να λάβουν υπ’ όψιν οι διαιτητές, ότι δηλαδή πρέπει να είναι προσαρμοσμένο στους νόμους, οι οποίοι έχουν ψηφιστεί και καθορίζουν και τον κατώτερο μισθό, αλλά και τις υπόλοιπες κανονιστικές λειτουργίες. Εάν φύγουν έξω από αυτό το νομικό περιοριστικό πλαίσιο, δεν μπορεί να γίνει δεκτή η όποια απόφαση διαιτησίας την οποία βγάζουν. 
Επίσης, πρέπει να λάβουν υπ’ όψιν το σύνολο των οικονομικών στοιχείων που χαρακτηρίζουν τον κλάδο και όχι μόνο των υγειών επιχειρήσεων, αλλά πρώτα από όλα των ασθενέστερων επιχειρήσεων, προκειμένου να χορηγηθούν οι πάσης φύσεως παροχές. 
Άρα, δηλαδή, περιορίζει, στενεύει τον άξονα κάτω από τον οποίο η διαιτησία μπορεί να βγάλει την απόφασή της. Αυτό γίνεται προς όφελος των επιχειρηματικών ομίλων. 
Δεύτερον, διαμορφώνει νέα πεδία: ένα δευτεροβάθμιο όργανο στο οποίο η απόφαση του πρώτου βαθμού πρέπει να γνωμοδοτήσει. Και αν δεν φτάνει και αυτή η γνωμοδότηση δίνει τη δυνατότητα να πάνε οι εργοδοτικές οργανώσεις στο εφετείο, για να καταστείλουν την όποια απόφαση βγάζει. 
Από αυτήν την άποψη, λοιπόν, μέσα από αυτήν τη διαδικασία, εμείς λέμε ότι η τροπολογία είναι απαράδεκτη. Έρχεται σε αντίθεση με το πνεύμα της απόφασης του Συμβουλίου της Επικρατείας και πρέπει να αποσυρθεί.
Όσον αφορά στην πράξη νομοθετικού περιεχομένου, επί της αρχής είμαστε κατά. Βλέπουμε ότι η Κυβέρνηση εξακολουθεί να καταφεύγει σε πράξεις νομοθετικού περιεχομένου, για να αντιμετωπίσει μια σειρά από ζητήματα.    
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
	 Θα ολοκληρώσω σε δύο λεπτά, κύριε Πρόεδρε.
	Πρώτον, για την αναπλήρωση του Γενικού Γραμματέα Δημοσίων Εσόδων η συζήτηση περιορίστηκε στο πρόσωπο του Χάρη Θεοχάρη. Αυτός ήταν το εκτελεστικό όργανο. Λες και αυτός ήταν ο υπεύθυνος για την πορεία της φορολογικής πολιτικής. Αυτός –ανεξάρτητα εάν ήταν επιμελέστερος και «βασιλικότερος του Βασιλέα»- λειτούργησε στο πλαίσιο των νόμων, το οποίο καθορίζει το ίδιο το Κοινοβούλιο. Την φοροεπιδρομή την επιβάλλουν το νομοθετικό πλαίσιο το οποίο έχει διαμορφώσει η πλειοψηφία του Κοινοβουλίου και η Κυβέρνηση με την πολιτική της.
	Στο δεύτερο άρθρο, δεν καταλάβαμε τον λόγο γιατί πρέπει να έχει κατεπείγοντα χαρακτήρα και να ρυθμιστεί με μια πράξη νομοθετικού περιεχομένου και να μην γενικευθεί η συζήτηση για τα ζητήματα που αφορούν την αιθυλική αλκοόλη και τα αλκοολούχα προϊόντα. 
Βεβαίως, οι διατάξεις αυτές έχουν θετικό πρόσημο, υπάρχουν θετικές διατάξεις σε αυτό το άρθρο, αλλά ταυτόχρονα υπάρχει ένα «παράθυρο» που μπορεί να τις ακυρώσει αυτές τις θετικές διατάξεις. Και το παράθυρο είναι ότι μια σειρά από σοβαρά ζητήματα παραπέμπονται σε υπουργικές αποφάσεις. 
Γνωρίζουμε στο πλαίσιο αυτό τις πιέσεις των βιομηχανιών του κλάδου ενάντια σε αυτούς οι οποίοι έχουν καζάνια, στους καζανάδες, για να βγουν έξω από την αγορά τελείως. 
Από την άλλη μεριά –και τελειώνω με αυτό, κύριε Πρόεδρε και ευχαριστώ για την ανοχή σας- η Κυβέρνηση γιατί επιμένει σε αυτήν τη λογική των τροπολογιών την τελευταία στιγμή; Έρχεται στις 23.20΄ με εκπρόθεσμη τροπολογία να ρυθμίσει ένα ζήτημα, το οποίο ρυθμίζεται από ένα νομοθετικό πλαίσιο του 1930. Δηλαδή, περίπου έναν αιώνα δεν υπήρξε ο χρόνος να ρυθμίσουμε το νέο νομοθετικό πλαίσιο και πρέπει να το ρυθμίσουμε με μία τροπολογία –που είναι νόμος επί της ουσίας- με μια σειρά άρθρα τελευταία στιγμή; Αύριο θα χανόταν τίποτα; Θα άλλαζε τίποτα; Μιλάμε για την τροπολογία για το ξύδι. Από το 1930 είναι το συγκεκριμένο νομοθετικό πλαίσιο. Τώρα, χθες το βράδυ το θυμηθήκατε, για να φέρετε στις 23.20΄ τη συγκεκριμένη τροπολογία; Η Κυβέρνηση είχε φέρει ξανά τη συγκεκριμένη τροπολογία και την απέσυρε. 
Εμείς ζητάμε να αποσυρθεί. Είναι προκλητική η συγκεκριμένη διαδικασία που ακολουθείτε, κύριοι της Κυβέρνησης. Δεν μπορεί ένα τέτοιο ζήτημα να ρυθμιστεί με μία τέτοια συζήτηση εδώ πέρα. Πρέπει να έρθει με την κανονική διαδικασία, να συζητηθεί, γιατί δεν έχει τίποτα το επείγον. Κανένα κατεπείγον ζήτημα δεν ρυθμίζει, δεν αντιμετωπίζει. Τι αντιμετωπίζει μόνο; Τον ανταγωνισμό, τον σφοδρότατο ανταγωνισμό ανάμεσα στους επιχειρηματικούς ομίλους και στα συμφέροντα επιχειρηματικών ομίλων που δραστηριοποιούνται σε άλλες χώρες. 
Γι’ αυτό ακριβώς, επειδή δεν έχει κανένα κατεπείγον το χαρακτήρα, εμείς ζητάμε ως ΚΚΕ να αποσύρετε τη συγκεκριμένη τροπολογία που αφορά την οργάνωση της παραγωγής του ξυδιού στη χώρα μας. 
Ευχαριστώ πολύ, κύριε Πρόεδρε και για την ανοχή σας.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34732"," Έχει ζητήσει τον λόγο ο Υπουργός Αγροτικής Ανάπτυξης και Τροφίμων κ. Καρασμάνης.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34733"," Να μην τοποθετηθώ εγώ, κύριε Πρόεδρε;","ΝΙΚΟΛΑΟΣ ΤΣΟΥΚΑΛΗΣ",520
"34734"," Μετά τον Υπουργό, κύριε συνάδελφε. 
Ορίστε, κύριε Υπουργέ, έχετε τον λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34735"," Μόνο δύο λεπτά θα μιλήσω, κύριε Πρόεδρε. 
Ζήτησα να μιλήσω για την τροπολογία με γενικό αριθμό 1914 και ειδικό 291. Πρόκειται για μια τροπολογία η οποία αναβαθμίζει ένα ιδιαίτερα σημαντικό προϊόν του αμπελουργικού μας τομέα, το ξύδι. Δεν έχει καμμία σχέση με το τσίπουρο, γιατί ακούστηκαν κάποια πράγματα που δεν έχουν σχέση με την τροπολογία.","ΓΕΩΡΓΙΟΣ ΚΑΡΑΣΜΑΝΗΣ",196
"34736"," Το τσίπουρο είναι στην πράξη νομοθετικού περιεχομένου, κύριε Υπουργέ! Με συγχωρείτε πάρα πολύ!","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34737"," Αυτή η τροπολογία ανακοινώθηκε στην Επιτροπή Παραγωγής και Εμπορίου στο Β΄ Θερινό Τμήμα της Βουλής, πλην όμως για διαδικαστικούς λόγους δεν μπόρεσε να συζητηθεί. Καταθέσαμε την τροπολογία σήμερα σε αυτό το νομοσχέδιο, γιατί υπάρχει συναρμοδιότητα του Υπουργείου Οικονομικών. 
Αρκεί να σας πω ότι πολλοί Υπουργοί το προηγούμενο χρονικό διάστημα αποπειράθηκαν να λύσουν το θέμα του ξυδιού, αλλά πάντοτε προβάλλονταν κάποια εμπόδια και τελευταία στιγμή αυτό το θέμα δεν λυνόταν. 
Εμείς ξεπεράσαμε τα εμπόδια χθες και καταθέσαμε την τροπολογία σε αυτό το νομοσχέδιο. Δεν αιφνιδιάσαμε τη Βουλή. Ανακοινώθηκε, όπως είπα, στην Επιτροπή Παραγωγής και Εμπορίου στο Β΄ Θερινό Τμήμα της Βουλής. Μάλιστα, η τροπολογία αυτή εστάλη στα e-mail των συναδέλφων, για να ενημερωθούν για το περιεχόμενό της. 
Με την τροπολογία, λοιπόν, αυτή προσαρμόζεται και αναβαθμίζεται το υφιστάμενο καθεστώς παραγωγής και διακίνησης του ξυδιού στα σύγχρονα δεδομένα της ευρωπαϊκής αγοράς, παράγοντας έτσι μεγαλύτερη προστιθέμενη αξία στο προϊόν. 
Παράλληλα, προβλέπεται η δυνατότητα παραλαβής σταφυλιών από τις ίδιες τις οξοποιίες για την παραγωγή ξυδιού και η παραγωγή ξυδιού από κρασιά και αποξηραμένη σταφίδα. Προστίθενται νέες πρώτες ύλες για την παραγωγή του ξυδιού, αλλά με σαφείς ενδείξεις στις συσκευασίες του προϊόντος για τα υλικά παρασκευής του, ενώ καθορίζονται αναλυτικά οι διαδικασίες για τη διασφάλιση της ποιότητας του ξυδιού με διατάξεις για την τήρηση της εθνικής και κοινοβουλευτικής νομοθεσίας για την υγιεινή και την ασφάλεια των τροφίμων. 
Με την τροπολογία αίρονται ορισμένοι αναχρονιστικοί περιορισμοί στην παραγωγή και διάθεση του ξυδιού στην αγορά, ενώ παράλληλα υιοθετείται ένα νέο και σαφές πλαίσιο λειτουργίας και ελέγχων για τις επιχειρήσεις οξοποιίας και τη συστέγασή τους με άλλες συμβατές με τη λειτουργία τους δραστηριότητες. 
Γενικότερα, πρόκειται για μια ιδιαίτερη, σημαντική τροπολογία, η οποία ευελπιστεί να καταστήσει το ξύδι ως ένα από τα προϊόντα αιχμής του εθνικού αμπελουργικού τομέα και να δώσει μια νέα προσοδοφόρα διέξοδο στα εμπορικά μας προϊόντα. 
Γι’ αυτό ζητώ και παρακαλώ και προσκαλώ τις κυρίες και τους κυρίους συναδέλφους να υπερψηφίσουν αυτήν την τροπολογία, γιατί, όπως είπα, είναι ένα διαχρονικό αίτημα πολλών ετών των παραγωγών. Επιτέλους, ξεπεράσαμε όλα τα εμπόδια και την καταθέσαμε. Γι’ αυτό, λοιπόν, ζητάμε για ακόμα μια φορά -και επιμένω- την υπερψήφιση αυτής της τροπολογίας. 
Ευχαριστώ.","ΓΕΩΡΓΙΟΣ ΚΑΡΑΣΜΑΝΗΣ",196
"34738"," Τον λόγο έχει ο Κοινοβουλευτικός Εκπρόσωπος της Δημοκρατικής Αριστεράς ο κ. Τσούκαλης, για δώδεκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34739"," Ευχαριστώ πολύ, κύριε Πρόεδρε.
Κύριε Καρασμάνη, την τροπολογία σας θα την ψηφίσουμε, αλλά θέλω να υπενθυμίσω σε εσάς ως εκλεγμένο μέλος του Κοινοβουλίου –δεν αναφέρομαι στους άλλους δύο Υπουργούς- τη σαφή προειδοποίηση και διαβεβαίωση του κ. Μεϊμαράκη του Προέδρου του Κοινοβουλίου, όταν στις 28 Νοεμβρίου του 2013 σε αυτήν εδώ την Αίθουσα υπήρξε μIα γενικευμένη αντίδραση σε σχέση με τον τρόπο που νομοθετεί η Κυβέρνηση.","ΝΙΚΟΛΑΟΣ ΤΣΟΥΚΑΛΗΣ",520
"34740"," Δεν διαφωνώ και σέβομαι τον Κανονισμό. Είμαι Βουλευτής επί δεκαεννέα χρόνια.","ΓΕΩΡΓΙΟΣ ΚΑΡΑΣΜΑΝΗΣ",196
"34741"," Αναφέρομαι, κύριε Μπούρα, και σε εσάς. 
«Σε πράξη νομοθετικού περιεχομένου τουλάχιστον δεν μπορεί να ξαναϋπάρξουν τροπολογίες και δη άσχετες, χωρίς αιτιολόγηση. Τελευταία φορά! Θεωρώ ότι η Κυβέρνηση θα το καταλάβει». Αυτή είναι η δήλωση του κ. Μεϊμαράκη, ο οποίος φαντάζομαι να το παρακολουθεί. 
Το θέμα, λοιπόν, δεν είναι το να αξιολογήσουμε στην ουσία τις τροπολογίες. Κάποιες τροπολογίες είναι σωστές.","ΝΙΚΟΛΑΟΣ ΤΣΟΥΚΑΛΗΣ",520
"34742"," Εξήγησα τους λόγους. Εάν το άφηνα, κάποια άλλα εμπόδια θα έμπαιναν.","ΓΕΩΡΓΙΟΣ ΚΑΡΑΣΜΑΝΗΣ",196
"34743"," Κύριε Υπουργέ, μην διακόπτετε. Να ζητήσετε τον λόγο, εάν θέλετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34744"," Κύριε Καρασμάνη, την περασμένη εβδομάδα υπήρχε νομοσχέδιο.","ΝΙΚΟΛΑΟΣ ΤΣΟΥΚΑΛΗΣ",520
"34745"," Κύριε Τσούκαλη, μην απαντάτε. Συνεχίστε την ομιλία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34746"," Την άλλη εβδομάδα θα υπάρχει νομοσχέδιο.  Πρόκειται για εκκρεμότητα η οποία υπάρχει εδώ και πάρα μα πάρα πολύ καιρό. Αναφέρομαι και στη διάταξη για τον ΟΜΕΔ και στις διατάξεις για την αλκοόλη, οι οποίες παρ’ όλο που είναι ενσωματωμένες στην πράξη νομοθετικού περιεχομένου θεωρούνται οιονεί τροπολογίες. Να ξέρουμε πώς νομοθετούμε. Αυτό προς αποκατάσταση της κοινοβουλευτικής τάξης και των κανόνων της ορθής νομοθέτησης. 
Κύριε Υπουργέ των Οικονομικών, αυτήν την εβδομάδα, από την Τρίτη μέχρι σήμερα, αυτές οι τρεις ημέρες έχουν χαρακτηριστεί από σύσσωμο τον οικονομικό Τύπο ως μαύρες: «μαύρη Τρίτη», «μαύρη Τετάρτη», «μαύρη Πέμπτη». 
Υπάρχει μία γενικευμένη ανησυχία. Η ανησυχία αυτή υπάρχει στους Έλληνες πολίτες ανεξαρτήτως κομματικών επιλογών και φαίνεται ότι είναι εισαγόμενη από αυτούς που ονομάζετε οίκους αξιολόγησης ή από τους τομείς εκείνους, όπου διαμορφώνεται η παγκόσμια οικονομική αντίληψη και η αντίστοιχη ψυχολογία.
Δεν είχαμε την απαίτηση να έρθετε, όπως ανέφεραν κάποιοι άλλοι συνάδελφοι, και να λαϊκίσετε ή να αναφέρεστε σε εκφράσεις και σε λόγους, που να τονώνουν με πλασματικό τρόπο την ψυχολογία των πολιτών.
Είχαμε την απαίτηση να ενημερώσετε τη Βουλή για το τι πραγματικά συμβαίνει και μέσω της Βουλής να μεταφερθεί στην ελληνική κοινωνία η πραγματική αλήθεια, το τι ακριβώς συμβαίνει στη χώρα.
Αντιθέτως, η τοποθέτησή σας μπορεί να χαρακτηριστεί επιεικώς τεχνοκρατική, διεκπεραιωτική, δίχως να δώσετε τη δυνατότητα στους Βουλευτές και τις Κοινοβουλευτικές Ομάδες να τοποθετηθούν επί της ουσίας αυτών που συμβαίνουν τις τελευταίες ώρες, τις τελευταίες μέρες, στη χώρα.
Γιατί το ερώτημα είναι σαφές και δεν μπορούμε να το ξεπεράσουμε. Φαντάζομαι ότι έχετε δει τα πρωτοσέλιδα των εφημερίδων. Δεν αναφέρομαι στον ελληνικό Τύπο. Αναφέρομαι στα πρωτοσέλιδα του «BLOOMBERG» σήμερα, του «REUTERS».
Αναφέρομαι, λοιπόν, κυρίως σε εκείνα τα πρωτοσέλιδα που λένε ότι το πρόβλημα των οίκων είναι τα αντιφατικά μηνύματα που εκπέμπει η Κυβέρνηση…","ΝΙΚΟΛΑΟΣ ΤΣΟΥΚΑΛΗΣ",520
"34747"," Και η χώρα.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34748"," Και η χώρα μέσω της Κυβέρνησης.","ΝΙΚΟΛΑΟΣ ΤΣΟΥΚΑΛΗΣ",520
"34749"," Έχουμε ξεκάθαρο λόγο. Στέλνουμε ξεκάθαρα μηνύματα, αυτοί δεν τα καταλαβαίνουν.","ΙΩΑΝΝΗΣ ΚΑΡΑΜΠΕΛΑΣ",192
"34750"," Κύριε συνάδελφε, αν διαβάσετε τις δηλώσεις και τις διαρροές παραγόντων του Υπουργείου Οικονομίων –η μία στο εξωτερικό- όσον αφορά την έξοδό μας από το μνημόνιο ή τη διατήρηση της προληπτικής πιστοληπτικής γραμμής, θα καταλάβετε την αντιφατικότητα των μηνυμάτων. 
Το ερώτημα είναι το εξής. Πού οφείλεται αυτή η εικόνα κατάρρευσης; Οφείλεται στην πολιτική αβεβαιότητα που προκαλεί ο ΣΥΡΙΖΑ, ο οποίος ζητάει εκλογές κ.λπ. ή προκαλείται από την αντιφατική στάση της Κυβέρνησης, η οποία διαμορφώνει στρατηγική ή και τακτική λόγω των πολιτικών εξελίξεων; 
Αυτά τα πράγματα είναι πάρα πολύ σοβαρά για να επαφίενται σε μια απλή προεκλογική τακτική. Θέλω να συνδέσω αυτήν την εικόνα –τη σημερινή, τη χθεσινή και την προχθεσινή- με κάτι που ανέφερα προχθές στην ομιλία μου επί του νομοσχεδίου για το πολιτικό χρήμα. 
Αυτή η εικόνα που εκπέμπει η χώρα στο οικονομικό επίπεδο συνδέεται δυστυχώς με την εικόνα απαξίωσης και απόλυτης κατάρρευσης της αξιοπιστίας του πολιτικού συστήματος, ακόμα και των τελευταίων ιχνών που έχουν απομείνει σε αυτήν τη χώρα. Αυτή η εικόνα καλλιεργείται συστηματικά από την τυφλή αντιπαράθεση των δύο μεγάλων εταίρων που αυτήν τη στιγμή κυριαρχούν στο πολιτικό σκηνικό. 
Έχω πει -και θα το επαναλάβω- ότι αυτή η διπλή κατάρρευση δεν προμηνύει καλά όχι μόνο για την ελληνική οικονομία, αλλά δεν προμηνύει καλά και για ολόκληρη τη χώρα. Πολύ φοβάμαι μάλιστα ότι ίσως να οδηγηθούμε -αν συνεχιστεί αυτή η τυφλή πολιτική- ακόμα και σε εθνικές περιπέτειες. 
Προσέξτε το επίπεδο αντιπαράθεσης. Τουλάχιστον ας μπει μια κόκκινη γραμμή σε κάποιους τομείς και κάποια στοιχεία που είναι απαραίτητα για τη στοιχειώδη συνεννόηση. Γιατί υπάρχει η γνωστή παροιμία, την οποία δεν θα πω ολόκληρη, που λέει «όποιος ουρεί στη θάλασσα το βρίσκει στο αλάτι». Θα το βρουν όλοι στο αλάτι κάποια στιγμή. 
Αναβαλλόμενος φόρος. Κύριε Υπουργέ, πριν λίγες μέρες και εγώ από αυτό το Βήμα σάς θύμισα την τοποθέτηση της ειδικής αγορήτριάς μας κ. Ξηροτύρη επί της συγκεκριμένης ρύθμισης. Δεν θα σταθώ στις επιμέρους παραμέτρους του αναβαλλόμενου φόρου. 
Ουσιαστικά τι είχαμε πει τότε; Να ανεχθούμε τη διαδικασία αυτή, προκειμένου να διαφυλάξουμε το μαξιλάρι των 11 δισεκατομμυρίων του Ταμείου Χρηματοπιστωτικής Σταθερότητας, αλλά τουλάχιστον να διασφαλίσουμε τα συμφέροντα του ελληνικού Δημοσίου. Ας καλύψουμε όλο αυτό το ποσό με ένα τρόπο, είτε με ομόλογα είτε με γραμμάτια είτε με οτιδήποτε άλλο. 
Τότε είχατε πει από αυτό εδώ το Βήμα ότι είναι η καλύτερη ρύθμιση προς το συμφέρον και των τραπεζών και του ελληνικού δημοσίου και δύο μέρες μετά οι διαρροές από τους οίκους -που ανέφερε ο κ. Κουτσούκος, αν δεν κάνω λάθος- ουσιαστικά διεμήνυαν ότι η συγκεκριμένη ρύθμιση δεν διασφαλίζει τα συμφέροντα του ελληνικού δημοσίου, γιατί υπάρχει κίνδυνος αυτό το ποσό να μετατραπεί σε δημόσιο χρέος και θα αναστείλει τη βούληση κάποιων μετόχων να συνεισφέρουν με φρέσκο χρήμα στη βελτίωση των κεφαλαίων των τραπεζών. 
Ξέρετε ποιο είναι το μήνυμα αυτής της τροπολογίας; Είναι ότι η Κυβέρνηση και ο Υπουργός δεν προάσπισαν το δημόσιο συμφέρον κι έρχονται οι ξένοι οίκοι, ουσιαστικά, να μας επαναφέρουν στην τάξη και να μας υπενθυμίσουν ποιο είναι το δημόσιο συμφέρον. 
Σήμερα οι Βουλευτές της Δημοκρατικής Αριστεράς λάβαμε μία απάντηση, κύριε Υπουργέ, σε μία κρίσιμη ερώτηση που επαναφέραμε σε σχέση με το Εθνικό Στρατηγικό Σχέδιο Ανασυγκρότησης. 
Για άλλη μια φορά ρωτήσαμε το αρμόδιο Υπουργείο ποιο είναι το σχέδιο ανάπτυξης ή ανασυγκρότησης της χώρας μετά από  την 1η Ιανουαρίου 2015 που, σύμφωνα με τις διαβεβαιώσεις σας, η Ελλάδα δεν θα έχει ανάγκη στήριξης, θα μπορεί να στηρίζεται στις δυνάμεις της και θα αρχίσουμε να αναπτύσσουμε το παραγωγικό μας δυναμικό. Μόνο που για να το αναπτύξουμε, ξέρει και ο τελευταίος τεχνοκράτης ότι θα πρέπει να υπάρχει ένα σχέδιο. 
Η απάντησή σας, σε δέκα γραμμές, είναι πανομοιότυπη με τις απαντήσεις που παίρναμε από τον κ. Στουρνάρα πριν από έναν χρόνο, ότι έχουμε αναθέσει σε κάποια ελληνικά «think tank» να μας καταθέσουν τις απόψεις τους, να εκπονήσουν αυτή τη μελέτη και να καταθέσουν τα τεύχη και ότι τα τεύχη έχουν κατατεθεί και ότι τα επεξεργαζόμαστε και σύντομα θα δοθούν στη δημοσιότητα και θα ακολουθήσει η κοινωνική διαβούλευση. Και αυτή η απάντηση δίδεται δύο μήνες ουσιαστικά πριν την έξοδο από το μνημόνιο, όπως λέτε. 
Ερώτηση πάρα πολύ απλή: Πότε θα προετοιμαστούν αυτή η κοινωνία, οι παραγωγικοί φορείς και το δυναμικό αυτής της χώρας ούτως ώστε να επανεκκινήσει η οικονομία σύμφωνα με δικό μας σχέδιο ιδιοκτησίας, όπως έλεγε παλιότερα ο κύριος Πρωθυπουργός; Και σε τελευταία ανάλυση, πώς θα εμπνεύσεις ένα όραμα, μία εμπιστοσύνη και θα αναζωογονήσεις την ψυχολογία αυτής της κοινωνίας και αυτών των πολιτών ούτως ώστε να μπορέσουν να σε ακολουθήσουν σε αυτήν την πορεία; 
Αυτά είναι τα μεγάλα ερωτήματα, κυρίες και κύριοι συνάδελφοι. 
Όταν θα έρθει η ώρα της ψηφοφορίας επί των άρθρων και των τροπολογιών θα τοποθετηθώ με τα «ναι» ή τα «όχι». 
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"34751"," Θα δώσω τον λόγο για τέσσερα λεπτά στον κ. Μητρόπουλο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34752"," Δεν χρειάζονται τέσσερα λεπτά. Ευχαριστώ για τη γενναιοδωρία σας.","ΑΛΕΞIOΣ ΜΗΤΡΟΠΟΥΛΟΣ",319
"34753"," Εντάξει, κύριε Μητρόπουλε. Έχετε τον λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34754"," Αποτίω κι εγώ, αξιότιμε κύριε Πρόεδρε, φόρο τιμής στον αγωνιστή της δημοκρατίας και ευπατρίδη πολιτικό Γιάννη Χαραλαμπόπουλο, τον οποίο ήξερα από την εποχή της χούντας, της δικτατορίας. Δίδαξε ήθος και αγώνες σε όλες τις επόμενες γενεές.
Αξιότιμε κύριε Υπουργέ, μετά τα όσα ακούσατε και από τον τελευταίο αγορητή, που φαίνεται ότι δεν γνωρίζει σε τι καταπλεονεκτικές ρήτρες έχει δεσμευτεί η χώρα μας και μετά το τελευταίο «στραπάτσο» των διαπραγματεύσεων της Ουάσιγκτον, οφείλετε να ενημερώσετε μετά από αυτά την ελληνική κοινή γνώμη και το Κοινοβούλιο σε τι ρήτρες έχει δεσμευτεί η πατρίδα μας, οι οποίες μας έχουν θέσει στην κατάσταση τού να αδυνατούμε σήμερα με νομικά κείμενα, τα οποία καταπλεονεκτικώς μας έχουν δεσμεύσει, και να μην βάζουμε θέμα διαγραφής χρέους, να μην βάζουμε θέμα αποδέσμευσης έστω από ρήτρες που μας δεσμεύουν από έναν εταίρο.
Μετά από όλα αυτά, οφείλετε να ενημερώσετε το Κοινοβούλιο. Διότι οι μονομερείς κινήσεις του ελληνικού μνημονιακού καθεστώτος να δηλώσουν ότι μόνοι μας επιλέξαμε το αγγλικό δίκαιο, μόνοι παραιτούμεθα από το ελληνικό δίκαιο και μόνοι μας μπαίνουμε στη δικαιοδοσία των δικαστηρίων του Λουξεμβούργου, μας έχουν δημιουργήσει τέτοιες και τόσες δρακόντειες ρήτρες που είναι δεμένα τα χέρια του ελληνικού Κοινοβουλίου και της ελληνικής Κυβέρνησης.
Επί του θέματος, αξιότιμε κύριε Πρόεδρε και κύριε Υπουργέ, το Φλεβάρη του 2012, η Κυβέρνηση έφερε την πράξη νομοθετικού περιεχομένου και βεβαίως, την ΠΥΣ 6/2012. Εκεί απηγόρευε τη μονομερή προσφυγή μιας πλευράς των κοινωνικών εταίρων στον ΟΜΕΔ προκειμένου να λυθεί το ζήτημα της συλλογικής σύμβασης.
Ήρθε η απόφαση 2307/2014 του Συμβουλίου της Επικρατείας, κύριε Υπουργέ, που σας υπεχρέωσε να επαναθεσπίσετε τη δυνατότητα μονομερούς προσφυγής και εσείς κωφεύσατε, όπως κωφεύσατε και με τα αναδρομικά των ενστόλων. Απορώ τι θα κάνετε στις 20 Νοεμβρίου, όταν με απόφασή του το Συμβούλιο της Επικρατείας -εννοώ το Τριμελές Συμβούλιο- θα αποτιμήσει τη στάση σας, αν έχετε εξ ολοκλήρου συμμορφωθεί με τις αποφάσεις που αναφέρονται στα αναδρομικά και στην προσαρμογή των αποφάσεων των ενστόλων.
Καταθέτω την απόφαση του Τριμελούς Συμβουλίου του Συμβουλίου της Επικρατείας, που σας λέει ότι μέχρι τις 20 Νοεμβρίου οφείλετε να συμμορφωθείτε πλήρως με την απόφασή του.
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Τώρα τι κάνατε; Απορώ πώς στελέχη και της Αριστεράς δεν το αντελήφθησαν.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Ένα-δύο λεπτά, κύριε Πρόεδρε, σας παρακαλώ.
Αντί να συμμορφωθείτε με την απόφαση του Συμβουλίου της Επικρατείας, που σας υπεχρέωσε να επαναθεσπίσετε τη δυνατότητα μονομερούς προσφυγής, ξαναθεσπίζετε τον κανόνα ότι, μόνο αν συμφωνούν και τα δύο μέρη, οφείλει να κινηθεί η διαδικασία. Διαβάζω την τροπολογία σας: Η προσφυγή στη διαιτησία μπορεί να γίνεται σε οποιοδήποτε στάδιο των διαπραγματεύσεων, με συμφωνία των μερών.
Δηλαδή, παραβιάζετε το διατακτικό της απόφασης και βάζετε και τη δυνατότητα ύστερα για μονομερή προσφυγή αφού, κύριε Πρόεδρε, κύριοι Υπουργοί, κάνετε αντί για μονομελές τριμελές το όργανο των διαιτητών. Βάζετε πάνω από το πρωτοβάθμιο τριμελές πενταμελές συμβούλιο διαιτητών. Περιορίζετε ασφυκτικά τη δυνατότητα του διαιτητή να αποφασίζει και βεβαίως, αφού έχετε πρώτο και δεύτερο βαθμό διαιτησίας, βάζετε και τριπλό βαθμό δικαστικού ελέγχου της διαιτητικής απόφασης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αναρωτήθηκα -και τελειώνω, κύριε Πρόεδρε- γιατί το κάνετε αυτό και για αυτό άργησα. Ανεζήτησα το V Παράρτημα στην αγγλική της Δανειακής Σύμβασης του Φλεβάρη του 2012, που μιλάει για εξάλειψη της μονομερούς προσφυγής στη διαιτησία. Θα το καταθέσω στην αγγλική, για να ενημερωθούν και συνάδελφοι οι οποίοι είναι και νομικοί. Δεν ξέρω πώς παρεμβαίνουν στα κείμενα και πώς μπορούν να μελετήσουν τα κείμενα.
Διαβάζω, λοιπόν: Εξάλειψη της μονομερούς προσφυγής στη διαιτησία. Αναρωτήθηκα γιατί δεν εφαρμόζετε την απόφαση του ΣτΕ για τη θέσπιση της δυνατότητας μονομερούς.
Όχι μόνο επαναθεσπίζετε, αλλά με τις συμπληρωματικές ρυθμίσεις σήμερα, κύριε Πρόεδρε, καταλύετε ό,τι απέμεινε από τη συλλογική αυτονομία. Δεν έχει μείνει ίχνος συλλογικής διαπραγμάτευσης. Και πάλι απορώ γιατί παρετηρήθη από σημαντικούς, και μάλιστα νομικούς, συναδέλφους της Αριστεράς.
Διαβάζω και τελειώνω. Σε τι έχετε δεσμευτεί; Είναι η σελίδα 712, δόθηκε στην αγγλική. Παρακαλώ στα Πρακτικά, να διανεμηθεί αρμοδίως.
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Μιλάτε για εξάλειψη της μονομερούς προσφυγής στη διαιτησία. Λέτε πάνω σε απαράδεκτο και ανοίκειο ύφος ότι «θα λάβουμε τα παρακάτω μέτρα», όχι εσείς, αλλά η κυβέρνηση Παπαδήμου.
Διαβάζω -και τελειώνω- τα εξής: Μιλάτε για εξάλειψη της μονομερούς προσφυγής στη διαιτησία. Την ίδια στιγμή θα διευκρινίσουμε ότι θεσπίζουμε τη μονομερή προσφυγή στη διαιτησία, με συνέπεια ο διαιτητής να μη μπορεί να ορίσει τίποτε από το βασικό μισθό. Διαβάζω: Ως εκ τούτου, οι διαιτητές θα μπορούν να αποφαίνονται…","ΑΛΕΞΙΟΣ ΜΗΤΡΟΠΟΥΛΟΣ",319
"34755"," Όχι. Ολοκληρώνετε, δεν διαβάζετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34756"," Τελειώνω, κύριε Πρόεδρε.
Θα αποφαίνονται, λοιπόν, μόνο για το βασικό μισθό και δεύτερον, θα πρέπει επίσης να λαμβάνονται υπ’ όψιν τα οικονομικά και χρηματοπιστωτικά ζητήματα μαζί με τα νομικά.
Κύριε Υπουργέ, ξέρω ότι θεσπίσατε αυτόν τον μηχανισμό σε υποχρέωση που είχαμε για τη ρήτρα διαρκούς εσωτερικής υποτίμησης.
Όμως, αν περάσει αυτή η τροπολογία, καταλύεται όπως είπα και τελειώνω, κύριε Πρόεδρε, ό,τι απέμεινε από τη συλλογική αυτονομία…","ΑΛΕΞΙΟΣ ΜΗΤΡΟΠΟΥΛΟΣ",319
"34757"," Πέμπτη φορά το είπατε. Μην το ξαναπείτε, παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34758"," Οι κοινωνικοί εταίροι δεν θα έχουν δικαιώματα, δεν θα μπορούν να συμφωνούν σε τίποτα…","ΑΛΕΞΙΟΣ ΜΗΤΡΟΠΟΥΛΟΣ",319
"34759"," Ευχαριστούμε πολύ τον κ. Μητρόπουλο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34760"," …και βεβαίως, αδρανοποιείται ένας σπουδαίος μηχανισμός, ο ΟΜΕΔ, ο οποίος είχε δικαιώματα και ο οποίος προσέφερε σε αυτό που και εσείς αναδείξατε, σε μία κοινωνική ειρήνη.","ΑΛΕΞΙΟΣ ΜΗΤΡΟΠΟΥΛΟΣ",319
"34761"," Ευχαριστούμε πολύ, κύριε συνάδελφε.
Κύριοι συνάδελφοι, πριν κηρύξω τη συζήτηση περαιωμένη, θα ήθελα κι εγώ να εκφράσω τα συλλυπητήριά μου για το θάνατο του Γιάννη Χαραλαμπόπουλου. Τα είπε, άλλωστε, ο Κοινοβουλευτικός μας Εκπρόσωπος και όλες οι πτέρυγες της Βουλής. 
Εγώ θέλω να κάνω μόνο μία ευχή. Η ταπεινότητά του, η σεμνότητά του, η ακεραιότητά του, το ήθος του και η αφοσίωσή του στην πατρίδα πρέπει να μας εμπνέουν όλους.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34762"," Κύριε Πρόεδρε, η Κοινοβουλευτική Ομάδα της Νέας Δημοκρατίας και εγώ προσωπικά εκφράζουμε τα συλλυπητήριά μας.","ΑΘΑΝΑΣΙΟΣ ΜΠΟΥΡΑΣ",350
"34763"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων, των τροπολογιών και του συνόλου του σχεδίου νόμου του Υπουργείου Οικονομικών: «Κύρωση της Πράξης Νομοθετικού Περιεχομένου \""Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του\"" (Α΄ 136) και άλλες διατάξεις». 
Ερωτάται το Σώμα: Γίνεται δεκτό το νομοσχέδιο επί της αρχής;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34764"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34765"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"34766"," Παρών.","ΝΙΚΟΛΑΟΣ ΤΣΟΥΚΑΛΗΣ",520
"34767"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34768"," Συνεπώς το νομοσχέδιο του Υπουργείου Οικονομικών έγινε δεκτό επί της αρχής κατά πλειοψηφία.
Εισερχόμαστε στην ψήφιση των άρθρων.
Ερωτάται το Σώμα: Γίνεται δεκτό το άρθρο πρώτο ως έχει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34769"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34770"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"34771"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34772"," Συνεπώς το άρθρο πρώτο έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο δεύτερο όπως τροποποιήθηκε από τον κύριο Υπουργό;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34773"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34774"," Παρών.","ΔΗΜΗΤΡΗΣ ΓΕΛΑΛΗΣ",85
"34775"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34776"," Συνεπώς το άρθρο δεύτερο έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο τρίτο όπως τροποποιήθηκε από τον κύριο Υπουργό;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34777"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34778"," Παρών.","ΔΗΜΗΤΡΗΣ ΓΕΛΑΛΗΣ",85
"34779"," Παρών.","ΝΙΚΟΛΑΟΣ ΤΣΟΥΚΑΛΗΣ",520
"34780"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34781"," Συνεπώς το άρθρο τρίτο έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 1901 και ειδικό αριθμό 287, όπως τροποποιήθηκε από τον κύριο Υπουργό;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34782"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"34783"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"34784"," Κατά πλειοψηφία.","ΝΙΚΟΛΑΟΣ ΤΣΟΥΚΑΛΗΣ",520
"34785"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34786"," Συνεπώς η τροπολογία με γενικό αριθμό 1901 και ειδικό αριθμό 287 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1912 και ειδικό αριθμό 290, όπως τροποποιήθηκε από τον κύριο Υπουργό;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34787"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"34788"," Κατά πλειοψηφία.","ΔΗΜΗΤΡΗΣ ΓΕΛΑΛΗΣ",85
"34789"," Κατά πλειοψηφία.","ΝΙΚΟΛΑΟΣ ΤΣΟΥΚΑΛΗΣ",520
"34790"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34791"," Συνεπώς η τροπολογία με γενικό αριθμό 1912 και ειδικό αριθμό 290 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1914 και ειδικό αριθμό 291 ως έχει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34792"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"34793"," Παρών.","ΔΗΜΗΤΡΗΣ ΓΕΛΑΛΗΣ",85
"34794"," Κατά πλειοψηφία.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"34795"," Συνεπώς η τροπολογία με γενικό αριθμό 1914 και ειδικό αριθμό 291 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34796"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34797"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση της Πράξης Νομοθετικού Περιεχομένου \""Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του\"" (Α΄ 136) και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Κύριοι συνάδελφοι, δέχεστε στο σημείο αυτό να ψηφίσουμε το νομοσχέδιο και στο σύνολο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34798"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"34799"," Ερωτάται το Σώμα: Γίνεται δεκτό το νομοσχέδιο και στο σύνολο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34800"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"34801"," Παρών.","ΝΙΚΟΛΑΟΣ ΤΣΟΥΚΑΛΗΣ",520
"34802"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση της Πράξης Νομοθετικού Περιεχομένου \""Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του\"" (Α΄ 136) και άλλες διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το νομοσχέδιο σελ. 384α)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34803"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34804"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"34805"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"34806"," Μάλιστα, μάλιστα.
Με τη συναίνεση του Σώματος και ώρα 17.45΄ λύεται η συνεδρίαση για αύριο ημέρα Παρασκευή 17 Οκτωβρίου 2014 και ώρα 10.00΄ με αντικείμενο εργασιών του Σώματος: κοινοβουλευτικός έλεγχος, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
