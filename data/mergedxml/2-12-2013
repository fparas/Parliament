"","Content","name","ParlmemberID"
"52623","Date","2-12-2013",NA
"52624"," Ευχαριστώ, κύριε Πρόεδρε. 
Όταν καταθέσαμε την ερώτηση αυτή, κύριε Υφυπουργέ, την 1-11-2013, πριν ένα μήνα δηλαδή, υπήρχαν φημολογίες για την «OLYMPIC HANDLING» ότι θα συρρικνωθεί και θα ενοποιηθεί με την «GOLDAIR», γιατί ήδη η «OLYMPIC AIR» συγχωνεύθηκε με την «AEGEAN» και υπήρχαν αυτές οι αλλαγές. 
Σήμερα, μετά από ένα μήνα που ερχόμαστε να συζητήσουμε αυτήν την ερώτηση, είναι όντως επίκαιρη, γιατί σήμερα το πρωί η επιχείρηση της «OLYMPIC HANDLING» κάλεσε τους εργαζόμενους σε εθελούσια έξοδο. Καταλαβαίνετε ότι οι χίλιοι διακόσιοι εργαζόμενοι της «OLYMPIC HANDLING» είναι ουσιαστικά προ των θυρών της ανεργίας, ανεβάζοντας τον αριθμό των ανέργων ακόμα περισσότερο αυτό το διάστημα. 
Η εταιρεία, λοιπόν, σήμερα καλεί τους εργαζόμενους σε πρόγραμμα εθελουσίας εξόδου. Αφορά όλους τους εργαζόμενους που έχουν προσληφθεί από 31-12-2009 και συνεχίζουν να απασχολούνται στην εταιρεία με συμβάσεις αορίστου χρόνου. Το πρόγραμμα έχει συγκεκριμένες ρυθμίσεις και δίνει κίνητρα για να φύγει ο κόσμος. Βέβαια, η εταιρεία θα επιλέξει τελικά ποιους θα διώξει και ποιους θα αφήσει. Η εταιρεία δεν έχει δώσει στοιχεία ούτε έχει καλέσει τους εργαζόμενους και το σωματείο του αεροδρομίου να συζητήσουν για τις αλλαγές που θα κάνει, για το τι προτίθεται να αφήσει στην «GOLDAIR» και τι προτίθεται να αφήσει στο αεροδρόμιο σαν «OLYMPIC HANDLING», εκτός και αν η ίδια καταργηθεί και απορροφηθεί εντελώς από την «GOLDAIR». Πάντως μέχρι τώρα δεν υπάρχει κανένα στοιχείο.
Η ερώτησή μας έχει αυτόν το σκοπό. Κατά τη γνώμη μας το Υπουργείο Εργασίας θα πρέπει γρήγορα να καλέσει την εταιρεία προκειμένου να σταματήσει τις απολύσεις και οι ίδιοι οι εργαζόμενοι να απορροφηθούν στο έργο που έτσι και αλλιώς δε θα μειωθεί, κύριε Υπουργέ. 
Τα δρομολόγια που είχαν η «OLYMPIC AIR» και η «AEGEAN» από κοινού θα τα έχει η «AEGEAN» με το στόλο που θα ενοποιηθεί, με τους εργαζόμενους που ενοποιούνται, γιατί αν δεν γίνει παρέμβασή σας, θα ακολουθήσουν άλλες απολύσεις της «OLYMPIC AIR» από την «AEGEAN». Γι’ αυτό χρειάζεται άμεση παρέμβαση από εσάς προκειμένου να διασφαλιστεί η θέση των εργαζομένων. 
Θα θέλαμε να ακούσουμε τι έχει κάνει το Υπουργείο Εργασίας σε σχέση με τους εργαζόμενους της εταιρείας.","ΧΡΗΣΤΟΣ ΚΑΤΣΩΤΗΣ",214
"52625"," Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52626"," Ευχαριστώ, κύριε Πρόεδρε. 
Θα ήθελα να πω πρώτα για την ερώτηση που δεν συζητείται λόγω συνεννόησης με τον κ. Παναγιωτόπουλο ότι το θέμα είχε λυθεί με την ψήφο και της Βουλής. Είχαμε συνεννοηθεί με τους εκπροσώπους των κομμάτων για μια τροπολογία η οποία έγινε αποδεκτή και επομένως δεν υπήρξε αντικείμενο συζήτησης.
Ο συνάδελφος κ. Κατσώτης έθεσε ένα θέμα που έχει βέβαια χαρακτηριστικά και άλλων περιπτώσεων. Είναι όπως ακριβώς τα είπατε: Όταν κατατέθηκε η ερώτηση, υπήρχε η αγωνία για το τι θα γίνει με τους εργαζόμενους σε ενδεχόμενες επιχειρηματικές πρωτοβουλίες που θα είχαν αποτέλεσμα τη συρρίκνωση των δραστηριοτήτων. Να πούμε ότι αυτές οι εταιρείες, στις οποίες αναφέρεστε, είναι οι εταιρείες επίγειας εξυπηρέτησης που διασυνδέονται με τις αντίστοιχες αεροπορικές. 
Τα θέματα που έχουν να κάνουν με τον ανταγωνισμό και την έγκριση σε περίπτωση συγχωνεύσεων ή οτιδήποτε άλλο δεν είναι βέβαια δικής μας αρμοδιότητας. Είναι όμως δικής μας αρμοδιότητας και πρέπει να παρακολουθήσουμε τα εργασιακά θέματα που αφορούν και το πρόγραμμα στο οποίο αναφέρεστε ότι ανακοίνωσε σήμερα η εταιρεία και τις προθέσεις της να μειώσει το προσωπικό. 
Για τα μέχρι τώρα δεδομένα να πούμε ότι είχε προβεί σε απολύσεις προσωπικού η εταιρεία. Βεβαίως, σύμφωνα με τα στοιχεία τα οποία μας κατέθεσε και ελέγξαμε, στους χίλιους διακόσιους περίπου εργαζόμενους έως χίλιους πεντακόσιους που απασχολούσε ανάλογα με την περίοδο -χειμερινή ή θερινή- οι απολύσεις είναι πολύ κάτω από τα όρια. Δεν έχουμε, δηλαδή, θέμα παραβίασης του νόμου των ομαδικών απολύσεων. Όμως, υπήρξαν τρεις περιπτώσεις όπου χρειάστηκε παρέμβαση της Επιθεώρησης Εργασίας. 
Για τις μεν δύο περιπτώσεις υπήρξε άδικη και καταχρηστική απόλυση εργαζομένων. Η υπηρεσία διατύπωσε εγγράφως την άποψη ότι πρέπει να επαναπροσληφθούν, η εταιρεία δεν προέβη στην υλοποίηση αυτής της σύστασης και έγινε η προβλεπόμενη από το νόμο παραπομπή στα δικαστήρια. Από κει και πέρα, είχαμε και άλλη μία περίπτωση που αφορούσε διαφορές αποδοχών κ.λπ., η οποία επιλύθηκε.
Όσον αφορά τώρα το θέμα το οποίο αναφέρατε σήμερα της εθελουσίας εξόδου, νομίζω ότι αυτό που πρέπει να κάνουμε είναι να δούμε τους όρους και τις προϋποθέσεις και αυτήν καθαυτήν βέβαια την εθελουσία όπως προτείνεται ή όπως αποφασίστηκε από την εταιρεία. Να δούμε, δηλαδή, εάν είναι στο πλαίσιο του νόμου ή εάν έχει διατάξεις που είναι ουσιαστικά καταχρηστικές. Εάν σε μια τέτοια περίπτωση διαπιστώσουμε τέτοιες διατάξεις, πρέπει ασφαλώς να παρέμβουμε. Το πρόγραμμα όμως δεν είναι σε γνώση μου καθόλου –από εσάς ενημερώνομαι όπως σας είπα και προηγουμένως που το αναφέρατε- και αύριο θα δώσουμε οδηγίες στην αρμόδια υπηρεσία, προκειμένου να δει το πρόγραμμα της εθελουσίας που έχει ανακοινώσει η εταιρεία.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"52627"," Κύριε Κατσώτη, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52628"," Ευχαριστώ, κύριε Πρόεδρε.
Για εμάς η εθελούσια, κύριε Υφυπουργέ, είναι απόλυση. Χίλιοι διακόσιοι εργαζόμενοι θα χάσουν τη δουλειά τους, παρά τους όρους του προγράμματος. Όποιοι και αν είναι οι όροι του προγράμματος -όπως θα το καταθέσουμε το έγγραφο βέβαια, για να το έχετε υπ’ όψιν- το αποτέλεσμα είναι το ίδιο: χίλιοι διακόσιοι εργαζόμενοι θα μείνουν στην ανεργία, με ό,τι αυτό συνεπάγεται για τους ίδιους και τις οικογένειές τους. 
Εμείς πιστεύουμε ότι η ίδια η εταιρεία πρέπει να πιεστεί από το Υπουργείο, έτσι ώστε να μην απολυθούν οι εργαζόμενοι αυτήν την περίοδο, γιατί είναι παραπάνω από βέβαιο ότι η εταιρεία για να μπορέσει να εκτελέσει αυτό το έργο θα πάρει άλλους εργαζόμενους. Θα προσλάβει άλλους με άλλους όρους δυσμενέστερους, με άλλες εργασιακές σχέσεις, αυτές που θα κοστίζουν, όπως λένε, λιγότερο στον εργοδότη και θα κερδίζει περισσότερο από τους εργαζόμενους που θα προσλάβει, είτε σαν εποχικούς είτε ορισμένου χρόνου είτε με άλλες συμβάσεις, με προγράμματα ίσως, θα μπει στο πρόγραμμα εδώ της επιταγής εργασίας ή στο ΣΕΤΕ. Μα, είναι μέλος του ΣΕΤΕ, κύριε Υφυπουργέ. Μπορεί να μπει στο πρόγραμμα αυτό η νέα εταιρεία. 
Λέω, λοιπόν, ότι πολλά τέτοια μπορούν να προκύψουν, γι’ αυτό πιστεύουμε ότι το ίδιο το Υπουργείο θα πρέπει να καλέσει την εταιρεία για να σταματήσει την απόλυση αυτών των εργαζομένων και να διασφαλιστούν οι θέσεις εργασίας των εργαζομένων στην «GOLDAIR», η οποία είναι η εταιρεία που αναλαμβάνει το έργο της επίγειας εξυπηρέτησης της νέας συνενωμένης εταιρείας «OLYMPIC AIR» και «AEGEAN».
Είναι γνωστό ότι αυτή η εταιρεία της «AEGEAN» προσδοκά φέτος ακόμα μεγαλύτερο έργο τη στιγμή που έχουμε μεγαλύτερες κρατήσεις στον τουρισμό απ’ ό,τι το 2013. Αν είχαμε δεκαεπτά εκατομμύρια τουρίστες, φέτος μιλούν για δεκαοκτώ ή για δεκαεννιά και βέβαια αντίστοιχα με μεγαλύτερη αύξηση των εσόδων για όλους αυτούς που εμπλέκονται στον τουρισμό. Και αυτοί που εμπλέκονται, βέβαια, στον τουρισμό είναι και η ίδια η αεροπορική εταιρεία, όπως βέβαια και οι εταιρείες επίγειας εξυπηρέτησης.
Θεωρούμε, λοιπόν, ότι είναι αναγκαίο σήμερα το Υπουργείο Εργασίας να παρέμβει αποφασιστικά, καθοριστικά, έτσι ώστε να σταματήσει την απόλυση, η οποία σήμερα ονομάζεται εθελούσια έξοδος. Το ποσό της αποζημίωσης, όπως εδώ αναφέρεται, δεν μπορεί να είναι κάτω των 4.000 ευρώ. Και 4.000 ευρώ για ανθρώπους που δουλεύουν πολλά χρόνια ή ακόμα και για ανθρώπους που μπορεί να δουλεύουν και δύο και τρία και τέσσερα χρόνια δεν είναι τίποτα στις σημερινές συνθήκες, είναι καθαρό όταν ο άλλος θα είναι άνεργος. Είναι γνωστό ότι οι μακροχρόνια άνεργοι έχουν αγγίξει το 67% του ενάμισι εκατομμυρίου ανέργων που είναι σήμερα γραμμένοι στον ΟΑΕΔ. 
Γι’ αυτό, λοιπόν, θεωρούμε αναγκαιότητα την παρέμβαση του Υπουργείου Εργασίας έτσι ώστε να σταματήσει τις απολύσεις στην «OLYMPIC HANDLING» και να διασφαλιστούν οι θέσεις εργασίας των εργαζομένων.
Καταθέτω στα Πρακτικά την ανακοίνωση του προγράμματος που έκανε σήμερα η εταιρεία και το οποίο λήγει στις 11 Δεκέμβρη όπου θα κάνουν αιτήσεις οι εργαζόμενοι.
(Στο σημείο αυτό ο Βουλευτής κ. Χρήστος Κατσώτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΧΡΗΣΤΟΣ ΚΑΤΣΩΤΗΣ",214
"52629"," Ευχαριστούμε τον κύριο συνάδελφο.
Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52630"," Συμφωνούμε, κύριε συνάδελφε. 
Εμείς θα δούμε και αν υπάρχουν αντίθετες με το νόμο διατάξεις στην εθελουσία και, βεβαίως, αν υπάρξει καταχρηστική αξιοποίηση του νόμου. Βασική μας θέση, όμως, είναι αυτό που είπατε, ότι όταν δεν υπάρχει μείωση της οικονομικής δραστηριότητας ή όταν στη συγκεκριμένη περίπτωση αναμένεται και αύξηση της οικονομικής δραστηριότητας δεν δικαιολογείται και δεν επιτρέπει ο νόμος καμμία μετατροπή των εργασιακών σχέσεων. Παραδείγματος χάριν, η εκ περιτροπής, που την επιτρέπει ο νόμος, προϋποθέτει χωρίς εκπτώσεις τη μείωση της οικονομικής δραστηριότητας, άλλως δεν πάμε στις άλλες προϋποθέσεις. Αν δεν υπάρχει αυτή η μείωση, δεν εξετάζουμε. 
Βεβαίως, η διαβούλευση και η συζήτηση με τους εργαζόμενους είναι βασικοί παράγοντες. Στη βασική θέση, όμως, συμφωνούμε. Δεν χρειάζονται από τη στιγμή που δεν υπάρχει μείωση της οικονομικής δραστηριότητας αλλαγές που βλάπτουν τα δικαιώματα των εργαζομένων. Αυτό είναι και η φιλοσοφία του νόμου και βεβαίως νομίζω ότι είναι και λογικό και ορθό. Άλλωστε, οι αμοιβές έχουν προσαρμοστεί με τις διάφορες παρεμβάσεις, οι οποίες έχουν γίνει, σε τέτοια επίπεδα που δεν δικαιολογούν ακόμα και αυτό που είπατε, ότι θα πάρει κάποιον άλλο που θα είναι φθηνότερος, γιατί αν συνδυάσεις και την εμπειρία, αν συνδυάσεις και τη γνώση των ανθρώπων που ήδη εργάζονται, τότε ουσιαστικά κάνει μια αλλαγή, η οποία είναι και βλαπτική για τον εργαζόμενο και βλαπτική για την ίδια την επιχείρηση.
Στην κατεύθυνση, λοιπόν, την οποία είπατε θα κινηθούμε ούτως ή άλλως αύριο σε συνεργασία με την υπηρεσία.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"52631"," Και εμείς ευχαριστούμε τον κ. Κεγκέρογλου.
Θα συζητηθεί η δεύτερη με αριθμό 315/26-11-2013 επίκαιρη ερώτηση δεύτερου κύκλου της Βουλευτού Α΄ Θεσσαλονίκης του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δέσποινας Χαραλαμπίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις καθυστερήσεις στην έγκριση αιτήσεων συνταξιοδότησης ασφαλισμένων μητέρων ανήλικων τέκνων.
Θα απαντήσει ο Υφυπουργός κ. Βασίλειος Κεγκέρογλου.
Κυρία συνάδελφε, έχετε το λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52632"," Κύριε Υπουργέ, όπως γνωρίζετε, πολύ μεγάλη καθυστέρηση που φτάνει μέχρι και τα τρία χρόνια παρουσιάζεται στην έκδοση των αποφάσεων για συνταξιοδότηση από το ΙΚΑ για τις περιπτώσεις μητέρων με ανήλικα παιδιά που υποβάλλουν αίτηση συνταξιοδότησης αλλά με τις διατάξεις της διαδοχικής ασφάλισης. 
Η ασφαλιστική νομοθεσία δίνει τη δυνατότητα σε όσες μητέρες είχαν συμπληρώσει μέχρι 31-12-2010 πεντέμισι χιλιάδες μέρες ασφάλισης, όταν το παιδί τους δεν είχε συμπληρώσει το δέκατο όγδοο έτος της ηλικίας του, ανεξάρτητα από τους φορείς στους οποίους ήταν ασφαλισμένες, να λάβουν σύνταξη κανονικά από το ΙΚΑ εφόσον το ΙΚΑ ήταν ο τελευταίος ασφαλιστικός φορέας. Δύο μόνο ήταν οι προϋποθέσεις που όριζε η ασφαλιστική νομοθεσία του ΙΚΑ: Είτε να έχουν πραγματοποιήσει χίλιες πεντακόσιες ημέρες εργασίας γενικά στην ασφάλιση του ΙΚΑ από τις οποίες οι πεντακόσιες μέρες εργασίας την τελευταία πενταετία πριν την αίτηση συνταξιοδότησης είτε να έχουν χίλιες ημέρες εργασίας γενικά στο ΙΚΑ και τριακόσιες ημέρες εργασίας πριν από την αίτηση τουλάχιστον. 
Παρά τη σχετική θετική εισήγηση του Τμήματος Διαδοχικής Ασφάλισης της Γενικής Γραμματείας Κοινωνικών Ασφαλίσεων του Υπουργείου Εργασίας (έγγραφο με ημερομηνία 26 Φεβρουαρίου 2013 και με αριθμό Φ.1500/5543/77) τα υποκαταστήματα του ΙΚΑ μέχρι σήμερα δεν εκδίδουν αποφάσεις με τη δικαιολογία ότι δεν τους έχουν δοθεί οι σχετικές οδηγίες. 
Γι’ αυτό, λοιπόν, σας ρωτάμε: 
Σε ποιες ενέργειες θα προβείτε, έτσι ώστε το ΙΚΑ-ΕΤΑΜ να προχωρήσει άμεσα στην έκδοση των αποφάσεων με δεδομένο ότι το νομικό πλαίσιο είναι σαφέστατο και κάθε επιπλέον καθυστέρηση είναι παντελώς αδικαιολόγητη;
Επίσης, ποιος τελικά ευθύνεται και με ποιον τρόπο θα αποδοθούν ευθύνες γι’ αυτήν τη μεγάλη καθυστέρηση που πλησιάζει τα τρία χρόνια και οδηγεί περισσότερες από χίλιες πεντακόσιες ασφαλισμένες που έχουν θεμελιώσει συνταξιοδοτικό δικαίωμα και έχουν κάνει αίτηση ήδη από τις αρχές του 2011 να περιμένουν ακόμα και υφίστανται αυτήν την αδικία και αυτήν την ταλαιπωρία; 
Ευχαριστώ, κύριε Πρόεδρε.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"52633"," Ευχαριστούμε την κ. Χαραλαμπίδου.
Το λόγο έχει ο κύριος Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52634"," Η ερώτηση είναι ουσιαστικά προς τις υπηρεσίες, γιατί υπάρχουν καθυστερήσεις για την έκδοση των συντάξεων. Ο νόμος είναι σαφής. Ο ν.4093/2012 ΙΑ.4 παράγραφος 5 είναι σαφέστερος. Η εγκύκλιος, που έχει σταλεί, τα αναφέρει όπως είπατε. Άρα, ουσιαστικά, έχουμε να κάνουμε με ένα λυμένο θέμα, το οποίο για διάφορους λόγους έχει καθυστερήσει αλλά όχι δυο και τρία χρόνια, διότι η εγκύκλιος είναι από το Φεβρουάριο του 2013, όπως είπατε, και ο ν.4093 είναι από τον περσινό Νοέμβριο. Δεν είναι, επομένως, τόσο μεγάλο το διάστημα. Ίσως ορισμένες από τις δικαιούχες αυτής της σύνταξης να έχουν κάνει αίτηση πριν. 
Το θέμα, όμως, όπως έχει καθαρά προσδιοριστεί, είναι ουσιαστικά των τελευταίων δέκα-έντεκα μηνών. Επομένως υπάρχει ένα θέμα που επισημαίνει η κυρία συνάδελφος, κύριε Πρόεδρε, όσον αφορά την καθυστέρηση. Έχει να κάνει με τη γενικότερη καθυστέρηση στην έκδοση αποφάσεων; Έχει να κάνει με συγκεκριμένες περιπτώσεις που έχουν έρθει σε γνώση σας; Από τη στιγμή που δεν υπάρχει κανένα έγγραφο του ΙΚΑ –ή τουλάχιστον δεν το έχω εγώ υπ’ όψιν μου και οι υπηρεσίες- που να λέει ότι αυτή η εγκύκλιος δεν ισχύει, θα ήθελα περαιτέρω πληροφόρηση. 
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"52635"," Το λόγο έχει η κ. Χαραλαμπίδου για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52636"," Κατ’ αρχάς ,κύριε Υπουργέ, θέλω να σας υπενθυμίσω ότι ανάλογη ερώτηση καταθέσαμε αρκετοί Βουλευτές της Κοινοβουλευτικής Ομάδας του ΣΥΡΙΖΑ το Μάιο του 2013, τέσσερις μήνες μετά την έκδοση αυτής της απόφασης που ανέφερα, η οποία μέρα ανέβηκε και νύχτα κατέβηκε. Αυτή η εγκύκλιος ανεβοκατέβηκε στο site του Υπουργείου Εργασίας και απάντηση γραπτή δεν έχουμε πάρει. 
Γνωρίζουμε πολύ καλά τα στοιχεία τα οποία καταθέσαμε και στη γραπτή ερώτηση και σήμερα και επίσης γνωρίζουμε πολύ καλά το νομικό πλαίσιο. Αυτό που αναφέρατε, σε ό,τι αφορά τις μητέρες με πεντέμισι χιλιάδες ημέρες, οι οποίες ήταν σε διαδοχικά ταμεία ασφάλισης, δεν είναι κάτι που ορίστηκε από το ν. 4093/2012, αλλά προϋπήρχε. 
Σήμερα –και χαίρομαι πάρα πολύ- λέτε ότι αυτό είναι ζήτημα των υπηρεσιών και ότι η κατάσταση θα λυθεί άμεσα. Παρά το γεγονός ότι αυτό που μας δηλώσατε σήμερα είναι σε θετική κατεύθυνση, υπάρχει ένα τεράστιο ζήτημα: Η δήλωσή σας δεν αθωώνει την πολιτεία για τη μεγάλη καθυστέρηση. Δεν αθωώνει την πολιτεία για τη μεγάλη καθυστέρηση παρά μόνο αν δοθεί οριστική λύση στο ζήτημα, όχι όμως με υποσχέσεις, αλλά με άμεση εντολή στο ΙΚΑ, το οποίο κρατάει σε ομηρία πάνω από χίλιες πεντακόσιες ασφαλισμένες μητέρες, που είχαν θεμελιώσει δικαίωμα και είχαν καταθέσει αίτηση συνταξιοδότησης. 
Πάνε οι ασφαλισμένες αυτές μητέρες στις υπηρεσίες του ΙΚΑ και η απάντηση που παίρνουν είναι: «Δεν έχουμε εντολή από το Υπουργείο Εργασίας». Όταν τους αναφέρουν την εγκύκλιο, οι υπηρεσίες και τα καταστήματα του ΙΚΑ τους λένε ότι αυτή η εγκύκλιος δεν έχει ισχύ, γιατί κατέβηκε από το site του Υπουργείου. 
Είχαμε μία παράλογη κατάσταση, κύριε Υπουργέ, η οποία χρόνιζε. Τώρα, ήταν γραφειοκρατικό το πρόβλημα; Κατά τη γνώμη μας δεν ήταν γραφειοκρατικό, απλά σε αυτές τις γυναίκες, εκτός από τα βάρη που κουβαλάνε από τους μνημονιακούς νόμους, από την αντεργατική πολιτική που ασκείτε, είχαν κι έναν επιπλέον ζυγό, να τους χρωστάει το ελληνικό κράτος, ενώ είχαν τη δυνατότητα εδώ και πάρα πολύ καιρό να πάρουν σύνταξη.
Θεωρούμε πολύ θετικό το γεγονός ότι δεσμεύεστε σήμερα στο ελληνικό Κοινοβούλιο ότι θα το λύσετε, αλλά θέλουμε συγκεκριμένη δέσμευση, θέλουμε σαφές χρονοδιάγραμμα, μια σαφή ημερομηνία που να λέει ότι μέχρι τότε θα εκδοθούν οι αποφάσεις για όσες μητέρες με ανήλικα παιδιά έχουν καταθέσει ήδη αιτήσεις συνταξιοδότησης. 
Θέλουμε να δεσμευθείτε ότι το ΙΚΑ θα προχωρήσει στην έκδοση των συνταξιοδοτικών αποφάσεων άμεσα. Θέλουμε, επίσης, να δεσμευθείτε ότι θα τηρηθεί η προτεραιότητα και ότι οι συνταξιοδοτικές αποφάσεις γι’ αυτές τις μητέρες, των οποίων οι αιτήσεις εκκρεμούν στα συρτάρια του ΙΚΑ και των υπηρεσιών του, θα προχωρήσουν με γρήγορο ρυθμό, έτσι ώστε οι δικαιούχες να αποζημιωθούν, επιτέλους και αναδρομικά, γιατί δεν ευθύνονται αυτές που επί τρία χρόνια οι αιτήσεις τους παραμένουν στα συρτάρια.
Ευχαριστώ.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"52637"," Κι εμείς ευχαριστούμε την κ. Χαραλαμπίδου που θίγει ένα ευαίσθητο θέμα και πιστεύω, κύριε Υπουργέ, να απαντήσετε θετικά σε αυτή την ερώτηση.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52638"," Κύριε Πρόεδρε, εγώ δεν δεσμεύομαι για συγκεκριμένες συντάξεις. Εξάλλου δεν μπορώ να το κάνω, γιατί δεν κατατέθηκαν στοιχεία για συγκεκριμένες συντάξεις. 
Εδώ, όμως, αναφέρουμε τους κανόνες που έχουν να κάνουν με μια κατηγορία. Είναι η κατηγορία των μητέρων που υπό αυτές τις προϋποθέσεις που είπε η κυρία συνάδελφος, τις προϋποθέσεις του ν.3863 και του ν.4093 – τον λέει αλλά δεν θέλει να παραδεχτεί η κυρία συνάδελφος τον 4093, γιατί δεν τον έχει ψηφίσει, εγώ όμως το βάζω και αυτό μέσα- και της εγκυκλίου του Φεβρουαρίου, οι κανόνες είναι αυτοί οι οποίοι είπαμε. 
Τώρα εάν για τους έντεκα μήνες μετά την εγκύκλιο δεν εκδίδονται κάποιες συντάξεις ασφαλισμένων και υποψήφιων συνταξιούχων και δεν έχουν έρθει σε γνώση σας, αυτό είναι ένα θέμα που έχει να κάνει με τις συγκεκριμένες. Δεν θεωρώ, δηλαδή, ότι υπάρχει ένας γενικός κανόνας. Δεν το εκλαμβάνω έτσι. 
Ως προς την ουσία, όμως, ισχύουν αυτά που λέει και ο ν. 3863 και η εγκύκλιος και όλα όσα είπαμε. Και ως προς αυτήν την κατεύθυνση έχει σταλεί οδηγία στο ΙΚΑ. 
Τώρα, εάν υπάρχει μία περίπτωση, δύο ή πέντε ή δέκα, που να υπάρχει καταχρηστικά άσκηση δικαιώματος για διάφορους λόγους, εκ των υστέρων, παραδείγματος χάριν, ασφάλιση στο ΙΚΑ, για να εκμεταλλευτούμε την εγκύκλιο, αυτό δεν το ξέρω εγώ. Ούτε μπορώ να πω στο ΙΚΑ ότι με την εκ των υστέρων ασφάλιση, που ναι μεν είναι νόμιμη αλλά είναι καταχρηστική άσκηση του δικαιώματος του νόμου που είχε ψηφιστεί πριν, πρέπει να βγει η συγκεκριμένη σύνταξη. Δεν το ξέρω αυτό, εάν έχετε τέτοια περίπτωση.
Στο γενικό, όμως, κανόνα συμφωνούμε και νομίζω ότι οι υπηρεσίες πρέπει να προχωρήσουν. Και θα ενημερώσω και τον Υπουργό και τον αρμόδιο Γενικό Γραμματέα, τον κ. Κοκόρη, ούτως ώστε να κάνει την απαραίτητη συνεννόηση με το ΙΚΑ για να προχωρήσει η εφαρμογή αυτού του νόμου.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"52639"," Εμείς ευχαριστούμε τον κύριο Υπουργό.
Θα συζητηθεί τώρα η τρίτη με αριθμό 325/26-11-2013 επίκαιρη ερώτηση δεύτερου του Βουλευτή Β΄ Αθηνών του Λαϊκού Συνδέσμου - Χρυσή Αυγή κ. Ηλία Παναγιώταρου προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με τη φορολογική ενημερότητα που ζητά ο Οργανισμός Ασφάλισης Ελεύθερων Επαγγελματιών από τους ασφαλισμένους για την ένταξή τους στη ρύθμιση χρεών.
Στην επίκαιρη ερώτηση θα απαντήσει ο Υφυπουργός Εργασίας κ. Κεγκέρογλου.
Το λόγο έχει ο συνάδελφος κ. Παναγιώταρος για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52640"," Ευχαριστώ, κύριε Πρόεδρε.
Κύριε Υπουργέ, νομίζω ότι τα έχουμε ξαναπεί για το συγκεκριμένο θέμα πριν από μερικούς μήνες. Από τις περίπου επτακόσιες εβδομήντα τέσσερις χιλιάδες ασφαλισμένους του ΟΑΕΕ περισσότεροι από τριακόσιες εβδομήντα χιλιάδες ασφαλισμένοι οφείλουν σημαντικά ποσά στο ταμείο. Και από αυτούς πήγαν λιγότεροι από τριάντα χιλιάδες να τακτοποιήσουν, να κάνουν μία ρύθμιση –αυτή που είχε βγει- η οποία δεν είχε και τους καλύτερους όρους. Τρανή απόδειξη είναι ότι όλοι όσοι χρωστούν λεφτά στο ταμείο, πήγαν να κάνουν μία ρύθμιση. Από αυτούς, δυστυχώς, είμαστε σίγουροι ότι πήγαν, έδωσαν την προκαταβολή, πήραν την πολυπόθητη ενημερότητα και από τον δεύτερο, τρίτο μήνα οι περισσότεροι θα εγκαταλείψουν αυτήν τη ρύθμιση, όπως έγινε πολλές φορές στο παρελθόν. 
Η οικονομική κατάσταση ειδικότερα την τελευταία πενταετία είναι τραγική. Το γνωρίζετε και το γνωρίζουν όλοι. Βρισκόμαστε σε απόλυτη οικονομική ύφεση. Οι ελεύθεροι επαγγελματίες, οι στυλοβάτες της οικονομίας, όπως λέτε κι εσείς –όχι εσείς προσωπικά- βρίσκονται σε δεινή οικονομική κατάσταση. Τεράστιες οι εισφορές για όσους δίνουν –όσοι δεν δίνουν τους πιστώνονται- πολύ μικρή ανταπόδοση σε ζητήματα υγείας και η σύνταξη για όσους είναι να βγουν είναι αμφίβολη για το αν θα την πάρουν, τι ποσό θα πάρουν. Έχουν βγει κάποια στοιχεία -και δυστυχώς δεν έχουν διαψευστεί- που λένε ότι στο άμεσο μέλλον η σύνταξη θα φτάσει στα 350 ευρώ με 400 ευρώ.
Το σημαντικότερο, όμως, είναι, ότι από αυτό το τεράστιο ποσό των 7,5 δισεκατομμυριών ευρώ, τα οποία οφείλουν οι ελεύθεροι επαγγελματίες στο ταμείο, μεγάλο μέρος έχει να κάνει με τον κλάδο υγείας, που ούτως ή άλλως δεν είχαν τη δυνατότητα για περίθαλψη, γιατί δεν ήταν ενήμεροι, αλλά παρ’ όλα αυτά χρεώνονται. Το ίδιο είχαμε ξαναπεί και σε παλαιότερη ερώτηση που σας είχαμε κάνει.
Ρωτάμε τώρα, έστω και την ύστατη στιγμή, ποια νέα μέτρα, κάτι καινούργιο υπάρχει περίπτωση να ληφθεί από το Υπουργείο προς διευκόλυνση των οφειλετών, ώστε να μπορέσουν να πάρουν μία μικρή ανάσα μήπως και καταφέρουν να επιβιώσουν αυτής της τραγικής οικονομικής κατάστασης στην οποία βρίσκονται όλοι.
Δεύτερον, υπάρχει περίπτωση να λυθεί η αντίφαση μεταξύ φορολογικής ενημερότητας που ζητάει το ταμείο, την ίδια στιγμή που δεν έχουν ενημερότητα, προκειμένου να κάνουν ρύθμιση στο ταμείο; 
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"52641"," Ευχαριστούμε και εμείς.
Το λόγο έχει ο κύριος Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52642"," Όπως είπατε, είχατε προβεί σε επίκαιρη ερώτηση πριν καιρό με περίπου το ίδιο θέμα. Όπως σας είχα πει τότε, μελετάμε τις προτάσεις οι οποίες έχουν κατατεθεί, προκειμένου να δούμε τι μπορεί να υλοποιηθεί απ’ αυτά για τη διευκόλυνση των επαγγελματιών που έχουν ληξιπρόθεσμες οφειλές για να ενταχθούν στη ρύθμιση.
Νομίζω ότι είναι η περίοδος που θα υλοποιηθούν κάποιες από τις προτάσεις που υιοθετήθηκαν. Είναι σε εξέλιξη η συζήτηση του νομοσχεδίου στην Επιτροπή Κοινωνικών Υποθέσεων. Αύριο και την Πέμπτη είναι οι δύο συνεδριάσεις που θα κλείσουν την επιτροπή. Ο Υπουργός θα ανακοινώσει τις βελτιώσεις οι οποίες θα γίνουν και θα ζητήσει την ψήφο της Βουλής προκειμένου να ισχύσουν. 
Όπως είχα την τιμή να απαντήσω σε συναδέλφους και τις προηγούμενες μέρες, αυτά έχουν να κάνουν πρώτον με το σοβαρό θέμα που θέτετε της φορολογικής ενημερότητας, δηλαδή για την άρση της προϋπόθεσης αυτής, την άρση των προϋποθέσεων που αναφέρονται στις κατηγορίες με οφειλές από 5.000 και πάνω μέχρι 10.000, ώστε να μπορούν χωρίς τα δικαιολογητικά που έχουν να κάνουν με περιουσιακά στοιχεία και αδυναμία και όλα τα άλλα που ζητάει σήμερα, να ενταχθούν στη ρύθμιση. 
Υπάρχει η απόφαση για μηνιαία καταβολή των εισφορών προκειμένου να υπάρχει καλύτερη διαχείριση από την πλευρά του επιχειρηματία, να μη συσσωρεύεται το δίμηνο μεγαλύτερη οφειλή και ταυτόχρονη μείωση δύο κλιμακίων με τη ρύθμιση -προβλέπεται και τώρα, αλλά θα είναι πιθανά μεγαλύτερης διάρκειας- προκειμένου να καλύπτει μέρος των δόσεων απ’ αυτήν τη μείωση των δύο κλιμακίων. Αν, παραδείγματος χάριν, έχει μικρό ποσό προς ρύθμιση, των 10.000, η δόση δεν βγαίνει πολύ μεγάλη οπότε με τα 150 ευρώ που είναι η μείωση των κλιμακίων, όταν είναι ψηλά, τότε μπορεί ευκολότερα –και με τη μηνιαία καταβολή ακόμη πιο εύκολα- να εκπληρώσει τις υποχρεώσεις. 
Βέβαια σε αυτά υπάρχει προϋπόθεση να έχει δουλειά. Αν έχουμε ένα μικρό μαγαζί που δεν μπαίνει άνθρωπος μέσα λόγω οποιασδήποτε αιτίας, εκατό ρυθμίσεις να κάνουμε, δεν υπάρχει μέλλον. Σε αυτήν την περίπτωση εγώ εκτιμώ, και πρέπει να το πούμε, ότι πρέπει να ξαναδιαβάσει το επιχειρηματικό σχέδιο είτε μικρό είτε μεγάλο, τη διαφοροποίηση, την αναδιάρθρωση, τη διαρθρωτική προσαρμογή, δηλαδή πώς πρέπει να το κάνει. Το λέμε τώρα εκ περισσού, πέρα από τη διαδικασία την ασφαλιστική, ότι χρειάζονται και τέτοιες επιχειρηματικές κινήσεις σε περιπτώσεις που υπάρχει πραγματικό και μεγάλο πρόβλημα και δεν υπάρχει ανάκαμψη. Δηλαδή η στασιμότητα δεν είναι κάτι προσωρινό.
Σε κάθε περίπτωση σε αυτά που θέτετε με την ερώτησή σας θα έχουμε πλήρη ενημέρωση και απάντηση με την κατάθεση της τροπολογίας που θα προβλέπει αυτές τις βελτιώσεις, η οποία θα γίνει ή στην επιτροπή –μπορεί και αύριο- ή στην Ολομέλεια την επόμενη εβδομάδα.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"52643"," Και εμείς ευχαριστούμε.
Το λόγο έχει ο κ. Παναγιώταρος για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52644"," Ευχαριστώ, κύριε Πρόεδρε.
Ας ελπίσουμε ότι οι όποιες αλλαγές γίνουν, θα γίνουν σε υπερβολικά σύντομο χρονικό διάστημα, διότι ο ασθενής είναι στα τελευταία του! Οι προοπτικές είναι μαύρες, ασχέτως του τι λέει ο συνάδελφός σας, ο Υπουργός Οικονομικών. Όπως πολύ σωστά είπατε –ήταν πολύ σωστό αυτό το οποίο είπατε- τι να την κάνει τη ρύθμιση, όποια και αν είναι αυτή, όταν δεν υπάρχει καθόλου δουλειά στο μαγαζί κάποιου ελεύθερου επιχειρηματία, κάποιου έμπορου, μικροβιοτέχνη;
(PE)
 
Γι’ αυτό και θα πρέπει τα συναρμόδια Υπουργεία κάποια στιγμή να ανοίξουν τα μάτια τους, να δουν την πραγματικότητα και να λάβουν επειγόντως μέτρα, όχι μόνο προς διευκόλυνση όσων οφείλουν στον ΟΑΕΕ ή σε άλλα ταμεία ή οπουδήποτε αλλού, αλλά για να δοθούν και πραγματικά κίνητρα, ώστε να υπάρχει εργασία, να υπάρχει κύκλος εργασιών, να υπάρχει έστω και τζίρος προς το παρόν, γιατί αυτήν τη στιγμή δεν υπάρχει ούτε τζίρος, έτσι ώστε να μπορούν οι οφειλέτες να πληρώνουν έστω και μικρές δόσεις ή κάτι στα ταμεία. 
Η συγκεκριμένη ρύθμιση, όπως είδατε, απέτυχε παταγωδώς. Από τους τριακόσιους εβδομήντα χιλιάδες λιγότεροι από τριάντα χιλιάδες πήγαν για ρύθμιση και από αυτούς οι περισσότεροι από τον επόμενο μήνα –πιστέψτε με- δεν θα πληρώσουν τη δεύτερη ή τρίτη δόση, ασχέτως των όποιων αρνητικών θα υπάρχουν γι’ αυτούς. 
Κάντε ό,τι μπορείτε. Δεν ξέρουμε εάν μπορείτε, αλλά ας ελπίσουμε κάτι να γίνει, διότι η ελεύθερη οικονομία στην πατρίδα μας, η μικρομεσαία τάξη, οι στυλοβάτες της οικονομίας μας, όπως λένε ο Πρωθυπουργός, οι Υπουργοί Οικονομικών και όλοι, όταν θέλουν να κάνουν κάποιες δηλώσεις ή ομιλία ή οτιδήποτε άλλο, πεθαίνουν.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"52645"," Και εμείς ευχαριστούμε.
Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52646"," Δεν θα χρειαστώ τρία λεπτά, κύριε Πρόεδρε.
Η εξέλιξη των ρυθμίσεων έχει βελτιωθεί από τον Αύγουστο που είχαμε ξανασυζητήσει. Είναι περίπου σαράντα χιλιάδες αυτοί που έχουν ενταχθεί, μετά και τη βελτίωση της ρύθμισης όπου εντάσσονται και οι οφειλές του 2013. Όμως, παραμένει μικρός ο αριθμός σε σχέση με το συνολικό αριθμό των οφειλετών. 
Γι’ αυτό πιστεύω ότι οι βελτιώσεις, οι οποίες τις επόμενες ημέρες θα έρθουν στη Βουλή, θα βοηθήσουν έστω και στο ελάχιστο και άλλους επαγγελματίες, ένα μεγάλο αριθμό, για να μπουν στη ρύθμιση. Και το λέω αυτό γιατί μεγάλο ποσοστό των ληξιπρόθεσμων οφειλών είναι μέχρι τις 10.000. Άρα, αν υπάρξει αυτή η διευκόλυνση, θα έχουμε την ένταξη πολύ μεγαλύτερου αριθμού. 
Είμαστε εν αναμονή, λοιπόν, της τροπολογίας και της συζήτησης στην Ολομέλεια, προκειμένου να δούμε τι βελτιώσεις θα φέρουμε.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"52647"," Και εμείς ευχαριστούμε.
Η τέταρτη με αριθμό 321/26-11-2013 επίκαιρη ερώτηση δεύτερου κύκλου του Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Παιδείας και Θρησκευμάτων, σχετικά με την ανάγκη κάλυψης των κενών στη δευτεροβάθμια και πρωτοβάθμια εκπαίδευση με διορισμούς μόνιμων εκπαιδευτικών, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, η Βουλευτής κ. Ρένα Δούρου ζητεί άδεια ολιγοήμερης απουσίας στο εξωτερικό από τις 2-12-2013 έως τις 3-12-2013, καθώς θα βρίσκεται σε αποστολή του Συνασπισμού Ριζοσπαστικής Αριστεράς-Ενωτικού Κοινωνικού Μετώπου στο εξωτερικό. Η Βουλή εγκρίνει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52648"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"52649"," Συνεπώς η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, η Βουλευτής Β΄ Πειραιώς κ. Μαρία Ρεπούση ζητεί επίσης άδεια ολιγοήμερης απουσίας στο εξωτερικό από τις 2-12-2013 έως τις 3-12-2013. Η Βουλή εγκρίνει;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52650"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"52651"," Συνεπώς η Βουλή ενέκρινε τη ζητηθείσα άδεια.
Έχουμε ακόμα την επίκαιρη ερώτηση της κ. Πατριανάκου. 
Κυρία Πατριανάκου, ο κ. Γεωργιάδης μάς ειδοποίησε ότι έρχεται και γι’ αυτό θα διακόψουμε για δύο-τρία λεπτά τη συνεδρίασή μας, σύμφωνα με το άρθρο 59 του Κανονισμού της Βουλής. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52652"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Θα συζητηθεί τώρα η πρώτη με αριθμό 307/26-11-2013 επίκαιρη ερώτηση δεύτερου κύκλου της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Υγείας, σχετικά με την υποστελέχωση των δομών υγείας στη Λακωνία. 
Στην επίκαιρη ερώτηση θα απαντήσει ο Υπουργός Υγείας κ. Γεωργιάδης.
Κυρία συνάδελφε, έχετε το λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52653"," Ευχαριστώ, κύριε Υπουργέ, για την υπό πίεση παρουσία σας σήμερα εδώ. Καταλαβαίνετε, όμως, ότι πρέπει να μεταφέρω τις αγωνίες των Λακώνων πολιτών μέσα στην Αίθουσα του Κοινοβουλίου.
Η Λακωνία, παρ’ όλο που δεν έχει διαφορετικά χαρακτηριστικά όσον αφορά τα προβλήματά της στο σύστημα υγείας σε σχέση με τους υπόλοιπους νομούς, η ίδια έχει χαρακτηριστικά παραμεθορίου περιοχής και μάλιστα είναι ο μοναδικός ίσως νομός της Πελοποννήσου, όπου ακόμα δεν έχει φτάσει σύγχρονος αυτοκινητόδρομος. 
Η Λακωνία δημογραφικά γερνάει. Ο πληθυσμός της μειώνεται και ταυτόχρονα, ενώ έχει μία πλούσια πολιτισμική και πολιτιστική κληρονομιά, αισθάνεται υποβαθμισμένη και παραμελημένη. 
Για να δημιουργήσουμε αντίδοτο χρειαζόμαστε ένα ισχυρό σύστημα υγείας, ένα σύστημα υγείας που θα παρέχει σεβασμό και ασφάλεια όχι μόνο στους ηλικιωμένους πολίτες της, αλλά κυρίως σε αυτούς που θέλουμε να επανέλθουν πίσω για να αρχίσει πάλι να αναπνέει ο νομός. 
Θα ήθελα πριν ξεκινήσω να σας πω ότι πραγματικά θέλω να σας ευχαριστήσω και να σας συγχαρώ. 
Πακέτα ήταν τα ερωτήματα που είχα καταθέσει στο παρελθόν, τους προηγούμενους μήνες, σε σχέση με τα προβλήματα που έχουμε στο σύστημα υγείας και ειδικότερα στα περιφερειακά ιατρεία και στα κέντρα υγείας, όπου η υποστελέχωση ήταν ορατή και αρκούσε να κάνετε δύο κινήσεις μετά από αλλεπάλληλες αιτήσεις που είχαμε κάνει. Μοριοδοτήσατε τους γιατρούς, προκειμένου να επιλέγουν τα περιφερειακά ιατρεία, και δη των απομακρυσμένων, άγονων, ορεινών και νησιωτικών περιοχών, για να μπορέσουν να γεμίσουν και τα δικά μας αγροτικά περιφερειακά ιατρεία.
Πιστεύω ότι και με το καινούργιο νομοθέτημα, την τροπολογία που περάσαμε τις προάλλες για τους επίκουρους γιατρούς που επίσης μοριοδοτείτε, θα μπορέσουμε να λύσουμε αποτελεσματικά, έστω και σε μικρό βαθμό, το θέμα της πλήρωσης των θέσεων των επικουρικών γιατρών.
Αφορμή της παρούσας επίκαιρης ερώτησης ήταν η έκκληση που απευθύνει η παθολογική κλινική του Νοσοκομείου Σπάρτης, αλλά και η χειρουργική κλινική του Νοσοκομείου Σπάρτης. Εάν τυχόν παραμείνουν υποστελεχωμένες, η μία μένει μέχρι τέλος του χρόνου με δύο μόνο γιατρούς και αδυνατεί να καλύψει και τις μισές εφημερίες του μήνα και η άλλη θα αδυνατεί να καλύψει από το 2014 τα χειρουργικά περιστατικά. 
Κατά συνέπεια πρέπει άμεσα να αντιδράσουμε ούτως ώστε το Νοσοκομείο της Σπάρτης να παρέχει στοιχειώδεις συνθήκες ασφάλειας για τους Λάκωνες πολίτες.
Επίσης, το Νοσοκομείο των Μολάων είναι ένα νοσοκομείο σε μία ιδιαίτερα ευαίσθητη περιοχή και όλοι αγωνιούμε, διότι η πιθανή υποβάθμισή του ή υποστελέχωσή του μπορεί να δημιουργήσει σοβαρότατα προβλήματα και έχει και μια σειρά από ελλείψεις, στις οποίες θα αναφερθούμε και στη δευτερολογία αν χρειαστεί. 
Μου είχατε ζητήσει στις 8 Αυγούστου να διαβεβαιώσω δημόσια τους Λάκωνες πολίτες ότι το Νοσοκομείο Μολάων δεν θα κλείσει, δεν θα υποβαθμιστεί, αλλά, αντιθέτως, μέσω της κινητικότητας και τα δύο νοσοκομεία θα ενισχυθούν. 
 (Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΦΕΒΡΩΝΙΑ ΠΑΤΡΙΑΝΑΚΟΥ",422
"52654"," Ολοκληρώστε, κυρία συνάδελφε. 
Θα συνεχίσετε στη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52655"," Ολοκληρώνω, κύριε Πρόεδρε.
Επειδή κάποιοι προσπαθούν να κάνουν κομματική γυμναστική εις βάρος των Λακώνων πολιτών, εις βάρος όλων όσοι αγωνιούν και εις βάρος και των εργαζομένων, που με υπέρβαση προσπαθειών δίνουν τον καλύτερο εαυτό τους, θα ήθελα, σας παρακαλώ, διαβεβαίωση από εσάς, κύριε Υπουργέ, ότι θα κάνετε τα πάντα, προκειμένου να παρέχουμε ασφάλεια με τις δύο νοσοκομειακές μονάδες και τα κέντρα υγείας στους Λάκωνες πολίτες.
Ευχαριστώ.","ΦΕΒΡΩΝΙΑ ΠΑΤΡΙΑΝΑΚΟΥ",422
"52656"," Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52657"," Ευχαριστώ, κύριε Πρόεδρε.
Ζητώ συγγνώμη από τους συναδέλφους για τη μικρή καθυστέρηση. Είμαστε σε μια διαδικασία διαπραγματεύσεων για το θέμα της απεργίας στον ΕΟΠΥΥ, γι’ αυτό καθυστέρησα λίγο.
Ξεκινάω από το τελευταίο. Το Νοσοκομείο των Μολάων, όπως σας είπα, δεν κλείνει. Όχι μόνο δεν κλείνει, αλλά στις εκατό προσλήψεις για τις οποίες έχει ήδη ολοκληρωθεί η διαδικασία –αυτές, δηλαδή, που είναι να τελειώσουν μέσα στο επόμενο δεκαπενθήμερο- έχουμε ήδη προκηρύξει και έχει πληρωθεί η θέση για έναν χειρουργό για το Νοσοκομείο των Μολάων, Επιμελητή Β΄.
Άρα δεν υπήρχε ποτέ στα πλάνα του Υπουργείου Υγείας η πρόθεση να κλείσουμε το Νοσοκομείο των Μολάων, όπως κάποιοι για δικούς τους λόγους -προφανώς πολιτικούς- διέδιδαν στην ευρύτερη περιοχή. Έχουμε πλήρη αντίληψη και των αποστάσεων και της ειδικής καταστάσεως της περιοχής και δεν θα κάναμε κάτι τέτοιο. 
Μπαίνω λίγο στα της Σπάρτης. Κυρία συνάδελφε, αντιλαμβάνεστε ότι ειδικά εγώ, που έχω και μια μανία με την ιστορία, δεν θα μπορούσα ποτέ να υποτιμήσω τη Σπάρτη. Δευτερευόντως, υπήρξα και στρατιώτης στη Σπάρτη για ένα μικρό διάστημα και, κατά συνέπεια, έχω δεσμούς με την πόλη. 
Το Νοσοκομείο της Σπάρτης έχει όντως πρόβλημα στην παθολογική του κλινική, γιατί σήμερα υπηρετούν τέσσερις γιατροί, αλλά δύο γιατροί πρόκειται να συνταξιοδοτηθούν στο τέλος του χρόνου, πράγμα το οποίο σημαίνει ότι μπορεί να τεθεί σε προβληματισμό η λειτουργία της παθολογικής κλινικής. Γι’ αυτόν το λόγο, στις τετρακόσιες επιπλέον προσλήψεις που εκκρεμούν να γίνουν μέχρι το τέλος του χρόνου –για μονίμους μιλάω τώρα- έχουμε προβλέψει δύο θέσεις για τη Σπάρτη, ακριβώς για να πληρώσουμε αυτές τις δύο θέσεις που πρόκειται να λείψουν. 
Παρά ταύτα, πρέπει να σας πω σ’ αυτό που είπατε προηγουμένως, ότι, όπως είδατε, ήδη το μέτρο που ψηφίσαμε για τα αγροτικά ιατρεία αρχίζει να λειτουργεί. Ήδη τα αγροτικά ιατρεία έχουν αρχίσει να γεμίζουν, όχι μόνο στη Λακωνία, αλλά γενικά στην επικράτεια. Φανταστείτε ότι αυτό συμβαίνει ένα μήνα μόνο αφότου ψηφίσαμε τη σχετική τροπολογία. Σε έξι μήνες, δηλαδή μέχρι να έρθει η θερινή περίοδος, θα έχουν γεμίσει όλα τα αγροτικά ιατρεία στην επικράτεια. Το μέτρο ήδη λειτουργεί και με πολύ μεγάλη ταχύτητα, μετά και την τροπολογία που ψηφίσαμε και στην οποία θυμίζω στους κυρίους συναδέλφους ότι περιλαμβανόταν στα άρθρα 1, 2, 3, 4, όπου οι συνάδελφοι ψήφισαν «ΝΑΙ» σε εκείνη την επεισοδιακή συνεδρίαση, το θέμα της κινητροδότησης των επικουρικών γιατρών. Το λέω απλώς για να καταλάβουν και οι πολίτες που μας ακούνε, κύριε Βούτση. Και αυτή η τροπολογία, λοιπόν, για την κινητροδότηση των επικουρικών πιστεύουμε ότι όντως θα λειτουργήσει επιπλέον. Μόλις δημοσιευθεί σε ΦΕΚ ο σχετικός νόμος, θα κάνουμε αυτομάτως προκήρυξη θέσεων επικουρικών με τα κίνητρα, οπότε σε αυτή την περίπτωση πιστεύω ότι θα λυθούν τα προβλήματα.
Ευχαριστώ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"52658"," Κυρία συνάδελφε, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52659"," Ευχαριστώ πάρα πολύ, κύριε Υπουργέ, και για τις δημόσιες δεσμεύσεις. Άλλωστε κατ’ επανάληψη έχετε δεσμευθεί, αλλά είπαμε ότι πρέπει να διαβεβαιώνουμε διαρκώς τους πολίτες, οι οποίοι ζουν μέσα σε ένα διαρκές καθεστώς αγωνίας και ανησυχίας, το οποίο μάλιστα κάποιοι υποδαυλίζουν, προκειμένου να δημιουργούν πρόσθετους φόβους στην κοινωνία.
Ξέρετε πάρα πολύ καλά ότι εμένα μου αρέσει να καταθέτω προτάσεις. Επειδή ήδη είστε στη διαδικασία πλήρωσης θέσεων, θα ήθελα να σας πω ότι η διοίκηση του Νοσοκομείου Σπάρτης έχει στείλει στην 6η ΥΠΕ ένα έγγραφο, στις 25 Νοεμβρίου, όπου ζητάει επιπροσθέτως έναν παθολόγο, έναν χειρουργό, έναν καρδιολόγο κι έναν ακτινοδιαγνώστη. Είναι άμεσης προτεραιότητας ζητήματα και θα παρακαλούσα να γίνουν αποδεκτά. Είναι μέσα στο πλαίσιο επίλυσης αυτών των άμεσων προβλημάτων. 
Επίσης, όπου έχουν ολοκληρωθεί οι διαδικασίες για προσλήψεις γιατρών, θα ήθελα -αν είναι δυνατόν- να επιταχύνουμε, προκειμένου αυτές οι θέσεις να πληρωθούν και να λειτουργήσουν στη λογική της εύρυθμης λειτουργίας των δύο νοσοκομείων. 
Θα ήθελα να σας πω -γιατί ξέρω ότι έχετε ιδιαίτερες ευαισθησίες και μου κάνει εντύπωση που δεν έχει ζητηθεί επισήμως από τη διοίκηση του νοσοκομείου- ότι έχουμε πολύ μεγάλο πρόβλημα έλλειψης παιδιάτρου. Δεν έχει ζητηθεί αυτή η θέση και εκπλήσσομαι και αιφνιδιάζομαι και εγώ μαζί σας. Το πρόβλημα είναι πολύ μεγάλο. Για να καταλάβετε, εδώ και πολλούς μήνες τα νοσοκομεία στο νομό δεν λειτουργούν ούτε τις μισές μέρες με εφημερία παιδιάτρου. Αυτό έχει ως αποτέλεσμα να αποστέλλονται τα έκτακτα παιδιατρικά περιστατικά είτε στην Τρίπολη, που συνήθως δεν τα δέχεται, είτε στην Κόρινθο, αν και συνήθως οι γονείς δεν επιλέγουν να πάνε στην Κόρινθο, αλλά στο Νοσοκομείο Παίδων της Αθήνας. Αν είναι πολύ έκτακτο το περιστατικό, αναγκάζονται να πηγαίνουν σε ιδιωτικά νοσοκομεία. Δεν είναι παρεμπίπτουσα η περίπτωση που σας λέω, αλλά σχεδόν μόνιμη. 
Άρα είναι κατεπείγον το θέμα της αντιμετώπισης της έλλειψης παιδιάτρου. 
Σχετικά με τη φαρμακευτική δαπάνη, κύριε Υπουργέ, θέλω να θέσω υπ’ όψιν σας ότι ο κωδικός της φαρμακευτικής δαπάνης μειώθηκε σε όλα τα νοσοκομεία. Εμείς έχουμε ένα πρόβλημα. Τα φάρμακα υψηλού κόστους δίνονται μόνο μέσα από το Νοσοκομείο της Σπάρτης, διότι δεν υπάρχει άλλη δυνατότητα. Εάν δημιουργηθεί –μέσα από τη δομή του ΕΟΠΥΥ- φαρμακείο ΕΟΠΥΥ στο νομό, δεν θα έχουμε κανένα πρόβλημα και δεν θα επιβαρύνεται με όλη τη φαρμακευτική δαπάνη το νοσοκομείο. Έτσι, θα διευκολυνθεί η κατάσταση και θα μείνουν κονδύλια και για τις υπόλοιπες φαρμακευτικές δαπάνες. 
Επίσης, χρειαζόμαστε ενίσχυση σε νοσηλευτικό προσωπικό. Εδώ υπάρχει ένα πρόβλημα σε σχέση με την κινητικότητα των υπαλλήλων. Αρκετοί στις δομές του Υπουργείου Παιδείας, που δίδασκαν στα ΕΠΑΛ-ΕΠΑΣ σε νοσηλευτικές ειδικότητες, είναι μέσα στη διαθεσιμότητα και άρα σε κινητικότητα. Επομένως είναι δυνατόν να πληρωθούν οι θέσεις των νοσηλευτών των νοσοκομείων μέσα από την κινητικότητα του προγράμματος του Υπουργείου Παιδείας. Για αυτό το θέμα τον τελευταίο καιρό δεν έχουμε ακούσει καθόλου νέα. 
Επίσης, θα ήθελα να μου διευκρινίσετε -επειδή ακούγονται πολλά- τι γίνεται με τους οδηγούς των ασθενοφόρων. Ακούγεται ότι υπάρχει ένα θέμα, ότι, δηλαδή, θα τεθούν στο πρόγραμμα διαθεσιμότητας-κινητικότητας. Πρώτον, θέλω να μου επιβεβαιώσετε αν όντως θα συμβεί αυτό και, δεύτερον, εάν είναι εφικτό να υπάρξει ένα ενιαίο συντονιστικό κέντρο μέσω του ΕΚΑΒ. Το ΕΚΑΒ -παίρνοντας τώρα και τον καινούργιο εξοπλισμό ασθενοφόρων- είναι προφανές ότι θα μπορέσει να κατανείμει με πολύ πιο ορθολογικό τρόπο το διατιθέμενο προσωπικό. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Επίσης, θα ήθελα να σας πω ότι υπάρχουν πάρα πολλές προτάσεις τις οποίες έχει κάνει η επιστημονική επιτροπή του νοσοκομείου.","ΦΕΒΡΩΝΙΑ ΠΑΤΡΙΑΝΑΚΟΥ",422
"52660"," Κυρία συνάδελφε, δεν μπορείτε να βάλετε σε μία ερώτηση όλα τα θέματα της Υγείας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52661"," Δεν βάζω όλα τα θέματα. Είναι ένα θέμα, κύριε Πρόεδρε. Και το θέμα αυτό αφορά στην ορθολογική διαχείριση του νοσηλευτικού, νοσοκομειακού προσωπικού καθώς και των δαπανών υγείας. 
Επειδή, λοιπόν, έχουμε έναν Υπουργό που ενδιαφέρεται, είναι γρήγορος, έχει γρήγορα αντανακλαστικά και επειδή ο χρόνος πραγματικά μας περιορίζει, θα ήθελα να πω το εξής. Κύριε Υπουργέ, θα ήθελα, σας παρακαλώ, μία ευρεία και εκτεταμένη σύσκεψη με την παρουσία σας στο Νομό Λακωνίας για να τα λύσετε όλα.","ΦΕΒΡΩΝΙΑ ΠΑΤΡΙΑΝΑΚΟΥ",422
"52662"," Ο ΣΥΡΙΖΑ φταίει.","ΑΘΑΝΑΣΙΟΣ ΠΕΤΡΑΚΟΣ",428
"52663"," Μαζί και ο κ. Πετράκος.","ΦΕΒΡΩΝΙΑ ΠΑΤΡΙΑΝΑΚΟΥ",422
"52664"," Κύριε Υπουργέ, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52665"," Ευχαριστώ πάρα πολύ. 
Ήσασταν χείμαρρος, οφείλω να ομολογήσω, κυρία συνάδελφε. Θα προσπαθήσω να απαντήσω σε όσα μπόρεσα να συγκρατήσω, γιατί ήταν αρκετά και όλα σημαντικά. Δεν αντιλέγω. 
Βεβαίως και με πολύ μεγάλη χαρά, εάν με καλέσουν οι τοπικοί Βουλευτές, να κάνουμε μία σύσκεψη στο Νοσοκομείο της Σπάρτης, δεν έχω καμμία αντίρρηση. Όταν λέω «οι τοπικοί Βουλευτές», εννοώ όλων των κομμάτων. Μη φανεί ότι το λέω μόνο για τη Νέα Δημοκρατία ή το ΠΑΣΟΚ. 
Λοιπόν, θα απαντήσω μία-μία τις ερωτήσεις. 
Σχετικά με τους οδηγούς των ασθενοφόρων. Μπαίνουν σε διαθεσιμότητα-κινητικότητα και πηγαίνουν όλοι στο ΕΚΑΒ. Θα μείνουν πάλι στην ίδια θέση που ήταν, αλλά θα πηγαίνουν και όταν τους χρειάζεται το ΕΚΑΒ. Άρα αυτό που λέτε ισχύει. Η διαθεσιμότητα-κινητικότητα του Υπουργείου Υγείας είναι δεκαπέντε ημερών, οπότε θα είναι πάρα πολύ γρήγορη. Ανήκει στο δεύτερο κύμα κινητικότητας, αυτό το οποίο θα ξεκινήσει σε λίγες μέρες. 
Τώρα, ως προς τις προσλήψεις των μονίμων, εκκρεμούν εννιακόσιες σαράντα έξι -εάν θυμάμαι καλά τον αριθμό- προσλήψεις μονίμων γιατρών ανά την επικράτεια, των οποίων η σχετική κρίση έχει ολοκληρωθεί από το 2010. Εμείς θα προσλάβουμε μέχρι το τέλος αυτού του χρόνου τους τετρακόσιους και μέσα στο πρώτο εξάμηνο του 2014 τους υπόλοιπους πεντακόσιους. Άρα το 100% αυτών των ανθρώπων θα έχει απορροφηθεί μέχρι τις 30 Ιουνίου του 2014. 
Όμως, επειδή το ΕΣΥ αντιμετωπίζει ένα υπαρκτό πρόβλημα υποστελέχωσης και έχει μπροστά του ένα μεγάλο κίνδυνο, επειδή είναι πάρα πολλοί αυτοί οι οποίοι τα επόμενα χρόνια θα βγουν σε συνταξιοδότηση, γιατί μπήκαν περίπου μαζί στις αρχές της δεκαετίας του ’80, ένα από τα βασικά μέτρα τα οποία θέλουμε να λάβουμε είναι το εξής: όσοι γιατροί κριθεί ότι δεν θα χρησιμοποιηθούν στην πρωτοβάθμια φροντίδα υγείας, οι θέσεις τους θα φύγουν από την Πρωτοβάθμια. Αναφέρομαι στη μεγάλη μεταρρύθμιση στην πρωτοβάθμια φροντίδα υγείας. Για καθεμία θέση που θα αδειάζει, λοιπόν, από την πρωτοβάθμια, θα μπορούμε να προκηρύξουμε αυτομάτως μία θέση για πρόσληψη στο Εθνικό Σύστημα Υγείας, δηλαδή στη δευτεροβάθμια. 
Άρα ο στόχος μας είναι, μέσω αυτού του μέτρου, να προσθέσουμε πολλές ακόμη προσλήψεις μέσα στο 2014 για το Εθνικό Σύστημα Υγείας, έτσι ώστε και να πληρώσουμε τα κενά, αλλά και να θεραπεύσουμε τον πιθανό κίνδυνο που μπορεί να αντιμετωπίσουμε τα επόμενα δύο με τρία χρόνια. Άρα μέσα στο 2014 θα έχουμε αρκετές προσλήψεις στο Εθνικό Σύστημα Υγείας. 
Όπως σας είπα και στην αρχή, είμαι πολύ θετικός στην ιδέα να έρθω κάτω και να δούμε τα προβλήματα ένα προς ένα. Παραδείγματος χάριν, από το οργανόγραμμα που έχω βλέπω ότι στην παιδιατρική -και σωστά το αναφέρετε- οι οργανικές θέσεις είναι τέσσερις και τώρα υπηρετούν δύο. 
Πρέπει, όμως, να σας πω κάτι για αυτό, για να μην παίρνω μια-μια τις ειδικότητες που μου είπατε. Διότι, όσον αφορά στον χειρουργό σάς είπα ότι προσλαμβάνουμε τώρα έναν που θα υπηρετεί στους Μολάους, αλλά είναι ενιαίο το νοσοκομείο και μπορεί να πηγαίνει και στο Νοσοκομείο της Σπάρτης. Θα προσλάβουμε άλλους δύο παθολόγους για την παθολογική. Πρέπει, όμως, να σας πω ότι, στην τροπολογία που ψηφίσαμε, δεν ψηφίσαμε μόνο την κινητροδότηση, για την οποία μιλήσαμε προηγουμένως, αλλά και κάτι άλλο, συμπληρωματικό. Ψηφίσαμε τη δυνατότητα των υγειονομικών περιφερειών αυτόνομα να προκηρύσσουν αυτές τις θέσεις. Εάν, δηλαδή, η διοίκηση του νοσοκομείου πει στον διοικητή -για να είμαι συγκεκριμένος- της υγειονομικής περιφέρειας, «εγώ χρειάζομαι παιδίατρο, γιατί δεν βγαίνουν οι βάρδιες και έχω στην πίστωση του νοσοκομείου χρήματα για να τον πληρώνω» -γιατί αυτή είναι η λογική των επικουρικών-, δεν χρειάζεται να περιμένει η ΥΠΕ να το συμπεριλάβουμε στις γενικές προκηρύξεις που κάνει δύο ή τρεις φορές το χρόνο κεντρικά το Υπουργείο, αλλά θα μπορεί να κάνει την προκήρυξη με ταχεία διαδικασία και με τα κίνητρα η υγειονομική περιφέρεια. 
Πιστεύουμε πως με το συνδυασμό αυτών των μέτρων θα μπορούμε να έχουμε ένα πολύ πιο ευέλικτο σύστημα. Διότι και η δική μας αγωνία είναι να λύνουμε τα προβλήματα ει δυνατόν σε πρώτο χρόνο, να μην τα κοιτάμε και γίνονται μακροχρόνια και δημιουργούν σοβαρούς κινδύνους για τη δημόσια υγεία, αλλά και να δημιουργούμε την εικόνα ενός συστήματος όχι αντάξιου αυτού του οποίου πραγματικά θέλουμε. 
Σε κάθε περίπτωση, λοιπόν, όταν οριστεί αυτή η πρόσκληση, εγώ θα είμαι παρών και στη Λακωνία. 
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"52666"," Κι εμείς ευχαριστούμε τον κύριο Υπουργό. 
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52667"," Εισερχόμεθα στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Οικονομικών: «Κύρωση της Πράξης Νομοθετικού Περιεχομένου «Επείγουσες ρυθμίσεις εφαρμογής Κώδικα Είσπραξης Δημοσίων Εσόδων» (Α΄ 176) και άλλες διατάξεις».
Ερωτάται το Σώμα: Γίνεται δεκτό το νομοσχέδιο και στο σύνολο ως διενεμήθη;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52668"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"52669"," Κατά πλειοψηφία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΝΙΚΟΛΑΟΣ ΒΟΥΤΣΗΣ",75
"52670"," Παρών.","ΓΕΩΡΓΙΟΣ ΛΑΜΠΡΟΥΛΗΣ",277
"52671"," Το νομοσχέδιο έγινε δεκτό και στο σύνολο, ως διανεμήθη, κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση της Πράξης Νομοθετικού Περιεχομένου «Επείγουσες ρυθμίσεις εφαρμογής Κώδικα Είσπραξης Δημοσίων Εσόδων» (Α΄ 176) και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ.43α)","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52672"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς ψήφιση στο σύνολο του παραπάνω νομοσχεδίου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52673"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"52674"," Το Σώμα παρέσχε τη ζητηθείσα εξουσιοδότηση. 
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση Συμφωνίας Φιλοξενούσας Χώρας μεταξύ της Ελληνικής Δημοκρατίας και της TRANS ADRIATIC PIPELINE AG».
Το νομοσχέδιο ψηφίστηκε στη Διαρκή Επιτροπή κατά πλειοψηφία και εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή, μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας. 
Κύριοι συνάδελφοι, θα ήθελα να σας ενημερώσω ότι με επιστολή των Ανεξάρτητων Ελλήνων προς το Προεδρείο ορίζεται ως ειδική αγορήτρια κατά τη διάρκεια της συζήτησης του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής η κ. Ραχήλ Μακρή και ως Κοινοβουλευτικός Εκπρόσωπος ο κ. Επαμεινώνδας (Νότης) Μαριάς. 
Επίσης, σύμφωνα με επιστολή που έλαβε το Προεδρείο από το Λαϊκό Σύνδεσμο – Χρυσή Αυγή ορίζεται ως ειδικός αγορητής ο Βουλευτής Β΄ Αθηνών κ. Ηλίας Παναγιώταρος. 
Από τη ΔΗΜΑΡ έχει σταλεί επιστολή με την οποία ορίζεται ως ειδικός αγορητής ο Βουλευτής κ. Θωμάς Ψύρρας.
Επίσης, από τους Ανεξάρτητους Δημοκρατικούς Βουλευτές ως εισηγητής ορίζεται ο Βουλευτής Μαγνησίας κ. Παρίσης Μουτσινάς.
Ακόμη, από το Κομμουνιστικό Κόμμα Ελλάδας ορίζεται ως Κοινοβουλευτικός Εκπρόσωπος για τη συζήτηση του σχεδίου νόμου ο Βουλευτής κ. Λαμπρούλης Γεώργιος. 
Όπως προανέφερα, το νομοσχέδιο εισάγεται προς συζήτηση με τη διαδικασία του άρθρου 108 του Κανονισμού της Βουλής και μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Θέλεις κανείς συνάδελφος να λάβει το λόγο;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52675"," Κύριε Πρόεδρε, θα ήθελα τον λόγο.","ΑΘΑΝΑΣΙΟΣ ΠΕΤΡΑΚΟΣ",428
"52676"," Κι εγώ, κύριε Πρόεδρε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ : Κύριε Πρόεδρε, θα ήθελα κι εγώ το λόγο.","ΡΑΧΗΛ ΜΑΚΡΗ",293
"52677"," Εσείς ξέρω ότι είχατε αντίρρηση. 
Θα δώσουμε για πέντε λεπτά το λόγο σε όσους συναδέλφους θέλουν να μιλήσουν καθώς και στους Κοινοβουλευτικούς Εκπροσώπους.
Κύριε Πετράκο, έχετε το λόγο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52678"," Με την ανοχή σας, κύριε Πρόεδρε.
Για τον ΣΥΡΙΖΑ ήταν αναμενόμενο ότι θα επιλεγεί ο TAP αντί του NABUCCO, γιατί αυτό συμφέρει τις εταιρείες. Προφανώς, αυτό είναι προτιμητέο για τη χώρα μας και έχουμε τοποθετηθεί. Σας είχαμε πει, όμως, να αξιοποιήσετε το «ΠΑΡΩΝ» που σας είχαμε δώσει, για να πετύχετε μία καλύτερη σύμβαση. Σήμερα συζητούμε τη σύμβαση και όχι αν προτιμάμε τον TAP, για τον οποίο -επαναλαμβάνω- έχουμε τοποθετηθεί.
Η παρούσα σύμβαση, κατά τη γνώμη μας, δεν εξυπηρετεί στο βαθμό που θα έπρεπε τα ελληνικά συμφέροντα, για τους εξής λόγους:
Πρώτον, δεν συμμετέχουν στον αγωγό ελληνικές δημόσιες επιχειρήσεις, ενώ, παραδείγματος χάριν, η Τουρκία συμμετέχει στον TANAP μέσω των κρατικών της εταιρειών με ποσοστό 20%. Βέβαια, η Ελλάδα ξεπουλάει τις δημόσιες επιχειρήσεις ΔΕΣΠΑ και ΔΕΣΦΑ και, μάλιστα, τον ΔΕΣΦΑ στην αζέρικη «SOCAR», όπως πίεζαν οι ΗΠΑ. Έτσι, μέσω του TAP οι Αζέροι θα φέρουν φυσικό αέριο στην Ελλάδα, αλλά θα ελέγχουν και τον ΔΕΣΦΑ. Η Κυβέρνηση ισχυρίζεται ότι έχει εξασφαλίσει την αγορά του 5% του αγωγού.
Πέραν του γεγονότος ότι το 5% είναι πενιχρό, διότι συνήθως τα κράτη λαμβάνουν δικαίωμα αγοράς για πολλαπλάσια ποσοστά, ερωτούμε: Έναντι ποιου ποσού ή ποιου ανταλλάγματος θα πάρουμε το 5%; Πώς η Κυβέρνηση έχει διασφαλίσει ότι κάποιος μέτοχος ή κάποιοι μέτοχοι θα πουλήσουν; Το ξέρουν αυτό οι μέτοχοι; Ουσία θα είχε αν ο ΔΕΣΦΑ παρέμενε 100% δημόσια επιχείρηση. 
Ζητάμε, λοιπόν, να υπάρξει συμφωνία, που να προβλέπει ότι το ελληνικό δημόσιο διατηρεί μονομερή επιλεκτική δυνατότητα να ζητήσει μέχρι 15%, παραδείγματος χάριν, μετά τη δεκαετία.
Τέλος, ζητούμε να μας κατατεθούν τα σχετικά έγγραφα σύμφωνα με τα οποία ισχυρίζεται η Κυβέρνηση ότι έχει εξασφαλιστεί η αγορά του 5%.
Δεύτερον: Οι αναφορές για απασχόληση εργατικού και επιστημονικού δυναμικού της χώρας, τις οποίες, βέβαια, δεν μηδενίζουμε σε καμμία περίπτωση, δεν είναι δεσμευτικές. Η συμφωνία εκφράζει επιθυμία και δεν υποχρεώνει προφανώς την κοινοπραξία. Οι εκτιμήσεις του ΙΟΒΕ για δημιουργία τεσσάρων χιλιάδων οκτακοσίων νέων θέσεων εργασίας και κατά την περίοδο κατασκευής οκτώ έως δέκα, είναι, κατά τη γνώμη μας, υπερβολικές.
Τρίτον, δεν προβλέπονται τέλη διέλευσης. Είναι ουσιώδες. Ο κύριος Υπουργός είπε ότι έτσι είθισται. Απαντούμε ότι δεν είθισται τίποτα. Είναι θέμα διαπραγμάτευσης και συμφωνίας. Είναι γνωστό ότι η Ρωσία πληρώνει τέλη στην Ουκρανία και σε άλλες χώρες από τις οποίες διέρχονται οι αγωγοί της. Σήμερα, το μόνο σίγουρο έσοδο είναι, όπως τονίζει το Γενικό Λογιστήριο του Κράτους, τα 15,6 εκατομμύρια ευρώ που θα προκύψουν από το φόρο εισοδήματος από το 2019 και για είκοσι πέντε έτη.
Τέταρτον, το φορολογικό καθεστώς είναι απαράδεκτο. Αν μία επόμενη κυβέρνηση αποφασίσει την αύξηση των σημερινών φορολογικών ποσοστών, αυτό δεν ισχύει για την επένδυση. 
Η συμφωνία προβλέπει, επίσης, απαλλαγή από τον ειδικό φόρο ακινήτων. Η κοινοπραξία δεν φορολογείται για εξαγωγή κερδών. Δεν προβλέπονται πουθενά έσοδα από τον τζίρο του αγωγού, έστω και μικρά. Δεν υπάρχει μηχανισμός ελέγχου. Άρα τα κέρδη θα είναι αυτά που εμφανίζει η κοινοπραξία. Σημειώνουμε πως οι εταιρείες που ελέγχουν τον TAP, ελέγχουν και το κοίτασμα Shah Deniz 2 αλλά και τον ΔΕΣΦΑ.
Πέμπτον, έναντι του επενδυτή το κράτος παραιτείται της ασυλίας του. Δημιουργείται νέο δίκαιο, το οποίο θεσμοθετεί προνόμια που θα εφαρμόζονται ειδικά στην εδαφική έκταση που καταλαμβάνει ο αγωγός και οι εγκαταστάσεις του. 
Είναι χαρακτηριστικό ότι, σε περίπτωση αλλαγής νόμου που ωφελεί τον επενδυτή, αυτός έχει υποχρέωση να πληρώσει στο δημόσιο μόνο το 50% του οφέλους του, ενώ, αν συμβεί το αντίθετο, το δημόσιο τον αποζημιώνει στο 100%, δηλαδή τα δικά μας δικά μας και τα ξένα τα μισά πάλι δικά μας. 
Η εθνικοποίηση του αγωγού καθίσταται πρακτικά αδύνατη, καθόσον το κράτος καλείται να αποζημιώσει όχι μόνο την τρέχουσα αξία της επένδυσης, αλλά και την προσδοκώμενη απόδοση του κεφαλαίου, σε βάθος χρόνου, εκείνων που επένδυσαν στον αγωγό. 
Έκτον, η Κυβέρνηση δεν πίεσε την Αλβανία για την οριοθέτηση της ΑΟΖ με μοχλό τον αγωγό. 
Επιπλέον, υπάρχουν και μια σειρά άλλα ζητήματα που η Κυβέρνηση, κατά τη γνώμη μας, δεν πέτυχε στη διαπραγμάτευση ή απουσιάζουν από τη σύμβαση. 
Πρώτον, έπρεπε να είχε προβλεφθεί η δυνατότητα σύνδεσης με το εθνικό σύστημα, που ενδεχομένως θα χρειαστεί να διαχειριστεί ροές φυσικού αερίου, είτε εθνικής παραγωγής είτε τερματικής διαχείρισης ποσοτήτων από την Κύπρο. Έστω και τώρα κάντε κάτι ως προς αυτό. 
Δεύτερον, επιμένουμε στην αλλαγή της όδευσης, συγκεκριμένα στην Καβάλα και τις Σέρρες με βάση την απόφαση του περιφερειακού συμβουλίου. Η Κυβέρνηση πρέπει να δεσμευθεί ότι θα το επιβάλει αυτό στην κοινοπραξία. 
Τρίτον, όσον αφορά τον παροπλισμό των εγκαταστάσεων, ούτε εδώ υπάρχει τίποτα. Η υποχρέωση του TAP είναι ασαφής. Έπρεπε να είχε απαιτηθεί και να είχε συμφωνηθεί ότι τον παροπλισμό των εγκαταστάσεων θα τον αναλάβει η εταιρεία, καταθέτοντας τραπεζικές εγγυήσεις ίσες με το κόστος παροπλισμού των εγκαταστάσεων.
Τέταρτον, δεν έχει προβλεφθεί, αν ο μετρητικός σταθμός δεν είναι τοποθετημένος από την ελληνική πλευρά, να δίνεται η δυνατότητα για απεριόριστη πρόσβαση σε εξουσιοδοτημένους από το ελληνικό κράτος υπαλλήλους, στους οποίους να επιτρέπεται ο φυσικός και τεχνικός έλεγχος όλων των κύριων εγκαταστάσεων και των υποσυστημάτων τους. 
Πέμπτον, επιλέγονται και εδώ διαδικασίες fast track για τα περιβαλλοντικά. 
Συμπερασματικά, πρόκειται για μία σύμβαση που δημιουργεί μία ζώνη εδάφους, η οποία, παρ’ ότι βρίσκεται εντός της ελληνικής επικράτειας, έχει ένα ιδιότυπο προνομιακό καθεστώς υπέρ της εταιρείας. 
Δυστυχώς, δεν εκμεταλλευτήκατε το «ΠΑΡΩΝ» της Αξιωματικής Αντιπολίτευσης, ώστε να αποσπάσει η χώρα μεγαλύτερα οφέλη. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κλείνω, κύριε Πρόεδρε. 
Όσον αφορά στα νέα δεδομένα που προέκυψαν μετά από ερωτήσεις μας στη Βουλή, έχουμε να παρατηρήσουμε τα εξής: 
Σε σχέση με την ποσότητα του ενός δισεκατομμυρίου κυβικών μέτρων σημειώνω ότι η Ρωσία δίνει στην Ουκρανία το αέριο με ειδικές τιμές, της πληρώνει ενοίκιο και της εγγυάται και δάνειο. Η Ελλάδα θα το πάρει με εμπορικές τιμές, όπως μας είπατε. Έπρεπε να είχατε απαιτήσει ειδικές τιμές, χαμηλές, για τις περιοχές διέλευσης. Ζητούμε να υπάρξει επιλεκτική δυνατότητα για πιο ελαστικά ποσοστά, παραδείγματος χάριν ένα δισεκατομμύριο συν 25%. Βέβαια, ζητούμε και εδώ να καταθέσετε τη σύμβαση. 
Ναι μεν είναι θετικό ότι μάθαμε πως υπάρχουν τρεις συνδέσεις -η μία από αυτές, μάλιστα, στη δυτική Μακεδονία, όμως, όπως είναι διατυπωμένη η συμφωνία, δεν είναι διασφαλισμένες οι συνδέσεις. 
Τέλος, δεν πρέπει να ξεχνούμε ότι η υπογραφή του TAP έγινε για να εξυπηρετηθούν κατά βάση τα γεωπολιτικά συμφέροντα των ΗΠΑ. Οι ποσότητες στο αζέρικο μέσω του TAP είναι πολύ μικρές και δεν μπορούν να αποτελέσουν σημαντική εναλλακτική πηγή τροφοδότησης της Ευρώπης. Απλώς οι ΗΠΑ, για να ελέγξουν το Αζερμπαϊτζάν και το Τουρκμενιστάν, παρενέβησαν ενεργά, ώστε το αζέρικο αέριο να φθάσει και να πωληθεί στην Ευρώπη. 
Συμπερασματικά: Από τη μια είναι θετικό το ότι θα περάσει ο TAP από τη χώρα μας, από την άλλη η σύμβαση σε βασικά σημεία δεν είναι συμφέρουσα για τη χώρα μας. 
Με βάση αυτά, λοιπόν, ο ΣΥΡΙΖΑ ψηφίζει «ΠΑΡΩΝ», αφού η διαδικασία είναι ενιαία και έρχεται υπό μορφή κύρωσης, με συνέπεια να μην μπορεί να διαχωριστεί η ψήφος για τη σκοπιμότητα -με την οποία είμαστε υπέρ- με την ψήφο για το περιεχόμενο της σύμβασης, το οποίο θεωρούμε ότι δεν εξυπηρετεί όσο πρέπει τα συμφέροντα της χώρας.","ΑΘΑΝΑΣΙΟΣ ΠΕΤΡΑΚΟΣ",428
"52679"," Ευχαριστούμε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52680"," Τέλος, τονίζουμε ότι ο ΣΥΡΙΖΑ αύριο που θα είναι κυβέρνηση, θα κάνει όλες εκείνες τις απαραίτητες ενέργειες, ώστε να αναθεωρήσει την παρούσα σύμβαση, για να εξυπηρετήσει τα συμφέροντα του λαού και της χώρας. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΘΑΝΑΣΙΟΣ ΠΕΤΡΑΚΟΣ",428
"52681"," Το λόγο έχει η κ. Ραχήλ Μακρή, ειδική αγορήτρια των Ανεξάρτητων Ελλήνων για πέντε λεπτά και με τη γνωστή ανοχή πλέον, για την οποία έδωσε τη γραμμή ο κ. Πετράκος.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52682"," Ευχαριστώ, κύριε Πρόεδρε. 
Η συγκυβέρνηση, με την κύρωση της παρούσας συμφωνίας, για μία ακόμα φορά επιχειρεί να διαστρεβλώσει την πραγματικότητα και να παραπληροφορήσει τόσο το Κοινοβούλιο όσο και ολόκληρο τον ελληνικό λαό. 
Πιο συγκεκριμένα, ευαγγελίζεστε ότι δεν θα πληρώσει η χώρα το κόστος κατασκευής του αγωγού. Δεν έχετε, όμως, τη στοιχειώδη λογική και οικονομική πρόνοια, για να κατανοήσετε ότι σε ένα τόσο μεγάλο έργο υποδομής οι συμμετέχοντες πρέπει να υπολογίζουν τους πολλούς και διαφορετικούς παράγοντες και όχι να εγκλωβίζονται σε λογικές άσπρου-μαύρου. 
Όπως γνωρίζετε, με βάση το ευρωπαϊκό κεκτημένο ο κάτοχος της υποδομής ενός έργου αφ’ ενός λαμβάνει τις κρίσιμες αποφάσεις, αφ’ ετέρου απολαμβάνει τα οικονομικά οφέλη. 
Δεν σας ζητάμε να αναλάβετε εξ ολοκλήρου το κόστος κατασκευής του αγωγού. Σας ζητάμε να ακολουθήσετε τη διεθνή εμπειρία και πρακτική και να πράξετε όπως η Τουρκία, η οποία συμμετέχει με 20% στην κατασκευή του αντίστοιχου αγωγού TANAP, ο οποίος διασχίζει το έδαφός της. 
Οι γείτονές μας, ακόμα και με αυτό το μικρό ποσοστό συμμετοχής, έχουν εξασφαλίσει το πλεονέκτημα της καθιέρωσης της γνώμης τους ως βαρύνουσας σημασίας σχετικά με τα ζητήματα που αφορούν τον αγωγό, όπως η χάραξη της πορείας του, η επιλογή του εργατικού δυναμικού και οι εν γένει όροι και προϋποθέσεις του έργου.
Με αυτόν τον τρόπο οι Τούρκοι αποπληρώνουν την αρχική επένδυση της χώρας τους και δημιουργούν κέρδη για τις επόμενες γενιές.
Η συγκυβέρνησή σας όχι μόνο δεν σκέφτεται τις επόμενες γενιές των Ελλήνων, αλλά έχει, ως φαίνεται, μόνη μέριμνά της το ξεπούλημα της δημόσιας περιουσίας που μας άφησαν οι προηγούμενες γενεές. 
Δεν διδαχτήκατε ακόμα και από την κυβέρνηση του δικού σας πολιτικού χώρου, που το 2007 είχε εξασφαλίσει την εκχώρηση του 50% της κυριότητας του ITGI για λογαριασμό των ΔΕΠΑ και ΔΕΣΦΑ, την οποία ξεπουλήσατε για 400 εκατομμύρια ευρώ, τη στιγμή που διέθετε ένα δισεκατομμύριο ευρώ ενεργητικό.
Ξεπουλήσατε τη ΔΕΣΦΑ, ενώ έχετε ακόμα ενεργές δεσμεύσεις πιθανής δανειακής χρηματοδότησης άνω των 290 εκατομμυρίων ευρώ. 
Τι σημαίνει αυτό; Σημαίνει ότι εάν οι Αζέροι, που έχουν τον αγωγό και έχουν αγοράσει και τη ΔΕΣΦΑ, δεν πληρώσουν τα δάνεια, θα τα επιβαρυνθεί ο ελληνικός λαός, μιας και μεριμνήσατε «μεγαλόψυχα» –όπως πάντα- τα παραπάνω δάνεια να τα εγγυηθεί το ελληνικό δημόσιο. 
Ουσιαστικά, λοιπόν, το τίμημα πώλησης θα είναι κάτι παρακάτω από ψίχουλα, σε ένα ακόμα ολέθριο για τα ελληνικά συμφέροντα success story, όπως αρέσκεστε να λέτε, βαφτίζοντας επιτυχία τις αποικιοκρατικού χαρακτήρα συμφωνίες που κλείνετε με τα μεγάλα ιδιωτικά κεφάλαια καθ’ υπόδειξιν των τροϊκανών εντολέων σας. 
Αφού δεν έχετε σκεφτεί όλα τα παραπάνω, πώς να σκεφτείτε, λοιπόν, ότι η Ελλάδα μπορεί να συναποφασίζει για τον TAP, όταν η ελβετική κοινοπραξία κατέχει το 100% της κυριότητας και εκμετάλλευσης της επένδυσης και, όπως είναι λογικό, θα αποφασίζει εν λευκώ για όλα τα σημαντικά θέματα;
Δεν είστε ικανοί να διδαχθείτε ούτε καν από το Μαυροβούνιο, το οποίο για το παρακλάδι του TAP ξοδεύει 100 εκατομμύρια ευρώ, λαμβάνοντας πίσω τα ογδόντα εκατομμύρια ευρώ από την Ευρωπαϊκή Ένωση και κερδίζοντας 30 εκατομμύρια ευρώ ετησίως από τα τέλη διέλευσης. Όταν το Μαυροβούνιο, το οποίο δεν είναι καν κράτος-μέλος της Ευρωπαϊκής Ένωσης, καταφέρνει να εξασφαλίσει τέτοιους όρους, κατανοούμε όλοι τη δυνατότητα αλλά και το επίπεδο διαπραγμάτευσης που επιδεικνύει η συγκυβέρνησή σας με τους υποτιθέμενους εταίρους σας στην Ευρωπαϊκή Ένωση.
Για τα εργασιακά μάς απαντήσατε γενικόλογα ότι θα γίνει ό,τι προβλέπεται από την ελληνική νομοθεσία. Υποθέτουμε βέβαια ότι γνωρίζετε την ελληνική εργασιακή πραγματικότητα και, εάν δεν τη γνωρίζετε, θα σας την αναλύσουμε εμείς: εκμετάλλευση εργαζομένων από εργολάβους, όπως θα ίσχυε στα ορυχεία, υπενοικιάσεις και άλλες παράτυπες μέθοδοι, που τους αναγκάζουν να δουλεύουν σε συνθήκες Μεσαίωνα με αμοιβές Κίνας. 
Δεν πιστεύουμε ότι το αμφισβητείτε αυτό, αλλά θα θέλαμε μία πειστικότερη απάντηση για το ζήτημα της διασφάλισης των δικαιωμάτων των εργαζομένων οι οποίοι θα κληθούν -εάν βέβαια ποτέ κληθούν και δεν προτιμηθούν υπάλληλοι επιλογής της ιδιοκτήτριας εταιρείας- να συμμετάσχουν στην κατασκευή του αγωγού, ειδικά των μαστιζόμενων από την ανεργία νέων που διαμένουν στις περιοχές διέλευσης του αγωγού, όπως είναι οι Νομοί Φλώρινας, Καστοριάς και Κοζάνης, αλλά και άλλοι, αφού ο αγωγός θα διέρχεται από δεκατρείς νομούς της χώρας.
Εξάλλου, στο παρελθόν έχετε δηλώσει υπέρμαχοι των ειδικών οικονομικών ζωνών. Μήπως αυτές προτίθεστε να χρησιμοποιήσετε; Μήπως προτίθεστε να τις χρησιμοποιήσετε σε συνδυασμό με παραχωρήσεις σε εργολάβους των εργασιών κατασκευής χωρίς ούτε έναν Έλληνα εργάτη;
Μην κρύβεστε πίσω από την εργασιακή νομοθεσία, την οποία εσείς οι ίδιοι έχετε αποδομήσει και ουσιαστικά καταστρέψει.
Ο αγωγός, όπως υλοποιείται, βάσει των όσων έχετε καταθέσει, κύριε Υπουργέ, στη Βουλή, όχι μόνο δεν συνεισφέρει στην ανάπτυξη την οποία εσείς υποστηρίζετε ότι θα φέρει, αλλά θα ζημιώσει και ανεπανόρθωτα παραγωγικές δομές της χώρας. 
Όπως προκύπτει από το από 14-10-2013 έγγραφο του ΓΕΩΤΕΕ Ανατολικής Μακεδονίας με θέμα: «Θέσεις του Τεχνικού Επιμελητηρίου Ελλάδας-Τμήμα Ανατολικής Μακεδονίας για τη διέλευση του αγωγού TAP από την ελληνική επικράτεια», το ίδιο το Υπουργείο Αγροτικής Ανάπτυξης με έγγραφό του κάνει λόγο για πολλές περιοχές από τις οποίες θα διέρχεται ο αγωγός, οι οποίες αποτελούν ζωτικές ζώνες γεωργικού πλούτου, όπως ο κάμπος της Χρυσούπολης και της Νέας Καρβάλης Καβάλας. 
Δεν θα έπρεπε να υπάρχει μία αποτίμηση για τη ζημία από τη νέκρωση αυτών των παραγωγικών περιοχών που συνεισφέρουν στην ελληνική γεωργία; Πώς θα αναπληρωθεί η ζημιά σε αυτές τις περιπτώσεις για την ελληνική παραγωγική γη; Προχωρήσατε σε διαβούλευση με αρμόδιους επιστημονικούς φορείς, εν τέλει, πριν προχωρήσετε στην κύρωση της συμφωνίας για τον αγωγό; Όχι, βέβαια. Σίγουρα όχι.
Εν κατακλείδι, θα θέλαμε να δικαιολογήσετε την όποια ζημία στο έσοδο από την απαλλαγή του φόρου ακίνητης περιουσίας στην κοινοπραξία του TAP, επειδή είπατε ότι είναι μικρό και ότι απαλλάσσετε τις πολυεθνικές από οποιαδήποτε υποχρέωση πληρωμής. Οφείλετε βέβαια να δικαιολογήσετε αυτή σας την απόφαση, τη στιγμή που κατάσχετε τα χρήματα από τους λογαριασμούς των Ελλήνων πολιτών και ετοιμάζεστε να κάνετε πλιάτσικο στα ακίνητά τους για πολύ μικρότερες ιδιοκτησίες και οφειλές προς το ελληνικό δημόσιο.
Στη συνεδρίαση της 9ης Απριλίου του 2013 στη συζήτηση επί της αρχής των άρθρων για την κύρωση της συμφωνίας με την Αλβανία και την Ιταλία για τον TAP σας είχαμε επισημάνει ότι ψηφίζαμε θετικά, καθώς ο αγωγός TAP αποτελούσε, μετά από τα φιάσκα των διαπραγματεύσεων σε επίπεδο ενεργειακής διπλωματίας, την τελευταία ευκαιρία που είχε η χώρα μας, ώστε να καταστεί στρατηγικός κόμβος διέλευσης φυσικού αερίου και σας τονίσαμε ότι περιμέναμε να πάτε και να διαπραγματευτείτε υπό συμφέροντες όρους για τη χώρα μας.
Ωστόσο σήμερα αποδεικνύεται η αδυναμία των πολιτικών και διαπραγματευτικών επιλογών σας. Η άγνοια είναι επικίνδυνη όταν επιδεικνύεται από κατόχους θεσμικών και υπεύθυνων θέσεων. Πιο επικίνδυνη, όμως, και σίγουρα ασυγχώρητη είναι η αδιαφορία που επιδεικνύετε για τα ζητήματα που σας υποδεικνύουμε για τη διασφάλιση του δημοσίου συμφέροντος. 
Καθήκον μας, λοιπόν, αποτελεί η ενημέρωση του ελληνικού λαού και η ακύρωση όποιας συμφωνίας –και κλείνω, κύριε Πρόεδρε- δεν υπηρετεί με τον καλύτερο δυνατό τρόπο τα συμφέροντα των συμπολιτών μας. 
Οι Ανεξάρτητοι Έλληνες ανταποκρινόμενοι σε αυτό το καθήκον δεν μπορούμε να συναινέσουμε σε αποικιοκρατικού τύπου συμφωνίες σαν τη συγκεκριμένη που εισάγεται για κύρωση. Γι’ αυτό το λόγο και καταψηφίζουμε το παρόν νομοσχέδιο.
Ευχαριστώ.
(Χειροκροτήματα από την πτέρυγα των ΑΝΕΛ)","ΡΑΧΗΛ ΜΑΚΡΗ",293
"52683"," Εμείς ευχαριστούμε.
Το λόγο έχει ο ειδικός αγορητής του Λαϊκού Συνδέσμου - Χρυσή Αυγή κ. Ηλίας Παναγιώταρος επίσης για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52684"," Ευχαριστώ, κύριε Πρόεδρε.
Πρόκειται για μία τρομακτική συμφωνία, όπως την είπατε, και διαβάζοντας κάποιος την αιτιολογική έκθεση θα νόμιζε ότι μάλλον αυτοί οι οποίοι επέβαλαν αυτή τη συμφωνία την έγραψαν και δεν έγινε αυτό από ελληνικής πλευράς.
Είναι ένας αγωγός ο οποίος θα διαπεράσει σημαντικό κομμάτι του ελληνικού εδάφους. Επιλέχθηκε ο TAP, αντί των ανταγωνιστικών αγωγών NABUCCO και SOUTH STREAM. Και γεωστρατηγικά αν το ελέγξουμε και το μελετήσουμε, θα δούμε ότι μάλλον δεν κερδίσαμε τίποτα. Θα μπορούσαμε να παραβλέψουμε τα γεωστρατηγικά οφέλη της πατρίδας μας προς όφελος των οικονομικών κερδών τα οποία θα έχουμε. 
«Αδειάσαμε» για μία φορά τη Ρωσία, ακυρώνοντας τον αγωγό Μπουρκάς-Αλεξανδρούπολη. Η Ελλάδα συμμετείχε ενεργά στο σχέδιο ακύρωσης αυτού του αγωγού και δεν ήταν η Βουλγαρία που το έκανε από μόνη της. Το έκανε και η Ελλάδα, η κυβέρνηση Παπανδρέου.
Ο αγωγός αυτός θα ήταν ένα τείχος, γιατί θα περνούσε παράλληλα με τον Έβρο, ένα ρωσικό τείχος το οποίο δεν θα μπορούσαν να το υπερκεράσουν οι Τούρκοι. Αντ’ αυτού, έχουμε έναν αγωγό ο οποίος επί της ουσίας θα διαπερνά ολόκληρη την ελληνική επικράτεια στα βόρεια σύνορά μας με οτιδήποτε μπορεί να σημαίνει αυτό. 
Ας ξεπεράσουμε, όμως, τα γεωστρατηγικά οφέλη, τα οποία έχουμε ή δεν έχουμε, και ας πάμε στα αμιγώς οικονομικά οφέλη που είναι και το ζητούμενο, αυτό δηλαδή το οποίο επιζητεί η ελληνική Κυβέρνηση ώστε να έχουμε έσοδα, να μπούνε στον κρατικό κορβανά για να μπορέσει να υπάρξει επένδυση και ανάπτυξη.
Κατ’ αρχάς, ακούσαμε ότι βασικός λόγος για τον οποίο επελέγη ο συγκεκριμένος αγωγός είναι το μικρότερο μήκος που είχε σε σχέση με άλλους και άρα μικρότερο κόστος κατασκευής για τους κατασκευαστές και όχι για εμάς. 
Είπατε ότι θα υπάρχουν έμμεσα οφέλη. Δύο χιλιάδες άμεσες θέσεις εργασίας και γύρω στις δέκα χιλιάδες έμμεσες θέσεις κατά τη διάρκεια κατασκευής του έργου, ασχέτως βέβαια αν η αιτιολογική έκθεση μιλά για άλλα νούμερα, δηλαδή για τέσσερις χιλιάδες οκτακόσιες νέες θέσεις οι οποίες θα φθάσουν τις δέκα χιλιάδες. 
Και μετά την ολοκλήρωση του έργου, οι μόνιμοι υπάλληλοι, οι οποίοι θα εξυπηρετούν το έργο αυτό, θα είναι στην καλύτερη των περιπτώσεων λιγότεροι από διακόσιοι. Αυτό εσείς νομίζετε ότι θα βοηθήσει την ανεργία της πατρίδας μας, του ενάμισι και πλέον εκατομμυρίου ανθρώπων οι οποίοι δεν έχουν εργασία, χώρια του γεγονότος ότι σε όλα τα έργα οι Έλληνες ανειδίκευτοι εργάτες καταλαμβάνουν ποσοστό της τάξεως του 20%, που σημαίνει ότι στην προκειμένη περίπτωση σε αυτό το έργο θα απασχολούνται τετρακόσιοι, άντε πεντακόσιοι Έλληνες και οι υπόλοιποι θα είναι οι συνήθεις ύποπτοι. 
Μιλήσατε για έμμεση προσέλκυση επενδύσεων. Αυτό είναι εντελώς υποθετικό, δεν είναι κάτι συγκεκριμένο. Είπατε ότι θα υπάρχει εμπλοκή εργολάβων σε τοπικό επίπεδο. Αυτό βέβαια θα συνέβαινε με οποιονδήποτε αγωγό.
Γυρίζουμε όμως πάλι στο προηγούμενο σημείο. Οι εργολάβοι ως συνήθως χρησιμοποιούν λαθρομετανάστες, ούτε καν μετανάστες, για να κάνουν τη δουλειά τους, όπως βλέπουμε στα έργα τα οποία γίνονται παντού σε ολόκληρη την ελληνική επικράτεια. 
Δεν ζητήσατε το αυτονόητο, τέλη διέλευσης. Ίσως είμαστε η μοναδική χώρα στον κόσμο όπου περνάει ένας αγωγός από το έδαφός μας και δεν θα εισπράττουμε τέλη διέλευσης. Αν είναι δυνατόν! Η Τουρκία για τον αγωγό SOUTH STREAM θα εισπράττει 100 εκατομμύρια ετησίως, το ένα τρίτο περίπου των κερδών που θα εισπράξει η Ελλάδα σε είκοσι πέντε ολόκληρα χρόνια από το φόρο προστιθέμενης αξίας και αυτό το 2019, όταν και θα κατασκευαστεί ο αγωγός.
Χιλιάδες στρέμματα παροπλισμένα. Είπατε ότι ίσως αγοράσουμε από 1% έως 5% του αγωγού, κάτι το οποίο θα έπρεπε να έχει προσυμφωνηθεί, να έχουμε ζητήσει, αν όχι τέλη διέλευσης, αντισταθμιστικά οφέλη. Δεν είναι σίγουρο ότι θα υπάρξουν ελληνικές εταιρείες στην κατασκευή των σωληνώσεων, που είναι τριακόσιες πενήντα χιλιάδες τόνοι χάλυβα. Δεν ζητήσατε να είναι Έλληνες εργαζόμενοι κατ’ αποκλειστικότητα στα έμμεσα και στα άμεσα έργα. Δεν ζητήσατε τίποτε επί της ουσίας.
Λέτε στην αιτιολογική έκθεση ότι θα υπάρχει και πρόβλεψη σημείων διασύνδεσης, δηλαδή ούτε καν σύνδεση. Θα υπάρξει πρόβλεψη «και στο μέλλον και θα δούμε ενδεχομένως και ίσως».
Φυσικά, δεν μιλήσατε καν σε τι τιμές θα προμηθεύεται η Ελλάδα αυτό το φυσικό αέριο. Θα μπορούσατε κάλλιστα να έχετε διαπραγματευτεί, να έχετε προαγοράσει, δηλαδή να έχετε κάνει προαγορά σε προνομιακές τιμές, έτσι ώστε να πιέσετε και τη «GAZPROM» να κατεβάσει τις ήδη υψηλότατες τιμές του φυσικού αερίου το οποίο προμηθεύεται η Ελλάδα, το οποίο είναι κατά μέσο όρο 30% πιο ακριβό από ολόκληρη την Ευρώπη. Το ποιοι φταίνε γι’ αυτό είναι ένα άλλο θέμα. Κάποια στιγμή θα αναλάβουν ενδεχομένως και οι εισαγγελείς γι’ αυτό το ζήτημα.
Επίσης, για να γυρίσουμε στο γεωστρατηγικό κομμάτι, ο αγωγός TAP θα εφοδιάζεται από τον αγωγό TANAP, που θα περνά μέσα από την Τουρκία, οπότε οι Τούρκοι, κατά το δοκούν, σε περιόδους κρίσεως -γιατί υπάρχουν και αυτές οι περίοδοι- θα μπορούν να κλείνουν τη στρόφιγγα, με οποιοδήποτε παρελκόμενο πρόβλημα υπάρχει για την Ελλάδα και για άλλες χώρες οι οποίες θα έχουν να κάνουν με τον αγωγό TAP.
Τα ζητήματα είναι πάρα πολλά. Δυστυχώς, για μία ακόμα φορά βλέπουμε μια συμφωνία με όρους Μπανανίας επί της ουσίας, διότι περί αυτού πρόκειται. Δεν εξασφαλίζουμε ούτε θέσεις εργασίας σε Έλληνες συμπολίτες μας, δεν εξασφαλίζουμε τέλη διέλευσης, δεν εξασφαλίσαμε ότι από αυτό το φυσικό αέριο θα ωφεληθεί και η πατρίδα μας. Έχετε κάνει προβλέψεις για το μέλλον «όταν και αν και θα». Δεν έχετε κάνει προβλέψεις για απολύτως τίποτα, δεν κάνετε κάτι για το οποίο θα έπρεπε να είμαστε περήφανοι.
Δεν είμαστε αντίθετοι στο να υπάρξει ένας αγωγός που να περνά από την Ελλάδα ή να φέρνει φυσικό αέριο στην Ελλάδα -κάθε άλλο!- αλλά ούτε γεωστρατηγικά το ελέγξατε από τη σωστή πλευρά ούτε από οικονομικής απόψεως. Δυστυχώς, είτε έχει να κάνει με αγωγούς είτε έχει να κάνει με το ζήτημα της φέτας είτε έχει να κάνει με οτιδήποτε το οποίο θα μπορούσε να αποφέρει λεφτά στην ελληνική οικονομία, στους Έλληνες πολίτες και στην Ελλάδα γενικότερα, λειτουργείτε με ακριβώς διαφορετικά και αντίθετα κριτήρια.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"52685"," Και εμείς ευχαριστούμε τον κύριο συνάδελφο.
Το λόγο έχει ο ειδικός αγορητής της Δημοκρατικής Αριστεράς κ. Θωμάς Ψύρρας για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52686"," Ευχαριστώ, κύριε Πρόεδρε.
Κύριε Υπουργέ, ο αγωγός TAP είναι μια επένδυση που ενέχει πολλά -δυνητικά, όμως, ως επί το πλείστον- μακροχρόνια οφέλη. Μπορεί να συμβάλει στην ενεργειακή αναβάθμιση της χώρας. Και βέβαια μπορεί. Η χώρα αποκτά το πλεονέκτημα να ενταχθεί στο πλέγμα των δικτύων που μεταφέρουν αέριο από την Κασπία προς τη Δυτική Ευρώπη. Ουσιαστικά, αυτό μετατρέπει τη χώρα μας σε έναν ενεργειακό κόμβο.
Όμως, για να γίνει πραγματικότητα αυτό, χρειάζεται να υπάρξουν περαιτέρω δυναμικές κινήσεις σε επίπεδο ενεργειακής διπλωματίας. Πρέπει να είναι σαφές. Προς το παρόν, συζητάμε για έναν αγωγό τυφλό και τα περί ενεργειακού κόμβου είναι μακρινά. Εάν δεν υλοποιηθεί η δυνατότητα διασυνδετήριων αγωγών για τη διανομή αερίου στα Βαλκάνια, η χώρα μας θα παραμείνει αποκλειστικά χώρα διέλευσης, δηλαδή το έργο θα παραμείνει ένα έργο μεταφοράς και τίποτε περισσότερο. Γι’ αυτό σήμερα είναι ακριβέστερο να μιλάμε μόνο για δυνητικά οφέλη που μπορούν να προκύψουν από τον αγωγό TAP.
Φυσικά, κανείς δεν μπορεί να αμφισβητήσει το γεγονός ότι, ακόμα και ως χώρα διέλευσης, αρχίζουμε να αποκτούμε έναν ιδιαίτερο γεωπολιτικό λόγο. Θα αποφέρει οικονομικά η συμφωνία αυτή; Άμεσα οφέλη θα έχουμε μόνο εφόσον υπάρξει εμπλοκή εργατοτεχνικού δυναμικού τοπικής προέλευσης και ανάληψη προμηθειών υλικών από ελληνικές εταιρείες.
Όσον αφορά δε το φορολογικό καθεστώς, όπως αυτό περιγράφεται στο άρθρο 12, τα πράγματα δεν είναι διόλου ρόδινα. Ο επενδυτής ουσιαστικά απαλλάσσεται από σημαντικές φορολογικές επιβαρύνσεις, οδηγώντας σε μία μεταχείριση που σίγουρα δεν είναι όπως λέγεται μέσα «λιγότερο ευνοϊκή», αλλά είναι μάλλον περισσότερο ευνοϊκή απ’ αυτήν που ισχύει για τους Έλληνες πολίτες.
Αναλύοντας περαιτέρω τη σύμβαση, πρέπει να σημειώσουμε τα εξής. Είναι ένα εξαιρετικά πολύπλοκο έργο, καθώς πεντακόσια σαράντα τρία χιλιόμετρα του ελληνικού τμήματος του αγωγού, θα διέλθουν από περίπου τριάντα χιλιάδες ιδιοκτήτες, κατά μέσο όρο, και χρήστες δεκαοκτώ χιλιάδων αγροτεμαχίων. Θα διέρχεται μέσα από περιοχές του ευρωπαϊκού δικτύου «Natura» και μέσα από χώρους αρχαιολογικής και πολιτιστικής σημασίας. Αν θέλουμε, λοιπόν, να συζητάμε για ένα έργο εθνικής σημασίας, θα πρέπει και οι τοπικές κοινωνίες να αντιμετωπιστούν με τη δέουσα ευαισθησία και σοβαρότητα. Ήδη, η διέλευση του ΤΑΡ προξενεί φόβους σε πάρα πολλούς αγρότες, από τις περιοχές των οποίων θα διέλθει ο αγωγός, καθώς το 80% της συνολικής ζώνης εργασίας αφορά αγροτική γη.
Γνωρίζετε την έκθεση του ΓΕΩΤΕΕ της ανατολικής Μακεδονίας και Θράκης, όπου υπάρχει ένας πάρα πολύ σημαντικός προβληματισμός για τη διέλευση του αγωγού από καλλιεργούμενες εκτάσεις υψηλής παραγωγικότητας, οι οποίες θα έχουν δυσμενείς συνέπειες στην πρωτογενή παραγωγή. Επίσης, γι’ αυτούς τους αγρότες εγείρονται σημαντικά ζητήματα αποζημίωσης, καθώς η ζημιά στις καλλιέργειες τελικά δεν αντισταθμίζεται αποκλειστικά με την αποζημίωση επί της αντικειμενικής αξίας.
Κύριε Υπουργέ, πρέπει να γίνει ιδιαίτερη μνεία στη σχεδιαζόμενη όδευση του αγωγού από τα Τενάγη των Φιλίππων. Στις 18 Οκτωβρίου ολοκληρώθηκε η δημόσια διαβούλευση με τις τοπικές κοινότητες επί της μελέτης περιβαλλοντικών και κοινωνικών επιπτώσεων από την κατασκευή του αγωγού, η οποία περιλαμβάνει και την προτεινόμενη όδευση του αγωγού. Η διέλευση, όμως, από τα Τενάγη των Φιλίππων δημιουργεί πάρα πολλά ερωτήματα, όσον αφορά τη βέλτιστη χάραξη της διαδρομής.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Εκεί, στα Τενάγη των Φιλίππων, η ειδική μορφολογία και η σύσταση του εδάφους, δηλαδή το τυρφώδες έδαφος, κατατάσσει την περιοχή στις γεωργικές γαίες υψηλής παραγωγικότητας. Μάλιστα, υπάρχει ειδική νομολογία του Συμβουλίου της Επικρατείας, σύμφωνα με την οποία είναι συνταγματικά επιβεβλημένη η προστασία τους. Επίσης, το 80% της συνολικής ζώνης εργασίας θα διέρχεται από καλλιεργήσιμη γη στα Τενάγη και αλλού και αναμένεται να οδηγήσει σε συρρίκνωση των καλλιεργούμενων εκτάσεων και περαιτέρω κατακερματισμό, πράγμα που είναι ιδιαίτερα ζημιογόνο για τους αγρότες.
Παράλληλα, να λάβουμε υπ' όψιν ότι η συγκεκριμένη όδευση από τα Τενάγη των Φιλίππων δημιουργεί πρόσθετα προβλήματα και κυρίως συνίζηση που σημαίνει ότι σε πέντε-δέκα χρόνια ο αγωγός θα αναδυθεί στην επιφάνεια με τον κίνδυνο πυρκαγιάς που υπάρχει σε τέτοιες περιπτώσεις.
Αυτά τα θέματα επισημάνθηκαν στη διαδικασία διαβούλευσης από την τοπική κοινωνία, τους επιστημονικούς φορείς, τους αγροτικούς και περιβαλλοντικούς συλλόγους και πρέπει οπωσδήποτε να υπάρξει λύση, προκειμένου να υιοθετηθεί η αλλαγή της όδευσης στην περιοχή των Τεναγών των Φιλίππων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επειδή δεν έχω το χρόνο, θα ήθελα, κύριε Υπουργέ, να μου δώσετε μία εξήγηση για ένα στοιχείο. Γιατί δεν υπάρχει καμμία αναφορά στην προνομιακή τιμολόγηση στις περιοχές διέλευσης; Επίσης, δεν υπάρχει μέσα στη σύμβαση καμμία δέσμευση για την απασχόληση εγχώριου γεωτεχνικού και επιστημονικού προσωπικού. Επίσης, δεν είναι σαφές πώς θα αξιοποιηθούν οι δικοί μας εργολάβοι και οι εθνικοί προμηθευτές για τα υλικά της κατασκευής.
Παρ’ όλα αυτά, παρ’ όλες τις επιφυλάξεις μας, η ΔΗΜΑΡ θα υπερψηφίσει τη σύμβαση, γιατί δεν μπορούμε και λόγω της κύρωσης να κάνουμε και διαχωρισμό ειδικά για την όδευση από τα Τενάγη των Φιλίππων. Πάντως, πρέπει να ενεργήσουμε με τέτοιο τρόπο, ώστε αυτή τη γεωπολιτικής σημασίας διέλευση του αγωγού από τη χώρα μας να την εκμεταλλευτούμε τα μέγιστα στο μέλλον.
Ευχαριστώ.","ΘΩΜΑΣ ΨΥΡΡΑΣ",557
"52687"," Το λόγο έχει ο ειδικός αγορητής του Κομμουνιστικού Κόμματος Ελλάδας κ. Γεώργιος Λαμπρούλης για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52688"," Ευχαριστώ, κύριε Πρόεδρε.
Αναμφίβολα υπάρχουν κάποιοι που σίγουρα αισθάνονται ικανοποιημένοι από τη συγκεκριμένη συμφωνία. Πρόκειται για την άρχουσα τάξη της χώρας μας, που διασφάλισε τη συμμετοχή της Ελλάδος ως κρίκου στο ευρωατλαντικό σχέδιο μεταφοράς φυσικού αερίου, του περίφημου νότιου ενεργειακού διαδρόμου, με στόχο τη μείωση της ενεργειακής εξάρτησης της Ευρωπαϊκής Ένωσης από τη Ρωσία. 
Βέβαια, η συμφωνία έρχεται να συμβάλει γενικότερα στην υλοποίηση της αστικής στρατηγικής αναβάθμισης της Ελλάδος σε κόμβο μεταφοράς ενέργειας και εμπορευμάτων στο πλαίσιο της Ευρωπαϊκής Ένωσης και του ΝΑΤΟ, όπως για παράδειγμα η συγκρότηση παρόμοιων σχεδίων για προμήθεια φυσικού αερίου μέσω του άξονα Ισραήλ-Κύπρου-Ελλάδος. Συνεπώς, ωφελημένοι θα είναι οι συγκεκριμένοι μονοπωλιακοί όμιλοι που μπορούν να συμμετέχουν στη κατασκευή σχετικών υποδομών και προμήθειας εξοπλισμού.
Ποια είναι, όμως, τα οφέλη που προκύπτουν με γνώμονα την ικανοποίηση των λαϊκών αναγκών; Αυτό αποτελεί κριτήριο βάσει του οποίου το Κομμουνιστικό Κόμμα Ελλάδος αξιολογεί κάθε διακρατική συνεργασία, εν προκειμένω στον ενεργειακό τομέα, δηλαδή αν αυτή συμβάλλει στη διασφάλιση φθηνής λαϊκής κατανάλωσης, τη μείωση της ενεργειακής εξάρτησης της χώρας, την αύξηση της ασφάλειας ενεργειακού εφοδιασμού και τη συμβολή στη θωράκιση των κυριαρχικών δικαιωμάτων και της ειρήνης στην περιοχή.
Τι έχουμε από τη συγκεκριμένη σύμβαση; Βγαίνει η Κυβέρνηση στην εισηγητική της έκθεση και στην συζήτηση που κάναμε στην επιτροπή και λέει: «τόσες χιλιάδες θέσεις εργασίας». Αυτές οι χιλιάδες θέσεις εργασίας, όσες και αν είναι, αφορούν ένα συγκεκριμένο διάστημα κατασκευής του αγωγού.
Πρώτον, τι θα γίνει μετά, στην περίοδο χρήσης του αγωγού; Περίπου διακόσιοι εργαζόμενοι. Αυτοί οι διακόσιοι αλλά και οι υπόλοιπες χιλιάδες εργαζόμενοι, με τι συνθήκες εργασίας θα είναι; Θα είναι με συνθήκες «γαλέρας», αυτές τις συνθήκες εργασίας τις οποίες ψηφίζετε και προωθείτε τα τελευταία χρόνια.
Δεύτερον, η συγκεκριμένη διακρατική συμφωνία δεν διασφαλίζει προνομιακούς όρους τιμολόγησης, ούτε ανάλογη δέσμευση διερχόμενων ποσοτήτων φυσικού αερίου για την εγχώρια κατανάλωση, σε ένα επίπεδο που θα μπορούσε να συμβάλει και στις διαπραγματεύσεις για μείωση του σημερινού υψηλού κόστους των ενεργειακών εισαγωγών.
Τρίτον, η συγκεκριμένη επιλογή εμπλέκει τη χώρα μας βαθύτερα στον επικίνδυνο ανταγωνισμό ευρωατλαντικών και ρωσικών ενεργειακών σχεδίων για την ευρύτερη περιοχή. 
Εδώ θέλουμε να επισημάνουμε ότι η ελληνική συμμετοχή στο σχέδιο του αγωγού TAP δεν αξιοποιήθηκε διαπραγματευτικά ούτε καν για να γίνουν βήματα επίλυσης των διαφορών με την Αλβανία στο κρίσιμο ζήτημα της ΑΟΖ στο Ιόνιο Πέλαγος. Αντίστοιχη είναι και η προσέγγιση της Τουρκίας σε ζητήματα του Αιγαίου και ιδιαίτερα για το νησιωτικό σύμπλεγμα του Καστελόριζου. 
Δεν μπορεί, λοιπόν, να περάσει απαρατήρητη η ενεργή στήριξη της ελληνικής Κυβέρνησης σε ένα σχέδιο το οποίο στηρίζεται στον άξονα Τουρκίας-Αλβανίας, ειδικά σε μία περίοδο κλιμάκωσης της αμφισβήτησης των ελληνικών κυριαρχικών δικαιωμάτων και με δεδομένη τη στάση των Ηνωμένων Πολιτειών Αμερικής υπέρ της συνεκμετάλλευσης των εγχώριων κοιτασμάτων. Εξάλλου, είναι γνωστές οι συστάσεις των ΗΠΑ να αποφύγει η Ελλάδα κάθε μονομερή ενέργεια στο θέμα της ΑΟΖ. 
Πρόκειται ξεκάθαρα για επιλογές της αστικής πολιτικής στη χώρας μας, που υπηρετεί τα στρατηγικά συμφέροντα της άρχουσας τάξης στο πλαίσιο των δεσμεύσεων που απορρέουν με τη συμμετοχή της χώρας μας στην Ευρωπαϊκή Ένωση και στο ΝΑΤΟ και ειδικότερα της προτεραιότητας υλοποίησης του νότιου ενεργειακού διαδρόμου μεταφοράς φυσικού αερίου για μεταφορά αερίου στην Ευρωπαϊκή Ένωση, στην ευρωενωσιακή αγορά.
Αυτή η πολιτική δεν πρόκειται να συμβάλει στη λαϊκή ευημερία, αλλά στη διασφάλιση ενός γεωγραφικού χώρου διέλευσης αγωγών προς όφελος κοινοπραξιών ισχυρών ομίλων. Θα απαιτήσει νέες θυσίες των αναγκών των εργαζομένων σ’ ό,τι αφορά τη λαϊκή κατανάλωση, τις εργασιακές σχέσεις, την προστασία του περιβάλλοντος. Παράλληλα, εμπλέκει τη χώρα βαθύτερα ιμπεριαλιστικά, για παράδειγμα στα σχέδια επέμβασης στη Συρία, στο Ιράν. Γενικότερα, ανοίγει το δρόμο της συνεκμετάλλευσης των θαλάσσιων ελληνικών κοιτασμάτων από ιμπεριαλιστικά κέντρα και ισχυρούς ομίλους, χωρίς διεθνή κατοχύρωση των κυριαρχικών δικαιωμάτων. 
Από αυτήν την άποψη, είναι αποπροσανατολιστική και η κριτική που ασκεί και ο ΣΥΡΙΖΑ -για παράδειγμα της έλλειψης εθνικού ενεργειακού σχεδιασμού όπου πολλά ακούστηκαν, της αναβάθμισης στον ενεργειακό χάρτη με συμμετοχή στη κοινοπραξία και άλλα πολλά- προσπαθώντας να κρύψει το ταξικό πρόσωπο της πολιτικής του, προσυπογράφοντας την αστική στρατηγική για ανάδειξη της χώρας σε ενεργειακό κόμβο στο πλαίσιο του καπιταλιστικού δρόμου ανάπτυξης και της Ευρωπαϊκής Ένωσης.
Πίσω από τις όποιες αποπροσανατολιστικές αναφορές δεν γίνεται λόγος από κανένα κόμμα για το σφοδρό ανταγωνισμό των μονοπωλιακών ομίλων, τις δεσμεύσεις στο πλαίσιο του ΝΑΤΟ και της Ευρωπαϊκής Ένωσης, τις υποδείξεις των Ηνωμένων Πολιτειών και τη στάση της προηγούμενης αλλά και της σημερινής Κυβέρνησης να μην προχωρήσει σε κινήσεις για την οριοθέτηση της ΑΟΖ, ενώ προχωράει η έρευνα για τα ενεργειακά κοιτάσματα. 
Η άσφαιρη κριτική στην Κυβέρνηση και από τα άλλα κόμματα αποδεικνύει ότι οι πολιτικοί υπηρέτες της αστικής τάξης είναι εξίσου επικίνδυνοι για το λαό είτε φορούν το καπέλο του εθνικισμού είτε φορούν το καπέλο του κοσμοπολιτισμού. Τα συμφέροντα των λαών, τόσο στην Ελλάδα όσο και στις υπόλοιπες χώρες της περιοχής, δεν μπορούν να τα εγγυηθούν αστικές κυβερνήσεις που υποκλίνονται στο στόχο της ανταγωνιστικότητας, της καπιταλιστικής οικονομίας και συναγωνίζονται για τους όρους παράδοσης του ορυκτού πλούτου, των ενεργειακών πηγών και των οδών μεταφοράς κάθε χώρας στους ενεργειακούς ομίλους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Όσο ο ενεργειακός πλούτος και οι δρόμοι μεταφοράς του θα συνεχίσουν να αποτελούν «μήλον της Έριδος» ανάμεσα στους μονοπωλιακούς ομίλους και τις ιμπεριαλιστικές συμμαχίες, οι λαοί θα πληρώνουν πανάκριβα ακόμα και με το αίμα τους για το πετρέλαιο, για το φυσικό αέριο κ.ο.κ..","ΓΕΩΡΓΙΟΣ ΛΑΜΠΡΟΥΛΗΣ",277
"52689"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52690"," Ολοκληρώνω, κύριε Πρόεδρε, σε ένα λεπτό.","ΓΕΩΡΓΙΟΣ ΛΑΜΠΡΟΥΛΗΣ",277
"52691"," Είπατε πέντε λεπτά, κύριε συνάδελφε. Μην εξανίσταστε!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52692"," Ήσασταν ανεκτικός με τους υπόλοιπους.","ΓΕΩΡΓΙΟΣ ΛΑΜΠΡΟΥΛΗΣ",277
"52693"," Περισσότερο ήμουν με εσάς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52694"," Από τα πέντε λεπτά, κύριε Πρόεδρε, μίλησα πέντε και σαράντα. 
Προϋπόθεση, λοιπόν, για να αξιοποιηθούν οι ενεργειακές πηγές προς όφελος των εργαζόμενων είναι να περάσει η εξουσία στα χέρια των λαών, να ανοίξει ο δρόμος για την κοινωνικοποίηση του φυσικού και ενεργειακού πλούτου και των συγκεντρωμένων μέσων παραγωγής για την ανάπτυξη της οικονομίας με επιστημονικό κεντρικό σχεδιασμό και εργατικό έλεγχο. 
Μέσα σ’ αυτόν το ριζικά διαφορετικό δρόμο ανάπτυξης στην Ελλάδα με αποδέσμευση από την Ευρωπαϊκή Ένωση και το ΝΑΤΟ, ο ενιαίος αποκλειστικά κρατικός φορέας ενέργειας θα υπηρετεί το σύνολο των λαϊκών αναγκών και θα αξιοποιεί σ’ αυτήν την κατεύθυνση την αμοιβαία επωφελή διακρατική συνεργασία. 
Για όλους αυτούς τους λόγους, καταψηφίζουμε τη συγκεκριμένη συμφωνία.","ΓΕΩΡΓΙΟΣ ΛΑΜΠΡΟΥΛΗΣ",277
"52695"," Το λόγο έχει για πέντε λεπτά ο ειδικός αγορητής των Ανεξάρτητων Δημοκρατικών Βουλευτών κ. Πάρις Μουτσινάς.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52696"," Ευχαριστώ, κύριε Πρόεδρε. 
Με το παρόν σχέδιο νόμου αποκτά ισχύ νόμου η συμφωνία φιλοξενούσας χώρας για το έργο του αγωγού TAP. Είναι ένας αγωγός φυσικού αερίου, ο οποίος θα μεταφέρει το αέριο από τη φάση 1 της περιοχής του Αζερμπαϊτζάν και στη συνέχεια από την ευρύτερη περιοχή της Κασπίας και της Μέσης Ανατολής για τη διανομή στις αγορές της Ευρώπης αλλά και στη χώρα μας φυσικά. 
Θα έλεγε κανείς ότι και μόνο η διέλευση τελικά αυτού του αγωγού από τη χώρα μας αποτελεί ένα σημαντικό οικονομικό και πολιτικό γεγονός, γιατί αναβαθμίζει γεωπολιτικά τη θέση της χώρας μας στο διεθνές ενεργειακό τοπίο. Όμως, είναι μόνο αυτό, κύριε Πρόεδρε και κυρίες και κύριοι συνάδελφοι; 
Θεωρώ τελικά ότι αυτήν τη στιγμή αναδεικνύεται με τον καλύτερο τρόπο η ανυπαρξία ενός εθνικού σχεδιασμού για την αξιοποίηση και των ενεργειακών πηγών αλλά και των υδρογονανθράκων που έχει η χώρα μας, αλλά και της δυνατότητας να αξιοποιήσει αυτή τη διέλευση του αγωγού με τον καλύτερο δυνατό τρόπο. 
Δεν θέλω να βάλω προσωπικά και δεν αφήνω καμμία αιχμή κατά των Υπουργών του ΥΠΕΚΑ, του Υπουργείου Περιβάλλοντος και Κλιματικής Αλλαγής, γιατί θεωρώ ότι και οι Υπουργοί προσπαθούν να κάνουν μια σοβαρή δουλειά. Ωστόσο, η ανυπαρξία εθνικού σχεδιασμού και στον τομέα των ενεργειακών πόρων δεν επιτρέπει πραγματικά να ασκηθεί η καλύτερη δυνατή πολιτική. 
Είναι σαφές από την κύρωση αυτής της συμφωνίας ότι δεν υπάρχει καμμία σαφήνεια σε κανένα σημείο από τη δυνατότητα αξιοποίησης των εργαζομένων σ’ αυτόν τον αγωγό και στην κατασκευαστική φάση αλλά και στη δημιουργία θέσεων εργασίας. Μετά από εδώ, θα είναι πάνω από διακόσιοι πενήντα. Φαίνεται ότι υπάρχουν γενικές αναφορές και εκτιμήσεις, χωρίς όμως να είναι κάτι τίποτα σταθερό. 
Επιπλέον, φαίνεται ότι τελικά τα οφέλη που θα προκύψουν από τον αγωγό αυτό, πέρα από τη διέλευση και την αναβάθμιση του γεωπολιτικού μας δυναμικού αλλά και τη δυνατότητα να έχουμε προμήθεια της ελληνικής αγοράς με φυσικό αέριο, είναι μεγαλύτερα. Προκύπτουν μεγαλύτερα οφέλη για την ευρωπαϊκή αγορά, με τη δυνατότητα διαφοροποίησης των πηγών προέλευσης φυσικού αερίου και ενίσχυσης της ενεργειακής ασφάλειας που έχει η Ευρωπαϊκή Ένωση, και λιγότερο για τη χώρα μας. 
Το λέω αυτό με επίγνωση, γιατί στο διάστημα αυτό που συζητάμε αυτά τα σοβαρά θέματα, όπως είναι η διέλευση του αγωγού αυτού και άλλα θέματα -και ο Υπουργός κ. Μανιάτης προχθές μας ενημέρωσε για τα ζητήματα της εξέλιξης του θέματος των υδρογονανθράκων στη χώρα μας- νομίζω ότι υπάρχει μια αντιφατική πολιτική. Δεν υπάρχει αυτή η εθνική πολιτική. Εννοώ ότι τελικά την ώρα που χρειάζεται να έχουμε ένα δημόσιο φορέα, όπως η ΔΕΠΑ και η ΔΕΣΦΑ, για την αξιοποίηση όλων αυτών των εξελίξεων, καταργούνται και ιδιωτικοποιούνται και δίνονται στους αντιπάλους. Δίνονται στο Αζερμπαϊτζάν ενδεχομένως ή σε άλλες περιοχές, που είναι αντίπαλοι και ανταγωνιστές με τη χώρα μας. Επιπλέον, υποβαθμίζεται το ΙΓΜΕ, το οποίο θα μπορούσε να αποτελέσει πραγματικά έναν φορέα αξιοποίησης αυτών των καταστάσεων. 
Επιπλέον, αν συνοψίσουμε και τα άλλα οφέλη από τη φορολογία του επενδυτή στο συγκεκριμένο έργο, ο οποίος είναι ιδιώτης και έχει την έδρα στην Ελβετία, θεωρώ ότι δεν προκύπτουν σημαντικά οφέλη, αφού δεν υπάρχει η φορολογία των ακινήτων, δεν υπάρχει έλεγχος, έτσι που να γνωρίζουμε ακριβώς τα κέρδη και να φορολογούνται, όπως επίσης δεν υπάρχει συγκεκριμένη τιμολόγηση του αερίου το οποίο θα απολαμβάνει η χώρα μας. 
Στη διέλευση του αγωγού από τις αγροτικές περιοχές αλλά και από περιοχές «Natura» και περιοχές πολιτιστικής κληρονομιάς πιστεύω ότι χρειάζεται να δοθεί ιδιαίτερη έμφαση, κύριε Υπουργέ, για να μην προκληθούν προβλήματα. Γιατί πιστεύω ότι αυτές οι περιοχές πρέπει να διατηρηθούν, να διασωθούν και να αναδειχθούν. Θα πρέπει σε συνεργασία με τις περιφέρειες των περιοχών, απ’ όπου διέρχεται ο αγωγός -και πιστεύω ότι είναι πεντακόσια πενήντα περίπου χιλιόμετρα- και την τοπική αυτοδιοίκηση να έχουμε το καλύτερο αποτέλεσμα και να μη δημιουργηθούν επιπλέον επιπλοκές. 
Θεωρώ τελικά ότι παρά το ότι υπάρχουν πολλές ασάφειες, πολλές αντιφάσεις και παρά το ότι δεν υπάρχει ένας εθνικός σχεδιασμός, η διέλευση αυτού του αγωγού από τη χώρα μας είναι ιδιαίτερα σημαντικό πολιτικό και οικονομικό γεγονός. 
Εμείς, οι Ανεξάρτητοι Δημοκρατικοί Βουλευτές θα ψηφίσουμε με όλες τις επιφυλάξεις και ευελπιστούμε σε μία άλλη κυβέρνηση, η οποία θα αξιοποιήσει τις δυνατότητες της διάθεσης αυτού του αγωγού, για να προσπορίσει τα μέγιστα οφέλη για τη χώρα μας. 
Ευχαριστώ.","ΠΑΡΙΣΗΣ ΜΟΥΤΣΙΝΑΣ",334
"52697"," Και εγώ ευχαριστώ τον κ. Μουτσινά. 
Ολοκλήρωσαν την ομιλία τους όλοι οι ειδικοί αγορητές.
Κύριε Υφυπουργέ, έχετε τον λόγο και εσείς για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"52698"," Ευχαριστώ πολύ, κύριε Πρόεδρε. 
Ο αγωγός TAP, όπως όλοι γνωρίζουμε και είναι ξεκάθαρο και από τις σημερινές τοποθετήσεις, είναι ένας διεθνής, διευρωπαϊκός, διασυνοριακός αγωγός, ο οποίος αποτελεί την υλοποίηση του νότιου διαδρόμου της Ευρωπαϊκής Ένωσης, ενός σχεδίου και ενός στόχου μίας ολόκληρης δεκαετίας. Είναι κάτι στο οποίο και εμείς, ως χώρα, είχαμε στοχεύσει, εργαστήκαμε σκληρά γι’ αυτό και τελικά επετεύχθη, ώστε ο αγωγός αυτός να υλοποιηθεί. 
 (Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Ο TAP μάς δίνει τη δυνατότητα όχι μόνο να αυξήσουμε τη γεωπολιτική δύναμη της χώρας στην περιοχή, δηλαδή στη νοτιανατολική Ευρώπη, αλλά ταυτόχρονα στα Βαλκάνια και να γίνει πλέον υλοποίηση του οράματος περί ενεργειακού κόμβου στην περιοχή αυτή μέσω Ελλάδος. 
Ο TAP είναι ένας καθαρά ιδιωτικός αγωγός εγκεκριμένος από την Ευρωπαϊκή Επιτροπή, με όλους τους κανόνες που διέπουν τους αγωγούς αυτού του είδους. Είναι με ιδιωτικά κεφάλαια. Ουδεμία συμμετοχή της χώρας μας ή άλλης χώρας υπάρχει σε αυτόν τον αγωγό, αλλά όλη η κατασκευή και όλη η χάραξη αυτού του αγωγού διέπεται από τους κανόνες της Ευρωπαϊκής Ένωσης. 
Ειδικά στην περίπτωση τη δική μας, που είναι το μεγαλύτερο κομμάτι, όλα όσα ορίζονται για τους αγωγούς εντός Ελλάδος, που έχουν ήδη γίνει από τη ΔΕΠΑ, τον ΔΕΣΦΑ, τη SEPA, τα ίδια ακριβώς ισχύουν και για τον αγωγό αυτό. 
Αυτή η συμφωνία της φιλοξενούσας χώρας υπάρχει και από την Αλβανία, η οποία ψηφίστηκε ομόφωνα. Η Ιταλία δεν έχει τέτοιου είδους συμφωνία, διότι είναι πάρα πολύ μικρή η διέλευση εντός του ιταλικού εδάφους, μόλις πέντε χιλιόμετρα, αλλά υπάρχει η έγκριση της διακρατικής συμφωνίας και ήδη έχει προχωρήσει, όποτε αυτό το οποίο συμβαίνει στη συγκεκριμένη περίπτωση είναι το γενικό πλαίσιο για είκοσι πέντε χρόνια αυτού του αγωγού, δηλαδή πώς θα κατασκευαστεί και πώς θα λειτουργήσει. 
Η κατασκευή αυτού του αγωγού, όπως είχαμε πει, θα πάρει περίπου τρία χρόνια και η έναρξη εμπορικής λειτουργίας προβλέπεται ότι θα γίνει το 2019. Τη στιγμή της έναρξης της εμπορικής λειτουργίας του αγωγού αυτού, η Ελληνική Δημοκρατία θα έχει δικαίωμα να αποκτήσει μέχρι και το 5% της μετοχικής σύνθεσης αυτού του αγωγού. 
Εδώ θα ήθελα να καταθέσω στα Πρακτικά την επιστολή των μετοχών του TAP προς τον Πρωθυπουργό της Ελλάδος. 
(Στο σημείο αυτό ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Μέσω αυτού του αγωγού θα διακινείται αέριο από το Αζερμπαϊτζάν, κατ’ αρχάς μέχρι δέκα δισεκατομμύρια κυβικά -αυτή είναι η αρχική πρόβλεψη- ενώ η δυνατότητα του αγωγού θα είναι να μπορεί να αυξηθεί η δυναμικότητα σε είκοσι δισεκατομμύρια κυβικά. Στην πρώτη φάση των δέκα δισεκατομμυρίων κυβικών, η χώρα μας μέσω του ΔΕΣΦΑ έχει καταρχήν συμφωνία, όπως γίνεται σε αυτές τις περιπτώσεις. Έχει συμφωνήσει για ένα δισεκατομμύριο κυβικά και έχει εγκριθεί από το κονσόρτσιουμ -όπως και για άλλους φυσικά, όχι μόνο για εμάς- η φόρμουλα βάσει της οποίας θα γίνει η τιμολόγηση την περίοδο εκείνη. Και μάλιστα η φόρμουλα είναι με το νέο σύστημα που υπάρχει πλέον στην Ευρώπη βάσει του ΗΑΡ, δηλαδή βάσει πολλών πηγών. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Όσον αφορά τα τέλη διέλευσης για τα οποία έγινε λόγος, θα ήθελα να θυμίσω και πάλι όπως και στην επιτροπή, ότι όλοι οι βασικοί διασυνοριακοί, διευρωπαϊκοί αγωγοί στην Ευρώπη δεν έχουν τέλη διέλευσης για να μπορεί να έρθει το αέριο από τις μακρινές πηγές στις οποίες αναγκαστικά βρίσκεται, χωρίς να αυξάνεται το κόστος, ώστε να μπορεί ο Ευρωπαίος φορολογούμενος και καταναλωτής να πληρώνει τιμή αγοράς. 
Ενδεικτικά θα σας πω ότι ο TRANS EUROPA NATURGAS PIPELINE ο οποίος διασχίζει πεντακόσια χιλιόμετρα επί γερμανικού εδάφους, μεταφέροντας νορβηγικό αέριο και καταλήγει στην Ελβετία, φυσικά δεν έχει τέλη, ούτε ο TRANSITGAS, ο οποίος συνδέει τη Γερμανία, την Ελβετία, και την Ιταλία, ούτε ο OPAL, ο οποίος συνδέει μέσω του NORD STREAM τις χώρες της Βορείου Ευρώπης. 
Όσον αφορά τη διέλευση και από ειδικές περιοχές, όπως είναι τα Τενάγη είναι ξεκάθαρο ότι θα γίνει σύμφωνα με τους κανόνες -που όπως είπε ισχύουν για τους αγωγούς εδώ στην Ελλάδα βάσει του εναρμονισμένου δικαίου που υπάρχει- και περιβαλλοντικά και όσον αφορά τον αγωγό. Ειδικά σε αυτήν την περίπτωση, στο Νομό Καβάλας είναι μικρό το μήκος από όπου περνάει στην πρώτη χάραξη του αγωγού, είναι μόλις χίλια τριακόσια, χίλια πεντακόσια μέτρα. Παρ’ όλα αυτά, λόγω του TΕΕ και του ΓΕΩΤΕΕ ζητήθηκε από τον TAP να δώσει απαντήσεις σε αυτά τα οποία επισημαίνουν οι θεσμικοί παράγοντες της περιοχής. 
Όσον αφορά τη φορολογία, θα πρέπει να πω ότι το σταθερό φορολογικό περιβάλλον είναι βασικό -και είναι ξεκάθαρο νομίζω αυτό σε όλους- για μεγάλες μακροχρόνιες επενδύσεις. Οι ενεργειακές επενδύσεις -όπως και αυτή η οποία συζητούμε σήμερα- είναι μόνο για την Ελλάδα 1,5 δισεκατομμύριο ευρώ και συνολικά περίπου 5 δισεκατομμύρια ευρώ. Τέτοιους είδους επενδύσεις θέλουν σταθερό φορολογικό περιβάλλον. 
Είναι αυτό το οποίο κάναμε κι εμείς στην προκειμένη περίπτωση και μάλιστα, με ειδική συμφωνία η οποία πρόκειται να υπογραφεί μεταξύ Ελλάδος και Ελβετίας για την αποφυγή διπλής φορολόγησης.
Όσον αφορά την απαλλαγή από το φόρο εξαγωγής κερδών, που αναφέρεται στην παράγραφο 12 και 13, σύμφωνα με το ν. 4172/2013, που είναι ο νέος Κώδικας Φορολογίας Εισοδήματος, ο φόρος αυτός δεν υπάρχει πλέον.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ολοκληρώνω, κύριε Πρόεδρε. Θα ήθελα την ανοχή σας, παρακαλώ.
Επίσης, όσον αφορά τον ειδικό φόρο ακινήτων και για την απαλλαγή του, υπάρχει μόνο για τον ειδικό φόρο 15% που ισχύει για τις offshore εταιρείες. Ο ειδικός φόρος επί των ακινήτων έχει ως σκοπό τη φορολόγηση offshore εταιρειών που δεν εμφανίζουν με τους κανόνες δημοσιότητας τα φυσικά πρόσωπα που κατέχουν τις μετοχές τους κι όχι εταιρειών που επενδύουν άμεσα στην Ελλάδα κι αυτοί, σαν τον TAP -την επένδυση αυτή που συζητάμε- που έχει ως μετόχους ορισμένες από τις μεγαλύτερες ενεργειακές εταιρείες του κόσμου.
Επιπλέον, πρόκειται για πάρα πολύ μικρό αριθμό ακινήτων, πολύ μικρής αξίας -διότι δεν υπάρχουν ακίνητα στους αγωγούς- και το έσοδο το οποίο θα προέκυπτε για το Υπουργείο Οικονομικών υπολογίστηκε ότι ήταν ελάχιστο.
Παρ’ όλα αυτά, ο επενδυτής βαρύνεται με όλους τους φόρους κατοχής ακίνητης περιουσίας και υποχρεούται σε υποβολή δήλωσης στοιχείων ακινήτων, σύμφωνα με τα οριζόμενα στην ελληνική νομοθεσία. Θα προσθέσω, επίσης, ότι όλη η συμφωνία είναι υπό το ελληνικό δίκαιο.
Αυτό το έργο είναι ένα έργο πνοής για τη βόρειο Ελλάδα. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Υφυπουργού)","ΑΣΗΜΑΚΗΣ ΠΑΠΑΓΕΩΡΓΙΟΥ",395
"52699"," Ολοκληρώστε, παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52700"," Ολοκληρώνω, κύριε Πρόεδρε.
Είναι γεγονός ότι θα έχουμε άμεσα γύρω στις τρεισήμισι με τέσσερις χιλιάδες θέσεις εργασίας, δέκα χιλιάδες θέσεις έμμεσες, οι οποίες πρόκειται να δημιουργηθούν για τα χρόνια αυτά και είναι και μερικές εκατοντάδες –διακόσιες πενήντα με πεντακόσιες θέσεις- για τη λειτουργία και συντήρηση του αγωγού. Αυτά είναι άμεσα οφέλη, πέραν των γεωπολιτικών και των μεγάλων οικονομικών ωφελειών τις οποίες θα απολαμβάνει η χώρα από τη στιγμή που αυτός ο αγωγός θα αποτελέσει ταυτόχρονα τον κόμβο φυσικού αερίου για την περιοχή των Βαλκανίων.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΑΣΗΜΑΚΗΣ ΠΑΠΑΓΕΩΡΓΙΟΥ",395
"52701"," Ευχαριστούμε κι εμείς, κύριε Υφυπουργέ.
Κυρίες και κύριοι συνάδελφοι, έχω την τιμή να ανακοινώσω προς το Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων και Οικονομικών κατέθεσαν σχέδιο νόμου: «Δίκαιη ικανοποίηση λόγω υπέρβασης της εύλογης διάρκειας της δίκης στα πολιτικά και ποινικά δικαστήρια και στο Ελεγκτικό Συνέδριο».
Επίσης, ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εθνικής Άμυνας, Εσωτερικών, Ανάπτυξης και Ανταγωνιστικότητας, Παιδείας και Θρησκευμάτων, Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης, Υγείας, Εργασίας, Κοινωνικής Ασφάλισης και Πρόνοιας, Αγροτικής Ανάπτυξης και Τροφίμων, Υποδομών, Μεταφορών και Δικτύων, Περιβάλλοντος, Ενέργειας και Κλιματικής Αλλαγής, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου, Μακεδονίας και Θράκης και Επικρατείας κατέθεσαν σχέδιο νόμου: «Κύρωση της Συνολικής Συμφωνίας- Πλαίσιο Εταιρικής Σχέσης και Συνεργασίας μεταξύ της Ευρωπαϊκής Κοινότητας και των Κρατών - Μελών της, αφενός, και της Δημοκρατίας της Ινδονησίας, αφετέρου, μετά της Τελικής Πράξης». 
Ο Αντιπρόεδρος της Κυβέρνησης και Υπουργός Εξωτερικών και ο Υπουργός Οικονομικών κατέθεσαν σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Οργάνωσης για την Απελευθέρωση της Παλαιστίνης για λογαριασμό της Εθνικής Παλαιστινιακής Αρχής».
Επίσης, ο Βουλευτής των Ανεξαρτήτων Ελλήνων κ. Βασίλειος Καπερνάρος κατέθεσε πρόταση νόμου: «Παροχή απαλλαγών από φόρους για κωφούς και βαρήκοους πολίτες».
(Παραπέμπονται στις αρμόδιες Διαρκείς Επιτροπές)
Επίσης, έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το άρθρο 86 του Συντάγματος και το ν. 3126/2003 «Ποινική ευθύνη των Υπουργών», όπως ισχύει, δικογραφία που αφορά στον Υπουργό Δημόσιας Τάξης και Προστασίας του Πολίτη, κ. Νικόλαο Δένδια.
Ο κ. Παπαδημούλης έχει ζητήσει το λόγο.
Ορίστε, κύριε Παπαδημούλη, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52702"," Ευχαριστώ, κύριε Πρόεδρε.
Κυρίες και κύριοι συνάδελφοι, κύριοι Υπουργοί, η διέλευση των αγωγών φυσικού αερίου υπαγορεύεται όχι μόνο από οικονομικές σκοπιμότητες αλλά και από γεωπολιτικές επιδιώξεις.
Στην περίπτωση που συζητούμε, για τον Συνασπισμό Ριζοσπαστικής Αριστεράς είναι θετικό γεγονός το ότι επελέγη η διέλευση του TAP για τη μεταφορά αζέρικου φυσικού αερίου στην Ευρώπη, έναντι της εναλλακτικής λύσης του NABUCCO. 
Έχουμε, όμως, σημαντικές ενστάσεις, ερωτήματα και αντιρρήσεις για τη σύμβαση με την οποία οριοθετείται και προσδιορίζεται η ελληνική συμμετοχή, κατά το σκέλος που αφορά στην Ελλάδα σε αυτό το ευρωπαϊκό έργο. Τις εξέφρασε αναλυτικά και τεκμηριωμένα ο εισηγητής μας, ο συνάδελφος Πετράκος. Γι’ αυτόν ακριβώς το λόγο θα ψηφίσουμε «ΠΑΡΩΝ» στην ψηφοφορία, στο τέλος. 
Ας ξεκινήσουμε, όμως, από μία παραδοχή. Όταν οριστικοποιήθηκε η επιλογή του TAP, η Ελλάδα, ήταν κυριολεκτικά πιασμένη από το τελευταίο βαγόνι του τρένου, από την «πετούγια» του τελευταίου βαγονιού. Τα πάντα ήταν περίπου συμφωνημένα και έμενε να δούμε πώς εμείς θα συμμετάσχουμε. Γι’ αυτό και όταν επί της αρχής ήρθε η ιδέα εδώ, παρά τους κυβερνητικούς πανηγυρισμούς, ήταν «στον αέρα» η ελληνική συμμετοχή από 1% έως 5%, ήταν «στον αέρα» το αν θα υπάρχουν συνδέσεις με το ελληνικό δίκτυο ή αν απλώς θα υπάρχει διέλευση, υπήρχαν πολλά κενά, αοριστίες, κ.λπ.. 
Τώρα, μετά από μία διαπραγμάτευση, ήρθε το αποτέλεσμα. Θα σταθώ στις ενστάσεις και στα ερωτηματικά μας. Ελληνική συμμετοχή. Στην Τουρκία η συμμετοχή θα είναι 20% μέσω δημοσίων εταιρειών, στην Ελλάδα μας λέτε ότι θα είναι 5% -δεν το έχουμε δει να είναι χειροπιαστό ακόμη- και την ίδια ώρα πουλάτε ΔΕΠΑ-ΔΕΣΦΑ, εργαλεία που θα μπορούσαν να αξιοποιηθούν υπέρ του ελληνικού δημοσίου συμφέροντος. Ακόμη και γι’ αυτό το 5%, δεν ξέρουμε το αν και το πώς έχει «δεθεί». Παρακαλώ τον κ. Μανιάτη, ο οποίος θα ακολουθήσει στο Βήμα, να μας το εξηγήσει. 
Δεύτερον, ως προς την ελληνική προστιθέμενη αξία, τη συμμετοχή ελληνικών επιχειρήσεων στην κατασκευή του έργου -στο κομμάτι που θα περάσει από την Ελλάδα- και εργαζομένων, σε μία χώρα που μαστίζεται από ανεργία -και ιδιαίτερα στη βόρεια Ελλάδα- δεν υπάρχει τίποτα το σαφές και δεσμευτικό. Η δε πρόβλεψη του ΙΟΒΕ για τις προσωρινές και μόνιμες θέσεις εργασίας που θα δημιουργηθούν, μας συγχωρείτε αλλά είναι πολύ αισιόδοξη και θυμίζει τις προβλέψεις όταν ήταν διευθυντής ο κ. Στουρνάρας στον ΙΟΒΕ, ο οποίος το 2011 έλεγε ότι θα έχουμε ανάπτυξη το 2012, το 2012 έλεγε ότι θα έχουμε ανάπτυξη το 2013 και τώρα, το 2013, μας λέτε ότι θα έχουμε ανάπτυξη το 2014. Το 2014 -αν είστε ακόμη στα πράγματα, το οποίο δεν το βλέπω- θα μας λέτε πως θα έχουμε ανάπτυξη το 2015. 
Σχετικά με τα τέλη διέλευσης, ο κ. Παπαγεωργίου, μας είπε περιπτώσεις όπου δεν υπάρχουν τέλη διέλευσης. Υπάρχουν όμως και περιπτώσεις όπου υπάρχουν τέλη διέλευσης. Ο εισηγητής μας, σας είπε για την περίπτωση κατά την οποία η Ρωσία πληρώνει τέλη διέλευσης στην Ουκρανία και δεν είναι η μόνη. Γιατί εμείς να επιλέξουμε το μηδέν; 
Θα ήθελα να αναφερθώ σε ένα άλλο κρίσιμο θέμα στο οποίο, κύριε Μανιάτη, θα ήθελα την προσοχή σας. Στην περίπτωση που βρούμε κοιτάσματα φυσικού αερίου στην Ελλάδα -σύμφωνα με τις αισιόδοξες ενδείξεις μίας πρώτης έρευνας- ή στην περίπτωση που έρθει το κυπριακό φυσικό αέριο μέσω της Ελλάδας, θα μπορούμε να αξιοποιήσουμε και αυτόν τον αγωγό κάνοντας οικονομίες κλίμακας ή θα πρέπει να φτιάξουμε άλλον αγωγό; Θα ήθελα μία απάντηση σε αυτό, σας παρακαλώ. 
Επίσης, υπήρξε η αναφορά στις τρεις συνδέσεις, η οποία είναι θετική, διότι στην αρχή δεν υπήρχε τίποτα ως αναφορά. Μπορείτε να μας πείτε αν έχει «κλειδώσει»; Και πού θα είναι; Ξέρουμε ότι η μία θα είναι στη βόρεια Ελλάδα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή).
Κλείνω σύντομα και με μικρότερη ανοχή από αυτήν που έδειξε το Προεδρείο προς τον κύριο Υφυπουργό. 
Μας είπατε για τη φόρμουλα, κύριε Παπαγεωργίου, για την τιμολόγηση. Αυτό που ενδιαφέρει την ελληνική κοινωνία είναι η τιμή του φυσικού αερίου. Αυτή τη στιγμή, πληρώνουμε πανάκριβα το φυσικό αέριο. Το ίδιο φυσικό αέριο που προμηθευόμαστε από τον ίδιο αγωγό, το ρώσικο, το πληρώνουμε 30% παραπάνω από τους Βούλγαρους.
Αυτό επιβαρύνει τον καταναλωτή, επιβαρύνει την ενεργοβόρα ελληνική βιομηχανία, επιβαρύνει την ελληνική κοινωνία και οικονομία. Το ότι τώρα αποκτούμε μια δεύτερη πηγή –εν δυνάμει-, θα οδηγήσει σε μείωση της τιμής του φυσικού αερίου; 
Και με την ευκαιρία, σχετικά με την επιστολή στους Ρώσους για τη μείωση του φυσικού αερίου που έστειλε ο Πρωθυπουργός με μεγάλη καθυστέρηση, υπάρχει κάτι να μας πείτε γι’ αυτό; Γιατί να πληρώνουμε 30% παραπάνω; Γιατί να κλείνουν ελληνικές βιομηχανίες και να αυξάνεται η ανεργία, επειδή πληρώνουμε πανάκριβα την ενέργεια; 
Επίσης, άκουσα με προσοχή όσα είπατε για τη διέλευση. Με την ιδιότητα ενός μηχανικού που έχει ασχοληθεί επί πολλά χρόνια –επαγγελματικά και επιστημονικά με το φυσικό αέριο- σας ζητώ να ξαναδείτε τις ενστάσεις που υπάρχουν για τη διέλευση και τη χάραξη στην περιοχή της Καβάλας και στην περιοχή των Σερρών. Να τα ξαναδείτε αυτά, διότι παράγουν αντιδράσεις, ενστάσεις και μπορεί μια διόρθωση στη χάραξη τα πράγματα να τα πάει καλύτερα. 
Τέλος, αν θέλουμε να γίνουμε κόμβος για τους ενεργειακούς δρόμους -χωρίς να θυμίζουμε το Φωτόπουλο στο γνωστό έργο, που έλεγε «κόμβος» για έναν επαρχιακό σιδηροδρομικό σταθμό- πρέπει να βάλουμε μπροστά ένα σχέδιο -που δεν υπάρχει- για να γίνει η Ελλάδα ενεργειακό κέντρο -και όχι απλώς ένα σημείο διέλευσης-, με έμφαση στην ανάπτυξη τεχνολογίας, εκπαίδευσης, ανανεώσιμων πηγών ενέργειας, όπου έχουμε τεράστια συγκριτικά πλεονεκτήματα κ.λπ.. 
Στον τομέα της ενέργειας, η Ελλάδα έχει σημαντικό μέλλον και δυνατότητες. Όσον αφορά το σχέδιο ανάπτυξης και παραγωγικής ανασυγκρότησης που θα προωθήσει μια αυριανή κυβέρνηση με κορμό το ΣΥΡΙΖΑ, θα ήθελα να πω ότι αυτή σκοπεύει να επενδύσει πάρα πολύ, όχι μόνο διεκδικώντας αλλαγές στη Σύμβαση- που θα κυρώσει σήμερα η πλειοψηφία- αλλά ενεργοποιώντας αυτό το σχέδιο ενεργειακής αναβάθμισης της Ελλάδας με αιχμή τις ανανεώσιμες πηγές ενέργειας. 
Σας ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"52703"," Ο Κοινοβουλευτικός Εκπρόσωπος των Ανεξάρτητων Ελλήνων κ. Μαριάς έχει το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριοι Υπουργοί, κύριοι Βουλευτές, το θέμα το οποίο συζητούμε σήμερα είναι πάρα πολύ σημαντικό, διότι ανοίγει το ζήτημα, του κατά πόσον η Ελλάδα μπορεί να αναβαθμίσει παραπέρα την γεωπολιτική της θέση, κατά πόσον θα μπει στο παιχνίδι τού να αποτελέσει μέρος των ενεργειακών δρόμων και κατά πόσον αυτή η προσπάθεια που έχει σχέση με τον TAP, συνδέεται και με την άποψη που υπάρχει αυτήν τη στιγμή ότι θα πρέπει να αξιοποιήσουμε το φυσικό αέριο και το πετρέλαιο, που ενδεχομένως μπορεί να παραχθεί στη χώρα μας. 
Κύριε Υπουργέ, στη βάση αυτή, είχαμε ψηφίσει στις 9 Απριλίου του 2013 κατά τη συζήτηση που διεξήχθη, για την έγκριση της τριμερούς συμφωνίας μεταξύ Ελλάδας, Αλβανίας και Ιταλίας για το συγκεκριμένο έργο. Από άποψη αρχής, λοιπόν, θεωρούμε ότι είναι κάτι πολύ σημαντικό. 
Στη βάση αυτή, στηρίξαμε αυτήν την προσπάθεια, παρά τις αντιρρήσεις και τις παρατηρήσεις που είχαμε, διότι πρώτα από όλα, η ιστορία του αγωγού NABUCCO έμενε απέξω, γεγονός το οποίο γεωστρατηγικά βοηθούσε την Ελλάδα, με την επιλογή του TAP και δεύτερον, άνοιγαν οι διαδικασίες εκείνες, για τις οποίες εμείς θα μπορούσαμε να παίξουμε σημαντικό ρόλο στα θέματα της ενεργειακής ασφάλειας της ίδιας της Ευρωπαϊκής Ένωσης. Κατά την έννοια αυτήν, αποκτούσαμε μία πολύ πιο σημαντική προστιθέμενη αξία. 
Θεωρούσαμε ότι ενδεχομένως –αν όλα πήγαιναν καλά- να είχαμε και σημαντικά οφέλη τόσο κατά τη διάρκεια της κατασκευής του αγωγού, κατά τη λειτουργία του αγωγού όσο και στις ενδεχόμενες επισκευές που θα χρειαζόταν. Επομένως στη βάση αυτή, είδαμε το ζήτημα αρκετά θετικά και ψηφίσαμε «υπέρ».
Βεβαίως, μπαίνει ένα σοβαρό ζήτημα σε σχέση με το ποιοι είναι οι μέτοχοι αυτού του project και υπό ποιες προϋποθέσεις θα μπορούσε να συμμετάσχει η Ελλάδα. 
Διότι αν είναι μέτοχος και η χώρα μας, νομίζω ότι δικαιούται πλέον και τέλη διέλευσης. 
Δεύτερον, αναβαθμίζεται στρατηγικά ακόμα καλύτερα η θέση της χώρας. Θα πρέπει μετά να εξηγηθεί, για ποιο λόγο θα πρέπει να συνεχιστεί η διαδικασία των ιδιωτικοποιήσεων ΔΕΠΑ και ΔΕΣΦΑ. 
Άκουσα τον κύριο Υπουργό που μας ανέφερε μια επιστολή που οι μέτοχοι έστειλαν στην ελληνική Κυβέρνηση και της είπαν να μπει μέτοχος με 5%. Παρατηρώ τα εξής παράδοξα και θέλω να απαντήσει ο κύριος Υπουργός.
Πρώτον, η επιστολή που αποστέλλουν στην Ελληνική Κυβέρνηση έχει ημερομηνία 21 Ιουνίου 2013.
Δεύτερον, πιο παράδοξο. Βλέπω ότι πρωτοκολλείται με αριθμό πρωτοκόλλου 3110 στις 31-10-2013. Δηλαδή, μια τόσο σημαντική επιστολή από τις 21 Ιουνίου πρωτοκολλείται στο Υπουργείο στις 31 Οκτωβρίου. Είναι ένα ερώτημα. Μπορεί να είχαν αυτήν την ημερομηνία, αλλά, πράγματι, να το έφεραν και να το πρωτοκόλλησαν στις 31/10. Σημασία έχει ότι μεσολαβούν τρεις μήνες από την ημερομηνία που φέρει η επιστολή.
Το πιο σημαντικό είναι ότι ενώ το λαμβάνετε υπ’ όψιν αυτό, το ξέρετε από 31/10, δεν λέτε τίποτα στην εισηγητική έκθεση που καταθέτετε στις 18 Νοεμβρίου καθώς και στην επιτροπή. Είναι ένα σημαντικότατο θέμα, που εγώ νομίζω ότι θα επηρέαζε και τις απόψεις πάρα πολλών συναδέλφων –και τη δική μας- και θα έδινε μια ευκαιρία στις αιτιάσεις οι οποίες γίνονται, όπως για παράδειγμα, γιατί δεν μπαίνουμε να πάρουμε μια συμμετοχή, να έχουμε κάποια σημαντικά αποτελέσματα. Ξαφνικά, εμφανίζεται αυτό το έγγραφο την ώρα που γίνεται η συζήτηση για την κύρωση. Εδώ θα ήθελα να υπάρχει μια σοβαρότατη εξήγηση από την πλευρά του κυρίου Υπουργού. Αυτήν τη στιγμή τουλάχιστον, πραγματικά αυτό εμάς μας προβληματίζει έντονα. 
Έχει άμεση σχέση, διότι όπως είπε και η εισηγήτριά μας, η κ. Μακρή, αλλά ακούστηκε και από άλλους συναδέλφους, εδώ στην υπόθεση του TAP, έχει σημασία αν είσαι μέτοχος ή όχι. Ποιοι είναι μέτοχοι στον TAP; Είναι με 20% η εταιρεία του Αζερμπαϊτζάν, με 20% η κρατική εταιρεία της Νορβηγίας, με 16% μια εταιρεία του Βελγίου, με 10% η γαλλική «TOTAL», με 9% η γερμανική «EON» και με 5% μια ελβετική εταιρεία. 
Ο συγκεκριμένος αγωγός συνδέεται με τον TANAP. Εκεί παίζει καθοριστικό ρόλο η Τουρκία, διότι έχει συμμετοχή με 20%. Ο TANAP, αν δεν κάνω λάθος, συνδέεται με έναν άλλο αγωγό προκειμένου να έρθει το φυσικό αέριο, ο οποίος είναι ο SCB. Εκεί, αν δείτε τους μετόχους, ξανασυμμετέχει η Τουρκία, είναι η BP με 25%, με 25% είναι και η κρατική εταιρεία της Νορβηγίας, με 10% είναι οι Ρώσοι κ.λπ. Εδώ εμείς, είμαστε τελείως εκτός παιχνιδιού. Αυτά είναι σημαντικά θέματα.
Ερχόμαστε στις αντιρρήσεις οι οποίες αναπτύχθηκαν επί του περιεχομένου της συμβάσεως και όχι επί του στόχου, επί του σκοπού. Σ’ αυτόν είμαστε υπέρ. Βάσει αυτών που αναφέρονται, θα έρθουν στην Ελλάδα 18 δισεκατομμύρια περίπου σε πενήντα τέσσερα χρόνια, δηλαδή 330 εκατομμύρια ευρώ το χρόνο απόδοση. Δεν είναι πολύ σημαντικό ποσό για μια τόσο μεγάλη επένδυση. 
Δεύτερον, θα μεταφέρει δέκα δισεκατομμύρια κυβικά μέτρα το έτος. Η παραγωγή όμως είναι δεκαέξι κυβικά δισεκατομμύρια το έτος. Δηλαδή, αν θέλαμε να αξιοποιηθούν αυτοί οι αγωγοί και για μεταφορά ενδεχομένως ελληνικού φυσικού αερίου, αν και όποτε παραχθεί, δεν χωράει να περάσει από εκεί. Αν πάει το πολύ είκοσι θα μένουν τέσσερα δισεκατομμύρια, δηλαδή ποσότητα που δεν είναι τόση μεγάλη. 
Οι τρεις συνδέσεις που κάνετε είναι σημαντικές. Όμως θα πρέπει να εξηγήσετε, σε ποια εθνική στρατηγική εντάσσονται οι τρεις συνδέσεις, τι ρόλο θα παίξει η Ελλάδα πλέον στο βαθμό που πουληθούν οι ΔΕΠΑ, ΔΕΣΦΑ, και υπό ποιες προϋποθέσεις θα δίνεται αυτό το αέριο στην Ελλάδα, με ποια τιμολόγηση, σε τι ποσά και πώς αυτό θα διευκολύνει ενδεχομένως την ανάπτυξη στη χώρα, διότι έχουμε μια ενεργοβόρα βιομηχανία και αυξημένο κόστος ενέργειας. Όλα αυτά δεν υπάρχουν. 
Επίσης, όταν κάνεις μια τέτοια παραχώρηση, όταν κάνεις μια τέτοια παρέμβαση πρέπει να σου μείνει μια τεχνογνωσία, πρέπει να σου μείνει προστιθέμενη αξία στη χώρα, πρέπει να σου μείνουν τεράστιες ευκαιρίες και όχι απλά να είσαι ένας χώρος διέλευσης χωρίς σοβαρά αποτελέσματα.
Επομένως, και αυτά τα σημεία τα βλέπουμε -αν θέλετε- ως ιδιαίτερα προβληματικά. 
Θέλω, όμως, να δείτε και το άρθρο 14 και να απαντήσει ο κύριος Υπουργός στο εξής: Σε ποια ρήτρα ξένου νομίσματος θα γίνεται η πληρωμή; Διότι είναι γνωστό ότι πρέπει να τιμολογηθεί σε δολάρια.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52704"," Παρακαλώ, κύριε συνάδελφε, ολοκληρώστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κύριε Πρόεδρε. Δώστε μου τριάντα δευτερόλεπτα.
Θα τιμολογείται σε δολάρια ή θα σας το τιμολογήσουν σε ρούβλια και θα υπάρχει κι εκεί ζήτημα; 
Περιμένουμε απαντήσεις στα θέματα που θέσαμε για τη φορολογία.
Επομένως –πρώτον- εμείς θεωρούμε ότι ενώ αυτή ήταν μία μεγάλη ευκαιρία για γεωστρατηγικό ρόλο, τώρα, έτσι όπως διαμορφώνεται η σύμβαση, αφαιρούνται τα θετικά στοιχεία.
Δεύτερον, δεν υπάρχουν τα μελλοντικά σενάρια κατανάλωσης για Ελλάδα κι Ευρωπαϊκή Ένωση. Πείτε μας ποιο είναι αυτό το σενάριο.
Τρίτον, έχουμε εξάρτηση από την Τουρκία.
Τέταρτον, δεν συνδέεται σε στρατηγική με τα μελλοντικά ελληνικά κοιτάσματα. 
Και πέμπτον -και πιο σημαντικό- είναι ότι με τις αποκρατικοποιήσεις ΔΕΠΑ, ΔΕΣΦΑ, μέσω του ΤΑΙΠΕΔ, υπονομεύεται η πρώτη σημαντικότατη επιλογή.
Κατά την έννοια αυτή -εμείς αναμένουμε και τον κύριο Υπουργό- θα καταψηφίσουμε, όπως είπαμε, το συγκεκριμένο σχέδιο νόμου.
Ευχαριστώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52705"," Ευχαριστούμε, κύριε συνάδελφε.
Ο κ. Βορίδης έχει τώρα το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52706"," Ευχαριστώ, κύριε Πρόεδρε.
Υπήρξε στρατηγική επιλογή της χώρας για πάρα πολλά χρόνια, κύριε Πρόεδρε, και μεγάλη της προσπάθεια να ενταχθεί και να διεκδικήσει ένα ρόλο σε αυτό που είναι οι ενεργειακοί συσχετισμοί στον κόσμο. Αυτό υπήρξε επιλογή διαχρονική των ελληνικών κυβερνήσεων. Και θα σας έλεγα ότι η κορύφωση αυτής της πολιτικής, ήταν οι προσπάθειες που έκανε η κυβέρνηση του Κώστα Καραμανλή, να βάλει τη χώρα στον ενεργειακό χάρτη με μία συγκεκριμένη συμφωνία, η οποία ενώ αρχικώς επετεύχθη, εν συνεχεία, για λόγους που δεν βαρύνουν τη χώρα μας, δεν υλοποιήθηκε.
Υπήρξε μία διακινδύνευση εν συνεχεία -και κάνω αυτήν τη μικρή αναφορά, για να αντιληφθούμε τη σημασία που έδινε και δίνει η χώρα μας στο επίπεδο αυτό- να γίνουν επιλογές διαφορετικές, οι οποίες, τελικώς, θα καθιστούσαν τη χώρα ενεργειακά μη σημαντική σε αυτό που ήταν η προσπάθεια της Ευρώπης να αποκτήσει ενεργειακή πολλαπλότητα, ενεργειακές εναλλακτικές και να μην είναι εξαρτημένη μόνο από μία συγκεκριμένη ενεργειακή πηγή. 
Έχουν ακουστεί κριτικές σε αυτήν την Αίθουσα -ήταν αντίθετες σε αυτήν τη στρατηγική- οι οποίες έχουν επισημάνει τον κίνδυνο της εμπλοκής της χώρας μας σε αυτόν τον ενεργειακό ανταγωνισμό. Η κρατούσα άποψη, ήταν ότι θα ήταν επωφελές -και είναι επωφελές- για τη χώρα μας η συμμετοχή της στο πεδίο αυτό. 
Θεωρώ, κύριε Πρόεδρε, σημαντικό το γεγονός ότι σε αυτό που κατά τη γνώμη μου είναι το μείζον -γιατί θα αναφερθώ στα υπόλοιπα- οι περισσότερες πολιτικές δυνάμεις συμφωνούν. Αναγνωρίζουν, δηλαδή, σήμερα την αξία αυτής της συμφωνίας για τη χώρα, την καταρχήν αξία. Αναγνωρίζουν την αναγκαιότητα να προχωρήσουμε σε αυτήν τη συμφωνία. Και την αναγνωρίζουν ως επιτυχία, δηλαδή ως υλοποίηση αυτής της στόχευσης. 
Θα πω, δε, ότι όσοι έχουν παρακολουθήσει λίγο εγγυτέρα τους ανταγωνισμούς που αναπτύχθηκαν όλο αυτό το τελευταίο χρονικό διάστημα, ξέρουν ότι δεν ήταν εύκολη η επίτευξη αυτής της συμφωνίας. Ξέρουν ότι ήταν ένα εξαιρετικά ανταγωνιστικό πεδίο σε διεθνές επίπεδο, ότι υπήρξαν στιγμές που υπήρχε πραγματικός κίνδυνος να μην επιτευχθεί αυτή η συμφωνία, να μη γίνει αυτή η επιλογή και ότι, επομένως, έρχεται προς κύρωση ενώπιον μας, μία συμφωνία η οποία αποτελεί ήδη -από μόνη της η κατάρτισή της- μία σημαντική επιτυχία της χώρας μας. 
Εδώ θα μου επιτρέψετε να επισημάνω, όμως, μία αντίφαση, κύριε Πρόεδρε. Ενώ αναγνωρίζεται η συμφωνία αυτή ως τέτοια, εν συνεχεία υπάρχουν πολιτικές δυνάμεις, που για τις αιτιάσεις που εξέθεσαν -θα αναφερθώ πολύ σύντομα σε αυτές- δεν την υπερψηφίζουν.
Κι εγώ διερωτώμαι, κυρίες και κύριοι συνάδελφοι, που δεν στηρίζετε αυτήν τη συμφωνία, για το εξής: Εάν πειθόμασταν στις αιτιάσεις σας, εάν λέγαμε «Έχετε δίκιο», εάν λέγαμε «Ορθή η κριτική σας, να σας ακολουθήσουμε στη στάση αυτή» και λέγαμε «ΠΑΡΩΝ» ή λέγαμε «κατά» και καταψήφιζε το ελληνικό Κοινοβούλιο αυτήν τη συμφωνία, αυτό θα ήταν προς το συμφέρον της χώρας, ναι ή όχι; 
Αυτό είναι το ερώτημα. Διότι δεν μπορείτε να λέτε και τα δύο. Δεν μπορείτε να λέτε, «Είναι σημαντική η συμφωνία και πρέπει να γίνει αλλά επειδή έχουμε παρατηρήσεις επιμέρους, γι’ αυτόν το λόγο δεν την στηρίζουμε». 
Και έρχομαι και στις επιμέρους παρατηρήσεις. Εδώ θα μου επιτρέψετε να πω ότι δημιουργείται μια κλασική σύγχυση. Αυτή της γεωπολιτικής σημασίας και της εθνικής κυριαρχίας υπό την έννοια του imperium, δηλαδή της κυριαρχίας πάνω στο χώρο και αυτή της επιχειρηματικής οργάνωσης κάθε φορά. 
Η συμφωνία είναι σημαντική, γιατί ακριβώς βάζει τη xώρα στον ενεργειακό χάρτη, στον ενεργειακό σχεδιασμό, γιατί υπάρχει η όδευση. Γι’ αυτό είναι σημαντική η συμφωνία. Τώρα, εάν έπρεπε να έχουμε συμμετοχή 5% ή 10%, εάν το consortium, το σχήμα, έπρεπε να έχει την άλφα ή τη βήτα εταιρική μορφή -αυτό δεν λέω ότι είναι ασήμαντο, είναι πολύ σημαντικό και αξίζει συζητήσεως- αυτό δεν μπορεί να ξεπερνά το μείζον που είναι ακριβώς ότι η χώρα αποκτά ρόλο στον ενεργειακό χάρτη.","ΜΑΥΡΟΥΔΗΣ ΒΟΡΙΔΗΣ",69
"52707"," Το μείζον είναι η πώληση του ΔΕΣΦΑ και της ΔΕΠΑ.","ΑΘΑΝΑΣΙΟΣ ΠΕΤΡΑΚΟΣ",428
"52708"," Τώρα, επειδή το μείζον το συνδέετε ορισμένοι με την ιδιωτικοποίηση των σχετικών εταιρειών, ξαναλέω ότι επίσης επιμένετε στην κλασική σύγχυση του επιχειρηματικού οχήματος, του τρόπου, δηλαδή, με τον οποίο οργανώνεται μια συγκεκριμένη δραστηριότητα με εμπορική ή άλλη μορφή και αυτού που είναι το γεωπολιτικό, στρατηγικό κομμάτι. 
Το ένα δεν αναιρεί το άλλο. Η όδευση έχει σημασία. Εκείνο που έχει σημασία, είναι ότι ο αγωγός περνάει από την Ελλάδα. Εκείνο που έχει σημασία, είναι σε τελευταία ανάλυση, ότι θα υπάρξουν επενδυτικά οφέλη, θα υπάρξουν οικονομικά οφέλη αλλά κυρίως -το τονίζω, γιατί αυτή είναι η στρατηγική στόχευση και σε αυτό αναφερθήκατε όλοι- θα υπάρξουν γεωστρατηγικά, γεωπολιτικά οφέλη μέσα σε αυτό που είναι ο παγκόσμιος ενεργειακός χάρτης.
Κύριε Πρόεδρε και κύριε Υπουργέ, αυτονοήτως στηρίζουμε αυτήν τη συμφωνία. Είναι από τις στιγμές που μπορούμε να επιχαίρουμε στο ελληνικό Κοινοβούλιο, γιατί υπάρχει μια σημαντική επιτυχία την οποία θα έπρεπε να πανηγυρίζουμε σύσσωμοι. Είναι σημαντική αυτή η επιτυχία και θα περιμέναμε όλες οι πτέρυγες της Βουλής σε αυτό που είναι -νομίζω- η χαρά στο συγκεκριμένο σημείο της επιτυχίας μιας πολιτικής, σ’ αυτήν τη χαρά, να συμμετέχουν ανεπιφύλακτα όλες οι πτέρυγες.
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"52709"," Ευχαριστούμε πολύ, κύριε Βορίδη.
Κύριε Κουκουλόπουλε, έχετε ζητήσει το λόγο. Θέλετε δύο, τρία λεπτά;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52710"," Ναι, κύριε Πρόεδρε. Δεν χρειάζομαι όλο το χρόνο. Τρία πράγματα θέλω να πω. 
Πρώτον, θέλω να ξεκινήσω από εκεί που σταμάτησε ο προλαλήσας συνάδελφος, ο Κοινοβουλευτικός Εκπρόσωπος της Νέας Δημοκρατίας, προσθέτοντας κι εγώ τη φωνή μου, στην ανάγκη να στείλουμε σήμερα ένα μήνυμα συγκεκριμένο στον ελληνικό λαό. Είναι σημαντικό γεωπολιτικά αυτό που γίνεται και νομίζω ότι αυτό το μήνυμα πρέπει να το στείλει σήμερα η Βουλή.
Εξάλλου, ακούγοντας με προσοχή τόσο τους εισηγητές όσο και τους Κοινοβουλευτικούς Εκπροσώπους των κομμάτων που είτε λένε «ΟΧΙ» είτε ψηφίζουν «ΠΑΡΩΝ», διαπίστωσα ότι στον σκληρό πυρήνα της συμφωνίας, στο στρατηγικό της μέρος, δηλαδή, δεν έχουν ενστάσεις. 
Άρα, λοιπόν, νομίζω ότι κατ’ αρχάς θα έπρεπε να ακουστεί ένα «ΝΑΙ» ομόφωνο. Δεν θέλω να υποδείξω, προφανώς, ούτε πολύ περισσότερο, μπορώ να προκαλέσω ή να επηρεάσω κάτι τέτοιο αλλά μας ξεπερνά νομίζω το ζήτημα του ρόλου της Ελλάδας, που πανηγυρικά αναγνωρίζεται με αυτήν τη συμφωνία.
Να πω κάτι; Ο καθένας μας ας κρατήσει την άποψή του για το κατά πόσον αυτό ήταν μια αναγκαστική εξέλιξη που την προκάλεσε περισσότερο λέμε εμείς η Κυβέρνηση, λιγότερο λένε κάποιοι άλλοι. Ωραία, αυτό είναι το ζήτημά μας; Σημασία πάνω από όλα έχει το αποτέλεσμα.
Και το αποτέλεσμα είναι ιδιαίτερα θετικό. Για κάτι που είναι τόσο προφανές και τόσο σημαντικό, ας μας ακούσουν οι πολίτες και μια φορά να συμφωνούμε. Αυτό είναι το πρώτο ζήτημα. 
Το δεύτερο ζήτημα, του κόστους της ενέργειας, είναι ότι προφανώς δεν έχει άμεση συσχέτιση. Όμως κι εγώ θα συμφωνήσω και θα ζητήσω από την παριστάμενη πολιτική ηγεσία του Υπουργείου Περιβάλλοντος, Ενέργειας και Κλιματικής Αλλαγής, να κάνει κάθε δυνατή ενέργεια, πράξη, διαδικασία και να πάρει την κάθε αναγκαία πρωτοβουλία, έτσι ώστε το μεγάλο πρόβλημα του κόστους της ενέργειας για την ελληνική βιομηχανία να έρθει εκεί που είναι των ανταγωνιστικών χωρών. Είναι μη ανταγωνιστικό το κόστος της ενέργειας, ιδιαίτερα σε ό,τι αφορά τους υδρογονάνθρακες και ακόμα ειδικότερα το φυσικό αέριο. Είναι γνωστό το θέμα αυτό. Θα πρέπει να βρεθεί πάση θυσία τρόπος, ώστε αυτό το ζήτημα να λυθεί. Προφανώς δεν σχετίζεται άμεσα με τον αγωγό. Σαφώς, όμως, σχετίζεται έμμεσα. 
Άρα, είναι θέση και δική μας, γιατί το ζήτημα της φορολογίας, του κόστους του χρήματος και της ενέργειας, είναι οι τρεις βασικοί παράμετροι στην κουβέντα για επενδύσεις, από τις οποίες τόση ανάγκη έχει ο τόπος. 
Τέλος, κύριε Πρόεδρε, θέλω να ολοκληρώσω με αυτό που θεωρώ σημαντικότερο σε τελική ανάλυση σε αυτήν τη συζήτηση. Το ΥΠΕΚΑ -και είμαι σε θέση να γνωρίζω τι κάνει, δεν έχω ένσταση επ’ αυτού που κάνει, δεν θέλω να υπαινιχθώ κάτι- ασχολείται με μία συνολική ματιά με το ενεργειακό ζήτημα. Όμως πιστεύω ότι πρέπει να βρεθεί τρόπος, κύριε Υπουργέ, ώστε αυτό να πάρει μια θεσμική υπόσταση. Δεν ξέρω αν θα είναι η επιτροπή ενεργειακού σχεδιασμού, για την οποία έχω ξαναμιλήσει.
Θέλω, όμως, να υπογραμμίσω την αγωνία μου για ένα ζήτημα: Είναι καλός ο TAP. Να συζητήσουμε για τα αντισταθμιστικά οφέλη σε κάθε περιοχή, για το 30%. Ναι! Ωραία! 
Όσον αφορά το ζήτημα της ΔΕΗ. Βλέπουμε έτσι ή αλλιώς ιδιωτικοποίηση, άλλοι μιλάνε για στρατηγικό επενδυτή κ.λπ.. ΔΕΠΑ – ΔΕΣΦΑ. Το βλέπουμε σε ένα άλλο κάδρο, κάπως αλλιώς. Όσον αφορά τις ΑΠΕ, πάμε να διορθώσουμε λάθη και υπερβολές που υπήρξαν την προηγούμενη δεκαετία. 
Το ενεργειακό ζήτημα, όμως, είναι ενιαίο. Εγώ ξέρω πολύ καλά πώς σκέπτεται και πώς πορεύεται η πολιτική ηγεσία του ΥΠΕΚΑ. Η χώρα έχει ανάγκη από ένα θεσμοθετημένο κέντρο που θα βλέπει τον ενεργειακό της σχεδιασμό. 
Κύριε Πρόεδρε, η τελευταία μου κουβέντα θέλω να είναι η εξής: Η ενέργεια έχει ένα βασικό χαρακτηριστικό, που δεν το έχει κανένας άλλος τομέας της οικονομίας. Οι αποφάσεις που παίρνει κανείς στην ενέργεια, έχουν τρομακτικά μεγάλο συντελεστή αδράνειας. Πρέπει να μετράς, λοιπόν, τι αποφάσεις παίρνεις και να έχεις την υπομονή για τα αποτελέσματα, θετικά ή αρνητικά. Δεν είναι άμεσης απόδοσης οι αποφάσεις. Αυτό είναι το βασικό χαρακτηριστικό των αποφάσεων στην ενέργεια. Ουσιαστικά είναι η πιο σκληρή κρατική υπόθεση μετά την άμυνα. 
Άρα, κύριε Υπουργέ, θα πρέπει να βρεθεί ένας τρόπος. Δεν ξέρω αν είναι η Εθνική Επιτροπή Ενεργειακού Σχεδιασμού που πρέπει να λειτουργήσει ίσως σε νέα βάση, υπό το φως και των ερευνών για υδρογονάνθρακες και του TAP. Έχουν αλλάξει πάρα πολλά. Πάντως, κάτι πρέπει να κάνουμε. 
Δεν είναι ορθή η συζήτηση που γίνεται αποσπασματικά για την αποκρατικοποίηση ΔΕΠΑ, ΔΕΣΦΑ, χωριστά για τη ΔΕΗ, χωριστά για τον TAP και να βγάζουμε έναν πανηγυρικό για το καθένα από αυτά. Όχι! Το ενεργειακό ζήτημα και ο ρόλος της χώρας, που μπορεί να είναι κομβικός, είναι καταλυτικό ζήτημα. 
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"52711"," Κι εμείς ευχαριστούμε. 
Κλείνουμε με τον Υπουργό Περιβάλλοντος, Ενέργειας και Κλιματικής Αλλαγής, τον κ. Μανιάτη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52712"," Ευχαριστώ, κύριε Πρόεδρε. 
Κυρίες και κύριοι συνάδελφοι, χαίρομαι, γιατί για άλλη μια φορά έγινε στο Εθνικό Κοινοβούλιο μια πολύ γόνιμη και δημιουργική συζήτηση. Εγώ θα επιδιώξω να καταθέσω ορισμένες σκέψεις και να απαντήσω σε ερωτήματα που τέθηκαν.
Θεωρώ προφανές, αυτονόητο και αυταπόδεικτο, το ότι συμφωνούμε όλοι πως η ενεργειακή ασφάλεια της Ευρώπης συνιστά την κορυφαία πολιτική, αναπτυξιακή και κοινωνική επιλογή όλων των κρατών-μελών. 
Όταν λέμε «ενεργειακή ασφάλεια της Ευρώπης», εννοούμε τρία πράγματα. Διαφοροποίηση πηγών τροφοδοσίας, διαφοροποίηση οδεύσεων τροφοδοσίας και ανεκτές τιμές από τα νοικοκυριά και τις επιχειρήσεις.
Αυτά τα τρία, συνιστούν τους πυλώνες άσκησης πολιτικής από πλευράς Ευρωπαϊκής Ένωσης και κατά συνέπεια, αδικούν τη σοβαρότητα του θέματος όταν βάζουμε αυτά τα ζητήματα στην προκρούστεια κλίνη μικρών ή μικροκομματικών ή πρόσκαιρων σκοπιμοτήτων.
Ξεκινώ με την πρώτη παρατήρηση – ερώτηση. 
Ο νότιος διάδρομος, ο TAP, είναι άραγε σημαντικός για την Ευρώπη; Και αν ναι, είναι εξαιρετικά σημαντικός για την Ελλάδα και άρα συνιστά μία εθνική επιτυχία, ναι ή όχι; 
Απαντώ ευθέως. Επί δέκα χρόνια η Ευρωπαϊκή Ένωση προσπαθεί να υλοποιήσει το νότιο ευρωπαϊκό διάδρομο με επισκέψεις Μπαρόζο, Επιτρόπων, Προέδρων Δημοκρατίας Γαλλίας, Πορτογαλίας, Ισπανίας, Μεγάλης Βρετανίας, του Έλληνα Προέδρου της Δημοκρατίας, των πάντων. Άρα, η υλοποίηση του νοτίου διαδρόμου, είναι ένα κορυφαίο ενεργειακό θέμα της Ευρώπης.","ΙΩΑΝΝΗΣ ΜΑΝΙΑΤΗΣ",297
"52713"," Μα, σταματά…","ΑΠΟΣΤΟΛΟΣ ΑΛΕΞΟΠΟΥΛΟΣ",13
"52714"," Σας παρακαλώ, αφήστε με κύριε συνάδελφε να αρθρώσω δύο λέξεις.
Μέσα σ’ αυτό το μεγάλο θέμα, η Ελλάδα άραγε έπαιξε κάποιον ιδιαίτερο ρόλο; Σας θυμίζω ότι η Ελλάδα, έχοντας στη φαρέτρα της τον ITGI και τον TAP, πάλευε έχοντας απέναντι τα μεγαθήρια που στήριζαν το NABUCCO. Ήμασταν απελπιστικά μόνοι εμείς ως Ελλάδα και η Ιταλία και καταφέραμε και κερδίσαμε το NABUCCO, όχι μόνο επειδή η Ελλάδα ήταν ηρωική και τα κατάφερε αλλά επειδή η γεωγραφία μας βοήθησε, επειδή οι προτάσεις που κατατέθηκαν ήταν εξαιρετικά ρεαλιστικές και γιατί αποδείχθηκε αυτό που ξέραμε όλοι εμείς που ασχολούμαστε με το χώρο της ενέργειας, ότι δηλαδή ο NABUCCO, είναι ένα mega project που όμως δεν είναι ρεαλιστικό, γιατί πολύ απλά δεν έχει αέρα να τον τροφοδοτήσει. Είναι ένας μέγας σχεδιασμός που στηριζόταν στον αέρα. Και όταν προσαρμόστηκαν οι σχεδιασμοί των πολύ ισχυρών κρατών που ήταν υπέρ του NABUCCO, στο NABUCCO WEST, στο μικρό NABUCCO και πάλι απεδείχθη ότι η Ελλάδα με υπευθυνότητα και χωρίς πολλές φωνές, σε συνεργασία και συνεννόηση με τα consortia που στήριζαν είτε τον ITGI είτε τον TAP και σε πολύ στενή συνεργασία με την Ιταλία, καταφέραμε και καταθέσαμε μία πολύ σοβαρή, ρεαλιστική πρόταση, που απέδειξε τη δυνατότητά της να χρηματοδοτηθεί από τις τράπεζες και γι’ αυτό επελέγη τελικά o TAP.
Άρα, η απάντηση στο ερώτημα «είναι σπουδαίος ο TAP;» είναι ναι, συνιστά μία σπουδαία εθνική επιτυχία, που τεκμηριώνεται και από το γεγονός ότι ο ίδιος ο Διεθνής Οργανισμός Ενέργειας, είπε ότι είναι η σπουδαιότερη διεθνής είδηση σε θέματα αγωγών μέσα στο 2013.
Δεύτερον, Μπουργκάς-Αλεξανδρούπολη: Μου έχει δοθεί η δυνατότητα πολλές φορές να το πω. Θα χαρώ να γίνει μία μεγάλη συζήτηση στην Ολομέλεια για τον αγωγό Μπουργκάς-Αλεξανδρούπολη. Ο αγωγός Μπουργκάς-Αλεξανδρούπολη πάγωσε επειδή ο τότε Πρωθυπουργός της Βουλγαρίας κ. Μπορίσοφ αποφάσισε να ακυρώσει – παγώσει το έργο, παρά την ομόφωνη αντίδραση, τη συντονισμένη συναντίδραση Ελλάδας και Ρωσίας. Η Ελλάδα είχε εγκρίνει όλες τις περιβαλλοντικές άδειες του αγωγού Μπουργκάς-Αλεξανδρούπολη και γι’ αυτό δεν είχε πια άλλα όπλα ο κ. Μπορίσοφ και υποχρεώθηκε να πάρει μία αυθαίρετη απόφαση στο Υπουργικό του Συμβούλιο.
Τρίτη παρατήρηση: Άκουσα με πολύ μεγάλη προσοχή την αγωνία των συναδέλφων, γιατί είναι ειλικρινής αγωνία. Άραγε, η χώρα έχει έναν μακροχρόνιο ενεργειακό σχεδιασμό; Θέλω να είμαστε ειλικρινείς μεταξύ μας. Ποτέ καμμία χώρα δεν μπορεί να είναι σίγουρη ότι αυτό που έχει γραφτεί στα χαρτιά, στα κιτάπια, συνιστά πραγματικά έναν μακροχρόνιο ενεργειακό σχεδιασμό που μπορεί να αντέξει τα επόμενα δεκαπέντε-είκοσι χρόνια. 
Να σας δώσω παραδείγματα; Ήξερε η Γερμανία πριν από τρία χρόνια ότι θα γινόταν το ατύχημα στη Φουκοσίμα και θα έπαιρνε απόφαση να κλείσει όλους τους πυρηνικούς της αντιδραστήρες;
Ήξερε η Ευρώπη πριν από επτά χρόνια, όταν σχεδίαζε τις πολιτικές της για τις ανανεώσιμες πηγές ενέργειας, ότι θα ήταν μία απίστευτη ιστορία που θα δημιουργούσε πάνω από 500 δισεκατομμύρια έλλειμμα στις ευρωπαϊκές οικονομίες και βλέπουμε σήμερα τη Γερμανία να ανατρέπει πολιτικές, την Ισπανία το ίδιο, την Πορτογαλία το ίδιο, την Ελλάδα το ίδιο;
Ήξερε κανένας πριν επτά-οκτώ χρόνια ότι το σχιστολιθικό αέριο, αυτή η καινούργια ανακάλυψη στις Ηνωμένες Πολιτείες, θα άλλαζε πλήρως τον ενεργειακό χάρτη και μια χώρα εξαρτημένη από εισαγωγές φυσικού αερίου και πετρελαίου, όπως ήταν οι Ηνωμένες Πολιτείες, να είναι σήμερα αυτάρκης και του χρόνου να είναι εξαγωγέας;
Γιατί τα λέω αυτά; Τα λέω γιατί πραγματικά έχουμε βαθειά ανάγκη από έναν σοβαρό, πολυπαραμετρικό, μακροχρόνιο ενεργειακό σχεδιασμό, ταυτόχρονα όμως οφείλει η κάθε κοινωνία, το κάθε κράτος να είναι έτοιμο να προσαρμοστεί σε αυτό που οι διεθνείς συνθήκες επιβάλλουν. 
Θα σας δώσω έξι παραδείγματα, προσπαθώντας να σας πείσω ότι η Ελλάδα στα βασικά σημεία, ναι, έχει μακροχρόνιο ενεργειακό σχεδιασμό: Πρώτον, ναι, η Ελλάδα ξεκινά, με πολλή σοβαρότητα, έρευνες υδρογονανθράκων και στη θάλασσα και στη στεριά. Αυτό συνιστά μία επιλογή.
Δεύτερον, ναι η Ελλάδα είναι η πρώτη ευρωπαϊκή χώρα που έχει δώσει αναλογικά τα περισσότερα κονδύλια για εξοικονόμηση ενέργειας, σε σχέση με τον πληθυσμό. Επενδύουμε 1 δισεκατομμύριο ευρώ για εξοικονόμηση ενέργειας. Είναι η μεγαλύτερη, κατά κεφαλή, επένδυση απ’ όλα τα κράτη μέλη.
Τρίτον, ναι η Ελλάδα είναι η πρώτη ευρωπαϊκή χώρα που απεφάσισε να στηρίξει τα φτωχά νοικοκυριά με φθηνό ηλεκτρικό ρεύμα. Σήμερα, αυτό που συνιστά μία από τις προτεραιότητες της ελληνικής Προεδρίας για τα υπόλοιπα κράτη μέλη, αυτό που ονομάζουμε στήριξη ευπαθών νοικοκυριών, στην πατρίδα μας εδώ και τρία χρόνια είναι πραγματικότητα. Σήμερα τετρακόσιες εβδομήντα χιλιάδες ελληνικά νοικοκυριά, δηλαδή ενάμισι εκατομμύριο Ελλήνων, έχουν ηλεκτρικό ρεύμα με έκπτωση έως 40%, φθηνότερο σε σχέση με τους υπόλοιπους Έλληνες. 
Τέταρτον, έχουμε πολιτική για τη στήριξη της ελληνικής βιομηχανίας, ώστε να έχει φθηνή ηλεκτρική ενέργεια; Η απάντηση είναι: ναι. Πρόσφατα, πριν ένα μήνα, περάσαμε ειδικές ρυθμίσεις, όπως για παράδειγμα για τη διακοψιμότητα, για να δώσουμε συγκριτικά πλεονεκτήματα στην ενεργοβόρο ελληνική βιομηχανία. 
Πέμπτον, έχουμε άραγε ένα σχεδιασμό που να μας εντάσσει στο διεθνές και κυρίως στο ευρωπαϊκό γίγνεσθαι; Σας απαντώ: Πριν τέσσερις μήνες, στα Προγράμματα Κοινού Ευρωπαϊκού Ενδιαφέροντος, η Ελλάδα ενέταξε τον αγωγό που συνδέει τα κοιτάσματα Ισραήλ-Κύπρου μέσω Κρήτης και Ηπειρωτικής Ελλάδας. 
Επίσης, ενέταξε το καλώδιο που συνδέει το Ισραήλ, την Κύπρο, την Κρήτη και την Αττική, ως μία σύνδεση Ασίας-Ευρώπης.
Ενέταξε την υπόγεια αποθήκη φυσικού αερίου, ένα δισεκατομμύριο κυβικά μέτρα, βασικό πυλώνα τροφοδοσίας, αύριο, των Βαλκανίων. 
Ενέταξε τον αγωγό IGB, ο οποίος συνδέει Ελλάδα-Βουλγαρία, που μπορεί να έχει διπλή ροή, προς τα πάνω και προς τα κάτω. 
Ενέταξε τις δύο πλωτές εγκαταστάσεις LNG, ώστε η χώρα και κυρίως η Βόρεια Ελλάδα, να γίνει πραγματικά ενεργειακός κόμβος τροφοδοσίας των Ανατολικών Βαλκανίων. Είναι και άλλα έξι με επτά προγράμματα.
Έκτον, για να τελειώσω με το μακροχρόνιο ενεργειακό σχεδιασμό, ναι η Ελλάδα είναι η πρώτη χώρα στην Ευρώπη που στα ζητήματα των ανανεώσιμων πηγών ενέργειας και κυρίως στα φωτοβολταϊκά σήμερα έχει υπερκαλύψει το στόχο του 2020! 
Τέθηκαν ορισμένα ερωτήματα –τρία βασικά έχω σημειώσει- από τον κ. Παπαδημούλη και από άλλους συναδέλφους. Ερώτημα πρώτον: Η Ελλάδα, με βάση τη συμφωνία που κυρώνουμε σήμερα, μπορεί να αγοράσει έως το 5% του αγωγού. Πώς; Η απάντηση είναι: με βάση την αποτίμηση της τρέχουσας τιμής.
Εδώ, κυρίες και κύριοι συνάδελφοι, μη συγχέουμε δύο διαφορετικά πράγματα. Είναι άλλο το ποιος κατασκευάζει τον αγωγό και ποιος είναι ο ιδιοκτήτης του αγωγού, που είναι το CONSORTIUM TAP και είναι άλλο το ποιος τροφοδοτεί τον αγωγό με φυσικό αέριο, που είναι το COΝSORTIUM SHAH DENIZ 2, οι οποίοι είναι άλλοι εταίροι. 
Στο συγκεκριμένο αγωγό –και απαντώ στο επόμενο ερώτημα- μπορεί να δώσει και να τροφοδοτήσει τον αγωγό με φυσικό αέριο και άλλος προμηθευτής.
Εάν, δηλαδή, βρούμε αύριο εμείς ελληνικό φυσικό αέριο στα βόρεια –στον Πρίνο λέω- μπορούμε να δώσουμε φυσικό αέριο και να περάσει από τον TAP, διότι είναι άλλη η συμφωνία που ισχύει. Και εδώ είναι ό,τι ισχύει στο πλαίσιο της απελευθέρωσης της αγοράς φυσικού αερίου στην Ευρωπαϊκή Ένωση.
Θα κάνω και μία τρίτη παρατήρηση, όπου θέλω να είμαι πάρα πολύ προσεκτικός, διότι υπάρχουν διάφορα δημοσιεύματα, για το τι γίνεται με τις διαπραγματεύσεις της ΔΕΠΑ με την «GAZPROM» για την τιμή του φυσικού αερίου.
Συναδέλφισσες και συνάδελφοι, αυτά τα πράγματα όταν είναι σε μία κρίσιμη διαπραγμάτευση, ποτέ δεν λέγονται δημόσια. Όταν θα κλείσει η διαπραγμάτευση, θα ανακοινωθεί και το ποσοστό και η χρονική διάρκεια μέχρι πότε θα τροφοδοτούμαστε και με ποιους όρους. 
Αυτό που μπορούμε, ως Υπουργείο Περιβάλλοντος, Ενέργειας και Κλιματικής Αλλαγής να διαβεβαιώσουμε την Εθνική Αντιπροσωπεία, είναι ότι οι διαπραγματεύσεις πάνε καλά, δείχνει να επιτυγχάνουμε τους βασικούς μας στόχους, αλλά μέχρι εκεί. Η διαπραγμάτευση δεν έχει κλείσει. 
Τελειώνω με το αύριο. Υπάρχει ένας προβληματισμός. Αυτή τη στιγμή γίνεται μια κοσμογονία στο ενεργειακό πεδίο σε όλο τον κόσμο, αλλά και στην Ευρώπη και βλέπετε τις σχέσεις μεταξύ Ουκρανίας και Ευρώπης, αλλαγές συμβάσεων. Βλέπετε νέες σχέσεις Ρωσίας με Ευρωπαϊκή Ένωση. Θέλω να είμαστε πάρα πολύ προσεκτικοί. 
Σας δίνω, όμως, μία προοπτική που η πατρίδα μας με πολλή σοβαρότητα διερευνά. Να κρατήσουμε στο μυαλό μας ότι μια μεγάλη προίκα της χώρας μας είναι η Ρεβυθούσα. Η Ρεβυθούσα ξεκίνησε να δουλεύει το 2000. Αυτή τη στιγμή έχουμε εντάξει την επέκταση της Ρεβυθούσας, δηλαδή τις εκατόν τριάντα χιλιάδες κυβικά μέτρα υγροποιημένου φυσικού αερίου να αυξηθούν κατά 75%, να φτάσουν τις διακόσιες είκοσι πέντε χιλιάδες κυβικά μέτρα.
Ξέρετε, τι σημαίνει αυτό σε κανονικό φυσικό αέριο; Είναι 5,3 bcm. Η Ρεβυθούσα σε μια χρονιά μπορεί να δώσει σχεδόν 5,5 δισεκατομμύρια κυβικά μέτρα: μισός TAP. Αυτό ξέρετε τι σημαίνει; Ότι τη Ρεβυθούσα με αντίστροφη ροή προς τα βόρεια, εάν τη συνδέσεις με τον ελληνοβουλγαρικό ιντερκονέκτορα και στη συνέχεια ο βουλγαρικός συνδεθεί –που συνδέεται- με τον ρουμάνικο και τον ουγγρικό, τότε πια δικό σου φυσικό αέριο μπορεί να τροφοδοτήσει –και εσύ να είσαι η πύλη- βορειότερα των χωρών που προανέφερα.
Ο σχεδιασμός αυτός δεν είναι έξω από τους σχεδιασμούς της Ευρωπαϊκής Ένωσης και στηρίζεται σε μία πολύ μεγάλη προίκα της Ελλάδας, που είναι η μονάδα αυτή της Ρεβυθούσας. Μια μονάδα που επεκτείνεται γιατί ακριβώς την έχουμε χρηματοδοτήσει με τα διαρθρωτικά ταμεία και η οποία μας επιτρέπει πια με πολλή προσοχή να χρησιμοποιούμε τον όρο ότι η Ελλάδα στοχεύει να γίνει πύλη εισόδου ενεργειακών προϊόντων για την υπόλοιπη Ένωση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)","ΙΩΑΝΝΗΣ ΜΑΝΙΑΤΗΣ",297
"52715"," Ολοκληρώστε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52716"," Τελειώνω, κύριε Πρόεδρε και ευχαριστώ για την κατανόησή σας.
Θέλω να σας θυμίσω ότι ο νότιος διάδρομος ξεκίνησε το 2006. Παλέψανε πολλοί άνθρωποι από το 2006 μέχρι το 2013 για το νότιο διάδρομο.
Κλείνω, λοιπόν, και λέω ότι αυτή τη στιγμή, με πολλή σοβαρότητα και υπευθυνότητα, η Ελλάδα, η ελληνική Κυβέρνηση κάνει έναν ενεργειακό σχεδιασμό που θα καταφέρει να μας δώσει μία γεωπολιτική και γεωστρατηγική αναβάθμιση, ώστε να υπερασπιστούμε ως χώρα όλα τα άλλα ζητήματα, στα οποία θέλουμε στήριξη.
Κλείνω, λέγοντας ότι πραγματικά ήταν μία πολύ καλή συζήτηση, με πολύ λίγες σκέψεις οι οποίες θα υποβάθμιζαν τα θέματα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, δεν μας απαντήσατε…","ΙΩΑΝΝΗΣ ΜΑΝΙΑΤΗΣ",297
"52717"," Κύριε Μαριά, όχι διακοπές!
Συνεχίστε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52718"," Νομίζω, λοιπόν, ότι η ενέργεια μπορεί πραγματικά να αποτελέσει έναν τομέα στον οποίο μπορεί να υπάρχει η μέγιστη δυνατή συναίνεση.
Ευχαριστώ πολύ.
(Χειροκροτήματα)","ΙΩΑΝΝΗΣ ΜΑΝΙΑΤΗΣ",297
"52719"," Ευχαριστούμε πολύ, κύριε Υπουργέ.
Κηρύσσεται περαιωμένη η συζήτηση επί της αρχής των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση Συμφωνίας Φιλοξενούσας Χώρας μεταξύ της Ελληνικής Δημοκρατίας και της TRANS ADRIATIC PIPELINE AG».
Ερωτάται το Σώμα: Γίνεται δεκτό το νομοσχέδιο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52720"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"52721"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"52722"," Συνεπώς, το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής «Κύρωση Συμφωνίας Φιλοξενούσας Χώρας μεταξύ της Ελληνικής Δημοκρατίας και της TRANS ADRIATIC PIPELINE AG» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ 126α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52723"," Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52724"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"52725"," Το Σώμα παρέσχε τη ζητηθείσα εξουσιοδότηση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52726"," Κυρίες και κύριοι συνάδελφοι, εισερχόμαστε στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ 
Συζήτηση και ψήφιση, σύμφωνα με τις διατάξεις του άρθρου 76 του Συντάγματος και του άρθρου 118 του Κανονισμού της Βουλής, των προτάσεων «Για την τροποποίηση διατάξεων του Κανονισμού της Βουλής (Μέρος Κοινοβουλευτικό)».
(Στο σημείο αυτό κατατίθεται στα Πρακτικά η αιτιολογική έκθεση, η οποία έχει ως εξής:
(Να καταχωριστούν οι σελ. 129 έως 132)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52727"," Η συζήτηση γίνεται, ως γνωστόν, με τη διαδικασία του άρθρου 108 παράγραφοι 1 και επ. του Κανονισμού της Βουλής.
Θα ήθελα να σας ενημερώσω ότι από τον Πρόεδρο της Κοινοβουλευτικής Ομάδας του ΣΥΡΙΖΑ-ΕΚΜ κ. Τσίπρα πήραμε επιστολή που ορίζει ως εισηγητή το συνάδελφο κ. Βούτση. 
Ο Γραμματέας της Κοινοβουλευτικής Ομάδας των Ανεξάρτητων Ελλήνων κ. Γιοβανόπουλος ορίζει ως ειδικό αγορητή τον κ. Μελά και Κοινοβουλευτικό Εκπρόσωπο τον κ. Μαριά.
Από το Λαϊκό Σύνδεσμο - Χρυσή Αυγή ο Γραμματέας της Κοινοβουλευτικής Ομάδας κ. Πολύβιος Ζησιμόπουλος μας ενημερώνει ότι ορίζει ως ειδικό αγορητή το Βουλευτή κ. Κασιδιάρη.
Από τον Κοινοβουλευτικό Εκπρόσωπο του Κομμουνιστικού Κόμματος Ελλάδος κ. Παφίλη πήραμε επιστολή με την οποία ορίζει ως Κοινοβουλευτικό Εκπρόσωπο το Βουλευτή κ. Χαλβατζή.
Βάσει του άρθρου 108 ποιος κύριος θέλει να λάβει το λόγο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52728"," Κύριε Πρόεδρε, επιθυμώ να λάβω το λόγο.","ΔΗΜΗΤΡΙΟΣ ΤΣΟΥΜΑΝΗΣ",521
"52729"," Κύριε Τσουμάνη, έχετε το λόγο. Παρακαλώ από τη θέση σας, διότι είναι πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52730"," Ευχαριστώ, κύριε Πρόεδρε.
Κυρίες και κύριοι συνάδελφοι, με την προτεινόμενη τροποποίηση του Κανονισμού της Βουλής ρυθμίζονται ζητήματα καλύτερης οργάνωσης των ειδικών μόνιμων επιτροπών ύστερα από προτάσεις που έχουν υποβληθεί από προεδρεία τους.
Ειδικότερα με το άρθρο 1 συστήνεται Ειδική Μόνιμη Επιτροπή παρακολούθησης των αποφάσεων του Ευρωπαϊκού Δικαστηρίου των Δικαιωμάτων του Ανθρώπου. Με αυτόν τον τρόπο διαμορφώνεται ειδικό πλαίσιο για την κοινοβουλευτική παρακολούθηση και αξιολόγηση της υλοποίησης των αποφάσεων του δικαστηρίου.
Κύριο έργο της επιτροπής είναι η παρακολούθηση της συμμόρφωσης προς τις αποφάσεις σε υποθέσεις στις οποίες διάδικο μέρος είναι η Ελληνική Δημοκρατία. Το αντικείμενο όμως της επιτροπής διατυπώνεται με ευρύτητα, ώστε η επιτροπή να έχει την ευχέρεια να εξετάζει γενικότερα την εφαρμογή από τη χώρα μας της νομολογίας του δικαστηρίου. Η επιτροπή μπορεί να συντάσσει ειδικότερες εκθέσεις, οι οποίες διαβιβάζονται από τον Πρόεδρο της Βουλής στους κατά περίπτωση αρμόδιους Υπουργούς και φορείς.
Η ως άνω επιτροπή αποτελείται από είκοσι ένα μέλη και έχει ως Πρόεδρό της τον Πρόεδρο της Διαρκούς Επιτροπής Δημόσιας Διοίκησης, Δημόσιας Τάξης και Δικαιοσύνης και ως μέλη τα μέλη της ελληνικής αντιπροσωπείας στην Κοινοβουλευτική Συνέλευση του Συμβουλίου της Ευρώπης και συμπληρώνεται με μέλη της Διαρκούς Επιτροπής Δημόσιας Διοίκησης, Δημόσιας Τάξης και Δικαιοσύνης. 
Με το άρθρο 2, ύστερα από ομόφωνη πρόταση της οικείας Επιτροπής, διευκρινίζεται ότι η Ειδική Μόνιμη Επιτροπή Σωφρονιστικού Συστήματος έχει αρμοδιότητα και ως προς τις λοιπές δομές εγκλεισμού κρατουμένων. Όπως γνωρίζετε, αντικείμενο της Επιτροπής Σωφρονιστικού Συστήματος και λοιπών δομών εγκλεισμού κρατουμένων είναι η μελέτη, η παρακολούθηση και η αξιολόγηση της κατάστασης του σωφρονιστικού συστήματος της χώρας καθώς και η κατάθεση προτάσεων για τη βελτίωση των συνθηκών διαβίωσης των κρατουμένων στα σωφρονιστικά καταστήματα και στις άλλες δομές κράτησης, ο εκσυγχρονισμός του θεσμικού πλαισίου και εν γένει η χάραξη στρατηγικής σε θέματα σωφρονιστικής πολιτικής.
Σχετικά με την προτεινόμενη τροποποίηση του Κανονισμού της Βουλής αναφορικά με την πρόταση αναστολής χρηματοδότησης κόμματος, εισηγούμεθα την προσθήκη του νέου άρθρου 83Α ως εξής: «Απόφαση για την αναστολή κάθε είδους κρατικής χρηματοδότησης και οικονομικής ενίσχυσης προς κόμματα θα λαμβάνεται από την Ολομέλεια της Βουλής με ονομαστική ψηφοφορία και απόλυτη πλειοψηφία του όλου αριθμού των Βουλευτών». Με την προτεινόμενη ανωτέρω ρύθμιση προσαρμόζεται ο Κανονισμός της Βουλής στις ρυθμίσεις του νέου άρθρου 7Α του ν. 3023/2002 σχετικά με την αναστολή της χρηματοδότησης πολιτικού κόμματος για την περίπτωση της άσκησης δίωξης και επιβολής προσωρινής κράτησης κατά του Αρχηγού ή ικανού αριθμού Βουλευτών ή Ευρωβουλευτών κόμματος. Βασικός άξονας της πρότασης είναι η προηγούμενη διατύπωση έκθεσης της Επιτροπής Κοινοβουλευτικής Δεοντολογίας με ανάλογη εφαρμογή του άρθρου 83 του Κανονισμού.
Όσον αφορά τις προσθήκες που κατατέθηκαν από τον κύριο Πρόεδρο της Βουλής, έχουν σχέση με την εύρυθμη λειτουργία της Βουλής και εισηγούμαι την ψήφισή τους.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΤΣΟΥΜΑΝΗΣ",521
"52731"," Ευχαριστούμε πολύ, κύριε συνάδελφε.
Το λόγο έχει ο συνάδελφος κ. Βούτσης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52732"," Κυρίες και κύριοι συνάδελφοι, δεν θα μπορούσα να ξεκινήσω τη σημερινή μας τοποθέτηση εδώ χωρίς να αναφερθώ στο τραγικό συμβάν που έχει συγκλονίσει το πανελλήνιο. Παίρνω αφορμή και από αυτά που είπε προηγουμένως ο Υπουργός κ. Μανιάτης, για να αναφερθώ στο θάνατο της δεκατριάχρονης από μαγκάλι στη Θεσσαλονίκη μετά από δυόμισι μήνες που είχαν κόψει το ρεύμα στην άνεργη μάνα της και στην ίδια και έμεναν σε ένα διαμέρισμα μέσα στη Θεσσαλονίκη. 
Πραγματικά, αισθάνομαι ντροπή -και το λέω ευθέως- και ως Βουλευτής για το ότι είμαστε μάρτυρες εν έτει 2013 αυτών των ακραίων φαινομένων ανθρωπιστικής καταστροφής μέσα στη χώρα μας. Δεν μπορώ να το κατανοήσω και περίμενα ο κύριος Υπουργός, που αναφέρθηκε στο κοινωνικό τιμολόγιο και μας είπε περί ΔΕΗ κ.λπ., να αναφερθεί στα τριακόσιες είκοσι χιλιάδες νοικοκυριά που έχουν κομμένο το ρεύμα, ενώ ξεκινά ο χειμώνας και σε πλήθος άλλων προβλημάτων που αυτή η πολιτική γεννά στη χώρα μας.
Έρχομαι στο ζήτημα που μας απασχολεί σήμερα. Από την πλευρά μας υπάρχει συμφωνία για τα θέματα της τροποποίησης των διατάξεων του Κανονισμού. 
Η Επιτροπή Παρακολούθησης των Aποφάσεων του Ευρωπαϊκού Δικαστηρίου των Δικαιωμάτων του Ανθρώπου πραγματικά μπορεί να βοηθήσει σημαντικά, εφόσον λειτουργήσει σωστά. Όλα επί της ουσίας και στη ζωή κρίνονται, διότι στο πρόσφατο παρελθόν ήμασταν μάρτυρες πολύμηνων καθυστερήσεων στην έκφραση απόψεων, εκθέσεων κ.λπ. που έρχονταν από το Συμβούλιο και οι οποίες προσέκρουαν στην αντίρρηση και στην αντίδραση της Κυβέρνησης να ευαισθητοποιηθεί γύρω από πολύ σοβαρά ζητήματα ανθρωπίνων δικαιωμάτων. 
Επίσης, είμαστε σύμφωνοι με τη Μόνιμη Επιτροπή Σωφρονιστικού Συστήματος και των λοιπών δομών εγκλεισμού κρατουμένων, διότι είναι ένα εξαιρετικά κρίσιμο ζήτημα. Μας έρχονται συνεχώς προτάσεις νόμου τις οποίες συζητάμε για τη λεγόμενη αποσυμφόρηση των φυλακών, που όμως όχι μόνο δεν αποσυμφορούνται, αλλά γεμίζουν και είναι άθλιες οι συνθήκες μέσα στις ελληνικές φυλακές. Άρα, η παρακολούθηση της Βουλής δεν μπορεί να είναι ένα τυπικό στοιχείο, διότι είναι οριακό σημείο της δημοκρατικής μας συγκρότησης και λειτουργίας ο εξανθρωπισμός, η αποσυμφόρηση, η λειτουργία στα πλαίσια του δικαιϊκού συστήματος του σωφρονιστικού συστήματος.
Βεβαίως και για τις κανονιστικές άλλες προτάσεις που έρχονται από τον Πρόεδρο της Βουλής, θεωρούμε ότι στα πλαίσια της αυτόνομης λειτουργίας, οπωσδήποτε στα πλαίσια του Συντάγματος, της διαφάνειας μέσω της δημοσίευσης στη «ΔΙΑΥΓΕΙΑ» και του ελέγχου από τις γενικές οικονομικές αρχές του κράτους θα πρέπει αυτά τα ζητήματα που υπάρχουν στην τροπολογία να μπορούν να επιλύονται στις ιδιαίτερες δομές που υπάρχουν και έχουν προβλεφθεί μέσα στη Βουλή είτε αφορούν το Ταμείο είτε τον προϋπολογισμό και τον τρόπο εκπόνησης, δημοσίευσης και ελέγχου του.
Άφησα κάτι τελευταίο, στο οποίο θέλω να είμαι πολύ σαφής, ακριβώς επειδή είχε εξελιχθεί και μια ολόκληρη συζήτηση στην Ολομέλεια της Βουλής σε σχέση με αυτήν την τροπολογία για τη χρηματοδότηση των κομμάτων.
Κύριε Πρόεδρε, κυρίες και κύριοι συνάδελφοι, είχαμε πει και τότε, καθώς είχαμε συνδιαμορφώσει μέσα από μια συζήτηση -με τις εντάσεις της- αυτήν την τροπολογία, ότι θα ήταν πολύ πιο σωστό -και σε ό,τι μας αφορά θα το έχουμε στην πρόταση αναθεωρητέας ύλης του Συντάγματος- να υπάρχει τουλάχιστον η ψήφος των εκατόν ογδόντα Βουλευτών, όπως υπάρχει και για άλλα τρία μείζονα ζητήματα, έτσι ώστε να μπορούν να μπουν σε εφαρμογή οι πρόνοιες σε σχέση με την αναστολή χρηματοδότησης ενός κόμματος. 
Γνωρίζουμε πολύ καλά ότι στο πλαίσιο της σημερινής λειτουργίας και του Συντάγματος αυτό δεν ήταν δυνατό να προνοηθεί στη διάταξη που υπερψηφίστηκε στη Βουλή. Το σημειώνουμε όμως, διότι πραγματικά χρειάζονται πολύ ευρύτερες εγγυήσεις πάνω σε μία πρωτόγνωρη νομολογία την οποία έχουμε αναγκαστεί να συνομολογήσουμε, εκ των πραγμάτων, μετά από τις εξελίξεις που υπήρξαν. Χρειάζονται περαιτέρω και ευρύτερες εγγυήσεις, έτσι ώστε ποτέ να μην υπάρξει στη χώρα μας το κίνητρο, η υπόνοια, η πονηρή σκέψη από κάποιες πλειοψηφίες να οδηγήσουν εκποδών οποιαδήποτε μειοψηφική φωνή μέσα στη Βουλή, που έχει έρθει με τις χιλιάδες ψήφους συμπατριωτών μας, στο όνομα υπόγειων σκέψεων και προνοιών πολιτικής διαμάχης. Είναι πάρα πολύ λεπτό το ζήτημα, θα πρέπει να παρακολουθήσουμε την εφαρμογή του, πάντοτε ακριβώς στο πλαίσιο του ευρύτερου δικαιϊκού συστήματος και των κατευθύνσεων που δίνει και η δικαιοσύνη ως προς αυτά τα ζητήματα. 
Θα θέλαμε -και είναι καλό να είναι γνωστό αυτό, κύριε Πρόεδρε- να υπήρχε μεγαλύτερος αριθμός Βουλευτών, όχι το 1/5, αλλά το 1/3. Εμείς επιμείναμε, έτσι ώστε να μην είναι απλώς η δίωξη, αλλά να είναι και η πρόταση προφυλάκισης και μία σειρά από άλλα ζητήματα, τα οποία τελικά συμπεριλήφθηκαν στον νόμο μέσα και τα οποία θεωρούμε ότι διαμορφώνουν μία ανεκτή, για το σημερινό πλαίσιο νομολογία για τη χώρα μας.
Ευχαριστώ πολύ.","ΝΙΚΟΛΑΟΣ ΒΟΥΤΣΗΣ",75
"52733"," Ευχαριστούμε, κύριε Βούτση.
Τον λόγο έχει εκ μέρους των Ανεξάρτητων Ελλήνων ο κ. Μελάς.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52734"," Κύριε Πρόεδρε, κυρίες και κύριοι συνάδελφοι. Συζητάμε την τροποποίηση κάποιων διατάξεων που αφορούν τον Κανονισμό της Βουλής. 
Με την πρώτη πρόταση ή καλύτερα με το πρώτο άρθρο ρυθμίζονται εκκρεμή ζητήματα για την καλύτερη οργάνωση των αρμοδιοτήτων των Ειδικών Μόνιμων Επιτροπών. Συστήνεται Ειδική Μόνιμη Επιτροπή παρακολούθησης των Αποφάσεων του Ευρωπαϊκού Δικαστηρίου Δικαιωμάτων του Ανθρώπου, η οποία θα αποτελείται από είκοσι ένα μέλη. Αντικείμενό της θα είναι η αξιολόγηση της υλοποίησης των αποφάσεων του Δικαστηρίου και ιδίως της συμμόρφωσης προς τις αποφάσεις που αφορούν την Ελληνική Δημοκρατία. Πρόεδρος της νέας επιτροπής ορίζεται ο Πρόεδρος της Επιτροπής Δημόσιας Διοίκησης, Δημόσιας Τάξης και Δικαιοσύνης. Μέλη της είναι, τα μέλη της Ελληνικής Αντιπροσωπείας στην Κοινοβουλευτική Συνέλευση του Συμβουλίου της Ευρώπης και τα μέλη της Διαρκούς Επιτροπής Δημόσιας Διοίκησης, Δημόσιας Τάξης και Δικαιοσύνης.
Επίσης, η Ειδική Μόνιμη Επιτροπή Σωφρονιστικού Συστήματος μετονομάζεται σε Ειδική Μόνιμη Επιτροπή Σωφρονιστικού Συστήματος και Λοιπών Δομών Εγκλεισμού Κρατουμένων. Η επιτροπή αυτή θα μελετά, εκτός των άλλων, και τον εκσυγχρονισμό του θεσμικού πλαισίου και εν γένει, τη χάραξη στρατηγικής σε θέματα σωφρονιστικής πολιτικής.
Επίσης, διαμορφώνεται ο αριθμός των Βουλευτών στις παρακάτω επιτροπές ως εξής: Στην Επιτροπή Θεσμών και Διαφάνειας είναι δεκατρείς Βουλευτές, στην Επιτροπή Προστασίας Περιβάλλοντος είναι τριάντα Βουλευτές, στην Επιτροπή Έρευνας και Τεχνολογίας είκοσι πέντε Βουλευτές, στην Επιτροπή Ισότητας, Νεολαίας και Δικαιωμάτων του Ανθρώπου δεκατρείς Βουλευτές και στην Επιτροπή Σωφρονιστικού Συστήματος και Λοιπών Δομών Εγκλεισμού Κρατουμένων δεκαπέντε Βουλευτές.
Έρχομαι τώρα στο άρθρο που αναφέρεται στην αναστολή χρηματοδότησης πολιτικού κόμματος λόγω σημαντικών παραβατικών ενεργειών. Μετά το άρθρο 83 του Κανονισμού της Βουλής, προστίθεται το άρθρο 83Α με το οποίο έχουμε αναστολή της χρηματοδότησης πολιτικού κόμματος, σε περίπτωση άσκησης δίωξης και επιβολής προσωρινής κράτησης, κατά Αρχηγού ή ικανού αριθμού Βουλευτών ή Ευρωβουλευτών κόμματος. Η αρμόδια δικαστική εισαγγελική αρχή αποστέλλει προς τον Πρόεδρο της Βουλής αντίγραφο του σχετικού φακέλου και ο Πρόεδρος της Βουλής με τη σειρά του το διαβιβάζει στον Πρόεδρο της Επιτροπής Κοινοβουλευτικής Δεοντολογίας. Η Επιτροπή Κοινοβουλευτικής Δεοντολογίας σε ορισμένη προθεσμία πρέπει να διατυπώσει τη γνώμη της, αφού ακούσει εκπρόσωπο του κόμματος, εφόσον αυτός το επιθυμεί. 
Στη συνέχεια το σχετικό ζήτημα έρχεται στην Ολομέλεια και γίνεται συζήτηση. Στην Ολομέλεια λαμβάνεται απόφαση με ονομαστική ψηφοφορία και απόλυτη πλειοψηφία του όλου αριθμού των Βουλευτών. 
Εδώ θα ήθελα να τονίσω, εάν είναι δυνατόν με την παρέμβαση του Προέδρου της Βουλής να εκδίδεται η τελική απόφαση της δικαιοσύνης, όσο το δυνατόν ταχύτερα, για να μην αναστέλλεται για πολύ μεγάλο χρονικά διάστημα η χρηματοδότηση του κόμματος και κυρίως όταν το κόμμα αθωώνεται. Εννοείται φυσικά ότι εφόσον το κόμμα αθωωθεί, η χρηματοδότησή του θα είναι αναδρομική. 
Σχετικά με το Ταμείο Ασφάλισης Υπαλλήλων Βουλής θέλω να αναφέρω ότι δεν ανήκει στους οργανισμούς κοινωνικής ασφάλισης ως υποτομέας της Γενικής Κυβέρνησης, αλλά και η Βουλή δεν εντάσσεται στη Γενική Κυβέρνηση και δεν είναι υπεύθυνη για τη διαχείριση του Ταμείου Ασφάλισης Υπαλλήλων Βουλής. 
Ακόμη κατετέθη τροπολογία τελευταία στιγμή που αναφέρεται στα οικονομικά της Βουλής και αναφέρεται ότι για την πληρωμή των δαπανών της Βουλής με κοινή απόφαση του Προέδρου της Βουλής και του Υπουργού Οικονομίας που θα εκδοθεί εντός δέκα ημερών, συνίσταται στη Βουλή κλιμάκιο υπαγόμενο στη Γενική Διεύθυνση Δημοσιονομικών Ελέγχων του Υπουργείου Οικονομικών, το οποίο θα συνεργάζεται με το Τμήμα Προϋπολογισμού της Βουλής και θα γίνεται η καταγραφή των δαπανών της Βουλής.
Κλείνοντας, θέλω να τονίσω ότι με τις αλλαγές αυτές βελτιώνονται κάποιες διατάξεις που αφορούν τον Κανονισμό της Βουλής, γι’ αυτό εμείς δεν είμαστε αντίθετοι και ψηφίζουμε αυτές τις διατάξεις.
Ευχαριστώ.","ΠΑΝΑΓΙΩΤΗΣ ΜΕΛΑΣ",316
"52735"," Ευχαριστούμε κύριε συνάδελφε.
Το λόγο έχει ο ειδικός αγορητής της Χρυσής Αυγής κ. Κασιδιάρης, για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52736"," Εγώ θα σταθώ αποκλειστικά στο τρίτο άρθρο, το οποίο αφορά την αναστολή χρηματοδότησης κομμάτων ή για να είμαστε ακριβείς, να λέμε την αναστολή χρηματοδότησης της Χρυσής Αυγής, γιατί πρόκειται για άλλο ένα φωτογραφικό νομοθέτημα, το οποίο απορρέει από την κατάπτυστη τροπολογία, η οποία δυστυχώς ψηφίστηκε από την Ολομέλεια. Και λέω κατάπτυστη αυτή την τροπολογία, διότι είναι αντισυνταγματική. Είναι κατάπτυστη ως αντισυνταγματική. Μια αντισυνταγματική τροπολογία, η οποία όμως ψηφίστηκε από τη Βουλή και αυτό αποδεικνύει πως η πλειοψηφία των πτερύγων εδώ μέσα δεν σέβονται καθόλου το Σύνταγμα των Ελλήνων. 
Συγκεκριμένα λοιπόν, το συγκεκριμένο άρθρο το οποίο απορρέει από την τροπολογία του Υπουργείου Εσωτερικών που αφορά την αναστολή χρηματοδότησης της Χρυσής Αυγής, είναι και αυτό αντισυνταγματικό ως φωτογραφικό, διότι παραβιάζει συγκεκριμένο άρθρο του Συντάγματος που αφορά τη χρηματοδότηση κομμάτων. 
Στην παρούσα τοποθέτησή μου, όμως, θα κάνω παρά πολύ συγκεκριμένες καταγγελίες για πάρα πολύ συγκεκριμένα πρόσωπα και κυβερνητικούς παράγοντες, οι οποίοι με τις πράξεις τους που συνδέονται με αυτή την παράνομη απόφαση κατέλυσαν το Σύνταγμα των Ελλήνων και έχουν παραβεί πολύ συγκεκριμένες διατάξεις του Ποινικού Κώδικα.
Συγκεκριμένα, θα διαβάσω επί λέξει τι είπε ο Υπουργός Εσωτερικών Μιχελάκης εδώ μέσα, όταν ψηφίστηκε η συγκεκριμένη τροπολογία. Είπε, λοιπόν, επί λέξει: «Αμέσως μετά την άσκηση ποινικών διώξεων σε βάρος Βουλευτών της Χρυσής Αυγής για σύσταση και συμμετοχή σε εγκληματική οργάνωση, προχωρήσαμε στην κατάθεση τροπολογίας για την αναστολή της χρηματοδότησης πολιτικών κομμάτων». Μέγα ψέμα. Τον διαψεύδουν συγκεκριμένα στοιχεία από τον Τύπο και συγκεκριμένη ανακοίνωση του Υπουργείου Δικαιοσύνης, που αποδεικνύει ότι η συγκεκριμένη τροπολογία δεν γράφτηκε όταν ασκήθηκαν διώξεις εις βάρος της Χρυσής Αυγής, αλλά είχε γραφτεί πολύ πριν ασκηθούν οι διώξεις αυτές και στην ουσία είχε προκαταλάβει την απόφαση της δικαιοσύνης.
Διαβάζω, λοιπόν, από την Εφημερίδα «ΤΑ ΝΕΑ», Παρασκευή 27 Σεπτεμβρίου του 2013, μια μέρα πριν συλληφθούμε, πριν στηθεί όλο αυτό το τσίρκο στην κυριολεξία, αυτό το σώου με τις χειροπέδες που μας περιέφεραν ως θηράματα, Αρχηγό πολιτικού κόμματος και Βουλευτές του ελληνικού Κοινοβουλίου μπροστά στα κανάλια, για να πάει στην Αμερική ο Σαμαράς και να λέει ότι τους διέλυσα και τους συνέτριψα. Τι γράφουν, λοιπόν, «ΤΑ ΝΕΑ», την Παρασκευή, πριν ο Άρειος Πάγος, πριν η δικαιοσύνη ασκήσει διώξεις. «Κόβεται η κρατική χρηματοδότηση της Χρυσής Αυγής. Προαναγγελία των διώξεων Βουλευτών της. Η ρύθμιση που ουσιαστικά επιβεβαιώνει και προαναγγέλλει την άσκηση ποινικών διώξεων σε Βουλευτές και στελέχη της Χρυσής Αυγής, εντάσσεται στο πλαίσιο της απόφασης της Κυβέρνησης για την απόλυτη προάσπιση της νομιμότητας και αντιμετώπιση εγκληματικών οργανώσεων και οριστικοποιήθηκε στο πλαίσιο σύσκεψης στο Υπουργείο Εσωτερικών που πραγματοποιήθηκε το απόγευμα της Παρασκευής. 
Ακολούθησε σχετική ανακοίνωση του Υπουργείου Δικαιοσύνης. Στη σύσκεψη μετείχαν οι Υπουργοί: Εσωτερικών Μιχελάκης, Δικαιοσύνης Αθανασίου, Προστασίας του Πολίτη Δένδιας και ο Κοινοβουλευτικός Εκπρόσωπος της Νέας Δημοκρατίας.»
Ερωτώ, λοιπόν: Πώς το ήξεραν οι συγκεκριμένοι κυβερνητικοί παράγοντες από την Παρασκευή ότι το Σάββατο θα ασκηθούν διώξεις εις βάρος του Αρχηγού και Βουλευτών της Χρυσής Αυγής; Αποφασίζει η δικαιοσύνη ή η Κυβέρνηση; Καταργήθηκε επί της ουσίας η διάκριση των εξουσιών ή όχι; Καταργήθηκε. Στην ουσία, λοιπόν, καταλύθηκε το Σύνταγμα των Ελλήνων. 
Είναι συνένοχοι και οι συγκεκριμένοι Υπουργοί και βεβαίως, το δίδυμο Βενιζέλου-Σαμαρά για ένα διαρκές αυτόφωρο κακούργημα. Γιατί εδώ δεν έχουμε απλά κατάλυση βασικών άρθρων του Συντάγματος. Εδώ έχουμε ποδηγέτηση και κατάργηση της έννοιας της δικαιοσύνης. Έχει επιβληθεί η παράνομη πολιτική βούληση μιας ομάδας ανθρώπων, οι οποίοι έχουν μοναδικό στόχο να πλήξουν την πολιτική δύναμη της Χρυσής Αυγής και τίποτα πέραν αυτού.
Καταλύθηκε το Σύνταγμα και μάλιστα παρακωλύεται -ακόμα και σήμερα- η λειτουργία της Βουλής με παράνομες προφυλακίσεις Βουλευτών και με την παράνομη απαγόρευση άσκησης των καθηκόντων τους. Με βάση τα στοιχεία που μόλις κατέθεσα αποδεικνύεται πως έχει παραβιαστεί το άρθρο 134 του Ποινικού Κώδικα που λέει ότι όποιος επιχειρεί με σφετερισμό της ιδιότητάς του ως οργάνου του κράτους να αλλοιώσει το δημοκρατικό πολίτευμα που στηρίζεται στη λαϊκή κυριαρχία και να παρακωλύσει τη Βουλή από την ενάσκηση της εξουσίας της, τιμωρείται με την ποινή της ισόβιας ή πρόσκαιρης κάθειρξης.
Ξαναρωτώ, λοιπόν, κλείνοντας: Πώς ήξεραν οι συγκεκριμένοι Υπουργοί τι διώξεις θα ασκήσει η δικαιοσύνη; Πώς το ήξεραν και με ποια δικαιοδοσία επί της ουσίας κατήργησαν τη διάκριση των εξουσιών; 
Εμείς θα κάνουμε συγκεκριμένη μηνυτήρια αναφορά με όλα αυτά τα στοιχεία που προανέφερα και αν δεν μας δικαιώσει η ελληνική δικαιοσύνη θα απευθυνθούμε και στο Ευρωπαϊκό Δικαστήριο Ανθρωπίνων Δικαιωμάτων, που θέλω να σας ενημερώσω ότι μια από αυτές τις ημέρες έβαλε τη Βουλγαρία να πληρώσει πρόστιμο –δεν έκανε αυτά τα αίσχη που έκαναν σε εμάς βεβαίως, να μας περιφέρουν με χειροπέδες ως θηράματα μπροστά στις τηλεοπτικές κάμερες- για κάποιον επίορκο Βουλευτή-κυβερνητικό παράγοντα που είχε καταχραστεί χρήματα και τον φυλάκισαν χωρίς να άρουν την ασυλία του. 
Συγκρίνετε αυτήν την κίνηση με τα αίσχη που έγιναν από τη συγκυβέρνηση συγκεκριμένα και όχι από τη δικαιοσύνη, διότι όπως προείπα, έχουμε κατάργηση διάκρισης εξουσιών και ποδηγέτηση της δικαιοσύνης από κυβερνητικούς παράγοντες. Οι πάντες ξέρω πως έχουν αναγνωρίσει αυτήν την αθλιότητα. Όλος ο ελληνικός λαός το συζητάει. Μόνο εδώ μέσα στη Βουλή δεν έχει κανείς το θάρρος -πλην ελαχίστων εξαιρέσεων- να πει την αλήθεια. Μου έκανε πάρα πολύ θετική εντύπωση ότι Βουλευτής του ΣΥΡΙΖΑ -και συγκεκριμένα ο κ. Γλέζος- τοποθετήθηκε στη συγκεκριμένη επιτροπή. Είπε την αλήθεια. Είπε πως αυτό το γεγονός είναι απαράδεκτο, το να διαχωρίζονται τα κόμματα εντελώς παράνομα, το να έχουμε κατάργηση του τεκμηρίου της αθωότητας είναι κάτι παράνομο και παράλογο. 
Μας κόβετε το κρατικό χρήμα. Δεν μας ενδιαφέρει καθόλου, διότι όπως έχουμε πει επανειλημμένως, ο αγώνας αυτός της Χρυσής Αυγής γίνεται περί αρετής και όχι περί χρημάτων.","ΗΛΙΑΣ ΚΑΣΙΔΙΑΡΗΣ",204
"52737"," Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας ο κ. Σπυρίδων Χαλβατζής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52738"," Ευχαριστώ, κύριε Πρόεδρε. 
Θα ήθελα να αναφέρω ορισμένες επισημάνσεις και τοποθετήσεις σχετικά με το Ευρωπαϊκό Δικαστήριο Ανθρωπίνων Δικαιωμάτων. Πομπώδης ο τίτλος. Παλαιότερα αντιμετώπιζε και εξέταζε μεμονωμένα περιστατικά, προσωπικά ζητήματα, αλλά και γενικά πολιτικά θέματα.
Ποιος είναι ο κύριος ρόλος του σήμερα; Στο παρελθόν επειδή ήταν και διαφορετικοί οι συσχετισμοί, είχε αλλιώτικη συμπεριφορά από αυτή που εφαρμόζει σήμερα. Είναι αρνητικοί οι συσχετισμοί. Έχει διαμορφωθεί μια άλλη κατάσταση και οι αποφάσεις του δεν είναι ευνοϊκές για τα λαϊκά συμφέροντα. Με βάση αυτήν την εξέλιξη και ξεκινώντας από το γεγονός ότι το Ευρωπαϊκό Δικαστήριο Ανθρωπίνων Δικαιωμάτων προωθεί μια πολιτική όπου ταυτίζει το ναζισμό με τον κομμουνισμό, εμείς θα καταψηφίσουμε αυτό το άρθρο.
Σε ό,τι αφορά το δεύτερο άρθρο, συμφωνούμε. Θεωρούμε μάλιστα ότι θα πρέπει να προχωρήσει άμεσα η διαδικασία για τη βελτίωση των συνθηκών κράτησης και διαβίωσης των κρατουμένων στα σωφρονιστικά καταστήματα, αλλά και στις άλλες δομές κράτησης. Βέβαια, αποφάσεις μπορεί να λαμβάνονται εύκολα αλλά το πώς θα εφαρμοστούν αυτές έχει ιδιαίτερη σημασία. Γι’ αυτό χρειάζονται συγκεκριμένα μέτρα από εδώ και πέρα.
Για την πρόταση τροποποίησης διατάξεων του Κανονισμού της Βουλής, λόγου χάριν για την αναστολή χρηματοδότησης κόμματος με βάση το άρθρο 83Α, ασφαλώς και συμφωνούμε ότι θα πρέπει να διακόπτεται η κρατική χρηματοδότηση, όταν υπάρχουν κατηγορίες και αποδεικτικά στοιχεία για εγκληματική οργάνωση. Θεωρούμε ότι δεν χρειάζεται να παρεμβάλλεται κάποια επιτροπή, αλλά να έρχεται το θέμα κατευθείαν στην Ολομέλεια. Υποστηρίζουμε, επίσης, ότι θα πρέπει να συμμετέχουν στη συζήτηση γι’ αυτό το θέμα όλα τα κόμματα, όποιος Βουλευτής θέλει και όχι μόνον ο Βουλευτής του κόμματος τον οποίον αφορά η υπόθεση. Δηλαδή θεωρούμε ότι δεν πρέπει να γίνεται η συζήτηση όπως ακριβώς γίνεται στην περίπτωση των συμβάσεων. 
Σε ό,τι αφορά τις τροπολογίες, είναι γνωστό, κύριε Πρόεδρε, ότι το Κομουνιστικό Κόμμα Ελλάδας έχει αντιταχθεί κατηγορηματικά σε όλες τις μειώσεις που αφορούν τους εργαζομένους στο δημόσιο και στον ιδιωτικό τομέα. Στη συγκεκριμένη περίπτωση εμείς θα ψηφίσουμε «ΠΑΡΩΝ».
Για την τελευταία τροπολογία που αφορά την χρήση της εφαρμογής του ολοκληρωμένου πληροφοριακού συστήματος δημοσιονομικής πολιτικής, επειδή όπως ενημερωθήκαμε, γιατί δεν προλάβαμε να το μελετήσουμε, δίνει τη δυνατότητα δημοσιοποίησης των αποφάσεων, θα πούμε «ΝΑΙ».","ΣΠΥΡΙΔΩΝ ΧΑΛΒΑΤΖΗΣ",534
"52739"," Ευχαριστούμε πολύ. 
Ο Κοινοβουλευτικός Εκπρόσωπος των Ανεξάρτητων Ελλήνων έχει το λόγο για πέντε λεπτά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευχαριστώ, κύριε Πρόεδρε. 
Υπάρχουν δυο-τρία σημαντικά θέματα. 
Σε σχέση με την επιτροπή η οποία ιδρύεται για να παρακολουθήσει την εκτέλεση των αποφάσεων του Ευρωπαϊκού Δικαστηρίου των Δικαιωμάτων του Ανθρώπου, θα ήθελα να πω, ως μέλος της ελληνικής αντιπροσωπείας στην Κοινοβουλευτική Συνέλευση της Ευρώπης, ότι πραγματικά έχει αναδειχτεί το ζήτημα της παρακολούθησης του τρόπου εκτέλεσης των αποφάσεων του Δικαστηρίου Ανθρωπίνων Δικαιωμάτων. Διότι πλέον υπάρχει πληθώρα αποφάσεων, δεν είναι όπως στο παρελθόν. 
Ταυτόχρονα, όσον αφορά την ίδια την ελληνική αντιπροσωπεία, πάρα πολλές φορές στο Στρασβούργο βρισκόμαστε ενώπιον παρατηρήσεων, κριτικών, για τον τρόπο με τον οποίον εφαρμόζονται ή και δεν εφαρμόζονται καθόλου οι αποφάσεις του Δικαστηρίου Ανθρωπίνων Δικαιωμάτων. 
Κατά την έννοια αυτή, θα έλεγα ότι είναι μία σημαντική πρωτοβουλία. Άλλωστε έχει προκύψει μετά από πρόταση των μελών που συμμετέχουμε στην ελληνική αντιπροσωπεία στην Κοινοβουλευτική Συνέλευση του Συμβουλίου της Ευρώπης στο Στρασβούργο. 
Θεωρώ ότι είναι πάρα πολύ σημαντικό, όπως επίσης σημαντική είναι και η σύνθεση. Το γεγονός ότι θα μπορούν τα δεκατέσσερα μέλη της αντιπροσωπείας στο Στρασβούργο, επτά τακτικοί και επτά αναπληρωματικοί, να συμμετέχουν είναι πάρα πολύ σημαντικό, διότι συνδέεται έτσι με καθοριστικό τρόπο το ίδιο το Συμβούλιο της Ευρώπης, η Κοινοβουλευτική Συνέλευση, με την ελληνική Βουλή και ταυτόχρονα μπορεί η Βουλή να παρακολουθεί τον τρόπο με τον οποίον εκτελούνται και εφαρμόζονται από τη διοίκηση οι αποφάσεις του Δικαστηρίου Ανθρωπίνων Δικαιωμάτων. 
Νομίζω ότι αυτή η επιτροπή θα κάνει ουσιαστική δουλειά και θα μπορέσει να απαλλάξει τη χώρα από έντονες κριτικές οι οποίες έχουν συμβεί. Γνωρίζετε πολύ καλά και εσείς ότι συχνά έρχονται επιτροπές του Συμβουλίου της Ευρώπης εδώ για επιτόπιο έλεγχο και παρακολούθηση του τρόπου με τον οποίο η χώρα εφαρμόζει τη Σύμβαση Προστασίας Ανθρωπίνων Δικαιωμάτων και ειδικότερα τις αποφάσεις του δικαστηρίου. Θεωρώ, λοιπόν, σημαντικό το σημείο αυτό. 
Δεύτερον, σε σχέση με την επιτροπή για το σωφρονιστικό σύστημα, δεν ξέρω αν θα πρέπει να δείτε, κύριε Πρόεδρε, αλλά και οι συνάδελφοι στην πορεία, το ενδεχόμενο να υπάρχει και η δυνατότητα επισκέψεων στις φυλακές για να μπορεί να έχει μία άμεση γνώμη η ίδια η επιτροπή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52740"," Υπάρχει αυτό.","ΘΕΟΔΩΡΟΣ ΔΡΙΤΣΑΣ",139
"52741"," Υπάρχει ήδη.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αν υπάρχει, τότε είμαστε σύμφωνοι αλλά όχι κατά την έννοια της αδείας. Υπάρχει μια διαφορά. Όχι μετά από άδεια και συμφωνία με το Υπουργείο Δικαιοσύνης αλλά ως αυτοτελές δικαίωμα της Βουλής να ελέγχει. Αυτό που λέω είναι τελείως διαφορετικό. 
Τρίτον, νομίζω ότι χάνουμε μια ευκαιρία στην τροποποίηση του Κανονισμού, κύριε Πρόεδρε, να υπήρχε μια ρύθμιση για τις επίκαιρες ερωτήσεις. Είναι σημαντικό αυτό. Επειδή το θέμα αυτό πάει πίσω, ίσως θα μπορούσαμε να είχαμε μία τροπολογία ούτως ώστε να υπάρχει η δυνατότητα του επερωτώντος Βουλευτή, ακόμη και με την απουσία του Υπουργού, να αναπτύξει την ερώτησή του. Κάποτε πρέπει να σταματήσει η ιστορία τού να μην απαντώνται οι ερωτήσεις. Τώρα χάνουμε μια ευκαιρία και το θέμα θα πάει πίσω, στις καλένδες.
Έρχομαι στο επόμενο σημείο που θέλουμε να τοποθετηθούμε, σε σχέση με τη διάταξη για την αναστολή χρηματοδότησης των κομμάτων. Θέλω να υπενθυμίσω ότι εμείς ψηφίσαμε «ΠΑΡΩΝ» στη διάταξη αυτή. Διαφωνούσαμε ως προς το ουσιαστικό μέρος, δηλαδή τα αδικήματα τα οποία ήταν αντικείμενο της διάταξης, δηλαδή, αντικείμενα σε σχέση με την τρομοκρατία που έχει γίνει μια έννοια –«λάστιχο» και καλύπτει πολλές φορές τους κοινωνικούς αγώνες. 
Δεύτερον, είχαμε πει ότι χρειαζόμαστε αυξημένη πλειοψηφία εκατόν ογδόντα Βουλευτών, κάτι που δεν έγινε. 
Τρίτον, επιμείναμε στο τεκμήριο αθωότητας, το οποίο είναι πολύ σημαντικό. Ζητούσαμε να υπάρχει καταδικαστική πρωτόδικη τουλάχιστον απόφαση ή έστω παραπεμπτικό βούλευμα και προφυλάκιση, τα οποία δεν υπήρχαν μέσα ως προϋποθέσεις. Πραγματικά, εμείς βλέπουμε ότι αυτές τις προϋποθέσεις που ζητήσαμε δεν έχουν υπάρξει. Παρά ταύτα, υπάρχει ένας νόμος ο οποίος έχει ψηφιστεί και πρέπει να εφαρμοστεί. 
Στο σημείο αυτό, κύριε Πρόεδρε, να πούμε –όπως είπε και ο κ. Χαλβατζής, το έχω σημειώσει- ότι όσον αφορά τη διαδικασία συζητήσεως αυτού του σημαντικότατου θέματος, δηλαδή της αναστολής της χρηματοδότησης, αυτή να περνάει από την επιτροπή, εδώ όμως δεν μπορεί να ακολουθούμε τη συνοπτική διαδικασία περί κύρωσης συμβάσεων, δηλαδή να παίρνουν το λόγο όσοι έχουν αντίρρηση και οι Κοινοβουλευτικοί Εκπρόσωποι για πέντε λεπτά. Διότι το θέμα αυτό ξέρετε πολύ καλά ότι είναι ένα κορυφαίο ζήτημα. Σε αυτό το κορυφαίο ζήτημα εγώ πιστεύω ότι πρέπει να γίνεται συζήτηση με την κανονική διαδικασία, ούτως ώστε να έχουν τη δυνατότητα να τοποθετηθούν όλοι οι συνάδελφοι. Αυτό περνάει σήμερα. Εγώ, όμως, πιστεύω ότι πρέπει να ξαναδούμε τη διαδικασία συζητήσεως. 
Όσον αφορά το θέμα με τις τροπολογίες, το είδαμε τελευταία στιγμή. Θέλω να εκφράσω μια αντίρρηση. Εδώ, ουσιαστικά μεταφέρεται ένας έλεγχος και μια λειτουργία των υπηρεσιών του Υπουργείου Οικονομικών μέσα στη Βουλή. 
Παρατήρηση πρώτη: Είμαστε υπέρ της διαφάνειας. Δεύτερον, είμαστε υπέρ του ελέγχου. Θέλω να ελεγχθεί –αλλά να το δείτε με τις υπηρεσίες, γιατί ήρθε την τελευταία στιγμή- αν με τον τρόπο με τον οποίο λειτουργεί εν προκειμένω το Υπουργείο Οικονομικών στην πράξη καταργεί την αυτοτέλεια της Βουλής. Διότι τι κάνει; Τη θεωρεί δημόσια υπηρεσία και φέρνει μέσα τα εντελλόμενα να τα ελέγξουν. Αν είναι έτσι –εγώ τώρα το διάβασα, αυτήν τη στιγμή διανεμήθηκε- εμείς έχουμε αντίρρηση. Θα ψηφίσουμε, εν πάση περιπτώσει, την πρόταση, απόφαση του Προέδρου όπως έρχεται εδώ. Θέλω, όμως, αυτό το σημείο πραγματικά –γιατί δεν είμαι πρόχειρος, τώρα το βλέπουμε μπροστά μας- να το δείτε, μήπως εμμέσως από την πλευρά του Υπουργείου Οικονομικών δημιουργείται πρόβλημα λειτουργίας της αυτοτέλειας της Βουλής. 
Επομένως, κύριε Πρόεδρε, με βάση τις παρατηρήσεις που κάναμε και αυτά που είπε ο εισηγητής μας ο κ. Μελάς, εμείς θα τοποθετηθούμε θετικά επί της συγκεκριμένης αποφάσεως, προτάσεως του Προέδρου της Βουλής. 
Ευχαριστώ πολύ.","ΝΙΚΟΛΑΟΣ ΒΟΥΤΣΗΣ",75
"52742"," Κι εμείς ευχαριστούμε. 
Κατά παράβαση του Κανονισμού θα δώσω το λόγο στον κ. Γλέζο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52743"," Αγαπητέ Πρόεδρε, δεν παραβιάζεται ο Κανονισμός όταν ο Βουλευτής θέλει να πει την άποψή του στο Κοινοβούλιο. 
Συμφωνώ με όλα τα σχετικά που είπε ο εισηγητής μας. Στέκομαι ειδικά στο θέμα της αναστολής της χρηματοδότησης. 
Επειδή το θέμα συνδέεται γενικότερα με ένα άλλο πρόβλημα, την επιχορήγηση των κομμάτων, θέλω να πω ότι έχω ταχθεί εξαρχής εναντίον της επιχορήγησης των κομμάτων από το δημόσιο. Ο λόγος που έγινε ήταν για να μην εξαρτώνται τα κόμματα από άλλους χορηγούς. Τελικά όμως και χορηγία έχουν από άλλους και καρπώνονται το δικαίωμα τού να έχουν κρατική επιχορήγηση. 
Η κατάργηση της επιχορήγησης των κομμάτων είναι υποχρεωτική σήμερα για όποιον θέλει να σκέφτεται -κατά την ταπεινή γνώμη μου- με βάση τις αρχές της δημοκρατίας. 
Η κατάργηση επίσης της σημερινής μορφής αποζημίωσης των Βουλευτών είναι το συνεπόμενο. 
Με την ευκαιρία, θα ήθελα να πω όταν λέμε «αποζημίωση» τι εννοούμε. Αυτή η νοηματική ανορθογραφία είναι καταπληκτική. Ο Βουλευτής, τελώντας το λειτούργημά του, κάνει ζημιά στο Κοινοβούλιο, κάνει ζημιά στο δημόσιο, κάνει ζημιά στον τόπο και πρέπει να αποζημιωθεί για τη ζημιά που κάνει; Τέτοια νοηματική ανορθογραφία δεν την έχω συναντήσει ποτέ στη ζωή μου όσο υπάρχω!
Για να αντιμετωπιστεί το θέμα προτείνω να δημιουργηθεί ειδικό Ταμείο στη Βουλή, στο οποίο να συμβάλουν τα κόμματα ανάλογα με την κοινοβουλευτική τους δύναμη και ο Βουλευτής να παίρνει αντιμίσθιο ίσο με τον κατώτερο μισθό του δημοσίου υπαλλήλου, ώστε να αγωνίζεται να ανέλθει ο κατώτατος μισθός των δημοσίων υπαλλήλων. Οι συνταξιούχοι δεν χρειάζεται να παίρνουν αντιμίσθιο. Τα άλλα έξοδα της βουλευτικής δραστηριότητας όλα πρέπει να καλύπτονται, όσον αφορά συνεργάτες, γραμματειακή υποστήριξη κ.λπ..
Ειδικά τώρα, επειδή στέργουν όλοι να αρπαχτούν από ορισμένα πράγματα, θα πω όσον αφορά την αντιμετώπιση της Χρυσής Αυγής ότι πρώτος απ’ όλους, εδώ στη Βουλή είπα ότι πρέπει να αντιμετωπιστεί με πολιτικό τρόπο και όχι με κατασταλτικά μέτρα. Για να μην δημιουργούνται παραισθήσεις από ορισμένους λέγω ότι οι σταυρωτήδες των χριστιανικών ιδεωδών και οι διαστρεβλωτές του αρχαίου ελληνικού πολιτισμού πρέπει να αντιμετωπιστούν πολιτικά. Άλλο είναι όσοι παραβιάζουν τον νόμο και πρέπει να εφαρμόζεται ό,τι για κάθε πολίτη και για τον Βουλευτή.
Σημειώνω, όμως, εδώ την απαράδεκτη καθυστέρηση να βρεθούν ενώπιον των δικαστηρίων εκείνοι για τους οποίους έχουμε άρει την ασυλία. Εδώ επιμένω. Πόσο καιρό ακόμη θα περιμένουμε;
Τέλος, η άποψή μου εδράζεται στην αρχή ότι η πλειοψηφία δεν μπορεί να διαγράψει τη μειοψηφία ποτέ. Και εκατό να είμαστε και οι ενενήντα εννιά να είναι υπέρ της διαγραφής, δεν μπορούν να διαγράψουν τον έναν. Είναι αρχή την οποία έχω από χρόνια διατυπώσει. Πριν από μισό αιώνα, το 1963, στο Κρεμλίνο, σε συνάντηση ιδιαίτερη που είχα με τον Χρουστσώφ και το υπόλοιπο πολιτικό γραφείο, το μπολσεβίκικο, είπα στον Χρουστσώφ: «Στην Ελλάδα βγαίνει μία εφημερίδα, η «ΕΣΤΙΑ»,…» -συγκεκριμένα του είπα, του ανέφερα- «…και αν οι δικοί μου τη θεωρούν φασιστική και όταν έλθουμε στην εξουσία θα επιχειρήσουν να την κλείσουν, θα περάσουν πρώτα πάνω από το πτώμα μου». 
Το λέω αυτό για να τονίσω ότι η δημοκρατία δεν φοβάται όταν λειτουργεί ως δήμος. Στην αρχαία Ελλάδα η Βουλή πρότεινε στον δήμο «ό,τι αν τω δήμω δοκεί, άριστον είναι». 
Επιτέλους, πότε οι Βουλευτές, εμείς που είμαστε Βουλή, θα απευθυνθούμε στον δήμο; Είναι δυνατόν να φανταστούμε ότι κάποτε πρέπει να απευθυνθούμε στον δήμο και ότι εμείς είμαστε Βουλή; Ας σκεφτούμε τι γινόταν στην αρχαία Ελλάδα.
Επιτέλους, πρέπει να γίνει γνωστό και κατανοητό απ’ όλους ότι η δημοκρατία με την πραγματική της νοηματική αξία θα γίνει πράξη. Υπήρξε στην Ομηρική Εποχή, υπήρξε στην Κλασσική Εποχή, υπήρξε στην Αναγέννηση της Ελλάδας και του ελληνικού λαού κάτω από την Οθωμανική Αυτοκρατορία, υπήρξε στην Κατοχή και πρέπει το όραμα κάποτε να αποκτήσει ουσία. Δηλαδή, όλες οι εξουσίες πηγάζουν από το λαό, ανήκουν στο λαό και ασκούνται από τον ίδιο το λαό.","ΜΑΝΩΛΗΣ ΓΛΕΖΟΣ",143
"52744"," Ευχαριστούμε πολύ.
Κύριε Παπαδημούλη, ζητήσατε το λόγο. Θέλετε να προσθέσετε κάτι;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52745"," Επ’ ολίγον.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"52746"," Ορίστε, κύριε συνάδελφε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52747"," Συζητούμε με βάση το άρθρο 108 προτεινόμενες αλλαγές στον Κανονισμό της Βουλής. Όπως είπε και ο εισηγητής μας, ο Νίκος Βούτσης, ο Συνασπισμός Ριζοσπαστικής Αριστεράς, το κόμμα της Αξιωματικής Αντιπολίτευσης στέκεται θετικά και υπερψηφίζει τις προτεινόμενες αλλαγές. 
Δεν συζητούμε τώρα στη Βουλή για τη νομοθεσία, για την υπό όρους αναστολή χρηματοδότησης κομμάτων στο βαθμό που κατηγορούνται για εγκληματική δράση, όχι για τη διάδοση ιδεών, έστω και απεχθών αλλά για τη διάπραξη εγκληματικών πράξεων. Δεν συζητούμε γι’ αυτό. Τη συζήτηση αυτή την κάναμε, ήταν δύσκολη. Υπήρξαν μετακινήσεις από όλες τις πλευρές και συνδιαμόρφωση μιας τροπολογίας από τη Νέα Δημοκρατία και το ΣΥΡΙΖΑ κατά βάση, που εγκρίθηκε πριν από λίγες εβδομάδες με διακόσιους τριάντα πέντε στους διακόσιους εξήντα εννιά. Τώρα καλούμαστε να δούμε πώς αυτή η ψηφισμένη νομοθεσία θα οδηγήσει στις αναγκαίες προσαρμογές του Κανονισμού της Βουλής, έτσι ώστε να μπορούμε να την εφαρμόσουμε. 
Αυτό κρίνεται σήμερα και το ότι ο ΣΥΡΙΖΑ στέκεται θετικά, όπως εξήγησε διά μακρών ο Νίκος Βούτσης. Επίσης, ο εισηγητής μας προσέθεσε αλλαγές που εμείς θεωρούμε αναγκαίες –όπως η πλειοψηφία των 180 και άλλα, για να μη μακρηγορώ- που θα κάνουν ακόμη ισχυρότερες τις ασφαλιστικές δικλίδες, ώστε να μην παιχθούν με αυτή τη διάταξη παιχνίδια σκοπιμοτήτων. 
Δεύτερον, καλές –και γι’ αυτό τις στηρίζουμε- είναι οι προτάσεις για να συσταθούν αυτές οι δύο επιτροπές, δηλαδή η Επιτροπή Μόνιμης Παρακολούθησης για την εφαρμογή των αποφάσεων του Ευρωπαϊκού Δικαστηρίου Ανθρωπίνων Δικαιωμάτων και η άλλη για το σωφρονιστικό σύστημα. Απλώς, επειδή στην Ελλάδα, αν δεν θες να λύσεις ένα πρόβλημα –λέει μία ρήση- φτιάχνεις μια επιτροπή, εγώ ήθελα να υπογραμμίσω την ανάγκη να γίνουν και πράγματα. Εύχομαι και ελπίζω -και εμείς τουλάχιστον θα πιέσουμε- διά της συμμετοχής μας σε αυτές τις επιτροπές να γίνουν πράγματα. 
Γιατί το λέω, κύριε Πρόεδρε; Διότι υπάρχει μία λίστα που λέει ότι η Ελλάδα είναι τέταρτη χειρότερη χώρα στις σαράντα επτά χώρες-μέλη του Συμβουλίου της Ευρώπης στη μη εφαρμογή αποφάσεων καταδικαστικών για τη χώρα σε ό,τι αφορά στο σεβασμό των ανθρωπίνων δικαιωμάτων. Και αυτό το αρνητικό ρεκόρ πρέπει να το αλλάξουμε. 
Πρόσφατα υπήρξε μία απόφαση που αφορά σε καταδίκη της Ελλάδας για διακρίσεις στην εφαρμογή του Συμφώνου Συμβίωσης, το οποίο είναι ψηφισμένο από το 2008. Μόνο εμείς και η Λιθουανία έχουμε αυτές τις διακρίσεις. Αυτό πρέπει να αλλάξει και δεν μπορεί να λέει στις 25 Νοεμβρίου και ο δικαστικός Υπουργός Δικαιοσύνης για μία απόφαση που δημοσιεύτηκε στις 8 Νοεμβρίου «περιμένω να τη διαβάσω, γιατί ακόμη δεν έχει βγει». Ας μπει στο site του Συμβουλίου της Ευρώπης να τη διαβάσει. Δεν μπορεί εδώ να έχουμε καθυστέρηση. Δεν μπορεί να είστε λαγοί ως Κυβέρνηση, όταν πρόκειται να κόψετε μισθούς και συντάξεις και χελώνες, όταν πρόκειται να προασπίσετε τα ανθρώπινα δικαιώματα. 
Όσον αφορά τη δεύτερη επιτροπή –με την οποία, επίσης, συμφωνούμε- τη Μόνιμη Επιτροπή που θα παρακολουθεί τα του σωφρονιστικού συστήματος, πρέπει και αυτή να εξοπλιστεί, όπως και η άλλη για την παρακολούθηση των αποφάσεων του Ευρωπαϊκού Δικαστηρίου για τα ανθρώπινα δικαιώματα, με μία δυνατότητα ελέγχου και πίεσης, γιατί πάρα πολλές φορές εδώ έχουμε ψηφίσει νομοθετήματα για την αποσυμφόρηση, για τον εκσυγχρονισμό, για το ένα, για το άλλο, αλλά ο τρόπος με τον οποίο λειτουργεί το σωφρονιστικό μας σύστημα μόνο σωφρονισμό δεν επιτυγχάνει. Είναι σχολείο εγκληματικότητας και αποθήκη ανθρώπινων ψυχών. Λόγω των καθυστερήσεων στην εφαρμογή της δικαιοσύνης έχουμε και περιπτώσεις ουσιαστικά αρνησιδικίας και μάλιστα για ισχυρούς. 
Κλείνω, κύριε Πρόεδρε, λέγοντας αυτό που εισηγητικά είπε ο Νίκος Βούτσης εκ μέρους του κόμματος της Αξιωματικής Αντιπολίτευσης, ότι το κόμμα της Αξιωματικής Αντιπολίτευσης ψηφίζει τις προτεινόμενες αλλαγές στον Κανονισμό της Βουλής. Περιμένουμε με τη συνδρομή της Διάσκεψης των Προέδρων και προσωπικά του Προέδρου της Βουλής να έρθει μία συνολική πρόταση εκσυγχρονισμού και αλλαγών του Κανονισμού της Βουλής, γιατί χρειάζονται δραστικές αλλαγές για να γίνει πιο ισχυρή η λειτουργία της Βουλής και να μην παραγκωνίζεται, όπως κατά κόρον συμβαίνει το τελευταίο χρονικό διάστημα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"52748"," Πριν δώσω το λόγο στον κ. Βορίδη για τρία λεπτά για να κλείσει, το Προεδρείο θέλει να κάνει μία παρέμβαση σε όλα αυτά τα οποία ελέχθησαν. 
Κατ’ αρχάς, όπως ξέρετε, ετοιμάζεται από τον κύριο Πρόεδρο της Βουλής και από το Προεδρείο εμπεριστατωμένες αλλαγές σε ό,τι αφορά τον Κανονισμό της Βουλής σε πάρα πολλά θέματα, τα οποία αφορούν κυρίως τον κοινοβουλευτικό έλεγχο, αλλά και τη νομοθετική εργασία, μετά από την εμπειρία την οποία έχουμε αποκτήσει όλοι, γιατί μην ξεχνάτε ότι ζούμε το πρωτόγνωρο φαινόμενο στη Βουλή μας να έχουμε οκτώ κόμματα αυτήν τη στιγμή. Άρα αντιλαμβάνεστε ότι πρέπει να προσαρμοστούμε και σε αυτά τα νέα δεδομένα. 
Και θα συμφωνήσω απόλυτα σε αυτό που είπατε, κύριε Παπαδημούλη, και αυτό θα ήθελα να επισημάνω, ότι για την τροπολογία με γενικό αριθμό 851 και ειδικό αριθμό 110 για το θέμα της αναστολής της χρηματοδότησης των πολιτικών κομμάτων, που συμπεριελήφθη στο ν. 4203/2013 ως άρθρο 23, πράγματι εψήφισαν «ΝΑΙ» διακόσιοι τριάντα πέντε Βουλευτές και τριάντα τέσσερις Βουλευτές δήλωσαν «ΠΑΡΩΝ». Άρα είναι αληθές αυτό που είπατε και με αυτήν την πλειοψηφία είχε περάσει. 
Εμείς δεν κάνουμε τίποτε άλλο τώρα παρά να ενσωματώσουμε στον Κανονισμό της Βουλής, όπως προβλέπεται, τη νομοθετική ρύθμιση η οποία είχε γίνει τότε. 
Κύριε Βορίδη, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52749"," Ευχαριστώ, κύριε Πρόεδρε.
Νομίζω ότι ορθά αναφέρατε ότι στην πραγματικότητα η συγκεκριμένη τροπολογία εκείνο που κάνει είναι να καθορίζει τη διαδικασία εις εκτέλεσιν των αποφάσεων που έλαβε το Κοινοβούλιο για το ζήτημα της αναστολής χρηματοδότησης κόμματος και απλώς καθορίζει τη διαδικασία με την οποία θα ληφθεί η απόφαση. Επομένως είναι λογικό παρακολούθημα της προηγούμενης αποφάσεώς μας.
Θα ήθελα, όμως, επειδή εγέρθηκαν ορισμένα ζητήματα, να επισημάνω -και νομίζω ότι εδώ πρέπει να υπογραμμιστεί για να μην δημιουργείται παρανόησις- ότι η τροπολογία αυτή προφανώς -και θα ήταν υποκριτικό να μην το αναγνωρίσει κανείς- συνάπτεται με συγκεκριμένα πραγματικά περιστατικά που αφορούν πράγματι τη δράση της Χρυσής Αυγής, μελών της Χρυσής Αυγής, στελεχών της Χρυσής Αυγής. Όμως η διατύπωσή της δεν είναι καθόλου «φωτογραφική». Έχει υπάρξει βάσανος ως προς το να μην είναι «φωτογραφική» και να μιλάει γενικά.
Τονίζω, κύριε Πρόεδρε, ότι δεν έχει καμμία σχέση με την ιδεολογική και πολιτική ταυτότητα του οποιουδήποτε. Εκείνο το οποίο κάνει η κεντρική διάταξη είναι να αναφέρεται σε συγκεκριμένες αξιόποινες πράξεις. Δεν συζητούμε σε καμμία περίπτωση για το ποιος έκανε αυτές τις πράξεις, για το ποια είναι τα «πιστεύω» εκείνου που έκανε αυτές τις πράξεις, για το ποια είναι η ιδεολογία εκείνου που έκανε αυτές τις πράξεις ή που, εν πάση περιπτώσει, κατηγορείται ότι έκανε αυτές τις πράξεις.
Επομένως, εδώ δεν τίθεται ζήτημα πολιτικής αντιμετωπίσεως της Χρυσής Αυγής. Η πολιτική αντιμετώπιση της Χρυσής Αυγής γίνεται πράγματι με πολιτικά μέτρα, με πολιτικούς τρόπους, με την αντιπαράθεση, με την πολιτική αντιπαλότητα, είναι ο τρόπος που διεξάγεται αν θέλετε η πολιτική αντιπαράθεση στο πλαίσιο της λειτουργίας του δημοκρατικού πολιτεύματος.
Άλλο είναι το ζήτημα το οποίο ρύθμισε το άρθρο 7 Α του ν. 3023/2002 για να αντιμετωπίσει ακριβώς μία πραγματικότητα, η οποία ενέσκηψε στην πολιτική ζωή του τόπου. Αυτό είναι συγκεκριμένες –το τονίζω- εγκληματικές πράξεις, φερόμενες προφανώς, προς αξιολόγηση από τη δικαιοσύνη, αλλά εκεί σταματά. Απλώς υπάρχει το ζήτημα του πώς στέκεται πλέον η υπόλοιπη έννομη τάξη -και μιλώ για τη νομοθετική εξουσία και την εκτελεστική εξουσία- απέναντι σε ένα τέτοιο φαινόμενο. 
Αυτό ρυθμίζεται εδώ και δεν θα πρέπει νομίζω –και εδώ θέλει πάρα πολλή προσοχή- να παρασυρόμαστε θεωρώντας ότι εδώ υπάρχει ένα ζήτημα πολιτικής αντιμετωπίσεως. Δεν υπάρχει ζήτημα πολιτικής αντιμετωπίσεως. Υπάρχει μόνο ζήτημα αξιοποίνων πράξεων που ελέγχονται στο επίπεδο της δικαιοσύνης και εναρμόνισης της λοιπής έννομης τάξης με εκείνη την πραγματικότητα που αντιμετωπίζει η δικαιοσύνη.
Τώρα, ως προς την έκταση –γιατί άκουσα κριτικές παρατηρήσεις- που θα έπρεπε να λάβει μία τέτοια συζήτηση, επίσης θα μου επιτρέψετε να σας πω –και παραπέμπω στη διατύπωση- ότι εκείνο το οποίο διαπιστώνει εδώ το Κοινοβούλιο στο πλαίσιο ακριβώς και του νόμου αλλά και της προτεινόμενης ρύθμισης είναι η συνδρομή των προϋποθέσεων που τάσσει ο νόμος για την αναστολή της χρηματοδότησης. Δηλαδή είναι αποφορτισμένη αξιακά η συζήτηση.
Εδώ δεν συζητούμε για το εάν είναι καλό ένα κόμμα ή για το εάν είναι κακό ένα κόμμα και για το εάν πρέπει ή δεν πρέπει να διακοπεί η χρηματοδότηση. Εδώ συζητάμε το εξής, το οποίο είναι αυτό που ουσιαστικά θα ελέγξει το Κοινοβούλιο: Συντρέχουν οι προϋποθέσεις που έχει θέσει ο νόμος προκειμένου να ανασταλεί η χρηματοδότηση; Άρα είναι –ας το πω έτσι- οιονεί διαπιστωτικού χαρακτήρα και πολύ λιγότερο πολιτικού χαρακτήρα η απόφαση της Βουλής. Θα εξετάσει τη συνδρομή των νομίμων προϋποθέσεων και μόνο αυτό.
Άρα, δεν έχει νόημα, να το πω έτσι, μία μακρά συζήτηση η οποία ενδεχομένως θα ήθελε να εισάγει αξιακά στοιχεία. Ο νομοθέτης δεν θέλει να εισαχθούν αξιακά στοιχεία, παρά μόνο η διαπίστωση της συνδρομής των νομίμων προϋποθέσεων.
Ευχαριστώ πολύ.","ΜΑΥΡΟΥΔΗΣ ΒΟΡΙΔΗΣ",69
"52750"," Ευχαριστούμε.
Κυρίες και κύριοι συνάδελφοι, κηρύσσεται περαιωμένη η συζήτηση επί των προτάσεων «Για την τροποποίηση διατάξεων του Κανονισμού της Βουλής (Μέρος Κοινοβουλευτικό)».
Ερωτάται το Σώμα: Γίνονται δεκτές: η πρόταση του Προέδρου της Βουλής και η πρόταση των Βουλευτών επί της αρχής;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52751"," Δεκτές, δεκτές.","ΠΟΛΛΟΙ ΒΟΥΛΕΥΤΕΣ",NA
"52752"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"52753"," Συνεπώς η πρόταση του Προέδρου της Βουλής και η πρόταση των Βουλευτών έγιναν δεκτές επί της αρχής κατά πλειοψηφία.
Εισερχόμεθα στη ψήφιση των άρθρων.
Ερωτάται το Σώμα: Γίνεται δεκτό το άρθρο 1 της πρότασης του Προέδρου της Βουλής ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52754"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"52755"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"52756"," Συνεπώς το άρθρο 1 της πρότασης του Προέδρου της Βουλής έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 2 της πρότασης του Προέδρου της Βουλής ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52757"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"52758"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"52759"," Συνεπώς το άρθρο 2 της πρότασης του Προέδρου της Βουλής έγινε δεκτό ως έχει κατά πλειοψηφία.
Ερωτάται το Σώμα: Γίνονται δεκτές οι προσθήκες του Προέδρου της Βουλής;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52760"," Δεκτές, δεκτές.","ΠΟΛΛΟΙ ΒΟΥΛΕΥΤΕΣ",NA
"52761"," Στην πρώτη ψηφίζουμε «ΠΑΡΩΝ».","ΣΠΥΡΙΔΩΝ ΧΑΛΒΑΤΖΗΣ",534
"52762"," Συνεπώς οι προσθήκες του Προέδρου της Βουλής έγιναν δεκτές κατά πλειοψηφία.
Ερωτάται το Σώμα: Γίνεται δεκτό το άρθρο μόνο της πρότασης των Βουλευτών ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52763"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"52764"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"52765"," Συνεπώς το άρθρο μόνο της πρότασης των Βουλευτών έγινε δεκτό κατά πλειοψηφία.
Συνεπώς η πρόταση του Προέδρου της Βουλής και η πρόταση των Βουλευτών έγιναν δεκτές επί της αρχής και επί των άρθρων.
Ερωτάται το Σώμα: Γίνονται δεκτές η πρόταση του Προέδρου της Βουλής και η πρόταση των Βουλευτών και στο σύνολο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52766"," Δεκτές, δεκτές.","ΠΟΛΛΟΙ ΒΟΥΛΕΥΤΕΣ",NA
"52767"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"52768"," Οι προτάσεις έγιναν δεκτές στο σύνολο κατά πλειοψηφία. 
Συνεπώς η πρόταση του Προέδρου της Βουλής και η πρόταση των Βουλευτών έγιναν δεκτές κατά πλειοψηφία, σε μόνη συζήτηση, επί της αρχής, των άρθρων και του συνόλου και έχουν ως εξής: 
(Να καταχωριστεί το κείμενο των προτάσεων σελ.172α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52769"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη επικύρωση των Πρακτικών ως προς την ψήφιση στο σύνολο των παραπάνω προτάσεων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52770"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"52771"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, έχουν διανεμηθεί τα Πρακτικά της Παρασκευής 1 Νοεμβρίου 2013 και της Δευτέρας 4 Νοεμβρίου 2013 και ερωτάται το Σώμα αν τα επικυρώνει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52772"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"52773"," Συνεπώς τα Πρακτικά της Παρασκευής 1 Νοεμβρίου 2013 και της Δευτέρας 4 Νοεμβρίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"52774"," Μάλιστα, μάλιστα.
Με τη συναίνεση του Σώματος και ώρα 21.37΄λύεται η συνεδρίαση για αύριο ημέρα Τρίτη 3 Δεκεμβρίου 2013 και ώρα 18.00΄, με αντικείμενο εργασιών του Σώματος νομοθετική εργασία: Μόνη συζήτηση επί του σχεδίου νόμου του Υπουργείου Οικονομικών: «Κύρωση του κρατικού προϋπολογισμού και των προϋπολογισμών ορισμένων ειδικών ταμείων και υπηρεσιών οικονομικού έτους 2014», σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
