"","Content","name","ParlmemberID"
"50994","Date","19-4-2013",NA
"50995"," Συνασπισμός Ριζοσπαστικής Αριστεράς - Ενωτικό Κοινωνικό Μέτωπο.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"50996"," Δεν χρειάζεστε ταμπέλες στην Αριστερά. Το μεγάλο πλεονέκτημα της Αριστεράς είναι ότι ποτέ δεν είχε ταμπέλες.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"50997"," Κι έχω και τρακ, γιατί είμαστε κι απ’ την ίδια Περιφέρεια. Οι μητέρες μας κατάγονται απ’ το ίδιο μέρος.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"50998"," Το λόγο έχει ο Υπουργός κ. Στουρνάρας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"50999"," Ευχαριστώ πολύ, κύριε Πρόεδρε.
Παρ’ όλο ότι μου είστε πολύ συμπαθής, κύριε Τσίπρα, οφείλω να πω ότι δεν αποφύγατε πάλι σήμερα απαξιωτικούς χαρακτηρισμούς για το πρόσωπό μου. Είπατε ότι εάν δεν ήμουν Υπουργός, θα μπορούσα να είμαι κάλλιστα εκπρόσωπος της τρόικας. Ξέρετε, αυτό δείχνει τα αδιέξοδα σας τα οποία βέβαια έχουν έρθει στην επιφάνεια τις τελευταίες ημέρες που μπερδευτήκατε, ζητήσατε αναστολή μνημονίου και σας εγκάλεσαν στην τάξη ότι είχατε πει παλιά «κατάργηση μνημονίου». 
Νομίζω ότι απλά ανήκουμε σε άλλους κόσμους. Δεν είναι ότι εγώ δεν είμαι πολιτικός ενώ εσείς είστε. Ανήκουμε σε άλλους κόσμους, διότι εγώ λέω την αλήθεια, λέω στον κόσμο ποια είναι η πραγματικότητα και ποιες είναι οι λύσεις που μπορούμε να επιδιώξουμε, ενώ εσείς απευθύνεστε ίσως σε κατώτερα ένστικτα και λέτε στον κόσμο ότι μπορεί να μείνουμε στο ευρώ χωρίς να έχουμε μνημόνιο με αναστολή μνημονίου. Αυτά είναι λαϊκισμοί και ψεύδη.
Ας έρθω τώρα στην ουσία. Κατ’ αρχάς, για τις διαφορές που είπατε περί 285, 50, 9,5, τα 9,5 δεν προκύπτουν από πουθενά. Κανείς δεν είπε ότι η αξία της περιουσίας του δημοσίου είναι 9,5 δισεκατομμύρια. Η μελέτη της ΚΕΔ του 2010 που είπατε ήταν μία εκτίμηση της συνολικής ακίνητης περιουσίας είτε είναι καταπατημένη είτε δεν είναι με βάση προσεγγίσεις αντικειμενικών αξιών στη χώρα. 
Σήμερα στο πρόγραμμα αποκρατικοποιήσεων μέχρι το 2020 τα έσοδα που υπολογίζουμε είναι περίπου 20 δισεκατομμύρια. Αυτό δεν σημαίνει πως αυτή είναι η αξία της δημόσιας περιουσίας. Είναι τι προσδοκούμε από αποκρατικοποιήσεις από σήμερα μέχρι το 2020.
Θα ήθελα όμως να ξεκινήσω αναφέροντας ένα στοιχείο. Από τα 80.000 ακίνητα του δημοσίου που περιέχονται στην ηλεκτρονική βάση της ΕΤΑΔ, της Εταιρείας Ακινήτων του Δημοσίου, περίπου 28.000, δηλαδή το 35%, είναι καταπατημένα. 
Σας ερωτώ: Προτιμάτε η τεράστια δημόσια περιουσία να συνεχίσει να λυμαίνεται και να λεηλατείται; Προτιμάτε να αφήσουμε τη δημόσια γη δέσμια των μικροσυμφερόντων και της γραφειοκρατίας; Προτιμάτε να συνεχίσουμε να επιβαρύνουμε τα εισοδήματα των Ελλήνων πολιτών, αλλά και τις επόμενες γενιές της Ελλάδας αντί να αναζητήσουμε άλλες μορφές χρηματοδότησης;
Μιλάτε για εκποίηση, για ξεπούλημα δημόσιας περιουσίας. Εμείς μιλάμε για αξιοποίηση της δημόσιας περιουσίας με δημόσιους διεθνείς διαγωνισμούς σε καθεστώς απόλυτης διαφάνειας και με γνώμονα το δημόσιο συμφέρον. 
Για το 2013, σύμφωνα με τους στόχους που έχουμε θέσει, αναμένονται να ολοκληρωθούν αποκρατικοποιήσεις που θα συνεισφέρουν στο δημόσιο έσοδα ύψους 2,6 δισεκατομμυρίων ευρώ. Αντίστοιχα, μέχρι το 2016 αναμένουμε έσοδα περίπου 11,2 δισεκατομμυρίων ευρώ.
Οι δευτερογενείς όμως επενδύσεις που θα υλοποιηθούν ως αποτέλεσμα των αποκρατικοποιήσεων εκτιμάται ότι θα ξεπεράσουν τα 25 δισεκατομμύρια ευρώ, ποσό που μπορεί να αποτελέσει καταλύτη για την ανάπτυξη της οικονομίας. 
Ο ρόλος και η λειτουργία του ΤΑΙΠΕΔ συνίσταται στην αξιοποίηση της δημόσιας περιουσίας με τρόπο που από τη μία θα συμβάλλει αποφασιστικά στη μείωση του δημόσιου χρέους και από την άλλη θα δημιουργεί τις βάσεις για την επανεκκίνηση της αναπτυξιακής διαδικασίας στη χώρα μας με πολλαπλασιαστικά οφέλη για την οικονομία. Σύμφωνα δε με τον ιδρυτικό του νόμο το ΤΑΙΠΕΔ αξιοποιεί την ιδιωτική περιουσία του δημοσίου που του έχει ανατεθεί σύμφωνα με τις διεθνείς υποχρεώσεις της χώρας και τις προβλέψεις των μεσοπρόθεσμων προγραμμάτων μας.
Το ΤΑΙΠΕΔ διασφαλίζει τη νομιμότητα και τη διαφάνεια των διαδικασιών, εξασφαλίζοντας, συγχρόνως, το καλύτερο δυνατό τίμημα αξιοποίησης για την εκάστοτε χρονική στιγμή και μέσα στα συμφωνημένα χρονοδιαγράμματα. 
Σύμφωνα, δε, με το νόμο, τα έσοδα των αποκρατικοποιήσεων κατευθύνονται σε ειδικό λογαριασμό που τηρείται στην Τράπεζα της Ελλάδος για τη μείωση του δημοσίου χρέους. 
Η επιτάχυνση του προγράμματος αποκρατικοποιήσεων αποτελεί κρίσιμο παράγοντα για την ανάκτηση της εμπιστοσύνης στην ελληνική οικονομία, την επίτευξη δημοσιονομικής σταθερότητας και τη βελτίωση της ανταγωνιστικότητας. 
Το πρόγραμμα των αποκρατικοποιήσεων, πέρα από το σημαντικό δημοσιονομικό όφελος, δημιουργεί προϋποθέσεις για τη διαμόρφωση ενός ανταγωνιστικού περιβάλλοντος στην ελληνική οικονομία, με την προσέλκυση μεγάλων ξένων επενδύσεων. Ήδη εχθές δέχτηκα την επίσκεψη σημαντικών Κινέζων επενδυτών που ενδιαφέρονται για τα αεροδρόμια, για Cargo, για Logistics. Αυτές οι μεγάλες επενδύσεις θα απορροφήσουν δεκάδες χιλιάδες θέσεις εργασίας και θα συμβάλουν στην τόνωση της οικονομικής δραστηριότητας στη χώρα μας. 
Αυτός είναι ο υγιής τρόπος για να αναπτυχθούμε. Όχι με κρατικοδίαιτες επενδύσεις. 
Παράλληλα, αναμένεται να υλοποιηθούν σύγχρονες υποδομές, που θα σέβονται το περιβάλλον, ενώ θα αναδειχθεί ουσιαστικά το τουριστικό προϊόν των περιοχών όπου βρίσκονται περιουσιακά στοιχεία προς αξιοποίηση. 
Η προστιθέμενη αξία των αποκρατικοποιήσεων δεν είναι εισπρακτική -όπως υπονοήσατε- αλλά η αναπτυξιακή προοπτική που αυτή θα φέρει με σημαντικά πολλαπλασιαστικά οφέλη για την ελληνική οικονομία. 
Κλείνοντας, επιτρέψτε μου να διορθώσω ξανά την παρανόηση που έχετε κάνει: Οι προσδοκώμενες εισπράξεις από αποκρατικοποιήσεις δεν σχετίζονται με την αξία του συνόλου των περιουσιακών στοιχείων της χώρας. Το ποσό των 9,6 δισεκατομμυρίων ευρώ, που αναφέρατε στην ερώτησή σας ως αποτίμηση των αποκρατικοποιήσεων του προγράμματος 2013 - 2016, αποτελεί μία απολύτως αυθαίρετη εκτίμηση και δεν προκύπτει από καμμία επίσημη μελέτη ή ανακοίνωση του ταμείου. 
Σε κάθε περίπτωση, η αποτίμηση των υπό αξιοποίηση περιουσιακών στοιχείων γίνεται από ανεξάρτητους αποτιμητές και το τελικό τίμημα ενός περιουσιακού στοιχείου δεν μπορεί να υπολείπεται από το τίμημα που ορίζουν οι ανεξάρτητοι αποτιμητές. 
Ευχαριστώ πολύ.","ΙΩΑΝΝΗΣ ΣΤΟΥΡΝΑΡΑΣ",168
"51000","  Κι εμείς ευχαριστούμε. 
Κύριε Πρόεδρε,  έχετε το λόγο.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51001"," Ευχαριστώ πολύ, κύριε Τσίπρα.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51002"," Με συγχωρείτε.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51003"," Το λόγο έχει ο Υπουργός Οικονομικών  κ. Στουρνάρας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51004"," Τι περιμένατε; Ότι θα άφηνα αναπάντητη την πρόκληση, που με είπατε «εκπρόσωπο της τρόικας»; «Σηκώνω  το γάντι» και σας απαντώ. Βλέπω ότι χάσατε την ψυχραιμία σας, υψώνετε τον τόνο της φωνής σας. Δεν απαντώ με τον τρόπο αυτό. Απαντώ με επιχειρήματα.
Κατ’ αρχάς, δεν σας βγήκε. Εσείς περιμένατε ότι θα έλθει η τρόικα τώρα, θα επιβάλει νέα μέτρα -καταστροφολογία- επενδύσατε ότι θα «πέσει» η Κυβέρνηση. Δεν σας βγήκε. Γι’ αυτό και χάσατε την ψυχραιμία σας, μιλήσατε για αναστολή  μνημονίου, για ακύρωση μνημονίου. 
Πραγματικά, πείτε μας ποια είναι η θέση σας. Μέσα στο ευρώ; Εκτός μνημονίου; Ακύρωση του μνημονίου δεν σκεφτήκατε ότι σημαίνει και ακύρωση της δανειακής σύμβασης; Είμαστε εκτός αγορών. Άρα πώς θα καλύψουμε τα ελλείμματά μας, το ισοζύγιο τρεχουσών συναλλαγών; Τα έχετε σκεφτεί αυτά;
","ΙΩΑΝΝΗΣ ΣΤΟΥΡΝΑΡΑΣ",168
"51005"," Μέχρι στιγμής, δεν έχουμε κάνει σοβαρές αποκρατικοποιήσεις. Είμαστε η χώρα που, ως ποσοστό του ΑΕΠ, έχουμε τη μεγαλύτερη δημόσια περιουσία στην Ευρωζώνη, με πολύ μεγάλη απόσταση από τον δεύτερο ή από τον τρίτο. Δεν έχουμε κάνει ακόμη σοβαρές αποκρατικοποιήσεις. Άρα για ποιο ξεπούλημα μιλάτε; Δεν έχουμε προχωρήσει ακόμα. Επομένως μάλλον κάπου έχετε κάνει λάθος.
Όσον αφορά τον ΟΠΑΠ, η Κυβέρνηση, το ΤΑΙΠΕΔ προσπαθεί να μεγιστοποιήσει τα έσοδα για το ελληνικό δημόσιο. Άρα κάνει τους καλύτερους δυνατούς συνδυασμούς.
Τα 2,557 δισεκατομμύρια που λέτε για το 2013 είναι μία εκτίμηση των εσόδων που μπορούμε να έχουμε από αποκρατικοποιήσεις. Δεν είναι η αποτίμηση της περιουσίας των οργανισμών, που λέτε εσείς. 
Όσο για την πρόταση που κάνατε, θέλω να πω ότι η πρόταση αυτή δεν είναι ρεαλιστική, διότι τα έσοδα που παίρνουμε από αποκρατικοποιήσεις τα έχουμε για μείωση χρέους και για χρηματοδότηση του προγράμματος. Σας θυμίζω ότι είμαστε εκτός αγορών. Χρειαζόμαστε κάθε χρόνο συγκεκριμένα ποσά για να πληρώσουμε χρεολύσια, τόκους. Το πρωτογενές έλλειμμα ελπίζω από φέτος να είναι πλεόνασμα. Όλα αυτά έχουν συνυπολογιστεί στο πρόγραμμα και τα έσοδα από αποκρατικοποιήσεις έχουν συνυπολογιστεί στο πρόγραμμα αυτό. Εάν αυτά λείψουν, δεν υπάρχει άλλος να μας τα δανείσει.
Σχετικά με τις διαδικασίες και με τον τρόπο λειτουργίας του ΤΑΙΠΕΔ, θέλω να σας πω ότι τα μέλη του Διοικητικού Συμβουλίου του ΤΑΙΠΕΔ οφείλουν να υπηρετούν το ταμείο, σύμφωνα με το καταστατικό του, με ακεραιότητα και αποτελεσματικότητα, διασφαλίζοντας την αξιοποίηση της ιδιωτικής περιουσίας του δημοσίου με τον καλύτερο δυνατό τρόπο, τη νομιμότητα των διαδικασιών και το καλύτερο δυνατό τίμημα για την εκάστοτε χρονική στιγμή και μέσα σε συμφωνημένα χρονοδιαγράμματα.
Ταυτόχρονα, σε όλα τα στάδια της διαδικασίας αξιοποίησης υπάρχουν δικλίδες ασφαλείας, που διασφαλίζουν τη νομιμότητα και τη διαφάνεια. Στο πλαίσιο αυτό, το σύνολο του κάθε φακέλου -συμπεριλαμβανομένων των πρακτικών των οργάνων του ΤΑΙΠΕΔ, των εκθέσεων, παρουσιάσεων και εισηγήσεων των συμβούλων, μελετών, σχεδίων κ.λπ.- υποβάλλεται στο τέλος κάθε διαγωνιστικής διαδικασίας και πάντοτε πριν από την υπογραφή των σχετικών συμβάσεων στο Ελεγκτικό Συνέδριο για διεξοδικό έλεγχο.
Άρα δεν αληθεύει ότι κινείται μέσα σε ένα πλαίσιο σκοταδιού.
","ΙΩΑΝΝΗΣ ΣΤΟΥΡΝΑΡΑΣ",168
"51006"," Θα τα πάρετε, βεβαίως, μετά την αποκρατικοποίηση.
","ΙΩΑΝΝΗΣ ΣΤΟΥΡΝΑΡΑΣ",168
"51007"," Παράλληλα, κατά την εξέλιξη των διαδικασιών, με ειδική νομοθετική διάταξη που προωθήσαμε -να το θυμηθείτε αυτό, το κάναμε πριν από μερικούς μήνες- η Βουλή ενημερώνεται επίσημα σε ειδικές συνεδριάσεις της Επιτροπής Οικονομικών Υποθέσεων για τα βασικά σημεία των διαδικασιών αξιοποίησης κρατικών ΔΕΚΟ και τις εν γένει δραστηριότητες του ΤΑΙΠΕΔ.
Σε κάθε περίπτωση, αν το κόμμα σας θέλει ειδική ενημέρωση από το ΤΑΙΠΕΔ, έχετε κάθε δυνατότητα να το καλέσετε και σας υπόσχομαι ότι θα σας ενημερώσει ενδελεχώς.
Σε σχέση με το θέμα της ανάρτησης στο διαδίκτυο των τριμηνιαίων εκθέσεών του, το ΤΑΙΠΕΔ ανάρτησε στην ιστοσελίδα του τριμηνιαία έκθεση για την περίοδο από 1-10-2012 μέχρι 31-12-2012, ενώ οι εξαμηνιαίες οικονομικές καταστάσεις έχουν προωθηθεί για έγκριση από τη Γενική Συνέλευση του ΤΑΙΠΕΔ.
Θέλω να τονίσω ότι το μεγαλύτερο τμήμα των εσόδων από αποκρατικοποιήσεις θα προέλθει από την αξιοποίηση της ιδιωτικής ακίνητης περιουσίας του δημοσίου που, όπως είπα και στην πρωτολογία μου, απαξιώνεται και καταπατείται εδώ και δεκαετίες.
Για πρώτη φορά θεσπίζονται αλλαγές και σύγχρονο πλαίσιο, που θα επιτρέψουν τις επενδύσεις στη δημόσια γη, με σκοπό να ενταχθεί στην οικονομική δραστηριότητα της χώρας και να αρχίσει να παράγει πλούτο για τους πολίτες και τις τοπικές κοινωνίες. 
Πέρα, όμως, από την αξιοποίηση της ακίνητης περιουσίας που διαχειρίζεται το ΤΑΙΠΕΔ, το Υπουργείο Οικονομικών προχωρά και στην αξιοποίηση της μικρής ακίνητης περιουσίας του δημοσίου, η οποία μπορεί να αξιοποιηθεί πολύ πιο γρήγορα και με πολύ λιγότερο κόστος. 
Ευχαριστώ πολύ.","ΙΩΑΝΝΗΣ ΣΤΟΥΡΝΑΡΑΣ",168
"51008"," Και εμείς ευχαριστούμε. 
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51009"," Ξέρετε γιατί θα σας δώσω το λόγο; Γιατί μας παρακολουθεί ένα γυμνάσιο από την πατρίδα μας. Είναι το Γυμνάσιο Αμυγδαλεώνα Καβάλας. 
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51010"," Σας απάντησα. 
","ΙΩΑΝΝΗΣ ΣΤΟΥΡΝΑΡΑΣ",168
"51011"," Σας απάντησα. 
Αυτά είναι προσδοκώμενα έσοδα από αποκρατικοποιήσεις φέτος. Κάνουμε μία ρεαλιστική…
","ΙΩΑΝΝΗΣ ΣΤΟΥΡΝΑΡΑΣ",168
"51012"," Μπορεί να είναι δεκαπλάσια. Εμείς…
","ΙΩΑΝΝΗΣ ΣΤΟΥΡΝΑΡΑΣ",168
"51013"," Κάνετε ότι δεν καταλαβαίνετε. Σας είπα ότι αυτά είναι προσδοκώμενα έσοδα, δεν είναι αποτίμηση περιουσίας.","ΙΩΑΝΝΗΣ ΣΤΟΥΡΝΑΡΑΣ",168
"51014"," Διευκρινίστηκε. Ευχαριστώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51015"," Αυτό σημαίνει ότι μπορεί να μη γίνουν, μπορεί να μην πουληθούν. Κάνουμε μία ρεαλιστική αποτίμηση των εσόδων.","ΙΩΑΝΝΗΣ ΣΤΟΥΡΝΑΡΑΣ",168
"51016"," Ευχαριστούμε, κύριε Υπουργέ. 
Κυρίες και κύριοι συνάδελφοι, κύριε Πρόεδρε, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα εννιά μαθητές και μαθήτριες και τέσσερις εκπαιδευτικοί-συνοδοί, πρώτον από το Γυμνάσιο Αμυγδαλεώνα Καβάλας και δεύτερον από το Γενικό Λύκειο Καλλιμασιάς Χίου. 
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Εισερχόμαστε στην έβδομη με αριθμό 1327/16-4-2013 επίκαιρη ερώτηση δευτέρου κύκλου του Ανεξάρτητου Βουλευτή Β΄ Αθήνας κ. Δημητρίου Ανδρουλάκη προς τον Υπουργό Οικονομικών, σχετικά με τον κίνδυνο που διατρέχουν οι χώρες του ευρώ από τη διακοπή της χρηματοδότησης των τραπεζών τους μέσω ELA από την Ευρωπαϊκή Κεντρική Τράπεζα. 
Στην επίκαιρη ερώτηση θα απαντήσει ο Υπουργός Οικονομικών κ. Ιωάννης Στουρνάρας. 
Το λόγο έχει ο Βουλευτής κ. Δημήτριος Ανδρουλάκης. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Κύριε Υπουργέ, η όξυνση της κρίσης στην Ευρωζώνη, όπως έδειξε η κυπριακή τραγωδία, μεγεθύνει το δημοκρατικό έλλειμμα της Ευρωζώνης και προικίζει με ασυνήθιστες υπερεξουσίες σε οριακές στιγμές μη εκλεγμένους τεχνοκράτες. Έτσι, ο ELA, ο οποίος είναι –ας πούμε- ένας «αναπνευστήρας έκτακτης ανάγκης» μπορεί σε αυτές τις οριακές στιγμές να μεταλλαχθεί σε «μηχανισμό αιφνιδίου θανάτου» και να εξαναγκάσει κακήν κακώς μία χώρα να επιστρέψει σε συνθήκες κατάρρευσης και πανικού στο εθνικό νόμισμα, αν βεβαίως δεν υπάρχει μία μειοψηφία –ας πούμε- αρνησικυρίας στο Διοικητικό Συμβούλιο της Ευρωπαϊκής Κεντρικής Τράπεζας. 
Αυτό θεωρώ ότι είναι μία κατάχρηση της έννοιας της ανεξαρτησίας της Κεντρικής Τράπεζας και δημοκρατική εκτροπή. Δεν σας κρύβω το φόβο μου μήπως εξελιχθεί η τραπεζική ένωση σε φιάσκο, όχι μόνο γιατί δεν μπορώ να κοιμηθώ στην ιδέα ότι ένα «υπερκέντρο υπερρυθμιστικό» θα αποφασίζει για θέματα ζωής και θανάτου τραπεζών σε όλη την Ευρώπη, αλλά διότι, όπως σας έχω πει αναλυτικά σε άλλη ερώτηση, μία «υπερσυγκεντρωτική» εποπτεία με ισοπεδωτική ομοιομορφία των πιστωτικών ιδρυμάτων θα έχει ως συνέπεια την αύξηση του συσχετισμού των πιστωτικών κρίσεων και μπορεί να εντείνει τα πάνω και τα κάτω του πιστωτικού κύκλου. 
Τέλος, κύριε Υπουργέ, ενώ βλέπουμε μία επιθετικότητα στην Κεντρική Τράπεζα της Ιαπωνίας –δεν λέω να κάνουμε ό,τι έκαναν, να διπλασιάσουμε τη νομισματική κυκλοφορία-, η Ευρωπαϊκή Κεντρική Τράπεζα, παρά την υπόσχεση του Ντράγκι ότι θα κάνει ό,τι μπορεί, παραμένει παθητική και αμήχανη –το είπε άλλωστε και ο ίδιος ο Ντράγκι, την προηγούμενη Δευτέρα- απέναντι σε φαινόμενα, όπως το χάσμα του κόστους δανεισμού των μικρών και των μεσαίων επιχειρήσεων στο Βορρά και στο Νότο, το οποίο μπορεί να συμπαρασύρει και τις ίδιες τις χώρες. Βλέπουμε, επίσης, την Τράπεζα της Αγγλίας να ανοίγει προνομιακά κανάλια χρηματοδότησης και την Ευρωπαϊκή Κεντρική Τράπεζα πάλι να παρακολουθεί παθητική το σπάσιμο, ουσιαστικά, του ευρώ σε διαφορετικές εθνικές ταχύτητες, τη φυγή του ευρώ από χώρες στις οποίες πρόκειται να υποτιμηθεί, εάν τυχόν –χτύπα ξύλο!- διαλυθεί η Ευρωζώνη, προς χώρες στις οποίες πρόκειται να ανατιμηθεί. Η Ευρωπαϊκή Κεντρική Τράπεζα παραμένει απαθής, παρ’ ότι οι πληθωριστικές προσδοκίες είναι πολύ χαμηλές και επομένως -όπως θα σας πω μετά- έχει τη δυνατότητα να δράσει αυτήν τη στιγμή πιο επιθετικά. 
Από εκεί και πέρα, υπάρχει το μείζον θέμα της αναθεώρησης του status quo της Ευρωζώνης και της αναθεώρησης των δανειακών συμβάσεων, στα οποία θα αναφερθώ μετά την τοποθέτησή σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51017"," Ευχαριστούμε πολύ, κύριε Ανδρουλάκη.
Το λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51018"," Ευχαριστώ, κύριε Πρόεδρε.
Κύριε Βουλευτά, αγαπητέ μου Μίμη, ξέρω ότι έχεις ανησυχίες, πολλές εκ των οποίων είναι δικαιολογημένες, για την αρχιτεκτονική της Ευρωζώνης και ότι παρακολουθείς τα θέματα εδώ και χρόνια. 
Πράγματι, ο χρόνος που πέρασε από την εισαγωγή του ευρώ μάς αποκαλύπτει ένα πεδίο αντιφάσεων και δυσλειτουργιών της νομισματικής ζώνης, που οφείλεται κυρίως στη σύσταση της οικονομικής αρχιτεκτονικής της. Οι οικονομικές και κοινωνικές δομές των χωρών, οι οποίες αποφασίζουν να συστήσουν νομισματική περιοχή, δεν θα πρέπει να παρουσιάζουν μεγάλες αποκλίσεις ως προς τις αποδόσεις τους από το μέσο όρο, εκτός και εάν μιλάμε πια για μία ομοσπονδία, όπως οι Ηνωμένες Πολιτείες. Μακάρι να φτάσουμε εκεί, αλλά δυστυχώς απέχει αρκετά ακόμα το σημείο αυτό.
 Οι ανισορροπίες στα ισοζύγια πληρωμών και τρεχουσών συναλλαγών, κυρίως μεταξύ των χωρών Βορρά και Νότου, επέφεραν τη σημερινή κρίση χρέους ή τις ασύμμετρες διαταραχές στην Ευρωζώνη. Αυτό όντως εμείς οι οικονομολόγοι το χάσαμε. Δεν δώσαμε τη δέουσα προσοχή όταν άρχισαν να αναπτύσσονται αυτές οι ανισορροπίες, δηλαδή το ισοζύγιο τρεχουσών συναλλαγών, το έλλειμμα του Νότου να αυξάνεται, το πλεόνασμα του Βορρά επίσης να αυξάνεται. Νομίσαμε ότι ήταν μία φυσιολογική διαδικασία εξισορρόπησης, τελικά όμως αυτό θα ίσχυε μόνο εάν είχαμε μία ομόσπονδη Ευρωζώνη. Εφόσον δεν την είχαμε, αυτά ήταν πηγές δυσλειτουργιών. 
Η Ευρωζώνη σήμερα είναι μία οικονομία με έναν εύρωστο Βορρά και ένα Νότο σε βαθιά ύφεση. Η Ευρωζώνη θα πρέπει να αλλάξει φυσιογνωμία και να βασίζεται πλέον σε βαθύτερη ενοποίηση και ενισχυμένη αλληλεγγύη. Κατ’ αρχάς βασική προϋπόθεση όχι μόνο για την Ελλάδα, αλλά και για τις υπόλοιπες χώρες του ευρωπαϊκού Νότου που έχουν προβλήματα, είναι η υλοποίηση μίας τραπεζικής ένωσης το συντομότερο δυνατόν και χωρίς αστερίσκους. Προς αυτήν την κατεύθυνση η δημιουργία ενός ενιαίου εποπτικού μηχανισμού αποτελεί ένα πρώτο ουσιαστικό βήμα προς μία τραπεζική ένωση στην Ευρωζώνη. Με την υιοθέτηση αυτού του μηχανισμού θα εκλείψει η ανάγκη να κάνουμε χρήση έκτακτων πηγών χρηματοδότησης, όπως ο ΕLA –δηλαδή κατεπείγουσα ενίσχυση ρευστότητας- που αναφέρατε και στην επίκαιρη ερώτησή σας, ο οποίος εξασφαλίζει μεν χρηματοδότηση, αλλά με αρκετά υψηλό κόστος για τις χώρες που τη λαμβάνουν.
Παράλληλα, σε ευρωπαϊκό επίπεδο, θα πρέπει να προχωρήσουμε σε συμμετρική προσαρμογή των κρατών-μελών, αυτών που έχουν ελλείμματα στο ισοζύγιο τρεχουσών συναλλαγών και αυτών που έχουν αντίστοιχα πλεονάσματα. Σας θυμίζω αυτό το οποίο είχε πει ο Κέινς το 1944, όταν έκανε τη διαπραγμάτευση του Μπρέτον Γουντς, ότι σε συστήματα σταθερών συναλλαγματικών ισοτιμιών δεν μπορούν όλες οι χώρες να αποπληθωρίζουν τις οικονομίες τους. Εάν το κάνουν αυτό όλες οι χώρες, τότε η κατάληξη θα είναι η ύφεση. Πρότεινε η προσαρμογή να γίνεται ως εξής: Χώρες οι οποίες έχουν ελλείμματα στο ισοζύγιο τρεχουσών συναλλαγών πράγματι να προχωρούν σε μείωση της ζήτησης, αλλά χώρες οι οποίες έχουν πλεονάσματα να προχωρούν σε αύξηση της ζήτησης, ούτως ώστε να υπάρχει μία συμμετρική κατανομή. Εάν όλοι μειώνουν τη ζήτηση, έχουμε αυτό που έχουμε στην Ευρωζώνη σήμερα: ύφεση.
Ένα τρίτο σημείο που θεωρώ απαραίτητο είναι η υιοθέτηση μιας βασικής αρχής, ότι, για να βελτιωθεί η ανταγωνιστικότητα των κρατών-μελών του ευρωπαϊκού Νότου, θα πρέπει τα κράτη-μέλη του ευρωπαϊκού Βορρά είτε να δεχθούν να ανακυκλώνουν τα οφέλη που έχουν από την κρίση προς τα κράτη-μέλη του ευρωπαϊκού Νότου –για παράδειγμα, μέσω της Ευρωπαϊκής Τράπεζας Επενδύσεων, μέσω άμεσων επενδύσεων στις χώρες του ευρωπαϊκού Νότου ή αυτό που έγινε για την Ελλάδα τον περασμένο Νοέμβριο, να δεχθούν δηλαδή με κατάλληλα μέτρα μείωση του επίσημου χρέους που έχουμε προς τις χώρες αυτές- είτε να δεχθούν να έχουν υψηλότερο πληθωρισμό από το μέσο όρο της Ευρωζώνης είτε τέλος συνδυασμό όλων αυτών των πραγμάτων που είπα παραπάνω.
Κατά συνέπεια, απαιτείται πολυεπίπεδη προσέγγιση. Χρειαζόμαστε βεβαίως και άλλα εργαλεία. Η ιδέα του ευρωομολόγου, που αναφέρατε, είναι κάτι που, όπως ξέρετε, συζητιέται στην Ευρώπη εδώ και κάποια χρόνια και οι ελληνικές κυβερνήσεις το έχουν υποστηρίξει σθεναρά κάθε φορά που τίθεται το ζήτημα αυτό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Δύο λεπτά, κύριε Πρόεδρε.
Το τελευταίο διάστημα έχουν γίνει κάπως πιο ουσιαστικά βήματα προς την υλοποίησή του. Σύντομα αναμένεται να συσταθεί από την Ευρωπαϊκή Επιτροπή ομάδα εμπειρογνωμόνων, η οποία θα υποβάλει ως τον Μάρτιο του 2014 έκθεση σχετικά με τη σκοπιμότητα δημιουργίας ταμείου εξαγοράς ή αμοιβαιοποίησης χρέους -μεταφράζω το redemption fund- και έκδοσης ευρωομολόγων. Η εν λόγω έκθεση θα αναλύει τα ενδεχόμενα πλεονεκτήματα, τους κινδύνους, τις απαιτήσεις και τα εμπόδια στη μερική υποκατάσταση των εθνικών ομολόγων του χρέους μέσω της κοινής έκδοσης ενός ταμείου εξαγοράς και ευρωομολόγων. 
Η ομάδα αυτή θα αναλάβει να αξιολογήσει τα συγκεκριμένα χαρακτηριστικά των ευρωομολόγων, κυρίως όσον αφορά το νομικό τους πλαίσιο, τη χρηματοπιστωτική αρχιτεκτονική και το αναγκαίο συμπληρωματικό οικονομικό και δημοσιονομικό πλαίσιο. Με βάση την έκθεση αυτής της ομάδας εμπειρογνωμόνων, η Ευρωπαϊκή Επιτροπή θα παρουσιάσει συγκεκριμένη πρόταση.
Η πιθανή κοινή έκδοση χρέους θα συνοδεύεται από αυστηρότερους κανόνες, βεβαίως, δημοσιονομικής πειθαρχίας και στενότερο συντονισμό οικονομικών πολιτικών. Δεν μπορεί να γίνει το ένα χωρίς να γίνει το άλλο. Αναμφίβολα υπάρχουν έντονες αντιρρήσεις από μία σειρά από χώρες ως προς την ιδέα της αμοιβαιοποιήσεως του χρέους κρατών-μελών, αλλά πιθανολογώ ότι με τις κατάλληλες διεργασίες θα μπορέσουμε να οδηγηθούμε σε ένα θετικό αποτέλεσμα, που θα γίνει αποδεκτό από όλες τις πλευρές, με την πάροδο του χρόνου, βέβαια. Ξέρετε ότι στην Ευρώπη προχωρούμε με μικρά βήματα. Ευτυχώς, όμως, μέχρι τώρα, προχωρούμε με μικρά βήματα προς τα εμπρός.
Αξίζει να σημειωθεί ότι η εξέταση του θέματος της έκδοσης ευρωομολόγων από την Επιτροπή είχε τεθεί ως όρος από διάφορες πολιτικές ομάδες -των σοσιαλιστών, των φιλελεύθερων και των πρασίνων- στο Ευρωπαϊκό Κοινοβούλιο, ώστε να άρουν τις αντιδράσεις τους σχετικά με την υιοθέτηση των δύο κανονισμών για την οικονομική διακυβέρνηση, η περίφημη «συμφωνία του διπτύχου». 
Αυτό αποδεικνύει ότι το θέμα της υιοθέτησης του ευρωομολόγου ωριμάζει και προωθείται ως αίτημα από πολλές πλευρές πλέον σε ευρωπαϊκό επίπεδο. Σ’ αυτήν την προσπάθεια, ως ελληνική Κυβέρνηση με τρικομματική στήριξη συμμετέχουμε ενεργά και διατυπώνουμε σε κάθε ευκαιρία το αίτημα για γρήγορη ευόδωση αυτού του σχεδίου.
Ευχαριστώ πολύ.","ΙΩΑΝΝΗΣ ΣΤΟΥΡΝΑΡΑΣ",168
"51019"," Το λόγο έχει ο κ. Ανδρουλάκης.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Αναφερθήκατε στον Κέινς και στο Μπρέτον Γουντς. Σας υπενθυμίζω ότι απορρίφθηκαν οι προτάσεις του Κέινς τότε, δυστυχώς, και μάλιστα από τον Γουάιτ Μπάξτερ -Μανώλη, δεν ξέρω αν το θυμάσαι- δηλαδή τον Υπουργό Οικονομικών των Ηνωμένων Πολιτειών Αμερικής, που ήταν κρυφοκομμουνιστής. Δεν ξέρω αν το ξέρετε αυτό. Είναι ένα από τα παράδοξα σημεία της ιστορίας. Δεν το λέει μόνο ο μακαρθισμός, αλλά πράγματι επιβεβαιώθηκε ότι ήταν.
Ο Κέινς είπε ότι έχουμε κλειστεί σε ένα ασανσέρ. Μόνοι μας δεν μπορούμε να βγούμε, όπως τώρα εμείς, οι εθνικές κυβερνήσεις. Οι αγορές δεν μπορούν. Κάποιος τρίτος πρέπει να το κάνει -θα πρέπει να πείτε, κύριε Υπουργέ, στον Ντράγκι- και αυτός είναι η Ευρωπαϊκή Κεντρική Τράπεζα. Δεν μπορεί, δηλαδή, αυτήν, τη στιγμή να μην κατεβάσει το επιτόκιο κοντά στο μηδέν, να μην ανοίξει γραμμές ρευστότητας. Εδώ οι Εγγλέζοι λένε να βάλουν να δίνει η Κεντρική Τράπεζα αρνητικό επιτόκιο στις τράπεζες, εφόσον το δίνουν στις μικρομεσαίες. Δεν μπορεί να μην κάνει κάτι τέτοιο.
Θα σας πω και κάτι πιο τολμηρό, που μπορείτε εσείς να το ντύσετε πολιτικά και τεχνικά, για να μη μας πουν ότι είναι νομισματική χρηματοδότηση του χρέους. Η Ευρωπαϊκή Κεντρική Τράπεζα δημιουργεί «νέο χρήμα», μη πληθωρικό –μην τιναχτείς- δεσμευμένο αποκλειστικά σε αναπτυξιακά ομόλογα για επενδύσεις σε δίκτυα, υποδομές κ.λπ.. Αυτό μπορεί να γίνει εφικτό. 
Δεν έχουμε πληθωρισμό. Βέβαια, βολεύονται οι Γερμανοί ότι δεν έχουμε και αποπληθωριστικό σπιράλ, που είναι πράγματι μία έκπληξη για τα μεγέθη της ύφεσης και της ανεργίας. Είναι μία ιστορική έκπληξη.
Επίσης, κύριε Υπουργέ, πρέπει να έχετε έτοιμο τον εθνικό φάκελο –ας το πούμε έτσι- τελικής επαναδιαπραγμάτευσης του ελληνικού ζητήματος. Αργά ή γρήγορα δηλαδή πρέπει να πάτε στο Εurogroup και στο Συμβούλιο των Ηγετών και να πείτε: «Πρωτογενές πλεόνασμα; Το πετύχαμε». Για να είναι βιώσιμο, βέβαια, θέλει ανάπτυξη. Ένα είναι αυτό.
Έχουμε, όμως, εδώ κι ένα –ας το πούμε έτσι- «ελληνικό μνημόνιο ανάπτυξης», ένα εθνικό σχέδιο ανάπτυξης, όπου τα λεφτά που θα εξοικονομήσουμε, τα δισεκατομμύρια, από τη μερική διαγραφή του επίσημου χρέους, μέσω έστω -αυτό που λες- της επιμήκυνσης -τριάντα χρόνια με χαμηλό επιτόκιο κ.λπ.-, θα τα δεσμεύσουμε σε αυτό το πρόγραμμα της ανάπτυξης. Αυτό δεν το έχουμε.
 Τα κυβερνητικά και τα αντιπολιτευτικά κόμματα δεν είναι σε θέση. Η διοίκηση –μη μου πεις ότι δεν το αισθάνεσαι- δεν είναι σε θέση. Κάτι διάβασα στις εφημερίδες μεταξύ ΚΕΠΕ κ.λπ.. Δεν μπορείς να έχεις ένα χρηματοοικονομικό έγκυρο, συνεκτικό, εθνικό πρόγραμμα ανάπτυξης. Πρέπει με sui generis διαδικασίες να βρεθεί.
Τρίτον, είπατε πολύ σωστά, κύριε Υπουργέ, ότι πρέπει να πάμε σε μία αναθεώρηση του status quo. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Ολοκληρώνω, κύριε Πρόεδρε. Και θα ήθελα να χαιρετήσω και τους μαθητές της Καβάλας, γιατί πρέπει να ξέρετε ότι έχω ιστορικούς δεσμούς με την Καβάλα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51020"," Το γνωρίζω. Γνωριζόμαστε καλά και ξέρετε και πόσο σας εκτιμώ.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Θήτευσα εκεί. Θυμάστε σε ποιο ίδρυμα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51021"," Όποιος αριστερός δεν πέρασε από τα «καλομάγαζα» της Καβάλας δεν έπαιρνε πτυχίο. Το ξέρετε αυτό.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Λοιπόν, κύριε Υπουργέ, μπορούμε, είναι εφικτό να πάμε σε μία νέα ισορροπία Βορρά-Νότου. Δεν ζητάμε από τη Γερμανία να γίνει κάτι άλλο ριζικά από αυτό που είναι. Ξέρουμε τα όριά της τα ιστορικά, τα ψυχοπαθολογικά, στον πληθωρισμό.
 Μια και είπατε, όμως, για το ευρωομόλογο. Μπορούμε να αποδείξουμε ότι το ενδεχόμενο αυξημένου κόστους δανεισμού της Γερμανίας λόγω ευρωομολόγου υπολείπεται κατά πολύ του κόστους των προβληματικών –για να μην πω αποτυχημένων- προγραμμάτων διάσωσης και του κόστους από τη μείωση των εξαγωγών της Γερμανίας λόγω ύφεσης στην Ευρωζώνη και λόγου «σκληρού» ευρώ, καθώς εξελίσσονται οι ανταγωνιστικές αποτιμήσεις κυρίως από την Ιαπωνία. 
Άρα, λοιπόν, έχουν συμφέρον και αυτοί. 
Πρέπει να πούμε, όμως, κύριοι συνάδελφοι, ότι αυτήν τη στιγμή η Γερμανία συμπεριφέρεται σαν τον τσιγκούνη κι όχι ως λοκομοτίβα της Ευρώπης. Γιατί; Διότι μαζεύει με αρνητικό επιτόκιο τα λεφτά από όλη την Ευρώπη για να δημιουργήσει ένα «μαξιλαράκι» για τις δικές της τράπεζες, που όπως ξέρεις, αγαπητέ Υπουργέ, είναι πιο «μοχλευμένες» από τις ελληνικές. Φοβάται, δηλαδή, η Γερμανία ότι η τραπεζοκεντρική της βιομηχανία θα έχει κάμψη λόγω της αναγκαστικής κάμψης της Κίνας και θέλει να κάνει «μαξιλαράκι». 
Πρέπει να το αντιμετωπίσουμε αυτό. Χρειαζόμαστε, λοιπόν, μία αναθεωρητική ατζέντα. Με αυτά που είπατε θεωρητικά, συμφωνώ. Μπορεί, όμως, να είμαστε φτωχοί, να έχουμε χάσει τη διαπραγματευτική δύναμη αλλά παίζουμε ένα κρίσιμο ρόλο. Διότι μην ξεχνάτε ότι αν τυχόν αποτύχουν οι τέσσερις χώρες της περιφέρειας –βάζω την Ισπανία ας πούμε, δεν βάζω την Ιταλία που έχει άλλο μπέρδεμα- αυτό σημαίνει απώλεια του 21% της Γερμανίας, του ΑΕΠ της Γερμανίας, ένα κολοσσιαίο ποσό.
Μιας και είπατε για την τραπεζική ένωση, κύριε Υπουργέ, ήθελα να πω το εξής: Πήρατε μέρος στο Eurogroup πέρσι το καλοκαίρι. Είχατε την αυταπάτη ότι την ώρα που κάνατε αυτές τις δηλώσεις ότι η Γερμανία συμφώνησε να συνυπογράψει υποχρεώσεις των τραπεζών του Νότου που ξεπερνούν τρεις και πλέον φορές το ΑΕΠ της; Δηλαδή, μήπως βιαστήκαμε να κάνουμε ανακοινώσεις και κρεμόμαστε τώρα στον αέρα για το θέμα της τραπεζικής ένωσης; 
Και φοβάμαι την Κομισιόν, σας το λέω. Όταν βλέπω τον Μπαρνιέ, δεν μπορώ να κοιμηθώ. Φοβάμαι το «groupthink» της Κομισιόν που λέει ότι ετοιμάζει σχέδιο. Ο θεός να μας βοηθήσει!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51022"," Το λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51023","  Μην ξεχνάμε ότι εμείς έχουμε πάρει ήδη 50 δισεκατομμύρια για την ανακεφαλαιοποίηση των τραπεζών μας. Είμαστε τυχεροί. Είμαστε στο πρώτο σχέδιο, έτσι; Να μην το ξεχνάμε αυτό. Για την Ελλάδα, δηλαδή, σε αρκετά μεγάλο βαθμό, η τραπεζική ενοποίηση έχει υλοποιηθεί. Πήραμε 50 δισεκατομμύρια γι’ αυτό. Είναι σημαντικό ποσό.","ΙΩΑΝΝΗΣ ΣΤΟΥΡΝΑΡΑΣ",168
"51024"," Κρατήσαμε και το χρέος. Η υπόσχεση του καλοκαιριού ήταν ότι το χρέος δεν θα πάει στα κράτη.","ΕΥΚΛΕΙΔΗΣ ΤΣΑΚΑΛΩΤΟΣ",510
"51025","  Ναι, Ευκλείδη, ξέρεις με τις άλλες χώρες τι γίνεται. Να είμαστε, λοιπόν, πάρα πολύ προσεκτικοί. Είμαστε πολύ τυχεροί. Το επαναλαμβάνω αυτό.
Συμφωνώ, βεβαίως, ότι αυτήν τη στιγμή, πράγματι, η μεγάλη μάχη είναι αυτή: Ότι υπάρχουν χώρες που ωφελούνται από την κρίση και υπάρχουν χώρες που είναι εκτός αγορών και δανείζονται με πάρα πολύ υψηλά επιτόκια ή δανείζονται μέσω δανείων. Βέβαια, με χαμηλά επιτόκια αλλά με μνημόνια. 
Εκεί είναι ένα μεγάλο ζήτημα. Η αναδιαπραγμάτευση γίνεται. Θυμίζω ότι εμείς πετύχαμε μείωση του δημοσίου χρέους τον προηγούμενο Νοέμβριο κατά 40 δισεκατομμύρια, 20 δισεκατομμύρια από την επαναγορά και 20 δισεκατομμύρια από τη μείωση επιτοκίου και με μεταφορά χρεολυσίων και τόκων στο μέλλον. Αυτό είναι σημαντικό και προβλέπεται ότι μπορούμε να το ξανακάνουμε από τη στιγμή που έχουμε πρωτογενή πλεονάσματα.
Γι’ αυτό επιμένουμε να έχουμε από φέτος πρωτογενές πλεόνασμα, για να μπορούμε να πάμε και να πούμε «άλλη μια μείωση τώρα». Αυτό θα φέρει μπροστά την έξοδο της χώρας από την κρίση και τη διέξοδό της προς τις αγορές.
Έτσι καταργούνται τα μνημόνια, όχι με λόγια του αέρα ότι τα αναστέλλουμε ή τα καταργούμε.
Το λέω με όλο το σεβασμό, κύριοι του ΣΥΡΙΖΑ.
Συμφωνώ, βεβαίως, κύριε Ανδρουλάκη, ότι η οδός ανάκαμψης εντός της Ευρωζώνης θα μπορούσε να επιταχυνθεί με διαφορετικά μέσα και είναι απολύτως σημαντικό να αναθεωρήσουμε την ιεράρχηση των οικονομικών κινδύνων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, θα μου δώσετε τρία λεπτάκια, μια και προκλήθηκα, για να πω ποια είναι η αναπτυξιακή μας στρατηγική. Σε λίγα λόγια μόνο θα το κάνω.","ΙΩΑΝΝΗΣ ΣΤΟΥΡΝΑΡΑΣ",168
"51026"," Θα κριθείτε από την αποτελεσματικότητα αυτών που θα πείτε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51027"," Ακριβώς!
Η σταθερότητα των τιμών και ο έλεγχος των πληθωριστικών τάσεων, που αποτελεί βασική υποχρέωση της Ευρωπαϊκής Κεντρικής Τράπεζας, σύμφωνα με την Ευρωπαϊκή Συνθήκη, έδειξε πολλές φορές τα όρια της αποτελεσματικότητας στη διαχείριση της κρίσης. Το φαινόμενο των ασύμμετρων διαταραχών εντός της Ευρωζώνης δεν μπορεί να αντιμετωπιστεί μόνο από την Ευρωπαϊκή Κεντρική Τράπεζα, τόσο γιατί δεν βρίσκεται στις καταστατικές της δικαιοδοσίες και είναι ένα πρόβλημα αυτό -δεν έχει την ευελιξία που έχει το Federal Reserve των Ηνωμένων Πολιτειών, όπου έχει και την ανεργία ως στόχο όχι μόνο τον πληθωρισμό, ενώ στην Ευρώπη είναι κυρίαρχος στόχος ο πληθωρισμός και μόνο αν επιτευχθεί κοιτάμε και άλλα πράγματα μετά- αλλά και γιατί αφορά διαφορετικές πολιτικές οικονομικής διαχείρισης. Αυτό είναι ίσως σημαντικότερο.
Η ελληνική οικονομία χρειάζεται άμεσα την ολοκλήρωση της ανακεφαλαιοποίησης των τραπεζών. Γι’ αυτό και επιμείναμε και θα γίνει μέχρι τέλος Απριλίου. Αυτό θα είναι ένα μεγάλο βήμα για έξοδο από την κρίση. Ένα υγιές, πλήρως κεφαλαιοποιημένο τραπεζικό σύστημα θα αξιοποιήσει συνέργειες και σημαντικές οικονομίες κλίμακας που θα προκύψουν και θα αποκτήσει έτσι πιο εύκολη πρόσβαση στις διεθνείς αγορές και την προσέλκυση επενδυτικού ενδιαφέροντος. Με αυτόν τον τρόπο θα απεμπλακεί από την άμεση εξάρτηση για παροχή έκτακτης ρευστότητας από την Ευρωπαϊκή Κεντρική Τράπεζα, από το ELA που είπατε πριν.
Στην ερώτησή σας θέτετε το ζήτημα πότε θα παρουσιάσει η Κυβέρνηση ατζέντα επαναδιαπραγμάτευσης των δανειακών συμβάσεων, με προτεραιότητα στη διαγραφή του επίσημου χρέους.
Σας είπα ότι αυτό ήδη το κάναμε ως ένα πρώτο βήμα στις 27 Νοεμβρίου 2012. Είναι σημαντικό ποσό τα 40 δισεκατομμύρια. Αν δείτε φέτος πόσο έχουν πέσει οι τόκοι στον προϋπολογισμό, θα εκπλαγείτε. Είναι, δε, ρητά διατυπωμένο, όπως είπα πριν, ότι σε περίπτωση που αποκτήσουμε πρωτογενές πλεόνασμα, ακόμα και από φέτος, η ελληνική Κυβέρνηση θα ζητήσει την άμεση ενεργοποίηση της ρήτρας που σας ανέφερα, δηλαδή, τη δραστική μείωση του δημόσιου χρέους.
Βέβαια, αυτό θέλει διαπραγμάτευση. Δεν είναι απλό, γιατί πρέπει να αποδείξουμε ότι είναι βιώσιμη η παραγωγή πρωτογενούς πλεονάσματος. Όχι παραγάγαμε φέτος 10 ευρώ πρωτογενές πλεόνασμα και θα πάμε να απαιτήσουμε διαγραφή χρέους. Αυτό, αν γίνει, θα δημιουργήσει μια πολύ θετική ροπή στην εξέλιξη των πραγμάτων και θα φέρει μπροστά την έξοδο από την κρίση.
Σχετικά με την παραγωγική ανασυγκρότηση της χώρας που είπατε, διαμορφώνουμε αυτήν τη στιγμή τα Υπουργεία Οικονομικών και Ανάπτυξης το νέο αναπτυξιακό και το νέο πρότυπο απασχόλησης σε συνεργασία με δεξαμενές σκέψης, τόσο του ιδιωτικού όσο και του δημόσιου τομέα. Συμμετέχει, δε, και το Υπουργείο Εργασίας σ’ αυτό. Ο, δε, Πρόεδρος του Συμβουλίου Οικονομικών Εμπειρογνωμόνων έχει την εποπτεία αυτών των μελετών που θα παρουσιαστούν τον Ιούνιο.
Δεν έχουν μόνο χαρακτήρα ενδεικτικού προγραμματισμού αυτές οι μελέτες. Είναι χρήσιμες, θα δείξουν πού πάμε, πού θα είμαστε σε δέκα χρόνια από τώρα, πώς θα πάμε εκεί, ποιοι κλάδοι θα είναι οι πρωταθλητές που θα τραβήξουν το «κάρο» της ανάπτυξης αλλά και πώς μπορούμε να διοχετεύσουμε τα 44 δισεκατομμύρια που έχουμε διαθέσιμα απ’ όλα τα ταμεία της Ευρωπαϊκής Ένωσης και από τα αγροτικά ταμεία. Συμπεριλαμβάνω, βέβαια, στο ποσό αυτό και αυτά που έχουμε ακόμα αναπορρόφητα από το προηγούμενο ΕΣΠΑ. Είναι 44 δισεκατομμύρια από σήμερα μέχρι το τέλος του 2020. Είναι σημαντικό κονδύλι.
Η προσέλκυση άμεσων ξένων επενδύσεων, αλλά και η ενθάρρυνση εγχώριων ιδιωτικών επενδύσεων, είναι στην καρδιά του μεταρρυθμιστικού κυβερνητικού προγράμματος. Για φέτος, όπως είπα στην προηγούμενη ερώτηση, αναμένεται να ολοκληρωθούν οι αποκρατικοποιήσεις που θα συνεισφέρουν έσοδα περίπου 2,6 δισεκατομμυρίων ευρώ. 
Στις άμεσες προτεραιότητες με ισχυρή προστιθέμενη αξία για το υπόλοιπο πρόγραμμα αποκρατικοποιήσεων είναι, βέβαια, ο ΟΠΑΠ -θα δούμε τις επόμενες ημέρες πού θα καταλήξει ο ΟΠΑΠ- και οι ΔΕΠΑ - ΔΕΣΦΑ.
Οι ΔΕΠΑ - ΔΕΣΦΑ είναι σημαντικό να καταλήξουν κάπου, διότι, ενδεχομένως, με τον τρόπο αυτόν θα λύσουμε μεγάλο μέρος του ενεργειακού προβλήματος της χώρας ανάλογα με το ποιος θα πλειοδοτήσει.
Επίσης, πέρα από την αξιοποίηση της μεγάλης ιδιωτικής περιουσίας του δημοσίου, μέσω του ΤΑΙΠΕΔ, ο καινούργιος τομέας που δρομολογούμε είναι η αξιοποίηση της χαμηλής αξίας ιδιωτικής περιουσίας που είναι αναξιοποίητη και καταπατημένη και η οποία μπορεί να αξιοποιηθεί πολύ πιο γρήγορα με οφέλη, τόσο αναπτυξιακά όσο και δημοσιονομικά.
Επιπλέον, επιδιώκουμε να βάλουμε τη χώρα στο χάρτη της παγκόσμιας ροής εμπορευμάτων και υπηρεσιών. Εκεί εντάσσεσαι και η χθεσινή επίσκεψη που είχα από Κινέζους επενδυτές, από τη Σεντσέν, ένα από τα μεγαλύτερα αεροδρόμια και το «FRIEDMANN PACIFIC FUND», που έχει έδρα στον Χονγκ Κονγκ και έχουν κάνει μία σύμπραξη μεταξύ τους.
Το παράδειγμα της επένδυσης της «COSCO» στον λιμάνι του Πειραιά, η επακόλουθη συμφωνία με τη «HEWLETT PACKARD» και «ΤΡΑΙΝΟΣΕ», καθώς και το ενδιαφέρον και άλλων εταιρειών στο άμεσο μέλλον για τα λιμάνια της χώρας αλλά και τα περιφερειακά αεροδρόμια, είναι ενδεικτικό της δυνατότητας της χώρας μας να καταστεί σημαντικό διαμετακομιστικό κέντρο.
Και στον εξωστρεφή κλάδο του τουρισμού, όμως, μπορούμε να στηρίξουμε ακόμα περισσότερο το νέο αναπτυξιακό μας πρότυπο. 
Ήδη, τα πρώτα δείγματα από τον τουρισμό είναι ενθαρρυντικά, με προβλέψεις ότι οι επισκέπτες στη χώρα μας θα ξεπεράσουν τα δεκαέξι εκατομμύρια το 2013. Αυτό θα είναι σημαντικό για να εξουδετερώσει την αρνητική επίπτωση –έστω και μικρή- από την κυπριακή κρίση.
Τέλος, η χώρα σταδιακά θα αποκτήσει κι ένα δυνατό στίγμα στον παγκόσμιο ενεργειακό χάρτη. Ο φυσικός πλούτος της χώρας, τα δίκτυα διανομής κάθε τύπου ενέργειας και οι ανανεώσιμες πηγές ενέργειας αποτελούν στοιχεία με πολύ μεγάλη δυνητική αξία στο ενεργητικό της χώρας.
Ευχαριστώ.","ΙΩΑΝΝΗΣ ΣΤΟΥΡΝΑΡΑΣ",168
"51028"," Ευχαριστούμε πολύ.
Πιστεύω, κύριε Υπουργέ, ότι αυτά όσο γρηγορότερα γίνουν τόσο πιο αποτελεσματικά θα είναι για όλους και ιδιαίτερα για την Ελλάδα.
Κύριε Υπουργέ, κυρίες και κύριοι συνάδελφοι, θέλω να πω, επειδή είναι η πρώτη φορά που προεδρεύω σε συζητήσεις επικαίρων ερωτήσεων, θα είμαι μέχρι το τέλος ιδιαίτερα ελαστικός. Και επειδή, όπως γνωρίζετε, είμαι φαρμακοποιός και ξέρω να κρατώ σωστά τις δόσεις, από την επόμενη φορά δεν θα δεχτώ παραπάνω από 30% υπέρβαση του χρόνου ομιλίας κανενός.
Εισερχόμεθα στη συζήτηση της δεύτερης με αριθμό 1325/16-4-2013 επίκαιρης ερώτησης πρώτου κύκλου του Βουλευτή Πιερίας της Νέας Δημοκρατίας -και πρώην Υπουργού Υγείας- κ. Γεωργίου Κωνσταντόπουλου προς τον Υπουργό Υγείας, σχετικά με την υποβάθμιση της Διεύθυνσης Ψυχικής Υγείας σε τμήμα με την επωνυμία «Τμήμα Ψυχικής Υγείας». 
Το λόγο έχει ο κ. Κωνσταντόπουλους.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51029"," Ευχαριστώ, κύριε Πρόεδρε.
Κύριε Υπουργέ, υπάρχει τεράστια αναστάτωση στο χώρο της ψυχικής υγείας. Γνωρίζω ότι το Υπουργείο κάνει έναν τιτάνιο αγώνα στο χώρο της ψυχιατρικής μεταρρύθμισης και ιδιαίτερα στο χώρο του εθνικού προγράμματος «Ψυχαργώ», που πήρε πάνω του την κοινοτική ψυχιατρική στη χώρα μας. 
Αυτή η προσπάθεια έχει την εύφημη μνεία όλων των κρατών της γης, σε παγκόσμιο επίπεδο και στις Ηνωμένες Πολιτείες της Αμερικής αλλά και στην Ευρωπαϊκή Ένωση.
Όπως γνωρίζετε, πάνω από διακόσιες πενήντα στεγαστικές κοινοτικές δομές, δεκάδες κέντρα ημέρας, κινητές μονάδες, κέντρα ψυχικής υγείας, ιατροπαιδαγωγικοί σταθμοί, ειδικά κέντρα για Αλτσχάιμερ και για αυτισμό, ένας ολόκληρος χώρος, δηλαδή, στο χώρο της κοινοτικής ψυχιατρικής, βρίσκεται κυριολεκτικά στην κόψη του ξυραφιού, ιδιαίτερα μετά την πρόθεση, όπως αυτή αποτυπώθηκε μέσα από το προσχέδιο του Υπουργείου Διοικητικής Μεταρρύθμισης, όπου αναφέρεται ότι η Διεύθυνση Ψυχικής Υγείας θα αντικατασταθεί με τμήμα της Νέας Διεύθυνσης Ανάπτυξης Μονάδων Υγείας και Ψυχικής Υγείας.
Κύριε Υπουργέ, γνωρίζετε ότι η κατάργηση της Διεύθυνσης θέτει σε αμφισβήτηση τη δυνατότητα υλοποίηση των όρων του Συμφώνου Σπίντλα του 2006, το οποίο μάλιστα τελεί υπό επικαιροποίηση στο πλαίσιο συνομιλιών με την Ευρωπαϊκή Επιτροπή, οι οποίες θα καταλήξουν στην υπογραφή νέου συμφώνου μεταξύ Υπουργείου και Ευρωπαϊκής Επιτροπής. Είναι το περιβόητο σύμφωνο -το οποίο έχει και το δικό σας όνομα- στο οποίο ζητείται από την Ευρωπαϊκή Επιτροπή η ενίσχυση της Διεύθυνσης Ψυχικής Υγείας.
Κύριε Υπουργέ, εάν υλοποιηθεί ο σχεδιασμός του Υπουργείου Διοικητικής Μεταρρύθμισης, θα ναρκοθετήσει και την υποχρέωση της χώρας έναντι της Ευρωπαϊκής Επιτροπής έως το 2015 να κλείσουμε τα ψυχιατρικά νοσοκομεία και να απαξιώσουμε τους ασθενείς μας. 
Βρισκόμαστε στο σημείο μηδέν κυριολεκτικά. Νομίζω ότι το γνωρίζετε πάρα πολύ καλά. Έχετε γνώση του θέματος. Ξέρετε ότι υπάρχει μια διάσταση απόψεων και μέσα στο ίδιο το Υπουργείο. Περιμένουμε όλοι να ακούσουμε το τι μέλλει γενέσθαι, τι θα γίνει με αυτόν το χώρο, το χώρο της ψυχιατρικής μεταρρύθμισης, το χώρο της ψυχικής υγείας.
Επίσης, γνωρίζετε ότι τα 40.000.000, τα οποία υπάρχουν στον προϋπολογισμό, στον κωδικό 2544, δεν επαρκούν, ούτε φυσικά εάν μπει το 2% από τις προμήθειες υγείας ούτε αν μπουν αυτά, τα οποία θα μπουν ίσως από τα νοσήλια μέσω των ασφαλιστικών ταμείων. Πάλι θα είναι ελλειμματικός εάν δεν ενισχυθεί ουσιαστικά από ευρωπαϊκά προγράμματα. 
Οι εργαζόμενοι και στον τομέα αυτόν βρίσκονται κυριολεκτικά στους δρόμους. 
Γνωρίζετε ότι οι ιδιωτικές δομές είναι και αυτές κυριολεκτικά στον αέρα. Οι εργαζόμενοι είναι απλήρωτοι επί μήνες. 
Δυστυχώς ο χώρος αυτός εκτός από το ότι είναι ευαίσθητος, έχει και πολλές άλλες διαστάσεις. Όλη η παγκόσμια κοινότητα παρακολουθεί το τι θα κάνουμε εδώ στην Ελλάδα. Ξεκινήσαμε ένα μεγάλο στοίχημα -έχετε στα χέρια σας ένα μεγάλο στοίχημα- για την πρόοδο της ψυχικής υγείας και της ψυχιατρικής μεταρρύθμισης. Νομίζω ότι το έχετε αποδεχθεί. Είναι μια πρόκληση στο συναίσθημα κοινωνικής ευθύνης -και της δικής σας κοινωνικής ευθύνης και του Υπουργείου- και νομίζω ότι θα ανταποκριθείτε.
Σας ευχαριστώ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"51030"," Κι εμείς σας ευχαριστούμε, κύριε Κωνσταντόπουλε. 
Το λόγο έχει ο Υπουργός κ. Λυκουρέντζος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51031","  Ευχαριστώ, κύριε Πρόεδρε.
Κατ’ αρχάς, κύριε Πρόεδρε, θέλω να κάνω μια μικρή παρατήρηση για τον τρόπο με τον οποίο διεξάγεται και οργανώνεται η συζήτηση των επικαίρων ερωτήσεων.
Είμαι εκ των Υπουργών που  προσπαθούν να ανταποκρίνονται στις επίκαιρες ερωτήσεις των συναδέλφων και να απαντούν. Και χθες, όμως, και σήμερα έχω δαπανήσει περισσότερο από τρεις ώρες -σήμερα περίπου τέσσερις ώρες- για να είμαι εδώ να απαντήσω στις ερωτήσεις, περιμένοντας υπομονετικά τη σειρά μου. Θέλω να παρακαλέσω το Προεδρείο, αν είναι δυνατόν, οι ερωτήσεις οι οποίες υποβάλλονται εβδομαδιαίως από τους συναδέλφους, να γίνονται σε μια ημέρα ανά Υπουργείο. Να είναι, για παράδειγμα, το πρωί της Πέμπτης η ημέρα για το Υπουργείο Υγείας. Έτσι κι εμείς θα προγραμματίζουμε το χρόνο μας και θα μπορούμε να ανταποκριθούμε και οι συνάδελφοι θα έχουν τη βεβαιότητα ότι οι ερωτήσεις τους θα απαντηθούν.","ΑΝΔΡΕΑΣ ΛΥΚΟΥΡΕΝΤΖΟΣ",288
"51032"," Ομαδοποιημένα.","ΠΑΥΛΟΣ ΧΑΪΚΑΛΗΣ",533
"51033","  Ή ομαδοποιημένες. Διότι κατ’ αυτόν τον τρόπο δεν μπορούμε να ανταποκριθούμε και στα καθήκοντα τα οποία ασκούμε στο Υπουργείο και ο χρόνος είναι πολύτιμος για όλους.","ΑΝΔΡΕΑΣ ΛΥΚΟΥΡΕΝΤΖΟΣ",288
"51034"," Κύριε Υπουργέ, έχετε απόλυτο δίκιο. Γνωρίζω την εμπειρία σας από τη συνεργασία που είχαμε. Και νομίζω ότι αυτό είναι λογικό να γίνει στην τροποποίηση του Κανονισμού της Βουλής. Είναι ουσιαστικό και αποτελεσματικό. Και βοηθάει προς άλλες κατευθύνσεις. Δεν βοηθάει μόνο εσάς.
Εσείς κάνετε το χρέος σας και είστε –πρέπει να το πω και δημόσια- ένας από τους Υπουργούς που δεν λείπετε από τη Βουλή όταν πρέπει να απαντήσετε. Είναι, όμως, σωστό για όλους μας. Γιατί όπως είπατε σωστά, θα μπορούμε να έχουμε πλήρη εικόνα των θεμάτων του Υπουργείου.
Ορίστε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51035","  Ευχαριστώ, κύριε Πρόεδρε. Και θα είμαι συνεπής στο χρόνο.
Κύριε συνάδελφε, σας ευχαριστώ για την ερώτηση την οποία υποβάλατε, διότι δίνετε -και μετά τις θέσεις τις οποίες αναπτύξατε- τη δυνατότητα στον Υπουργό να εξηγήσει πώς έχουν τα πράγματα στη διαδικασία της ψυχιατρικής μεταρρύθμισης με το εθνικό πρόγραμμα «Ψυχαργώ».
 Πράγματι, υπάρχουν διακόσιες πενήντα έξι στεγαστικές κοινοτικές δομές, σαράντα κέντρα ημέρας, είκοσι οκτώ κινητές μονάδες, τριάντα τρία κέντρα ψυχικής υγείας, εννέα ιατροπαιδαγωγικά κέντρα και ορισμένες ακόμα εξειδικευμένες δομές, όπως για την  αντιμετώπιση του Αλτσχάιμερ, του αυτισμού κ.λπ.. 
Η διατήρηση αυτών των δομών αποτελεί δέσμευση της Ελλάδας απέναντι στην Ευρωπαϊκή Κοινότητα, στην Ευρωπαϊκή Ένωση. Και γι’ αυτό ακριβώς υπήρξε το προηγούμενο σύμφωνο του κ. Αβραμόπουλου, αλλά και το αναθεωρημένο σύμφωνο, το οποίο πρόκειται να υπογράψουμε εντός των ημερών με τον Επίτροπο Άντορ. 
Αναφέρομαι, λοιπόν, στα στοιχεία τα οποία και εσείς θίξατε: Πράγματι υπάρχουν 39.850.000 ευρώ για τη χρηματοδότηση της λειτουργίας του τομέα της ψυχικής υγείας στη χώρα μας. Υπάρχουν ελλείμματα από 2012 που ταλαιπωρούν τους εργαζόμενους. Εδώ, όμως, η απάντηση του Υπουργείου είναι πολύ συγκεκριμένη. Δεν έχει γίνει ορθολογική διαχείριση των πόρων από τους υπεύθυνους των μη κυβερνητικών οργανώσεων.
Και θέλω να σας ενημερώσω εσάς και τις κυρίες και τους κυρίου συναδέλφους, ότι δεν είναι επιχειρηματική δραστηριότητα οι μη κυβερνητικές οργανώσεις. Δυστυχώς στη χώρα μας αποκτήσαμε και αυτό το παράδοξο: Ενώ οι μη κυβερνητικές οργανώσεις έπρεπε να λειτουργούν με βάση τον κοινοτικό χαρακτήρα, όπως περιγράφεται στην ψυχιατρική μεταρρύθμιση, έγιναν ένας ακόμη τομέας του κράτους. Δηλαδή, χρηματοδοτεί το κράτος την επιχειρηματική δραστηριότητα των ιδιοτήτων των μη κυβερνητικών οργανώσεων. 
Πού ακούστηκε μη κυβερνητική οργάνωση με τριακόσιους υπαλλήλους και πολλές δομές; Κάποιος εξ αυτών έχει επενδύσει 1 ευρώ;
Αντιθέτως, έχουν φροντίσει για τις οικογένειες τους. Κι έχουμε πορίσματα του ΣΕΥΠ –όπως έχω κι άλλη φορά αναφερθεί στη Βουλή- να αμείβονται με παχυλούς μισθούς, έξω από κάθε λογική, με βάση τη σημερινή πραγματικότητα. Κι ενώ πράττουν αυτά, αφήνουν τους εργαζόμενους απλήρωτους. 
Εμείς εξαντλήσαμε από το Υπουργείο τις δυνατότητες χρηματοδότησης για το πρώτο εξάμηνο. Δόθηκαν ήδη 10.000.000. Εγκρίθηκαν προ δύο ημερών άλλα  10.000.000 ευρώ. Θα υπάρξει και μια έκτακτη χρηματοδότηση, αυτή στην οποία αναφερθήκατε. 
Άρα προσπαθούμε –αν μου επιτρέπετε την έκφραση- εμπροσθοβαρώς  στο πρώτο εξάμηνο να εξαντλήσουμε κάθε δυνατότητα χρηματοδότησης, με σκοπό να εξοφληθούν οι υποχρεώσεις προς τους εργαζόμενους. Αυτός είναι και ο τρόπος με τον οποίο υπέγραψε η συνάδελφος κ. Σκοπούλη τις εγκρίσεις χρηματοδότησης. Δηλαδή, το 80% σε κάθε μονάδα να διατεθεί για την εξόφληση των εργαζομένων και το 20% για τις άλλες υποχρεώσεις.
Για τη συνέχεια της χρηματοδότησης: Αυτή είναι η βασική αιτία και επιδίωξη για την υπογραφή του νέου συμφώνου με τον Επίτροπο Άντορ. Εξασφαλίζουμε 80.000.000. Δεν θέλω να κάνω ακόμα ακριβείς ανακοινώσεις, γιατί δεν έχουμε βάλει την υπογραφή μας. Το πλαίσιο, όμως, το οποίο υπάρχει κι έχει αποσταλεί για να τύχει της έγκρισης του κ. Άντορ -και θεωρώ ότι είναι το τελευταίο στάδιο- θα έχει και αναδρομική ισχύ ενός εξαμήνου. Δηλαδή, θα καλύψουμε το δεύτερο εξάμηνο του 2012 με αυτό το νέο σύμφωνο. Θα είναι, δηλαδή, μια χρηματοδότηση  η οποία θα μας επιτρέψει να πάμε χωρίς προβλήματα μέχρι το τέλος του 2015. 
Κι εξηγώ: Τακτικός προϋπολογισμός -περίπου 40.000.000 κατ’ έτος- 80.000.000 από το νέο σύμφωνο, συν τις έκτακτες επιχορηγήσεις στις οποίες αναφερθήκατε, θεωρούμε, κύριε Πρόεδρε, ότι θα μας επιτρέψουν να πάμε χωρίς κραδασμούς τη διαδικασία της ψυχιατρικής μεταρρύθμισης μέχρι το τέλος. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"51036"," Κι εμείς ευχαριστούμε. 
Ορίστε, κύριε Βουλευτά, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51037"," Κύριε Υπουργέ, χαίρομαι που είστε από τους Υπουργούς που βάζετε πραγματικά το δάκτυλό σας επί τον τύπον των ήλων. Και μιλήσατε για μη κυβερνητικές οργανώσεις οι οποίες ξέχασαν το ρόλο τους κι έγιναν «μακρύ χέρι» άλλων καταστάσεων. 
Χαίρομαι πραγματικά που είδατε στην ουσία του το πρόβλημα στις δομές της ψυχιατρικής μεταρρύθμισης. 
Το ουσιαστικό, όμως, και η επικαιρότητα αυτής της ερώτησης έχει να κάνει με το δεύτερο σκέλος της ερώτησής μου που αφορά την κατάργηση της Διεύθυνσης Ψυχικής Υγείας και την πρόθεση του Υπουργείου Διοικητικής Μεταρρύθμισης να γίνει αυτό τμήμα πλέον σε μια υπό σύσταση Διεύθυνση Ανάπτυξης Μονάδων Υγείας. 
Από τις κοινοβουλευτικές απαντήσεις της πολιτικής ηγεσίας του Υπουργείου Υγείας διαφαίνεται μια σοβαρή ανακολουθία, κύριε Υπουργέ -και λυπάμαι που το λέω αυτό- ως προς τη σκοπούμενη αναδιάρθρωση των Υπηρεσιών του Υπουργείου σας. 
Εσείς υποστηρίζετε -και σε παλαιότερη απάντηση, η οποία εδόθη στη Βουλή αυτή, σε ερώτηση που έγινε από το ΣΥΡΙΖΑ- ότι ουσιαστικά θα καταργηθεί η Διεύθυνση. Φαίνεται όμως -η Υφυπουργός Υγείας έχει δώσει μια άλλη απάντηση και οι Υπηρεσίες του Υπουργείου σας δίνουν διαφορετικές απαντήσεις- ότι κάποιοι πιστεύουν ότι η Διεύθυνση Ψυχικής Υγείας είναι ο κινητήριος μοχλός για τη διασφάλιση της συνέχειας του εθνικού σχεδίου «Ψυχαργώ».
Κύριε Υπουργέ, θα θέλαμε να ξέρουμε ποια από τις δύο απόψεις θα υπερισχύσει. Οι απόψεις κάποιων υπηρεσιών στη Διεύθυνση Ψυχικής Υγείας; Η απάντηση που έδωσε η κ. Σκοπούλη; Η απάντηση που έδωσε το Υπουργείο σας ότι η Διεύθυνση θα καταργηθεί; Τι απ’ όλα θα υπερισχύσει; Αν τελικά υπερισχύσει η άποψη υπέρ της κατάργησης της Διεύθυνσης Ψυχικής Υγείας και ενσωματωθεί στο νέο οργανωτικό σχήμα του Υπουργείου σας, μπορείτε να μας πείτε ποιες θα είναι οι συνέπειες για την πραγμάτωση των μεγαλεπήβολων στόχων του εθνικού προγράμματος «Ψυχαργώ»; 
Κύριε Υπουργέ, πιστεύετε ότι δεν θα επηρεάσει την πορεία υλοποίησης του προγράμματος και την εφαρμογή των δεσμεύσεων της χώρας μας έναντι της Ευρωπαϊκής Ένωσης; Θεωρείτε ότι θα είναι εύκολο η Διεύθυνση να φέρει σε πέρας το δύσκολο έργο της, το οποίο μέχρι στιγμής προσπαθεί να ολοκληρώσει κάτω από πραγματικά αντίξοες συνθήκες, τις οποίες πολύ καλά γνωρίζετε; 
Κύριε Υπουργέ, σας ερωτώ και από προσωπική πείρα ότι με την υποβάθμιση σε τμήμα της Διεύθυνσης Ανάπτυξης Μονάδων Υγείας, η οποία, όπως είναι ευνόητο, είναι προσανατολισμένη στις υγειονομικές υπηρεσίες, τι ακριβώς θα ακολουθήσει; Θα υπάρξουν τεράστια κοινωνικά προβλήματα. Νομίζω ότι δεν θα θέλατε κι εσείς προσωπικά να συνδέσετε το όνομά σας με την κατάργηση της Διεύθυνσης Ψυχικής Υγείας στη χώρα μας. Θα ναρκοθετήσει κυριολεκτικά μία τεράστια προσπάθεια που έχει γίνει, χωρίς να θέλω να υποτιμήσω και να υποβαθμίσω το τμήμα και αυτούς που θα εργαστούν στο μελλοντικό ίσως αυτό τμήμα της ψυχικής υγείας. Αν υπάρχουν τέτοια σχέδια, θα πρέπει να επανεξεταστούν το συντομότερο δυνατό και να δοθεί μία απάντηση που θα βάλει τέλος σ’ αυτές τις φήμες που υπάρχουν και σ’ αυτό το σχέδιο, το οποίο έγινε μεν από το Υπουργείο Διοικητικής Μεταρρύθμισης, χωρίς όμως –πιστεύω- την απαιτούμενη προσοχή, χωρίς να γνωρίζουν όλες τις διαστάσεις του προβλήματος και χωρίς να γνωρίζουν τι σημαίνει ψυχιατρική μεταρρύθμιση και αποασυλοποίηση στην Ελλάδα. Δεν θα ήθελα να θυμηθούμε πάλι εκείνες τις εποχές της Λέρου και των ψυχιατρείων-κολαστηρίων στη χώρα μας.
	Σας ευχαριστώ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"51038"," Ευχαριστούμε πολύ τον κύριο συνάδελφο.
	Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην αίθουσα «ΕΛΕΥΘΕΡΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκαπέντε μαθήτριες και μαθητές και δύο εκπαιδευτικοί από το Γυμνάσιο και τις τάξεις Λυκείου της ακριτικής Τήλου του Νομού Δωδεκανήσου που φιλοξενούνται στην Αθήνα στο πλαίσιο του εκπαιδευτικού προγράμματος που οργανώνει το Ίδρυμα της Βουλής.
	Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
	Ο κύριος Υπουργός έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51039"," Ευχαριστώ, κύριε Πρόεδρε.
	Υποδεχόμαστε τις μαθήτριες και τους μαθητές από τα ακριτικά Δωδεκάνησα. Χθες το βράδυ το Εθνικό Σύστημα Υγείας ανταποκρίθηκε με εξαιρετική επιτυχία και μεταφέραμε περιστατικό από το Καστελόριζο στη Ρόδο. Υπάρχουν, λοιπόν, και οι καλές πλευρές των εργαζομένων στο Εθνικό Σύστημα Υγείας και της πολιτείας γενικότερα. Ανταποκρινόμαστε εκεί όπου η Ελληνίδα και ο Έλληνας αλλά και οι υπήκοοι τρίτων χωρών, που ζουν στη χώρα μας, έχουν ανάγκη και εκεί όπου πάσχουν.","ΑΝΔΡΕΑΣ ΛΥΚΟΥΡΕΝΤΖΟΣ",288
"51040"," Είναι και το πρώτο νησί που εφάρμοσε την κλαδική, κύριε Υπουργέ.","ΔΗΜΗΤΡΙΟΣ ΓΑΚΗΣ",79
"51041"," Καλοδεχούμενο. Χαιρόμαστε ιδιαιτέρως να ενισχυθούν οι υποδομές και, όπως έχω απαντήσει και σε άλλες ερωτήσεις και θα απαντήσω και στη συνέχεια, είναι προτεραιότητά μας η υγειονομική θωράκιση του αρχιπελάγους του Αιγαίου και αυτό θα το κάνουμε πράξη τις επόμενες μέρες.
	Κύριε Κωνσταντόπουλε, η συζήτηση για τη διοικητική μεταρρύθμιση είναι γενικότερη. Δεν είναι αποκλειστική ευθύνη του Υπουργού και του Υπουργείου Διοικητικής Μεταρρύθμισης. Ο κ. Μανιτάκης μάς εμπιστεύθηκε και μας έδωσε τη δυνατότητα να αποφασίσουμε εμείς στο Υπουργείο ποιες δομές πρέπει να καταργηθούν, ποιες να ενσωματωθούν, ποιες γενικές διευθύνσεις και ποιες διευθύνσεις. 
Το αρχικό σχέδιο του Υπουργείου προβλέπει τη μείωση των γενικών διευθύνσεων κατά 50% -από έξι μπορεί να γίνουν τρεις- και τη μείωση των υπολοίπων δομών κατά 39%. Αυτό δεν σημαίνει ότι ακυρώνονται οι αρμοδιότητες που ασκούν, αλλά δημιουργούνται νέες δομές με επιτελικό χαρακτήρα για την άσκηση της πολιτικής υγείας στη χώρα μας, την εποπτεία των υπηρεσιών, των δομών, των οργανισμών και την άσκηση ελέγχου όπου χρειάζεται. Είναι μία διαδικασία, η οποία εξελίσσεται ακόμα, με προτάσεις και με συζητήσεις μέχρι να καταλήξουμε στο τελικό σχήμα του νέου οργανισμού του Υπουργείου Υγείας. 
	Όντως έχετε δίκιο ότι υπάρχει αυτή η πρόταση. Δεν υπάρχει, όμως, για να διακοπεί το ενδιαφέρον της πολιτείας για την ψυχιατρική μεταρρύθμιση και τις δομές που λειτουργούν, αλλά διότι στην ίδια γενική διεύθυνση θα ανήκουν όλες οι νοσηλευτικές μονάδες του Εθνικού Συστήματος Υγείας. Πάντως δεν είναι τελική απόφαση.
Επιτρέψτε μου, όμως, να σας πω ότι το γεγονός ότι υπήρχε η διεύθυνση στο Υπουργείο δεν απέτρεψε από το να εκδηλωθούν όλα αυτά τα νοσηρά και απαράδεκτα φαινόμενα –πράγμα στο οποίο όλοι συμφωνούμε- που εκδηλώθηκαν κατά το παρελθόν, σε σημείο μάλιστα που η ίδια η διεύθυνση του Υπουργείου παρέπεμπε για πληροφορίες σχετικά με την ψυχιατρική μεταρρύθμιση σε συγκεκριμένο στέλεχος μη κυβερνητικής οργάνωσης και μάλιστα στέλεχος συγκεκριμένης παράταξης -την οποία δεν επιθυμώ να αναφέρω- που είχε και κάποιες άλλες προεκτάσεις. 
Αντιλαμβάνεστε, λοιπόν, ότι το θέμα δεν είναι αν θα λέγεται «διεύθυνση» ή «γενική διεύθυνση» ή «τμήμα», αλλά το πώς ασκείται η διοίκηση από το Υπουργείο. Αυτό είναι το μέλημα και το ενδιαφέρον της πολιτικής ηγεσίας. 
Πάντως, κρατώ τις παρατηρήσεις σας καλόπιστα, αντιλαμβάνομαι το ενδιαφέρον σας και θα δούμε πού θα καταλήξουμε στο τελικό οργανόγραμμα του νέου οργανισμού του Υπουργείου Υγείας. 
Ολοκληρώνοντας θα ήθελα να πω μία φράση. Γίνονται καινούργιες επενδύσεις στον τομέα της ψυχιατρικής μεταρρύθμισης: Νέα ψυχιατρική κλινική που έχει ξεκινήσει από εσάς -γι’ αυτό το αναφέρω ιδιαιτέρως, κύριε Υπουργέ- και από την κ. Μαρία Τροχάνη, την τότε Γενική Γραμματέα, και είναι η νέα ψυχιατρική κλινική στο Παναρκαδικό Νοσοκομείο ύψους 10 εκατομμυρίων ευρώ, που θα προσφέρει στους ασθενείς άριστο περιβάλλον καθώς και στους ιατρούς, στους νοσηλευτές και στους εργαζομένους. Είναι και αυτό μία απόδειξη ότι με την αξιοποίηση πόρων από την Δ΄ Προγραμματική Περίοδο μπορούμε να βελτιώσουμε τις υποδομές με αυτού του είδους τις επενδύσεις. 
Ευελπιστώ σε ένα καλύτερο και αισιόδοξο μέλλον διότι είναι ο πλέον ευαίσθητος τομέας του Υπουργείου Υγείας.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"51042"," Ευχαριστούμε πολύ, κύριε Υπουργέ. 
Έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διεβίβασε στη Βουλή, σύμφωνα με το άρθρο 86 του Συντάγματος και το ν.3126/2003 «Ποινική ευθύνη των Υπουργών» όπως ισχύει, δικογραφία που αφορά στον πρώην Υφυπουργό Περιβάλλοντος, Ενέργειας και Κλιματικής Αλλαγής κ. Ιωάννη Μανιάτη. 
Θα συνεχίσουμε με την πέμπτη με αριθμό 1334/16-4-2013 επίκαιρη ερώτηση πρώτου κύκλου του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τον Υπουργό Υγείας,  σχετικά με την επαναλειτουργία του Παιδοκαρδιοχειρουργικού Κέντρου στο Νοσοκομείο Παίδων «Η Αγία Σοφία».
Το λόγο έχει ο κ. Κυρίτσης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51043"," Ευχαριστώ, κύριε Πρόεδρε. 
Κύριε Υπουργέ, από τον Οκτώβριο του 2011 το Παιδοκαρδιοχειρουργικό Κέντρο στο Νοσοκομείο Παίδων «Αγία Σοφία» παραμένει εκτός λειτουργίας μετά από απόφαση του τότε Υπουργού Υγείας. 
Η απόφαση να σταματήσει να λειτουργεί το συγκεκριμένο τμήμα του νοσοκομείου σχετίζονταν με καταγγελίες ότι οι παιδοκαρδιοχειρουργοί  δεν εκτελούσαν σωστά το λειτούργημά τους λόγω προσωπικών διενέξεων. Συγκεκριμένα, καταγγέλθηκε ότι δεν πραγματοποιήθηκε προγραμματισμένη επέμβαση παιδιού, το οποίο ήταν ήδη ναρκωμένο στο χειρουργείο, ενώ οι χειρουργοί διαπληκτίζονταν.
Εσείς, κύριε Υπουργέ, έχετε επικαλεστεί στα Μέσα Μαζικής Ενημέρωσης και στην Ολομέλεια της Βουλής ότι η επαναλειτουργία του κέντρου δεν έχει καταστεί εφικτή λόγω της ασυμφωνίας των εν λόγω ιατρών αλλά και της απόφασης του πειθαρχικού συμβουλίου, που δεν έχει ακόμη εκδοθεί. 
Μετά την παύση λειτουργίας του συγκεκριμένου κέντρου στο Νοσοκομείο Παίδων «Αγία Σοφία» τα περιστατικά παραπέμπονται στο «Ωνάσειο Καρδιοχειρουργικό Κέντρο», το οποίο όμως δεν διαθέτει κάλυψη παιδιατρικού νοσοκομείου και σε περίπτωση άλλης εμπλοκής τα παιδιά μεταφέρονται ξανά στο Νοσοκομείο «Αγία Σοφία».
Μέχρις στιγμής έχουν γίνει παρεμβάσεις από εισαγγελέα για το θέμα του συγκεκριμένου κέντρου μετά από καταγγελίες γονέων ότι η ζωή των παιδιών τους τίθεται σε κίνδυνο. Η πιο πρόσφατη έγινε το Φεβρουάριο μετά από δημοσίευμα στην εφημερίδα «ΕΛΕΥΘΕΡΟΤΥΠΙΑ». 
Θα σας καταθέσω για τα Πρακτικά και την προσφυγή γονέων στο Συνήγορο του Πολίτη και τη μετέπειτα επικοινωνία της ανεξάρτητης αρχής με τη διοίκηση του «Αγία Σοφία». 
Επιπλέον, κύριε Υπουργέ, έχω στα χέρια μου και τις δυο αποφάσεις των ΕΔΕ που έχουν γίνει μέχρι στιγμής. Σύμφωνα με τη δεύτερη ΕΔΕ, οι εν λόγω ιατροί που κατηγορούνται ότι διαπληκτίζονταν στο χειρουργείο και δεν έκαναν προγραμματισμένη εγχείριση, διαπιστώθηκε ότι δεν βρίσκονταν και οι δυο ταυτοχρόνως στο χειρουργείο. Επομένως, προσπαθώ κι εγώ να καταλάβω σε ποιο σοβαρό επιχείρημα έχει στηριχθεί η παύση λειτουργίας αυτού του τόσο σημαντικού κέντρου για την υγεία των παιδιών. Δεν θέλω να πάω και λίγο παραπέρα, γιατί αυτό είναι που μας ενδιαφέρει αυτήν τη στιγμή. 
Δεδομένου ότι το Νοσοκομείο Παίδων «Η Αγία Σοφία» είναι το μόνο εξειδικευμένο νοσηλευτικό ίδρυμα του ΕΣΥ στην Ελλάδα και το πιο πλήρες των Βαλκανίων, με παιδοκαρδιοχειρουργικό κέντρο, θα ήθελα να μου απαντήσετε σε ποιες ενέργειες πρόκειται να προβείτε εσείς, κύριε Υπουργέ, ώστε να λυθεί άμεσα το ζήτημα της επαναλειτουργίας αυτού του νοσοκομείου που είναι κλειστό εδώ κι ενάμιση χρόνο.","ΓΕΩΡΓΙΟΣ ΚΥΡΙΤΣΗΣ",266
"51044"," Ευχαριστώ πολύ, κύριε Κυρίτση.
Κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίαση αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που διοργανώνει το Ίδρυμα της Βουλής, είκοσι πέντε μαθήτριες και μαθητές και μία εκπαιδευτικός από το 10ο Δημοτικό Σχολείο Νίκαιας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
 Ο κύριος Υπουργός έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51045"," Ευχαριστώ, κύριε Πρόεδρε.
Κύριε συνάδελφε, αναφερθήκατε στα συγκεκριμένα περιστατικά και στο χρονοδιάγραμμα της υπόθεσης αυτής. Το συμπέρασμα είναι ότι την υπόθεση επί της ουσίας τη χειρίζονται τα πειθαρχικά όργανα που έχουν αναλάβει να διαλευκάνουν την υπόθεση και να καταλογίσουν ευθύνες και αυτό περιορίζει κατά πολύ τις δυνατότητες παρέμβασης του Υπουργού. 
Παρ’ όλα ταύτα, αμέσως μετά την ανάληψη των καθηκόντων μου κάλεσα στο γραφείο τους ιατρούς, το διοικητή του νοσοκομείου και τον τότε διοικητή της υγειονομικής περιφέρειας, για να κάνουμε μια συζήτηση για το πώς μπορεί να ξεπεραστεί το πρόβλημα λαμβανομένης υπ’ όψιν της εν εξελίξει πειθαρχικής έρευνας. 
Φαίνεται, όμως, ότι πέραν των όσων λέγονται, υπάρχουν ζητήματα μεταξύ του επιστημονικού προσωπικού τα οποία δεν επιλύονται εύκολα και δεν διευκολύνουν και την πολιτική ηγεσία για να πάρει αποφάσεις. 
Είμαστε στο τελευταίο στάδιο πριν τη δημοσιοποίηση των αποφάσεων της έρευνας. Θα δω πως διαμορφώνεται η κατάσταση. 
Εν τω μεταξύ ο Διοικητής της 1ης Υγειονομικής Περιφέρειας, ο κ. Κοντοζαμάνης, ξεκίνησε τις προσπάθειες με τους γιατρούς που υπάρχουν στο ειδικό κέντρο αντιμετώπισης συγγενών καρδιοπαθειών για να επαναλειτουργήσει το καρδιολογικό τμήμα. Χρειάζεται μια προσπάθεια για να μπει σε διαδικασία ομαλής λειτουργίας, διότι, όπως ορθώς αναφερθήκατε, για δεκαέξι-δεκαοκτώ μήνες δεν λειτουργεί το κέντρο μας. Δεν είναι εφικτή η άμεση επαναλειτουργία του. 
 Το δεύτερο που θέλω να σας πω, είναι ότι το «Ωνάσειο» ανταποκρίνεται στη ζήτηση των υπηρεσιών για επεμβάσεις καρδιάς στα παιδιά με ιδιαίτερη επιτυχία. Η φήμη του «Ωνασείου» δεν αμφισβητείται. Η επιστημονική αξιοσύνη των γιατρών του «Ωνασείου» δεν αμφισβητείται, αντίθετα αποτελεί εγγύηση για τη φήμη του. Μέχρι στιγμής έτσι αντιμετωπίζεται η ανάγκη για την αντιμετώπιση των συγγενών καρδιοπαθειών σε παιδιά.
Είναι προσωπική επιθυμία και δέσμευση δική μου να επαναλειτουργήσει. Πρέπει, όμως, να έχω και τις δυνατότητες να είμαι απόλυτα σύννομος και να μπορώ να σας πω στη Βουλή ότι εγγυώμαι ότι θα λειτουργεί άψογα επιστημονικά και λειτουργικά. 
Όταν προκύπτουν τέτοια θέματα στο Εθνικό Σύστημα Υγείας με το πλαίσιο της υφιστάμενης και ισχύουσας νομοθεσίας, δεν υπάρχουν μεγάλα περιθώρια επιλογών από την εκάστοτε πολιτική ηγεσία και από τη διοίκηση του νοσοκομείου. 
Όσο στηριζόμαστε σε ένα κεντρικά, κρατικά διευθυνόμενο Εθνικό Σύστημα Υγείας, το οποίο ελέγχει κι έχει τη δυνατότητα να καθορίζει τις διαδικασίες προσλήψεως του επιστημονικού προσωπικού, θα έχουμε τέτοια κρούσματα και τέτοιες καθυστερήσεις. 
Σε άλλη περίπτωση, θα μπορούσε, εάν είχε αυτοτέλεια η διοίκηση του κάθε νοσοκομείου, να χειριστεί τους πόρους τους οποίους έχει διαθέσιμους, να έχει και την ικανότητα να προκηρύσσει θέσεις και να προσλαμβάνει επιστημονικό προσωπικό. Αυτό βλέπετε ότι δεν υπάρχει. Και αν επιχειρήσουμε εμείς να πούμε ότι θα μπορούσε αυτό να νομοθετηθεί, είναι βέβαιο ότι την επομένη ημέρα από όλες τις πτέρυγες της Βουλής θα εκκινήσει επιχειρηματολογία για την ιδιωτικοποίηση, για την εμπορευματοποίηση, για προσλήψεις ρουσφετολογικές, διότι όταν η ίδια η κοινωνία και οι πολιτικές δυνάμεις δεν έχουμε εμπιστοσύνη σε δομές οι οποίες εξυπηρετούν το δημόσιο συμφέρον, τότε η γραφειοκρατία κατισχύει, επιβάλλει τις ασφυκτικές διαδικασίες της και η διοίκηση, εν προκειμένω του «Αγία Σοφία» αλλά και οποιουδήποτε άλλου νοσοκομείου και ο Υπουργός δεν είναι σε θέση να προκηρύξουν μια θέση και να προσλάβουν κάποιον, ο οποίος θα μπορούσε να ανταποκριθεί. 
Σας είπα αυτόν τον προβληματισμό, διότι η καθημερινή λειτουργία του Εθνικού Συστήματος Υγείας, μάς  βάζει μπροστά σε τέτοιες προκλήσεις χάριν των αναγκών οι οποίες αναδεικνύονται. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"51046"," Κι εμείς ευχαριστούμε. 
Κύριε Κυρίτση,  έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51047"," Κύριε Υπουργέ, πρώτον, έχω στα χέρια μου την απόφαση γιατρών, οι οποίοι αποδέχονται να ανοίξει το καρδιοχειρουργικό και μάλιστα αποδεχόμενοι να μην κάνουν το 99% των εγχειρήσεων. Ακόμη και το 2% μπορούν να το κάνουν και το αποδέχονται. Ίσως δεν σας έχουν ενημερώσει. 
Θα τα καταθέσω στα Πρακτικά όλα αυτά. 
Δεύτερον, το «Ωνάσειο», κύριε Υπουργέ, δεν παίρνει νεογνά. Το «Ωνάσειο» αρχίζει από ενός έτους και μετά. Οι γονείς πηγαίνουν στο «Ωνάσειο» και το νεογνό τους γυρίζει στο «Αγία Σοφία». Ξαναπηγαίνουν. Επιπλέον τώρα, επειδή επί δεκαεννέα μήνες εμείς συζητάμε αυτό το θέμα και το «έχουμε στο ψυγείο», εγώ θέλω να επικαλεστώ την ευαισθησία σας, κύριε Υπουργέ. 
Θα σας καταθέσω –έχω ένα ολόκληρο πακέτο- πώς λειτούργησαν, τι υπάρχουν, τι έχουν αποφασίσει, ποιες είναι οι αποφάσεις και θεωρώ ότι με αυτά τα θέματα, όσο τα αφήνουμε, θα φτάσουμε στη Μανωλάδα. 
Με ποια έννοια το λέω αυτό; Είπα ότι επικαλούμαι την ευαισθησία σας για να μη γίνει το κακό και τρέχουμε μετά να ζητάμε ευθύνες, γιατί τώρα έγινε όλο αυτό και τρέχει ένα κράτος αυτήν τη στιγμή στη Μανωλάδα, ενώ θα έπρεπε να τα έχει όλα αυτά προλάβει. 
Κύριε Υπουργέ, έχω πάρα πολλά στοιχεία να σας δώσω και θα μπορούσαμε να μιλάμε ώρες γι' αυτό το θέμα. Εγώ αντιλαμβάνομαι την αγωνία. Αυτήν τη στιγμή, υπάρχει μάνα με ένα παιδί που το πηγαίνει μια στο «Ωνάσειο» -γιατί δεν το δέχεται- και μια στο «Αγία Σοφία» και επειδή έχει ξαναχειρουργηθεί στο «Αγία Σοφία» αλλά κι επειδή επικαλεστήκατε κι εσείς ότι είναι πολύ σπουδαίοι οι γιατροί εκεί. Και θα συμφωνήσω κι εγώ. Ξέρετε, έχουν εκπαιδευτεί στο «Αγία Σοφία». Είναι σαν εμάς στη δουλειά μας, όπου όλοι οι τεχνικοί εκπαιδεύτηκαν στην ΕΡΤ και μετά τους πήραν τα ιδιωτικά κανάλια. Είναι ακριβώς το ίδιο αυτήν τη στιγμή. 
Κύριε Υπουργέ, πιστεύω ότι πρέπει εσείς να γυρίσετε στο Υπουργείο σας. Θα σας καταθέσω ολόκληρο φάκελο εδώ. Αυτό δεν μπορεί να χρονίσει. Δεν μπορεί να πάει πάνω από δεκαεννέα μήνες. Ξέρω ότι πάλι επικαλούμαι την ευαισθησία σας. Να δώσετε μια εντολή. Βλέπω εδώ ότι λέτε πως έριξαν τις ευθύνες στο διοικητή του νοσοκομείου. Υπάρχουν όλα αυτά εδώ γραμμένα. Μπορεί τη Δευτέρα να λειτουργήσει. Οι γιατροί το θέλουν. Έχουν χαρτί που θα σας καταθέσω εδώ, το οποίο έχουν υπογράψει. Ξεκινήστε το τη Δευτέρα. Μη μας συμβεί κάτι κακό, γιατί τότε δεν θα υπάρχει καμμία δικαιολογία για κανέναν μας. 
Σας ευχαριστώ. 
(Στο σημείο αυτό ο Βουλευτής κ. Γεώργιος Κυρίτσης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΓΕΩΡΓΙΟΣ ΚΥΡΙΤΣΗΣ",266
"51048"," Ευχαριστούμε πολύ, κύριε Κυρίτση.
Ο κύριος Υπουργός έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51049"," Κύριε συνάδελφε, η ευαισθησία είναι δεδομένη για όλες τις κυρίες και τους κυρίους συναδέλφους και όποιος ασκεί τα καθήκοντα του Υπουργείου Υγείας, θεωρεί ότι είναι δεδομένη και γι’ αυτόν η ευαισθησία σε κάθε περίπτωση.
Η αλήθεια είναι ότι όλα αυτά που έχουν συμβεί -επειδή επιμένω ότι υπάρχουν νομικές δεσμεύσεις οι οποίες δεν μπορούν να ξεπεραστούν, όπως η συγκεκριμένη πειθαρχική διαδικασία- περιορίζουν τις δυνατότητες παρεμβάσεως του Υπουργού Υγείας. 
Παρ’ όλα ταύτα -σας είπα ότι εγώ πρώτος συγκάλεσα τη σύσκεψη στην οποία αναφέρθηκα- δεν υπήρξε πρόοδος. Χαίρομαι από το γεγονός, το οποίο γνωρίζω, ότι έχουν υποβάλει γραπτώς οι ιατροί την επιθυμία τους και την απόφασή τους να συνεργαστούν, δεν παύουν όμως να τελούν κάτω από πειθαρχική δίωξη. 
Επίσης, δεν μπορεί -από το φόβο των όσων ενδεχομένως ως συνέπειες επακολουθήσουν- να επιχειρούν σήμερα, με έναν τρόπο τον οποίο γνωστοποίησαν γραπτώς, να ξεπεράσουν τα προβλήματα του παρελθόντος.
 Πρέπει να λυθούν αυτά, πρέπει να ξέρουμε ότι δεν θα υπάρξουν ξανά τέτοιου είδους συμπεριφορές. Δεν πήρε την απόφαση τυχαία ο προηγούμενος Υπουργός για να αναστείλει τη λειτουργία της κλινικής. Όπως έχετε τώρα σειρά στοιχείων, έτσι υπήρχαν και τότε συγκεκριμένα στοιχεία. Εγώ δεν υπεισέρχομαι στην ανάλυση αυτών των στοιχείων, διότι δεν έχω καμμία δικαιοδοσία. 
Θέλω, όμως, με την ευκαιρία να σας πω γενικότερα, επειδή εγκαλούμεθα και υπάρχουν και ορισμένα δημοσιεύματα σήμερα ότι αδιαφορούμε για το θέμα των μονάδων εντατικής θεραπείας και για τις προσλήψεις ιατρών, ότι αυτό δεν είναι αληθές. 
Ξέρετε ότι ο Υπουργός, ο κ. Μανιτάκης, δέχεται τα αιτήματα τα οποία υποβάλλει ο κάθε Υπουργός σύμφωνα με τις ανάγκες του Υπουργείου. Αυτό δεν σημαίνει ότι είναι σε θέση να ικανοποιήσει το σύνολο των αιτημάτων, παρά την πραγματικότητα της ανάγκης της υποστελέχωσης μονάδων εντατικής θεραπείας ή άλλων μονάδων του Εθνικού Συστήματος Υγείας. Εμείς καλούμαστε, μετά στις αποφάσεις των εγκρίσεων, να διαχειριστούμε αυτές τις εγκρίσεις και να κάνουμε τις καλύτερες δυνατές επιλογές. 
Έτσι, λοιπόν, για τις μονάδες εντατικής θεραπείας θα έχουμε τη δυνατότητα να προσληφθεί προσωπικό, τακτικό προσωπικό, από τις εκατόν πενήντα εννέα θέσεις που μας ενέκριναν. Μας ενέκριναν όμως και οκτακόσιους επικουρικούς, οι οποίοι θα προστεθούν, ούτως ώστε να επιτύχουμε τους στόχους τους οποίους θέσαμε και για την υγειονομική θωράκιση του Αιγαίου και για τις μονάδες εντατικής θεραπείας και για όποιες έκτακτες ανάγκες. Γι’ αυτό αναφέρθηκα, κύριε συνάδελφε, στις δυνατότητες που θα έχουμε -αφού όπως σας εξήγησα προηγουμένως, οι προκηρύξεις νέων θέσεων δεν είναι μία ευέλικτη διαδικασία- από τους επικουρικούς, οι οποίοι διατίθενται τώρα με την απόφαση του κ. Μανιτάκη και του κ. Σταϊκούρα, ώστε να καλύψουμε και τις ανάγκες του τμήματος των συγγενών καρδιοπαθών στο Νοσοκομείο «Η Αγία Σοφία». Σας λέω, λοιπόν, ότι θα παρακολουθήσουμε όλη τη διαδικασία, ούτως ώστε πολύ σύντομα να δώσουμε τη λύση. 
Επίσης, για την ενημέρωση των συναδέλφων, θα ήθελα να πω ότι προβλήματα υπήρχαν, υπάρχουν και θα υπάρχουν πάντα στο Εθνικό Σύστημα Υγείας, γιατί έχει τη δυναμική της ίδιας της ζωής. Άνθρωποι το υπηρετούν, άνθρωποι οι οποίοι εκπληρώνουν τα καθήκοντά τους και ενδεχομένως κάποιος έχει ανάγκη μίας άδειας, κάποιος παραιτείται, κάποια κυρία είναι εγκυμονούσα. 
Δεν υπάρχει, λοιπόν, αδιαφορία από την Κυβέρνηση ούτε υπάρχει ανάγκη εσωτερικής σύγκρουσης στην Κυβέρνηση με το «α» ή «β» αίτημα. Αυτή είναι η ζωή στο Εθνικό Σύστημα Υγείας, όπως και το περιστατικό που μεταφέρθηκε σήμερα το πρωί, αναφέρομαι σε αυτό από την Κέα. Δεν είπε κανείς για το άλλο που σας είπα από το Καστελλόριζο, γιατί κατά τη γνώμη κάποιων, πρέπει να τρέφεται η ελληνική κοινωνία μόνο με αρνητικές εντυπώσεις. Η επιβράβευση, η αρετή, το φιλότιμο, που επιδεικνύουν οι κρατικοί λειτουργοί, αποσιωπούνται. Ό,τι είναι πρόβλημα, είναι μέγα θέμα. Και κατά κύριο λόγο ενώ εμφανίζεται το πρόβλημα, αποσιωπάται το πώς έχει δημιουργηθεί και ποιες είναι οι πραγματικές του διαστάσεις.   
Ας μη στεκόμαστε σε αυτά. Ξέρω ότι κι εσείς και όλοι οι συνάδελφοι θέλετε να βελτιώσουμε το Εθνικό Σύστημα Υγείας, λαμβανομένων πάντα υπ’ όψιν των προβλημάτων. Και προς αυτήν την κατεύθυνση κινούμεθα. 
Σας ευχαριστώ πολύ.","ΑΝΔΡΕΑΣ ΛΥΚΟΥΡΕΝΤΖΟΣ",288
"51050"," Κύριε Υπουργέ, παίρνω την ευκαιρία, όχι απευθυνόμενος στην επί τριάντα πέντε χρόνια γνωριμία και φιλία μας -εσείς στο σπουδαστικό και εγώ στο φοιτητικό- αλλά επειδή ξέρω ότι θα ανταποκριθείτε σ’ αυτό που θα ακούσετε κι επειδή μιλάμε για τμήματα εν γένει καρδιολογικά, να σας πω το εξής: Θα ήθελα να έχετε άμεση ανταπόκριση στο αίτημα που υπάρχει για τη δημιουργία τμήματος αγγειοπλαστικής στην Καρδιολογική Κλινική του Νοσοκομείου Καβάλας. 
Ευχαριστώ.
Θα παρακαλέσω τους κυρίους συναδέλφους και θα ζητήσω την άδειά τους να προηγηθεί η επίκαιρη ερώτηση του Υπουργού Αγροτικής Ανάπτυξης και Τροφίμων, κ. Αθανάσιου Τσαυτάρη, επειδή πρέπει να αναχωρήσει στο εξωτερικό. Το Σώμα εγκρίνει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51051"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"51052"," Το Σώμα ενέκρινε. 
Προχωρούμε στην πέμπτη με αριθμό 1335/16-4-2013 επίκαιρη ερώτηση δευτέρου κύκλου του Βουλευτή Λάρισας της Δημοκρατικής Αριστεράς κ. Θωμά Ψύρρα προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με τη συγχώνευση του Εθνικού Ιδρύματος Αγροτικής Έρευνας στον Ελληνικό Γεωργικό Οργανισμό «Δήμητρα».
Ο κ. Ψύρρας έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51053"," Ευχαριστώ, κύριε Πρόεδρε.
Ευχαριστώ κι εσάς, κύριε Υπουργέ, που ήρθατε, γιατί θα μπορούσατε να με στήσετε, όπως με έχουν στήσει μέχρι τώρα άλλοι Υπουργοί –όχι εσείς- έξι φορές στην ίδια ερώτηση. Πρέπει να τα αναφέρουμε αυτά. Αυτό είναι προς τιμήν σας. 
Κύριε Υπουργέ, το 2011 δημιουργήθηκε ο ΕΛΓΟ «Δήμητρα», δηλαδή μία ομπρέλα κάτω από την οποία συνενώθηκαν τέσσερις οργανισμοί εντελώς διαφορετικοί μεταξύ τους. Ένας από αυτούς τους οργανισμούς ήταν το ΕΘΙΑΓΕ, το οποίο βρέθηκε ουσιαστικά να συμπλέει με ένα περίπου ΚΕΚ, με τον ΕΛΟΓΑΚ και με τον ΟΠΕΓΕΠ, οργανισμοί που δεν είχαν καμμία συνάφεια. 
Τη στιγμή, δηλαδή, που μιλάμε με επιμονή ότι η έξοδος από την κρίση και η επίτευξη αυτής της περιπόθητης ανάπτυξης θα πρέπει να ξεκινήσει από τον πρωτογενή τομέα, εμείς ουσιαστικά έχουμε πνίξει το μοναδικό ερευνητικό φορέα μέσα στον ΕΛΓΟ «Δήμητρα». Βέβαια, δεν είναι τυχαίο που χρησιμοποιώ τη λέξη «πνίξει». 
Η δραστηριότητα της αγροτικής, έρευνας με βάση τους νόμους 1514/1985 και 3653/2008, δεν κατοχυρώνεται μέσα από την ΚΥΑ της ίδρυσης του ΕΛΓΟ, με δεδομένο ότι αυτή δεν διασφαλίζει τη διοικητική αυτοτέλεια και ανεξαρτησία των ερευνητικών ινστιτούτων που περιήλθαν στον ΕΛΓΟ. 
Επιπλέον και με βάση όχι μόνο τους παραπάνω νόμους αλλά και τη δημόσια συζήτηση για την έρευνα - τεχνολογική ανάπτυξη και καινοτομία, όπως αυτή σχεδιάζεται από τη Γενική Γραμματεία Έρευνας και Τεχνολογίας, η Γενική Διεύθυνση Έρευνας του ΕΛΓΟ δεν θα αναγνωρίζεται ως ερευνητικός φορέας. Επομένως, τα ινστιτούτα που θα υπάγονται σ’ αυτήν, δεν θα μπορούν να υποβάλουν και να υλοποιήσουν ερευνητικά προγράμματα. 
Επειδή χρειαζόμαστε μία νέα οργάνωση στον αγροτικό τομέα προκειμένου να αξιοποιήσουμε ελληνικές ποικιλίες, ελληνικές φυλές, να διασφαλίσουμε την αειφορική ανάπτυξη μέσα από τη βιοποικιλότητα και την παραγωγή ποιοτικών προϊόντων με διεθνή αναγνωρισιμότητα, επειδή στην εποχή μας, που η έρευνα και η τεχνολογική ανάπτυξη αποτελούν διέξοδο από την κρίση, το να εγκλωβίζεται ένας ανεξάρτητος φορέας μέσα σε τέτοιου είδους σχήματα δεν εξυπηρετεί κανέναν, ερωτάσθε, κύριε Υπουργέ, τα εξής:
Πώς θα διασφαλιστεί αυτή η διοικητική αυτοτέλεια των ερευνητικών ινστιτούτων;
Πώς θα εξασφαλιστούν το ερευνητικό δυναμικό αλλά και οι υποδομές του ΕΘΙΑΓΕ, ώστε να μπορούν απρόσκοπτα να ασκούν το ερευνητικό τους έργο;","ΘΩΜΑΣ ΨΥΡΡΑΣ",557
"51054"," Ευχαριστώ πολύ. 
Ο Υπουργός Αγροτικής Ανάπτυξης και Τροφίμων, κ. Αθανάσιος Τσαυτάρης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51055"," Ευχαριστώ πολύ, κύριε Πρόεδρε. 
Ευχαριστώ κι εσάς, κύριε Ψύρρα, για την ερώτησή σας, γιατί μας δίνετε την ευκαιρία να συζητήσουμε ένα πολύ σημαντικό θέμα και να σας πω τι κάνουμε και τι θα κάνουμε για το συγκεκριμένο επ’ αυτού.
Θέλω να σας παρακαλέσω να αναγνωρίσετε την ευαισθησία μου για το συγκεκριμένο θέμα και γιατί ο ίδιος ασχολήθηκα και ασχολούμαι με τα θέματα της έρευνας αλλά και γιατί υπήρξα Πρόεδρος του Επιστημονικού Συμβουλίου του ΕΘΙΑΓΕ. Και ως τέως Γενικός Γραμματέας Έρευνας και Τεχνολογίας θα μου επιτρέψετε, επίσης, να διορθώσω ορισμένες από τις εκτιμήσεις σας, γιατί δεν είναι σωστές. 
Τα πράγματα είναι όπως τα είπατε. Γρήγορα -το 2011- έγινε αυτή η συνένωση στην προσπάθεια που έκανε η πολιτεία -όπως είχε απαίτηση- να συρρικνωθούν οι πολυάριθμοι, πολλοί και ποικίλοι φορείς -ομοειδείς όσο το δυνατόν- κάτω από μια συγκεκριμένη ομπρέλα και για να μειωθεί το τυχόν διοικητικό κόστος αλλά και για να αναγκαστούν να αλληλεπιδράσουν και να συνεργαστούν στην επίλυση κάποιων προβλημάτων. Έτσι, λοιπόν, με μια ΚΥΑ έγινε η συνένωση που σωστά περιγράψατε. 
Στη συνέχεια, όμως, έπρεπε να κατοχυρωθεί με λεπτομέρεια, σε νόμο, η συγκεκριμένη συνένωση, για την οποία -μέσα σε παρένθεση- να μου επιτρέψετε να πω ότι ήταν σωστή. Εγώ δεν βλέπω ξέχωρα, για παράδειγμα, την έρευνα από τον οργανισμό πιστοποίησης. Είναι λάθος να νομίζουμε ότι από την ώρα που ο Agrocert θα δώσει ένα προϊόν ΠΟΠ σε ένα χαρτί, τελειώνει η δουλειά και όλα θα τρέχουν για την υποστήριξη αυτού του προϊόντος. Όχι. Το προϊόν θέλει διαρκή υποστήριξη και διαρκή, καθημερινό έλεγχο. 
Με την ιδιότητά μου τώρα, του ερευνητή, στο συγκεκριμένο θέμα θα ήθελα να σας πω το εξής: Αναπτύχθηκαν, για παράδειγμα, χάρη στις δουλειές μας μεθοδολογίες με βάση το DNA για να ελεγχθούν όλα αυτά τα προϊόντα. Δεν φτάνει να πούμε ότι ένα προϊόν είναι φάβα Σαντορίνης, αν δεν ελεγχθούν τα εμπορικά προϊόντα ότι πραγματικά είναι φάβα Σαντορίνης. Και πρέπει ένας καταναλωτής να πληρώνει τα παραπάνω λεφτά για να μπορέσει να το αποκτήσει. Δεν μπορούμε να κοροϊδεύουμε τον καταναλωτή με ένα ψεύτικο τυρί, αν δεν είναι φέτα. Δεν μπορούμε να τον κοροϊδεύουμε με ένα ψεύτικο ΠΟΠ λάδι ή τη φάβα Σαντορίνης και να του δίνουμε σπασμένα μπιζέλια ή κουκιά, που πρέπει να πωλούνται λιγότερο από 0,5 ευρώ. 
Κατά συνέπεια, δεν συμφωνώ ότι δεν πρέπει να είναι συνενωμένος ο Agrocert, ο Οργανισμός Πιστοποίησης, ο οργανισμός που δίνει αυτά τα σήματα, με την έρευνα. Η εφαρμοσμένη έρευνα πρέπει να είναι κοντά και να υποστηρίξει αυτές τις διεργασίες. 
Θα μπορούσα να σας πω αντίστοιχα παραδείγματα και για την συνένωση με τον ΕΛΟΓΑΚ για το κρέας. Γιατί σας θυμίζω ότι σε αυτές τις περιπτώσεις, με την παρακολούθηση της γαλακτοπαραγωγής, για παράδειγμα, των συγκεκριμένων ζώων, βλέποντας δηλαδή τι γάλα παράγουν οι απόγονοι μιας αγελάδας, βελτιώνεται το γενετικό υλικό, γιατί λένε «από αυτές τις αγελάδες πρέπει να κρατήσουμε απογόνους, αν θέλουμε να βελτιώσουμε το ζωικό μας κεφάλαιο». 
Κατά συνέπεια, η πορεία της εφαρμογής επιστρέφει στην ερευνητική δουλειά του βελτιωτή. 
Άρα, χωρίς να αποκλίνω από τις απόψεις σας, θεωρώ ότι μπορούσε -και ήταν πράγματι εφικτό- να υπάρξει κάτω από αυτήν την ομπρέλα η συνεργασία και με τον τρόπο αυτό, όπως σας είπα, να συρρικνωθεί το διοικητικό κόστος και να αναπτυχθεί η συνεργασία τους. 
Θα σας πω παρακάτω πως, ενώ δημιουργήθηκε αργότερα ο νόμος που περιγράψατε, όπως ξέρετε πολύ καλά, ήρθε στη Βουλή, συζητήθηκε στις επιτροπές, συζητήθηκε στην Ολομέλεια και ένα λεπτό πριν ψηφιστεί οριστικά, απεσύρθη για τους γνωστούς λόγους τους οποίους θα σας αναφέρω.","ΑΘΑΝΑΣΙΟΣ ΤΣΑΥΤΑΡΗΣ",511
"51056"," Στη δευτερολογία σας, κύριε Υπουργέ.
Κύριε Βουλευτά, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51057"," Κύριε Υπουργέ, αρχίζω να ανησυχώ, με την έννοια ότι ήδη πρακτικά έχει αποδειχθεί ότι αυτό το σχήμα ομπρέλα είναι μια σούπα. Με όσους ανθρώπους έχω μιλήσει στη Θεσσαλία και αλλού, γυρνώντας ως υπεύθυνος των αγροτικών της ΔΗΜΑΡ, κανείς δεν είπε καλή κουβέντα γι’ αυτό το πράγμα. Όλοι έμεναν με ερωτηματικά τα οποία πρέπει να σας τα μεταφέρω και θα σας τα μεταφέρω και κατ’ ιδίαν. 
Είναι δυνατόν να συζητάμε ότι κάτω από αυτήν την ομπρέλα θα έχουμε για παράδειγμα το ΕΘΙΑΓΕ πλάι - πλάι σε ένα ΚΕΚ; Να κάνει τι; Πώς συνδέονται αυτά τα δυο τα πράγματα; 
Όσον αφορά τους οργανισμούς πιστοποίησης ή τον ΕΛΟΓΑΚ, σαφέστατα μπορούν να κάνουν τη δουλειά και να είναι μάλιστα ενταγμένα και σε άλλου είδους Υπουργεία και όχι εδώ.
Το ζήτημα με την έρευνα είναι το εξής: Έχουμε τη δυνατότητα το ΕΘΙΑΓΕ ή να το κρατήσουμε σαν έναν αυτόνομο ερευνητικό μηχανισμό ή -στην καλύτερη περίπτωση ακόμα, αν θέλετε- σε συνεργασία με τα ΑΕΙ της χώρας να βρούμε μια φόρμα τέτοια, ώστε πραγματικά να μιλάμε για μια αποδοτική έρευνα. 
Έξω από αυτό το πράγμα, το οποίο πρέπει να το δούμε τάχιστα, υπάρχει ένα άλλο ζήτημα που ισχύει για την παρούσα κατάσταση -που ελπίζω να μην συνεχιστεί- και αφορά τις υποδομές του ΕΘΙΑΓΕ. Αυτήν την ώρα μέτρησα δεκαοχτώ γεωργικούς σταθμούς, οι οποίοι -όσους έχω δει, στο Μεσαρά και σε άλλα μέρη- όπως διαπίστωσα, ουσιαστικά απαξιώνονται. Κενά κουφάρια! Πρέπει κάποια στιγμή κι αυτές οι υποδομές να λειτουργήσουν σε μια άλλου είδους κατεύθυνση. 
Επανέρχομαι πάλι στο πρώτο στοιχείο. Απαραιτήτως χρειαζόμαστε την έρευνα. Δεν χρειάζεται να έρχομαι να λέω αυτό το πράγμα σε εσάς. Θα φτιάξουμε μια αγροτική οικονομία ισχυρή, μόνο όταν θα έχουμε από πίσω ισχυρή και αυτόνομη έρευνα. 
Άλλωστε, μην ξεχνάτε ότι αυτήν τη στιγμή -για παράδειγμα στο ΕΘΙΑΓΕ, για το οποίο μιλάμε, ο οποίος είναι ο μοναδικός φορέας πάνω στην αγροτική έρευνα- έχουμε το εξής ζήτημα: Το Υπουργείο Αγροτικής Ανάπτυξης και Τροφίμων έχει να προκηρύξει ερευνητικά προγράμματα από το 1987. Πώς θα μιλάμε για ανάπτυξη; Πρέπει να λυθούν αυτά τα δομικά προβλήματα τάχιστα.","ΘΩΜΑΣ ΨΥΡΡΑΣ",557
"51058"," Ευχαριστούμε πολύ, κύριε Βουλευτά. 
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51059"," Όπως ξέρετε, όχι απ’ αυτήν την Κυβέρνηση, αλλά από την τότε κυβέρνηση του ΠΑΣΟΚ, της Νέας Δημοκρατίας και του ΛΑΟΣ, είχε έρθει ο σχετικός νόμος στη Βουλή, ο οποίος θα έλυνε όλα αυτά τα διοικητικά προβλήματα. Σας είπα ότι συζητήθηκε, αλλά την τελευταία στιγμή απεσύρθη. 
Παρ’ όλα αυτά, ο νόμος έχει πολλά και σημαντικά στοιχεία, γιατί λύνει ένα σωρό διαρθρωτικά προβλήματα. Εν πάση περιπτώσει, επισημοποιεί με καλύτερο τρόπο, απ΄ ό,τι μια κοινή υπουργική απόφαση ή ένα άρθρο, αυτόν τον τόσο σημαντικό οργανισμό. 
Λέω, λοιπόν: γιατί δεν ήρθε αμέσως μετά αυτός, με τη νέα Κυβέρνηση, να ψηφιστεί; Διότι, συνέβησαν δύο - τρία πράγματα που μας ανάγκασαν να το καθυστερήσουμε. 
Πρώτον, η έλευση του ΕΦΕΤ στο Υπουργείο Αγροτικής Ανάπτυξης και Τροφίμων επέβαλε τον καλύτερο συντονισμό κάποιων αρμοδιοτήτων και ελέγχων και επιστημονικής έρευνας. Το ίδιο επέβαλε και η έλευση της αλιείας. Έπρεπε να ενσωματωθούν αλιευτικά ινστιτούτα και τα αντίστοιχα προγράμματα προς το σκοπό αυτό. Κι αυτό έγινε παρεμπιπτόντως. 
Τέλος, ορίστηκε ένας νέος Πρόεδρος. Έχετε ακούσει ότι ο εξαιρετικός συνάδελφος από το Γεωργικό Πανεπιστήμιο Αθηνών ο κ. Σέρκο Χαρουτουνιάν, είναι ο νέος Πρόεδρος του ΕΛΓΟ. Περιμένουμε δύο φορείς, επειδή στο διοικητικό συμβούλιο -πέραν των άλλων- συμμετέχουν δύο εκπρόσωποι που ορίζονται από το Γεωτεχνικό Επιμελητήριο κ.λπ.. Θα έρθουν και αυτοί κι έτσι θα λυθεί και το διοικητικό κομμάτι. 
Μπαίνω, όμως, στην ουσία, στο κομμάτι της έρευνας. Δεν διαφωνώ. Θεωρώ κι εγώ -και να μου επιτρέψετε να το πω και απ’ αυτό το Βήμα- ότι ήταν λάθος που τα προηγούμενα χρόνια από τους τρεις μεγάλους άξονες που είχε το αναπτυξιακό κομμάτι του Υπουργείου Γεωργίας, ο μόνος που δεν άνοιξε ήταν ο άξονας έρευνα - τεχνολογία – καινοτομία - εφαρμογές και εκπαίδευση. Γι’ αυτό και με βλέπετε να αγωνιώ να ενισχύσω και το ανθρώπινο δυναμικό. 
Θα ακούσετε σύντομα -εντός των ημερών μάλιστα- την προκήρυξη ερευνητικών θέσεων. Δεν μπορούμε να πάμε χωρίς νέο ανθρώπινο δυναμικό στο μέλλον και χωρίς την έρευνα. Δεν είναι αειφόρα η παραγωγική διαδικασία αυτή καθ’ εαυτή. 
Επίσης, επειδή δεν έχουμε το περιθώριο να παίρνουμε πάρα πολλούς πλέον υπαλλήλους, ούτε μεγάλο αριθμό ερευνητών, πιστεύω ότι μέσα στο έτος θα προκηρύξουμε τις θέσεις εξήντα τουλάχιστον ερευνητών με διδακτορικό.
Επιπλέον, από τα προγράμματα του ΟΕΕΚ, της απασχόλησης, θα έχουμε την ευκαιρία να πάρουμε μεταδιδακτορικούς ερευνητές, νέους επιστήμονες που θέλουν να καταπιαστούν με αυτά τα θέματα -άσχετα εάν δεν θα είναι μόνιμη η θέση τους- οι οποίοι βάσει του προγράμματος που θα μας προτείνουν, θα μπορούν να δουλέψουν στην εφαρμοσμένη έρευνα για τη γεωργία για δύο ή τρία χρόνια. 
Πιστεύω ότι η παρέμβαση αυτή θα βοηθήσει και στο χρέος που έχουμε να κρατήσουμε αυτά τα παιδιά, να μην μας φύγει και ο τελευταίος επιστήμονας που ξοδευόμαστε να τον εκπαιδεύσουμε, να κάνει μεταπτυχιακά, να κάνει διδακτορικά  κ.λπ., και που τον δίνουμε έτοιμο σε κάποιον άλλο να τον απασχολεί, την ώρα που το ΕΘΙΑΓΕ μας αργοπεθαίνει, γιατί έχουν μείνει πολύ λίγοι και με τις συνταξιοδοτήσεις συρρικνώνεται ακόμη περισσότερο το ανθρώπινο δυναμικό. 
Θα κάνουμε, λοιπόν, γρήγορα μια σημαντική παρέμβαση, για να ενισχυθεί αυτό το κομμάτι. Επίσης, κάνουμε μια αντίστοιχη παρέμβαση στο κομμάτι της διοικητικής του αναδιοργάνωσης και του «παντρέματος». 
Επιτρέψτε μου να μην συμφωνήσω με αυτό που είπατε. Γιατί σε έναν ερευνητή του ΕΘΙΑΓΕ, που καταπιάνεται με την καλλιέργεια της ντομάτας στο θερμοκήπιο ή με κάτι άλλο, δεν του επιτρέπουμε να μπει για δύο ώρες και να πει στους εκπαιδευτές του ΕΛΓΟ «ΔΗΜΗΤΡΑ», σ’ αυτούς δηλαδή που θα πάνε να εκπαιδεύσουν τον αγρότη, να του δείξουν με τον απλό λόγο πώς καλλιεργούνε μια ντομάτα ή πώς μια ποικιλία μπορεί να αξιοποιηθεί; Γιατί να μην του επιτρέπεται να κάνει δύο ώρες μάθημα στους εκπαιδευτές; Γιατί είναι ξέχωρη διεργασία; Είναι πιο expert σε αυτό το αντικείμενο. Ακόμα και εγώ που είμαι καθηγητής, δεν αντιλέγω να πάω ο ίδιος να μιλήσω για δύο ώρες για κάτι που γνωρίζω για τις ποικιλίες, για κάτι που ξέρω για το πολλαπλασιαστικό υλικό και τα εμβολιασμένα φυτάρια, να πάω για δύο ώρες και να το πω κατευθείαν στους αγρότες. Πιστέψτε με ότι το έχω κάνει και το θεωρώ τιμή μου. 
Γιατί θα πρέπει να φανεί ότι η εκπαίδευση του ΕΛΓΟ «ΔΗΜΗΤΡΑ» είναι κάτι σαν τα ΙΕΚ; Δεν είναι. Μπορεί να είναι και κατώτερη από τα ΙΕΚ, αλλά δεν παύει να είναι διοικητικά ή οτιδήποτε άλλο αξιοκρατικά. Για εμένα, όμως, έχει τη σημασία του, πρέπει να το κάνουν και θα το κάνουν.
Σας εξήγησα τα άλλα που είπα σε ό,τι αφορά την πιστοποίηση, το γάλα και το κρέας. Δώστε μας λίγο χρόνο. Οργανώνουμε πολύ σωστά. Και ευτυχώς που θα το οργανώσουμε σωστά το κομμάτι της έρευνας και τεχνολογίας. Επ’ ουδενί δεν ισχύει αυτό που είπατε με τη Γενική Γραμματεία Έρευνας και Τεχνολογίας. Τα ινστιτούτα μας έχουν πολλά και ποικίλα ερευνητικά προγράμματα από τη ΓΓΕΤ και χρηματοδοτούνται κανονικά. Ο νόμος του 2008, που αναφέρετε, είναι σε αδράνεια στη ΓΓΕΤ. Δεν τον υλοποιεί η ίδια η ΓΓΕΤ, γιατί είναι δυσεφάρμοστος. Κατά συνέπεια δεν κινδυνεύουν τα ινστιτούτα απ’ αυτό που περιγράφετε. 
Επίσης, έχουμε προγράμματα στην Ευρωπαϊκή Ένωση. Μάλιστα, για τα προγράμματα της Ευρωπαϊκής Ένωσης η ΓΓΕΤ πληρώνει matching funds και στα δικά μας ινστιτούτα, όπως και στα δικά της. Επιτρέψτε μου να το γνωρίζω πολύ καλά. 
Επομένως η προσπάθεια πρέπει να εστιαστεί να πάμε στη νέα ΚΑΠ.","ΑΘΑΝΑΣΙΟΣ ΤΣΑΥΤΑΡΗΣ",511
"51060"," Θα χάσετε το αεροπλάνο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51061"," Σας θυμίζω ότι στο νέο άξονα στο πλαίσιο της νέας προγραμματικής περιόδου τα κονδύλια για την έρευνα θα τετραπλασιαστούν και πρέπει να ετοιμαστούμε για να τα αξιοποιήσουμε σωστά.
Ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"51062"," Ευχαριστούμε, κύριε καθηγητά.
Θα συζητηθεί η τρίτη με αριθμό 1328/16-4-2013 επίκαιρη ερώτηση πρώτου κύκλου του Βουλευτή Νομού Αττικής των Ανεξαρτήτων Ελλήνων κ. Παύλου Χαϊκάλη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την πρόσληψη από το Γενικό Γραμματέα Μεταφορών ως συμβούλου ατόμου για το οποίον εκκρεμεί ποινική δίωξη. 
Το λόγο έχει ο κ. Χαϊκάλης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51063"," Κύριε Πρόεδρε, επειδή είμαι από αυτούς που εκτιμούν τους φαρμακοποιούς γνωρίζοντας ότι είστε φαρμακοποιός και επειδή ξέρω ότι συμβάλλουν με τον τρόπο τους στην ίαση κάποιων παθήσεων σε μικρότερη κλίμακα, θα ήθελα να παρακαλέσω πραγματικά να υιοθετήσουμε αυτήν την πρόταση του Υπουργού Υγείας –με πρόλαβε, γιατί ήθελα να κάνω και εγώ- τουλάχιστον της ομαδοποίησης των ερωτήσεων, ώστε να καταργηθεί αυτός ο πρώτος και δεύτερος κύκλος και να ξέρουμε τη σειρά, γιατί δεν είναι μόνο για τους Υπουργούς, είναι και για εμάς τους Βουλευτές. 
Έρχομαι στην ερώτηση προς τον κύριο Υπουργό.
Το Σεπτέμβριο του 2012 σε έκθεση ελέγχου του Γενικού Επιθεωρητή Δημόσιας Διοίκησης προς την «ΕΡΓΑ ΟΣΕ» διαπιστώθηκε τεράστια οικονομική ζημία σε βάρος του δημοσίου, προς όφελος της τεχνικής εταιρείας «ΑΚΤΩΡ ΑΤΕ». Ευθύνες καταλογίστηκαν στους εμπλεκόμενους, μεταξύ των οποίων και στον ίδιο τον διευθύνοντα σύμβουλο της «ΕΡΓΑ ΟΣΕ Α.Ε.». Η έκθεση ελέγχου του Γενικού Επιθεωρητή Δημόσιας Διοίκησης απεστάλη τότε στον Υπουργό Ανάπτυξης καθώς και στο Γενικό Γραμματέα Μεταφορών, προκειμένου να ασκηθεί πειθαρχικός έλεγχος στα αρμόδια όργανα της «ΕΡΓΑ ΟΣΕ Α.Ε.», αλλά και να υπάρξει μέριμνα κατά την επιστροφή των ποσών που παρανόμως καταβλήθηκαν στην «ΑΚΤΩΡ ΑΤΕ». Την εν λόγω έκθεση παρέλαβε και ο εισαγγελέας Αθηνών, ο οποίος άσκησε ποινική δίωξη σε βαθμό κακουργήματος εναντίον όλων των εμπλεκομένων.
Παρ’ όλα αυτά και πέρα από κάθε λογική, ο Γενικός Γραμματέας Μεταφορών έδωσε άμεση εντολή πρόσληψης του τέως Διευθύνοντος Συμβούλου της «ΕΡΓΑ ΟΣΕ Α.Ε.» ως συμβούλου του, δηλαδή, να προσληφθεί σε θέση ευθύνης ένας άνθρωπος που βαρύνεται με άσκηση δίωξης σε βαθμό κακουργήματος για το προαναφερθέν σκάνδαλο. 
Να αναφέρω συγκεκριμένα ότι ο πρώην εργαζόμενος της «ΕΡΓΟΣΕ Α.Ε.», με τo υπ’ αριθμόν 3672/12-11-2012 υπόμνημα - αναφορά προς τον Υπουργό Ανάπτυξης κ. Χατζηδάκη, ενημέρωσε και κατήγγειλε τον Υπουργό για την εν λόγω κατάσταση. 
Ασφαλώς, μέχρι σήμερα δεν έχει δοθεί καμμία απάντηση, ούτε έχει γίνει σχετική αναφορά επί του θέματος από την πλευρά του Υπουργείου. 
Θα ήθελα, λοιπόν, να ρωτήσω πώς δικαιολογείτε τη συγκεκριμένη επιλογή και με ποιά κριτήρια εγκρίθηκε η συγκεκριμένη πρόσληψη;","ΠΑΥΛΟΣ ΧΑΪΚΑΛΗΣ",533
"51064"," Ευχαριστούμε, κύριε συνάδελφε. 
Κύριε Υπουργέ, έχετε το λόγο. 
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51065"," Ευχαριστούμε πολύ.
Κύριε Βουλευτά, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51066"," Κύριε Υπουργέ, δεν είναι σε πρόσωπο. Είναι σε εταιρεία η οποία φέρει το όνομά του. Μιλάμε συγκεκριμένα για τον κ. Νέλλα, την εταιρεία την οποία έχει συστήσει. Κι έχει εξάμηνο συμβόλαιο της εταιρείας του με αμοιβή δώδεκα χιλιάδες.
 Έχουν κατατεθεί τέσσερις συγκεκριμένες προτάσεις για την ανάληψη διαχείρισης ενός έργου. Και εγκρίθηκε η δική του, την ίδια στιγμή, την ίδια ημερομηνία, την ίδια ώρα που ο άνθρωπος αυτός δεν έχει μεν καταδικαστεί, αλλά είναι υπόδικος. Μιλάμε για τη «ΓΙΩΡΓΟΣ ΝΕΛΛΑΣ ΟΕ» νομίζω. Από αυτό το γεγονός και μόνο. Γι’ αυτό υπάρχουν και τα κριτήρια. Δεν είναι φυσικό πρόσωπο. Είναι εταιρεία. Φέρει, όμως, το όνομά του. Είναι προσωπική εταιρεία. Και πήρε σύμβουλο να τη διαχειριστεί την ώρα που είναι υπόδικος για ένα τέτοιο θέμα. 
Αυτό ήθελα να σας απαντήσω.","ΠΑΥΛΟΣ ΧΑΪΚΑΛΗΣ",533
"51067"," Κύριε Υπουργέ, έχετε το λόγο.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51068"," Σας ευχαριστούμε, κύριε Υπουργέ.
Συνεχίζουμε με την τέταρτη με αριθμό 1339/16-4-2013 επίκαιρη ερώτηση δευτέρου κύκλου του Βουλευτή Μεσσηνίας του Λαϊκού Συνδέσμου - Χρυσή Αυγή κ. Δημητρίου Κουκούτση, προς τους Υπουργούς  Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις εργολαβικές διεκδικήσεις της κοινοπραξίας «ΜΟΡΕΑΣ Α.Ε.» από το ελληνικό δημόσιο.
Κύριε Βουλευτά, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51069"," Ευχαριστώ, κύριε Πρόεδρε. 
Κύριε Υπουργέ, η εργολαβική κοινοπραξία «ΜΟΡΕΑΣ Α.Ε.» αφού προώθησε την κατασκευή του κεντρικού άξονα της Πελοποννήσου σε ποσοστό άνω του 80%, ενέτεινε τώρα τελευταία το χορό των εργολαβικών διεκδικήσεων. 
Μιλάμε για την «ΜΟΡΕΑΣ Α.Ε.». Και πρέπει ο λαός μας να ξέρει τι είναι η «ΜΟΡΕΑΣ Α.Ε.». Και επειδή εμείς πρέπει να μιλάμε με ονόματα, είναι Μπόμπολας, Ιωάννου - Παρασκευαΐδης και «INTRACOM» – Κόκκαλης, με ισχυρό όπλο στη φαρέτρα της, όσον αφορά τις διεκδικήσεις, τον κ. Ντίνο Ρόβλια, ο οποίος θα εκπροσωπήσει την εταιρεία, την κοινοπραξία. 
Αναφέρομαι στον πρώην Υφυπουργό και Βουλευτή του ΠΑΣΟΚ τον Ντίνο Ρόβλια, ο οποίος είναι έμπειρος στα τεχνικά θέματα και στις μεγάλες συμβάσεις. Ταυτόχρονα, όμως, ήταν Υφυπουργός Περιφερειακής Ανάπτυξης και Ανταγωνιστικότητας, στις κυβερνήσεις του Γεωργίου Παπανδρέου και Βουλευτής από το 2004 μέχρι το 2012. 
Αυτές οι διεκδικήσεις, όμως, φέρνουν στην επιφάνεια ένα μεγάλο θέμα: Τις εξωπραγματικές προβλέψεις οι οποίες περιελήφθησαν επί Υπουργίας του κ. Σουφλιά στο ΥΠΕΧΩΔΕ, όταν έδωσε συμβάσεις παραχώρησης των μεγάλων οδικών έργων. Πρόκειται για συμβάσεις οι οποίες υπερψηφίστηκαν στη Βουλή το 2007 και από το ΠΑΣΟΚ και από τη Νέα Δημοκρατία και προέβλεπαν ολοκλήρωση των απαλλοτριώσεων –ακούστε τώρα!- σε ένα χρόνο και των αρχαιολογικών ανασκαφών μέσα σε ένα εξάμηνο, χρονικές προθεσμίες που στην Ελλάδα έχουν παραβιαστεί σε πάμπολλες περιπτώσεις και είναι αδιανόητες για τα ελληνικά δεδομένα. 
Η κύρωση των συμβάσεων, βέβαια, έγινε και μέσα στην ελληνική Βουλή, ώστε να εισαχθούν παρεκκλίσεις από την κείμενη νομοθεσία, για την επίσπευση, υποτίθεται, των έργων. 
Στην πράξη, όμως, χρησιμοποιήθηκαν στις περιπτώσεις απαλλοτριώσεων, αρχαιολογικών ανασκαφών, μετακινήσεων δικτύων κοινής ωφέλειας κ.λπ., για την πληρωμή τεραστίων αποζημιώσεων, για καθυστερήσεις στους παραχωρησιούχους και νέων εργολαβικών διεκδικήσεων στα πέντε μεγάλα οδικά έργα, συνολικού ύψους άνω των 300 εκατομμυρίων ευρώ.
Όμως να μην ξεχνάμε και τις απευθείας αναθέσεις συμπληρωματικών έργων που δόθηκαν, που και αυτά κόστισαν εκατομμύρια ευρώ. Σημειώνεται ότι η διάρκεια της σύμβασης παραχώρησης «ΜΟΡΕΑΣ Α.Ε.» είναι τριάντα χρόνια. Μέχρι τώρα της έχουν καταβληθεί γύρω στα 218 εκατομμύρια ευρώ και υπολείπονται 70. Λόγω καθυστέρησης στην έναρξη παραχώρησης το δημόσιο αποζημίωσε τον παραχωρησιούχο με 68,44 εκατομμύρια ευρώ. Επίσης, έχει λάβει 13 εκατομμύρια ευρώ για πρόσθετες αρχαιολογικές εργασίες. Επομένως, μέχρι τώρα η κοινοπραξία έχει λάβει 353 εκατομμύρια από το δημόσιο και έχει εισπράξει από διόδια άλλα 115 εκατομμύρια. Το έργο έχει υλοποιηθεί σε ποσοστό άνω του 80% και απομένει μόνο η ολοκλήρωση –υπολογίζεται μέσα στο 2014- του περιμετρικού της Καλαμάτας και του μεγάλου κλάδου Λεύκτρο-Σπάρτη.
Οι ερωτήσεις μας είναι οι εξής: Σύμφωνα με όσα προκύπτουν από το περιεχόμενο των συμβάσεων παραχώρησης, υπάρχει δυνατότητα για το δημόσιο να απομειώσει τις νομικές αξιώσεις των εργολάβων, των αποικιοκρατικών συμβάσεων που έχουν συνομολογηθεί; 
Είναι ηθικά θεμιτή η παρουσία του κ. Ρόβλια ως αντίπαλου του ελληνικού δημοσίου, ενός πρώην Υφυπουργού Περιφερειακής Ανάπτυξης και Ανταγωνιστικότητας; Νόμιμο είναι. Ηθικό είναι;
Ευχαριστώ.","ΔΗΜΗΤΡΙΟΣ ΚΟΥΚΟΥΤΣΗΣ",246
"51070"," Και εμείς ευχαριστούμε.
Το λόγο έχει ο κύριος Υπουργός.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51071"," Και εμείς ευχαριστούμε, κύριε Υπουργέ, που είστε πάντα ακριβής και σύντομος.
Το λόγο έχει ο κ. Κουκούτσης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51072"," Κύριε Υπουργέ, πρέπει να ομολογήσουμε ότι για τη διαιτησία θα πληρώσουμε πάλι εμείς, πάλι ο ελληνικός λαός. Δηλαδή, για τη νέα εργολαβική αξίωση της «ΜΟΡΕΑΣ Α.Ε.» στο έργο Κόρινθος-Τρίπολη-Καλαμάτα και Λεύκτρο-Σπάρτη, εσείς έχετε υπογράψει απόφαση πίστωσης ύψους 240.000 ευρώ, περίπου, εις βάρος της πίστωσης έργου για τις αμοιβές της επιτροπής. Σύμφωνα με την απόφαση, όπως απορρέει από την παραχώρηση του έργου που κυρώθηκε το 2007 από τη Βουλή, η επιτροπή που θα κρίνει την εργολαβική αξίωση των 50,5 εκατομμυρίων ευρώ είναι: η κ. Μαρία Γαβουνέλη, Επίκουρη Καθηγήτρια της Σχολής Αθηνών, η οποία ορίστηκε επιδιαιτητής με απόφαση του Διεθνούς Δικαστηρίου Διαιτησίας, 78.000 ευρώ, Φωκίωνας Γεωργακόπουλος, Πρόεδρος του Νομικού Συμβουλίου του Κράτους, ως εκπρόσωπος του ελληνικού δημοσίου, 58.000 ευρώ, και ο κ. Ρόβλιας, δικηγόρος Αθηνών, ως εκπρόσωπος της Κοινοπραξίας «ΜΟΡΕΑΣ Α.Ε.», 78.000 ευρώ και κάτι ψιλά, ενώ καλύπτονται και τα λοιπά έξοδα γραμματειακής υποστήριξης κ.λπ..
Βέβαια, πρώτον, δεν μας απαντήσατε στην ερώτηση που κάναμε. Υπάρχει περίπτωση να απομειώσουμε τις νομικές αξιώσεις; Εμείς πιστεύουμε ότι δεν υπάρχει κι από τη στιγμή που έχει φτιαχτεί από τον κ. Σουφλιά και ψηφίστηκε κι από τη Νέα Δημοκρατία κι από το ΠΑΣΟΚ μία αποικιοκρατική σύμβαση είναι αδύνατον να χτυπηθεί -να το πούμε απλά.
Δεύτερον, είναι ηθικό ένας πρώην Υπουργός Ανάπτυξης να είναι ενάντια στο ελληνικό δημόσιο; Καταφανέστατα, τι μας αποδεικνύει αυτό; Αυτό που λέει η Χρυσή Αυγή τόσα χρόνια: Τα συμφέροντα επικεντρώνονται στα κέντρα της εξουσίας. Ποιοι είναι αυτοί; Μεγαλοκαναλάρχες ή μεγαλοεργολάβοι και ο πολιτικός κόσμος. 
Εδώ είναι το μεγάλο ηθικό πρόβλημα. Εδώ τίθεται ένα μεγάλο πρόβλημα προς τον ελληνικό λαό. Πρέπει να καταλάβουν όλοι τι συμβαίνει σε αυτή τη χώρα. Γιατί νόμιμο μπορεί να είναι. Και πριν γίνει πολιτικός, πριν περάσει από τη Βουλή ο κ. Ρόβλιας, πράγματι ήταν διακεκριμένος σε συγκεκριμένα θέματα. Πέρασε όμως από το ελληνικό Κοινοβούλιο και τιμήθηκε από τον ελληνικό λαό. 
Επίσης, οι χρονικές προθεσμίες έχουν τηρηθεί από τη συγκεκριμένη κοινοπραξία; 
Έπειτα, πρέπει να πούμε το εξής, ότι εμείς οι Μεσσήνιοι αντιμετωπίσαμε ένα τεράστιο πρόβλημα. Κατ’ αρχάς δόθηκε ο δρόμος από τη Μεγαλόπολη έως την Καλαμάτα προ έξι ή επτά μηνών. Ο άξονας αυτός ήταν έτοιμος, υπήρχε και δεν δινόταν στην κυκλοφορία και δεν ξέραμε ποιος ήταν ο λόγος. 
Να σας πληροφορήσω όμως και για κάτι άλλο. Ήδη αντιμετωπίζουμε πολλά προβλήματα εμείς που κατεβαίνουμε στη νότια Πελοπόννησο και γενικά στην Πελοπόννησο, στο ύψος της Κορινθίας. Ο δρόμος έχει αρχίσει και υποχωρεί. Ο ελληνικός λαός πρέπει να μάθει ότι οι δρόμοι αυτοί, ειδικά στην Πελοπόννησο, χρυσοπληρώθηκαν, διπλοπληρώθηκαν, κάποιοι έφαγαν, έφαγαν, έφαγαν. Δεν αντέχουμε άλλο πλέον.","ΔΗΜΗΤΡΙΟΣ ΚΟΥΚΟΥΤΣΗΣ",246
"51073"," Ευχαριστώ πολύ. 
Κύριε Υπουργέ, έχετε το λόγο.
","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51074"," Κύριοι συνάδελφοι, θέλω να καταθέσω και την προσωπική μου άποψη. Ο κύριος Υπουργός διετέλεσε συνεχώς Υπουργός στις κυβερνήσεις της Νέας Δημοκρατίας 2004-2009. Καταλαβαίνετε πόσο δύσκολο είναι το να μην ακουστεί τίποτα και να μπορέσει να επανέλθει στην ίδια θέση. Είναι πολύ σημαντικό –και το λέω επειδή είστε νέοι Βουλευτές- ένας Υπουργός να επανέρχεται στην ίδια θέση σε ένα τόσο δύσκολο Υπουργείο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51075"," Κύριε Πρόεδρε, ο κ. Παπανδρέου επανήλθε ως Πρωθυπουργός.","ΔΗΜΗΤΡΙΟΣ ΚΟΥΚΟΥΤΣΗΣ",246
"51076"," Δεν επανήλθε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51077"," Ο Ανδρέας Παπανδρέου…","ΔΗΜΗΤΡΙΟΣ ΚΟΥΚΟΥΤΣΗΣ",246
"51078"," Πάντως, και για τον κ. Παπανδρέου αποφάσισε ο ελληνικός λαός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51079"," Ο κυρίαρχος.","ΔΗΜΗΤΡΙΟΣ ΚΟΥΚΟΥΤΣΗΣ",246
"51080"," Σαφώς, ο κυρίαρχος. Γιατί, το αμφισβητείτε;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51081"," Καμμία αμφισβήτηση, κύριε Πρόεδρε. Εμείς το έχουμε υπογράψει, άλλοι δεν έχουν το υπογράψει.","ΔΗΜΗΤΡΙΟΣ ΚΟΥΚΟΥΤΣΗΣ",246
"51082"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τέσσερις μαθητές και μαθήτριες και πέντε εκπαιδευτικοί συνοδοί τους από το Γυμνάσιο Νέου Πετριτσίου Σερρών και από το Γυμνάσιο Σκοτούσας Σερρών.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Κυρίες και κύριοι συνάδελφοι, η δεύτερη με αριθμό 1331/16-4-2013 επίκαιρη ερώτηση δευτέρου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς- Ενωτικό Κοινωνικό Μέτωπο κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την απόλυση εκλεγμένου συνδικαλιστή στην εταιρεία «BRISTOL-MYERS SQUIBB Α.Ε.», αναβάλλεται λόγω κωλύματος του κυρίου Υπουργού και διαγράφεται.
Η τρίτη με αριθμό 1329/16-4-2013 επίκαιρη ερώτηση δευτέρου κύκλου του Βουλευτή Β΄ Αθήνας των Ανεξάρτητων Ελλήνων κ. Ιωάννη Δημαρά προς τον Υπουργό Περιβάλλοντος, Ενέργειας και Κλιματικής Αλλαγής,  σχετικά με την εγκατάλειψη του Πάρκου Περιβαλλοντολογικής Ευαισθητοποίησης «Αντώνης Τρίτσης», αναβάλλεται λόγω κωλύματος του κυρίου Υπουργού και διαγράφεται.
Η τέταρτη με αριθμό 1338/16-4-2013 επίκαιρη ερώτηση πρώτου κύκλου του Βουλευτού Ευβοίας του Λαϊκού Συνδέσμου -Χρυσή Αυγή κ. Νικολάου Μίχου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Δημόσιας Τάξης και Προστασίας του Πολίτη, σχετικά με την αντιμετώπιση του φαινομένου της καταστροφής των υποδομών του δημοσίου από οργανωμένες ομάδες με σκοπό την αφαίρεση μετάλλων, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 1343/16-4-2013 επίκαιρη ερώτηση δευτέρου κύκλου της Βουλευτού Α΄ Αθήνας του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις ελλείψεις σε προσωπικό και μέσα στο Κέντρο Προστασίας του Παιδιού (ΚΠΠ), δεν θα συζητηθεί λόγω κωλύματος του κυρίου Υπουργού και διαγράφεται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51083"," Κυρίες και κύριοι συνάδελφοι, εισερχόμεθα τώρα στην ψήφιση, σύμφωνα με τις διατάξεις του άρθρου 76 του Συντάγματος και του άρθρου 118 του Κανονισμού της Βουλής, της πρότασης του Προέδρου της Βουλής: 
«Για την τροποποίηση διατάξεων του Κανονισμού της Βουλής (Μέρος Β΄, ΦΕΚ 51 Α΄/10.04.1997), όπως ισχύει».
Η ψήφιση, όπως γνωρίζετε, γίνεται με τη διαδικασία του άρθρου 108 παράγραφος 6 του Κανονισμού της Βουλής, δεδομένου ότι πληρούνται οι αναγκαίες προϋποθέσεις. Η πρόταση έγινε δεκτή με την πλειοψηφία των 4/5 του όλου αριθμού των μελών της Επιτροπής του Κανονισμού. 
Θέλει κανείς εκ των συναδέλφων να λάβει το λόγο;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51084"," Μπορώ να έχω το λόγο, κύριε Πρόεδρε;","ΣΠΥΡΙΔΩΝ ΧΑΛΒΑΤΖΗΣ",534
"51085"," Ορίστε, κύριε Χαλβατζή, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51086"," Κύριε Πρόεδρε, έχουμε τρεις παρατηρήσεις:
Ασφαλώς η δημοσίευση είναι ένα καλό βήμα. Ωστόσο παραμένει αποκλειστική αρμοδιότητα του Προέδρου της Βουλής το θέμα των προσλήψεων. Θεωρούμε ότι χρειάζεται να αποφασίζει ένα ευρύτερο συλλογικό όργανο είτε η Διάσκεψη είτε η Επιτροπή Κανονισμού της Βουλής. Αυτό είναι το πρώτο που θέλουμε να σημειώσουμε.
Το δεύτερο είναι, ότι εξακολουθούν να παραμένουν οι πολλαπλές εργασιακές σχέσεις. Το Κομμουνιστικό Κόμμα Ελλάδας υποστηρίζει ότι χρειάζονται ενιαίες εργασιακές σχέσεις, μόνιμη και σταθερή δουλειά όλων των εργαζομένων.
Τρίτον, ένα μέρος προσλαμβάνεται μέσω ΑΣΕΠ και ένα άλλο εκτός ΑΣΕΠ. Η πείρα έχει αποδείξει ότι και το ΑΣΕΠ δεν εγγυάται απόλυτα. Η διαδικασία των συνεντεύξεων έχει κενά. Εμείς δεν μπορούμε να ψηφίσουμε και ψηφίζουμε «ΠΑΡΩΝ».
Σας ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"51087"," Ευχαριστώ πολύ.
Ο κ. Βούτσης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51088"," Θα ήθελα να επισημάνω ότι τόσο στο θέμα των ενιαίων εργασιακών σχέσεων όσο και στο ζήτημα μίας ευρύτερης συνεννόησης και συναπόφασης για τα ζητήματα των διορισμών και στο θέμα της επιλογής, θα πρέπει να υπάρξει, καθώς είμαστε σε μία μεταβατική περίοδο, που η Βουλή ρυθμίζει τα του οίκου της, μία διαφορετική προσέγγιση στο άμεσο μέλλον. Πλην όμως, θεωρούμε σημαντικό το ότι πλέον, μέσα σε αυτήν τη δυσχερή κατάσταση -για την οποία εμείς επαναλαμβάνουμε την πλήρη διαφωνία μας για τον τρόπο που αντιμετωπίζεται η εργασία μέσα σε αυτό το περιβάλλον της κρίσης- και η Βουλή κάνει τα βήματα στην κατεύθυνση τού να υπάρξει ελάχιστη στήριξη του εργασιακού περιβάλλοντος και μέσα εδώ. Αυτό είναι κάτι το οποίο δεν μπορούμε να παραβλέψουμε. 
Εμείς έχουμε ταχθεί υπέρ της πρότασης, έτσι όπως έρχεται από τη Διάσκεψη των Προέδρων, με αυτές τις επισημάνσεις.
Ευχαριστώ πολύ.","ΝΙΚΟΛΑΟΣ ΒΟΥΤΣΗΣ",75
"51089"," Και εμείς ευχαριστούμε, κύριε συνάδελφε.
Ερωτάται το Σώμα: Γίνεται δεκτή η πρόταση επί της αρχής;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51090"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"51091"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51092"," Συνεπώς η πρόταση του Προέδρου της Βουλής έγινε δεκτή επί της αρχής κατά πλειοψηφία. 
Εισερχόμεθα στην ψήφιση των άρθρων. 
Ερωτάται το Σώμα: Γίνεται δεκτό το άρθρο 1 της πρότασης ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51093"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51094"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51095"," Συνεπώς το άρθρο 1 της πρότασης έγινε δεκτό, ως έχει, κατά πλειοψηφία.
Ερωτάται το Σώμα: Γίνεται δεκτό το άρθρο 2 της πρότασης ως έχει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51096"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51097"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51098"," Συνεπώς το άρθρο 2 της πρότασης έγινε δεκτό, ως έχει, κατά πλειοψηφία.
Ερωτάται το Σώμα: Γίνεται δεκτό το ακροτελεύτιο άρθρο  της πρότασης;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51099"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"51100"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51101"," Συνεπώς το ακροτελεύτιο άρθρο  της πρότασης έγινε δεκτό, ως έχει.
Κυρίες και κύριοι συνάδελφοι, η πρόταση του Προέδρου της Βουλής έγινε δεκτή επί της αρχής και επί των άρθρων.
Ερωτάται το Σώμα: Γίνεται δεκτή η πρόταση και στο σύνολο;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51102"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"51103"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"51104"," Συνεπώς η πρόταση του Προέδρου της Βουλής: «Για την τροποποίηση διατάξεων του Κανονισμού της Βουλής (Μέρος Β΄, ΦΕΚ 51Α΄/ 10.04.1997) όπως ισχύει», έγινε δεκτή επί της αρχής, των άρθρων και του συνόλου κατά πλειοψηφία και έχει ως εξής:
(Να καταχωριστεί το κείμενο της πρότασης σελ. 116α)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51105"," Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο της παραπάνω πρότασης του Προέδρου της Βουλής.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51106"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"51107"," Η εξουσιοδότηση παρεσχέθη. 
Συνεχίζουμε με τη συζήτηση της πρώτης με αριθμό 1326/16-4-2013 επίκαιρης ερώτησης δευτέρου κύκλου του Βουλευτή Δωδεκανήσου της Νέας Δημοκρατίας κ. Βασιλείου Υψηλάντη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την υποβάθμιση της οργανικότητας σε δημοτικά σχολεία των νησιών της Δωδεκανήσου. 
Το λόγο έχει ο κ. Βασίλειος Υψηλάντης.
ΒΑΣΙΛΕΙΟΣ -","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51108"," Ευχαριστώ, κύριε Πρόεδρε.
Κύριοι συνάδελφοι, κύριε Υπουργέ, το με αριθμό 44506/Δ4, 2 Απριλίου 2013 έγγραφο του Υπουργείου Παιδείας περί μεταβολών στις σχολικές μονάδες της πρωτοβάθμιας εκπαίδευσης του σχολικού έτους 2013-2014 προβλέπει ως επί το πλείστον, μείωση της οργανικότητας στα περισσότερα σχολεία του Νομού Δωδεκανήσου. 
Οι προταθείσες αλλαγές έχουν προκαλέσει ανησυχία και αναστάτωση σε όλα τα νησιά της Δωδεκανήσου από την πρωτεύουσα, τη Ρόδο, μέχρι το Καστελλόριζο και το Αγαθονήσι. 
Ένα από τα κυριότερα και βασικά χαρακτηριστικά του Νομού Δωδεκανήσου είναι η πολυνησία. Η πολυνησία, το απομακρυσμένο από τον ηπειρωτικό κορμό, το μεγάλο κόστος επιβίωσης δημιουργούν ιδιαίτερες ανάγκες σε όλους τους τομείς και φυσικά και στο ζωτικό χώρο της εκπαίδευσης. 
Οι προτεινόμενες αλλαγές ανατρέπουν βίαια, θα έλεγα, το υπάρχον καθεστώς και στερούν από τους μαθητές τη δυνατότητα ίσων ευκαιριών στην παιδεία. Το εκπαιδευτικό ισοδύναμο στην ακριτική Δωδεκάνησο δεν εκφράζεται αξιόπιστα με την αναλογία μαθητών-εκπαιδευτικών, αλλά πρωτίστως με την αναλογία νησιών-σχολείων, αλλά και συνάμα με τη διαμορφωθείσα, ατελή αλλά ανεκτή ήδη ισχύουσα οργανικότητα. 
Οι μαθητές του νησιωτικού μας συμπλέγματος αντιμετωπίζουν τη δυσκολία μετακίνησης, κάτι που ισχύει και για τους εκπαιδευτικούς ακόμη και στη Ρόδο, όπως για παράδειγμα το σχολείο στην Έμπωνα που εξυπηρετεί πέντε, έξι χωριά του ορεινού όγκου στη Ρόδο, αλλά και βεβαίως των περιοχών του νησιού της Ρόδου, των συνοικιών που επιτελούν ένα συγκεκριμένο προορισμένο έργο, με μεγάλες δυσκολίες, κύριε Υπουργέ, πιστέψτε με. Γι’ αυτό άλλωστε κάθε Σεπτέμβριο με το άνοιγμα της σχολικής χρονιάς αντιμετωπίζουμε όλοι μαζί από κοινού και βιώνουμε τα μεγάλα προβλήματα της ήδη υφιστάμενης οργανικότητας στις περιοχές μας.
Συνεπώς αυτή η αντιστοιχία των είκοσι πέντε μαθητών προς ένα δάσκαλο, -σύμφωνα με τη βάση δεδομένων του Υπουργείου, το γνωστό server- στην περίπτωση της Δωδεκανήσου δεν μπορεί και δεν πρέπει να ισχύσει.
Καταργώντας οργανικές θέσεις και υποβιβάζοντας τα σχολεία, δυστυχώς η ποιότητα στα νησιά μας θα υποβαθμιστεί εντελώς. 
Εκτός όλων αυτών, σε πολλά νησιά, αν υποβιβαστούν οργανικά τα σχολεία, δεν θα υπάρχει η δυνατότητα παρακολούθησης σημαντικών διδακτικών αντικειμένων, όπως η πληροφορική, τα αγγλικά, η μουσική, η φυσική αγωγή, τα εικαστικά, η διδασκαλία των οποίων είναι δεδομένη για τους υπόλοιπους μαθητές άλλων περιοχών, λαμβάνοντας υπ΄ όψιν και το γεγονός ότι δεν υπάρχει καν η δυνατότητα παρακολούθησης αυτών των μαθημάτων σε ιδιωτικά φροντιστήρια.  
Από τις διατυπωθείσες μέχρι σήμερα, απόψεις, μόνο η διαβεβαίωσή σας, κύριε Υπουργέ, ότι θα λάβετε υπ΄ όψιν την πρόταση των περιφερειακών προϊσταμένων εκπαίδευσης, όπως έχουν ήδη αποσταλεί στο Υπουργείο,  είναι -κατά την προσωπική μου άποψη- ικανοποιητική και αίρει κάθε αδικία. Πιστεύω ότι αυτό περιμέναμε, να διαβεβαιώσετε σήμερα και στην Ολομέλεια της Βουλής ότι θα λάβετε υπ΄ όψιν αυτήν την πρόταση οργανικότητας, τουλάχιστον για τα ακριτικά  νησιά της Δωδεκανήσου. 
Καταθέτω και για τα Πρακτικά της Βουλής το σχετικό πίνακα, όπως έχει διαβιβαστεί και από το Υπουργείο, από πλευράς περιφερειών για την οργανικότητα αυτή.   
(Στο σημείο αυτό ο Βουλευτής κ. Βασίλειος-Νικόλαος Υψηλάντης καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής.)
Νομίζω, κύριε Υπουργέ, ότι με αυτήν τη διαβεβαίωση αίρεται κάθε αμφισβήτηση η οποία υπάρχει σήμερα και κάθε δικαιολογημένη ανησυχία από άκρο εις άκρο της Δωδεκανήσου. Θα ήθελα να σας πω ότι ο αγώνας αυτός τον οποίο δίδουνε οι ακρίτες  στα Δωδεκάνησα, είναι ένας αγώνας όχι μόνο για την οικονομική επιβίωση, αλλά και για την πνευματική βελτίωση, η οποία θα επιτευχθεί μόνο με καλούς εκπαιδευτικούς στο σωστό τους αριθμό και την ώρα που πρέπει.
Ευχαριστώ πολύ.","ΝΙΚΟΛΑΟΣ ΥΨΗΛΑΝΤΗΣ",526
"51109","  Κι εμείς ευχαριστούμε, κύριε συνάδελφε. Υποστηρίζω κι εγώ την πρότασή σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51110"," Και η Αντιπολίτευση τη στηρίζει.","ΔΗΜΗΤΡΙΟΣ ΓΑΚΗΣ",79
"51111","  Χαίρομαι που είμαστε εμείς, οι τρεις παρόντες που συνεργαστήκαμε. Ευχαριστώ, εσάς, κύριε Υψηλάντη και κύριε Υπουργέ, και τους συναδέλφους μου απέναντι, για τη συνεργασία μας τους δέκα μήνες που ήμουν Πρόεδρος στην Επιτροπή Μορφωτικών Υποθέσεων.
 Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51112"," Κύριε Πρόεδρε, κύριοι Βουλευτές, θα αρχίσω με την έκφραση των συγχαρητηρίων μου για την ανάληψη της Προεδρίας από πλευρά σας, αν και είναι η δεύτερη μέρα. Με την πεποίθηση της πολύ καλής συνεργασίας στην Επιτροπή Μορφωτικών Υποθέσεων, ξέρω ότι το έργο σας θα είναι και καλό και παραγωγικό και αξιοκρατικό και δίκαιο. 
Κύριε Βουλευτά, είχα την ευκαιρία χθες να τοποθετηθώ για το ίδιο ζήτημα. Σας ευχαριστώ που μου δίνετε επίσης τη δυνατότητα να εμβαθύνω σε ορισμένα στοιχεία, επειδή αναφερθήκατε σε μία πρόταση της περιφερειακής διεύθυνσης. 
Θα ήθελα προοιμιακά να ξεκαθαρίσω το εξής: Όχι μόνο στηρίζουμε την πολυνησιωτικότητα, όχι μόνο το Υπουργείο λαμβάνει υπ΄ όψιν του -όπως έκανε και στην αρχή της σχολικής χρονιάς- τις ιδιαίτερες ανάγκες των νησιών, αλλά στο πλαίσιο των δυνατοτήτων που υπάρχουν και πολλές φορές υπερβαίνοντας και αυτό το πλαίσιο, δίνουμε τη δυνατότητα να κατοχυρωθεί η οργανικότητα σε σχολεία απομακρυσμένων περιοχών, χωριών των νησιών της Δωδεκανήσου, των Κυκλάδων, του νοτίου Αιγαίου, γιατί γνωρίζουμε ότι το δικαίωμα στη μόρφωση, το δικαίωμα στην εκπαίδευση, είναι ένα καθολικό δικαίωμα και στηρίζεται επίσης και στη συνταγματική επιταγή για την προστασία της πολυνησιωτικότητας. 
Τι έχει γίνει μέχρι σήμερα όμως; Έχει σημασία να το ξεκαθαρίσουμε αυτό. Τέσσερις φορές φέτος ζήτησα από όλους τους διευθυντές των σχολείων με έγγραφο του Υπουργείου να επαληθεύσουν και να καταχωρήσουν στο ηλεκτρονικό σύστημα τα κενά που είχαν, όπως επίσης και την αναλογία μεταξύ μαθητών και εκπαιδευτικού προσωπικού. Αυτό είχε ως αποτέλεσμα, να γίνει για πρώτη φορά μία αποτύπωση των εκπαιδευτικών αναγκών και να ληφθεί υπ΄ όψιν, επίσης, ο ιδιαίτερος χαρακτήρας ορισμένων  περιοχών.
Θέλω να σας αναφέρω ορισμένα στοιχεία. 
Μιλήσατε για το Αγαθονήσι. Στο Αγαθονήσι, στο ολοήμερο δημοτικό σχολείο, υπάρχουν τρεις δάσκαλοι για τέσσερα παιδιά, ενώ το γυμνάσιο διαθέτει επτά εκπαιδευτικούς για εφτά μαθητές. 
Αυτό είναι υποχρέωσή μας και θα το αναπτύξουμε έτσι, ώστε την επόμενη χρονιά να κατοχυρωθεί ακόμη περισσότερο η δυνατότητα των παιδιών αυτών να μορφώνονται στον τόπο τους.
Από την άλλη πλευρά, παρατηρήθηκαν δυσαρμονίες. Μπορώ να σας δώσω κι άλλα στοιχεία. Μπορώ να σας πω ότι επίσης υπήρξαν νηπιαγωγεία, τα οποία διατηρήθηκαν στα νησιά αυτά, με πολύ μικρό αριθμό μαθητών, ακριβώς γιατί οι μαθητές δεν μπορούσαν να μετακινούνται από απομακρυσμένες περιοχές προς κεντρικότερες περιοχές. 
Αυτό το οποίο κάναμε, είναι να διαπιστώσουμε σε μία πρώτη φάση, εάν και κατά πόσο υπήρχε αντιστοιχία μεταξύ του αριθμού των εκπαιδευτικών και του αριθμού των μαθητών και να δούμε ποια ήταν αυτά τα κενά, τα οποία την επόμενη χρονιά θα έπρεπε -κατά προτεραιότητα σε ορισμένες περιοχές- να πληρωθούν. 
Είδαμε όμως, από τα στοιχεία τα οποία λάβαμε, ότι υπήρχαν αναντιστοιχίες. Δεν υπήρχε αντιστοίχηση -δεν υπήρχε αιτιολογημένη αντιστοίχηση- μεταξύ των αναγκών και του αριθμού των μαθητών. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Ένα λεπτό την ανοχή σας, κύριε Πρόεδρε. Θα είμαι πολύ σύντομος.
Αυτό λοιπόν το οποίο κάναμε με το έγγραφο στο οποίο αναφερθήκατε, ήταν να ζητήσουμε όχι τη μείωση της οργανικότητας -γιατί δεν ζητήθηκε τίποτα τέτοιο με το έγγραφο αυτό- αλλά οι περιφερειακοί διευθυντές και οι διευθυντές να αιτιολογήσουν τις προτάσεις που έχουν κάνει.
Πράγματι, χθες είχα τη δυνατότητα -και θα επανέλθω στη δευτερολογία μου- να μιλήσω με όλους τους περιφερειακούς διευθυντές και με τον Περιφερειακό Διευθυντή Νοτίου Αιγαίου. Βεβαίως ανέφερα -και μπορώ να επιβεβαιώσω αυτό το οποίο είπατε, το οποίο φαίνεται και από το έγγραφο της 15ης Απριλίου του 2013, που απέστειλα σε όλους τους περιφερειακούς διευθυντές- ότι οι προτάσεις τους πρέπει να είναι αιτιολογημένες. Τι σημαίνει αυτό; Αιτιολογημένες είτε ως προς τη νέα αποτύπωση της κατάστασης είτε ως προς τη θετική διάκριση που θα πρέπει να γίνει σε ορισμένες περιοχές έτσι, ώστε να μπορούμε να αποστείλουμε το εκπαιδευτικό προσωπικό που χρειάζεται στις απομακρυσμένες περιοχές. 
Ευχαριστώ και θα επανέλθω.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"51113"," Ευχαριστώ πολύ.
Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51114"," Ευχαριστώ, κύριε Υπουργέ.
Πράγματι οι σκέψεις οι οποίες διατυπώνονται εδώ, είναι προς τη θετική κατεύθυνση θα έλεγα. Πλην όμως, θέλω να επισημάνω ακόμα ορισμένα πράγματα. 
Δυστυχώς ή ευτυχώς, το κόστος για να επιβιώσουν τα νησιά μας είναι μεγάλο. Και το κόστος όμως των νησιωτών να ζουν σε αυτά τα νησιά, είναι και γι’ αυτούς τεράστιο. Γι’ αυτόν το λόγο δεν θα πρέπει να υπάρχει με κανέναν τρόπο έκπτωση σε τίποτα. Αυτό άλλωστε κατοχυρώνει και το Σύνταγμα, αυτό ψηφίσαμε προχθές στη Βουλή και με ειδικό άρθρο, σε ειδικό σχέδιο νόμου, σχετικά με το Υπουργείο Ναυτιλίας και Αιγαίου.
Θέλω να πω όμως το εξής: Δεν είναι μόνο τα μικρά νησιά -διότι αυτό το διάστημα ακούσαμε διάφορες εκδοχές πάνω στο πρόβλημα- δεν είναι μόνο το Αγαθονήσι. Μπορώ κι εγώ να σας θέσω ορισμένα θέματα, ορισμένες περιπτωσιολογίες. Για παράδειγμα, το Δημοτικό Σχολείο Κάσου, που είναι εξαθέσιο, με εξήντα τέσσερις μαθητές, υποβιβάζεται σε τετραθέσιο, κατά την αναλογία τού ένας δάσκαλος προς είκοσι πέντε μαθητές. Το ίδιο συμβαίνει και με τα διθέσια και εξαθέσια σχολεία της Σύμης, το ίδιο με των Λειψών, το ίδιο με το εξαθέσιο σχολείο της Αστυπάλαιας με εξήντα τρεις μαθητές, που υποβιβάζεται κατά την εκτίμηση αυτή, κατά τον μπούσουλα αυτόν, τον οποίο, ας πούμε, θέλουμε να βάλουμε για τον εξορθολογισμό. Και είναι αυτό το οποίο δεν μπορούμε να κάνουμε σε αυτές τις περιοχές. Αυτή η αντιστοιχία δεν μπορεί να επιβιώσει, διότι είναι ήδη τα πράγματα πιεσμένα και αυτό το κλάσμα δεν θα βγει ποτέ. Δεν βγαίνει ποτέ.
Συνεπώς θέλω να το ακούσω ξεκάθαρα, κύριε Υπουργέ, από εσάς ότι είναι για όλα αυτά τα ακριτικά νησιά της Δωδεκανήσου, διότι και η Ρόδος έχει πρόβλημα –επαναλαμβάνω- και η Κως έχει πρόβλημα και η Κάλυμνος έχει τεράστιο πρόβλημα. Δεν είναι μόνο το Αγαθονήσι, δεν είναι μόνο οι Λειψοί, δεν είναι μόνο η Λέρος κ.ο.κ.. Είναι και τα μεγαλύτερα νησιά της Δωδεκανήσου με τις ιδιομορφίες και τις ιδιορρυθμίες τις οποίες έχουν. Και αυτό δεν πρέπει να το ξεχνάμε.
Το ότι υπάρχει περιθώριο απόκτησης πλούτου, προκειμένου να βοηθηθεί και η εθνική μας οικονομία λόγω του τουρισμού, αυτό δεν σημαίνει ότι έχουμε λύσει το πρόβλημά μας σε άλλους τομείς. Κι εάν δεν ενισχύσουμε αυτούς τους τομείς, δεν θα πετύχουμε και την οικονομική ανάπτυξη.
Άρα θα ήθελα από εσάς, κύριε Υπουργέ, άλλη μια φορά -και το ζητώ ξεκάθαρα- να τηρήσετε τη δέσμευση αυτήν την οποία έχετε δηλώσει ξεκάθαρα εδώ, ότι θα ακούσετε τους περιφερειακούς διευθυντές, τις αιτιολογημένες προτάσεις τους. Πιστεύω όμως ότι για τα νησιά δεν χρειάζεται περισσότερη αιτιολόγηση, δηλαδή δεν θα πρέπει να μπούμε στον κάματο να πούμε: «Α, για τους Λειψούς ή για τη Ρόδο ή για την Τήλο πρέπει να ακούσουμε μία ειδική αιτιολογία του προβλήματος από τον περιφερειακό διευθυντή». Είναι πράγματα αυταπόδεικτα και αυτονόητα.
Κάποιος συνάδελφος εδώ συναντήθηκε με τον κύριο Υπουργό και εξεδόθη μία ανακοίνωση, η οποία έλεγε ότι δεν θα υπάρξει καμμία αλλαγή, όσον αφορά τα μικρά νησιά, τα ολοήμερα σχολεία των μικρών νησιών, την οργανικότητα των ολοήμερων σχολείων των μικρών νησιών. Αυτό τι σημαίνει για εμάς; Σημαίνει ότι το μικρό νησί, αφαιρουμένου έστω κι ενός δασκάλου που κάνει το ολοήμερο, μπαίνει στην κατηγορία της υποβάθμισης της οργανικότητάς του. 
Ακούστηκε και εχθές η απάντησή σας. Θέτω και στο Προεδρείο -και κλείνω, κύριε Πρόεδρε- το εξής: Θα πρέπει κάποιες επίκαιρες ερωτήσεις, οι οποίες τίθενται και όπως αναφέρει και ο Κανονισμός, να εξετάζονται από κοινού και να έχει ο κάθε Βουλευτής το χρόνο να μιλήσει πάνω στο θέμα και στο πρόβλημα το οποίο τίθεται.","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"51115"," Ετέθη και από τον κ. Χαϊκάλη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51116"," Διότι έβαλα σήμερα σε ταλαιπωρία τον κύριο Υπουργό, να έλθει, για να γίνουν αυτές οι διευκρινίσεις, τις οποίες ο κ. Κρεμαστινός εχθές, έθεσε για όλο το Αιγαίο. 
Εμείς τις θέτουμε για τα Δωδεκάνησα, διότι εδώ μπορεί να εκπροσωπούμε το έθνος ολόκληρο, αλλά η αγωνία μας, ο πόνος μας και οι ανησυχίες μας είναι γι’ αυτούς τους πολίτες, που καθημερινά είμαστε σε συναναστροφή μαζί τους και  γνωρίζουμε τα προβλήματά τους. 
Και στο σημείο αυτό, ευχαριστώ και τη συνάδελφο κ. Ιατρίδη και τον κ. Γάκη, που είναι εδώ παρόντες, για να ακούσουν με αγωνία αυτά τα οποία θα μας πείτε.","ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",525
"51117"," Εκφράζουμε την αγωνία και τη συμπαράστασή μας.","ΔΗΜΗΤΡΙΟΣ ΓΑΚΗΣ",79
"51118"," Ευχαριστούμε, κύριε συνάδελφε.
Το λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51119"," Κύριε Βουλευτά, αναφερθήκατε στο κλάσμα και στη διαίρεση να είναι είκοσι πέντε μαθητές. Θα ήθελα να επαναλάβω κάτι, για να είναι απόλυτα σαφής η θέση μου.
Η αιτιολόγηση που ζητήσαμε από τους περιφερειακούς διευθυντές, δεν έχει μόνο αντικείμενο την διαπιστωθείσα, σε ορισμένες περιπτώσεις, αναντιστοιχία  μεταξύ των στοιχείων που είχαν καταχωρήσει οι ίδιοι οι διευθυντές σχολείων και των προτάσεων που έρχονταν από τις περιφερειακές διευθύνσεις, διότι καταλαβαίνετε κι εσείς ότι αυτές οι προτάσεις, σε ένα οποιοδήποτε σύστημα, θα πρέπει να είναι ταυτόσημες. Ο διευθυντής και ο περιφερειακός διευθυντής θα πρέπει να συνεργάζονται έτσι, ώστε αυτό το οποίο αποτυπώνουν ως πραγματικότητα, να είναι η ίδια και για τον έναν και για τον άλλον. 
Η αιτιολόγηση που ζητήσαμε, είναι ακριβώς για να διαπιστωθούν οι ιδιαιτερότητες κάθε σχολείου. 
Αναφερθήκατε προηγουμένως στη μείωση ή στην αύξηση της οργανικότητας –στη μείωση αναφερθήκατε- διότι σε ορισμένες περιπτώσεις είτε σε απομακρυσμένα σχολεία, είτε σε κεντρικότερα σχολεία ο αριθμός είκοσι πέντε δημιουργεί ανησυχίες για την αύξηση ή τη μείωση των θέσεων.
Θα σας πω ένα παράδειγμα πάρα πολύ απλό, το οποίο προέρχεται –δεν θέλω να το κατονομάσω- από συγκεκριμένο σχολείο της περιοχής σας. Εάν ένα σχολείο είναι έτσι δομημένο όπου η αίθουσα χωράει δεκαπέντε μαθητές, πώς θα  φτιάξουμε τμήμα των είκοσι πέντε; 
Αυτό λοιπόν που ζητάμε από τον Περιφερειακό Διευθυντή Νοτίου Αιγαίου, με τον οποίο έχουμε εξαιρετική συνεργασία, είναι η πρότασή του να είναι αιτιολογημένη όχι απλά ως προς το συνολικό αριθμό των οργανικών θέσεων κάθε σχολείου, αλλά επί των ιδιαιτεροτήτων κάθε σχολείου. 
Αυτό θα μας δώσει μια αξιόπιστη εικόνα έτσι, ώστε μετά να μπορούμε να φθάσουμε σε μία απόφαση, η οποία, όταν δημιουργεί θετικές διακρίσεις ή όταν δημιουργεί κατανομές, οι κατανομές αυτές να πατούν στην πραγματικότητα, να πατούν στην αντικειμενική ανάγκη που έχουν τα σχολεία. 
Παραδείγματος χάριν, κανένας δεν θα αμφισβητήσει το γεγονός ότι σε σχολείο των Λειψών υπάρχουν δεκατρείς μαθητές και δεκαεπτά καθηγητές. Γιατί; Διότι είναι καθηγητές ειδικοτήτων. Και αυτοί οι δεκατρείς μαθητές θα πρέπει να πάρουν τις ειδικότητες που είναι αναγκαίες, για να ολοκληρωθεί το πρόγραμμα. 
Είπατε και κάτι άλλο, για το οποίο –αν θέλετε- έχω ιδιαίτερη ευαισθησία. Είπατε ότι σε ορισμένες περιοχές δεν υπάρχει από τα δημόσια σχολεία η δυνατότητα για πρόσβαση των μαθητών στη μόρφωση και ορισμένοι από αυτούς καταφεύγουν -ακόμη και όταν δεν μπορούν- στα φροντιστήρια ή σε αυτό που ονομάζουμε σύστημα της παραπαιδείας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ολοκληρώνω, κύριε Πρόεδρε, με το εξής: Ακριβώς για αυτόν το λόγο στο πρόγραμμα της ενισχυτικής διδασκαλίας, που, όπως ξέρετε, έχει αρχίσει και λειτουργεί και έχει ορίζοντα τριετίας, έχουμε πει ότι ιδιαίτερα στα Δωδεκάνησα –και το ξέρετε αυτό, διότι έχω απαντήσει και έχω στείλει ήδη στους περιφερειακούς διευθυντές- ακόμη κι ένα σχολείο, ένα γυμνάσιο μπορεί να συστήσει κέντρο ενισχυτικής διδασκαλίας έτσι, ώστε να σταλούν από τον ενιαίο πίνακα εκπαιδευτικοί και να μπορούν να λειτουργήσουν το πρόγραμμα. Να υπάρχει, δηλαδή ενισχυτική διδασκαλία ακόμη και σε ένα σχολείο και όχι σε όμιλο σχολείων, όπως η υπουργική απόφαση προβλέπει. 
Καταλαβαίνετε λοιπόν ότι όχι μόνο στηρίζουμε αυτήν την προσπάθεια, αλλά έχουμε την πεποίθηση ότι αυτή η πολιτική υποστήριξης των εκπαιδευτικών θεσμών στην περιοχή των Δωδεκανήσων και των Κυκλάδων, στα νησιά μας, είναι μία πολιτική εθνικού συμφέροντος. 
Ευχαριστώ πολύ.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"51120"," Κι εμείς ευχαριστούμε, κύριε Υπουργέ. 
Η έκτη με αριθμό 1342/16-4-2013 επίκαιρη ερώτηση πρώτου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Δημόσιας Τάξης και Προστασίας του Πολίτη, σχετικά με τις συνθήκες που επικρατούν στα κέντρα κράτησης μεταναστών, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"51121"," Μάλιστα, μάλιστα.
Με τη συναίνεση του Σώματος και ώρα 12.58΄ λύεται η συνεδρίαση για τη Δευτέρα 22 Απριλίου 2013 και ώρα 18.00΄ με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
